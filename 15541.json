[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nفرهنگ فقه\r\nمطابق مذهب اهل بيت عليهم السلام\r\nزير نظر\r\nآية الله سيد محمود هاشمى شاهرودى\r\nمؤسسة دائرة المعارف فقه اسلامى\r\nبر مذهب اهل بيت عليهم السلام\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nعنوان و نام پديدآور : فرهنگ فقه مطابق مذهب اهل بيت عليهم السلام / تحقيق و تاليف موسسه دائره المعارف فقه اسلامى بر مذهب اهل بيت عليهم السلام : زيرنظر محمود هاشمى شاهرودى .\r\nمشخصات نشر : قم : موسسه دايره المعارف فقه اسلامى بر مذهب اهل بيت عليهم السلام ، - 1382 .\r\nمشخصات ظاهرى : ج .\r\nشابك : دوره : 5 - 6 - 90663 - 964\r\nج . 4 : 8 - 85 - 2730 - 964 - 978 ؛ 70000 ريال\r\nيادداشت : ج . 4 ( چاپ اول : 1389 ) ( فيپا ) .\r\nيادداشت : كتابنامه .\r\nمندرجات : ج . 4 رائش - شيوع .\r\nموضوع : فقه جعفرى - - اصطلاح ها و تعبيرها .\r\nموضوع : فقه جعفرى - - واژه نامه ها .\r\nشناسه افزوده : هاشمى شاهرودى ، محمود ، 1328 .\r\nشناسه افزوده : مؤسسه دائره المعارف فقه اسلامى بر مذهب اهل بيت عليهم السلام .\r\nرده بندى كنگره : 1382 4 ف / 181 BP\r\nرده بندى ديويى : 34203 / 297\r\nشماره كتابشناسى ملى : 6735 - 83 م\r\nفرهنگ فقه مطابق مذهب اهل بيت عليهم السلام\r\nتحقيق و تأليف : مؤسسهء دائرة المعارف فقه اسلامى\r\nناشر : مؤسسهء دائرة المعارف فقه اسلامى\r\nچاپ اول : تابستان 1389\r\nچاپخانه : محمد\r\nشمارگان : 3000\r\nشابك جلد چهارم : 8 - 85 - 2730 - 964 - 978 ISBN :\r\nشابك دوره : 5 - 6 - 90663 - 964 ISBN :\r\nكليه حقوق متعلق به مؤسسه دائرة المعارف فقه اسلامى بر مذهب اهل بيت عليهم السلام مى باشد .\r\nآدرس : قم ، خيابان انقلاب ، بعد از گلزار شهدا ، صندوق پستى : 3796 - 37185 ، تلفن : 7739999\r\nWeb site : http : / / www . islamicfeqh . com\r\nE - mail : feqh @ islamicfeqh\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nجلد چهارم\r\nرائش - شيوع\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n . \r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n . \r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n . \r\n","description":"","footnote":"","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n . \r\n","description":"","footnote":"","page_name":" 19 ","page_number":19},
  {"content":"\r\n . \r\n","description":"","footnote":"","page_name":" 20 ","page_number":20},
  {"content":"\r\n . \r\n","description":"","footnote":"","page_name":" 21 ","page_number":21},
  {"content":"\r\n . \r\n","description":"","footnote":"","page_name":" 22 ","page_number":22},
  {"content":"\r\n . \r\n","description":"","footnote":"","page_name":" 23 ","page_number":23},
  {"content":"\r\n . \r\n","description":"","footnote":"","page_name":" 24 ","page_number":24},
  {"content":"\r\n . \r\n","description":"","footnote":"","page_name":" 25 ","page_number":25},
  {"content":"\r\n . \r\n","description":"","footnote":"","page_name":" 26 ","page_number":26},
  {"content":"\r\n\r\n\r\nجلد چهارم\r\n\r\nحرف ر\r\nرائش - ريگ\r\n\r\n","description":"","footnote":"","page_name":" 27 ","page_number":27},
  {"content":"\r\n . \r\n","description":"","footnote":"","page_name":" 28 ","page_number":28},
  {"content":"\r\n\r\n\r\nرائش\r\n\r\nرائش : واسطه در رشوه ( - - - ) رشوه ) .\r\n\r\nرائض\r\n\r\nرائض : مربّى و رام كنندهء چارپايان .\r\nعنوان ياد شده در باب اجاره به كار رفته است .\r\nكسى كه عهده دار تربيت و رام كردن حيوان متعلق به ديگرى است نمىتواند بيش از حدّ متعارف آن را بزند و اگر چنين كند و بر اثر آن حيوان تلف شود ، ضامن است ؛ اما اگر زدن در حدّ متعارف باشد ضامن نخواهد بود . 1\r\n1 . المبسوط 3 / 244 ؛ كتاب السرائر 2 / 474 ؛ تحرير الأحكام 3 / 118 .\r\n\r\nرابغ\r\n\r\nرابِغ : وادىاى نزديك جحفه .\r\nرابغ از سمت مدينه به مكّه در فاصلهء كمى قبل از ميقات جُحفه ( - - - ) جحفه ) است . 1 از آن در باب حج نام برده‌اند .\r\nاحرام بايد از ميقات ( - - - ) ميقات ) يا محاذى آن بسته شود و احرام بستن قبل از ميقات جز با نذر صحيح نيست . 2 از اين رو ، كسى كه از مسير مدينه به مكّه مىرود ، نمىتواند در رابغ مُحرم شود ؛ زيرا رابغ از ميقاتها به شمار نمىرود . محاذات آن با ميقات جحفه نيز معلوم نيست . احرام از رابغ تنها با نذر بدين جهت كه قبل از جحفه واقع شده ، صحيح است . 3\r\n1 . معجم البلدان 3 / 11 * 2 . الروضة البهية 2 / 221 - 223 ؛ مسالك الأفهام 2 / 217 * 3 . مناسك حج ( مراجع ) / 114 و 120 م 224 .\r\n\r\nراتب ؛ امام - - - ) امام راتب\r\n\r\nراتب ؛ مؤذّن - - - ) مؤذّن\r\n\r\nراجل\r\n\r\nراجل : غير اسب سوار / پياده ( - - - ) پياده ) .\r\nراجل به معناى نخست در جهاد به غير اسب سوار گويند ؛ خواه پياده باشد\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nيا سوار بر غير اسب ، همچون الاغ و قاطر . مقابل آن « فارس » يعنى اسب سوار يا سواره نظام قرار دارد . عنوان ياد شده در باب جهاد به كار رفته است .\r\nدر جنگ از غنيمت به پياده نظام يك سهم و بنابر قول مشهور به سواره نظام دو سهم داده مىشود كه يك سهم آن به جهت اسب او است 1 ( - - - ) سواره ) .\r\n1 . الروضة البهية 2 / 405 ؛ جواهر الكلام 21 / 201 .\r\n\r\nراديو - - - ) رسانه\r\n\r\nراز - - - ) سِرّ\r\n\r\nرازقى\r\n\r\nرازقى : نوعى انگور دانه بلند و كشيده / گياهى بوته‌اى از خانوادهء زيتون با گلهاىدرشت ، معطر و سفيد ، شبيه گل ياس .\r\nعنوان ياد شده به معناى نخست در باب اطعمه و اشربه به كار رفته است .\r\nدر روايات از انگور رازقى ستايش و به خوردن آن سفارش شده است . 1\r\nاز رازقى به معناى دوم در باب طهارت سخن رفته است .\r\nچرب كردن بدن با روغن گياه رازقى مستحب است . 2\r\n1 . وسائل الشيعة 25 / 145 - 146 ؛ جواهر الكلام 36 / 488 * 2 . وسائل الشيعة 2 / 167 - 168 .\r\n\r\nراست\r\n\r\nراست : مقابل چپ / مقابل‌كج ( - - - ) انتصاب ) / مقابل دروغ ( - - - ) راست گويى ) .\r\nاز احكام آن به معناى نخست در بابهاى طهارت ، صلات ، حج ، نكاح ، اطعمه و اشربه ، حدود و ديات سخن گفته‌اند .\r\nواجب : شستن دست راست پيش از دست چپ در وضو 1 و طرف راست بدن پس از شستن سر و گردن و قبل از شستن سمت چپ بدن در غسل ترتيبى 2 و خواباندن ميّت در قبر بر پهلوى راست ، به گونه‌اى كه جلو بدن او به سمت قبله باشد . 3\r\nمستحب : خارج شدن از مستراح 4 و داخل شدن به مسجد با پاى راست ؛ 5 قرار دادن ظرف وضو در سمت راست خود ؛ 6 برداشتن آب براى شستن اعضاى وضو با دست راست ؛ 7 آغاز كردن به\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nهريك از غسلهاى سه گانهء ميّت از طرف راست سر او و نيز ايستادن غسل دهنده در طرف راست ميّت ؛ 8 به دست راست كردن انگشتر ؛ 9 ايستادن مأموم در سمت راست امام در صف نماز 10 و نيز بنابر مشهور ، ايستادن مأموم در سمت راست امام در صورتى كه يك نفر باشد ؛ 11 اشاره كردن با گوشهء چشم به طرف راست در سلام آخر نماز 12 ( - - - ) اشاره ) ؛ نهادن گونهء راست بر زمين قبل از گونهء چپ در سجدهء شكر ؛ 13 خوابيدن به پهلوى راست پس از گزاردن نافلهء صبح تا طلوع فجر 14 ( - - - ) اضطجاع ) ؛ گفتن اذان در گوش راست نوزاد و اقامه در گوش چپ او ؛ 15 سنگ زدن به جمرهء اولى از سمت راست خود كه نسبت به كسى كه رو به قبله قرار دارد سمت چپ جمره مىشود 16 ( - - - ) رمى جمره ) ؛ ايجاد شكاف در طرف راست كوهان شتر قربانى در اشعار 17 ( - - - ) اشعار ) ؛ آغاز كردن از سمت راست پيشانى هنگام تراشيدن سر ( - - - ) تراشيدن ) در حج ؛ 18 غذا خوردن با دست راست 19 و به پشت خوابيدن و نهادن پاى راست بر پاى چپ پس از غذا . 20\r\nمكروه : استنجا ( - - - ) استنجاء ) با دست راست . 21\r\nديگر احكام : به قول برخى ، نماز گزار ناتوان از ايستادن و نشستن بايد به طرف راست بخوابد و نماز بخواند . 22 از آداب مباهله ( - - - ) مباهله ) داخل كردن انگشتان دست راست در انگشتان خصم است . 23\r\nاز نشانه‌هاى حيض نبودن خون ، هنگام اشتباه آن با خون زخم بنابر مشهور ، خروج آن از طرف راست رحم است . 24\r\nدر حدّ سرقت ، چهار انگشت دست راست قطع مىشود . 25 بنابر قول برخى ، در قطع بيضهء راست يك سوم ديهء كامل ثابت است . 26\r\n( - - - ) چپ )\r\n1 . جواهر الكلام 2 / 163 * 2 . 3 / 88 * 3 . 4 / 296 * 4 . 2 / 59 * 5 . 14 / 80 * 6 . 2 / 328 * 7 . الحدائق الناضرة 2 / 154 * 8 . العروة الوثقى 2 / 60 * 9 . الحدائق الناضرة 2 / 80 * 10 . 11 / 160 * 11 . جواهر الكلام 13 / 246 * 12 . 10 / 331 - 345 ؛ العروة الوثقى 2 / 599 * 13 . جواهر الكلام 10 / 241 * 14 . 7 / 35 * 15 . 31 / 251 - 252 * 16 . 20 / 33 * 17 . 18 / 57 * 18 . 19 / 246 * 19 . 36 / 454 * 20 . 456 * 21 . 2 / 70 *\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n22 . 9 / 264 - 265 * 23 . كشف الغطاء 3 / 507 - 508 * 24 . جواهر الكلام 3 / 144 * 25 . 41 / 528 * 26 . 43 / 270 - 271 .\r\n\r\nراست گويى\r\n\r\nراست گويى : مقابل دروغ گويى .\r\nاز آن به مناسبت در بابهاى اجتهاد و تقليد ، حج و تجارت سخن گفته‌اند .\r\nراست گويى ، واجب و از خصلتهاى برجستهء مؤمنان است كه در آيات و روايات فراوانى بر آن تأكيد شده است . 1 امام صادق عليه السّلام مىفرمايد : هر كس زبانش راست بگويد ، عملش پاكيزه مىشود . 2\r\nراستگويى در صورتى كه موجب فتنه و فساد گردد ، جايز نيست و مبغوض خداوند است . 3\r\nگفتار مسلمان همچون رفتار او حمل بر صدق و راستى مىشود ، مگر آنكه خلاف آن ثابت گردد 4 ( - - - ) قاعدهء صحّت ) .\r\nبنا بر قول مشهور ، كفّارهء جدال ( - - - ) جدال ) در حال احرام ( - - - ) احرام ) در صورتى كه متعلقش سخن راست باشد و سه بار تكرار گردد ، يك گوسفند است . جدال كمتر از سه بار كفاره ندارد . برخى ، در اين صورت تنها توبه و استغفار از آن را واجب دانسته‌اند . 5\r\nدر بيع مرابحه 6 ( - - - ) بيع مرابحه ) و مواضعه 7 ( - - - ) بيع مواضعه ) بر فروشنده واجب است با صداقت ، خريدار را از قيمت خريد مطلع سازد .\r\nاز مرجّحات باب تعارض ، راست گوتر بودن يكى از دو راوى نسبت به ديگرى است ( - - - ) تعادل و تراجيح ) .\r\n1 . آل عمران / 17 ؛ مائده / 119 ؛ وسائل الشيعة 12 / 162 * 2 . وسائل الشيعة 12 / 162 * 3 . 252 * 4 . تذكرة الفقهاء 15 / 272 ؛ العناوين 2 / 744 * 5 . جواهر الكلام 20 / 420 - 424 * 6 . 23 / 317 ؛ الحدائق الناضرة 19 / 200 * 7 . الحدائق الناضرة 19 / 202 .\r\n\r\nراسو\r\n\r\nراسو [ ابن عُرْس 
  ] جانورى پستاندار .\r\nراسو از پستانداران كوچك و وحشى با موهايى قهوه‌اى مايل به قرمز ، بدنى بلند و باريك ، پوزه‌اى دراز و دستها و پاهايى كوتاه و پوستى گران قيمت است . از احكام آن در بابهاى طهارت ، صيد و ذباحه و اطعمه و اشربه سخن گفته‌اند .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nبه قول برخى ، هرگاه راسو در چاه آب بيفتد و بميرد ، چهل دلو از آب چاه كشيده مىشود . البته در وجوب يا استحباب آن اختلاف است 1 ( - - - ) آب چاه ) .\r\nدر اينكه راسو تذكيه پذير است يا نه ، اختلاف مىباشد . مشهور قول دوم است . 2 گروهى قول نخست را برگزيده‌اند . 3 بنابر قول نخست ، با تذكيه ، پوست آن پاك مىشود ( - - - ) تذكيه ) .\r\nراسو از حرام گوشتان ، و خوردن گوشت آن حرام است 4 ( - - - ) حيوان ) .\r\n1 . كتاب السرائر 1 / 76 * 2 . جواهر الكلام 36 / 199 * 3 . منهاج الصالحين ( سيد محسن حكيم ) 2 / 364 ؛ منهاج الصالحين ( خويى ) 2 / 341 ؛ كلمة التقوى 6 / 326 * 4 . قواعد الأحكام 3 / 326 .\r\n\r\nراشى\r\n\r\nراشى : رشوه دهنده ( - - - ) رشوه ) .\r\n\r\nراكب التّعاسيف\r\n\r\nراكب التعاسيف : سوارهء سرگردان .\r\nبه سواره‌اى كه مقصد خاصى ندارد و سرگردان است ؛ گاه به پيش مىتازد و گاه به عقب برمىگردد ، راكب التعاسيف گويند . 1 عنوان ياد شده به مناسبت در باب صلات آمده است .\r\nخواندن نماز مستحب در حال حركت مطلقا ( در حضر و سفر ) صحيح است . 2 برخى عامّه ، راكب التعاسيف را استثنا كرده و به جا آوردن نماز مستحب در حال حركت را براى او صحيح ندانسته‌اند ؛ 3 ليكن فقهاى امامى در حكم به صحّت نافله در حال حركت ، تفاوتى ميان راكب التعاسيف و غير او قائل نشده‌اند . 4\r\n1 . تذكرة الفقهاء 3 / 21 * 2 . مستمسك العروة 5 / 219 - 222 * 3 . المجموع ( فتح العزيز ) 3 / 213 * 4 . تذكرة الفقهاء 3 / 21 ؛ ذكرى الشيعة 3 / 193 .\r\n\r\nرام - - - ) اهلى\r\n\r\nران\r\n\r\nران : بخش بالايى پاى برخى جانداران ؛ بين زانو و كشال .\r\nاز احكام آن در بابهاى طهارت ، صلات ، قصاص و ديات سخن گفته‌اند .\r\nطهارت : هنگام كفن كردن ميّت ( - - - ) تكفين ) مستحب است رانهاى او را\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nبه هم چسبانده و با پارچه‌اى ببندند 1 ( - - - ) خامسه ) .\r\nبنا بر قول مشهور ، رانها از عورت ( - - - ) عورت ) محسوب نمىشوند ؛ از اين رو ، پوشاندن آنها واجب نيست ، هرچند مستحب است . 2\r\nصلات : گذاشتن دست راست بر ران راست و دست چپ بر ران چپ بر نمازگزار در حال قيام و نشستن بين دو سجده و هنگام تشهد و براى خصوص زن ، نهادن دستها بر رانها در ركوع و چسبانيدن رانها به هم در تشهد ، مستحب است . 3\r\nنماز گزارِ ناتوان از ركوع به حالت ايستاده ، آن را نشسته به جا مىآورد ؛ ليكن در اينكه بلند كردن رانها از زمين در حال ركوع ، در صورت امكان واجب است يا نه ، اختلاف مىباشد . 4\r\nقصاص : اگر كسى به عمد ، پاى ديگرى را از ران قطع كند ، از زانو قصاص مىشود و نسبت به باقى مانده ارش ( - - - ) ارش ) ثابت است . 5\r\nديات : در قطع هر دو ران ، ديهء كامل و در قطع يكى ، نصف ديه ثابت است . 6 بر كسى كه استخوان ران ديگرى را شكسته و بدون عيب و نقص التيام يافته ، يك پنجم ديهء پا ( صد دينار ) و در صورت التيام با نقص ، يك سوم ديهء پا ثابت است . و اگر استخوان آن تَرَك بردارد ، هشتاد دينار و اگر نمايان يا سوراخ شود ، يك چهارم ديهء شكستن و چنانچه جابه جا گردد ، نصف ديهء شكستن ثابت است ( - - - ) استخوان ) ، و چنانچه جراحتى در آن ايجاد شود و خوب نشود ، يك سوم ديهء شكستن بر عهدهء جانى خواهد بود 7 ( - - - ) جراحت ) .\r\n1 . جواهر الكلام 4 / 201 - 203 * 2 . العروة الوثقى 1 / 307 ؛ مستمسك العروة 2 / 187 * 3 . جواهر الكلام 10 / 387 - 390 * 4 . الدروس الشرعية 1 / 168 ؛ كشف اللثام 3 / 401 ؛ جواهر الكلام 9 / 262 - 264 * 5 . جواهر الكلام 42 / 402 * 6 . 43 / 279 * 7 . 283 ؛ مبانى تكملة المنهاج 2 / 336 .\r\n\r\nرانندگى\r\n\r\nرانندگى : شغل راننده .\r\nكسى را كه شغلش رانندگى وسائل نقليهء موتورى است ، راننده گويند . از آن به مناسبت در باب صلات سخن گفته‌اند .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nسفر موجب قصر نماز و افطار روزه مىگردد ؛ ليكن كسانى از اين حكم استثنا شده‌اند ، از جمله : كسى كه سفر شغل او است ، مانند راننده‌اى كه حرفه‌اش مسافر برى از شهرى به شهرى ديگر است ، به شرط آنكه بين دو سفر او ده روز يا بيشتر فاصله نباشد ( - - - ) سفر ) .\r\n\r\nراوى\r\n\r\nراوى : نقل كنندهء احاديث معصومان عليهم‌السّلام .\r\nعنوان ياد شده اصطلاحى در علم درايه ( - - - ) درايه ؛ علم ) است و در آن علم از آن سخن گفته‌اند .\r\nشرايط : عالمان علم درايه پذيرش خبر واحد ( - - - ) خبر واحد ) از راوى را مشروط به برخوردارى وى از صفات ذيل دانسته‌اند .\r\n1 . اسلام ؛ بنابر اين ، خبر راوى كافر پذيرفته نمىشود .\r\n2 . عقل ؛ بنابر اين ، از ديوانه پذيرفته نيست .\r\n3 . بلوغ ؛ بنابر اين شرط - كه بسيارى از فقها آن را ذكر كرده‌اند - خبر نابالغ پذيرفته نيست ، هرچند بنابر قول مشهور مميّز ( تشخيص دهندهء خوبى و بدى ) باشد .\r\n4 . ايمان ( شيعهء دوازده امامى بودن ) ؛ بنابر اين ، عمل به خبر مخالفان ( - - - ) مخالف ) و نيز فرقه‌هاى شيعهء غير دوازده امامى جايز نخواهد بود . اين شرط را گروهى از فقها ذكر كرده‌اند . در مقابل ، برخى گفته‌اند : عمل به خبر مخالفان كه از معصومان عليهم السّلام نقل كرده باشند جايز است ، به شرط آنكه برخلافِ روايات نقل شده از سوى اصحاب ( شيعيان ) نباشد و نيز براى اصحاب در آن مسئله حكم يا فتواى شناخته شده بر خلاف آن وجود نداشته باشد راوى نيز واجد ساير شرايط باشد .\r\n5 . عدالت . شرط بودن عدالت در راوى به مشهور نسبت داده شده است . در مقابل ، گروهى آن را شرط ندانسته و گفته‌اند : وثاقت راوى ( مورد اعتماد و اطمينان بودن ) در نقل حديث ، براى پذيرش خبر وى كفايت مىكند . بسيارى از متأخران نيز اين قول را برگزيده‌اند .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\n6 . ضابط بودن . مراد از ضابط كسى است كه ياد سپارى او بر سهو و اشتباهش غلبه دارد . بنابر اين ، خبر راوى اى كه در نقل غالباً دچار سهو و اشتباه مىشود ، پذيرفته نيست .\r\nبر اساس شرط ياد شده ، راوى بايد حفظ كنندهء حديث ، هوشيار و به دور از غفلت باشد تا در ضبط و نقل حديث دچار اشتباه ، لغزش و تحريف ( كم يا زياد كردن ) نشود و در صورت نقل حديث به معنا به آنچه كه موجب اختلال مفاد حديث مىشود آگاه باشد . 1\r\nاقسام خبر واحد به لحاظ حالات راوى : خبر واحد به لحاظ صفات راوى همچون ايمان و عدم ايمان ، وثاقت و عدم وثاقت و غير آن به چهار قسم تقسيم مىشود : حديث صحيح ( - - - ) حديث صحيح ) ، حديث حسن ( - - - ) حديث حسن ) ، حديث موثق ( - - - ) حديث موثق ) و حديث ضعيف ( - - - ) حديث ضعيف ) كه از اصول اقسام حديث به شمار مىروند .\r\n1 . تلخيص مقباس الهداية / 79 - 83 .\r\n\r\nراه\r\n\r\nراه : مسير آمد و شد .\r\nعمدهء احكام آن در باب احياء موات آمده است ؛ ليكن از آن به مناسبت در بابهاى طهارت ، صلات ، زكات ، حج ، تجارت و صلح نيز سخن گفته‌اند .\r\nاقسام : راه دو گونه است : نافذ و غير نافذ . مراد از راه نافذ راه عمومىاى است كه به راههاى ديگر يا زمين مباح منتهى مىگردد ؛ بدين معنا كه از يك سمت آن داخل و از سمت ديگر به راهى ديگر يا زمينى مباح خارج مىشود . مراد از راه غير نافذ راه بن بست 1 ( - - - ) بن بست ) است . موضوع سخن در اين مقاله نوع اوّل است .\r\nحكم : راه از مشتركات ( - - - ) مشتركات ) است كه عموم مردم در استفاده از آن يكسانند و كسى نمىتواند در آن تصرفى كند كه با عبور و مرور منافات داشته باشد . 2\r\nچگونگى پيدايى : تحقق راه عمومى با يكى از امور زير است :\r\n1 . فزونى عبور و مرور مردم و\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nكاروانها در زمين موات ( - - - ) زمين موات ) مانند راههايى كه در بيابانها پديد مىآيد .\r\n2 . كسى ملك خويش را براى آمد و شدِ عموم قرار دهد و تعدادى نيز در آن رفت و آمد كرده باشند . در اين صورت ، مالك نمىتواند از نظر خود برگردد و در آن تصرّف كند .\r\n3 . تعدادى از مردم زمين مواتى را جهت سكونت احيا كنند و در آن ، راههايى براى رفت و آمد قرار دهند . 3\r\nحريم راه : راه عمومى در زمين موات داراى حريم است ؛ بدين معنا كه در شرع مقدس عرض آن محدود به حدّى معيّن است و احياى آن تا جايى كه موجب كم عرض شدن راه شود جايز نيست . در اينكه اين حد پنج ذراع ( - - - ) ذراع ) است يا هفت ذراع اختلاف است 4 ( - - - ) احياء موات ) .\r\nبرخى گفته‌اند : حدّ ياد شده حقيقى و براى همهء زمانها ثابت نيست ، بلكه بر حسب نياز عصر صدور روايات بوده است ؛ در نتيجه محدودهء آن در زمانهاى مختلف بر حسب نياز متفاوت است . بنابر اين ، در صورت نياز به عرض بيشتر براى عبور و مرور ، رعايت آن واجب است . 5\r\nچنانچه بر اثر آمد و شد مردم ، بخشى از زمين موات واقع بين املاك ديگران ، تبديل به راه گردد حريمى براى آن راه نيست ؛ از اين رو ، در صورت كمتر بودن عرض آن از حدّ ياد شده ، بر صاحبان املاك مجاور توسعهء آن واجب نيست ؛ هرچند رهگذران در مشقت قرار گيرند . 6\r\nتصرف در راه : راه براى همه ، و استفاده از آن براى همگان جايز است ، مگر استفاده‌اى كه براى رهگذران زيان آور باشد . 7 از اين رو ، تصرف در راه به مثل پهن كردن بساط كار در آن ، چنانچه موجب تنگى راه و مشقّت عبور و مرور گردد جايز نيست ؛ ليكن تصرّفاتى كه در راستاى مصلحت عابران است ، از قبيل كاشتن درخت در حاشيهء راه يا كندن چاه جهت آبهاى اضافى و مانند آن اشكالى ندارد . 8\r\nكسى كه براى استراحت يا غير آن در قسمتى از راه نشسته ، تا وقتى كه آن جا\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nرا ترك نكرده ، ديگرى حق ندارد مزاحم او شود ؛ ليكن با ترك محل ، حقش ساقط مىگردد و تصرف ديگرى در آن محل جايز است ، مگر آنكه اوّلى براى كارى نشسته باشد و قبل از اتمام كار ، به جهتى و به قصد بازگشت در همان روز ، آن جا را ترك كند ، كه در اين صورت با وجود اثاثى از او در آن مكان ، حقش محفوظ است و بدون آن حقش ساقط مىگردد . 9 برخى ، در سقوط حق اشكال كرده و احتياط را لازم دانسته‌اند . 10\r\nتصرف در فضاى راه به احداث بالكن و گشودن در و پنجرهء خانه به آن و گذاشتن ناودان به سمت آن در صورت زيان نداشتن براى رهگذران و نيز استفاده از سطح زير زمين راه در صورت محكم كارى سقف آن و خطر نداشتن براى عابران ، جايز است . 11\r\nراهى كه عرض آن بيشتر از پنج يا هفت ذراع است ، در صورتى كه پيش از آن ، ملك كسى بوده و وى آن را راه قرار داده ، تصرف در افزون بر پنج يا هفت ذراع به احيا جايز نيست ؛ ليكن اگر مسبوق به ملكيت نبوده ، در اينكه احياى مازاد بر حريم جايز است يا نه ، اختلاف است . 12\r\nراه متروك ، از حكم راه خارج و احياى آن جايز است . 13 برخى گفته‌اند در صورتى كه در آينده اميد به عبور و مرور از آن برود ، از حكم راه خارج نمىشود و در نتيجه احياى آن جايز نيست ؛ ليكن اگر مردم براى آمد و شد راهى ديگر برگزيده و از آن راه براى هميشه اعراض كرده باشند ، احياى آن جايز است . 14 برخى ، در جواز احياى راه متروك ، در صورت داشتن پيشينهء ملكيت ، اشكال كرده‌اند . 15\r\nاحكام : تخلّى ( - - - ) تخلّى ) در راه عمومى 16 و نيز نمازگزاردن در ميان راه مكروه است ؛ ليكن در دو طرف آن كراهت ندارد . 17 فرود آمدن مسافر در آخر شب در جاده براى استراحت 18 و نيز آمد و شد در راه شلوغ مكروه است . 19 از مصارف سهم سبيل اللَّه ( - - - ) سبيل اللَّه ) از زكات ، احداث راه و تعمير و نگهدارى آن است . 20\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nوجوب حج مشروط به استطاعت ، و تحقق آن نيز منوط به امورى از جمله امنيت داشتن راه و بى خطر بودن آن است 21 ( - - - ) استطاعت ) .\r\nكسى كه با تعدّى و تجاوز و كشيدن سلاح ، راه را بر مردم ناامن مىكند ، محارب به شمار مىرود و حدّ محاربه ( - - - ) محاربه ) بر او جارى مىگردد . 22\r\nاگر كسى زمينى را بفروشد كه ملكش از همهء اطراف بر آن احاطه داشته باشد ، در صورتى كه آمد و شد به آن زمين از يك طرف معين شرط شود ، معامله صحيح است ؛ اما اگر رفت و آمد از يك جهت نامعيّن شرط شود ، معامله باطل است .\r\nاگر فروشنده به خريدار بگويد : اين زمين را با همهء حقوق آن به تو فروختم ، معامله صحيح است و براى خريدار حق عبور و مرور به آن زمين از چهار طرف ثابت مىشود ؛ 23 هرچند برخى در اين فرض احتمال بطلان معامله را داده‌اند . 24\r\nاگر هنگام معاملهء ملكى نامى از راه آن برده نشده و معامله از اين جهت مطلق باشد ، به گفتهء برخى ، در اين فرض نيز حق آمد و شد به آن ملك ، از همهء جهات براى خريدار ثابت است . اما اگر هنگام معامله ، حق رفت و آمد از همهء جهات از خريدار سلب شده باشد ، در صحت يا بطلان معامله دو احتمال داده شده است . 25\r\n1 . منهاج الصالحين ( خويى ) 2 / 160 * 2 . جواهر الكلام 38 / 76 - 77 * 3 . منهاج الصالحين ( خويى ) 2 / 161 - 162 ؛ مهذب الأحكام 23 / 266 - 267 * 4 . جواهر الكلام 38 / 36 - 38 * 5 . مسالك الأفهام 12 / 409 ؛ مهذب الأحكام 23 / 267 - 269 * 6 . مهذب الأحكام 23 / 267 * 7 . جواهر الكلام 38 / 76 - 77 * 8 . تحرير الوسيلة 2 / 209 * 9 . تحرير الأحكام 4 / 502 ؛ جواهر الكلام 38 / 84 - 85 * 10 . منهاج الصالحين ( خويى ) 2 / 161 ؛ هداية العباد ( گلپايگانى ) 2 / 278 ؛ مهذب الأحكام 23 / 261 - 262 * 11 . جواهر الكلام 26 / 243 - 246 ؛ تحرير الوسيلة 2 / 210 * 12 . جواهرالكلام 38 / 39 ؛ تحرير الوسيلة 2 / 213 ؛ منهاج الصالحين ( خويى ) 2 / 163 * 13 . جواهر الكلام 38 / 39 ؛ منهاج الصالحين ( خويى ) 2 / 162 ؛ مهذب الأحكام 23 / 270 * 14 . مسالك الأفهام 12 / 410 * 15 . تحرير الوسيلة 2 / 213 * 16 . جواهرالكلام 2 / 59 * 17 . 8 / 370 * 18 . العروة الوثقى 4 / 334 * 19 . مهذب الأحكام 23 / 300 * 20 . العروة الوثقى 4 / 120 - 121 * 21 . 416 ؛ جواهر الكلام 17 / 280 - 281 * 22 . الخلاف 5 / 458 * 23 . مفتاح الكرامة 8 / 482 - 483 * 24 . الدروس الشرعية 3 / 202 * 25 . تذكرة الفقهاء 10 / 89 ؛ جامع المقاصد 4 / 105 - 106 .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n\r\nراهب\r\n\r\nراهب : پارساى مسيحى .\r\nبه عابد و زاهد مسيحى كه با ترك لذتهاى دنيايى ، به رياضت نفس و عبادت خدا روى آورده « راهب » گويند . از احكام آن در باب جهاد سخن گفته‌اند .\r\nراهب حربى اى ( - - - ) اهل حرب ) كه توان جنگيدن دارد يا در صورت نداشتن توان جسمانى با نيروى فكر و انديشهء خود به دشمن مدد مىرساند ، كشته مىشود ؛ خواه در عرصهء نبرد حضور داشته باشد يا نداشته باشد . امّا راهب فاقد دو ويژگى ياد شده ، كشته نمىشود . 1 از برخى قدما نقل شده كه راهبى كه خود را جهت عبادت در دير يا جاى ديگر محبوس كرده ، كشته نمىشود ، مگر آنكه مسلمانى را كشته باشد يا توان جنگيدن داشته باشد و با نكشتن او بيم چيرگى دشمن و شكست مسلمانان برود . 2 از راهبانى كه متعهد به شرايط پيمان ذمّه‌اند ، جزيه ( - - - ) جزيه ) گرفته مىشود 3 ( - - - ) اهل ذمّه ) . برخى قدما گفته‌اند : از كسانى كه در جنگ كشته نمىشوند ، جزيه نيز گرفته نمىشود ؛ از اين رو ، بنابر قول به عدم جواز قتل راهبان يا در موارد عدم جواز آن - كه بدان اشاره رفت - از آنان جزيه دريافت نمىگردد . 4\r\n( - - - ) رهبانيت )\r\n1 . المبسوط 2 / 12 ؛ تذكرة الفقهاء 9 / 66 - 67 ؛ جواهر الكلام 21 / 76 * 2 . مختلف الشيعة 4 / 392 * 3 . جواهر الكلام 21 / 239 * 4 . مختلف الشيعة 4 / 440 .\r\n\r\nراه رفتن\r\n\r\nراه رفتن : پيمودن مسيرى / پياده پيمودن‌مسيرى ( - - - ) پياده ) .\r\nراه رفتن دو اطلاق دارد : يكى پيمودن راهى ، قطع نظر از چگونگى آن به صورت پياده يا سواره و ديگرى ، قدم زدن و پياده روى ؛ مقابل سواره پيمودن آن . مراد از راه رفتن در اين مقاله ، معناى نخست است كه از آن در بابهاى طهارت ، صلات و اطعمه و اشربه سخن گفته‌اند .\r\nدر تشييع جنازه ، پيشاپيش جنازه حركت كردن كراهت دارد و مستحب است تشييع كننده پشت سر يا در يكى از دو طرف جنازه حركت كند . 1\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nراه رفتن بر روى قبرها مكروه است ؛ هرچند برخى ، كراهت را به نشستن روى آنها اختصاص داده‌اند . 2\r\nبه جا آوردن نماز واجب در حال حركت صحيح نيست ، مگر آنكه ضرورت اقتضا كند . در اين صورت ، بايد در حدّ امكان رو به سمت قبله كند و براى ركوع و سجود با سر اشاره نمايد . 3 ليكن خواندن نمازهاى مستحب در حال حركت مطلقا صحيح است و روبه سمت قبله كردن ، هرچند با امكان آن ، لازم نيست . البته برخى ، جواز خواندن نافله را در حال حركت ، به سفر اختصاص داده‌اند ؛ هرچند مشهور ميان سفر و حضر تفاوت قائل نشده‌اند . 4\r\nغذا خوردن در حال راه رفتن مكروه است . 5\r\n1 . جواهر الكلام 4 / 266 - 267 * 2 . 351 - 352 * 3 . 7 / 427 - 428 * 4 . 8 / 8 - 13 * 5 . 36 / 469 .\r\n\r\nراهزن\r\n\r\nراهزن : دزد سر گردنه .\r\nبه كسى كه راه بر مسافران مىبندد و اموال و كالاهاى آنان را به يغما مىبرد راهزن گويند . از آن در باب حدود نام برده‌اند .\r\nكسى كه با سلاح كشيدن روى مردم راه را بر مسافران ناامن مىكند تا دارايى آنان را به غارت ببرد ، محارب به شمار مىرود و حدّ آن بر او جارى مىشود 1 ( - - - ) محاربه ) .\r\n1 . الخلاف 5 / 458 .\r\n\r\nراهن\r\n\r\nراهن : گروگذار ( - - - ) رهن ) .\r\n\r\nراهنمايى - - - ) ارشاد\r\n\r\nرايانه\r\n\r\nرايانه : كامپيوتر .\r\nعنوان ياد شده از عناوين جديد است كه از احكام مرتبط با آن در مسائل مستحدثه سخن گفته‌اند .\r\nبازى با آلات قمار به وسيلهء رايانه حكم بازى با خود آلات قمار را دارد و حرام است ؛ 1 همچنين ساير بازيهاى رايانه‌اى در صورتى كه براى قمار ساخته و آماده شده باشد 2 ( - - - ) آلات قمار ) .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nبنابر قول به اينكه حق معنوى از حقوق معتبر شرعى است ، هرگونه تصرف در نرم افزارهاى رايانه‌اى ، از قبيل كشف رمز اطلاعات و شكستن قفل و مانند آن ، همچنين تكثير آنها بدون اجازهء صاحب حق ، حرام است ( - - - ) حق معنوى ) .\r\n1 . توضيح المسائل مراجع 2 / 962 * 2 . إرشاد السائل / 160 .\r\n\r\nرايج\r\n\r\nرايج : متداول .\r\nاز احكام آن در بابهاى زكات ، تجارت ، مضاربه و غصب سخن گفته‌اند .\r\nزكات : زكات به طلا و نقره‌اى تعلّق مىگيرد كه علاوه بر مسكوك بودن ، معامله با آن در بازار رواج داشته باشد . به طلا يا نقرهء مسكوكى كه قبلا معامله با آن رايج بوده ، ليكن هم اكنون رايج نيست نيز بنابر مشهور ، زكات تعلّق مىگيرد . برخى بر آن ادعاى اجماع كرده‌اند . آيا به طلا و نقرهء مسكوك و رايج در بازار در صورتى كه زن براى زينت استفاده كند ، زكات تعلّق مىگيرد ؟ مسئله اختلافى است . 1\r\nتجارت : معامله با درهم و دينار مغشوش ( مخلوط با فلزى از جنسى ديگر ) در صورت رواج داشتن معامله با آنها جايز است ؛ هرچند درصد آميختگى مشخص نباشد ، و در صورت عدم رواج ، معامله با آنها تنها پس از روشن شدن وضعيتشان جايز است . 2\r\nمضاربه : بنابر اجماع ادعا شده ، در مضاربه ( - - - ) مضاربه ) سرمايه بايد درهم و دينار رايج باشد ؛ 3 ليكن بسيارى از معاصران ، آن را محدود به درهم و دينار نكرده و گفته‌اند : جايز است پول رايج هر زمان نيز در مضاربه سرمايه قرارگيرد . 4\r\nغصب : بر غاصب واجب است آنچه را غصب كرده به صاحبش بازگرداند و با از بين رفتن عين آن ، اگر مثلى است مثل آن ( - - - ) مثلى ) و اگر مثلش وجود نداشت يا مثلى نبود ، بلكه قيمى ( - - - ) قيمى ) بود ، بايد قيمت آن را به صاحبش بپردازد . قيمت پرداختى بايد به پول رايج آن زمان باشد . پرداخت قيمت به پول غير\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nرايج كفايت نمىكند ، مگر با رضايت دوطرف . حكم ياد شده در همهء غرامتها و ضمانها جارى است . 5\r\n1 . جواهر الكلام 15 / 181 - 182 ؛ العروة الوثقى 4 / 56 - 57 * 2 . جواهر الكلام 24 / 16 - 17 ؛ تحرير الوسيلة 1 / 540 * 3 . جواهر الكلام 26 / 356 - 357 * 4 . توضيح المسائل مراجع 2 / 300 ، 302 و 304 * 5 . تحرير الوسيلة 2 / 183 ؛ هداية العباد ( گلپايگانى ) 2 / 254 ؛ مهذب الأحكام 21 / 332 ؛ منهاج الصالحين ( سيستانى ) 2 / 237 - 238 .\r\n\r\nرأس الحسين عليه السّلام\r\n\r\nرأس الحسين عليه السّلام : سر مقدس اباعبداللَّه عليه السّلام .\r\nاز آن به مناسبت در باب صلات و حج نام برده‌اند .\r\nبر اساس برخى روايات ، سر مقدس سيد الشهداء عليه السّلام نزد قبر مقدس پدر بزرگوارش ، حضرت على عليه السّلام به خاك سپرده شده است ؛ از اين رو ، زيارت امام حسين عليه السّلام در آن مكان شريف و خواندن دو ركعت نماز ، استحباب دارد . 1 ليكن برخى گفته‌اند : سر مقدس آن حضرت به كربلا بازگردانده و كنار جسد شريف آن گرامى دفن شده است . 2\r\nدعا كردن و استخاره ( درخواست آنچه خير است از خداوند ) با دعا در بالاسر قبر امام حسين عليه السّلام مستحب است ؛ 3 چنان كه خواندن دو ركعت نماز در مسجد حنّانه - مكانى كه هنگام بردن اسرا نزد ابن زياد ، سر شريف امام عليه السّلام را در آن جا قرار دادند - مستحب است . 4\r\n1 . بحارالأنوار 100 / 241 - 247 ؛ سدادالعباد / 404 * 2 . اللهوف / 114 * 3 . هداية الأمّة 3 / 113 و 308 * 4 . المزار ( شهيد اول ) / 32 - 33 ؛ بحار الأنوار 100 / 454 - 455 و 101 / 257 .\r\n\r\nرأس المال\r\n\r\nرأس المال [ مايه 
  ] سرمايهء اوليه جهت‌كسب و كار / قيمت تمام شدهء يك كالا .\r\nرأس المال عبارت است از وجه و سرمايهء اوليه كه شخص آن را دست مايه كسب و كار خود قرار مىدهد و نيز بر قيمت تمام شدهء يك كالا اطلاق مىگردد . از احكام آن به معناى نخست در بسيارى از بابها نظير تجارت ، مضاربه و شركت سخن گفته‌اند ؛ ليكن در اين مقاله به\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nاحكام زكات و خمس آن اشاره مىشود و احكام خاص ديگر عناوين در ذيل همان عنوان مطرح خواهد شد .\r\nرأس المال و خمس : كسى كه براى تجارت سرمايه‌اى ندارد ، چنانچه با كار كردن ، مالى به دست آورد و همان را سرمايهء كسب خود قرار دهد ، در صورت نياز به آن براى تأمين زندگى خود ، آيا اين سرمايه از مئونه ( - - - ) مئونه ) به شمار مىرود تا متعلق خمس قرار نگيرد يا مئونه محسوب نمىشود و در نتيجه خمس آن واجب است ؟ مسئله محل اختلاف است . 1 برخى ، تفصيل داده و گفته‌اند : اگر سرمايه به اندازهء مئونهء سال باشد ، خمس به آن تعلق نمىگيرد ؛ اما اگر بيش از آن باشد به مقدار اضافى خمس تعلق مىگيرد . 2 برخى ، تفصيل ديگرى داده و گفته‌اند : اگر فردى بر حسب شأن خود ، در طول سال ، براى تجارت نيازمند سرمايه‌اى باشد ، به آن سرمايه خمس تعلق نمىگيرد ؛ اما اگر كار كردن و مزدورى از شئون او به شمار مىرود ، خمس بدان تعلق مىگيرد . 3 بعضى ديگر گفته‌اند : اگر رأس المال بيش از مئونه نباشد در صورتى كه پس از اخراج خمس آن ، باقى مانده - نه خودش و نه درآمد حاصل از آن - كفاف مئونه را نكند ، و مالك نيز مال ديگرى كه بتوان با آن كمبود رأس المال را جبران كرد ، نداشته باشد ، خمس در رأس المال واجب نخواهد بود . 4\r\nجبران سرمايه با سود : هر گاه رأس المال به سبب كاهش قيمتها در بازار يا سرقت و مانند آن آسيب ببيند ، جبران خسارت با سود حاصل پس از آن در صورتى كه زيان و سود در دو سال رخ داده باشد ، جايز نيست ؛ بدين معنا كه سود به دست آمده از مئونهء سال قبل محسوب نمىشود و در نتيجه پرداخت خمس آن - با تحقق شرايط وجوب - واجب خواهد بود ؛ اما اگر زيان و سود در يك سال اتفاق افتاده باشد ، در صورتى كه هر دو همزمان و در يك نوع تجارت - مثلا تجارت پارچه - باشد ، مانند اينكه در قسمى از پارچه زيان ببيند و در قسمى ديگر سود ببرد ، جبران\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nخسارت با سود جايز است و خمس به آن تعلق نمىگيرد ؛ 5 ليكن در فرض تحقق خسارت و سود در دو زمان مختلف در يك نوع ، اختلاف شده است . برخى جبران خسارت را با سود مطلقا جايز مىدانند ؛ حتى اگر زمان خسارت و سود مختلف باشد . در مقابل ، برخى جبران را تنها در صورتى جايز مىدانند كه خسارت و سود در يك زمان اتفاق افتاده باشد . 6\r\nبنابر قول نخست از دو جهت اختلاف شده است : نخست اينكه آيا جبران تنها در صورتى جايز است كه زمان دستيابى به سود قبل از تحمل خسارت باشد يا آنكه قبل و بعد بودن زمان سود تأثيرى در جواز جبران ندارد ؟\r\nدوم اينكه آيا جبران خسارت با سود مطلقا جايز است ، حتى اگر منشأ آن سرقت و مانند آن - كه ارتباط مستقيم با تجارت و بازار ندارد - باشد يا تنها در صورتى جايز است كه منشأ خسارت افت قيمتها در بازار و مانند آن - كه ارتباط مستقيم با كسب و بازار دارد - باشد . 7\r\nچنانچه خسارت و سود در تجارتهاى مختلف باشد - نه يك نوع - مانند تجارت فرش ، زمين و پارچه ، آيا زيان سرمايه در يك نوع ، با سود حاصل از نوع ديگر ، جبران مىشود ؟ مسئله اختلافى است . همچنين است اگر خسارت و سود در تجارت و غير تجارت ، از قبيل زراعت اتفاق افتد ، كه از يكى زيان ببيند و در ديگرى سود ببرد . 8\r\nرأس المال و زكات : بنابر قول مشهور ، پرداخت زكات مالى كه انسان آن را سرمايهء كسب خود قرار داده - و مال التجارة ناميده مىشود - با شرايطى مستحب است 9 ( - - - ) زكات ) .\r\nاز معناى دوم در باب تجارت سخن گفته‌اند .\r\nرأس المال و بيع : بيع به لحاظ رأس المال ؛ يعنى قيمت تمام شدهء كالا به چهار قسم تقسيم مىشود .\r\n1 . فروشنده با مطلع ساختن خريدار از رأس المال ، كالا را به بيشتر از آن مىفروشد كه به آن مرابحه مىگويند ( - - - ) بيع مرابحه ) .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\n2 . فروشنده ، خريدار را از رأس المال مطلع مىكند و كالا را با همان قيمت به وى مىفروشد كه به آن توليه گويند ( - - - ) بيع توليه ) .\r\n3 . فروشنده ، خريدار را در جريان رأس المال قرار مىدهد ، ليكن كالا را به كمتر از آن به وى مىفروشد كه از آن به مواضعه تعبير مىكنند ( - - - ) بيع مواضعه ) .\r\n4 . فروشنده رأس المال را به خريدار اطلاع نمىدهد كه به آن مساومه گويند 10 ( - - - ) بيع مساومه ) .\r\n1 . مستند الشيعة 10 / 62 ؛ العروة الوثقى 4 / 286 ؛ هداية العباد ( گلپايگانى ) 1 / 325 ؛ جامع المسائل ( بهجت ) 2 / 114 * 2 . مستند العروة ( الخمس ) / 246 - 247 * 3 . مصباح الهدى 11 / 117 - 118 * 4 . منهاج الصالحين ( سيدمحسن حكيم ) 1 / 465 - 466 * 5 . مستند العروة ( الخمس ) / 276 - 277 ؛ مدارك العروة 23 / 383 * 6 . العروة الوثقى 4 / 295 - 296 * 7 . جواهر الكلام 16 / 61 ؛ العروة الوثقى 4 / 295 - 296 ؛ مستند العروة ( الخمس ) / 276 - 277 ؛ مدارك العروة 23 / 388 * 8 . جواهر الكلام 16 / 61 ؛ العروة الوثقى 4 / 294 - 295 ؛ مصباح الهدى 11 / 140 - 144 ؛ مستند العروة ( الخمس ) / 279 - 280 * 9 . مستند الشيعة 9 / 240 - 241 * 10 . جواهر الكلام 23 / 122 .\r\n\r\nرأفت\r\n\r\nرأفت : نرم و نازك دلى ، مقابل سخت دلى .\r\nرأفت ، مقابل قساوت ، به معناى شدّت رحمت است . اين فضيلت در حديثى از امام صادق عليه السّلام از لشكريان عقل شمرده شده است 1 و خداوند در آيات متعدد ، خود را بدان توصيف كرده است . 2 چنان كه پيامبر اكرم صلّى اللَّه عليه و آله را نيز بدان ستوده است . 3\r\nرأفت در بندگان خدا به معناى نرم و دل نازك بودن است كه در محبت و نيكى به ديگران و گذشت از آنان تجلّى مىيابد ؛ اما در خداوند متعال به معناى احسان به بندگان و گذشت ازآنان مىباشد . تفاوت رأفت با رحمت - كه آن نيز به معناى نازك دلى آمده - در اين است كه رقّت قلب در رأفت بيشتر از رقّت قلب در رحمت است ؛ 4 از اين رو ، رأفت در خداوند متعال به معناى احسان و عنايت خاص به بندگان مؤمن است ؛ ليكن گسترهء رحمت الهى وسيع‌تر است ؛ يعنى هم شامل رحمت رحمانيّه مىشود كه كافر و مؤمن را در بر مىگيرد و هم رحمت رحيميّه كه اختصاص به مؤمنان دارد ؛ اما صفت « رؤف » همچون « رحيم » تنها شامل\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nمؤمنان مىگردد ؛ از اين رو ، در قرآن كريم در بسيارى از آيات در كنار « رحيم » به كار رفته است . از احكام آن به مناسبت در باب صلات و حدود سخن گفته‌اند .\r\nصلات : به قول منسوب به مشهور ، در نماز باران ( - - - ) نماز باران ) جدا كردن كودكان از مادرانشان ، براى جلب رأفت و رحمت خداوند متعال ، مستحب است . 5\r\nحدود : در قرآن كريم ، خداوند متعال در مقام اجراى حدّ زنا كار ، از اعمال رأفت و دل سوزى در دين خدا نهى كرده است ؛ 6 از اين رو ، در حدود ، شفاعت پذيرفته نمىشود . 7 و به قول مشهور ، تازيانه بايد با شدت زده شود . 8\r\n( - - - ) رحمت )\r\n1 . الكافى ( كلينى ) 1 / 21 * 2 . بقره / 207 ؛ توبه / 117 ؛ نور / 20 * 3 . توبه / 128 * 4 . مجمع البحرين واژهء « رؤف » * 5 . جواهر الكلام 12 / 144 * 6 . نور / 2 * 7 . جواهر الكلام 41 / 395 * 8 . المهذب البارع 5 / 41 ؛ ايضاح الفوائد 4 / 482 .\r\n\r\nرأى\r\n\r\nرأى : نظريّهء شخصى برآمده از تلاش ذهن‌و فكر / انديشه و تدبير / حكم صادر ازقاضى ( - - - ) قضاوت ) .\r\nرأى به معناى اول در باب اجتهاد و تقليد و قضاء به كار رفته است .\r\nخداوند متعال در قرآن كريم راه آگاهى از دين و دريافت احكام الهى را وحى مىداند 1 كه از طريق پيامبران به مردم ابلاغ مىگردد . بنابر اين ، اعمال نظر در دين ، يعنى اظهار نظر شخصى در اصول و فروع دين ، بدون استناد به منابع معتبر شرعى ، همچون كتاب و سنّت ، حرام است . چنان كه در روايات فراوانى از رأى و حكم بر اساس قياس ( - - - ) قياس ) و استحسان ( - - - ) استحسان ) نهى شده است 2 ( - - - ) اجتهاد ) .\r\nتفسير قرآن به رأى ؛ يعنى بيان مراد خداوند بدون استناد به دلايل ، شواهد و موازين معتبر شرعى ، جايز نيست و در روايات از آن نهى شده است . 3\r\nاز رأى به معناى دوم در باب جهاد و حج سخن گفته‌اند .\r\nدر جنگ ، كشتن پير مردان ناتوان از جنگ جايز نيست ، مگر آنكه صاحب رأى ( نظر و انديشه ) باشند كه از فكر آنان در پيشبرد جنگ عليه مسلمانان استفاده شود كه در اين صورت كشته مىشوند . 4\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nمستحب است كسى كه براى رايزنى و مشورت انتخاب مىشود ، فردى پرهيزكار ، خردمند ، خيرخواه و صاحب نظر باشد . 5\r\n( - - - ) اصحاب رأى ) ( - - - ) آراى عمومى )\r\n1 . نساء / 105 ؛ مائدة / 48 * 2 . وسائل الشيعة 27 / 35 - 62 * 3 . زبدة البيان / 21 ؛ بحار الأنوار 89 / 107 ؛ الميزان 3 / 75 * 4 . جواهر الكلام 21 / 75 * 5 . وسائل الشيعة 12 / 39 - 41 .\r\n\r\nرأى العين - - - ) ديدن\r\n\r\nرؤيا\r\n\r\nرؤيا : خواب ديدن .\r\nاز آن به مناسبت در باب طهارت و صلات سخن گفته‌اند .\r\nاز اسباب جنابت ( - - - ) جنابت ) خروج منى است ؛ در بيدارى باشد يا در خواب ؛ از مرد باشد يا از زن . 1 برخى قدما خروج منى ناشى از خواب ديدن را در زن موجب وجوب غسل ندانسته‌اند . 2\r\nغسل كردن براى كسى كه قصد دارد يكى از امامان عليهم السّلام را در خواب ببيند مستحب است . 3\r\nتسبيح حضرت فاطمه عليها السّلام قبل از خواب ( - - - ) خواب ) جهت دفع خواب بد ديدن استحباب دارد . 4\r\nآيا قول معصوم عليه السلام در خواب بر بيننده حجت است ؟ به تصريح برخى در صورت مخالفت آن با آنچه از معصومان رسيده ، حجت نيست و در صورت عدم مخالفت ، پيروى از آن جايز است . 5\r\n1 . جواهر الكلام 3 / 2 - 6 * 2 . المقنع / 42 * 3 . العروة الوثقى 2 / 154 * 4 . 616 * 5 . الدرر النجفية 2 / 282 - 283 .\r\n\r\nرؤيت - - - ) ديدن\r\n\r\nرؤيت هلال - - - ) هلال\r\n\r\nربا\r\n\r\nربا : معاملهء دو كالاى همجنس با زيادى دريك طرف يا قرض دادن به شرط زيادى .\r\nربا در لغت به معناى زيادى و در شرع عبارت است از زيادى يكى از دو كالاى همجنس كه هر دو پيمانه‌اى يا وزنىاند بر ديگرى در معامله ، يا قرض دادن مالى به شرط زيادى . 1 برخى ، ربا را اين گونه تعريف كرده‌اند : بيع يا معاوضهء يكى از دو عوض همجنس پيمانه‌اى يا وزنى در برابر ديگرى بازيادى يكى از آن دو ،\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nيا قرض دادن به شرط زيادى . 2 با توجه به تعريف ياد شده ، ربا در شرع مقدّس دو مصداق دارد : يكى معاملهء دو كالاى همجنس با زيادى در يك طرف و ديگرى قرض دادن به شرط زيادى . از اوّلى به رباى معاملى و از دومى به رباى قرضى ( - - - ) قرض ) تعبير مىكنند و از آن در باب تجارت سخن گفته‌اند .\r\nحكم : ربا به نصّ قرآن كريم ، حرام و رباخوارى اعلان جنگ با خدا و رسولش شمرده شده است . 3 در روايات نيز در رديف بزرگ‌ترين گناهان كبيره ( - - - ) گناه كبيره ) شمرده شده است . 4 حرمت ربا ضرورى دين است ؛ از اين رو ، انكار حرمت آن موجب ارتداد ( - - - ) ارتداد ) است . 5 در حرمت ربا فرقى بين گرفتن و دادن آن نيست ؛ چنان كه نوشتن قرارداد معاملهء ربوى و گواهى دادن بر آن نيز حرام است . 6\r\nاقسام : ربا دو قسم است : رباى معاملى و رباى قرضى . 7\r\nالف . رباى معاملى : اين گونهء ربا يا در معاملهء نقدين ، يعنى درهم در برابر درهم يا دينار در برابر دينار تحقق مىيابد يا در اجناس غير نقدين . هرگونه زيادى در صورت اول ربا و حرام است ؛ چنان كه معاملهء نقدين بدون زيادى يكى بر ديگرى به صورت نسيه نيز ربا محسوب مىگردد .\r\nرباى معاملى در اجناس غير نقدين با دو شرط تحقق مىيابد :\r\n1 . هر دو عوض از يك جنس باشند . معيار همجنس بودن ، صدق يك اسم بر هر دو است ، مانند گندم مرغوب و نامرغوب كه هر دو را گندم مىگويند . 8 بنابر مشهور ، گندم و جو در حكم ربا يك جنس به شمار مىروند ؛ 9 چنان كه به نظر مشهور ، در حكم ياد شده هر فرآورده‌اى با اصل خود يك جنس محسوب مىشوند ، مانند پنير و شير ؛ همچنين است دو فرآورده از يك اصل ، مانند پنير و ماست فراهم آمده از شير ؛ 10 ليكن اگر اصل مختلف باشد ، دو جنس شمرده مىشوند ، هرچند بر آنها به اشتراك لفظى يك اسم صادق باشد ، مانند گوشت گاو و گوشت گوسفند يا كبوتر و گنجشك كه در مثال اول عنوان گوشت و در دوم عنوان پرنده بر هر دو صادق است . 11\r\n\r\n","description":"","footnote":"","page_name":" 49 ","page_number":49},
  {"content":"\r\n\r\n2 . دو عوض ، پيمانه‌اى يا وزنى معامله شوند . بنابر مشهور ، ربا در معاملهء اجناس غير پيمانه‌اى و وزنى - مانند اجناسى كه با شمارش يا متر و يا مشاهده معامله مىگردند - جريان ندارد .\r\nمعيار در پيمانه‌اى يا وزنى بودن جنس چيست ؟ آيا عادت شرع است ؛ به اين معنا كه آنچه در عصر پيامبر صلّى اللَّه عليه و آله پيمانه‌اى يا وزنى معامله مىشد ، محكوم به پيمانه‌اى يا وزنى است ، هرچند در دوران بعد در آن تغيير حاصل شده باشد ؛ و آنچه در آن عصر پيمانه‌اى يا وزنى نبوده ، محكوم به عدم آن است ؛ هرچند در دوران بعد پيمانه‌اى يا وزنى شده باشد ؟ يا اينكه ملاك عرف جامعه است ؛ به اين معنا كه آنچه نزد مردم پيمانه‌اى يا وزنى معامله مىشود ، محكوم به آن است ؟ مسئله اختلافى است . 12 بر قول نخست ادعاى اجماع شده است . بنابر اين قول ، چنانچه پيمانه‌اى يا وزنى بودن جنسى در آن عصر معلوم نباشد ، به عرف جامعه رجوع مىشود و در صورت يكسان نبودن عرف جامعه ، بنابر نظر مشهور متأخران ، هر شهرى حكم خود را دارد . از برخى ، قول به ترجيح جانب حرمت و جريان حكم ربا در همهء شهرها و از بعضى ديگر ترجيح جانب اغلب و در صورت تساوى ، ترجيح جانب حرمت نقل شده است . 13\r\nاجناس در پيمانه‌اى يا وزنى بودن از اصل خود تبعيّت نمىكنند . بنابر اين ، در جنس غير وزنى و پيمانه‌اى مانند پارچه - كه مترى معامله مىشود - ربا جريان ندارد ؛ هرچند اصل آن ، يعنى پنبه يا نخ ، وزنى معامله شود . 14\r\nاحكام : در اينكه رباى معاملى به بيع ( - - - ) بيع ) اختصاص دارد يا شامل هر نوع معاوضهء معاملى ، مانند صلح مىشود ، اختلاف است . مشهور قول دوم است . 15\r\nمعاملهء نقدين به نسيه ، حتّى بدون فزونى يكى بر ديگرى جايز نيست ، ليكن اگر يكى از دو عوض ، نقدين و ديگرى غير آن باشد ، معاملهء آن دو به نسيه جايز است ، چه با فزونى يكى بر ديگرى و يا بدون آن . معاملهء دو همجنس پيمانه‌اى يا\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nوزنى به نسيه بدون زيادى يكى بر ديگرى جايز نيست ؛ ليكن بنابر مشهور ، معاملهء دو ناهمجنس به نسيه با زيادى يكى بر ديگرى جايز است . 16\r\nدر اينكه در معاملهء ربوى ، تنها زيادى دريافتى ، فاسد و باطل است يا علاوه بر آن ، اصل معامله نيز مطلقا باطل مىگردد ، خواه زيادى به عنوان جزء معامله باشد يا شرط آن ، و يا اينكه در صورت جزء معامله بودن ، موجب فساد آن خواهد شد ، اختلاف است . قول دوم به ظاهر كلمات فقها نسبت داده شده است . 17 بنابر قول به عدم بطلان معامله ، تنها بازگرداندن زيادى دريافتى به مالك آن واجب است ؛ ليكن بنابر قول به بطلان معامله ، در اينكه بايد هم زياده و هم اصل را به مالكش برگرداند يا تنها زياده را ، مسئله محل بحث است . بر قول دوم ادعاى اجماع شده است . 18 البته در صورت جهل به حرمت ربا ، آيا بازگرداندن زيادى واجب است يا نه ؟ معروف بين متأخران وجوب آن است ؛ ليكن برخى در فرض توبهء شخص پس از علم به حرمت ربا ، بازگرداندن زيادى را واجب ندانسته‌اند . 19\r\nب . رباى قرضى : تحقق رباى قرضى به اين است كه در قرض به نفع وام دهنده شرط زياده بر مقدار وام شود ؛ خواه هنگام قرض دادن به آن تصريح گردد يا قرض بر آن بنا نهاده شود . در تحقق رباى قرضى فرق نمىكند مال قرض داده شده پيمانه‌اى باشد يا وزنى يا غير آن . 20 در اينكه با شرط زياده ، قرض ربوى باطل مىشود يا تنها مقدار زيادى كه شرط شده ، اختلاف است . قول اول مشهور است . 21 آنچه دربارهء بازگرداندن زيادى يا اصل و زيادى و نيز تفصيل بين علم به حرمت و جهل به آن در معاملهء ربوى مطرح شد ، در رباى قرضى نيز جارى است . 22 بر قرض گيرنده دادن زياده از آنچه قرض گرفته - در صورتى كه شرط نشده باشد - مستحب است . 23\r\nاحكام ربا : زيادىاى كه در معامله يا قرض ربوى شرط مىشود يا عين است يا منفعت ، مانند سكونت در خانه‌اى يا عملى كه ماليت دارد ، مانند دوختن\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nلباس يا چيزى كه در آن منفعت است ، مانند شرط مصالحه ( - - - ) صلح ) يا بيع محابات ( - - - ) بيع محابات ) و يا چيزى كه در آن غرض عقلايى وجود دارد ، مانند شرط نظافت مسجد . شرط زيادى عينى يا حكمى كه ماليت دارد ، مانند قسم دوم و سوم موجب تحقق ربا مىشود . در تحقق ربا با شرط زيادى حكمى كه ماليت ندارد ، اختلاف است ؛ چنان كه در ثبوت ربا در شرط زيادى حكمى كه از ناحيهء اجل قرار دادن براى يكى از دو عوض در بيع نسيه حاصل مىشود ، اختلاف است ؛ هرچند مشهور قائل به تحقق ربا با آن هستند . 24\r\nپولهايى كه امروزه در بازار جريان دارد از جنس نقدين به شمار نمىروند ؛ از اين رو ، ربا در آنها جريان ندارد ( - - - ) پول ) .\r\nمستثنيات : از حرمت ربا ؛ خواه معاملى يا قرضى ، اشخاص زير استثنا شده‌اند و حكم ربا بين آنان جارى نمىشود : پدر و فرزند ؛ مولا و برده ؛ زوج و زوجه ؛ اعم از زوجهء دائم و موقّت بنابر قول اكثر ، بلكه مشهور . 25 همچنين گرفتن ربا از كافر حربى ( - - - ) اهل حرب ) جايز است ؛ ليكن دادن ربا به او براى مسلمان حرام است . بنابر قول مشهور ، ربا گرفتن از كافر ذمّى ( - - - ) اهل ذمّه ) حرام است . 26 برخى گفته‌اند : ممكن است مراد از نفى ربا بين مسلمان و كافر حربى اين باشد كه مال كافر حربى غنيمت مسلمانان به شمار مىرود ؛ از اين رو ، گرفتن آن از هر راه ممكن براى مسلمان جايز است ، نه نفى آن از سنخ نفى ربا بين پدر و فرزند . 27\r\nراههاى فرار از ربا : فقها براى فرار از ربا راههايى ذكر كرده‌اند كه برخى از آنها عبارتند از :\r\n1 . فروختن كالا به طرف مقابل در برابر كالايى از جنس ديگر ؛ سپس خريدن كالاى طرف مقابل به بهاى دريافتى در معاملهء نخست . براى مثال كسى كه مىخواهد يك كيلو گندم را در برابر دو كيلو جو به ديگرى بفروشد براى فرار از ربا يك كيلو گندم را در برابر يك كيلو برنج به او مىفروشد و سپس دو كيلو جو را از وى به يك كيلو برنج مىخرد .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n2 . دو جنس را بدون زيادى با هم معامله مىكنند ؛ ليكن طرف مقابل ، مقدار زيادى را به طرف ديگر مىبخشد ، بدون آنكه بخشيدن شرط شده باشد .\r\n3 . هر يك از دو طرف جنس خود را به ديگرى قرض مىدهد و سپس ذمّهء او را ابراء ( - - - ) ابراء ) مىكند ، بدون آنكه ابراء در قرض شرط شده باشد . 28\r\nبرخى معاصران راههاى فرار از ربا را نپذيرفته و كاربرد آنها را تنها در معاملهء دو همجنسى كه در بازار داراى دو قيمت متفاوت هستند ، مانند گندم مرغوب و نامرغوب ، جايز دانسته‌اند . 29\r\n1 . جامع المقاصد 4 / 265 * 2 . مسالك الأفهام 3 / 316 ؛ التنقيح الرائع 2 / 85 - 86 * 3 . بقره / 275 * 4 . وسائل الشيعة 18 / 117 - 124 * 5 . تذكرة الفقهاء 10 / 133 * 6 . العروة الوثقى [ تكملة 
  ] 2 / 3 * 7 . كتاب البيع ( امام خمينى ) 2 / 541 - 542 * 8 . جواهر الكلام 23 / 338 * 9 . 344 * 10 . 348 ؛ العروة الوثقى [ تكملة 
  ] 2 / 28 * 11 . جواهر الكلام 23 / 355 * 12 . العروة الوثقى [ تكملة 
  ] 2 / 32 ؛ مهذب الأحكام 17 / 316 * 13 . جواهر الكلام 23 / 362 - 366 * 14 . مهذب الأحكام 17 / 317 ؛ وسيلة النجاة / 363 * 15 . جواهر الكلام 23 / 336 - 338 ؛ العروة الوثقى [ تكملة 
  ] 2 / 8 - 9 * 16 . جواهر الكلام 23 / 340 - 344 * 17 . 334 - 335 ؛ العروة الوثقى [ تكملة 
  ] 2 / 5 - 6 ؛ مهذب‌الأحكام 17 / 299 - 300 * 18 . جواهر الكلام 23 / 397 ؛ العروة الوثقى [ تكملة 
  ] 2 / 12 * 19 . جواهر الكلام 23 / 398 * 20 . 25 / 5 - 7 * 21 و 22 . العروة الوثقى [ تكملة 
  ] 2 / 12 * 23 . تحرير الوسيلة 1 / 654 * 24 . رياض المسائل 8 / 334 ؛ المناهل / 4 ؛ جواهر الكلام 23 / 340 و 25 / 11 ؛ العروة الوثقى [ تكملة 
  ] 2 / 5 ؛ حاشية المكاسب ( يزدى ) 2 / 84 - 85 * 25 . جواهر الكلام 23 / 378 - 382 ؛ العروة الوثقى [ تكملة 
  ] 2 / 45 - 46 * 26 . جواهر الكلام 23 / 382 - 383 * 27 . 383 - 384 * 28 . نهاية الإحكام 2 / 553 ؛ الحدائق الناضرة 19 / 269 - 270 ؛ جواهر الكلام 23 / 396 * 29 . تحرير الوسيلة 1 / 538 - 539 .\r\n\r\nرباع\r\n\r\nرِباع : خانه‌ها .\r\nرباع جمع « رَبْع » به معناى خانهء مسكونى است . 1 از آن در باب ارث سخن گفته‌اند .\r\nمفاد برخى روايات در مسئلهء ارث زوجه اين است كه زن از رباع ارث نمىبرد . 2 بنابر قول مشهور به استناد روايات ياد شده و غير آن زوجه از زمينى كه در آن ساختمان بنا شده ارث نمىبرد ؛ ليكن از قيمت ساختمان ارث مىبرد 3 ( - - - ) زوجيت ) .\r\n1 . لسان العرب ، واژهء « ربع » * 2 . وسائل الشيعة 26 / 206 * 3 . مسالك الأفهام 13 / 184 - 185 .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\n\r\nرباى جاهليت\r\n\r\nرباى جاهليت : رباى رايج در عصر جاهلى .\r\nرباى جاهليّت عبارت است از افزودن در حق ( دين ) در ازاى افزودن طرف ديگر به موعد اداى آن ، مانند آنكه كسى جنسى را نسيه بخرد و با رسيدن موعد پرداخت بهاى آن ، از فروشنده بخواهد در ازاى افزايش بهاى كالا ، زمان پرداخت آن را به تأخير بيندازد . 1 عنوان ياد شده در باب تجارت به كار رفته است .\r\nرباى جاهليت از مصاديق ربا و حرام است 2 ( - - - ) ربا ) .\r\n1 . المبسوط 6 / 121 * 2 . جواهر الكلام 23 / 120 - 121 .\r\n\r\nرباى حلال\r\n\r\nرباى حلال : مال افزون بر مقدار قرض ، بدون شرط زيادى .\r\nمنشأ كاربرد عنوان ياد شده در كلمات فقها روايتى از امام صادق عليه السّلام بدين مضمون است كه « ربا دو گونه است : حلال و حرام ( - - - ) ربا ) . رباى حلال ، آن است كه شخصى مالى به ديگرى قرض دهد به طمع اينكه قرض گيرنده بيشتر از مقدار قرض به او برگرداند ، بدون آنكه هنگام قرض چنين شرطى كرده باشد . دراين صورت ، اگر قرض گيرنده ، بيشتر از مقدار دريافتى به قرض دهنده برگرداند ، مقدار زيادى بر او حلال است ؛ هرچند از پاداش قرض الحسنه محروم خواهد شد . مقابل آن ، رباى حرام قرار دارد كه عبارت است از قرض دادن به شرط زيادى » 1 ( - - - ) قرض ) . عنوان ياد شده در باب تجارت به كار رفته است .\r\nقبول مقدار اضافه بر اصل قرض ، در صورتى كه شرط نشود ، جايز است ، هرچند كراهت دارد ؛ ليكن بر قرض گيرنده مستحب است هنگام بازگرداندن قرض ، مقدارى بر آن افزوده و به عنوان هديه به قرض دهنده بدهد . 2\r\n1 . وسائل الشيعة 18 / 160 - 161 * 2 . مهذب الأحكام 21 / 64 - 65 .\r\n\r\nرباى فضل\r\n\r\nرباى فضل : معاملهء نقدى دو كالاىهمجنس با زيادى در يك طرف .\r\nاز آن به مناسبت در باب تجارت سخن گفته‌اند .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nبرخى متأخران رباى در معامله - مقابل رباى در قرض - را به دو قسم رباى نسيه و رباى فضل تقسيم كرده‌اند . مراد از رباى فضل ، فروختن نقدى مثلا يك كيلو گندم در برابر دو كيلو گندم و مراد از رباى نسيه ، فروختن نسيه‌اى يك كيلو گندم در برابر دو كيلو گندم است . در فرض دوم دريافت زيادى در مقابل تأخير در پرداخت ثمن است . هر دو نوع معامله ، مصداق ربا و حرام است 1 ( - - - ) ربا ) .\r\n1 . تحرير الأحكام 2 / 302 ؛ نهاية الإحكام 2 / 538 .\r\n\r\nرباى نسيه\r\n\r\nرباى نسيه : مقابل رباى فضل ( - - - ) رباىفضل ) .\r\n\r\nربح - - - ) سود\r\n\r\nربح مالم يضمن\r\n\r\nرِبح مالَم يُضمَن : فروختن كالا به قيمت‌بيشتر ، قبل از تحويل گرفتن آن .\r\nاز معاملاتى كه رسول خدا صلّى اللَّه عليه و آله از آن نهى كرده ، ربح مالَم يُضمَن است . در روايتى از امام صادق عليه السّلام آمده است : پيامبر صلّى اللَّه عليه و آله يكى از ياران خود را نزد مردم مكّه فرستاد تا بازرگانان را از چند نوع معامله ، از جمله رِبح ما لَم يُضمَن باز دارد . 1 مراد از آن ، اين است : كسى كه كالايى را از ديگرى خريده ، پيش از آنكه آن را از فروشنده تحويل بگيرد ، با قيمت بيشتر به ديگرى بفروشد . 2 از احكام آن در باب تجارت سخن گفته‌اند .\r\nدر اينكه فروختن كالاى خريدارى شده ، قبل از تحويل گرفتن آن از فروشنده به قيمت بيشتر ، حرام است يا مكروه ، اختلاف است . البته به معاملهء ياد شده از دو جهت نهى تعلق گرفته است : يكى از جهت فروختن كالا قبل از تحويل گرفتن آن كه به طور مطلق ؛ با سود يا بدون سود ، از آن نهى شده است و ديگرى از جهت فروختن آن به قيمت بيشتر ؛ از اين رو ، بنابر قول به كراهت معاملهء نخست ، اين كراهت در معاملهء دوم مؤكّد خواهد بود . 3\r\n1 . وسائل الشيعة 18 / 58 * 2 . الحدائق الناضرة 20 / 75 ؛ كتاب البيع ( امام خمينى ) 5 / 559 * 3 . الحدائق الناضرة 20 / 75 ؛ جواهر الكلام 23 / 164 - 170 ؛ كتاب البيع ( امام خمينى ) 5 / 603 .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\n\r\nربوبيّت\r\n\r\nربوبيّت : تربيت خلق و تدبير امور آنان درتكوين و تشريع .\r\nاز آن به مناسبت در باب طهارت سخن گفته‌اند .\r\nربوبيّت از صفات خداوند متعال است و در معانى مالك ، سيد ( مولا ) ، تربيت كننده ، تدبير كننده ، قيّم و نعمت دهنده به كار مىرود . كاربرد اين صفت به همهء معانى ياد شده نسبت به خداوند متعال صحيح است .\r\nعنوان « رَبّ » بدون اضافه به چيزى تنها بر خداوند اطلاق مىشود و اطلاق آن با اضافه ، بر غير خدا نيز صحيح است ، مانند ربّ الدار ؛ يعنى مالك خانه . 1\r\nثبوت صفت ربوبيّت براى خدا و نيز اختصاص آن به حضرت حق تعالى از ضروريات آموزه‌هاى همهء اديان آسمانى ، بويژه آيين مقدس اسلام است ، از اين رو ، اقرار به ربوبيت خداوند متعال از اصول دين به شمار رفته و انكار آن موجب كفر ( - - - ) كفر ) است ؛ چنان كه شريك قرار دادن براى او در اين صفت شرك ( - - - ) شرك ) مىباشد .\r\nالبته خداوند متعال برتر از آن است كه به ذات خود با آفريده‌ها ارتباط داشته باشد ؛ بدين جهت هدايت تكوينى و تشريعى او از طريق وسايط و اسبابى همچون فرشتگان ، پيامبران و جانشينان آنان در جهان آفرينش جريان مىيابد . از جملهء اين وسايط ، بلكه بزرگ‌ترين و برترين آنها وجود نازنين حضرت محمّد صلّى اللَّه عليه و آله و اهل بيت او عليهم السّلام مىباشند . 2 از اين رو ، در برخى روايات عنوان « رَبّ » بر امام عليه السّلام - از اين جهت كه دست خداوند در تربيت خلق و تدبير امور ايشان در تكوين و تشريع است - اطلاق شده است ؛ چنان كه در تفسير آيهء شريفهء « وَ أَشْرَقَتِ الأَرضُ بِنورِ رَبّها ؛ 3 زمين به نور پروردگارش درخشان گرديد » آمده است : ربّ زمين ، امام در زمين است . 4 البته اعتقاد به ربوبيت استقلالى آنان با نفى ربوبيت از خداى متعال يا شراكت آنان با خداوند متعال در ربوبيّت ، غلوّ ( - - - ) غلوّ ) به شمار رفته و كفر و شرك است . 5\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n1 . لسان العرب و مجمع البحرين ، واژهء « ربب » * 2 . بحار الأنوار 25 / 20 * 3 . زمر / 69 * 4 . تفسير القمى 2 / 253 ؛ مقدمهء تفسير مرآةا لأنوار / 57 - 59 * 5 . التنقيح ( الطهارة ) 2 / 73 .\r\n\r\nربودن - - - ) سرقت\r\n\r\nربوى\r\n\r\nرَبَوى : وصف كالا يا عقد .\r\nربوى گاه وصف جنس مورد معامله قرار مىگيرد و گفته مىشود : جنس ربوى . مراد از آن كالايى است كه رباى معاملى در آن جريان دارد و به قول مشهور عبارت است از : كالاى پيمانه‌اى و وزنى . بنابر اين ، كالايى كه با شمارش ، متر و يا مشاهده معامله مىشود ، ربوى به شمار نمىرود و در نتيجه رباى معاملى در آن جريان ندارد .\r\nعنوان ربوى گاهى نيز وصف معامله و عقد قرار گرفته و گفته مىشود : معاملهء ربوى يا قرض ربوى كه مراد ، معامله يا قرضى است كه ربا در آن صورت گرفته است ( - - - ) ربا ) .\r\n\r\nربّى\r\n\r\nرُبّى : گوسفند تازه زاييده .\r\nمعروف و مشهور ميان فقها و نيز لغويان ، تعريف رُبّى به گوسفند تازه بچه به دنيا آورده است . 1\r\nبرخى آن را به أنعام ثلاثه ( گوسفند ، گاو و شتر ) تعميم داده‌اند . 2 برخى اهل لغت ، ربّى را به گوسفندى كه براى استفاده از شيرش تربيت مىشود معنا كرده‌اند ؛ 3 چنان كه برخى فقها آن را به حيوانى كه متكفل تربيت دو فرزند خويش است ، تفسير نموده‌اند . 4 مشهور ميان فقها اطلاق ربّى بر گوسفند تازه زاييده تا پانزده روز است ؛ 5 هرچند بسيارى ، قول تا پنجاه روز را نيز نقل كرده‌اند ؛ ليكن قائلى براى آن شناخته نشده است . 6 كلمات اهل لغت نسبت به مدت زمان پس از زاييدن مختلف است . بيست روز و دو ماه از جملهء اقوال است . 7 از آن در باب زكات سخن گفته‌اند .\r\nدر زكات ، ربّى جزو نصاب به شمار مىرود ؛ بدين معنا كه حدّ نصاب با آن كامل مىشود ؛ 8 هرچند برخى ، قول به\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nعدم احتساب آن را در نصاب بعيد ندانسته‌اند . 9\r\nگرفتن ربّى به عنوان زكات توسط زكات گيرنده ، بدون رضايت مالك جايز نيست . در اينكه با رضايت مالك ، جايز است و كفايت مىكند يا نه ، اختلاف است . البته اگر همهء نصاب ربّى باشد ، كفايت مىكند ؛ 10 هرچند برخى در اين صورت نيز گفته‌اند : اقرب الزام مالك به پرداخت قيمت آن است . 11\r\n1 . رياض المسائل 5 / 74 * 2 . الروضة البهية 2 / 27 * 3 . النهاية ( ابن اثير ) ، واژهء « ربب » * 4 . كشف الغطاء 4 / 169 * 5 . روضة المتقين 3 / 69 * 6 . جواهر الكلام 15 / 158 * 7 . مجمع البحرين ، واژهء « ربب » * 8 . مدارك الأحكام 5 / 107 ؛ رياض المسائل 5 / 74 - 75 * 9 . مجمع الفائدة 4 / 74 ؛ الحدائق الناضرة 12 / 69 - 70 * 10 . جواهر الكلام 15 / 158 - 162 * 11 . تذكرة الفقهاء 5 / 117 .\r\n\r\nربيب\r\n\r\nرَبيب : پسر همسر از شوهر ديگر .\r\nعنوان ياد شده به مناسبت در باب نكاح به كار رفته است .\r\nدختر همسر از شوهر ديگر - اعم از دختر بدون واسطه يا با واسطه ( نوه ) - بر شوهر فعلى زن در صورت نزديكى با زن حرام است ( - - - ) ربيبه ) . بنابر اين ، دختران ربيب نيز بر او حرام خواهند بود . 1\r\n1 . المبسوط 4 / 205 ؛ إصباح الشيعة / 397 .\r\n\r\nربيبه\r\n\r\nرَبيبه : دختر همسر از شوهر ديگر .\r\nربيبه به دختر زوجه از شوهر ديگر اطلاق مىشود ؛ اعم از دختر نسبى يا رضاعى ( - - - ) رضاع ) ؛ بدون واسطه يا با واسطه ، مانند دختر دختر يا دختر پسر زن ؛ قبل از ازدواج زن با شوهر فعلى ، به دنيا آمده باشد يا بعد از آن . 1 از آن در باب نكاح سخن گفته‌اند .\r\nاز زنهايى كه ازدواج با آنها حرام مىباشد ربيبه است ، به شرط آنكه مرد با مادرش از قُبُل يا دُبُر نزديكى كرده باشد ؛ خواه به عقد ازدواج دائم يا موقّت ، در زن آزاد و كنيز ، يا به ملك و يا به تحليل در كنيز و خواه ولادت دختر قبل از ازدواج باشد يا پس از آن . 2 اما اگر آميزش صورت نگرفته باشد ، تا زمانى كه مرد ، مادر را به عنوان همسر خود\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nدارد ، نمىتواند با دختر او ازدواج كند ؛ امّا اگر طلاق دهد يا زن فوت كند ، مىتواند با دختر او ازدواج نمايد . 3\r\n1 . تذكرة الفقهاء ( ق ) 2 / 630 ؛ جواهر الكلام 29 / 349 ؛ مستمسك العروة 14 / 187 - 188 * 2 . جواهر الكلام 29 / 349 * 3 . 350 .\r\n\r\nربيثا\r\n\r\nرَبيثا : نوعى ماهى .\r\nربيثا نوعى ماهى كوچك داراى پولكهاى ظريف است و در مناطق گرمسيرى آن را ماهى اشته خوانند . 1\r\nعنوان ياد شده به مناسبت در باب اطعمه و اشربه به كار رفته است .\r\nماهى پولك دار حلال است ، هرچند پولكهاى آن ظريف باشد ، مانند ربيثا . 2\r\n1 . لغت نامهء دهخدا * 2 . جواهرالكلام 36 / 250 - 251 .\r\n\r\nربيع الأوّل ؛ ماه\r\n\r\nربيع الاوّل ؛ ماه : از ماه‌هاى قمرى .\r\nاز آن به مناسبت در باب طهارت و صوم سخن گفته‌اند .\r\nروزه گرفتن در روز ولادت پيامبر گرامى اسلام صلّى اللَّه عليه و آله كه بنابر مشهور هفدهم ربيع الأوّل مىباشد ، مستحب است ؛ 1 چنان كه صدقه دادن و زيارت مشاهد مشرّفه ( - - - ) مشاهد مشرّفه ) در اين روز مستحب مىباشد . 2\r\nبنابر تصريح برخى ، غسل كردن در روز نهم ربيع الأوّل مستحب است . 3\r\n1 . جواهر الكلام 17 / 98 * 2 . مصباح المتهجد / 791 * 3 . جواهر الكلام 5 / 43 - 44 .\r\n\r\nرتق\r\n\r\nرَتَق : بسته بودن راه آميزش . 1\r\nرتق در لغت و نيز نزد مشهور فقها عبارت است از بسته بودن فرج زن ، به گونه‌اى كه آميزش با او براى مرد امكان پذير نباشد . برخى ، رتق را به گوشت زايدى كه در فرج مىرويد و مانع آميزش مىشود ، معنا كرده‌اند ، كه در اين صورت از نظر معنا مرادف عَفَل ( - - - ) عفل ) و قَرَن ( - - - ) قَرَن ) خواهد بود . 2 به زن داراى چنين عارضه‌اى « رَتْقاء » گويند . از آن در باب نكاح سخن گفته‌اند .\r\nبنابر قول مشهور ، از عيوب مجوّز\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nفسخ عقد نكاح براى زوج ، وجود رتق در زوجه است . برخى گفته‌اند : در صورت عدم امكان مداواى آن و يا با امكان مداوا ، و ليكن خوددارى زوجه از آن ، زوج مىتواند عقد را برهم زند . بنابر اين ، با امكان مداوا و عدم امتناع زوجه ، زوج حق فسخ عقد ندارد . 3\r\nرتق در كنيز نيز از عيوب موجب فسخ معامله براى خريدار شمرده شده است . 4\r\nرتق بودن زن موجب سقوط نفقهء وى نيست 5 ( - - - ) نفقه ) .\r\n1 . مجمع البحرين ، واژهء « رتق » ؛ الحدائق الناضرة 19 / 114 * 2 . الحدائق الناضرة 24 / 366 ؛ مسالك الأفهام 8 / 120 * 3 . جواهر الكلام 30 / 337 - 338 * 4 . 23 / 259 * 5 . 31 / 312 ؛ الحدائق الناضرة 25 / 106 - 107 .\r\n\r\nرثاء - - - ) عزادارى\r\n\r\nرجاء - - - ) اميد\r\n\r\nرجال ؛ علم\r\n\r\nرِجال ؛ علم : دانش شناخت راويان حديث‌از لحاظ وثاقت و عدم وثاقت و مانند آن .\r\nبه علمى كه متكفل بحث از احوال راويان حديث به لحاظ ممدوح يا مذموم ، عادل يا فاسق و ثقه يا غير ثقه بودن است ، علم رجال گويند . فايدهء آن شناخت وضعيت راويان احاديث نقل شده از معصومان عليهم السّلام و در نتيجه قابل قبول بودن يا نبودن رواياتشان است . از عنوان ياد شده در باب اجتهاد و تقليد سخن گفته‌اند .\r\nجايگاه علم رجال : اصوليان براى دستيابى به اجتهاد و استنباط احكام شرعى از ادلّهء آن ، فراگيرى علومى را لازم دانسته‌اند كه از مهم‌ترين آنها به نظر برخى ، علم رجال است . 1\r\nبعضى در بيان اهميت علم رجال و نقش آن در استنباط احكام گفته‌اند : اگرچه مستند بخشى از احكام شرعى قرآن است ؛ ليكن حجم آن در مقايسه با آنچه از احاديث معصومان عليهم السّلام به دست مىآيد بسيار اندك است ؛ از اين رو ، براى بازشناسى روايت معتبر و قابل قبول از روايت ضعيف و مردود - بنابر قول به عدم انجبار ضعف دلالت و سند با عمل فقها به روايت - مراجعه به علم\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nرجال امرى ضرور است تا با شناخت وثاقت يا عدم وثاقت راوى ، اعتبار يا ضعف روايت وى معلوم گردد . 2\r\nدر مقابل ، برخى اصوليان براى علم رجال ، جز در مواردى خاص و نادر ، نقش تأثير گذارى قائل نبوده و اجتهاد را متوقف بر آن ندانسته‌اند . آنان بر نظريهء خود اين گونه استدلال كرده‌اند كه ملاك عمل به روايتى ، اتصاف آن به صحّتِ مصطلح نزد متأخران نيست ( - - - ) حديث صحيح ) ؛ بلكه ملاك ، وثاقت راوى يا وثوق به صدور روايت از معصوم عليه السّلام است ؛ هرچند به واسطهء قراين خارجى كه عمدهء آن وجود روايت در كتب چهارگانهء حديثى ( كافى ، استبصار ، تهذيب ، و من لا يحضره الفقيه ) يا ديگر كتب حديثى معتبر نزد اصحاب مىباشد 3 و با وجود اين ملاك نيازى به علم رجال نيست ، مگر در مواردى اندك ، مانند موردى كه عمل اصحاب طبق روايتى يا اعراض ايشان از آن براى ما روشن نباشد .\r\nبرخى ديگر از اصوليان گفته‌اند : مابه اينكه روايات كتابهاى چهارگانهء حديثى ، فراهم آمده از كتب حديثى معتبر شيعه است ، علم عادى داريم . در نتيجه در غير موارد تعارض نيازى به علم رجال نيست . اما در موارد تعارض ، با فحص از اسباب برترى يكى از دو حديث متعارض بر ديگرى ، از جمله ملاحظهء حال راوى و نيز تعداد راويان و وثاقت و عدالت آنان - كه علم رجال متكفل آن است - حديث راجح ، مقدم و تعارض رفع مىشود . 4\r\nدر مقابل اصوليان ، اخباريان ( - - - ) اخبارى ) احاديث كتابهاى حديثى معتبر ، اعم از كتابهاى چهارگانهء معروف و جز آنها از قبيل عيون أخبار الرضا ، أمالى ، إحتجاج و خصال را قطعى الصّدور از معصوم عليه السّلام دانسته‌اند كه نتيجهء آن عدم نياز ملاحظهء سند حديث و رجوع به علم رجال است . 5\r\nكتابهاى رجالى : مهم‌ترين كتابهاى نگاشته شده در علم رجال عبارتند از :\r\n1 . رجال كَشّى ، نوشتهء أبو عمرو ، محمدبن عمر بن عبدالعزيز كَشّى كه در عصر ثقة الإسلام كلينى ( م 329 ه . ق )\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nمىزيست . هم اكنون اصل اين كتاب رجالى در دست نيست . آنچه موجود است ، چيزى است كه شيخ طوسى آن را برگزيده و سامان داده و به نام « إختيار معرفة الرجال » معروف است .\r\n2 . رجال نجاشى يا « فهرست أسماء مصنّفى الشّيعة » تأليف أبو العباس أحمدبن على بن أحمد بن عباس نجاشى أسدى كوفى ( م 450 ه . ق ) ، برترين دانشمند رجالى ؛ در حدّى كه در صورت تعارض قول وى با گفتهء ديگر رجاليان ، گروهى ، تصريح به تقديم قول وى كرده‌اند .\r\n3 . الفهرست ، نوشتهء شيخ الطائفه ، أبوجعفر ، محمدبن حسن بن على طوسى ( م 460 ه . ق ) . در اين كتاب ، كتابهاى حديثى همراه پديد آورندگان آنها به ترتيب الفبا آمده است .\r\n4 . رجال شيخ طوسى كه « الأبواب » نيز ناميده شده است ؛ زيرا ساماندهى آن به صورت ابواب صورت گرفته است .\r\nچهاركتاب يادشده از نخستين كتابهاى علم رجال و به عنوان اصول چهارگانهء رجالى به شمار مىآيند . از ديگر كتب رجالى مهم مىتوان از كتابهاى زير نام برد : « خلاصة الأقوال فى معرفة الرجال و ايضاح الإشتباه » نگاشتهء علامه حلّى ( م 726 ه . ق ) ؛ « رجال برقى » يا « طبقات الرجال » تأليف أحمد بن محمد كوفى برقى « م 274 تا 280 ه . ق ) ؛ « رجال ابن داوود » نوشتهء تقى الدين ، حسن بن على بن داوود حلّى ( م 707 ه . ق به بعد ) ؛ « معالم العلماء » تأليف محمد بن على بن شهر آشوب ( م 588 ه . ق ) ؛ « فهرست أسماء علماء الشيعة و مصنّفيهم » نوشتهء منتجب الدين ، على بن عبيداللَّه بن بابويه رازى ( م 587 ه . ق به بعد ) ؛ « رجال كبير » معروف به « منهج المقال فى تحقيق أحوال الرجال » تأليف ميرزا محمدبن على فارسى استرآبادى ( م 1028 ه . ق ) ؛ « نقد الرجال » نگاشتهء سيد مصطفى تفرشى حسينى ( م 1044 ه . ق ) ؛ « أمل الآمل » نوشتهء شيخ حرّ عاملى ( م 1104 ه . ق ) ؛ « منتهى المقال فى أحوال الرجال » تأليف شيخ محمد حائرى مازندرانى ( م 1216 ه . ق ) و جال الحديث » نوشتهء سيد أبوالقاسم « معجم رموسوى خوئى ( م 1413 ه . ق ) .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n1 . التنقيح ( الإجتهاد و التقليد ) 1 / 27 * 2 . 26 * 3 . مصباح الفقيه 9 / 60 * 4 . الوافية فى أصول الفقه / 277 - 278 * 5 . الحدائق الناضرة 1 / 8 - 14 .\r\n\r\nرجاى مطلوبيت\r\n\r\nرجاى مطلوبيت : اميد به مطلوب بودن‌عملى نزد خداوند .\r\nچنانچه مفاد روايتى غير معتبر ، استحباب يا كراهت عملى باشد ، بنابر قول به عدم ثبوت قاعدهء تسامح در ادلهء سنن ( - - - ) قاعدهء تسامح ) به جا آوردن يا ترك آن عمل به قصد استحباب يا كراهت جايز نيست ؛ ليكن عمل به مفاد آن به اميد و احتمال مطلوب بودن آن نزد خداوند و دريافت پاداش بر آن ، جايز است . بنابر قول به پذيرش قاعدهء ياد شده ، به جا آوردن يا ترك عمل به قصد استحباب يا كراهت جايز مىباشد . 1\r\n( - - - ) أخبار من بلغ )\r\n1 . منهاج الصالحين ( خويى ) 1 / 12 .\r\n\r\nرجب ؛ ماه\r\n\r\nرَجَب ؛ ماه : از ماه‌هاى قمرى و حرام .\r\nاز آن به مناسبت در بابهاى طهارت ، صلات ، صوم و حج سخن گفته‌اند .\r\nرجب از ماه‌هاى حرام ( - - - ) ماه‌هاى حرام ) و با فضيلت است و روزه گرفتن همهء روزهاى آن مستحب مؤكّد مىباشد . 1\r\nغسل شب نيمه و روز بيست و هفتم ( روز مبعث ) ؛ 2 خواندن دوازده ركعت ( شش تا دو ركعتى ) نماز مستحب در شب نيمه و شب و روز بيست و هفتم ؛ 3 زيارت امام حسين عليه السّلام در اوّل و نيمهء آن 4 و نيز زيارت امام رضا عليه السّلام در طول ماه 5 از ديگر مستحبات ماه رجب است . همچنين گزاردن عمرهء مفرده ( - - - ) عمرهء مفرده ) در ماه رجب ، مستحب و نسبت به ماه‌هاى ديگر فضيلتش بيشتر است 6 و در روايتى فضيلت آن برابر با فضيلت حج دانسته شده است . 7\r\nاحرام بستن قبل از ميقات ( - - - ) ميقات ) صحيح نيست ؛ مگر براى دو دسته : يكى - بنابر قولى - كسى كه نذر كرده قبل از ميقات محرم شود و ديگرى كسى كه مىخواهد در ماه رجب عمره به جا آورد\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nو بيم آن دارد كه اگر احرام را تا ميقات به تأخير اندازد ، ماه رجب پايان يابد . چنين كسى براى درك فضيلت عمرهء رجب مىتواند قبل از ميقات محرم شود ، هرچند باقى اعمال عمره در غير ماه رجب واقع شود . 8\r\n1 . المبسوط 2 / 3 ؛ جواهر الكلام 17 / 113 * 2 . جواهر الكلام 5 / 36 * 3 . 12 / 218 * 4 . وسائل الشيعة 14 / 465 * 5 . جواهر الكلام 20 / 98 * 6 . 458 * 7 . وسائل الشيعة 14 / 303 * 8 . المعتبر 2 / 806 ؛ منتهى المطلب 10 / 179 ؛ جواهر الكلام 18 / 122 - 124 .\r\n\r\nرجز\r\n\r\nرَجَز : نوعى شعر .\r\nرَجَز از نوزده بحر شعر است كه وزنش وزن شش مستفعلن مىباشد ؛ ليكن مراد از آن در اين جا شعرى است كه جنگجويان در ميدان نبرد ، در مقام بيان فخر و شرافت خود و اظهار شجاعت و برترى نسبت به دشمن مىخواندند . عنوان ياد شده در باب تجارت و سبق و رمايه به كار رفته است .\r\nخواندن رجز جهت برانگيختن روح حماسى و تهييج بر جنگ جايز است و از مصاديق غنا ( - - - ) غناء ) به شمار نمىرود . 1\r\nبه تصريح برخى ، در مسابقه ، سخن گفتن به كلامى كه خشم رقيب را بر مىانگيزد ، مانند رجز خواندن ممنوع است . 2\r\n1 . المكاسب المحرمة ( امام خمينى ) 1 / 346 ؛ كتاب الشهادات ( گلپايگانى ) / 108 * 2 . تحرير الأحكام 3 / 182 .\r\n\r\nرجز\r\n\r\nرجز : پليد ، نجس .\r\nواژهء رجز در آياتى چند از قرآن كريم به كار رفته است . 1 رجز به معناى عذاب ، پرستش بت ، وسوسهء شيطان ، كفر و شرك ، جنابت و نجاست آمده است . 2\r\nبرخى ، بر نجاست منى حيوان داراى خون جهنده ، به واژهء رجز در آيهء شريفهء « وَ يُنَزّلُ عَلَيْكُم مِنَ السَّماءِ ماءً لِيُطَهّرَكُمْ بِه وَ يُذْهِبَ عَنْكُم رِجْزَ الشَيْطنِ 3 ؛ و از آسمان آبى بر شما باريد ، تا شما را با آن پاكيزه بدارد و از شما پليدى شيطان را بزدايد » استدلال كرده و گفته‌اند : مراد از رجز\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nشيطان اثر احتلام ( منى ) است و « رجز » و « رجس » و « نجس » نيز از نظر معنا يكى است . در نتيجه آيه دلالت بر نجاست منى دارد . 4 ليكن برخى بر اين استدلال خدشه كرده و گفته‌اند : مراد از رجز در آيهء ياد شده وسوسهء شيطان است . 5 بعضى گفته‌اند : اگر مراد از رجز در آيه منى هم باشد ، دلالتى بر نجاست آن ندارد ؛ زيرا رجز اعم از نجاست است . 6 البته بر حسب روايات و نيز اجماع قطعى ، شكى در نجاست منى نيست . 7\r\n1 . اعراف / 134 و 135 ؛ سبأ / 5 ؛ جاثيه / 11 ؛ بقره / 59 ؛ مدثّر / 5 ؛ عنكبوت / 34 * 2 . العين و مجمع البحرين ، واژهء « رجز » * 3 . انفال / 11 * 4 . المسائل الناصريات / 92 ؛ الخلاف 1 / 490 ؛ غنية النزوع / 42 ؛ التنقيح الرائع 1 / 143 - 144 * 5 . كتاب الطهارة ( امام خمينى ) 3 / 51 - 52 * 6 . غنائم الأيام 1 / 390 * 7 . كتاب الطهارة ( امام خمينى ) 3 / 52 .\r\n\r\nرجس\r\n\r\nرِجس پليد .\r\nبه هرچيز پليد و تنفرآور رجس اطلاق مىگردد ؛ خواه پليدى آن ظاهرى باشد ، همچون سگ و خوك ، كردار زشت و گناه جوارحى و يا باطنى كه از آن به پليدى معنوى تعبير مىشود ، مانند شرك ، كفر و پيامدهاى كردار ناشايست ، همچون غضب ، لعنت و عذاب . 1 در قرآن كريم ، رجس در هر دو نوع پليدى به كار رفته است . 2\r\nفقها در باب طهارت در استدلال بر نجاست خمر ( شراب مست كننده ) به واژهء رجس در آيهء شريفهء « يا أيُّهَا الَّذِينَ ءَامَنُوا إنَّمَا الخَمْرُ وَ المَيْسِرُ وَ الأنْصَابُ وَ الأزْلمُ رِجْسٌ مِنْ عَمَلِ الشَيْطنِ فاجْتَنِبُوُه ؛ 3 اى مؤمنان ، شراب و قمار و انصاب و ازلام ، پليد و عمل شيطانى است ، از آن پرهيز كنيد » ، استدلال كرده و گفته‌اند رجس مرادف نجس است . در نتيجه آيه با صراحت بر نجاست خمر دلالت دارد . 4\r\nدر مقابل ، گروهى استدلال ياد شده را نپذيرفته و گفته‌اند : در لغت مفهوم رجس اعم از مفهوم نجس است و وجود اصطلاح عرف خاص ( فقها ) يا عام ( مردم ) نيز نسبت به آن ثابت نيست ؛ بلكه ذكر انصاب ( بتها ) و ازلام ( نوعى قمار و كهانت ) در كنار خمر قرينه‌اى\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nاست بر اينكه مراد از رجس ، استعمال آنها است ؛ بدين معنا كه مراد از رجس بودن شراب ، نوشيدن آن است نه عين آن . ذكر جملهء « مِنْ عَمَلِ الشَيْطنِ » پس از كلمهء « رِجْسٌ » در آيه قرينه‌اى ديگر بر ارادهء همين معنا از رجس است . 5\r\nبرخى گفته‌اند : رجس در لغت به معناى گناه است و بر فرض كه بر نجس هم اطلاق شود ، دلالتى بر نجاست خمر ندارد ؛ زيرا در لغت ، نجس به معناى هر شىء پليد آمده است ؛ هرچند از نظر شرع نجس نباشد . 6 برخى به واژهء رجس در آيهء 145 سورهء انعام بر نجاست موى خوك نيز استدلال كرده‌اند . 7 البته اشكالات پيشين در اين جا نيز مطرح است .\r\n1 . الميزان 16 / 312 * 2 . انعام / 125 و 145 ؛ اعراف / 71 ؛ توبه / 95 و 125 ؛ مائده / 90 ؛ حج / 30 ؛ احزاب / 33 * 3 . مائده / 90 * 4 . تهذيب الأحكام 1 / 278 ؛ المعتبر 1 / 422 - 423 ؛ كشف الإلتباس / 402 * 5 . مجمع‌الفائدة 1 / 308 - 310 * 6 . مدارك الأحكام 2 / 291 * 7 . منتهى المطلب 3 / 203 .\r\n\r\nرجعت\r\n\r\nرجعت : باز گرداندن زوجهء مطلّقه به عقدپيشين در ايّام عدّه .\r\nرجعت يا رجوع عبارت است از اينكه زوج ، زوجهء طلاق داده شده به طلاق رجعى ( - - - ) طلاق رجعى ) را در زمان عدّه ( - - - ) عدّه ) بدون عقد جديد به ازدواج سابق برگرداند . بنابر اين ، رجعت موجب امتداد عقد پيشين و ملغى شدن حكم طلاق است . 1\r\nبرخى ، عنوان رجعت را بابى مستقل در فقه قرار داده و برخى در باب طلاق ، فصلى مستقل را به بيان احكام آن اختصاص داده‌اند .\r\nحكم : رجوع شوهر به زن در عدّهء طلاق رجعى امرى مشروع است . 2\r\nرجوع شونده : رجوع شونده زنى است كه با طلاق رجعى از همسرش جدا شده و در عدّه به سرمىبرد . بنابر اين ، رجوع به زنى كه عدّه ندارد ، مانند زوجه‌اى كه قبل از آميزش ، طلاق داده شده است ، صحيح نيست ؛ بلكه در چنين فرضى ، رجوع بايد با عقد جديد باشد . همچنين است حكم زنى كه با طلاق به اين ( - - - ) طلاق به اين ) از همسرش جدا شده است و در عدّه به سرمىبرد ، مانند طلاق\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nخلع ( - - - ) خلع ) تا زمانى كه زوجه به بذل رجوع نكرده است . 3\r\nچگونگى رجوع : رجوع با قول و فعل محقق مىشود . اول با گفتن هر لفظى كه بيانگر آن است ، مانند گفتن « به تو رجوع كردم » يا « تو را به ازدواج سابق برگرداندم » و دوم با رفتارى كه تنها بين زن و شوهر روا است ، مانند لمس و آميزش كردن ، بوسيدن و مانند آن . 4\r\nدر رجوع فعلى ، تحقق رجوع لفظى قبل از آن شرط نيست ؛ ليكن آيا قصد رجوع معتبر است يا نه ؟ مسئله اختلافى است . البته رجوع فعلى از روى سهو و غفلت ، همچنين با قصد عدم رجوع محقق نمىشود . 5 برخى ، احتمال تحقق رجوع با افعال ياد شده را حتى با قصد عدم رجوع - در صورتى كه از روى سهو و غفلت نباشد - قوى دانسته ، و برخى در خصوص آميزش بعيد ندانسته‌اند . 6\r\nاز ديگر مصاديق رجوع ، انكار طلاق توسط زوج در زمان عدّه است . 7\r\nبنابر قول مشهور ، رجوع زوج لال ، با فعل و نيز اشارهء بيانگر رجوع ، تحقق مىيابد . بنابر آنچه از برخى قدما نقل شده ، رجوع زوج لال به گرفتن روسرى از سر زوجه است و اشاره كفايت نمىكند . 8\r\nدر رجوع ، گرفتن شاهد بر آن واجب نيست ؛ هرچند به جهت پيشگيرى از نزاع و حفظ حقوق ، مستحب است . 9\r\nجواز رجوع حق است يا حكم ؟ در اينكه جواز رجوع به زوجهء مطلّقه از حقوق است تا زوج بتواند آن را اسقاط و يا بر اسقاط مصالحه كند و در نتيجه ، ديگر نتواند رجوع نمايد ، يا اينكه از احكام است و در نتيجه قابل اسقاط و مصالحه نخواهد بود ، اختلاف است . 10\r\nاحكام : مطلّقه به طلاق رجعى تا زمانى كه در عدّه است حكم زوجه را دارد ؛ از اين رو ، احكام زوجيت ، مانند نفقه ( - - - ) نفقه ) و مسكن ، ارث بردن از يكديگر ، حرمت ازدواج با خواهر زن مطلقا و نيز با زن پنجم به عقد دائم و وجوب اذن از زوج جهت خروج از منزل ، بر آن مترتب است ، مگر آنچه با دليل استثنا شده است ، از قبيل آميزش با وى\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nبدون قصد رجوع بنابر قول به اشتراط آن در رجوع فعلى . 11\r\nمردى كه پس از طلاق دادن همسرش مرتد ( - - - ) ارتداد ) شده ، بنابر قول مشهور ، نمىتواند در ايّام ارتداد به وى رجوع كند و چنانچه قبل از انقضاى عدّه مسلمان شود حقّ رجوع خواهد داشت . 12 برخى گفته‌اند : رجوع در حال ارتداد صحيح است ، به شرط آنكه قبل از انقضاى عدّه اسلام بياورد ، در غير اين صورت ، رجوع باطل است . 13\r\nادامهء نكاح براى مردى كه مسلمان شده ، ليكن همسرش كتابى ( - - - ) اهل كتاب ) است ، جايز است ؛ اما چنانچه وى همسرش را طلاق رجعى دهد ، در صحّت رجوع به او اختلاف است .\r\nبرخى كه رجوع را بسان عقد جديد دانسته و ازدواج ابتدايى به صورت دائم با اهل كتاب را جايز نمىدانند - چنان كه نظر مشهور متأخران اين است - آن را صحيح ندانسته‌اند ؛ اما برخى ديگر كه مطلّقهء رجعى را در حكم زوجه و رجوع را ادامهء عقد سابق مىدانند ، حكم به صحّت آن كرده‌اند . 14\r\nمردى كه همسرش را طلاق داده و سپس رجوع كرده است ، چنانچه زن منكر دخول قبل از طلاق باشد - كه نتيجهء آن وقوع طلاق به اين و انتفاى رجوع است - و مرد مدّعى دخول باشد - كه نتيجهء آن وقوع طلاق رجعى و جواز رجوع مىباشد - قول زن با قسم پذيرفته مىشود . 15\r\nهمچنين ادعاى زن در منقضى شدن عدّه به حيض در زمانى كه احتمال اتفاق دو حيض و سه طهر مىرود و تاريخ وقوع طلاق نيز مورد اتفاق باشد ، پذيرفته است و مرد پس از آن نمىتواند به وى رجوع كند ؛ 16 ليكن اگر زن مدّعى انقضاى عدّه به سبب پايان يافتن زمان آن ( سه ماه ) باشد ، با معلوم بودن تاريخ طلاق ، محاسبه مىشود و با معلوم نبودن تاريخ يا اختلاف در تاريخ آن و انكار زوج نسبت به پايان يافتن عدّه ، قول زوج پذيرفته مىشود ، و اگر زوج براى رهايى از نفقه ، مدّعى انقضاى عدّه و زوجه منكر آن باشد ، قول زن مقدم است . 17\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nدر تحقق رجوع ، آگاهى زن از آن معتبر نيست ؛ ليكن اگر مرد پس از سپرى شدن زمان عدّه ادعا كند قبل از آن رجوع كرده است و زن منكر آن باشد ، ادعاى زن با قسم پذيرفته است . 18 و چنانچه مرد مدّعى علم زن به رجوع و زن منكر آن باشد ، زن با قسم از خود نفى علم مىكند و در نتيجه ادعاى مرد مردود خواهد بود . 19\r\nاگر زن پس از اعتراف به رجوع مرد ، مدّعى وقوع آن پس از انقضاى عدّه باشد ، قول زوج مبنى بر رجوع قبل از پايان عدّه ، مقدم است . 20\r\n1 . مسالك الأفهام 9 / 184 ؛ جواهر الكلام 32 / 179 * 2 . جواهر الكلام 32 / 179 * 3 . مسالك الأفهام 9 / 184 ؛ مهذب الأحكام 26 / 164 * 4 . جواهر الكلام 32 / 179 - 180 * 5 . الحدائق الناضرة 25 / 357 - 358 ؛ جواهر الكلام 32 / 180 - 181 * 6 . جواهر الكلام 32 / 180 - 181 ؛ وسيلة النجاة / 795 ؛ تحرير الوسيلة 2 / 347 * 7 . جواهر الكلام 32 / 182 - 183 * 8 . 189 - 190 * 9 . 184 - 185 * 10 . جامع الشتات 3 / 151 - 156 ؛ بلغة الفقيه 1 / 20 - 22 ؛ وسيلة النجاة / 796 * 11 . جامع الشتات 4 / 365 ؛ مهذب الأحكام 26 / 161 - 162 * 12 . الحدائق الناضرة 25 / 360 ؛ جواهر الكلام 32 / 187 * 13 . غاية المرام 3 / 232 * 14 . جواهر الكلام 32 / 188 * 15 . 189 * 16 . 190 - 191 * 17 . 193 - 194 * 18 . 196 * 19 . مهذب الأحكام 26 / 172 * 20 . جواهر الكلام 32 / 197 .\r\n\r\nرجعى ؛ طلاق - - - ) طلاق رجعى\r\n\r\nرجفه\r\n\r\nرَجْفه زلزله / رخداد ترسناك آسمانى .\r\nواژهء « رجفه » در برخى روايات 1 در كنار زلزله ، از اسباب وجوب نماز آيات برشمرده شده است . فقها گفته‌اند : رجفه يا به معناى زلزله است و ذكر زلزله پس از آن براى تأكيد است و يا به معناى هر رخداد ترسناك آسمانى كه موجب ترس و نگرانى مردم مىگردد . 2\r\n( - - - ) نماز آيات )\r\n1 . وسائل الشيعة 7 / 492 * 2 . روض الجنان 2 / 804 ؛ مجمع الفائدة 2 / 413 ؛ روضة المتقين 2 / 800 .\r\n\r\nرجم\r\n\r\nرَجْم سنگسار كردن .\r\nجايگاه اصلى عنوان ياد شده باب حدود است ؛ ليكن از آن به مناسبت در برخى بابهاى ديگر نظير طهارت و شهادات نيز سخن گفته‌اند .\r\nحكم : رجم از حدودى است كه در شرع مقدّس براى ارتكاب برخى جرايم\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nمقرر گرديده است .\r\nسبب رجم : زنا كارى مردِ داراى همسر يا كنيز و نيز زن شوهردار با وجود شرايط آن - علاوه بر صد ضربه تازيانه - موجب ثبوت حدّ رجم است . 1 از برخى قدما ثبوت حدّ رجم در مساحقه 2 ( - - - ) مساحقه ) و تفخيذ 3 ( - - - ) تفخيذ ) نيز نقل شده است ؛ ليكن مشهور قائل به عدم ثبوت آن‌اند . در جرم لواط ( - - - ) لواط ) حاكم شرع در نحوهء كشتن مجرم بين چند راه مخيّر است كه يكى از آنها رجم است . 4\r\nشرايط ثبوت : در ثبوت حدّ رجم ، علاوه بر شرايط عمومى معتبر در همهء حدود ؛ يعنى بلوغ ، عقل ، علم به حرمت و اختيار ، احصان نيز شرط است . احصان در مرد عبارت است از آزاد بودن ، داشتن همسر دائم يا كنيز ، نزديكى كردن با او و فراهم بودن زمينهء آميزش با همسر يا كنيز در هر صبح و شام ، و در زن عبارت است از آزاد بودن ، داشتن همسر دائمى و نزديكى كردن همسرش با او . از برخى قدما عدم تحقق احصان با داشتن كنيز نقل شده است 5 ( - - - ) احصان ) .\r\nآيا در ثبوت حدّ رجم بر مرد زنا كار ، بلوغ و عقل در زن زنا كار نيز شرط است ؟ مسئله اختلافى است . بنابر قول به اشتراط ، چنانچه مرد محصن با زن نابالغ يا ديوانه زنا كند ، حدّ رجم بر او جارى نمىشود . همچنين درثبوت حدّ رجم بر زن زناكار آيا بالغ بودن مردى كه با او زنا مىكند شرط است يانه ؟ مسئله محلّ اختلاف است . بنابر قول اوّل ، بر زن محصنى كه نابالغى با او زنا كرده ، حدّ رجم جارى نمىشود . 6\r\nراههاى اثبات : زناى هر يك از زن و مرد محصن با چهار بار اقرار فرد 7 و نيز شهادت چهار مرد يا سه مرد و دو زن عادل ثابت مىشود . بنابر قول منسوب به مشهور ، با شهادت دو مرد و چهار زن عادل حدّ رجم ثابت نمىشود ، بلكه حدّ تازيانه ثابت مىگردد 8 ( - - - ) زنا ) .\r\nكيفيّت : قبل از رجم ابتدا بر زناكار تازيانه مىزنند و سپس حاكم شرع ، قبل از اجراى حد ، دستور مىدهد بزهكار غسل كند .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nاين غسل بنابر قول گروهى ، غسل ميّت است . در نتيجه لازم است به كيفيّتى كه ميّت را غسل مىدهند ، سه بار غسل كند . 9 بعد از آن حنوط ( - - - ) حنوط ) مىكند و كفن مىپوشد 10 و پس از آن ، مرد را تا كمر و زن را بنابر مشهور تا سينه در گودالى قرار مىدهند ، آنگاه حدّ رجم را بر او اجرا مىكنند .\r\nدر چگونگى سنگسار كردن ، بنابر مشهور ، اگر سبب ثبوت حد ، اقرار باشد ، نخست حاكم شرع و سپس مردم رجم مىكنند و اگر بيّنه ( - - - ) بيّنه ) باشد ، ابتدا شهود ، سپس حاكم و بعد از او مردم سنگسار مىكنند . 11 سنگسار كردن بر كسانى كه مرتكب گناهِ موجب حد شده‌اند ، بنابر مشهور كراهت دارد . از برخى حرمت آن نقل شده است . 12\r\nمجرمى كه هنگام سنگسار كردن از گودال بيرون آمده و اقدام به فرار كرده است ، در صورتى كه سبب ثبوت حد بيّنه باشد ، به جايگاهش برگردانده مىشود ؛ امّا اگر سبب اقرار باشد ، بنابر قول منسوب به مشهور ، برگردانده نمىشود . 13 برخى گفته‌اند : اگر اقدام به فرار بعد از اصابت سنگ بربدن وى باشد ، برگردانده نمىشود و اگر قبل از آن باشد ، برگردانده مىشود . 14\r\nسنگهايى كه براى رجم به كار مىروند مستحب است كوچك باشند . البته نه در آن حدّ از كوچكى كه سنگ بر آنها صدق نكند . در ناحيهء بزرگى نيز نبايد به گونه‌اى باشند كه با پرتاب يك يا دو تاى آنها مجرم كشته شود . 15\r\nبر بزهكار پس از اجراى حدّ ، نماز ميّت ( - - - ) نماز ميّت ) مىگزارند و او را در گورستان مسلمانان دفن مىكنند . 16\r\nسقوط حدّ : حدّ رجم در دو مورد ساقط مىگردد .\r\n1 . توبهء بزهكار قبل از قيام بيّنه نزد حاكم شرع ، بنابر مشهور ، بلكه بر آن ادعاى اجماع شده است . 17 اگر مجرم پس از اقرار به زنا توبه كند ، بنابر مشهور ، حاكم در اجرا و عدم اجراى حدّ رجم بر او مختار است . 18\r\n2 . انكار بعد از اقرار به موجب رجم ، بنابر قول مشهور ميان فقها . 19\r\n\r\n","description":"","footnote":"","page_name":" 71 ","page_number":71},
  {"content":"\r\n\r\n1 . جواهر الكلام 41 / 318 * 2 . 388 * 3 . 382 - 383 * 4 . 381 * 5 . 269 - 277 * 6 . مبانى تكملة المنهاج 1 / 198 - 199 * 7 . جواهر الكلام 41 / 279 - 283 * 8 . 297 * 9 . 4 / 94 - 95 * 10 . الحدائق الناضرة 3 / 428 * 11 . جواهر الكلام 41 / 347 - 352 * 12 . 355 - 356 * 13 . 349 * 14 . النهاية / 700 ؛ تكملة منهاج الصالحين / 37 ؛ تحرير الوسيلة 2 / 466 * 15 . جواهر الكلام 41 / 355 ؛ تحرير الوسيلة 2 / 466 - 467 * 16 . جواهر الكلام 41 / 357 - 358 * 17 . 308 و 357 * 18 . 293 * 19 . 291 ؛ مبانى تكملة المنهاج 1 / 176 .\r\n\r\nرجوع\r\n\r\nرجوع مراجعهء كسى به كسى ديگر / بازگشت به حالت پيشين .\r\nعنوان رجوع به هر دو معنا در بسيارى از بابها نظير اجتهاد و تقليد ، صوم ، تجارت ، شركت ، مضاربه ، عاريه ، صدقات ، هبه ، وصيّت ، طلاق ، شهادات و ديات به كار رفته است كه به مهم‌ترين موارد آن اشاره مىشود .\r\nمعناى نخست\r\nرجوع به اهل خبره : از شيوه‌هاى پذيرفته شده و پسنديده نزد عقلا كه شارع مقدس نيز آن را تأييد كرده ، رجوع جاهل به عالم در امور تخصصى است . مهم‌ترين دليل مشروعيت تقليد ( - - - ) تقليد ) همين سيرهء عقلا است ؛ چنان كه راه شناخت صحيح موضوعات داراى حكم شرعى همچون اجتهاد ، بيمارى مجوز براى افطار روزه ، ارزش گذارى ميزان خسارت و آسيب وارد شده بر آسيب ديده در جنايات ( - - - ) ارش ) ، رجوع به كارشناس و متخصص در آن موضوع است ( - - - ) اهل خبره ) .\r\nمعناى دوم\r\nرجوع در عقود : رجوع در عقود به معناى فسخ و برهم زدن آنها است . عقود به دو قسم جايز و لازم تقسيم مىشود . در عقود جايز ، مانند عاريه ، وصيّت ، شركت و مضاربه ، رجوع جايز است 1 ( - - - ) حق رجوع ) و در عقود لازم ، همچون بيع ، رجوع جايز نيست ، مگر با يكى از اسباب فسخ ، همچون خيار ( - - - ) خيار ) يا توافق دو طرف معامله بر اقاله ( - - - ) اقاله ) ( - - - ) عقد ) .\r\nرجوع در هبه : در هبه به پدر ، مادر و فرزند ، رجوع جايز نيست . همچنين است در هبه به ساير خويشاوندان بنابر قول مشهور ، بلكه بر آن ادعاى اجماع شده است .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nدر هبه به غير خويشاوندان ، در صورتى كه در عوض آن چيزى داده نشده و عين آن نيز باقى باشد ، رجوع جايز است و در صورت تلف شدن عين و نيز به قول مشهور ، در صورت تصرف در عين به غير تلف ، رجوع جايز نيست . 2\r\nرجوع در صدقه : بنابر قول مشهور ، رجوع در صدقه ( - - - ) صدقه ) پس از قبض آن توسط مستحق ، جايز نيست . 3\r\nرجوع از اذن : اذن دهنده مىتواند از اذن خود بازگردد ، مگر آنكه مانعى وجود داشته باشد ، مانند كسى كه اذن داده ميّتى را در ملكش دفن كنند و پس از دفن از اذن خود بر گردد كه حرمت نبش قبر مانع آن است ( - - - ) اذن ) .\r\nرجوع در عدّه : مردى كه همسر خود را طلاق رجعى ( - - - ) طلاق رجعى ) داده ، در زمان عدّه مىتواند بدون عقد جديد به او رجوع و حكم طلاق را ملغى كند . رجوع با قول ، فعل يا هر دو محقق مىشود 4 ( - - - ) رجعت ) .\r\nرجوع از شهادت : چنانچه گواهان پس از اقامهء شهادت و پيش از اجراى حكم از شهادتشان بازگردند ، به شهادت آنان ترتيب اثر داده نمىشود . در اين صورت اگر بگويند دروغ گفته‌ايم ، محكوم به فسق مىشوند و در نتيجه شهادت مجدد آنها پذيرفته نمىشود ؛ اما اگر بگويند اشتباه كرده‌ايم ، محكوم به فسق نمىشوند ؛ در اين صورت آيا شهادت مجدد آنان پذيرفته مىشود يا نه ؟ محل اختلاف است . 5\r\nاگر رجوع از شهادت پس از صدور حكم و پيش از اجراى آن باشد ، در صورتى كه متعلق حكم حدود باشد ؛ خواه حق اللَّه ، مانند زنا يا حق الناس ( - - - ) حق ) ، مانند قذف ( - - - ) قذف ) و يا مشترك بين آن دو ، مانند سرقت ، بنابر قول مشهور ، حكم نقض مىشود ؛ ليكن برخى گفته‌اند : نسبت به ساير آثار - غير از حد - حكم نقض نمىشود ، مانند حرمت مادر و خواهر در لواط ( - - - ) لواط ) ؛ حرمت گوشت حيوان وطى شده ( - - - ) آميزش با حيوان ) ؛ تقسيم مال مردى كه حكم به ارتداد وى شده و نيز عدّه نگه داشتن همسر او . 6\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nبرخى ، قصاص را نيز در حكم ياد شده ملحق به حدود كرده‌اند . ثبوت و عدم ثبوت ديه در اين صورت محلّ اختلاف و اشكال است . 7\r\nاگر متعلق حكم غير حدود از حقوق باشد ، در نقض حكم اختلاف است . 8 بنابر قول به عدم نقض ، ضمان تلف و تضييع حق بر عهدهء شهود خواهد بود .\r\nاگر رجوع شهود پس از اجراى حكم باشد ، به قول مشهور ، حكم مطلقا نقض نمىشود ، حتى - بنابر قول مشهور - اگر متعلق شهادت ، مال ، و عين آن نيز موجود باشد ؛ ليكن گواهان ضامن مىباشند ؛ خواه متعلق شهادت ، مال باشد يا غير مال . بنابر اين ، مثل يا قيمت يا ديه و يا قصاص بر ايشان ثابت است . قول مقابل مشهور ، نقض حكم در صورت بقاى مال و بازگرداندن آن به صاحبش مىباشد . 9\r\nرجوع از اسلام : بازگشت از اسلام موجب ارتداد است ( - - - ) ارتداد ) .\r\n1 . جواهر الكلام 27 / 159 ؛ 28 / 256 ؛ 26 / 301 و 355 * 2 . 28 / 183 - 187 * 3 . غاية المرام 2 / 390 ؛ مفتاح الكرامة 18 / 253 ؛ جواهر الكلام 28 / 131 * 4 . مسالك الأفهام 9 / 184 ؛ جواهر الكلام 32 / 179 * 5 . مسالك الأفهام 14 / 296 - 297 ؛ جواهر الكلام 41 / 220 - 221 * 6 . جواهر الكلام 41 / 222 - 223 ؛ تحرير الوسيلة 2 / 452 - 453 * 7 و 8 . قواعد الأحكام 3 / 509 ؛ جواهر الكلام 41 / 223 * 9 . مسالك الأفهام 14 / 296 - 299 ؛ جواهر الكلام 41 / 220 - 224 .\r\n\r\nرجوع به تمييز - - - ) تمييز\r\n\r\nرجوع به روايات\r\n\r\nرجوع به روايات مراجعهء حائض به روايات خاص براى دستيابى به عدد ايام حيض خود .\r\nعنوان ياد شده در باب طهارت ، در بحث حيض به كار رفته و مراد از روايات ، احاديثى است كه وظيفهء زنى را كه ايام حيضش از ده روز گذشته و عادت مستقرى ندارد ، بيان مىكند . اين دسته از روايات ، عدد روزهايى را كه زن بايد آن را ايام حيض خود قرار دهد و در آن ايام به وظايف حائض عمل كند ، به شرح زير تعيين مىنمايد .\r\nحائضى كه در خون ديدن عادت مستقر ندارد - خواه عدم استقرار به\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nجهت نخستين بار بودن خون ديدن وى باشد ، كه از او به « مبتدئه » تعبير مىشود يا به جهت متفاوت بودن عدد و زمان خون ديدن ، كه از او به « مضطربه » تعبير مىگردد و يا به جهت فراموشى عادتش ، كه او را « ناسيه » گويند - چنانچه دوران خون ديدنش از ده روز بگذرد ، بنابر قول مشهور ، خونِ داراى صفات حيض را - به شرط آنكه از سه روز كمتر و از ده روز بيشتر نباشد - حيض و خون واجد صفات استحاضه را استحاضه قرار مىدهد .\r\nدر صورت يكسان بودن خون و يا فقدان دو شرط ياد شده ( كمتر از سه و بيشتر از ده روز نبودن ) ، مبتدئه و مضطربه در عدد ايام حيض ، به عادت خويشاوندان و در صورت عدم امكان يا متفاوت بودن عادت آنان ، بنابر قول مشهور به همسالان خود رجوع مىكنند و در صورت عدم امكان يا اختلاف آنان ، وظيفهء ايشان ، رجوع به روايات تعيين كنندهء عدد ايام حيض است .\r\nروايات و به تبع آن ، اقوال فقها در عدد ايام حيض مختلف است . تخيير بين حيض قرار دادن سه روز در ماه نخست و ده روز در ماه دوم و بين حيض قرار دادن ده روز در هر ماه ؛ حيض حساب كردن هفت روز در هر ماه ؛ تخيير بين حيض قرار دادن سه روز از ماهى و ده روز از ماهى ديگر و بين شش يا هفت روز در هر ماه ؛ حيض قرار دادن ده روز از هر ماه ؛ و حيض حساب كردن سه تا ده روز از جمله اقوال در مسئله است . 1\r\nناسيه بدون نياز به رجوع به عادت خويشان و همسالان ، به روايات رجوع مىكند . 2\r\n( - - - ) حيض )\r\n1 . الحدائق الناضرة 3 / 193 - 207 * 2 . جواهر الكلام 3 / 308 - 309 .\r\n\r\nرجوع به صفات - - - ) تمييز\r\n\r\nرجوع به كفايت\r\n\r\nرجوع به كفايت از شرايط تحقق استطاعت مالى .\r\nرجوع به كفايت ، يعنى اينكه حاجى\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nپس از بازگشت از حج ، از نظر مالى توانايى ادارهء زندگى خود و خانواده‌اش را داشته باشد ؛ به گونه‌اى كه بر اثر هزينه كردن دارايى خود در امر حج ، پس از بازگشت از ابتلا به تنگدستى بيم نداشته باشد . 1 از آن در باب حج سخن گفته‌اند . در اينكه در تحقق استطاعت مالى رجوع به كفايت شرط است يا نه ، اختلاف است . اكثر قدما و بسيارى از معاصران آن را شرط مىدانند . 2\r\nدر استطاعت حج بذلى ( - - - ) حج بذلى ) رجوع به كفايت شرط نيست ، جز در صورتى كه بذل ، مكمّل استطاعت باشد يا آنكه گزاردن حج موجب حرج و مشقت پس از آن گردد ، مانند كسى كه كسب و كارش تنها در ايام حج است . 3\r\n( - - - ) استطاعت )\r\n1 . العروة الوثقى 4 / 413 - 414 ؛ مناسك حج ( مراجع ) / 36 * 2 . جواهر الكلام 17 / 308 - 309 ؛ معتمد العروة 1 / 200 - 202 ؛ العروة الوثقى 4 / 413 * 3 . العروة الوثقى 4 / 400 ؛ معتمد العروة 1 / 166 ؛ مناسك حج ( مراجع ) / 32 .\r\n\r\nرجوليت - - - ) مرد\r\n\r\nرحم\r\n\r\nرَحِم محلّ تكوّن و رشد جنين در جنس‌مؤنّث / خويشاوند نسبى .\r\nاز رحم به معناى نخست در باب نكاح و نيز در بخش مسائل مستحدثه سخن گفته‌اند .\r\nخونى كه از رحم خارج مىشود يا حيض ( - - - ) حيض ) است يا استحاضه ( - - - ) استحاضه ) و يا نفاس ( - - - ) نفاس ) و هريك داراى احكام خاصى است ؛ هرچند حيض و نفاس در بسيارى از احكام مشترك‌اند .\r\nاز عيبهاى زن كه در صورت جهل مرد به آن قبل از عقد نكاح ، موجب ثبوت حق فسخ براى او مىشود قَرَن است كه عبارت است از روييدن گوشت اضافى و يا به قولى ، روييدن استخوانى بسان دندان در دهانهء رحم كه در هردو صورت مانع آميزش مىگردد 1 ( - - - ) ازدواج ) .\r\nبارورسازى رحم با روش گرفتن نطفهء شوهر و تزريق آن به رحم زن يا تركيب آن در بيرون از رحم و انتقال آن به رحم همسر جايز است ؛ ليكن اگر\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nصاحب نطفه اجنبى باشد ، بنابر قول معروف ميان معاصران حرام است . بنابر قول به حرمت ، بر زن حرام است رحم خود را براى اين كار اجاره دهد .\r\nقرار دادن منى مرد در رحم مصنوعى بنابر تصريح برخى جايز است و بنابر قول معروف ميان معاصران ، بچه به صاحب نطفه ملحق مىشود ، ليكن چنين بچه‌اى بدون مادر خواهد بود 2 ( - - - ) تلقيح مصنوعى ) .\r\nبنابر تصريح برخى ، بستن لوله‌هاى رحم در صورتى كه اخلالى به قابليت باردارى و بچه دار شدن زن نرساند و زيان در خور توجهى نيز براى زن نداشته باشد ، جايز است . 3\r\nآيا بر زنى كه رحمش را در آورده و خون نمىبيند ، عدّه - در موارد وجوب آن - واجب است ؟ مسئله محل بحث است 4 ( - - - ) عدّه ) .\r\nبنابر قول مشهور ، خوردن رحم حيوان حلال گوشت تذكيه شده حرام است . 5\r\n( - - - ) جنين )\r\nاز احكام رحم به معناى دوم در بابهاى طهارت ، زكات ، جهاد ، هبه ، نكاح ، ارث و شهادات سخن گفته‌اند .\r\nصلهء رحم واجب است و قطع آن حرام ، بلكه از گناهان كبيره است 6 ( - - - ) صلهء رحم ) .\r\nريختن خاك بر قبر پس از دفن ميّت در آن بر خويشان نسبى او مكروه است . 7\r\nترك زينت ( حداد ) بر نزديكان نسبىِ ميّت - مانند فرزند ، پدر و مادر ، برادر و خواهر - به مدّت سه روز مستحب است 8 ( - - - ) خويشاوندى ) .\r\nپدر ، مادر ، پدر بزرگ ، مادر بزرگ ، فرزند و نوه در صورتى كه برده باشند ، به ملك فرد در نمىآيند ، همچنين خواهر ، عمّه ، خاله ، دختر برادر و دختر خواهر به ملك مرد در نمىآيند . به بردگى گرفتن غير افراد ياد شده از خويشان مكروه است 9 ( - - - ) بردگى ) .\r\nكشتن باغى ( - - - ) باغى ) از خويشاوندان هنگام نبرد با باغيان ، بنابر تصريح برخى مكروه است . 10\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nدر پرداخت زكات فطره ( - - - ) زكات فطره ) و نيز صدقات به مستحقان ، مستحب است خويشان مستحق بر ديگران مقدم داشته شوند . 11\r\nهبه كردن به ارحام مستحب است ، 12 ليكن نسبت به پدر و مادر ، پس از هبه ، فرزند نمىتواند از هبهء خود برگردد و در جواز انصراف نسبت به ساير خويشان اختلاف است . مشهور ، قائل به عدم جواز آن‌اند 13 ( - - - ) هبه ) .\r\nنفقه دادن به خويشان ، جز پدر و مادر و فرزند مستحب است و در آنان با وجود شرايط واجب خواهد بود 14 ( - - - ) نفقه ) .\r\nحضانت كودك بر عهدهء پدر و مادر و با فقدان آن دو ، بر عهدهء ديگر ارحام است 15 ( - - - ) حضانت ) .\r\nخويشاوندان در ارث بردن از ميّت به ترتيب زير به سه طبقه تقسيم مىشوند .\r\n1 . فرزند ، پدر و مادر ميّت .\r\n2 . پدر بزرگ ، مادر بزرگ ، برادر و خواهر ميّت و فرزندان آنان .\r\n3 . عمو ، عمّه ، دايى و خالهء ميّت و فرزندان ايشان .\r\nبا وجود طبقهء پيشين ، طبقهء بعدى ارث نمىبرد . چنان كه در يك طبقه نيز با وجود نزديك‌تر به ميّت ، دور تر ارث نمىبرد ؛ از اين رو ، با وجود برادر و خواهر ميّت فرزندانشان ارث نخواهند برد 16 ( - - - ) ارث ) .\r\nگواهى دادن ارحام به نفع يا زيان يكديگر با وجود شرايط آن پذيرفته است ، جز شهادت فرزند عليه پدر كه بنابر مشهور پذيرفته نيست ، بلكه بر اين قول ادعاى اجماع شده است . 17\r\n1 . كشف اللثام 7 / 367 ؛ جواهر الكلام 30 / 332 - 334 * 2 . تحرير الوسيلة 2 / 621 - 623 ؛ منهاج الصالحين ( خويى ) 1 / 427 - 428 ؛ توضيح المسائل مراجع 2 / 866 ، 900 ، 918 و 948 ؛ كلمات سديدة / 92 - 93 ؛ ماوراء الفقه 6 / 16 * 3 . توضيح المسائل مراجع 2 / 944 و 913 ؛ مجمع المسائل 2 / 174 * 4 . كلمات سديدة / 281 - 313 * 5 . جواهر الكلام 36 / 342 - 346 * 6 . نضد القواعد الفقهية / 283 - 284 ؛ جواهر الكلام 41 / 58 * 7 . جواهر الكلام 4 / 334 * 8 . 32 / 284 - 285 ؛ العروة الوثقى [ تكملة 
  ] 2 / 67 * 9 . جواهر الكلام 24 / 141 و 145 - 147 ؛ منهاج الصالحين ( خويى ) 2 / 67 * 10 . منتهى المطلب ( ق ) / 990 * 11 . العروة الوثقى 4 / 134 ؛ العروة الوثقى [ تكملة 
  ] 2 / 275 * 12 . العروة الوثقى [ تكملة 
  ] 2 / 168 * 13 . جواهر الكلام 28 / 183 - 184 * 14 . الكافى فى الفقه / 177 ؛ جواهر الكلام 31 / 366 - 371 * 15 . 295 - 297 * 16 . 39 / 7 - 10 * 17 . 41 / 74 .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n\r\nرحمت\r\n\r\nرحمت مقابل غضب .\r\nرحمت در انسان به معناى دل نازك بودن است كه در احسان و محبّت به ديگران تجلّى پيدا مىكند و در خداوند متعال به معناى روزى دادن و احسان به بندگان و عفو و بخشش از گناهان آنان مىباشد ؛ 1 از اين رو ، خداوند خود را با صفت « رحمان » و « رحيم » توصيف كرده است ؛ 2 چنان كه انسان نيز به صفت « رحيم » توصيف مىشود و خداوند پيامبر اعظم صلّى اللَّه عليه و آله را بدان ستوده است . 3 فضيلت رحمت در حديثى از امام صادق عليه السّلام از لشكريان عقل شمرده شده است . 4 از احكام مرتبط با عنوان ياد شده در بابهاى طهارت ، صلات و نكاح سخن گفته‌اند .\r\nطهارت : درخواست رحمت و آمرزش براى درگذشتگان ، بويژه هنگام زيارت قبور آنان مستحب است . 5\r\nصلات : يأس از رحمت خداوند از گناهان كبيره ( - - - ) گناه كبيره ) است . 6 خداوند در قرآن كريم مأيوس شدن از رحمت خدا را از خصلتهاى كافران برشمرده است . 7\r\nدرخواست رحمت از خداوند هنگام خواندن يا شنيدن آيهء در بردارندهء رحمت الهى مستحب است 8 ( - - - ) آيات رحمت ) .\r\nدر نماز استسقا ( - - - ) نماز باران ) انجام دادن اعمالى كه موجب جلب رحمت خداوند مىشود ، مستحب است ، مانند همراه بردن افراد متقى و پرهيزگار و نيز كودكان ، سالمندان ، رفتن به محل اقامهء نماز باپاى برهنه و جدا كردن كودكان از مادران ؛ 9 چنان كه طلب رحمت از خداوند در قنوت نماز ياد شده استحباب دارد . 10\r\nنكاح : بوسيدن فرزند از روى رحمت مستحب است . 11\r\n( - - - ) رأفت )\r\n1 . مجمع البحرين و المفردات ( راغب ) ، واژهء « رحم » * 2 . فاتحه / 3 * 3 . توبه / 128 * 4 . الكافى ( كلينى ) 1 / 21 * 5 . العروة الوثقى 2 / 125 * 6 . جواهر الكلام 13 / 320 * 7 . يوسف / 87 * 8 . جواهر الكلام 9 / 419 ؛ وسائل الشيعة 6 / 68 * 9 . جواهر الكلام 12 / 142 و 144 * 10 . 137 - 138 * 11 . وسائل الشيعة 21 / 484 .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\n\r\nرخاء\r\n\r\nرخاء فراوانى نعمت و گشايش و رفاه در زندگى ، مقابل شدت و سختى و بلا .\r\nاز آن به مناسبت در بابهاى صلات ، تجارت و عتق سخن گفته‌اند .\r\nدعا كردن به وقت رخا ، پيش از مواجه شدن با بلا مستحب مؤكد است . 1\r\nبرخى قدما ، سپرى شدن سه روز در ايّام گرانى و نايابى و چهل روز در روزگار رخا و فراوانى را شرط تحقق احتكار ( - - - ) احتكار ) دانسته‌اند . 2\r\nمستحب است مولا هنگام رخا ، آزاد كردن برده را بر فروختن وى و صدقه دادن بهايش ترجيح دهد . 3\r\n1 . وسائل الشيعة 7 / 40 ؛ مهذب الأحكام 7 / 146 * 2 . النهاية / 375 ؛ الوسيلة / 260 * 3 . الأنوار اللوامع 11 / 236 .\r\n\r\nرخت - - - ) لباس\r\n\r\nرختخواب\r\n\r\nرختخواب مجموعهء تشك ، لحاف ، بالش و مانند آنها كه براى خوابيدن و استراحت استفاده مىشود . 1\r\nاز آن در بابهاى طهارت ، صلات ، حج و نكاح سخن گفته‌اند .\r\nطهارت : اگر شخصى پس از بيدار شدن ، در رختخواب اختصاصى خود منى ببيند ، بر او واجب است براى نماز غسل جنابت كند . 2\r\nصلات : كسى كه در حال خوابيده يا به پهلو بر رختخواب نماز مىگزارد ، در صورتى كه پوشش بدنش غير رختخواب باشد ، بنابر قول برخى ، نجس يا از جنس ابريشم و يا از اجزاى حيوان حرام گوشت بودن رختخواب ، ضررى به صحّت نماز نمىزند . 3\r\nمسح رختخواب ، هرچند با گوشهء لباس و خواندن دعاى وارد شده هنگام خوابيدن بر روى آن مستحب است . 4\r\nحج : بنابر تصريح برخى خوابيدن بر رختخواب سياه يا رنگى در حال احرام مكروه است ؛ هرچند برخى ، كراهت را محدود به رختخواب زرد رنگ كرده‌اند . 5\r\nنكاح : از نفقهء واجب زن بر شوهر ، تهيهء رختخواب او است 6 ( - - - ) نفقه ) .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\n1 . فرهنگ بزرگ سخن * 2 . جواهر الكلام 3 / 13 - 20 * 3 . العروة الوثقى 2 / 356 * 4 . مهذب الأحكام 5 / 487 * 5 . الحدائق الناضرة 15 / 429 ؛ جواهر الكلام 18 / 427 * 6 . جواهر الكلام 31 / 335 .\r\n\r\nرختكن - - - ) حمام\r\n\r\nرخصت\r\n\r\nرخصت اذن به انجام دادن يا ترك كارى پس از منع آن .\r\nرخصت عبارت است از اينكه شارع پس از الزام مكلّف به انجام دادن كارى يا نهى از آن ، در راستاى تسهيل و تخفيف بر وى و رفع مشقت از او ، اجازهء ترك يا فعل آن را در شرايط و موقعيت خاص صادر كند . 1 برخى ، آن را به حكم ثابت بر خلاف دليل به جهت عذر ( مشقت و حرج ) 2 و برخى ديگر به اباحهء فعل به جهت شدت نياز به آن 3 تعريف كرده‌اند .\r\nمقابل رخصت ، عزيمت ( - - - ) عزيمت ) قرار دارد .\r\nاقسام : برخى ، رخصت را به چهار قسم تقسيم كرده‌اند : واجب ، مانند رخصت خوردن مردار به مضطر ( - - - ) اضطرار ) ؛ مستحب ، مانند رخصت مقدم داشتن غسل جمعه در روز پنج شنبه به كسى كه بيم عدم دسترسى به آب در روز جمعه دارد ؛ مكروه ، مانند رخصت تقيّه در مستحبات در جايى كه بر اثر ترك آن ، ضررى متوجه شخص نشود و خوف اشتباه بر عوام باشد ؛ و مباح ، مانند بيع عريّه ( - - - ) بيع عريّه ) ، استنجا با سنگ ( - - - ) استجمار ) و اظهار كلمهء كفر هنگام اكراه بر آن بنابر قول مشهور . 4\r\nمصاديق : براى رخصت در ابواب مختلف فقه ، مصاديق بسيارى ذكر شده است ، مانند رخصت در تأخير نماز اول وقت به مسافر و بيمار بنابر قول به عدم جواز تأخير بدون عذر ؛ 5 رخصت در ترك نماز جمعه - در فرض وجوب آن - به مسافر ، بيمار و زن 6 ( - - - ) نماز جمعه ) ؛ رخصت در استفاده از خمس و تصرف در آن در موارد و مواقع خاص از قبيل دوران غيبت به قول برخى 7 و در مناكح ، مساكن و متاجر به قول مشهور 8 ( - - - ) خمس ) ؛ رخصت در خوردن ميوهء\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nدرخت ديگرى با شرايطى خاص 9 ( - - - ) حق مارّه ) ؛ رخصت در خوردن از منازل برخى افراد بدون اجازهء آنان 10 ( - - - ) خوردن ) ؛ رخصت به شيعيان در تصرف انفال ( - - - ) انفال ) ؛ رخصت در ترك روزه به زن و مرد پير 11 و رخصت غنا در عروسى با شرايطى خاص به قول برخى 12 ( - - - ) غناء ) .\r\nدر برخى موارد ، در اينكه حكم شارع در آنها رخصت است - تا ترك و فعل آن هر دو جايز باشد - يا عزيمت - تا ترك يا فعل آن حرام باشد - اختلاف شده است ، مانند سقوط اذان در موارد حكم شارع به سقوط آن ، از قبيل سقوط اذان نماز عصر روز عرفه از كسى كه در عرفات حضور دارد . اذان گفتن در صورت رخصت ، جايز و در صورت عزيمت حرام خواهد بود . 13\r\n1 . لسان العرب ، واژهء « رخص » * 2 . تمهيد القواعد / 45 * 3 . رسائل الشريف المرتضى 2 / 272 * 4 . تمهيد القواعد / 45 - 46 * 5 . مدارك العروة 11 / 103 - 118 ؛ مصباح الفقيه 9 / 174 - 177 * 6 . جامع المدارك 1 / 530 - 532 * 7 . مدارك الأحكام 5 / 424 * 8 . الحدائق الناضرة 12 / 445 ؛ ذخيرة المعاد / 491 * 9 . كشف اللثام 9 / 315 - 317 ؛ كتاب المكاسب 5 / 20 * 10 . جامع المدارك 5 / 183 * 11 . القواعد و الفوائد 1 / 125 * 12 . غاية الآمال 1 / 108 * 13 . الروضة البهية 1 / 578 - 579 .\r\n\r\nرخوت\r\n\r\nرخوت سستى ( - - - ) سستى ) / از صفات حروف .\r\nرخوت به معناى دوم در مقابل شدّت ( - - - ) شدّت ) از صفات حروف و از اصطلاحات علم تجويد است و مراد از آن جريان يافتن صدا هنگام تلفظ حروف مىباشد . حروف رخوت سيزده حرف و عبارتند از : « ث ، ح ، خ ، ذ ، ز ، س ، ش ، ص ، ض ، ظ ، غ ، ف ، ه » 1 ( - - - ) تجويد ) .\r\n1 . لسان العرب ، واژهء « رخا » .\r\n\r\nردّ\r\n\r\nرَدّ بازگرداندن ، برگرداندن / نپذيرفتن / باطل كردن / پاسخ دادن / دادن ارثِ مازادبر سهام مفروض به فرض بران .\r\nاز احكام رد به معناى نخست در بابهاى جهاد ، تجارت و ديگر ابواب عقود ، غصب ، قضاء و قصاص سخن گفته‌اند .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nرد پناهندگانِ مسلمان : در جنگ ، پس از آتش بس ( - - - ) آتش بس ) بين مسلمانان و كفّار ، بازگرداندن زنانى كه به كشور اسلامى پناهنده و مسلمان شده‌اند ، جايز نيست ؛ حتى اگر بازگرداندن آنها در قرارداد آتش بس شرط شده باشد . حكم مردان پناهنده نيز - در صورت عدم اشتراط استرداد آنان در قرار داد - همين است ؛ ليكن در صورت شرط ، با ايمن بودن بر آنان جايز است . 1\r\nرد در عقود : اموالى كه به سبب عقدى همچون هبه ، بيع و اجاره به شخص منتقل مىشود ، گاه رد آن به سببى واجب مىگردد ، مانند :\r\n1 . فسخ : هرگاه عقد ، به جهت جايز بودن آن ، مانند هبه و عاريه يا به جهت خيار ( - - - ) خيار ) فسخ گردد ، مال انتقال يافته ، به مالكش باز گردانده مىشود ( - - - ) فسخ ) .\r\n2 . اقاله : چنانچه عقد لازم با اقاله به هم بخورد ، مال انتقال يافته ، به مالكش بازگردانده مىشود ( - - - ) اقاله ) .\r\n3 . پايان يافتن زمان عقد : با اتمام عقد ، مانند عقد اجاره ، مستأجر بايد مورد اجاره را به صاحبش بازگرداند .\r\n4 . بطلان عقد : چنانچه عقدى بر اثر فقدان شرطى از شرايط صحّت محكوم به بطلان باشد ، مالى كه از اين راه به دست آمده بايد به مالكش بازگردانده شود ؛ ليكن در اينكه نگهداشتن مال ، تصرّف در مال ديگرى و حرام است و در نتيجه رد آن واجب فورى خواهد بود يا نگهدارى آن قبل از مطالبهء مالك جايز مىباشد ، اختلاف است . 2 برخى در اصل وجوب رد به معناى حمل و رساندن آن به مالك اشكال كرده و گفته‌اند : اگر مراد از نگهداشتن ، حبس مال و استيلا بر آن است ، به گونه‌اى كه مالك را از تصرّف در آن منع كند ، چنين امساكى تصرّف به شمار مىرود و حرام است ؛ ليكن وجوب رد به معناى رساندن و تحويل آن به مالك ثابت نمىگردد ، و اگر مراد از امساك ، حفظ مال براى مالك بدون ممانعت مالك از تصرف در آن باشد ، مصداق تصرف در مال غير نخواهد بود . 3\r\nبرخى گفته‌اند : پس از بطلان عقد ،\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nآنچه واجب است رفع يد از مال و متمكن ساختن مالك از تصرّف در آن است ، نه رساندن و تحويل دادن مال به مالك ، و آنچه حرام است ، حبس مال و ممانعت مالك از تصرّف در آن مىباشد . 4\r\nهزينهء رد : بنابر قول به وجوب رد آيا هزينهء آن بر عهدهء گيرندهء مال است يا مالك آن ، يا در صورت اندك و ناچيز بودن آن ، در حدّى كه هزينه كردن ، نزد عرف ، زيان به شمار نرود ، بر عهدهء گيرنده و در غير اين صورت بر عهدهء مالك است ، يا آنكه بر عهدهء گيرنده است ، مگر آنكه به حدّ اجحاف برسد ، كه در اين صورت بر عهدهء مالك خواهد بود ؟ مسئله اختلافى است . 5\r\nرد ثمن در بيع شرط : بيع شرط عبارت است از بيع به شرط خيار براى فروشنده در صورت بازگرداندن بهاى كالا به خريدار در مدتى معيّن . بنا بر اين ، فروشنده با رد ثمن به خريدار در مدت تعيين شده ، حق فسخ پيدا مىكند 6 ( - - - ) بيع شرط ) .\r\nرد امانت : بر دريافت كنندهء امانت ، اعم از مالكى و شرعى ، واجب است آن را به صاحبش بازگرداند ( - - - ) امانت ) .\r\nمراد از بازگرداندن امانت ، بنابر قول اكثر ، رساندن و تحويل دادن آن به مالك نيست ، بلكه رفع يد از امانت و متمكن ساختن مالك از تصرف در آن است ، مانند اينكه اگر امانت در صندوق قفل شده‌اى باشد ، كليد آن را به مالك بدهد يا درِ صندوق را براى او بگشايد . 7\r\nرد مال ديگرى : كسى كه از راه نامشروع ، همچون قمار ( - - - ) قمار ) ، غصب ( - - - ) غصب ) و رشوه ( - - - ) رشوه ) مالى به دست آورده ، واجب است آن را به مالكش بازگرداند . 8\r\nرد مثل يا قيمت : مالى كه باز گرداندن آن واجب است ، چنانچه قبل از آن تلف شود و شخص ضامن آن باشد - مانند موردى كه مال از راه نامشروع به دست آمده يا بر اثر كوتاهى شخص تلف شده باشد - در مثلى ( - - - ) مثلى ) ضامن مثل و در قيمى ( - - - ) قيمى ) ضامن قيمت آن است . 9\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nرد قسم : در دعاوى ، چنانچه مدّعى عليه ، ادعاى مدّعى را انكار كند و مدّعى نيز بر ادعاى خود بيّنه ( - - - ) بيّنه ) نداشته باشد ، با درخواست وى ، حاكم شرع مدّعى عليه را قسم مىدهد ( - - - ) قسم ) و در صورت خوددارى از قسم خوردن ، اگر قسم را به مدّعى برگرداند و او سوگند ياد كند ، دعوا فيصله مىيابد و حكم به نفع وى صادر مىشود . همچنين است - بنابر قول بسيارى - اگر مدّعى عليه از قسم خوردن و برگرداندن آن به مدّعى امتناع ورزد ، 10 و نيز بنابر قول برخى ، اگر مدّعى عليه سكوت ورزد ؛ يعنى نه اقرار كند و نه انكار 11 ( - - - ) دعوا ) .\r\nرد مازاد بر ديه : در موارد ثبوت قصاص ، گاه قصاص مشروط به رد فاضل بر ديهء مقتول است ، مانند موردى كه مرد مسلمانى زن مسلمانى را بكشد . در اين صورت اگر ولىّ مقتول بخواهد قصاص كند ، بايد نصف ديهء قاتل را كه مازاد بر ديهء مقتول است به وى برگرداند ، همچنين موردى كه دو مرد يك مرد را بكشند . در اين صورت نيز چنانچه ولىّ مقتول بخواهد هر دو را قصاص كند ، بايد فاضل بر ديهء مقتول ( يك ديهء كامل ) را به قاتلان ؛ هر كدام نصف ديه ، رد كند . 12\r\nاز رد به معناى دوم در بابهاى تجارت ، وصيّت و شهادات سخن گفته‌اند .\r\nرد پس از ايجاب در عقود : هرعقدى مركب از ايجاب و قبول است و بدون آن دو ، تحقق نمىپذيرد ، ليكن در اينكه رد پس از ايجاب ، مانع قبول پس از آن مىشود يا نه ، اختلاف است ؛ 13 مانند اينكه فروشنده بگويد : اين كالا را در برابر اين مقدار ثمن به تو فروختم و خريدار قبل از قبول آن را رد كند ، ليكن بعد پشيمان شود و آن را بپذيرد . در اين صورت آيا قبول پس از رد ، صحيح و تأثير گذار است يا باطل و لغو ؟ برخى قائل به صحّت شده و گفته‌اند : تا زمانى كه خريدار بر التزام خود باقى است ، قبول پس از رد صحيح مىباشد . 14\r\nاختلاف ياد شده در عقد فضولى ( - - - ) فضولى ) نيز مطرح است كه آيا رد قبل از اجازه ، مانع اجازهء پس از آن مىشود يا نه . 15 ( - - - ) اجازه ) .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nدر وصيّت تمليكى ( وصيّت مالى براى كسى ) چنانچه موصى له پس از مرگ وصيت كننده و پيش از قبول آن ، وصيّت را رد كند ، وصيت باطل مىشود ، هرچند پس از رد ، آن را بپذيرد ، و چنانچه در زمان حيات وصيت كننده ، نخست آن را بپذيرد و سپس رد كند ، بنابر مشهور ، وصيّت صحيح است و رد اثرى ندارد . همچنين اگر رد پس از مرگ موصى و بعد از قبول موصى له صورت گيرد ؛ خواه قبول نيز پس از مرگ وى صورت گرفته باشد يا قبل از مرگ ، و نيز بنابر مشهور ، خواه رد قبل از تحويل گرفتن مال مورد وصيّت باشد يا پس از آن .\r\nاگر موصى له در زمان حيات موصى ، وصيّت را پس از آنكه آن را رد كرده ، بپذيرد ، بنابر قول مشهور ، عقد صحيح است . 16\r\nكسى كه از سوى ديگرى به وصايت وصيّت شده ؛ يعنى وصىّ او قرار گرفته است ، مىتواند آن را رد كند و نپذيرد ، به شرط آنكه موصى را در جريان قرار دهد . بنابر اين ، اگر موصى قبل از رد يا بعد از رد و پيش از مطّلع شدن از آن بميرد ، رد اثرى ندارد ، و بنابر قول مشهور ، در مؤثر نبودن رد تفاوتى بين رد پس از قبول و رد پيش از آن نيست . 17\r\nرد شهادت : قبول گواهى شاهدان ، مشروط به شرايطى از جمله عدالت ، عقل و ايمان است ؛ از اين رو ، شهادت فاقد شرايط پذيرفته نيست 18 ( - - - ) شهادت ) .\r\nاز رد به معناى سوم در ابواب عقود سخن رفته است .\r\nدر همهء عقدهايى كه خيار در آنها جريان دارد ، دارندهء خيار بين رد ( فسخ ) و امضاى معامله مخيّر است ( - - - ) ابطال ) .\r\nاحكام رد به معناى چهارم در باب صلات آمده است .\r\nرد سلام ( پاسخ دادن به آن ) هر چند در حال نماز ، واجب فورى است 19 ( - - - ) سلام ) .\r\nاز احكام رد به معناى پنجم در باب ارث سخن گفته‌اند .\r\nاگر تركهء ميّت از سهام مفروض وارثان بيشتر باشد ، مقدار اضافى نيز به فرض بران مىرسد ، جز زوج و زوجه و\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nمادر با وجود برادر پدرى و مادرى ميّت ( - - - ) تعصيب ) از دادن سهم اضافى به فرض بران به رد تعبير مىشود . 20\r\n1 . جواهر الكلام 21 / 300 - 303 و 307 - 310 * 2 . المبسوط 2 / 149 ؛ كتاب السرائر 2 / 326 ؛ كتاب المكاسب 3 / 199 - 200 * 3 . حاشية كتاب المكاسب ( همدانى ) / 80 - 81 * 4 . مصباح الفقاهة 3 / 120 * 5 . كتاب المكاسب 3 / 199 ؛ المكاسب و البيع ( نائينى ) 1 / 327 - 328 ؛ مصباح الفقاهة 3 / 124 * 6 . جواهر الكلام 23 / 36 - 39 * 7 . الحدائق الناضرة 21 / 426 ؛ وسيلة النجاة / 428 ؛ تحرير الوسيلة 1 / 600 - 601 ؛ مصباح الفقاهة 1 / 510 * 8 . جواهر الكلام 22 / 110 ، 149 و 37 / 75 * 9 . 37 / 85 و 100 ؛ مصباح الفقاهة 1 / 274 * 10 . جواهر الكلام 40 / 169 - 182 * 11 . 207 * 12 . مبانى تكملة المنهاج 2 / 24 - 25 و 31 * 13 . العروة الوثقى 5 / 657 ؛ مستمسك العروة 14 / 547 * 14 . كتاب البيع ( امام خمينى ) 2 / 283 ؛ مبانى العروة ( النكاح ) 2 / 376 ؛ مهذب الأحكام 22 / 142 * 15 . كتاب المكاسب 3 / 426 - 427 ؛ مصباح الفقاهة 4 / 323 * 16 . جواهر الكلام 28 / 253 - 257 ؛ العروة الوثقى 5 / 655 - 656 ؛ مستمسك العروة 14 / 544 - 547 ؛ مبانى العروة ( النكاح ) 2 / 375 - 378 * 17 . مسالك الأفهام 6 / 257 ؛ جواهر الكلام 28 / 415 - 417 * 18 . شرائع الإسلام 4 / 910 - 917 * 19 . جواهر الكلام 11 / 100 ؛ العروة الوثقى 3 / 21 * 20 . الروضة البهية 8 / 251 - 252 .\r\n\r\nردا\r\n\r\nرِدا پوششى حوله مانند براى پوشاندن‌قسمت بالاى بدن ، مقابل لنگ / پوششىبزرگ كه بر دوش افكنده مىشود ، مانندعبا .\r\nاز ردا به معناى نخست در باب حج سخن گفته‌اند .\r\nاز واجبات احرام براى مرد ، پوشيدن دو جامه است : يكى لنگ كه پوشانندهء قسمت پايين بدن است و ديگرى ردا كه بر دوش انداخته مىشود و قسمت بالاى بدن را مىپوشاند 1 ( - - - ) احرام ) .\r\nاز ردا به معناى دوم در باب طهارت و صلات سخن رفته است .\r\nطهارت : برداشتن عبا از دوش در مصيبت جز براى صاحب عزا مكروه است . 2\r\nمستحب است كسى كه ميّت را داخل قبر مىگذارد رداى خود را بردارد . 3\r\nصلات : بنابر قول مشهور ، پوشيدن ردا براى امام جماعت مستحب است و ترك آن كراهت دارد . چنان كه به تصريح گروهى ، براى نمازگزار غير امام جماعت نيز استحباب دارد . 4\r\nبرخى ، پوشيدن ردا را براى نمازگزار ،\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nاعم از امام جماعت و غير او ، در فرضى مستحب دانسته‌اند كه وى نماز را با لباس غير پوشانندهء دوشها يا پوشاننده اما نازك بخواند . آنان در اين صورت ، پوشيدن ردا را براى امام جماعت مستحب مؤكد دانسته‌اند . 5\r\nبرخى ديگر گفته‌اند : نماز گزاردن در دو لباس ؛ يكى بالاى ديگرى ، مستحب است ؛ خواه لباس بالايى ردا باشد يا غير ردا و نيز در صورت عريان بودن دوشهاى نمازگزار ، پوشاندن آنها مستحب است ، خواه با ردا يا غير آن . استحباب ياد شده در هر دو مورد براى امام جماعت مؤكد است . 6 بنابر اين قول ، ردا خصوصيتى ندارد ؛ آنچه مستحب است پوشاندن دوشها است نه پوشيدن ردا .\r\nاسدال ردا ( - - - ) اسدال ) در نماز مكروه است . 7\r\nپس از خواندن نماز باران ( - - - ) نماز باران ) و قبل از خطبه بر امام و نيز بنابر قولى بر مأمومان تحويل عبا مستحب است . مراد از آن پشت و رو يا سر و ته كردن عبا است . 8 برخى ، جمع هر دو عمل را مطلوب دانسته‌اند . 9\r\n1 . جواهر الكلام 18 / 232 - 238 * 2 . 4 / 271 * 3 . وسائل الشيعة 3 / 170 * 4 . جواهر الكلام 8 / 257 - 259 * 5 . بحار الأنوار 83 / 189 - 190 * 6 . الحدائق الناضرة 7 / 137 - 138 * 7 . 138 ؛ جواهر الكلام 8 / 262 * 8 . جواهر الكلام 12 / 144 - 145 * 9 . الروضة البهية 1 / 691 .\r\n\r\nردء\r\n\r\nرِدء يار و مددكار .\r\nعنوان ياد شده در باب حدود به كار رفته است .\r\nبر ديدبانان و ياوران و مددكارانِ محارب ( - - - ) محاربه ) در نگهدارى اموال ، حمل و نقل و پخت و پز غذا ، احكام محاربه جارى نمىشود . 1\r\n1 . جواهر الكلام 41 / 571 .\r\n\r\nرَدّ قَسم - - - ) رَدّ\r\n\r\nردم\r\n\r\nرَدْم موضعى در مكّه .\r\nرَدْم در لغت به معناى سد و مانع بين\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nدو چيز است و علّت نام گذارى اين مكان به ردم ، مانع و سد بودن آن از جارى شدن سيل به سمت مسجد الحرام و خانه‌هاى اطراف آن است . از ردم به « مَدْعا » نيز تعبير شده است . 1\r\nبعدها در كنار ردم مسجدى بنا شد كه امروزه از آن به مسجد الرَّدم الأعلى يا مسجد الرّايه ياد مىكنند . 2 عنوان ياد شده به مناسبت در باب حج به كار رفته است .\r\nحاجى پس از محرم شدن از مكه براى به جا آوردن مناسك حج ، زمانى كه به ردم رسيد و مشرف بر ابطح ( - - - ) ابطح ) گرديد ، مستحب است با صداى بلند تلبيه ( - - - ) تلبيه ) بگويد . اين حكم اختصاص به مردان دارد . 3\r\n1 . مجمع البحرين ، واژهء « ردم » * 2 . أخبار مكّة 2 / 200 ؛ آثار اسلامى مكه و مدينه / 120 - 122 * 3 . المقنع / 267 ؛ المبسوط 1 / 365 ؛ مستند الشيعة 11 / 319 - 321 .\r\n\r\nردّ مظالم\r\n\r\nرَدّ مظالم بازگرداندن مال به ناحق گرفته‌شده .\r\nمظالم جمع « مَظلِمَه » در لغت مالى را گويند كه به ناحق از كسى گرفته شده است ، مانند مال غصب يا سرقت شده . بنابر اين ، ردّ مظالم به معناى بازگرداندن چنين مالى به صاحبش خواهد بود .\r\nبسيارى از فقها متعرض تعريف اصطلاح « ردّ مظالم » نشده‌اند و به حسب ظاهر ، مرادشان از اين عنوان همان معناى لغوى و عرفى آن است ؛ ليكن تعدادى از آنان در صدد تعريف آن برآمده و تعريفهاى گوناگونى از « مظالم » - به شرح ذيل - كرده‌اند :\r\n1 . مظالم عبارت است از اموال ديگران كه انسان به عمد يا از روى جهل بدان دست يازيده است . ردّ مظالم ، بازگرداندن آن اموال به صاحبش مىباشد . 1\r\n2 . مظالم عبارت است از اموال و حقوق ديگران كه در مال يا ذمّهء انسان باقى است ؛ هرچند درابتدا آن را به ناحق نگرفته باشد . اين‌تعريف شامل‌زكات‌وخمس نيزمىشود . 2\r\n3 . مظالم عبارت است ازمال ديگرى كه تلف شده و در ذمّهء تلف كننده قرار گرفته است و صاحب مال نيز ناشناخته است . 3\r\n\r\n","description":"","footnote":"","page_name":" 89 ","page_number":89},
  {"content":"\r\n\r\n4 . مظالم عبارت است از مال معيّن در خارج كه صاحبش ناشناخته است . 4\r\n5 . مال حرام مخلوط به حلال كه مقدارش معلوم ، اما صاحبش ناشناخته است . برخى اين قسم را مشهور به ردّ مظالم دانسته‌اند . 5\r\n6 . تعريف پنجم به اضافهء مال حرام آميخته به حلال كه علاوه بر ناشناخته بودن صاحبش ، مقدار مال حرام نيز نامعلوم است ، چنان كه از بعضى نقل كرده‌اند . 6\r\nاز ميان تعاريف ياد شده ، تعريفهاى اول و دوم عام است ؛ اما تعاريف ديگر هر كدام از جهتى خاص مىباشد . تعريف سوم به مالى كه در ذمّه مىباشد و صاحبش ناشناخته است و تعريف چهارم به مال موجود در خارج كه صاحبش ناشناخته است اختصاص دارد . بنابر اين ، نسبت ميان اين دو تعريف تباين است ؛ زيرا هيچ كدام با ديگرى در يك مصداق عينيّت نمىيابد . نسبت ميان اين دو تعريف ، با دو تعريف اول و دوم عموم و خصوص مطلق است .\r\nتعريفهاى پنجم و ششم نيز به مال حرام آميخته به حلالى كه صاحبش ناشناخته است اختصاص دارد و در نتيجه ، مال حرام آميخته نشده به حلال و نيز مال ديگرى كه مالكش شناخته شده است را دربر نمىگيرد .\r\nتفاوت مظالم با مال مجهول المالك : برخى ، مجهول المالك را به مال معيّن و موجود در خارج - غير لقطه ( - - - ) لقطه ) - كه صاحبش ناشناخته است تعريف كرده‌اند 7 بنابر اين ، تفاوت آن با مظالم به دو معناى نخست ، روشن است ؛ زيرا مظالم هم مال موجود در خارج را دربرمىگيرد و هم مال تلف شدهء بر ذمّه آمده را ؛ صاحبش شناخته شده باشد يا ناشناخته . بنابر اين ، مظالم اعم از مجهول المالك خواهد بود و نسبت بين آن دو عموم و خصوص مطلق است ؛ ليكن مظالم بنابر تعريف سوم شامل مال معيّن و موجود در خارج نمىشود و نسبت ميان آن دوتباين است ؛ اما بنابر تعريف چهارم ، مظالم و مجهول المالك يكى خواهند بود . بنابر تعريف پنجم ، مظالم اخص از مجهول المالك مىباشد ؛ زيرا\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nمجهول المالك هر مال معين و موجود در خارج كه صاحبش ناشناخته است را دربر مىگيرد ؛ خواه آن مال حرام باشد يا غير حرام ، مانند لباسى كه باد آن را به منزل انسانى آورده است ( - - - ) مجهول المالك ) .\r\nاز احكام عنوان ياد شده به مناسبت در بابهاى طهارت ، صلات ، خمس و غصب سخن گفته‌اند .\r\nاحكام\r\nوجوب فورى : ردّ مظالم ، واجب 8 و وجوب آن فورى 9 است ؛ چنان كه وصيّت به آن در آستانهء مرگ بر فردى كه مظالم بر عهده دارد واجب است 10 و مالى كه از سوى ميّت به عنوان مظالم برگردانده مىشود از اصل تركه برداشت مىگردد . 11\r\nچگونگى بازگرداندن : چنانچه مالكِ مال معلوم باشد ، عين مال در صورت موجود بودن آن و مثل يا قيمت آن در صورت تلف شدن به وى باز گردانده مىشود ؛ اما اگر مالك ناشناخته باشد ، بايد درپى شناسايى او برآيند و پس از يأس از دستيابى به وى مال را از جانب صاحبش صدقه مىدهند . 12\r\nچنانچه مظالم با مال حلال آميخته شود ، بدون آنكه مقدار آن معلوم باشد ، در صورتى كه مالك مال شناخته شده باشد بايد با وى مصالحه كنند و در صورت ناشناخته بودن مالك ، بنابر قول مشهور بايد خمس آن پرداخت گردد و آنچه باقى مىماند حلال است ؛ 13 ليكن در اينكه مراد از خمس ( يك پنجم ) خمس اصطلاحى است كه از ابواب فقهى و داراى احكام و مصارفى خاص مىباشد يا مراد خمس لغوى و پرداخت آن به عنوان صدقه به فقرا است ، اختلاف مىباشد . مشهور قول نخست است . 14 بنابر اين قول ، پرداخت خمس به عنوان ردّ مظالم نخواهد بود . 15\r\nاذن حاكم : اگر مال عين خارجى و مالك آن ناشناخته باشد ، صدقه دادن آن از جانب مالك ، مشروط به كسب اجازه از حاكم شرع نيست ؛ هرچند به تصريح برخى ، مراعات احتياط - به گرفتن اذن از حاكم - اولى است . 16 برخى ، احتياط واجب را در گرفتن اذن از حاكم دانسته‌اند . 17 اما اگر حق ديگرى در\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nگردن انسان باشد به تصريح گروهى صدقه دادن منوط به اذن حاكم شرع است . 18\r\nپيدا شدن مالك پس از صدقه دادن : چنانچه پس از صدقه دادن مال از طرف مالك به عنوان ردّ مظالم يا پرداخت خمس در مال حرام آميخته به حلال ، صاحب آن پيدا شود آيا صدقه يا خمس دهنده ضامن است و در نتيجه بايد مثل يا قيمت آن را به مالك بپردازد يا ضامن نيست ؟ مسئله اختلافى است . 19\r\nاستحباب ردّ مظالم قبل از نماز باران : مستحب است افراد پيش از رفتن براى نماز باران ( - - - ) نماز باران ) از گناهان توبه و مظالمى را كه بر عهده دارند رد كنند تا زمينهء استجابت دعا فراهم گردد . 20\r\n1 . صراط النجاة 5 / 133 ؛ فقه الإمام جعفر الصادق 4 / 306 * 2 . مقابس الأنوار / 264 * 3 . مهذب الأحكام 21 / 67 * 4 . مستمسك العروة 9 / 505 * 5 . مجمع الفائدة 10 / 460 و 467 * 6 . غنائم الأيام 4 / 345 * 7 . العروة الوثقى [ تكملة 
  ] 2 / 13 ؛ مهذب الأحكام 21 / 67 * 8 . ايضاح الفوائد 2 / 176 * 9 . جواهر الكلام 37 / 98 * 10 . العروة الوثقى 3 / 80 ؛ مستند العروة ( الصلاة ) 5 قسم 1 / 255 * 11 . جامع الشتات 4 / 237 ؛ رسائل و مسائل 2 / 198 ؛ العروة الوثقى 3 / 80 * 12 . جامع الشتات 1 / 195 ؛ غنائم الأيام 4 / 344 - 345 ؛ فقه الامام جعفر الصادق 4 / 306 * 13 . غنائم الأيام 4 / 337 * 14 . 339 - 343 ؛ كتاب الخمس ( شيخ انصارى ) / 257 - 258 ؛ العروة الوثقى 4 / 256 - 257 * 15 . جامع الشتات 1 / 195 * 16 . 351 ؛ مجمع الرسائل ( عبادات ) / 524 ؛ صراط النجاة ( شيخ انصارى ) / 201 * 17 . سؤال و جواب ( يزدى ) / 328 و 359 ؛ صراط النجاة 1 / 203 * 18 . جواهر الكلام 22 / 178 ؛ كتاب المكاسب 2 / 193 ؛ العروة الوثقى 4 / 261 * 19 . الروضة البهية 2 / 68 ؛ مدارك الأحكام 5 / 389 ؛ جواهر الكلام 16 / 75 ؛ العروة الوثقى 4 / 264 ؛ مستمسك العروة 9 / 501 ؛ مستند العروة ( الخمس ) / 161 ؛ هداية العباد ( گلپايگانى ) 1 / 330 * 20 . الروضة البهية 1 / 691 .\r\n\r\nرِدَّه - - - ) ارتداد\r\n\r\nرذيلت\r\n\r\nرذيلت مقابل فضيلت .\r\nدر علم اخلاق ، رذيلت بر هر صفت زشت و ناپسند ، همچون تكبر ، عجب ، حسد ، بخل ، حرص و غير آنها از صفات حيوانى اطلاق مىشود . مقابل آن ، فضيلت است كه بر صفات پسنديده و انسانى نظير صداقت ، تواضع و قناعت اطلاق مىگردد .\r\nدر بسيارى از آيات و روايات به تحصيل فضايل و تزكيه و تهذيب نفس از رذايل اخلاقى سفارش و تأكيد شده است .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nچنان كه در جوامع حديثى ، بويژه وسائل الشيعة ، بابهايى چند بدين منظور اختصاص يافته است 1 ( - - - ) اخلاق ) . از عنوان ياد شده در بابهايى نظير صلات ، حج و امر به معروف و نهى از منكر سخن گفته‌اند .\r\nشايسته است خطيب جمعه ( امام جمعه ) از رذايل اخلاقى پاك و مبرا باشد . 2\r\nمستحب است نماز استسقا ( - - - ) نماز باران ) پس از توبه و تصفيهء نفس از رذايل اخلاقى به جا آورده شود . 3\r\nاز مصاديق فسوق - كه بر مُحرم ( - - - ) احرام ) حرام مىباشد - بر شمردن فضايل و مناقب براى خود و نسبت دادن رذايل به ديگران و برى دانستن خود از آنها است . 4\r\nشايسته است مؤمنان ، بويژه عالمان دينى و كسانى كه رسالت ارشاد و هدايت مردم را بر عهده دارند ، در تزكيه و تصفيهء نفس خويش از رذايل و آراستن خود به فضايل بر ديگران پيشى گيرند . 5\r\n1 . وسائل الشيعة 16 / 5 - 107 * 2 . الروضة البهية 1 / 661 * 3 . 691 * 4 . مختلف الشيعة 4 / 85 * 5 . كلمة التقوى 2 / 318 .\r\n\r\nرزق\r\n\r\nرزق روزى / حقوق دريافتى از بيت المال ( - - - ) ارتزاق ) .\r\nاز رزق به معناى نخست در باب تجارت و نكاح سخن گفته‌اند .\r\nكار و تلاش جهت تحصيل روزى حلال در حدّ تأمين نيازهاى ضرورى خود و خانواده ، واجب ؛ به قصد توسعه زندگى و مشاركت در كارهاى نيك ، مستحب ؛ به انگيزهء ثروت اندوزى ، مكروه و به قصد ارتكاب معصيت ، حرام است . 1\r\nبنابر تصريح برخى ، در صورت تعارض ميان تحصيل روزى واجب و علم واجب ، تحصيل روزى مقدم است 2 ( - - - ) كسب ) .\r\nدر برخى روايات ، طلب روزى حلال ، عبادت و جهاد در راه خدا دانسته شده و نيز آمده است : كسى كه در پى به دست آوردن روزى نمىرود و از خداوند مىخواهد كه روزى اش را برساند ، خداوند دعايش را مستجاب نمىكند . 3\r\nدر تحصيل روزى ، گزينش راه تجارت بر ديگر راهها ترجيح دارد 4 ( - - - ) تجارت ) .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nگشودن در مغازه و نشستن در آن و پهن كردن بساط در تحصيل روزى كفايت مىكند ؛ هرچند به علت تنگدستى و نداشتن سرمايه ، كالاى در خور اعتنايى نداشته باشد . 5\r\nدعا كردن جهت تأمين روزى و افزايش آن ، حتى در سجدهء نماز مستحب است . 6 طبق برخى روايات ، تعقيب نماز ( - - - ) تعقيب ) از اسباب زياد شدن روزى است . 7\r\nاز ديگر مستحبات ، اختصار و اعتدال در طلب روزى ؛ 8 سعى و تلاش جهت به دست آوردن آن و صبح زود به دنبال روزى رفتن 9 است ؛ چنان كه تحصيل روزى اندك نيز مستحب است و موجب افزايش آن مىگردد و ترك آن به جهت ناچيز بودنش مكروه مىباشد . 10\r\nمستحب است مرد ، قبل از ازدواج جهت برگزيدن همسر ، دو ركعت نماز بخواند و پر روزىترين ، پاكدامن‌ترين و پر بركت‌ترين زن را از خداوند طلب كند . 11\r\n1 . الحدائق الناضرة 18 / 15 * 2 . 15 ؛ جواهر الكلام 22 / 451 * 3 . الحدائق الناضرة 18 / 4 ؛ وسائل الشيعة 17 / 21 و 25 * 4 . وسائل الشيعة 17 / 9 * 5 . 54 - 55 * 6 . 7 / 121 - 122 ؛ جواهر الكلام 11 / 119 * 7 . وسائل الشيعة 6 / 429 ؛ جواهر الكلام 10 / 392 * 8 . وسائل الشيعة 17 / 44 و 48 * 9 . 77 * 10 . 459 * 11 . المهذب البارع 3 / 202 .\r\n\r\nرسالهء عمليه\r\n\r\nرسالهء عمليه مجموعهء فقهى ، در بردارندهء فتاواى مجتهد براى مقلّدانش .\r\nتاريخ تبيين و تفهيم مسائل فقهى به مكلّفان ، برمىگردد به آغاز طلوع خورشيد اسلام . قرآن كريم ، تلاوت آيات الهى بر مردم ، تزكيهء نفوس آنان و تعليم كتاب و حكمت را علّت بعثت رسول خدا صلّى اللَّه عليه و آله بيان كرده است . 1\r\nپس از پيامبر صلّى اللَّه عليه و آله ، امامان معصوم عليهم السّلام به عنوان جانشينان آن حضرت عهده دار اين امر بودند . در عصر حضور ، بويژه دوران امام باقر و امام صادق عليهما السّلام از سوى ياران آن دو بزرگوار كتابهاى فراوانى در مسائل فقهى و غير آن نوشته شد كه معروف‌ترين آنها اصول اربعمائه ( - - - ) اصول اربعمائه ) يعنى چهارصد كتاب بود كه در\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nميان شيعيان معروف ، و مرجع و مستند آنان در عمل بود .\r\nچهارصد كتاب ياد شده در اواخر غيبت صغرى و اوائل غيبت كبرى ، در چهار مجموعهء حديثى « الكافى » ، « من لا يحضره الفقيه » ، « تهذيب الأحكام » و « الإستبصار » گردآورى شد و مورد توجه جامعهء شيعى قرار گرفت .\r\nرويكرد مجموعه‌هاى فقهى عصر ائمّه عليهم السّلام بيان احاديث فقهى با ذكر اسناد آن بود ؛ ليكن در دوران غيبت كبرى تا عصر شيخ طوسى ، مجموعه‌هاى جديد فقهى با همان محتواى حديثى ، امّا بدون ذكر اسناد نگارش يافت ، مانند « المُقْنَع » و « الهداية » شيخ صدوق ( م 381 ه . ق ) و « النهاية » شيخ طوسى ( م 460 ه . ق ) .\r\nدر دوران شيخ طوسى ، مجموعه‌هاى فقهى با سبكى جديد به جامعهء شيعى عرضه شد . در اين رويكرد ، مضامين و عباراتى كه خود فقيه بر مىگزيد و مشتمل بر فروعى بود كه نصّ خاصى دربارهء آنها وجود نداشت ، جايگزين متون حديثى شد .\r\nنخستين كتاب فقهى تدوين شده با رويكرد جديد كه مشتمل بر فروع بسيار و دربردارندهء همهء ابواب فقه - از طهارت تا ديات - بود ، كتاب « المبسوط » نگاشتهء شيخ طوسى است .\r\nاين رويه تا عصر شيخ بهايى ( م 1031 ه . ق ) ادامه داشت . از آن زمان به بعد ، مجموعه‌هاى فقهى تدوين شده عنوان رسالهء عمليه به خود گرفت . عنوان « رسالهء عمليه » بر مجموعه‌اى كه در بردارندهء مسائل و احكام فقهى مورد ابتلاى مقلّدان است ، اطلاق مىشود . از ويژگيهاى اين مجموعهء جديد ، روان و ساده بودن عبارات و آسان بودن فهم مطالب آن براى همگان است . نخستين رسالهء عمليه ، رسالهء جامع عباسى ، است كه مشتمل بر يك دورهء كامل فقه از طهارت تا ديات در بيست باب است . پنج باب آن به دست شيخ بهايى و باقى آن پس از وفات او توسط شيخ نظام الدين ساوجى - يكى از بزرگ‌ترين شاگرادن شيخ بهايى - نگاشته شده است .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nبسيارى از فقها بر اين كتاب حاشيه زده و آراى خود را بدان افزوده‌اند .\r\nسبك رساله نگارى شيخ بهايى با تحولات و تغييرات جزئى در برخى سده‌ها هم اكنون نيز ميان فقها متداول است ؛ به عنوان نمونه ، در فاصلهء زمانى عصر شيخ مرتضى انصارى ( م 1281 ه . ق ) تا عصر ميرزا محمدتقى شيرازى ( م 1338 ه . ق ) و سيد محمدكاظم يزدى ( م 1337 ه . ق ) مسائل و احكام فقهى مورد ابتلا به صورت پرسش و پاسخ ( استفتاء ) و حاشيه نويسى بر رساله‌هاى پيشين در دسترس مقلدان قرار مىگرفت . از آن زمان به بعد تا كنون بيان احكام فقهى براى مقلدان ، هم به دو شيوهء ياد شده و هم به صورت تأليف رسالهء عمليهء مستقل صورت مىگيرد . از عنوان ياد شده به مناسبت در باب اجتهاد و تقليد سخن گفته‌اند .\r\nاز راههاى دستيابى مقلّدان يك مجتهد به فتواى وى ، رجوع به رسالهء عمليهء او است ، به شرط آنكه به صحّت و درستى آن اطمينان داشته باشند . 2\r\nدر صورت تعارض مفاد رسالهء عمليه با آنچه از مجتهد شنيده است ، شنيده مقدم است ؛ ليكن چنانچه مفاد رساله با نقل فتوا از مجتهد توسط ديگرى متعارض باشد ، مفاد رساله در صورت اطمينان به درستى آن ، مقدم است . 3\r\nبرخى در فرض نخست گفته‌اند : اگر رساله دستنوشتهء مجتهد باشد ، ترجيح آنچه از مجتهد شنيده بر رسالهء وى محل اشكال است . در فرض دوم نيز گفته‌اند : اگر رساله به خط مجتهد نباشد ، تعارض از نوع تعارض دو نقل ، و حكم آن سقوط هر دو از اعتبار است . 4\r\nبرخى ديگر گفته‌اند : در هر دو فرض ، در صورتى كه رساله دستنوشتهء مجتهد باشد با اطمينان به درستى آن ، رساله مقدم است . 5\r\n1 . جمعه / 2 * 2 . العروة الوثقى 1 / 32 - 33 * 3 . 49 * 4 . مستمسك العروة 1 / 96 * 5 . التنقيح ( الإجتهاد و التقليد ) / 400 .\r\n\r\nرسانه\r\n\r\nرسانه ابزار اطلاع رسانى .\r\nبه هر وسيله‌اى كه اخبار و اطلاعات\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nرا به مردم مىرساند رسانه گويند ؛ خواه صوتى باشد ، مانند راديو يا صوتى - تصويرى ، همچون تلويزيون يا مكتوب از قبيل روزنامه و مجله و يا شبكه‌اى ، مثل اينترنت . از رسانه به رسانهء جمعى ، گروهى و همگانى نيز تعبير مىشود . عنوان رسانه از عناوين جديد است كه از احكام مرتبط با آن در مسائل مستحدثه سخن گفته‌اند .\r\nاحكام : احكام رسانه در دو بخش رسانه‌هاى صوتى يا صوتى - تصويرى و رسانه‌هاى مكتوب بيان مىشود .\r\n1 . رسانهء صوتى يا صوتى - تصويرى : اعتماد بر اعلام اوقات شرعى و نيز اذان پخش شده از راديو و تلويزيون در صورتى كه براى مكلّف اطمينان به دخول وقت حاصل شود ، جايز و صحيح است . 1\r\nبه تصريح برخى ، شنيدن اذان و اقامه از راديو و تلويزيون ، در صورت پخش زنده ، از اذان و اقامهء نماز كفايت مىكند . 2 حكايت اذانى كه به طور مستقيم از رسانه پخش مىشود مستحب است . 3 به تصريح برخى ، در صورت پخش غير مستقيم استحباب ندارد . 4\r\nگوش دادن به آيات سجده ( - - - ) آيات سجده ) از راديو و تلويزيون در صورت پخش مستقيم و زنده موجب وجوب سجده در آيات داراى سجدهء واجب و استحباب آن در آيات داراى سجدهء مستحب است . در وجوب يا استحباب سجده ، در صورت پخش غير مستقيم اختلاف است . 5\r\nپاسخ دادن به سلامِ سلام كننده از طريق راديو و تلويزيون واجب نيست . 6\r\nدر موارد ترتب حكم بر انشاء ( - - - ) انشاء ) يا اخبار ، مانند شهادت ، اقرار ، قذف ، لعان ، تهمت ، فحش ، حكم حاكم و رؤيت هلال ، در صورت پخش زندهء انشاء يا اخبار از راديو و تلويزيون ، با علم به استناد آن به گوينده - اعم از فرد و حاكم - آثار بر آن بار مىشود . 7\r\nرسانه‌هاى صوتى و صوتى - تصويرى از آلات مشترك به شمار مىروند و استفاده از آنها در منافع حلال ، جايز و در منافع حرام ، حرام مىباشد ( - - - ) آلات مشترك ) .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\n2 . رسانهء مكتوب ( نوشتارى ) : حق امتياز انتشار روزنامه ، مجله و نيز تكثير نرم افزارها از حقوق معنوى به شمار مىرود . آيا اين حق از نظر شرع ، معتبر و ثابت است و در نتيجه چاپ و تكثير آنها بدون رضايت صاحبانشان جايز نخواهد بود ، يا از نظر شرع ثابت نيست ؟ مسئله اختلافى است ( - - - ) حق معنوى ) .\r\nاشتراك روزنامه و مانند آن كه از آن به آبونمان تعبير مىشود ( - - - ) آبونمان ) ، صحيح است . خريد و فروش و كمك به مطبوعات و نشريات گمراه كننده حرام است . خواندن آنها نيز جايز نيست ، مگر براى آگاهى از محتواى فاسد آنها و ريشه كنى و پاسخ گويى به مطالب آنها با داشتن تمكّن از رفع مفاسد و شايستگى براى پاسخ گويى به آنها . 8\r\n1 . توضيح المسائل مراجع 1 / 439 * 2 . تحرير الوسيلة 2 / 629 * 3 . مهذب الأحكام 6 / 63 * 4 . تحرير الوسيلة 2 / 629 * 5 . 629 ؛ مستند العروة ( الصلاة ) 4 / 230 - 231 ؛ توضيح المسائل مراجع 1 / 593 م 1096 * 6 . تحرير الوسيلة 2 / 629 * 7 . 630 * 8 . توضيح المسائل مراجع 2 / 875 .\r\n\r\nرستاخيز - - - ) آخرت\r\n\r\nرستنگاه\r\n\r\nرستنگاه محل روييدن مو .\r\nاز آن به مناسبت در باب طهارت سخن گفته‌اند .\r\nدر وضو حدّ شستن صورت از طول ، رستنگاه موى سر تا چانه است 1 ( - - - ) وضو ) . همچنين ابتداى مسح صورت در تيمّم رستنگاه موى سر مىباشد 2 ( - - - ) تيمّم ) .\r\nملاك در رستنگاه مو ، افراد معمولى و معتدل در خلقت‌اند . بنابر اين ، افرادى كه رستنگاه موى آنان بسيار بالا يا پايين است ، مطابق افراد عادى عمل مىكنند . 3\r\n1 . جامع عباسى / 7 * 2 . 25 * 3 . توضيح المسائل مراجع 1 / 152 - 153 م 238 .\r\n\r\nرسول اللَّه - - - ) پيامبر اسلام\r\n\r\nرشح\r\n\r\nرَشح تراوش كردن ، تراويدن .\r\nمراد از رشح در اين جا خروج آب از زمين به صورت تدريجى - و نه فوران - است . از اين عنوان در باب طهارت سخن گفته‌اند .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nآب جارى ، آبى است كه از زمين مىجوشد و جريان مىيابد ؛ ليكن در اينكه بيرون آمدن آب از زمين بايد با فوران باشد تا عنوان آب جارى بر آن صادق باشد يا خروج آب به نحو رشح نيز در صدق عنوان آب جارى كفايت مىكند ، اختلاف است . 1\r\n( - - - ) آب جارى )\r\n1 . جواهر الكلام 1 / 73 ؛ العروة الوثقى 1 / 74 .\r\n\r\nرشد\r\n\r\nرُشد توانايى حفظ مال و مصرف آن در راه درست / نموّ ( - - - ) زياده ) .\r\nبسيارى از فقها رشد به معناى نخست را به توانايى حفظ و ساماندهى مال به هزينه كردن آن در راههاى درست و عقلايى ، بدون اسراف ( - - - ) اسراف ) و تبذير 1 ( - - - ) تبذير ) و برخى ، به ملكهء نفسانى آن 2 تعريف كرده‌اند . حقيقت دو تعريف به يك معنا بر مىگردد ؛ زيرا مراد كسانى كه رشد را به ساماندهى و تباه نساختن مال تعريف كرده‌اند ، داشتن ملكه‌اى است كه در پرتو آن توانايى نگهدارى مال و هزينه كردن آن در راه درست را داشته باشد ، نه اينكه براى يك بار به طور اتفاقى چنين عملى از او بروز كند . 3\r\nدر اينكه در تحقق رشد ، علاوه بر توانايى حفظ مال ، عادل بودن شرط است يا نه اختلاف است . 4 قول دوم به اكثر ، 5 بلكه به مشهور 6 نسبت داده شده است . از اين عنوان در باب حج و به مناسبت در بابهايى نظير نكاح ، وصيّت و قضاء سخن گفته‌اند .\r\nكودك از تصرّف در اموال خود به فروختن ، اجاره دادن و مانند آن ، محجور و ممنوع است و با رسيدن به سنّ بلوغ ( - - - ) بلوغ ) و برخوردارى از رشد ، از محجوريّت خارج شده ، اموالش در اختيار او قرار مىگيرد . اگر كودك به سنّ بلوغ برسد ، امّا رشيد نباشد ، اموالش در اختيار او قرار نمىگيرد ؛ 7 چنان كه ازدواج بالغ غير رشيد بدون اذن ولىّ از آن جهت كه مستلزم تصرّف مالى ( مهر ) است ، نافذ نيست ؛ 8 ليكن با رسيدن به حدّ رشد ، ولايت ولىّ نسبت به پسر ساقط مىشود . 9\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nدر سقوط آن نسبت به دختر بالغ رشيد اختلاف است 10 ( - - - ) باكره ) .\r\nدر اينكه تصرف مالى در كارهاى پسنديده ، از قبيل آزاد كردن بنده ، صدقه دادن يا وصيّت كردن به آن ، مشروط به رشيد بودن است يا نه ، اختلاف است . قول دوم به مشهور نسبت داده شده است . 11\r\nشنيدن دعواى مدّعى در مسائل مالى منوط به رشيد بودن او است . آيا در غير مسائل مالى ، مانند ادعاى قتل يا غصب نيز رشيد بودن مدّعى شرط است ؟ مسئله اختلافى است . 12\r\nراههاى اثبات : رشد كودك با آزمودن وى ثابت مىگردد ؛ بدين گونه كه مالى در اختيار او گذاشته مىشود تا توانايى او بر حفظ مال و هزينه كردن آن ، به دور از اسراف و تبذير محرز گردد ، يا زمام معامله‌اى به او واگذار مىشود تا قدرت وى بر ساماندهى آن به گونهء عقلايى و به دور از فريب خوردن آشكار گردد .\r\nراه ديگر ثبوت رشد ، شهادت دو مرد عادل در پسر و دختر ، و چهار زن يا چهار خنثاى عادل و يا يك مرد و دو زن عادل در دختر است . 13\r\nزمان آزمودن پيش از بلوغ است ؛ 14 از اين رو ، در صحّت معاملهء آزمايشى - به علّت بالغ نبودن طرف معامله - اختلاف شده است . برخى ، چنين معامله‌اى را در صورت مميّز بودن كودك ( - - - ) مميز ) با اذن ولىّ او صحيح دانسته‌اند ؛ 15 امّا برخى ديگر آن را صحيح ندانسته‌اند . 16\r\nدر صورت اثبات رشد به شهادت ، آيا شهادت بايد نزد حاكم شرع باشد و او حكم به ثبوت آن كند ، يا شهادت نزد كسى كه نگهدارندهء مال كودك است نيز كفايت مىكند ؟ مسئله محلّ بحث است . 17\r\n1 . المبسوط 2 / 284 ؛ التنقيح الرائع 2 / 181 ؛ مجمع الفائدة 8 / 155 و 9 / 194 ؛ اللمعة الدمشقية / 121 * 2 . قواعد الأحكام 2 / 134 ؛ المهذب البارع 2 / 516 ؛ مسالك الأفهام 4 / 148 ؛ جامع المقاصد 5 / 183 * 3 . مفتاح الكرامة 12 / 427 * 4 . المبسوط 2 / 284 ؛ غنية النزوع / 252 ؛ كتاب السرائر 3 / 206 ؛ إصباح الشيعة / 296 * 5 . كنز العرفان 2 / 103 ؛ المقتصر / 195 ؛ غاية المرام 2 / 180 * 6 . الروضة البهية 4 / 102 * 7 . الخلاف 3 / 283 ؛ غنية النزوع / 251 ؛ شرائع الإسلام 2 / 351 ؛ الروضة البهية 4 / 101 - 102 ؛ جواهر الكلام 26 / 4 * 8 . جواهر الكلام 26 / 56 - 57 * 9 . 29 / 185 - 186 * 10 . 174 - 175 *\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n11 . جامع المقاصد 10 / 33 ؛ مستمسك العروة 14 / 584 * 12 . مجمع الفائدة 12 / 115 ؛ مبانى تكملة المنهاج 1 / 43 - 44 * 13 . جواهر الكلام 26 / 51 ؛ مسالك الأفهام 4 / 151 * 14 . مسالك الأفهام 4 / 166 * 15 . تحرير الأحكام 2 / 536 * 16 . شرائع الإسلام 2 / 354 * 17 . مجمع الفائدة 9 / 199 ؛ جواهر الكلام 26 / 51 - 52 .\r\n\r\nرَشْدَة ؛ وَلَد - - - ) حلال زاده\r\n\r\nرشق\r\n\r\nرِشْق شمار تيرهاى مورد توافق در مسابقهءتير اندازى .\r\nاز آن در باب سبق و رمايه سخن گفته‌اند .\r\nاز شرايط صحّت مسابقهء تيراندازى ، علم مسابقه دهندگان به تعداد تيرها است . بدين معنا كه بايد از ابتدا شمار تيرهايى كه در مسابقه به كار مىروند معلوم باشد 1 ( - - - ) رمايه ) .\r\n1 . المبسوط 6 / 296 ؛ الروضة البهية 4 / 428 .\r\n\r\nرشوه\r\n\r\nرشوه مال بذل شده به قاضى جهت حكم‌به نفع صاحب مال .\r\nكلمات لغويان و نيز فقها در معناى رشوه ازچند جهت مختلف وپراكنده است :\r\n1 . آيا رشوه اختصاص به احكام دارد يا گسترهء آن غير احكام را نيز دربر مىگيرد ؟ به عبارت ديگر ، آيا رشوه عبارت است از مالى كه به حاكم شرع بذل مىگردد تا به نفع بذل كننده حكم كند يا اعم از حاكم شرعى است و شامل حاكمان عرفى ، همچون فرماندار ، بلكه تمامى كار گزاران دولتى مىشود ؟\r\n2 . آيا رشوه اختصاص به مورد حكم به باطل دارد و به مالى رشوه گويند كه جهت حكم به باطل يا خوددارى از حكم به حق ، به قاضى داده مىشود يا اعم از آن است و شامل مالى كه جهت حكم به حق نيز به قاضى داده مىشود مىگردد ؟\r\n3 . آيا رشوه اختصاص به مال دارد يا گسترهء آن اعم از مال است و آنچه را كه مقصود از آن توصل جستن به حاكم جهت صدور حكم به نفع توصل جوينده است نيز دربر مىگيرد ، مانند انجام دادن خدمتى همچون تعمير خانه براى قاضى يا تمجيد و ستايش وى ؟\r\n\r\n","description":"","footnote":"","page_name":" 101 ","page_number":101},
  {"content":"\r\n\r\n4 . آيا رشوه شامل جُعل ( - - - ) جعل ) و اجرت ( - - - ) اجرت ) نيز مىشود يا ماهيت رشوه با آن دو متفاوت است ؟\r\nبا توجه به نكات فوق تعاريف فقها از رشوه بيان مىشود :\r\n1 . برخى ادعا كرده‌اند كه نزد فقها رشوه مالى است كه به قاضى داده مىشود تا وى به نفع دهندهء مال حكم كند ؛ به حق باشد يا به ناحق . 1\r\n2 . از برخى نقل شده كه رشوه عبارت است از مال بذل شده به قاضى به شرط حكم به باطل يا خوددارى از حكم به حق . 2\r\n3 . رشوه عبارت است از چيزى كه به قاضى بذل مىشود تا وى به نفع بذل كننده به باطل حكم كند يا به نفع او حكم نمايد ؛ اعم از آنكه حق باشد يا ناحق يا شيوهء جدل با طرف مقابل را به او بياموزد تا بر وى چيره گردد ؛ خواه مبذول از سنخ مال باشد يا عمل ، از قبيل دوختن لباس قاضى يا گفتار ، همچون ستايش قاضى و يا انجام دادن كارى از كارهاى وى ، مانند برآوردن نيازى از نيازهاى او . 3\r\n4 . رشوه عبارت است از مالى كه كسى به جهت احقاق حق يا پيشبرد باطل يا چاپلوسى يا دستيابى به خواستهء خود و يا در ازاى عملى كه نزد عرف و عقلا رايگان و بر اساس حسّ تعاون و هميارى انجام مىشود ، به ديگرى مىدهد . 4\r\n5 . رشوه مالى است كه در ازاى جلب منفعت يا دفع ضرر به كسى داده مىشود . 5\r\n6 . رشوه عبارت است از آنچه كه به قاضى ، والى يا كارگزار حكومت در ازاى عملى كه بر او واجب است داده مىشود ؛ مال باشد يا غير مال . 6\r\n7 . رشوه مالى است كه جهت حكم به قاضى داده مىشود ؛ هرچند به عنوان جُعل يا اجرت باشد . 7\r\nتفاوت رشوه با هديه : در رشوه ، انگيزهء رشوه دهنده جلب نظر قاضى جهت صدور حكم به نفع او است ؛ در حالى كه در هديه ، قصد هديه دهنده تقرب به خدا يا ابراز محبت و دوستى نسبت به طرف ، بدون انگيزه‌اى خاص يا به انگيزهء توصل جستن به حاجتى از قبيل دانش او مىباشد . 8\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nتفاوت رشوه با جُعل و اجرت : رشوه در باب قضا و در ازاى حكم قاضى به نفع رشوه دهنده است ؛ اما جعل و اجرت در برابر كار قضاوت و فصل خصومت به شيوهء مقرر مىباشد نه در برابر حكم . البته اگر شرط شود كه هركس كه حكم به نفع او صادر شود بايد مبلغى به قاضى بپردازد ، در اين صورت تفاوت آن با رشوه ، مشخص بودن طرفى كه حكم به نفع او صادر مىشود از ابتدا در رشوه و نامشخص بودن او در جعل است . 9\r\nبنابر تعريف هفتم ، اجرت و جعل از مصاديق رشوه به شمار مىروند و با آن تفاوتى ندارند . به رشوه دهنده « راشى » ، به رشوه گيرنده « مرتشى » و به واسطه در اين امر و كسى كه رشوه را كم و زياد مىكند « رائش » گويند . از رشوه در باب تجارت و قضاء سخن گفته‌اند .\r\nرشوه در قضاوت : گرفتن رشوه بر قاضى جهت حكم به نفع رشوه دهنده ؛ به حق باشد يا به ناحق ، حرام است . همچنين دادن رشوه به قاضى حرام است ، مگر آنكه رسيدن به حق متوقف بر آن باشد ، كه در اين صورت جايز است ، هرچند گرفتن آن بر قاضى حرام مىباشد .\r\nالبته بنابر تعريف دوم براى رشوه ، مالى كه به قاضى جهت حكم به حق داده مىشود مصداق رشوه نخواهد بود . 10\r\nبرخى گفته‌اند : صدق رشوه در فرض بناى حاكم بر حكم به حق و عدم تأثير رشوه در حكم وى ، مشكل است . 11 ظاهر كلام برخى ، جواز پرداخت رشوه به قاضى جهت رسيدن به حق خود است ، هرچند رسيدن به حق منوط به آن نباشد ؛ ليكن گرفتن آن بر قاضى حرام است . 12\r\nبنابر قول برخى ، قبول هديه بر قاضى در موردى كه هديه دهنده نزد قاضى دعواى مالى دارد حرام است . همچنين قبول هديه از كسى كه به قاضى ، قبل از عهده دارى سمت قضاوت ، هديه‌اى نمىداد بنابر قول برخى ، حرام مىباشد . 13\r\nبنابر قول مشهور ، گرفتن جعل ، همچنين اجرت بر قضاوت نيز بر قاضى حرام است . 14 برخى آن را جايز دانسته‌اند 15 و برخى ، بين صورت تعيّن قضاوت بر قاضى و عدم تعيّن آن تفصيل داده و درفرض\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nنخست جايز ندانسته‌اند . 16 همان گونه كه رشوه دادن و گرفتن حرام است ، واسطه شدن براى رشوه نيز حرام مىباشد . 17\r\nرشوه در غير قضاوت : بنابر صدق رشوه در غير قضاوت ، آيا دادن و گرفتن رشوه در غير قضاوت نيز حرام است ؟ بنابر قول برخى ، بر حاكمان عرفى از قبيل استاندار ، فرماندار و ديگر كارگزاران حكومتى كه به لحاظ قانونى موظف به انجام دادن كارهاى محول هستند ، گرفتن رشوه حرام است . چنان كه دادن رشوه به آنان نيز حرام مىباشد . 18 در خصوص حرمت گرفتن رشوه بر عاملِ زكات ادعاى اجماع شده است . 19\r\nجواز و حرمت گرفتن رشوه بر ساير افراد كه به لحاظ شرعى و قانونى انجام دادن عمل بر آنان واجب و لازم نيست - بنابر صدق رشوه در اين موارد - داير مدار جواز و حرمت عمل است ؛ بدين معنا كه اگر عمل درخواستى حلال باشد ، جايز و اگر حرام باشد ، حرام است و چنانچه از اعمال مشترك باشد و شخص ، خواستار انجام دادن عمل در هر صورت - اعم از حلال و حرام - باشد ، بنابر قول برخى ، گرفتن مالى در ازاى آن حرام است ؛ البته نه به جهت آنكه مصداق رشوه است ، بلكه بدان جهت كه مصداق اكل مال به باطل است 20 ( - - - ) اكل مال به باطل ) . برخى در حرمت آن در فرض آخر اشكال كرده‌اند . 21\r\nاحكام : بنابر قول برخى ، رشوه اختصاص به مال ندارد ؛ بلكه آنچه كه با هدف دستيابى به خواستهء خود نزد حاكم يا غير حاكم صورت مىگيرد ، رشوه به شمار مىرود ؛ از اين رو ، رشوه مىتواند دادن مالى ، اعم از عين و منفعت به رشوه گيرنده باشد ، يا انجام دادن كارى براى او از قبيل دوختن لباس ، تعمير خانه يا گفتارى در مدح و ستايش وى . 22 برخى گفته‌اند نوع گفتارى آن ، همچون ستايش از طرف ، رشوه به شمار نمىرود و حرام نيست ، مگر آنكه مصداق كمك به ظلم محسوب شود كه از اين جهت حرام خواهد بود . 23\r\nاز مصاديق رشوه يا ملحق به آن در حكم ، معاملهء محاباتى است ، مانند اينكه\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nكالايى را كه ارزش آن ده هزار تومان است به هزار تومان به قاضى بفروشد . 24 برخى گفته‌اند : اگر انگيزهء فروشنده از اين كار تعظيم قاضى يا اظهار محبت به او يا تقرب به خدا باشد ، مصداق هديه و جايز است . 25 بنابر قول به حرمت معاملهء محاباتى ، بطلان آن اختلافى است 26 ( - - - ) بيع محابات ) .\r\nدريافت كنندهء رشوه مالك آن نمىشود و واجب است آن را به صاحبش برگرداند و چنانچه تلف شود ضامن مثل يا قيمت آن است ؛ 27 ليكن اگر گرفتن رشوه در قالب عقد هبه يا بيع محابات باشد ، بنابر قول به صحّت عقد ، برگرداندن آن واجب نيست و بنابر قول به بطلان ، بازپس دادن آن واجب است . در اينكه در اين فرض نيز با تلف شدن نزد مرتشى وى ضامن است يا نه ، مسئله اختلافى است . 28 برخى در هر صورت ، در ضمان مرتشى اشكال كرده‌اند . 29\r\nحكم قاضىِ گيرندهء رشوه باطل و غير نافذ است ، هرچند به حق باشد . 30\r\n1 . مفتاح الكرامة 8 / 159 * 2 . مسالك الأفهام 13 / 421 ؛ مجمع الفائدة 12 / 49 * 3 . العروة الوثقى [ تكملة 
  ] 3 / 22 - 23 * 4 . مصباح الفقاهة 1 / 262 - 263 * 5 . مستند الشيعة 17 / 72 * 6 . كتاب القضاء ( گلپايگانى ) 1 / 240 * 7 . الدروس الشرعية 3 / 172 ؛ جامع المقاصد 4 / 36 - 37 * 8 . مسالك الأفهام 13 / 421 ؛ العروة الوثقى [ تكملة 
  ] 3 / 25 * 9 . مسالك الأفهام 13 / 421 - 422 ؛ مفاتيح الشرائع 3 / 251 * 10 . مستند الشيعة 17 / 71 - 72 ؛ جواهر الكلام 22 / 145 - 146 * 11 . جامع المدارك 6 / 18 - 19 * 12 . شرائع الإسلام 4 / 869 ؛ تحرير الأحكام 5 / 115 * 13 . جواهر الكلام 22 / 147 * 14 . كتاب المكاسب 1 / 242 - 243 ؛ إرشاد الطالب 1 / 150 * 15 . المقنعة / 588 ؛ المهذب 1 / 346 * 16 . إرشاد الطالب 1 / 153 * 17 . مصباح الفقاهة 1 / 274 * 18 . كتاب القضاء ( گلپايگانى ) 1 / 240 ؛ شرح تبصرة المتعلمين ( تعليق و تحقيق عن امهات مسائل القضاء ) 6 / 428 ؛ صراط النجاة 1 / 257 * 19 . مسالك الأفهام 13 / 419 * 20 . كتاب المكاسب 1 / 247 - 248 * 21 . مصباح الفقاهة 1 / 272 - 273 * 22 . جواهر الكلام 22 / 146 - 147 ؛ العروة الوثقى [ تكملة 
  ] 3 / 23 ؛ كتاب القضاء ( گلپايگانى ) 1 / 237 ؛ مهذب الأحكام 27 / 30 * 23 . مصباح الفقاهة 1 / 273 * 24 . كتاب المكاسب 1 / 248 * 25 . مصباح الفقاهة 1 / 273 * 26 . كتاب المكاسب 1 / 249 ؛ العروة الوثقى [ تكملة 
  ] 3 / 25 ؛ مصباح الفقاهة 1 / 273 - 274 * 27 . جواهر الكلام 22 / 149 ؛ مصباح الفقاهة 1 / 274 * 28 . جواهر الكلام 40 / 131 ؛ العروة الوثقى [ تكملة 
  ] 3 / 25 ؛ مصباح الفقاهة 1 / 274 - 275 * 29 . العروة الوثقى [ تكملة 
  ] 3 / 24 - 25 * 30 . 25 .\r\n\r\nرشيد - - - ) رشد\r\n\r\n","description":"","footnote":"","page_name":" 105 ","page_number":105},
  {"content":"\r\n\r\n\r\nرضاع\r\n\r\nرِضاع شير خوردن از پستان .\r\nاز آن در بابهاى طهارت ، صوم ، تجارت ، نكاح ، عتق ، شهادات ، حدود و ديات سخن گفته‌اند .\r\nحكم : شير دادن مادر به كودك مستحب است ؛ چه آنكه مناسب‌ترين غذا براى كودك شير مادر است . 1 امّا واجب نيست ؛ از اين رو ، مادر مىتواند در ازاى شير دادن ، از پدر مطالبهء اجرت كند . بر پدر نيز واجب است با داشتن تمكّن مالى اجرت آن را بپردازد ، مگر آنكه كودك مالى داشته باشد ، كه در اين صورت ، بر پدر پرداخت اجرت از مال خود واجب نخواهد بود . برخى در اين صورت نيز پرداخت اجرت را بر پدر واجب دانسته‌اند . 2\r\nدر اينكه دادن آغوز ( نخستين شير ) به نوزاد بر مادر واجب است يا نه ، و بر فرض وجوب ، دريافت اجرت در برابر آن جايز است يا نه ، اختلاف است . 3\r\nالبته بنابر گفتهء برخى ، عدم وجوب شير دادن بر مادر و جواز مطالبهء اجرت در صورتى است كه پدر ، موجود و از نظر مالى متمكّن باشد يا آنكه كودك ، مالى داشته باشد و شير دهندهء ديگرى نيز باشد ، و گرنه در صورتى كه مرضعهء ديگرى نباشد يا باشد ، ليكن امكان پرداخت اجرت به وى نباشد ، كودك نيز مالى نداشته باشد ، شير دادن بر مادر بدون اجرت واجب خواهد بود . 4\r\nبرخى گفته‌اند : وجوب شير دادن مادر به كودك ، موجب عدم استحقاق وى نسبت به اجرت نمىشود ؛ چنان كه در صورت عدم تمكّن مالى پدر و نادارى كودك ، شير دادن بر مادر واجب نيست ؛ بلكه آنچه بر او واجب است انفاق بر كودك است ، هرچند با اجير كردن مرضعهء ديگرى . 5\r\nمادر در شير دادن به فرزند خود بر ديگران اولويت دارد ؛ از اين رو اگر مادر بخواهد كودك را مجانى يا با همان مزدى كه ديگران مىگيرند ، شير دهد ، پدر نمىتواند مانع شود و كودك را از او بگيرد . البته اگر دايه‌اى حاضر شود كودك را مجانى شير دهد و مادر ، تنها در\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nمقابل دريافت اجرت حاضر به شير دادن باشد ، حقّ او ساقط مىگردد و پدر مىتواند كودك را به دايه بدهد 6 ( - - - ) دايه ) .\r\nمستحب است شير از هر دو پستان به كودك داده شود . 7\r\nمدت رضاع : مدت كامل رضاع دو سال قمرى است و تا 21 ماهگى نيز جايز است ؛ ليكن كمتر از آن بدون ضرورت جايز نيست . هرچند از برخى قول به جواز آن نقل شده است . شير دادن بيش از دو سال تا يكى دو ماه بنابر قول مشهور جايز است . 8\r\nشير دادن به غير فرزند : شير دادن به كودك ديگرى با شرايطى موجب محرميّت مىگردد . اين شرايط عبارتند از :\r\n1 . شير ، حاصل ازدواج صحيح باشد . شير حاصل از راه نا مشروع موجب محرميّت نمىگردد . 9\r\n2 . سن كودك زير دو سال قمرى باشد . شير دادن پس از دوسالگى موجب محرميّت نيست . در اينكه اين شرط در فرزند مرضعه نيز معتبر است يا نه ، اختلاف است . بنابر اعتبار ، چنانچه فرزند مرضعه دو سالش تمام شده باشد ، شير دادن به كودكى ديگر موجب محرميت نمىشود . 10\r\n3 . صاحب شير يكى باشد . بنابر اين ، اگر كودك مقدار شير لازم در حصول محرميت را از پستان دو زن كه شوهرشان متفاوت است بخورد ، محرميت حاصل نمىشود . 11\r\n4 . كودك به مقدار لازم شير بخورد . بنابر اين ، صرف شير خوردن كودك از پستان زن براى حصول محرميت كافى نيست . در مقدار لازم براى محرميت اختلاف است . بنابر مشهور ، محرميت با تحقق يكى از تقديرهاى سه گانهء اثر ، زمان و عدد حاصل مىشود .\r\nمراد از اثر آن است كه كودك به اندازه‌اى شير بخورد كه بر اثر آن در بدنش گوشت برويد واستخوانهايش محكم گردد . در اينكه در حصول محرميت ، تحقق هردو ( روييدن گوشت ومحكم شدن استخوانها ) معتبر است يا تحقق يكى كفايت مىكند ، اختلاف است . در هر صورت تحقق اثر بايد معلول شيردادن به تنهايى باشد ، به گونه‌اى كه به آن منتسب گردد .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nمراد از زمان ، شير خوردن به مدت يك شبانه روز و مراد از عدد ، پانزده بار شير خوردن است . برخى ، ده بار را نيز كافى دانسته‌اند . 12\r\nبنابر قول مشهور شرط حصول محرميت به هريك از تقديرهاى سه گانه ، آن است كه كودك از پستان شير بخورد نه آنكه شير را به حلق او بريزند ؛ 13 چنان كه شرط حصول محرميت به عدد آن است كه كودك در هر بار به طور كامل و نيز پى درپى شير بخورد . 14 ملاك دركامل بودن شيرخوردن ، عرف است . برخى گفته‌اند : ملاك آن ، سيرشدن كودك درهربار و رها كردن پستان از روى سيرى است . 15\r\nمراد از پى در پى بودن رضاع آن است كه كودك در اثناى عدد از زنى ديگر شير نخورد . بنابر اين اگر بعض عدد را از زنى و بعض آن را از زنى ديگر شير بخورد ، محرميت حاصل نمىشود ؛ هرچند صاحب هر دو شير يك مرد باشد و زن اول پس از فاصلهء زن دوم ، عدد را كامل كند . 16\r\nدر تقدير به اثر ، نه كامل شير خوردن در هر بار شرط است و نه پى در پى خوردن آن . برخى ، در تقدير به زمان ، آن دو را شرط دانسته‌اند . 17\r\nشير خوردن از پستان زن مرده موجب حصول محرميت نيست . 18\r\nاثبات رضاع : رضاع به شهادت دو مرد عادل و نيز بنابر قول مشهور ، چهار زن يا يك مرد و دو زن عادل ثابت مىشود . شهادت يك زن و حتّى دو زن عادل بنابر قول مشهور كفايت نمىكند . 19\r\nاحكام : رضاع با شرايط ياد شده موجب انتشار محرميّت از شير دهنده و صاحب شير به شيرخوار و نسل وى و بالعكس ، از كودك به آن دو و حرمت ازدواج آنان با يكديگر مىگردد . در نتيجه ، كودك و فرزندان او ، فرزندان آن دو به شمار رفته ، شير دهنده ، مادر و صاحب شير ، پدر شيرخوار و نياكان آن دو ، اجداد او و فرزندان هر يك از آن دو ، برادران و خواهران كودك و برادر و خواهر ايشان ، خاله و دايى ، عمه و عموى شيرخوار محسوب مىگردند . 20\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nدر حرمت فرزندان صاحب شير بر شيرخوار ، فرقى بين فرزندان نسبى و رضاعى او نيست ؛ ليكن نسبت به مرضعه ، تنها اولاد نسبى وى بر كودك حرام مىشوند و اولاد رضاعى او از صاحب شيرى ديگر ، بر كودك حرام نمىشوند . از برخى ، قول به حرمت نقل شده است . 21\r\nبنابر قول مشهور ، پدر نسبى كودك نمىتواند با فرزندان نسبى و رضاعىِ پدر رضاعى طفل و نيز با اولاد نسبى شير دهنده ازدواج كند . در اينكه ازدواج ساير اولاد پدر نسبى كودك كه از زنى ديگر شير خورده‌اند با اولاد صاحب شير و نيز اولاد مرضعه ، جايز و صحيح است يا نه ، اختلاف است . اكثر فقها قائل به قول نخست‌اند . 22\r\nبنابر قول مشهور ، انتشار حرمت به سبب رضاع تنها در عناوين نسبى زير است : مادر ، دختر ، خواهر ، عمّه ، خاله ، دختر برادر و دختر خواهر . در صورت عدم حصول يكى از عناوين هفت گانه با رضاع ، و حصول عنوانى خاص كه در نسب ملازم و متحد با يكى از عناوين هفت گانهء ياد شده باشد نه در رضاع ، حرمت تحقق نمىيابد ، مانند عنوان مادر نوهء انسان كه در نسبى ، ازدواج با او حرام است ؛ زيرا وى يا دختر انسان است و يا همسر پسر ( عروس ) او ، كه هر دو عنوان بر انسان حرام‌اند ؛ ليكن عنوان ياد شده در رضاعى موجب حرمت نمىشود . بنابراين ازدواج مرد با زنى كه نوهء او را شير داده حرام نيست 23 ( - - - ) عموم منزلت ) .\r\nرضاع در ابتدا از موانع ازدواج ، و پس از ازدواج موجب بطلان آن است ؛ از اين رو ، كسى كه با دختر شير خوارى ازدواج كرده ، در صورتى كه خواهر يا همسر ديگر يا جدّه يا مادر يا همسر پدر و يا همسر برادرش او را شير دهد ، عقد نكاح باطل مىشود . 24\r\nديگر احكام : چيزى كه به بول پسر بچهء شيرخوارى كه هنوز غذا خور نگشته ، نجس شده ، بنابر مشهور با يك بار آب ريختن روى آن پاك مىشود . 25\r\nبر زن شيرده در صورتى كه روزه گرفتن براى خود او يا فرزندش بر اثر كم شيرى ، زيان داشته باشد ، روزه واجب نيست ؛\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nليكن در فرض دوم ( ضرر داشتن براى كودك ) بايد براى هر روز يك مدّ ( - - - ) مدّ ) طعام به عنوان فديه بدهد . در فرض نخست ( ضرر داشتن براى خودش ) بنابر مشهور فديه واجب نيست . 26\r\nاقامهء حدّ بر زن شيرده و استيفاى قصاص از او به تأخير انداخته مىشود ، مگر آنكه براى شير دادن كودك دايه‌اى پيدا شود . 27\r\nبنابر تصريح برخى ، چنانچه بر اثر جنايت بر زنى ، قوّهء شير دهى وى از بين برود و شير او قطع شود ، ارش ( - - - ) ارش ) ثابت مىگردد . 28 برخى نيز در صورت از بين رفتن هميشگى آن ، ديه را ثابت دانسته‌اند . 29\r\n( - - - ) شير )\r\n1 . جواهر الكلام 31 / 283 * 2 . 272 - 274 * 3 . 273 * 4 . مسالك الأفهام 8 / 412 ؛ رياض المسائل 10 / 515 * 5 . جواهر الكلام 31 / 272 - 273 * 6 . 280 - 281 * 7 . 283 * 8 . 276 - 279 * 9 . 29 / 264 * 10 . 296 - 297 * 11 . 301 * 12 . 269 - 286 * 13 . 294 * 14 . 288 * 15 . 290 * 16 . 291 * 17 . 288 - 289 * 18 . 295 * 19 . 344 - 346 * 20 . 309 * 21 . 314 * 22 . كشف الرموز 2 / 126 - 127 ؛ جواهرالكلام 29 / 314 - 316 * 23 . مهذب الأحكام 25 / 45 - 46 * 24 . جواهر الكلام 29 / 324 * 25 . 6 / 160 و 167 * 26 . 17 / 151 - 152 ؛ توضيح المسائل مراجع 1 / 958 م 1729 * 27 . جواهر الكلام 41 / 337 * 28 . 43 / 263 و 313 * 29 . مهذب الأحكام 29 / 282 .\r\n\r\nرضاع شرعى\r\n\r\nرضاع شرعى شير خوردنى كه موجب محرميت مىگردد ( - - - ) رضاع ) .\r\n\r\nرضاع ؛ قاعده - - - ) قاعدهء رضاع\r\n\r\nرضايت\r\n\r\nرضايت خوشنودى ، خرسندى .\r\nرضايت در برابر سخط و كراهت به كار رفته است ؛ 1 از اين رو ، اكراه ( - - - ) اكراه ) و اجبار از اضداد رضايت به شمار مىروند و فرد مُكرَه و مجبور فاقد رضايت مىباشد . از اين عنوان در بيشتر بابهاى فقه ، اعم از عبادات ، عقود ، ايقاعات و احكام سخن گفته‌اند .\r\nرضايت و تصرف در اموال ديگران : حلّيت تصرف در مال محترم ( - - - ) احترام ) مانند مال مسلمان منوط به رضايت اواست و تصرف بدون رضايت حرام خواهد بود .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nبراى تصرف در مال ديگرى احراز رضايت واجب است ، مگر در موارد استثنا شده ، از جمله :\r\n1 . تصرفات اندك ، همچون وضو گرفتن و نوشيدن از نهرهاى بزرگى كه ملك شخصى است ، و نيز نماز گزاردن در زمينهاى بسيار بزرگى كه فاقد در و ديوار است و سيرهء قطعى و پيوستهء مسلمانان بر اين گونه تصرفات - بدون احراز رضايت صاحبان آنها - جريان دارد . 2 بلكه برخى ، جواز چنين تصرّفاتى را حتى با علم به عدم رضايت مالك بعيد ندانسته‌اند . 3\r\n2 . خوردن رهگذر از ميوهء درخت يا زراعت ديگرى با شرايطى خاص بنابر قول مشهور 4 ( - - - ) حق مارّه ) .\r\n3 . خوردن و نوشيدن به مقدار متعارف از خانهء كسانى كه آيهء 61 سورهء نور مجاز دانسته است 5 ( - - - ) خوردن ) .\r\nرضايت و عقود و ايقاعات : از شرايط صحّت هر عقد ( - - - ) عقد ) و ايقاعى ( - - - ) ايقاع ) صدور آن از روى اختيار به معناى رضايت است . از اين رو ، عقدى كه دو يا يك طرف عقد رضايت ندارند ، مانند آنكه مُكرَه يا مجبور باشند ، صحيح نيست . همچنين است ايقاعى كه بدون اختيار انشاء شود ، مانند آنكه مردى با اكراه زن خود را طلاق دهد .\r\nالبته بنابر قول مشهور ، وجود رضايت قبل از عقد لازم نيست ، بلكه رضايت بعدى نيز در صحّت عقد كافى است . از اين رو ، چنانچه كسى با اكراه ، عقدى انجام دهد ، سپس بدان راضى شود ، آن عقد صحيح است ؛ چنان كه اگر كسى فضولى و بدون داشتن اجازه براى ديگرى عقدى انجام دهد ، در صورت اجازهء وى عقد صحيح خواهد بود 6 ( - - - ) فضولى ) .\r\nبنابر جريان فضولى در ايقاع ، حكم آن ، حكم عقد فضولى است . 7\r\nدر برخى عقود يا ايقاعات ، علاوه بر متعاقدان و انشاء كننده ، رضايت برخى افراد ، شرط صحّت آن عقد يا ايقاع است . اعتبار رضايت آنان يا به جهت وجود حقى براى ايشان است ، مانند اعتبار رضايت مرتهن ( گرو گيرنده ) در فروش مال رهنى توسط راهن 8 ( گرو گذارنده ) ،\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nيا به جهت ولايت ، مانند اعتبار رضايت مولا در صحّت ازدواج بردهء خود ، 9 يا اعتبار رضايت پدر يا جدّ پدرى در صحّت ازدواج دختر بالغ رشيد ، بنابر قول به ثبوت چنين ولايتى 10 و يا به جهت حكمى از جانب شارع ، مانند اعتبار رضايت عمّه و خاله در صحّت ازدواج شوهران آنان با دختر برادر يا دختر خواهر ايشان . 11\r\nرضايت در ساير موارد : رضايت قلبى به ارتكاب منكر ( حرام ) و ترك معروف ( واجب ) حرام است . 12\r\nبيرون رفتن زن از خانه بدون رضايت شوهر حرام است . 13\r\nدر تقسيم مال مشترك ، چنانچه تقسيم مستلزم بازگرداندن مالى توسط بعضى از شركا باشد ، كه از آن به قسمت رد تعبير مىشود و يا موجب زيان آنها گردد ، رضايت آنان به تقسيم ، شرط صحّت آن است ( - - - ) قسمت ) .\r\nدر قسمت رد ، هرگاه دو شريك بر آن توافق كنند و سهام ، عادلانه ، تعيين و قرعه زده شود ، در اينكه پس از قرعه لازم است شركا به نتيجهء قرعه رضايت دهند ، يا به صرف قرعه - بدون نياز به رضايت بعدى - تقسيم تمام و الزام آور خواهد بود ، اختلاف است ، 14 مگر آنكه تقسيم كننده منصوبِ امام عليه السّلام باشد ، كه در اين صورت ، تقسيم به صرف قرعه ، تمام و الزام آور است و رضايت شركا پس از آن شرط نيست . 15\r\nعزل ( - - - ) عزل ) از زوجهء دائم ، با رضايت وى جايز و با عدم رضايت او بنابر مشهور مكروه است . قول مقابل مشهور ، حرمت آن است ؛ 16 ليكن خوددارى زوجه از ريختن منى در رحمش بدون رضايت زوج حرام است . 17\r\nتعيين مقدار مهر بستگى به رضايت زوجين دارد . 18\r\nدر اينكه در صحّت كفالت ، علاوه بر رضايت كفيل و مكفول له ، رضايت مكفول عنه شرط است يا نه ، اختلاف است . مشهور قائل به عدم اشتراطاند 19 ( - - - ) كفالت ) .\r\nبنابر قول مشهور ، در قتل عمد تنها قصاص ثابت است ؛ از اين رو ، ولىّ\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nمقتول ، حق مطالبهء ديه از قاتل ندارد ، مگر آنكه قاتل به آن رضايت دهد ، كه در اين صورت ، قصاص ساقط و ديه جايگزين آن مىشود . با تراضى دو طرف ، توافق بر بيشتر يا كمتر از ديه نيز جايز است . 20\r\nابزار ابراز رضايت : رضايت امرى باطنى و قلبى است كه ابزار ابراز آن عبارتند از : لفظ ، مانند آنكه بگويد : راضى هستم يا اجازه دادم و يا پذيرفتم ( - - - ) اجازه ) ؛ فعل ، مانند دادن ؛ اشارهء بيانگر رضايت ؛ 21 نوشتهء دلالت كننده بر آن ؛ 22 شاهد حال و قراين و شواهد گوياى رضايت ، مانند مهمان پذيرهايى كه درِ آنها بر روى عموم باز است 23 و بنابر مشهور ، سكوت دوشيزه در خصوص ازدواج 24 ( - - - ) باكره ) .\r\n1 . لسان العرب و المفردات ( راغب ) ، واژهء « رضى » * 2 . مستمسك العروة 5 / 442 - 443 ؛ مستند العروة ( الصلاة ) 2 / 63 - 64 ؛ العروة الوثقى 1 / 387 * 3 . العروة الوثقى 2 / 376 - 377 * 4 . جواهر الكلام 24 / 127 * 5 . 36 / 406 * 6 . 22 / 260 - 268 * 7 . مصباح الفقاهة 4 / 4 - 6 * 8 جواهر الكلام 25 / 199 * 9 . 30 / 204 * 10 . 29 / 174 - 183 * 11 . 361 * 12 . تحريرالوسيلة 1 / 477 * 13 . الأنوار اللوامع 10 قسم 1 / 8 * 14 . جواهر الكلام 40 / 349 - 350 * 15 . 328 * 16 . 29 / 111 * 17 . 115 * 18 . 31 / 13 * 19 . 26 / 186 - 188 * 20 . مبانى تكملة المنهاج 2 / 123 - 125 * 21 . العروة الوثقى 5 / 635 * 22 . مفتاح الكرامة 16 / 575 * 23 . العروة الوثقى 2 / 374 - 375 * 24 . جواهر الكلام 29 / 203 .\r\n\r\nرَضح - - - ) رضخ\r\n\r\nرضخ\r\n\r\nرَضخ [ رَضح 
  ] عطايى اندك از غنيمت‌جنگى .\r\nمراد از رضخ ، عطايى اندك از غنيمت جنگى است كه به فرد يا افرادى كه در جنگ شركت كرده ولى سهمى از غنيمت ندارند ، داده مىشود . مراد از عطاى اندك ، كمتر بودن آن از سهم غنيمت بَران است ؛ بدين معنا كه رضخ بَر ( مَرضوخ لَه ) اگر سواره است سهمش كمتر از سهم سواره و اگر پياده است كمتر از سهم پياده باشد . 1 از اين عنوان در باب جهاد سخن رفته است .\r\nمستحقان رضخ : كسانى كه به اذن امام عليه السّلام در جنگ شركت كرده ولى سهمى از غنيمت ندارند ، مستحق رضخ‌اند . آنان عبارتند از زنان ، بردگان و كفّار . 2\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nخنثاى مشكل ( - - - ) خنثى ) درحكم زن است . از بعضى نقل شده كه وى نيمى از غنيمت و نيمى ديگر از رضخ سهم مىبرد . 3\r\nبنابر نظر گروهى ، أعراب نيز از مستحقان رضخ به شمار مىروند و آنان باديه نشينانى هستند كه اظهار اسلام كرده ، ليكن با پيامبر صلّى اللَّه عليه و آله يا امام عليه السّلام مصالحه نموده‌اند كه در قبال معاف بودن از مهاجرت ، در صورت بروز جنگ ، در جنگ شركت كنند بدون آنكه سهمى از غنايم به ايشان اختصاص يابد ( - - - ) باديه نشين ) . اينان از غنايم سهم ندارند ، ليكن مستحق رضخ مىباشند . اين قول به مشهور نيز نسبت داده شده است . 4\r\nمقدار رضخ : رضخ پيش از تقسيم غنايم ، جدا و به مستحقان داده مىشود و اندازهء معيّنى ندارد ؛ بلكه به نظر امام عليه السّلام بستگى دارد . او مىتواند همهء مستحقان را يكسان از رضخ برخوردار سازد يا - روى مصالحى - به برخى بيشتر عطا كند . البته مستحب است مقدار رضخ بر حسب نقشى باشد كه افراد در جنگ ايفا مىكنند . 5\r\nرضخ و خمس : در اينكه رضخ قبل از اخراج خمس غنيمت ، از غنايم برداشته مىشود يا بعد از آن ، اختلاف است . 6\r\n1 . جواهر الكلام 21 / 198 * 2 . 191 - 194 * 3 . 198 * 4 . 217 - 220 * 5 . 198 * 6 . 197 .\r\n\r\nرطانه\r\n\r\nرِطانه به عجمى سخن گفتن .\r\nدر اين كه مراد از واژهء « رطانة الأعاجم » در حديث نبوى ، سخن گفتن به غير عربى ( عجمى ) است يا گفت وگوى ميان دو يا چند نفر كه همگان متوجه نمىشوند ، اختلاف است . از اين واژه در باب صلات سخن رفته است .\r\nرطانة الأعاجم در مسجد مكروه است . 1\r\n1 . الحدائق الناضرة 7 / 300 - 301 ؛ نهاية الإحكام / 359 ؛ مجمع الفائدة 2 / 154 ؛ غنائم الأيام 2 / 243 .\r\n\r\nرطب\r\n\r\nرطب خرماى تر و تازه .\r\nعنوان ياد شده به مناسبت در باب زكات و تجارت به كار رفته است .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nزكات : خرما از محصولاتى است كه زكات به آن تعلّق مىگيرد . پرداخت رطب به عنوان زكاتِ خرما بنابر تصريح گروهى كفايت نمىكند . 1\r\nتجارت : بنابر قول مشهور ، داد و ستد رطب در برابر خرماى خشك ، ربا ( - - - ) ربا ) و حرام است ؛ زيرا وزن رطب با خشك شدن آن كم مىشود . 2\r\n( - - - ) بيع عريّه ) ( - - - ) خرما )\r\n1 . جواهر الكلام 15 / 244 * 2 . 23 / 367 - 368 .\r\n\r\nرطل\r\n\r\nرطل پيمانه‌اى خاص .\r\nرطل پيمانه‌اى است كه در گذشته ، از جمله عصر امامان عليهم السّلام از آن براى تعيين وزن برخى اشيا استفاده مىشد و اندازهء آن در بلاد مختلف متفاوت بود . اندازهء رطل عراقى بنابر مشهور ، معادل وزن 130 درهم ( - - - ) درهم ) معادل 91 مثقال شرعى ( - - - ) مثقال ) ؛ رطل مدنى ، معادل وزن 195 درهم ، معادل 5 / 135 مثقال شرعى و رطل مكّى ، معادل 260 درهم ، دو برابر وزن رطل عراقى است . 1 اين عنوان در بابهاى مختلف نظير طهارت و زكات به كار رفته است .\r\nاز احكام آب كرّ ( - - - ) آب كرّ ) عدم انفعال آن به ملاقات با نجاست است . وزن آب كرّ 1200 رطل تعيين شده است . مراد از رطل در اينجا بنابر مشهور ، رطل عراقى است . 2\r\nتعلّق زكات به غلّات ( گندم ، جو ، خرما و كشمش ) مشروط به رسيدن آنها به حدّ نصاب است . نصاب غلّات ، پنج وسق است . هر وسق شصت صاع و هر صاع نُه رطل عراقى است كه از ضرب پنج در شصت و ضرب حاصل آن در نُه در مجموع ، 2700 رطل ، نصاب غلّات به دست مىآيد . 3\r\n« صاع » از اوزانى است كه در روايات ، مقدار بعضى اشيا بر اساس آن تعيين شده است ، مانند زكات فطره 4 و مقدار مستحب در آب غسل . 5 صاع شرعى نُه رطل عراقى است 6 ( - - - ) صاع ) .\r\n« مُدّ » يكى ديگر از اوزانى است كه در شرع براى تعيين وزن برخى اشيا مشخص شده است ، مانند برخى كفّارات ( - - - ) كفّاره ) و مقدار مستحب در وضو . 7\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nمُدّ ، يك رطل و يك هشتم رطل به رطل مكّى و دو رطل و يك چهارم رطل به رطل عراقى است 8 ( - - - ) مُدّ ) .\r\n1 . الأوزان و المقادير / 58 ، 63 و 66 * 2 . جواهر الكلام 1 / 168 * 3 . 15 / 207 - 209 * 4 . 522 - 524 * 5 . 3 / 119 * 6 . الأوزان و المقادير / 67 * 7 . جواهر الكلام 2 / 341 * 8 . الأوزان و المقادير / 118 .\r\n\r\nرطوبت\r\n\r\nرطوبت ترى ، مقابل خشكى .\r\nاز آن در بابهاى طهارت ، صلات ، صوم ، زكات و تجارت سخن گفته‌اند .\r\nطهارت : در نجس شدن چيزى بر اثر برخورد با نجاست ، مرطوب بودن حداقل يكى از آن دو شرط است و رطوبت بايد به اندازه‌اى باشد كه موجب سرايت نجاست به آن چيز گردد . بنابر اين ، اگر نجاست و موضع ملاقات هر دو خشك باشند يا رطوبت در حدّ سرايت نباشد ، مانند نم موجود در زمين نجس ، موضع ملاقات نجس نمىشود ، 1 مگر مردار كه برخى ، مرطوب بودن آن را شرط ندانسته و صرف تماس آن با چيزى را موجب نجس شدن آن چيز دانسته‌اند ؛ هرچند هر دو خشك باشند . برخى بين مردهء انسان و مردار حيوان تفصيل داده ، در اوّلى صرف ملاقات را موجب انتقال نجاست دانسته‌اند ؛ ليكن بنابر مشهور ، در شرط بودن رطوبت ، تفاوتى بين مردار و ديگر نجاسات نيست . 2\r\nاز مطهِّرات ( - - - ) مطهّرات ) خورشيد است . در پاك شدن چيز نجس به وسيلهء خورشيد ، تَر بودن موضع نجس و خشك شدن آن با تابش آفتاب شرط است 3 ( - - - ) خورشيد ) .\r\nهرگاه بدن يا لباس با موش زندهء مرطوب برخورد كند ، در صورت آشكار بودن اثر آن ، شستن موضع ملاقات و در صورت آشكار نبودن ، پاشيدن آب به محلّ ملاقات مستحب است . 4\r\nرطوبتى كه پس از ادرار و استبرا ( - - - ) استبراء ) از مرد خارج مىشود محكوم به طهارت است ؛ ليكن چنانچه رطوبت خارج شده ، مردد بين بول و منى باشد و پس از وضو خارج شود ، برخى بين صورت استبرا و عدم استبرا پس از ادرار\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nتفصيل داده در فرض دوم ، حكم بول را نسبت به آن جارى كرده و در نتيجه غسل را واجب ندانسته‌اند و در فرض استبرا ، جمع بين وضو و غسل را به احتياط ، واجب دانسته‌اند . در مقابل ، برخى مطلقا احتياط وجوبى را در جمع بين وضو و غسل دانسته‌اند .\r\nاما اگر رطوبت مردد بين بول و منى قبل از وضو خارج شده باشد ، برخى ، مطلقا غسل را واجب ندانسته و برخى ، مطلقا احتياط وجوبى را در جمع بين وضو و غسل دانسته‌اند . 5\r\nاگر پس از غسل جنابت رطوبتى ببيند كه مردد بين منى و غير آن باشد ، چنانچه پيش از غسل ادرار و استبرا نكرده باشد ، حكم منى بر آن بار مىشود و در نتيجه واجب است غسل را اعاده كند ، و اگر ادرار و استبرا كرده ، نيازى به وضو و اعادهء غسل نيست . 6\r\nبنابر قول مشهور ، رطوبت مشتبه خارج شده از زن نه نجس است و نه ناقض طهارت ( وضو يا غسل ) ، هرچند قبل از استبرا باشد ، مگر آنكه زن علم اجمالى به بول يا منى بودن آن داشته باشد كه به حكم آن اشاره شد . 7\r\nمسح سر و پاها در وضو بايد با رطوبت باقى مانده از آب وضو باشد نه آبى ديگر ؛ 8 ليكن در اينكه پاها بايد با رطوبت باقى ماندهء كف دست مسح گردد يا مسح با رطوبت ساير اعضا نيز كفايت مىكند ، اختلاف است . 9\r\nمستحب است جريدتين ( - - - ) جريدتين ) كه با ميّت در قبر مىگذارند ، تر و تازه باشد . 10\r\nصلات : نماز خواندن مقابل ديوارى كه از چاه مستراح رطوبت گرفته ، مكروه است . با پوشاندن ديوار كراهت بر طرف مىشود . 11\r\nصوم : بنابر قول برخى ، مسواك زدن با مسواك تر بر روزه دار مكروه است ؛ ليكن مشهور قائل به عدم كراهت آن‌اند . 12\r\nزكات : ملاك در رسيدن غلّات ( جو ، گندم ، خرما و كشمش ) به حدّ نصاب در زكات ، خشكِ آنها است . بنابراين ، چنانچه در زمان تر بودن به حدّ نصاب برسند ، ليكن پس از خشك شدن كاهش وزن\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nپيدا كنند ، متعلق زكات قرار نمىگيرند . 13\r\nتجارت : فروختن خرماى تر و تازه ( رطب ) در برابر خرماى خشك ، به تساوى ، بنابر قول مشهور ربا ( - - - ) ربا ) و حرام است ، بلكه بر حرمت ادعاى اجماع شده است . همچنين بنابر نظر بسيارى از فقها ؛ بلكه قول منسوب به مشهور ، فروختن هر كالاى تر و تازه‌اى در برابر خشك همان جنس به تساوى ربا و حرام مىباشد ؛ زيرا وزن جنس تر پس از خشك شدن كاهش پيدا كرده و كمتر از جنس خشك خواهد شد كه نتيجهء آن لزوم ربا است . 14\r\n1 . جواهر الكلام 6 / 202 - 206 ؛ مستمسك العروة 1 / 466 - 467 * 2 . التنقيح ( الطهارة ) 1 / 546 - 547 * 3 . مستمسك العروة 2 / 82 - 83 * 4 . 145 - 147 * 5 . العروة الوثقى 1 / 325 - 326 * 6 . جواهر الكلام 3 / 122 - 126 * 7 . العروة الوثقى 1 / 516 ؛ مستمسك العروة 3 / 122 - 123 * 8 . جواهر الكلام 2 / 181 * 9 . مستمسك العروة 2 / 388 * 10 . جواهر الكلام 4 / 234 * 11 . 8 / 396 ؛ العروة الوثقى 2 / 400 * 12 . الحدائق الناضرة 13 / 156 - 157 * 13 . العروة الوثقى 4 / 65 ؛ موسوعة الخوئى 23 / 323 * 14 . جواهر الكلام 23 / 367 - 370 .\r\n\r\nرعاف - - - ) خون دماغ\r\n\r\nرعد ؛ سوره\r\n\r\nرعد ؛ سوره سيزدهمين سورهء قرآن كريم .\r\nاز آن در باب صلات سخن گفته‌اند .\r\nسجده كردن هنگام تلاوت پانزدهمين آيهء سورهء رعد مستحب است 1 ( - - - ) آيات سجده ) .\r\nاز امام صادق عليه السّلام روايت شده است : « هركس سورهء رعد را بسيار تلاوت كند ، خداوند او را گرفتار صاعقه نمىكند ، هرچند ناصبى ( دشمن اهل بيت عليهم السّلام ) باشد و اگر مؤمن ( شيعه ) باشد ، بى حساب وارد بهشت مىگردد و شفاعت او در حق خانواده و برادرانش پذيرفته خواهد شد » . 2\r\n1 . جواهر الكلام 10 / 211 * 2 . كشف الغطاء 3 / 471 ؛ وسائل الشيعة 6 / 251 .\r\n\r\nرعد و برق - - - ) صاعقه\r\n\r\nرعشه\r\n\r\nرعشه لرزش ناخودآگاه اندام كه معمولا ناشى از بيمارى عصبى است .\r\nعنوان ياد شده در باب ديات به كار رفته است .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nهرگاه عضوى از اعضاى بدن به سبب جنايتى به بيمارى رعشه مبتلا شود ، بر عهدهء جانى ارش ( - - - ) ارش ) ثابت مىگردد . 1\r\n1 . جواهر الكلام 43 / 316 ؛ تحرير الوسيلة 2 / 593 ؛ مهذب الأحكام 29 / 210 .\r\n\r\nرغبت\r\n\r\nرغبت ميل و گرايش به چيزى / گشودن دستها و گرفتن كف آنها به طرف آسمان هنگام دعا .\r\nاز رغبت به معناى نخست در بابهاى صلات ، جهاد ، تجارت و طلاق سخن رفته است .\r\nصلات : مستحب است امام جماعت حال ناتوان‌ترين مأمومان را رعايت نموده و نماز را طولانى نكند ، مگر در صورت رغبت مأمومان به آن . 1\r\nجهاد : سزاوار است در قرارداد ذمّه ، امورى از جمله آنچه كه موجب رغبت و جذب ذمّيان ( - - - ) اهل ذمّه ) به اسلام و دخول در آن مىگردد ، شرط شود . 2\r\nترك جهاد با كفار به مدت يك سال و بيشتر در فرض اميد به رغبت آنان به اسلام جايز است . 3\r\nزمينهايى كه صاحبان آن با ميل و رغبت و بدون جنگ با مسلمانان ، آيين اسلام را برگزيده‌اند ، بر ملك صاحبانش باقى مىماند . 4\r\nتجارت : براى ايجاد رغبت بيشتر خريداران ، مستحب است هر نوع كالايى از اموال مفلّس ( - - - ) تفليس ) در بازار خاص خود عرضه شود . 5\r\nمجراى خيار مايَفسُدُ مِن يومه ( - - - ) خيار مايَفسُدُ مِن يومه ) كالايى است كه زود فاسد مىشود . در تحقق فساد ، نقصان وصف ، همچون تغيير رنگ و مزه كه موجب كاهش رغبت خريداران به آن مىشود ، كفايت مىكند . 6\r\nطلاق : مستحب است زن طلاق داده شده به طلاق رجعى در زمان عدّه ، خود را به گونه‌اى بيارايد كه رغبت شوهر را به رجوع بر انگيزد 7 ( - - - ) رجعت ) .\r\nاز رغبت به معناى دوم در باب صلات سخن گفته‌اند .\r\nدر روايات ، براى دستهاى دعا كننده ، متناسب با حال او ، گونه‌هايى بيان شده ، از جمله در حالت رغبت ، مستحب است\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nدعا كننده كف دستهاى خود را گشوده و به سمت آسمان بگيرد ؛ گو اينكه با دو دستش خواستار چيزى است كه خداوند ، آن را در دستانش قرار دهد . 8\r\n1 . منهاج الصالحين ( خويى ) 1 / 223 * 2 . تحرير الوسيلة 2 / 503 * 3 . مسالك الأفهام 3 / 22 * 4 . جواهر الكلام 21 / 175 * 5 . شرائع الإسلام 2 / 348 * 6 . الدروس الشرعية 3 / 275 * 7 . مسالك الأفهام 9 / 279 * 8 . روضة المتقين 1 / 182 - 183 ؛ وسائل الشيعة 7 / 48 .\r\n\r\nرفث\r\n\r\nرَفَث آميزش .\r\nواژهء رفث در قرآن كريم دو بار به كار رفته است ؛ يكى در بارهء آميزش با همسر در شب ماه رمضان و ديگرى در مسئلهء محرّمات احرام ، و به تبع آن در كلمات فقها در باب صوم و حج آمده است .\r\nدر قرآن كريم بر حليّت آميزش با همسر در شب ماه رمضان تصريح شده است . بر اساس روايتى از امير مؤمنان ، على عليه السّلام در آغاز تشريع روزهء ماه رمضان ، نزديكى با همسر در شب ماه رمضان همچون روز ، حرام بود . برخى جوانان به جهت كم طاقتى ، پنهانى با همسر خود همبستر مىشدند . پيامبر اكرم صلّى اللَّه عليه و آله در اين باره از خداوند كسب تكليف كرد . خداوند در پاسخ ، آيهء 187 سورهء بقره را نازل فرمود . 1\r\nاز محرّمات احرام ( - - - ) احرام ) آميزش با همسر است . آيهء 197 سورهء بقره بر اين مطلب اشاره دارد .\r\n( - - - ) آميزش )\r\n1 . وسائل الشيعة 10 / 114 .\r\n\r\nرفيق\r\n\r\nرفيق هم سفر / دوست ( - - - ) دوستى ) .\r\nعرب به هم سفر « رفيق » و به گروه هم سفران « رُفقَه » ، « رِفقَه » يا « رُفقاء » گويد . 1\r\nاز احكام آن در باب حج و شهادات سخن گفته‌اند .\r\nاتخاذ رفيق در سفر : مسافرت كردن به تنهايى مكروه و گرفتن رفيق در سفر مستحب است ؛ 2 چنان كه مستحب است هم سفران چهار نفر باشند و فزون‌تر از هفت نفر مكروه است . 3\r\nمستحب است مسافر از نظر توانايى مالى\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nهم سفرانى همانند خود برگزيند و برگزيدن رفيق داراتر و نيز نادارتر از خود مكروه است ؛ چنان كه مستحب است همهء هم سفران توشهء سفر خود را روى هم نهاده ، درميان گذارند . همچنين برمسافر مستحب است رفيقى برگزيند كه زينت بخش او باشد و حق و منزلت او را بشناسد . 4\r\nدر سفر ، پيشى گرفتن از رفيق به اندازه‌اى كه او را نبيند مكروه است . 5 از جمله حقوق مسافر بر هم سفران اين است كه در صورت بروز بيمارى ، سه روز نزد او بمانند . 6\r\nهم سفر و استطاعت : چنانچه رفتن به سفر حج منوط به جمعى از هم سفران باشد ، وجود آنان شرط حصول استطاعت ( - - - ) استطاعت ) و وجوب حج است . بنابر اين ، اگر استطاعت مالى زمانى حاصل شود كه بين او و رفقايش مسافت زيادى فاصله افتاده باشد ؛ به گونه‌اى كه امكان پيوستن به آنها نباشد و يا با مشقت مىتواند خود را به آنان برساند ، در آن سال حج بر او واجب نمىشود . 7\r\nهم سفر و شهادت : به قول مشهور ، گواهى دادن برخى هم سفران ، به نفع برخى ديگر عليه راه زنان ، پذيرفته نيست . 8 برخى گفته‌اند : اگر از شهادت دهندگان چيزى به سرقت نرفته باشد و يا در صورت سرقت ، متعرض آنچه از آنان به سرقت رفته ، نشوند ، شهادتشان پذيرفته است . 9\r\n1 . لسان العرب ، واژهء « رفق » * 2 . الحدائق الناضرة 14 / 53 * 3 . وسائل الشيعة 11 / 416 * 4 . 412 - 413 * 5 . 416 * 6 . 457 * 7 . تذكرة الفقهاء 7 / 91 * 8 . جواهر الكلام 41 / 72 * 9 . الدروس الشرعية 2 / 127 ؛ الروضة البهية 3 / 132 - 133 ؛ الشرح الصغير 3 / 306 - 307 .\r\n\r\nرقّ\r\n\r\nرَقّ حيوانى آبى .\r\nرقّ - كه بنابر تصريح برخى لغويان به كسر « ر » نيز خوانده مىشود - به جانورى آبزى شبيه تمساح و نيز به لاك پشت بزرگ يا نر ، تعريف شده است . 1\r\nرقّ از مسخ شدگان ( - - - ) مسوخ ) شمرده شده 2 و از حرام گوشتان است . 3\r\n1 . لسان العرب ، مجمع البحرين و النهاية ( ابن اثير ) ، واژهء « رقق » * 2 . تحرير الأحكام 2 / 263 * 3 . 4 / 636 .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\n\r\nرقبه\r\n\r\nرَقَبه گردن / برده / عين چيزى .\r\nواژهء رقبه در اصل به معناى گردن ( - - - ) گردن ) آمده است ؛ ليكن به مفهوم ذات انسان ؛ يعنى برده ( - - - ) بردگى ) ، همچنين به معناى عين چيزى نيز آمده است ، مثلا گفته مىشود رقبهء زمين ، رقبهء موقوفه و رقبهء رهن كه به معناى عين آنها است .\r\n\r\nرقبى\r\n\r\nرُقبى مسلط كردن ديگرى بر عينىهمچون خانه جهت استفادهء رايگان از آن‌در مدتى معين .\r\nرقبى از ارتقاب به معناى انتظار و يا از رقبهء ملك يا برده گرفته شده 1 و در كلمات فقها همراه سكنى ( - - - ) سكنى ) و عمرى ( - - - ) عمرى ) به كار رفته است . در تعريف آن سه ديدگاه وجود دارد .\r\n1 . آنچه در شناسه آمده و اشهر ميان فقها است . 2\r\n2 . مسلط كردن ديگرى بر عينى از اعيان جهت استفادهء رايگان از آن در مدت حيات خود يا حيات طرف مقابل . اين تعريف را گروهى از فقها انتخاب كرده‌اند . 3 بنابر اين تعريف ، رقبى مرادف و هم معنا با عُمرى خواهد بود .\r\n3 . خدمت برده‌اى معين را در مدت حيات خود يا طرف مقابل ، براى وى قرار دادن . اين تعريف از بعضى نقل شده ، ليكن قائل آن ناشناخته است . 4\r\nرقبى و سكنى و عمرى عنوان بابى مستقل و كوچك در بسيارى از كتابهاى فقهى است و از احكام آن در اين باب سخن گفته‌اند .\r\nحكم : بنابر ديدگاه معروف ميان فقها ، رقبى از عقود مشروع و لازم است ؛ هرچند برخى ، مشروعيت آن را نپذيرفته‌اند . 5\r\nمتعلَّق رقبى : سكنى اختصاص به مسكن دارد ؛ ليكن عمرى در هر عينى كه انتفاع از آن با حفظ بقاى آن امكان پذير باشد ، جارى مىگردد . دراينكه رقبى از حيث متعلّق ملحق به سكنى است و درنتيجه تنها به مسكن تعلق مىگيرد يا به عمرى ، و در نتيجه متعلّق آن اعم از مسكن خواهد بود ، اختلاف است . البته بنابر تعريف دوم و سوم ، اين اختلاف مطرح نيست . 6\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nايجاب و قبول : همهء شرايط عمومى عقود ( - - - ) عقد ) از جمله ايجاب و قبول در عقد رقبى نيز معتبر است . ايجاب با هر لفظى كه بيانگر مفاد رقبى باشد تحقق مىيابد ، مانند « أرقَبتُكَ هذهِ الدار سنةً ؛ رقبهء اين خانه را به مدت يك سال به تو دادم » يا « أسْكَنْتُكَ هذهِ الدار سَنَةً ؛ تو را به مدت يك سال در اين خانه سكونت دادم » . البته بنابر ديدگاهى كه مىگويد : عقد مشتمل بر لفظ سكنى ، سكنى خواهد بود نه رُقبى ، با لفظ سكنى ، رقبى تحقق نمىيابد . قبول نيز با هر لفظِ بيانگر پذيرش مفاد ايجاب ، تحقق مىيابد . 7 بنابر قول به جريان معاطات ( - - - ) معاطات ) در عقد رقبى ، ايجاب و قبول فعلى ( دادن عين توسط مالك به قصد رقبى و تحويل گرفتن طرف ) نيز كفايت مىكند . 8\r\nلزوم عقد : عقد رقبى لازم است ؛ از اين رو ، مالك نمىتواند پيش از پايان زمان تعيين شده ، عين را از طرف پس بگيرد . در اينكه قبض شرط صحّت عقد است يا شرط لزوم آن ، اختلاف است . همچنين در اينكه قصد قربت در عقد رقبى شرط صحت است يا لزوم و يا هيچ كدام ، اختلاف است . 9\r\nاطلاق رقبى : هر گاه عقد رقبى مطلق باشد ، نه مقيد به زمانى معين ، مانند اينكه مالك بگويد : « أرقَبتُكَ هذهِ الدار » در صحّت و بطلان آن اختلاف است . بنابر قول به صحّت مالك هر زمان بخواهد مىتواند عين را پس بگيرد . 10\r\nمفاد عقد رقبى : در اينكه مفاد عقد رقبى تمليك منفعت است يا تمليك انتفاع ، اختلاف است . 11\r\n1 . التنقيح الرائع 2 / 332 * 2 . الوسيلة / 380 ؛ تذكرة الفقهاء ( ق ) 2 / 448 ؛ التنقيح الرائع 2 / 332 ؛ الحدائق الناضرة 22 / 276 ؛ الأنوار اللوامع 13 / 330 ؛ جواهر الكلام 28 / 135 - 136 * 3 . الكافى فى الفقه / 363 ؛ المبسوط 3 / 316 ؛ المهذب 2 / 100 ؛ غنية النزوع / 302 ؛ كتاب السرائر 3 / 168 ؛ إصباح الشيعة / 351 * 4 . المبسوط 3 / 316 ؛ المهذب 2 / 100 * 5 . الحدائق الناضرة 22 / 288 * 6 . الروضة البهية 3 / 198 ؛ مسالك الأفهام 5 / 427 ؛ جواهر الكلام 28 / 147 - 148 ؛ وسيلة النجاة / 553 ؛ كلمة التقوى 6 / 168 * 7 . جامع المقاصد 9 / 118 - 119 ؛ مسالك الأفهام 5 / 417 - 420 * 8 . جواهر الكلام 28 / 134 * 9 . مسالك الأفهام 5 / 423 ؛ جواهر الكلام 28 / 134 - 135 ؛ تحرير الوسيلة 2 / 88 ؛ منهاج الصالحين ( خوئى ) 2 / 254 * 10 . تحرير الأحكام 3 / 323 ؛ جواهر الكلام 28 / 146 - 147 * 11 . تحرير الوسيلة 2 / 89 ؛ الأحكام الواضحة ( فاضل ) / 439 .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n\r\nرقص\r\n\r\nرقص حركات موزون و هماهنگ بدنى .\r\nرقص عبارت است از حركات و اطوار مخصوص و متوالى سر ، گردن ، سينه ، دستها و پاها كه معمولًا توأم با آواز و آهنگ موسيقى است .\r\nاز آن در باب تجارت ، بخش مكاسب محرّمه و مسائل مستحدثه سخن گفته‌اند .\r\nآيا رقص به خودى خود حرام است ؟ برخى قائل به حرمت آن شده‌اند ، هرچند توأم با موسيقى لهوى و آلات لهو نباشد ، مگر رقص زن براى شوهر كه بدون آلات لهو و موسيقى بنابر قول بسيارى از فقها جايز است . 1 برخى ، حتى آن را نيز بنابر احتياط حرام دانسته‌اند . 2\r\nدرمقابل ، برخى رقص را به خودى خود حرام نمىدانند ، مگر آنكه موجب تهييج شهوت و ترتّب مفسده گردد يا توأم با موسيقى و آلات لهو باشد 3 ( - - - ) لهو ) .\r\n1 . كتاب المكاسب 2 / 47 ؛ إرشاد السائل / 155 ؛ استفتاآت ( امام خمينى ) 2 / 15 ؛ توضيح المسائل مراجع 2 / 932 ؛ مجمع المسائل 1 / 563 * 2 . توضيح المسائل ( اراكى ) / 598 * 3 . منية السائل / 180 - 181 ؛ أجوبة الإستفتاءات 2 / 34 - 35 ؛ صراط النجاة 1 / 374 .\r\n\r\nرقطاء\r\n\r\nرَقْطاء نام مكانى در مكّه .\r\nرقطاء - كه « مَدْعا » نيز ناميده شده - نام محلى و به گفتهء برخى ، نزديك‌تر از « رَدْم » ( مكانى در مكه ) به مسجدالحرام است . 1 بنابر اين ، رقطاء محلى داخل مكه است . برخى آن را موضعى نزديك ابطح ؛ سر دو راهىاى دانسته‌اند كه راهى به كوه منتهى مىشود و راه ديگر مسير عمومى است . 2 دراين صورت رقطاء خارج از مكهء قديم خواهد بود ؛ هرچند با توسعهء شهر مكه ، امروزه در محدودهء شهر قرار گرفته است . از آن به مناسبت در باب حج نام برده‌اند .\r\nدر وجوب همزمانى تلبيه ( - - - ) تلبيه ) با نيّت احرام يا جواز تأخير آن از نيّت اختلاف است . بنابر قول دوم ، در اينكه تأخير تلبيه از ميقات جايز است يا نه ، اختلاف مىباشد . بنابر قول نخست ، برخى گفته‌اند : افضل براى كسى كه از مكه محرم شده ، تأخير تلبيه تا رقطاء است . 3\r\nبعضى ميان محرم سواره و پياده تفصيل داده و تأخير تلبيه تا رقطاء را تنها براى سواره مستحب دانسته‌اند . 4\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nالبته بنابر اينكه رقطاء داخل مكه باشد ، در محدودهء ميقات خواهد بود و تأخير تلبيه تا آن جا ، نزد همهء كسانى كه قائل به عدم وجوب همزمانى تلبيه با نيّت اند ، جايز است . 5\r\n1 . مجمع البحرين ، واژهء « رقط » * 2 . روضة المتقين 4 / 356 - 357 * 3 . من لا يحضره الفقيه 2 / 320 * 4 . تهذيب الأحكام 5 / 168 * 5 . مستند الشيعة 11 / 310 - 312 ؛ جواهرالكلام 18 / 219 - 222 و 283 - 284 ؛ العروة الوثقى 4 / 669 .\r\n\r\nرِقيّت - - - ) بردگى\r\n\r\nرُقيَه - - - ) تعويذ\r\n\r\nركاب\r\n\r\nركاب محل گذاشتن پا هنگام سوار شدن‌بر مركب .\r\nعنوان ياد شده به مناسبت در باب حج به كار رفته است .\r\nصدقه دادن قبل از سفر ، بويژه هنگام نهادن پا در ركاب مستحب است و نيز مستحب است زمانى كه پا در ركاب مىنهد بگويد : « بِسْمِ اللَّهِ الرَّحمنِ الرَّحِيمِ ، بِسْمِ اللَّهِ وَبِاللَّهِ وَاللَّهُ أكْبَرُ » . 1\r\n1 . جواهرالكلام 18 / 137 و 143 ؛ العروةالوثقى 4 / 327 .\r\n\r\nركاز\r\n\r\nرِكاز بازگشت از سفر حج / مال پنهان درزمين ، اعم از گنج ( - - - ) گنج ) و معدن 1 ( - - - ) معدن ) .\r\nمنشأ كاربرد ركاز به معناى نخست در فقه ، حديثى نبوى با اين مفاد است كه وليمه جز در پنج چيز نيست . يكى از آنها ركاز است . 2 از عنوان ياد شده به مناسبت در باب نكاح و اطعمه و اشربه سخن گفته‌اند .\r\nوليمه دادن هنگام بازگشت از سفر حج مستحب است . 3\r\n1 . مجمع البحرين ، واژهء « ركز » ؛ الحدائق الناضرة 12 / 328 - 329 * 2 . وسائل الشيعة 20 / 95 * 3 . جامع عباسى / 337 ؛ جواهر الكلام 29 / 51 .\r\n\r\nركب\r\n\r\nرَكَب زهار زن 1 ( - - - ) زهار ) .\r\n1 . مجمع البحرين ، واژهء « ركب » .\r\n\r\nركعت\r\n\r\nركعت مجموع قيام ، ركوع و سجود .\r\nدر تحقق ركعت به قيام ، ركوع و دو سجده تا برداشتن پيشانى از سجدهء دوم ،\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nشك و اختلافى نيست ؛ ليكن به كمتر از آن اختلاف است . مجموع افعال از قيام تا برداشتن سر از سجدهء دوم ؛ مجموع افعال از قيام تا اتمام ذكر واجب سجدهء دوم ؛ مجموع افعال از قيام تا گذاشتن پيشانى بر محلّ سجود در سجدهء دوم و مجموع افعال از قيام تا ركوع ، چهار قول در مسئله است . قول نخست ، مشهور است . 1 از عنوان ركعت در باب صلات سخن گفته‌اند .\r\nهرگاه متعلّق شك در نماز ، دو ركعت نخست باشد ، شرط صحّت شك و عدم وجوب اعادهء نماز ، وقوع آن پس از اكمال دو ركعت است و در صورت عروض شك پيش از اكمال ركعت دوم ، نماز باطل مىشود ؛ ليكن در اينكه اكمال ركعت به چه چيز تحقق مىيابد اختلاف است كه بدان اشاره شد 2 ( - - - ) شكيات ) .\r\nدرك يك ركعت از آخر وقت ، به منزلهء درك تمامى ركعات نماز در وقت است . بنابر اين ، كسى كه تنها به اندازهء يك ركعت ، زمان دارد ، بايد نماز را به نيّت ادا بگزارد . در اينكه ادراك ركعت با چه چيز تحقق مىيابد ، اختلاف ياد شده در اين جا نيز جارى است . 3\r\nبنابر قول مشهور ، پيوستن به جماعت و اقتدا به امام در حال ركوع ، ادراك يك ركعت به شمار مىرود . 4\r\n1 . الحدائق الناضرة 9 / 226 - 227 ؛ جواهر الكلام 12 / 337 - 340 * 2 . ذكرى الشيعة 4 / 80 ؛ مدارك الأحكام 4 / 257 ؛ مفتاح الكرامة 6 / 1519 * 3 . مصابيح الظلام 5 / 515 - 518 ؛ غنائم الأيام 2 / 188 ؛ جواهر الكلام 7 / 257 * 4 . جواهر الكلام 13 / 146 .\r\n\r\nركن\r\n\r\nرُكن آنچه ترك عمدى يا سهوى آن موجب‌بطلان عبادت است / آنچه ترك عمدى آن‌موجب بطلان عبادت مىشود / هر يك ازچهار زاويهء كعبه ( - - - ) اركان كعبه ) .\r\nاز ركن به معناى نخست در باب صلات سخن رفته است .\r\nاركان نماز : اجزاء واجب نماز به ركن و غير ركن تقسيم مىشود . اركان نماز بنابر قول مشهور عبارتند از : نيّت ( - - - ) نيّت ) ، قيام ( - - - ) قيام ) ، تكبيرة الإحرام ( - - - ) تكبيرة الإحرام ) ، ركوع ( - - - ) ركوع ) و سجود 1 ( - - - ) سجود ) . ركن بودن نيّت بنابر\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nقول جزء بودن آن است . 2 مراد از قيام ، ايستاده بودن هنگام تكبيرة الإحرام و نيز قيام متّصل به ركوع - يعنى از حالت ايستاده به ركوع رفتن - است . 3 برخى ، قيام در حال گفتن تكبيرة الإحرام را شرط آن دانسته‌اند ، نه جزء مستقل در برابر آن ؛ چنان كه قيام متّصل به ركوع را از مقوّمات ركوع - كه در تحقق آن تأثيرگذار است - دانسته‌اند ؛ از اين رو آن نيز جزء مستقلى در برابر ركوع نخواهد بود . مراد از سجود ، هر دو سجده است و يك سجده ركن نيست . 4\r\nبرخى ، رو به قبله بودن را در حال اختيار از اركان نماز بر شمرده‌اند ؛ 5 چنان كه از برخى قدما ركن بودن قرائت ( - - - ) قرائت ) نقل شده است . 6\r\nاحكام : در اينكه تنها ترك ركن - به عمد يا سهو - موجب بطلان نماز است يا زيادى آن نيز - از روى عمد يا سهو - نماز را باطل مىكند ، اختلاف است . 7 قول دوم ، معروف و مشهور است . 8 البته در بعضى اركان همچون نيّت ، زيادى تصوّر ندارد ؛ 9 چنان كه زيادى قيام با زيادى تكبيرة الإحرام يا ركوع متصوّر است نه به تنهايى . 10\r\nزيادى تكبيرة الإحرام ، هر چند سهوى بنابر مشهور موجب بطلان نماز است . 11 برخى ، زيادىِ سهوى را مبطل ندانسته‌اند . 12 زياد كردن ركوع و سجود در هر حال موجب بطلان نماز است ، 13 جز در نماز جماعت ، در صورتى كه مأموم پيش از امام از ركوع يا سجده سر بردارد . نظر مشهور در اين فرض ، وجوب بازگشت و متابعت از امام و قول مقابل آن ، استحباب بازگشت است . در اينكه حكم ياد شده به مورد سهو اختصاص دارد 14 يا صورت عمد را نيز شامل مىشود ، اختلاف است . قول نخست به مشهور نسبت داده شده است . 15\r\nهرگاه نمازگزار از روى سهو ركنى را ترك كند ، تا زمانى كه محل تدارك آن باقى است ، مىتواند آن را تدارك كند و نمازش صحيح است . مراد از محلّ تدارك ، داخل نشدن در ركن بعدى است ؛ جز تكبيرة الإحرام كه محلّ آن عدم دخول در قرائت است . از برخى نقل شده كه\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nمحلّ تدارك تكبيرة الإحرام ، همچون ساير اركان ، داخل نشدن در ركن بعدى ( ركوع ) است ؛ ليكن بر قول اوّل ادعاى اجماع شده است . 16\r\nاز ركن به معناى دوم در باب حج سخن گفته‌اند .\r\nاركان حج و عمره : نيّت ، احرام ( - - - ) احرام ) ، طواف ( - - - ) طواف ) ، وقوف در عرفات ، وقوف در مشعرالحرام ( - - - ) وقوف ) و سعى بين صفا و مروه ( - - - ) سعى ) اركان حج ؛ و نيّت ، احرام ، طواف و سعى از اركان عمره به شمار مىروند . 17 در ركن بودن تلبيه ( - - - ) تلبيه ) اختلاف است . 18\r\nحكم : حج با ترك عمدى هر يك از اركان باطل مىشود ؛ 19 جز وقوفين ( وقوف در عرفات و مشعر ) كه ترك سهوى آن دو نيز با هم موجب بطلان حج مىگردد . 20 عمره نيز با ترك عمدى هريك از اركان باطل‌مىشود . البته در اينكه نيّت در حج و عمره ركن به شمار مىرود يا شرط ، اختلاف است . 21\r\n1 . مختلف الشيعة 2 / 139 - 140 * 2 . جواهر الكلام 9 / 150 * 3 . العروة الوثقى 2 / 473 * 4 . مستند العروة ( الصلاة ) 3 / 7 * 5 . الوسيلة / 93 * 6 . المبسوط 1 / 105 * 7 . عوائد الأيام / 785 ؛ جواهر الكلام 9 / 239 - 241 * 8 . الروضة البهية 1 / 644 * 9 . العروةالوثقى 2 / 433 * 10 . مستندالعروة ( الصلاة ) 3 / 8 - 9 * 11 . جواهرالكلام 9 / 201 و 220 * 12 . العروة الوثقى 2 / 462 * 13 . مستند العروة ( الصلاة ) 3 / 8 * 14 . نهاية الإحكام 2 / 27 - 28 * 15 . مستمسك العروة 7 / 269 - 271 * 16 . جواهر الكلام 12 / 238 - 239 * 17 . مهذب الأحكام 14 / 5 * 18 . الحدائق الناضرة 15 / 65 * 19 . جواهرالكلام 18 / 136 ؛ الجامع للشرائع / 180 * 20 . الجامع للشرائع / 180 - 181 ؛ الروضة البهية 2 / 276 * 21 . كشف اللثام 5 / 19 .\r\n\r\nركن حجر - - - ) اركان كعبه\r\n\r\nركن شامى - - - ) اركان كعبه\r\n\r\nركن شمالى - - - ) اركان كعبه\r\n\r\nركن عراقى - - - ) اركان كعبه\r\n\r\nركن غربى - - - ) اركان كعبه\r\n\r\nركن يمانى - - - ) اركان كعبه\r\n\r\nركوع\r\n\r\nركوع خم شدن خاص .\r\nركوع در لغت به معناى خم شدن و پايين انداختن سر ، و در شرع ، در خم شدن خاص به كار رفته است . 1 آيا ركوع به لحاظ معنا داراى حقيقت شرعى است ؛\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nبدين معنا كه در شرع مقدس مفهوم و معنايى جديد - غير از معناى لغوى آن - پيدا كرده است ( - - - ) حقيقت شرعى ) ، يا داراى حقيقت شرعى نيست ، بلكه در شرع نيز در همان معناى لغوى به كار رفته و تنها قيودى در آن لحاظ شده است ؟ مسئله اختلافى است . 2 از احكام عنوان ياد شده به تفصيل در باب صلات سخن گفته‌اند .\r\nحكم تكليفى : ركوع از اجزاى واجب نماز ؛ اعم از فريضه و نافله است كه در هر ركعت يك بار انجام مىگيرد ، جز نماز آيات ( - - - ) نماز آيات ) كه در هر ركعت از آن پنج ركوع واجب است . 3\r\nركنيت : ركوع - علاوه بر وجوب - از اركان نماز است ؛ بدين معنا كه ترك يا زياد كردن آن حتى از روى سهو موجب بطلان نماز مىشود . البته در ترك سهوى ، چنانچه قبل از دخول در ركن بعدى ( سجود ) متذكر شود ، واجب است برگردد و آن را به جا آورد . در اين صورت نمازش صحيح است ؛ اما اگر پس از دخول در ركن بعدى متذكر گردد ، به قول مشهور نمازش باطل است ؛ خواه در دو ركعت نخست باشد يا دو ركعت پايانى نمازهاى چهار ركعتى . 4 برخى قدما ميان دو ركعت نخست و دو ركعت آخر تفصيل داده و گفته‌اند : اگر در دو ركعت آخر ، پس از هر دو سجده متذكر شود ، بر مىگردد و ركوع را به جا مىآورد و سجده را دوباره انجام مىدهد و در اين صورت نمازش صحيح است . 5 جريان حكم ياد شده در ركعت دوم نيز از برخى قدما نقل شده است . 6 بلكه از برخى ديگر از آنان تعميم حكم ياد شده به همهء ركعتها نقل شده است . 7\r\nزياد كردن ركوع از روى سهو بنابر قول مشهور - كه ترك سهوى آن را موجب بطلان نماز مىدانند - حكم ترك سهوى ركوع را دارد ، مگر در نماز جماعت كه چنانچه مأموم پيش از امام سر از ركوع بردارد ، بنابر قول مشهور واجب است دوباره به ركوع رود و از امام متابعت كند 8 ( - - - ) نماز جماعت ) .\r\nواجبات :\r\n1 . انحناء : خم شدن به اندازه‌اى كه دستها به زانوها برسد ؛ ليكن اين مسئله كه خم شدن بايد به اندازه‌اى باشد كه\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nگودى كف دست به زانو برسد يا رسيدن سر انگشتان كفايت مىكند ، اختلافى است . 9 البته نهادن دستها بر زانوها در حال ركوع واجب نيست ؛ 10 هرچند برخى ، احتياط واجب را در نهادن دانسته‌اند . 11\r\nخم شدن بايد به گونهء متعارف باشد . از اين رو ، خم شدن به يكى از دو پهلو و يا پايين آوردن باسن و بالا بردن زانوها و مانند آن صحيح نيست . 12 برخى براى زن ، خم شدن در حدى كه دست به زانو برسد را واجب ندانسته و گفته‌اند : براى زن خم شدن به اندازه‌اى كه دست به ران ( بالاى زانو ) برسد كفايت مىكند ؛ 13 بلكه آن را براى زن مستحب دانسته‌اند ؛ 14 ليكن در مقابل ، برخى در مقدار واجب از انحنا تفاوتى بين مرد و زن قائل نشده‌اند ؛ اما در مقدار مستحب ( خم شدن به گونه‌اى كه گودى دستها بر سر زانوها قرار گرفته و زانوها به عقب كشيده شوند ) قائل به تفاوت شده و آن را تنها به مرد اختصاص داده‌اند . 15\r\nنماز گزار ناتوان از خم شدن به مقدار واجب ، تا حدّ ممكن خم مىشود ؛ 16 ليكن برخى ، احتياط را در خم شدن به اندازهء ممكن و اشاره كردن با سر دانسته‌اند . 17 برخى ديگر احتياط را در تكرار نماز به هر دو صورت ؛ ركوع با خم شدن به مقدار ممكن و اشاره دانسته‌اند . 18\r\nكسى كه ايستاده نماز مىگزارد چنانچه خم شدن براى ركوع برايش امكان‌پذير نباشد ، در صورتى كه بتواند در حالت نشسته به ركوع رود ، آيا براى او نشسته ركوع كردن واجب است يا ايستاده نماز خواندن و با سر اشاره كردن براى ركوع ؟ مسئله محل اختلاف است . 19 برخى ، احتياط را در گزاردن نماز به هر دو صورت دانسته‌اند . 20\r\nكسى كه نشسته ركوع مىكند بايد به اندازه‌اى خم شود كه صورتش برابر زانوهايش قرار گيرد و افضل ، قرار گرفتن صورت محاذى محل سجده است . 21 برخى ، بلند كردن رانها را نيز در حال ركوع واجب دانسته‌اند . 22 بعضى گفته‌اند : خم شدن به مقدارى كه به نظر عرف ركوع در حال نشسته بر آن صادق باشد ، كفايت مىكند . 23\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nآيا شرط است انحنا به قصد ركوع باشد يا شرط نيست ؟ مسئله اختلافى است . بسيارى قائل به قول نخست اند . بنابر اين قول ، اگر نماز گزار به قصدى ديگر ، همچون برداشتن چيزى از زمين خم شود ، بايد براى ركوع دوباره بايستد و سپس به ركوع رود . 24\r\nكسى كه خم شدن برايش مطلقا ؛ خواه ايستاده يا نشسته امكان ندارد ، به قول مشهور براى ركوع با سر اشاره مىكند و در صورت عدم امكان آن ، با دو چشم - به بستن آن به قصد ركوع و باز كردن به قصد بلند شدن از ركوع - ركوع مىكند . 25\r\n2 . ذكر : بى شك ذكر خداوند متعال در ركوع واجب است ؛ ليكن در اينكه گفتن هر ذكر مشتمل بر تنزيه و ستايش خداوند ، همچون تكبير ، تهليل و تسبيح كفايت مىكند ، يا خصوص تسبيح واجب است ، اختلاف مىباشد . بنابر قول دوم ، در كفايت مطلق تسبيح يا وجوب يك بار تسبيح كبرى ( سُبحانَ رَبىَ العَظيمِ وَ بِحَمدِهِ ) يا وجوب سه بار آن و يا تخيير بين يك بار تسبيح كبرى و سه بار تسبيح صغرى ( سُبحانَ اللَّه ) اختلاف است ؛ چنان كه در تسبيح كبرى آيا آوردن « وَ بِحَمدِهِ » واجب است يا گفتن « سُبحانَ رَبىَ العَظيم » كفايت مىكند ؟ اختلاف مىباشد . بنابر قول دوم ، افزودن آن مستحب خواهد بود . در حال ضرورت نيز گفتن يك بار « سُبحانَ اللَّه » كفايت مىكند . 26\r\n3 . طمأنينه : واجب است بدن نماز گزار هنگام اداى ذكر واجبِ ركوع آرام و بى حركت باشد . در وجوب طمأنينه هنگام گفتن ذكر مستحب ، اختلاف است . بر وجوب آن ادعاى اجماع شده است . 27 البته نسبت به ذكرى كه استحبابش مطلق است و اختصاص به نماز ندارد ، طمأنينه در آن واجب نيست . 28\r\nترك عمدى طمأنينه هنگام ذكر واجب ركوع موجب بطلان نماز است . ليكن ترك سهوى آن موجب بطلان نماز نيست ؛ ولى چنانچه قبل از سر برداشتن از ركوع متذكر گردد بايد ذكر را با طمأنينه تكرار كند . 29\r\nظاهر كلام بعض قدما ركن بودن طمأنينه است ؛ 30 ليكن به گفتهء برخى ،\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nمقصود از ركن بودن در كلام بعض قدما در اين مورد و دو مورد بعدى ، وجوب طمأنينه ، در مقابل قول به عدم وجوب آن است ، نه آنكه همچون ركوع از اركان نماز است كه با ترك آن هرچند از روى سهو نماز باطل شود . 31\r\nبرخى گفته‌اند : فقدان طمأنينه در اصل ( مسماى ) ركوع ، هرچند از روى سهو ، موجب بطلان نماز است ؛ ليكن با رعايت طمأنينه در اصل ركوع ، ترك آن از روى سهو در حال ذكر موجب بطلان نماز نمىشود . 32\r\n4 . بلند كردن سر از ركوع و ايستادن . بنابر اين ، چنانچه نماز گزار بدون عذر و از روى عمد قبل از سربرداشتن از ركوع و ايستادن به سجده رود ، نمازش باطل است ؛ اما اگر از روى سهو باشد نماز باطل نمىشود ؛ ليكن در صورتى كه قبل از رفتن به سجده متذكر شود بايد برگردد و بايستد و سپس به سجده رود . 33 ظاهر كلام برخى قدما ركن بودن اين واجب است . 34\r\n5 . طمأنينه پس از ركوع : واجب است نماز گزار پس از بلند شدن از ركوع راست بايستد و پس از آنكه بدنش آرام گرفت به سجده رود . بنابر اين ، ترك عمدى طمأنينه در حال ايستادن موجب بطلان نماز مىشود . 35 ظاهر كلام برخى قدما ركن بودن اين طمأنينه است . 36\r\n6 . تكبير : به قول برخى قدما براى رفتن به ركوع ، گفتن تكبير واجب است . نظر مشهور استحباب آن است . 37\r\nمستحبات :\r\n1 . به قول مشهور ، تكبير قبل از ركوع . برخى قدما قائل به وجوب آن شده‌اند . 38\r\n2 . گذاشتن كف دستها بر سر زانوها با انگشتان باز .\r\n3 . باز كردن و گشودن دستها از دو پهلو ، مانند دو بال گشوده براى مرد و ترك آن براى زن .\r\n4 . نهادن دست راست بر زانوى راست پيش از نهادن دست چپ بر زانوى چپ .\r\n5 . كشيدن زانوها به عقب و صاف كردن پشت و موازى قراردادن گردن با آن . 39\r\n6 . قرار دادن زانوها به موازات يكديگر . 40\r\n\r\n","description":"","footnote":"","page_name":" 132 ","page_number":132},
  {"content":"\r\n\r\n7 . فاصله انداختن بين پاها به اندازهء يك وجب .\r\n8 . به قول مشهور ، نگاه‌كردن بين دو پا ؛ ليكن برخى ، بستن چشمها را درحال ركوع مستحب دانسته‌اند . برخى نيز قائل به تخيير بين نگاه كردن و بستن چشمها شده‌اند .\r\n9 . تكرار ذكر ركوع و ختم آن به عدد فرد ، همچون سه ، پنج و هفت .\r\n10 . خواندن دعاهاى وارد شده قبل و بعد از ذكر واجب ركوع .\r\n11 . گفتن ذكر صلوات بر محمد و آل محمد قبل يا بعد از ذكر واجب ركوع .\r\n12 . گفتن « سَمِعَ اللَّهُ لِمَن حَمِدَهُ » بعد از سر برداشتن از ركوع . 41\r\n13 . بلند كردن دستها بعد از ركوع پس از ايستادن به قول گروهى ؛ مشهور آن را مستحب ندانسته‌اند . برخى تكبير را نيز با بلندكردن دستها ، مستحب دانسته‌اند . 42\r\n14 . گذاشتن دستها بر روى رانها ( بالاى زانوها ) براى زن . 43\r\nمكروهات :\r\n1 . موازى يكديگر قرار ندادن گردن و پشت با فرو افكندن سر و كمان كردن پشت يا صاف كردن پشت و پايين انداختن سر و يا جلو دادن سينه و به داخل بردن پشت ، همچون زين اسب .\r\n2 . چسباندن دستها به پهلو براى مرد .\r\n3 . كمان كردن زانوها و عقب كشيدن پشت به تصريح برخى .\r\n4 . نهادن دستها بر يكديگر و نيز بين زانوها . ظاهر كلام برخى حرمت آن است ( - - - ) تطبيق ) .\r\n5 . خارج كردن دستها از آستين و قراردادن در زير لباس .\r\n6 . تلاوت قرآن . 44\r\nديگر احكام : به قول مشهور ، درك ركوع امام جماعت يك ركعت محسوب مىشود . 45 همچنين به قول مشهور ، كسى كه در نماز جمعه به ركوع ركعت دوم نماز رسيده ، نماز جمعه را درك كرده و بايد ركعت دوم نمازش را خود بخواند . 46\r\nبه قول مشهور ، در نماز آيات به جماعت ، مأموم نمىتواند پس از ركوعِ نخست ؛ اعم از ركعت اول و دوم ، به امام اقتدا كند ؛ بلكه بايد قبل يا در اثناى اولين ركوع اقتدا نمايد . 47\r\n\r\n","description":"","footnote":"","page_name":" 133 ","page_number":133},
  {"content":"\r\n\r\n1 . الحدائق الناضرة 8 / 234 ؛ مستند العروة ( الصلاة ) 4 / 6 * 2 . الحدائق الناضرة 8 / 236 ؛ جواهر الكلام 10 / 74 ؛ مستندالعروة ( الصلاة ) 4 / 6 - 7 * 3 . جواهر الكلام 10 / 69 ؛ العروة الوثقى 2 / 537 * 4 . غاية المرام 1 / 197 ؛ جواهرالكلام 10 / 69 و 12 / 243 * 5 . المبسوط 1 / 109 * 6 . مختلف الشيعة 2 / 363 * 7 . المبسوط 1 / 119 * 8 . مستمسك العروة 7 / 269 - 271 * 9 . الحدائق الناضرة 8 / 236 - 238 ؛ جواهر الكلام 10 / 73 ؛ مستند العروة ( الصلاة ) 4 / 6 - 11 * 10 . الحدائق الناضرة 8 / 237 * 11 . العروة الوثقى 2 / 539 * 12 . 537 * 13 . المقنعة / 111 ؛ النهاية / 73 ؛ الوسيلة / 95 ؛ جامع المقاصد 2 / 363 * 14 . كتاب السرائر 1 / 225 ؛ الألفية و النفلية / 119 * 15 . جواهر الكلام 10 / 73 - 74 ؛ العروة الوثقى 2 / 546 ؛ مستندالعروة ( الصلاة ) 4 / 60 - 61 * 16 . جواهر الكلام 10 / 76 * 17 . مستند العروة ( الصلاة ) 4 / 34 * 18 . العروة الوثقى 2 / 539 - 540 * 19 . 540 ؛ مستند العروة ( الصلاة ) 4 / 35 - 36 * 20 . العروة الوثقى 2 / 540 ؛ هداية العباد ( گلپايگانى ) 1 / 155 * 21 . مسالك الأفهام 1 / 202 ؛ مدارك الأحكام 3 / 330 ؛ جواهر الكلام 9 / 262 - 263 ؛ العروة الوثقى 2 / 551 * 22 . جامع المقاصد 2 / 205 ؛ مسالك الأفهام 1 / 202 * 23 . مجمع الفائدة 2 / 192 ؛ جواهر الكلام 9 / 262 - 263 * 24 . جواهر الكلام 10 / 77 - 79 ؛ مدارك الأحكام 4 / 234 ؛ مستند الشيعة 7 / 101 ؛ العروة الوثقى 2 / 543 * 25 . الحدائق الناضرة 8 / 79 - 80 و 241 ؛ رياض المسائل 3 / 376 و 429 * 26 . جواهر الكلام 10 / 89 - 97 * 27 . مستمسك العروة 6 / 143 - 144 و 304 * 28 . العروة الوثقى 2 / 539 * 29 . جواهر الكلام 12 / 275 - 276 * 30 . الخلاف 1 / 348 * 31 . تلخيص الخلاف / 119 - 120 * 32 . مستندالعروة ( الصلاة ) 4 / 28 - 29 * 33 . رسائل المحقق الكركى 3 / 276 ؛ جواهرالكلام 10 / 87 - 88 * 34 . الخلاف 1 / 351 * 35 . جواهرالكلام 10 / 88 * 36 . الخلاف 1 / 351 * 37 و 38 . جواهرالكلام 10 / 101 - 103 ؛ المراسم العلوية / 69 ؛ الخلاف 1 / 314 و 346 * 39 . جواهرالكلام 10 / 104 - 105 ؛ العروة الوثقى 2 / 552 * 40 . الدروس الشرعية 1 / 178 * 41 . جواهر الكلام 10 / 106 - 116 ؛ العروة الوثقى 2 / 552 - 553 * 42 . مستمسك العروة 6 / 338 - 339 * 43 . الألفية و النفلية / 119 * 44 . جواهر الكلام 10 / 116 - 121 ؛ العروة الوثقى 2 / 553 * 45 . جواهر الكلام 13 / 146 و 14 / 54 * 46 . 11 / 146 - 149 * 47 . 445 - 446 .\r\n\r\nركون به ظالم\r\n\r\nركون به ظالم گرايش به ستمگر و تكيه براو .\r\nعنوان ياد شده برگرفته از قرآن كريم است : « وَلاتَرْكَنُوا إلى الذِينَ ظَلَمُوا . . . » 1 كه خداوند مؤمنان را از آن بر حذر مىدارد . ركون به ظالم به معناى ميل قلبى به او و اظهار رضايت از اعمال ستمگرانه‌اش و همراهى و رفاقت با او است . از آن در باب صلات سخن گفته‌اند .\r\nركون به ستمگران از گناهان كبيره ( - - - ) گناه كبيره ) شمرده شده است . 2\r\n( - - - ) آيهء ركون )\r\n1 . هود / 113 * 2 . جواهر الكلام 13 / 312 .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\n\r\nرگ\r\n\r\nرگ مجراى خون در بدن مهره داران .\r\nاز آن دربابهاى طهارت ، صيد و ذباحه ، اطعمه و اشربه و قصاص سخن گفته‌اند .\r\nطهارت : خون حيوانى كه با بريدن رگ آن ، با فشار و شدت از رگ بيرون مىجهد ، نجس و خون حيوانى كه چنين نيست - مانندماهى - پاك است 1 ( - - - ) خون ) .\r\nصيد و ذباحه : ذبح شرعى با بريدن كامل دو رگ گردن ، همراه مرى و حلقوم محقق مىشود 2 ( - - - ) اوداج اربع ) .\r\nاطعمه و اشربه : خوردن رگها ، بويژه شاهرگ حيوانات حلال گوشت تذكيه شده مكروه است . 3\r\nقصاص : بر كسى كه از روى دشمنى رگ ديگرى را زده و بر اثر جلوگيرى از بستن آن و خارج شدن خون زياد ، آن فرد مرده است ، قصاص ثابت است ؛ ليكن اگر جانى مانع بستن رگ نشود و مجنىّ عليه نيز قادر بر بستن آن باشد ، اما آن را نبندد تا بميرد ، رگ زننده نه قصاص مىشود و نه ملزم به پرداخت ديهء نفس و تنها ديهء رگ‌زدن بر عهدهء او ثابت خواهدبود 4 ( - - - ) جراحت ) .\r\n1 . جواهرالكلام 5 / 354 * 2 . 36 / 105 * 3 . 351 * 4 . تحريرالوسيلة 2 / 510 ؛ تفصيل الشريعة ( القصاص ) / 37 - 38 .\r\n\r\nرگ زنى\r\n\r\nرگ زنى رگ زدن ، خون گرفتن از راه رگ‌جهت درمان .\r\nاز آن به مناسبت در بابهاى صوم ، حج و تجارت سخن گفته‌اند .\r\nعمل رگ زنى يا فَصْد از راههاى درمان برخى بيماريها است و پيشوايان معصوم عليهم السّلام نيز از آن استفاده مىكردند . 1\r\nرگ زدن ، حجامت كردن ( - - - ) حجامت ) و مانند آن بدون ضرورت ، در صورتى كه موجب ضعف گردد ، بر روزه‌دار مكروه است . 2\r\nدر حرمت يا كراهت خارج كردن خون با فصد و مانند آن بر مُحرم ( - - - ) احرام ) اختلاف است . 3\r\nمزد گرفتن در برابر رگ زنى جايز و حلال است و بر خلاف حجامت كراهت ندارد . 4\r\n( - - - ) رگ )\r\n\r\n","description":"","footnote":"","page_name":" 135 ","page_number":135},
  {"content":"\r\n\r\n1 . وسائل الشيعة 17 / 108 * 2 . تذكرة الفقهاء 6 / 94 ؛ جواهر الكلام 16 / 318 * 3 . جواهر الكلام 18 / 407 - 408 * 4 . مستند الشيعة 14 / 59 .\r\n\r\nرماندن\r\n\r\nرماندن ترساندن و رم دادن .\r\nعنوان ياد شده در باب حج به كار رفته است .\r\nاگر مُحرم در حرم ( - - - ) حرم ) يا غير حرم و نيز غير مُحرم در حرم صيدى را رم دهد و حيوان بر اثر آن تلف شود ، ضامن است ؛ ليكن چنانچه صيد پس از رميدن به محل خود باز گردد و پس از آن تلف شود ، رم دهنده ضامن نيست . 1\r\nبنابر قول مشهور ، كسى كه كبوتران حرم را رم داده ، در صورتى كه كبوتران به محل خود بازگردند ، در ازاى همه بايد يك گوسفند كفاره دهد و اگر به محل خود باز نگردند ، در ازاى هر كبوتر بايد يك گوسفند كفّاره بدهد . 2 اما اگر يك كبوتر را رم دهد و آن برگردد ، بنابه تصريح برخى ، كفّاره ندارد . 3\r\nاز ابن جنيد نقل شده كه رماندن كبوتران حرم موجب ثبوت يك چهارم قيمت هر يك از كبوتران بر عهدهء رم دهنده به عنوان كفّاره است . البته گفته شده : مراد وى فرض بازگشت كبوتران به محلّ خود است نه فرض عدم بازگشت آنها . 4\r\n1 . جواهر الكلام 20 / 288 و 290 - 291 * 2 . غاية المرام 1 / 483 * 3 . جواهر الكلام 20 / 283 * 4 . مختلف الشيعة 4 / 143 ؛ غاية المرام 1 / 483 .\r\n\r\nرمايه\r\n\r\nرمايه مسابقهء تيراندازى .\r\nرمايه عبارت است از مسابقهء تيراندازى بين دو نفر يا دو گروه ، براى شناخت ماهر ترين تير انداز از حيث دقتِ هدف گيرى و فزونى تيرهاى به هدف اثابت كرده . از رمايه به « مناضله » نيز تعبير كرده‌اند ؛ چنان كه به مسابقه با شمشير ، نيزه و مانند آن ، كه داراى پيكان است ، نيز رمايه اطلاق شده است . رمايه در اصطلاح عنوان عقد شرعى مخصوصى است كه براى مسابقهء تيراندازى بين دو طرف منعقد مىشود . 1\r\nبرخى ، رمايه را به عقدى كه مقتضاى آن استحقاق فرد برنده نسبت به عوض تعيين شده است ، تعريف كرده‌اند . 2\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nبرخى ديگر ، آن را به معامله بر مسابقه تير اندازى براى شناخت مهارت تيرانداز و آگاهى وى از موقعيت هدف ، تعريف نموده‌اند . 3 البته حقيقت همهء تعريفها به يك چيز باز مىگردد و آن قرار داد ميان دو نفر يا دو گروه بر مسابقهء تيراندازى با تعيين عوض براى فرد يا گروه برنده است . عقد رمايه نوعى شرط بندى ( گرو گذارى ) محسوب مىشود . عنوان رمايه در كنار سبق ( السبق و الرمايه ) عنوان بابى مستقل در فقه است كه از احكام آن دو در اين باب به تفصيل سخن گفته‌اند .\r\nحكم : در اسلام نسبت به مسابقه تيراندازى تأكيد و به آن ترغيب شده است . گرو گذارى و شرط بندى در مسابقهء تيراندازى جايز است . 4 هدف از برگزارى اين نوع مسابقه ، افزايش توان دفاعى و آمادگى رزمى جهت نبرد با دشمنان اسلام است .\r\nماهيت عقد رمايه : آيار مايه عقدى مستقل است يا از مصاديق اجاره ( - - - ) اجاره ) يا جعاله ( - - - ) جعاله ) به شمار مىرود ؟ برخى ، آن را عقدى مستقل دانسته و گفته‌اند : رمايه مصداق هيچ يك از اجاره و جعاله نيست ؛ زيرا برخى ويژگيهاى آن دو در آن وجود ندارد ، سپس مىافزايند ممكن است همهء فقيهان قائل به اين قول باشند ؛ زيرا در فقه براى آن بابى مستقل گشوده‌اند ؛ چنان كه براى اجاره و جعاله چنين نموده‌اند و براى آن احكامى ذكر كرده‌اند كه در هيچ يك از آن دو جارى نيست . 5 ليكن ظاهر كلام برخى ، اجاره يا جعاله بودن آن است ؛ از اين رو ، در لزوم و جواز آن اختلاف كرده‌اند ؛ بدين معنا كه اگر رمايه از مصاديق اجاره باشد ، لازم و چنانچه از مصاديق جعاله باشد جايز خواهد بود . 6\r\nدومين جهت اختلاف در رمايه ، اختلاف در نياز اين قرارداد به قبول لفظى علاوه بر ايجاب ، يا كفايت ايجاب همراه بذل عوض است . در اينكه اختلاف دوم مبتنى بر اختلاف نخست است ؛ بدين معنا كه بنابر قول به لزوم ، قبول شرط صحت عقد است ؛ اما بنابر قول به جواز ، شرط نيست و يا به عكس ،\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nاختلاف نخست مبتنى بر اختلاف دوم است ؛ بدين معنا كه بنابر قول به نياز عقد رمايه به ايجاب و قبول ، عقد لازم ، و بنابر قول به عدم نياز به قبول و كفايت ايجاب ، جايز مىباشد ، كلمات فقها مختلف است . 7\r\nبرخى گفته‌اند : هدف مطرح كنندگان اجاره و جعاله در موضوع قرارداد مسابقه صرفاً تشبيه اين عقد به اجاره در لزوم عقد و نياز به قبول لفظى ، و يا به جعاله در جواز عقد و عدم نياز به قبول لفظى است ، نه اينكه اين عقد از مصاديق اجاره يا جعاله باشد . 8\r\nمعاطات و رمايه : بنابر قول برخى ، در رمايه ، معاطات ( - - - ) معاطات ) نيز جارى است . 9\r\nاقسام مسابقهء تيراندازى : مسابقهء تيراندازى دو گونه است .\r\n1 . مبادرت ، كه عبارت است از اشتراط استحقاق عوض براى كسى كه شمار تيرهاى تعيين شده براى زدن به هدف را زودتر از رقيب خود به هدف زده باشد ؛ با برابرى آن دو در تعداد تيرهاى پرتاب شده . بنابر اين ، اگر شرط شده باشد پنج تير از بيست تير به هدف بخورد ، در گونهء مبادرت ، چنانچه با پرتاب ده تير توسط هر دو ، از يكى پنج و از ديگرى چهار تير به هدف اصابت كند ، آن كه پنج تير به هدف زده برنده به شمار مىرود و نيازى به زدن ده تير باقى مانده نيست .\r\n2 . محاطّه ، كه عبارت است از اشتراط استحقاق عوض براى كسى كه پس از در برابر هم قرار دادن تيرهاى به هدف اصابت كرده از دو طرف و ناديده گرفتن آنها ، تعداد معينى از تيرهايى كه باقى ماندن آنها پس از اسقاط ، شرط شده باشد ، باقى بماند ، مانند آنكه شرط شود بيست تير پرتاب گردد و پس از اسقاط ، پنج تير باقى بماند . در اين صورت اگر در نهايت يكى پنج و ديگرى ده تير به هدف زده باشد ، پنج تيرِ به هدف اصابت كرده از دو طرف ، در برابر هم قرار گرفته و اسقاط مىگردد و آن كه پنج تير خالصِ به هدف اصابت كرده براى او مىماند برنده خواهد بود ؛ اما اگر هر دو در اين جهت مساوى باشند يا شمار تيرهاى باقى مانده\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nكمتر از رقم تعيين شده باشد ، مسابقه برنده‌اى نخواهد داشت . 10\r\nشرايط عقد رمايه : شرايط عقد رمايه يا شرايط اصل عقد است كه در همهء عقود از جمله عقد رمايه جارى است ؛ اعم از شرايط دو طرف عقد ، همچون بلوغ و عقل و شرايط صيغهء عقد ، مانند تنجيز ( - - - ) تنجيز ) و عربى بودن ، بنابر قول به اعتبار آن ( - - - ) عقد ) و يا شرايط خاص عقد رمايه كه عبارتند از :\r\n1 . تعيين عوض براى برنده كه مىتواند عين باشد يا دين ؛ چنان كه بذل عوض مىتواند از جانب يكى از دو طرف مسابقه دهنده باشد ؛ بدين گونه كه به طرف ديگر بگويد : چنانچه تو برنده شدى ، فلان مبلغ به تو مىدهم يا از جانب هر دو باشد و سخن ياد شده را هر كدام به ديگرى بگويد ، يا از جانب اجنبى ( كسى كه در مسابقه شركت ندارد ) باشد ؛ بدين گونه كه به مسابقه دهندگان بگويد : به هر كدام از شما كه برنده شديد فلان مبلغ پول مىدهم و يا از جانب حاكم اسلامى و از بيت المال باشد و حكومت جهت تشويق جوانان به تمرين تيراندازى براى رويارويى با دشمنان مبلغى را اختصاص دهد . 11\r\nمسابقهء تير اندازى بدون قرار دادن عوض نيز صحيح است ؛ ليكن در اين صورت از عقود نخواهد بود . 12\r\n2 . تعيين مسافت ميان تير انداز و هدف .\r\n3 . تعيين هدف .\r\n4 . تعيين تعداد تيرهايى كه بايد پرتاب شود ، به عنوان مثال ، بيست تير .\r\n5 . تعيين تعداد تيرهايى كه بايد به هدف اصابت كند ، به عنوان مثال ده تير از بيست تير .\r\n6 . تعيين چگونگى اصابت تير به هدف .\r\n7 . يكسان بودن نوع سلاح دو طرف ، مانند آنكه هر دو كمان عربى يا فارسى باشند . برخى اين شرط را نپذيرفته‌اند . 13\r\n8 . توانايى مسابقه دهندگان بر مسابقه . بنابر اين ، بستن قرارداد ميان دو ناتوان يا يك توانمند و يك ناتوان صحيح نيست . 14\r\nوجود محلّل ( داور مسابقه ) شرط صحّت عقد رمايه نيست . 15 در اينكه\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nتعيين نوع مسابقه ( مبادرت يا محاطّه بودن ) نيز در عقد لازم است يا نه ، اختلاف مىباشد . 16\r\nمسابقهء تير اندازى با سلاحهاى جديد : در جواز مسابقهء تير اندازى به صورت شرط بندى با سلاحهاى جديد كه در جنگ كاربرد دارند يا اختصاص آن به تير و كمان و مانند آن از شمشير و نيزه ، اختلاف است . برخى معاصران صحت عقد مسابقه تير اندازى با سلاحهاى امروزى را بعيد ندانسته‌اند ؛ 17 ليكن برخى گفته‌اند : قرار داد مسابقهء تير اندازى به صورت عقد اجاره يا جعاله صحيح است نه به صورت عقد شرعى خاص ( گروگذارى و شرط بندى ) ، بنابر اين ، بايد شرايط اجاره يا جعاله در آن رعايت شود . 18\r\nالفاظ عقد رمايه : در مسابقهء تيراندازى الفاظ زير به كار مىروند .\r\n1 . مناضله ؛ به معناى مسابقهء تيراندازى .\r\n2 . رَشْق ؛ به معناى تيراندازى .\r\n3 . رِشْق ؛ به معناى تعداد تيرهايى كه بايد پرتاب شوند .\r\n4 . رِشْق وجهٍ و يَدٍ ؛ به معناى پى در پى انداختن تيرهايى كه بايد پرتاب شوند .\r\n5 . غَرَض ؛ به معناى چيزى همچون پوست يا كاغذ كه تيرها بايد به آن اصابت كنند . به آن رُقعه نيز گويند ؛ چنان كه به آن قرطاس هم گفته مىشود ؛ خواه كاغذ باشد يا غير كاغذ . گاهى در غرض ، نقشى هلال گونه قرارداده مىشود كه به آن دايره گويند . گاهى نيز در وسط دايره چيزى ديگر قرار مىدهند كه به آن خاتم گفته مىشود .\r\n6 . هدف ؛ به معناى چيزى همچون خاك يا ديوارى كه غرض در آن قرار داده مىشود . البته در لغت ، هدف و غرض به يك معنا است و اين تفاوت تنها در اصطلاح تيراندازان است .\r\nتيرها نيز با توجه چگونگى اصابت آنها به هدف يا غرض ، اسامى مختلفى دارند كه عبارتند از :\r\n1 . حابى يا مُزدلِف ؛ به معناى تيرى كه پس از برخورد به زمين و بلند شدن از آن به هدف اصابت مىكند .\r\n2 . خاصر ؛ تيرى كه به دو سوى هدف اصابت مىكند .\r\n\r\n","description":"","footnote":"","page_name":" 140 ","page_number":140},
  {"content":"\r\n\r\n3 . خازق ؛ تيرى كه خدشه‌اى به هدف مىزند .\r\n4 . خاسق ؛ تيرى كه در هدف فرومىرود .\r\n5 . خارق ؛ تيرى كه هدف را شكافته و از آن سوى آن در مىآيد .\r\n6 . خارم ؛ تيرى كه در كنار هدف اثرى بر جاى مىگذارد . 19\r\n1 . كلمة التقوى 5 / 379 * 2 . منهاج الصالحين ( سيد محمد سعيد حكيم ) 2 / 197 * 3 . جواهر الكلام 28 / 212 * 4 . وسائل الشيعة 19 / 251 - 253 ؛ جواهر الكلام 28 / 212 * 5 . جواهر الكلام 28 / 223 - 224 * 6 . مختلف الشيعة 6 / 22 * 7 . مسالك الأفهام 6 / 88 - 90 ؛ رياض المسائل 9 / 410 - 413 * 8 . جواهر الكلام 28 / 223 * 9 . 222 ؛ مهذب الأحكام 21 / 282 * 10 . مسالك الأفهام 6 / 81 - 83 * 11 . جواهر الكلام 28 / 226 * 12 . كلمة التقوى 5 / 364 * 13 . جواهر الكلام 28 / 231 * 14 . كلمة التقوى 5 / 380 * 15 . تذكر الفقهاء ( ق ) 2 / 366 * 16 . جواهر الكلام 28 / 231 * 17 . منهاج الصالحين ( خويى ) 2 / 119 ؛ منهاج الصالحين ( سيستانى ) 2 / 159 * 18 . مهذب الأحكام 21 / 286 ؛ كلمة التقوى 5 / 381 * 19 . مسالك الأفهام 6 / 75 - 80 ؛ الحدائق الناضرة 22 / 368 - 373 .\r\n\r\nرمد\r\n\r\nرَمَد ورم كردن چشم و دردمند شدن آن .\r\nاز آن به مناسبت در بابهايى نظير طهارت ، صلات ، صوم و حجر سخن گفته‌اند .\r\nرمد نوعى بيمارى چشمى است ؛ از اين رو ، در فقه به آن به عنوان مصداقى از بيماريها نگريسته شده و متعلق احكام متناسب با بيمارى قرار گرفته است كه به نمونه‌هايى از آن در ابواب ياد شده اشاره مىكنيم .\r\nطهارت : با ضرر داشتن آب براى مكلّف ، وظيفهء او از وضو و غسل به تيمّم منتقل مىشود ؛ از اين رو ، شخص مبتلا به رمد ، در صورتى كه شستن صورت به چشمش زيان مىرساند ، وظيفه‌اش تيممّ است . ليكن چنانچه آب تنها براى چشم زيان داشته باشد و شستن باقى صورت ، ضررى به چشم نرساند ، در انتقال به تيمّم اختلاف است . بنابر قول بسيارى از فقها ، وظيفهء مكلّف در اين صورت به تيمّم انتقال مىيابد ؛ 1 بلكه اين قول به ظاهر كلمات فقها نسبت داده شده است . 2 برخى ، حكم زخم و جبيره ( - - - ) جبيره ) را بر آن جارى و شستن صورت و اطراف چشم را لازم دانسته‌اند . 3\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nبرخى نيز احتياط را در جمع بين تيمّم و وضو يا غسل جبيره‌اى دانسته‌اند . 4\r\nبنابر قول به جريان حكم جبيره ، در اينكه گذاشتن پارچه‌اى تميز بر روى چشم و مسح بر روى آن نيز لازم است يا نه ، اختلاف است . 5\r\nترك مداواى بعضى بيماريها از جمله بيمارى رمد ، در فرض امكان صبر و نداشتن خطر ، مستحب است . 6\r\nصلات : نمازگزار مبتلا به رمد ، چنانچه بيمارىاش بهبود نمىيابد جز به اضطجاع ( به پهلو دراز كشيدن ) نماز را به همان حال مىخواند هرچند قادر به ايستادن باشد 7 ( - - - ) اضطجاع ) .\r\nصوم : از شرايط صحّت روزه ، زيان نداشتن آن براى انسان است . بنابر اين ، چنانچه روزه موجب تشديد بيمارى رمد گردد ، صحيح نيست . 8\r\nحجر : بنابر قول گروهى از فقها ، انسان در بيمارى منجر به مرگ نمىتواند در افزون بر يك سوم از اموال خود تصرّف تبرعى كند ، مانند آنكه آن را به كسى ببخشد . ليكن بيمارىاى كه چنين وضعيتى ندارد ، مانند چشم درد ، از اين حكم مستثنا و در آن ، تصرف در افزون بر يك سوم نافذ است . 9\r\n( - - - ) بيمارى )\r\n1 . جواهر الكلام 5 / 112 - 113 ؛ مستمسك العروة 2 / 546 ؛ مصباح الهدى 4 / 29 ؛ العمل الأبقى 2 / 260 - 261 ؛ التنقيح ( الطهارة ) 5 / 217 - 218 * 2 . مفتاح الكرامة 1 / 477 * 3 . الحدائق الناضرة 4 / 285 * 4 . وسيلة النجاة / 35 ؛ العروة الوثقى 1 / 445 - 446 * 5 . 446 * 6 . وسائل الشيعة 2 / 408 و 25 / 229 * 7 . جامع المقاصد 2 / 211 * 8 . العروة الوثقى 3 / 615 * 9 . المبسوط 4 / 43 ؛ شرائع الإسلام 2 / 488 - 489 .\r\n\r\nرمضان ؛ ماه\r\n\r\nرمضان ؛ ماه از ماه‌هاى قمرى .\r\nماه رمضان از ماه‌هاى قمرى است كه بين ماه‌هاى شعبان و شوّال قرار گرفته و بر اساس برخى روايات - كه گروهى از دانشمندان اسلامى بدانها عمل كرده‌اند - آغاز سال قمرى است ؛ هر چند معروف و مشهور آغاز سال قمرى را محرم مىدانند . 1 در اينكه رمضان عَلَم و اسم براى ماه است يا نامى از نامهاى خداى متعال ، اختلاف است ؛ چنان كه در ريشهء آن نيز اختلاف است كه آيا از « رَمْض » به سكون « م »\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nبه معناى بارانى كه در پاييز مىبارد و باعث از بين رفتن گرد و غبار پاييزى مىگردد ، گرفته شده يا از « رَمَض » به فتح « م » به معناى شدت گرماى پديد آمده از تابش خورشيد ؟ 2\r\nدر برخى روايات ، رمضان از نامهاى خداوند متعال برشمرده شده است . از اين رو ، از اطلاق عبارت رمضان بدون ماه - مثل اينكه گفته شود : اين رمضان است يا رمضان آمده است - نهى و به گفتن « ماه رمضان » با اضافهء ماه به رمضان امر شده است . 3 از احكام و آداب آن در بابهاى طهارت ، صلات ، صوم ، نكاح و حدود سخن گفته‌اند .\r\nفضيلت : ماه رمضان تنها ماه قمرى است كه در قرآن كريم به صراحت از آن نام برده و گرامى داشته شده است : « شَهْرُ رَمَضانَ الذّى أُنزِلَ فِيهِ القُرْآنُ هُدًى لِلنّاس . . . ؛ ماه رمضان ماهى است كه قرآن در آن نازل شده براى هدايت بشر » . 4\r\nدر روايات نيز از ماه رمضان با عظمت ياد شده است . در روايتى آمده است : با نزديك شدن ماه رمضان ، رسول خدا صلّى اللَّه عليه و آله خطبه‌اى ايراد كرد و در فرازى از آن فرمود : « اى مردم ! اين ماه ، ماهى است كه خداوند متعال شما را از ميان امتها بدان اختصاص داده است . اين ماه سرور و بزرگ همهء ماهها است . در اين ماه شبى ( ليلة القدر ) است كه بهتر از هزار ماه مىباشد . در اين ماه درهاى آتش بسته و درهاى بهشت باز است » . 5 در روايتى ديگر ، ماه رمضان ، ماه استجابت دعا ، آمرزش گناهان ، زياد شدن روزى ، و چند برابر شدن پاداش اعمال نيك و عبادت ، معرفى شده است . 6\r\nكامل بودن يا نقصان پذيرى : بر اساس روايات متعددى ، ماه رمضان ، پيوسته سى روز است و هيچ زمان كمتر از آن نمىشود . 7 گروهى از قدما نيز بدان قائل بودند . 8 در مقابل ، مفاد روايات متعددى چنين است كه ماه رمضان همچون ديگر ماهها در نوسان است ؛ مىتواند سى روزه و يا 29 روزه باشد . 9 معروف و مشهور فقها قائل به اين ديدگاه‌اند . 10\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nاحكام و آداب :\r\nالف . حكم : از ضروريات آيين اسلام وجوب روزهء اين ماه بر مكلّفان است ، مگر آنكه معذور باشند ، مانند بيمار و مسافر ( - - - ) روزه ) .\r\nب . آداب :\r\n1 . مستحبات :\r\n1 - 1 . آماده شدن براى ورود به اين ماه به استغفار ، توبه ، تلاوت قرآن و اداى حقوق الناس . 11\r\n1 - 2 . تلاش مضاعف در عبادت ، بويژه تلاوت قرآن ، دعا ، استغفار و صدقه دادن ، بخصوص در شب قدر و دههء آخر ماه . 12\r\n1 - 3 . دعا هنگام رؤيت هلال ماه و نيز خواندن دعاى وارد شده در نخستين شب ماه ، همچنين ديگر شبها و روزهاى اين ماه . 13\r\n1 - 4 . افطارى دادن به مؤمنان . 14\r\n1 - 5 . آميزش باهمسر درشب نخست . 15\r\n1 - 6 . غسل كردن در شبهاى اول ، نيمه ، نوزدهم ، بيست و يكم و بيست و سوم و نيز ديگر شبهاى فرد ، همچنين شبهاى دههء آخر و روز نخست . 16\r\n1 - 7 . خواندن هزار ركعت نماز مستحب در شبها . بنابر قول مشهور ، كيفيت آن بدين گونه است كه در دو دههء نخست ، هرشب بيست ركعت و دردههء آخر هرشب سى ركعت ، در شبهاى نوزده ، بيست و يكم و بيست و سوم ، هر شب صد ركعت ، علاوه بر مقررى آن شب كه جمعاً مىشود هزار ركعت . مستحب است در دو دههء اول ، هشت ركعت بعد از نماز مغرب و دوازده ركعت بعد از نماز عشا و در دههء آخر ، هشت ركعت بعد از نماز مغرب و 22 ركعت پس از نماز عشا خوانده شود . 17\r\n2 . مكروهات :\r\n2 - 1 . گفتن « رمضان » بدون افزودن « ماه » . 18\r\n2 - 2 . شعر خواندن . بسيارى از فقها اشعار مشتمل بر مدايح و مراثى معصومان عليهم السّلام و نيز حكمت و موعظه را استثنا كرده‌اند . 19\r\nتشديد كيفر : ماه رمضان ، ماهى با عظمت و مقدس است ؛ از اين رو ، ارتكاب بزه در اين ماه موجب تشديد كيفر دنيوى و عقوبت اخروى است . 20\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nتغليظ در قسم : براى حاكم شرع ، تغليظ در سوگند دادن مستحب است . از جمله اسباب تغليظ ، سوگند دادن در زمان شريف ، همچون ماه رمضان است 21 ( - - - ) تغليظ ) .\r\n1 . الإقبال 1 / 31 - 33 ؛ بحار الأنوار 58 / 376 ؛ جواهر الكلام 5 / 25 * 2 . مدارك الأحكام 6 / 15 - 16 * 3 . وسائل الشيعة 10 / 319 * 4 . بقره / 185 * 5 . الكافى ( كلينى ) 4 / 67 * 6 . 66 - 67 * 7 . وسائل الشيعة 10 / 268 - 274 * 8 . الإقبال 1 / 33 - 35 * 9 . وسائل الشيعة 10 / 261 - 268 * 10 . الحدائق الناضرة 13 / 270 - 271 ؛ مصباح الهدى 8 / 384 * 11 . وسائل الشيعة 10 / 301 * 12 . 303 و 350 * 13 . 321 - 327 * 14 . 137 * 15 . 349 * 16 . جواهر الكلام 5 / 24 - 26 * 17 . 12 / 182 - 190 * 18 . وسائل الشيعة 10 / 319 ؛ الحدائق الناضرة 13 / 13 - 14 * 19 . كشف الغطاء 4 / 17 ؛ الحدائق الناضرة 13 / 162 * 20 . جواهر الكلام 41 / 373 - 374 * 21 . 40 / 230 - 231 .\r\n\r\nرمق\r\n\r\nرَمَق باقى ماندهء جان در بدن .\r\nرمق عبارت است از باقى ماندهء نيروى حيات در تن جاندار . برخى لغويان ، آن را به آخرين نيروى زندگى ، باقى مانده در تن كسى تعريف كرده‌اند . 1 سد رمق عبارت است از حفظ اين نيرو در بدن . از آن در بابهاى طهارت ، صوم ، حج ، ظهار ، ايلاء ، اطعمه و اشربه ، حدود و تعزيرات سخن گفته‌اند .\r\nطهارت : شهيد - باشرايطى - بدون غسل و كفن ، پس از نماز گزاردن بر جنازهء او با لباسهايش دفن مىگردد . يكى از شرايط ، كشته شدن در ميدان نبرد قبل از پايان جنگ است . بنابر اين ، رزمندهء مجروحى كه همرزمان وى پس از پايان جنگ به او دسترسى يافته‌اند در حالى كه هنوز رمق داشته ، چنانچه پس از اين به شهادت برسد ، احكام ياد شده بر او جارى نمىشود ؛ بلكه برخى گفته‌اند : حتى در صورتى كه قبل از پايان جنگ ، مسلمانان وى را بيابند در حالى كه رمق داشته باشد ، احكام شهيد بر وى مترتب نمىگردد 2 ( - - - ) شهيد ) .\r\nصوم : اگر تشنگى - به غيرسبب بيمارى - بر روزه دار غلبه كند ؛ به حدّى كه بيم هلاكت وى رود يا بترسد آسيبى جدّى به او برسد و يا برايش حرجى و غير قابل تحمّل باشد ، نوشيدن آب در حدّ ضرورت و سد رمق بر او جايز ،\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nبلكه واجب است ؛ ليكن روزه‌اش باطل مىشود و در ماه رمضان ، امساك در بقيّهء روز بر او واجب است 3 ( - - - ) تشنگى ) .\r\nحج : خوردن گوشت شكار بر مُحرم ( - - - ) احرام ) حرام است ؛ ليكن در حال اضطرار تا حدّ سد رمق مىتواند از آن بخورد و خوردن تا حدّ سيرى بر او جايز نيست . 4\r\nظهار و ايلاء : اگر زنى كه شوهرش او را ظهار ( - - - ) ظهار ) يا ايلاء ( - - - ) ايلاء ) كرده ، به حاكم رجوع كند ، حاكم در ظهار سه ماه 5 و در ايلاء چهار ماه 6 به شوهر مهلت مىدهد كه يا با دادن كفّاره به همسرش رجوع كند و يا او را طلاق دهد . در صورت عدم رجوع ، حاكم او را به طلاق يا رجوع وادار مىكند و در صورت استنكاف زندانى مىشود و در خوردن و آشاميدن با ندادن بيش از مقدار سد رمق ، بر او سخت گرفته مىشود تا يكى از دو كار را بپذيرد .\r\nاطعمه و اشربه : خوردن و نوشيدن چيزهاى حرام در حال اضطرار ، حلال ، بلكه در صورت توقّف حيات آدمى بر آن ، واجب است ؛ 7 ليكن در اندازهء خوردن و آشاميدن - به مقدار سدّ رمق يا تا حدّ سيرى - اختلاف است . خوردن و آشاميدنِ افزون بر سدّ رمق ، نزد بيشتر فقها جايز نيست 8 ( - - - ) اضطرار ) .\r\nحدود و تعزيرات : كسى كه در بيرون حرم ( - - - ) حرم ) مرتكب جنايتى موجب حدّ شده و به حرم پناه برده است ، در حرم حدّ بر او جارى نمىگردد ؛ ليكن در خوردن و آشاميدن بر او سخت مىگيرند ؛ بدين گونه كه به اندازهء سد رمق به او غذا و آب مىدهند تا مجبور به خروج از حرم گردد . 9\r\nزن مرتد ( - - - ) ارتداد ) اگر توبه نكند ، او را به زندان مىافكنند و در آن جا بر او سخت مىگيرند و تنها به مقدار حفظ رمق به او آب و غذا مىدهند تا توبه كند . 10\r\n1 . فرهنگ بزرگ سخن * 2 . جواهر الكلام 4 / 86 - 91 * 3 . مستمسك العروة 8 / 324 - 325 * 4 . الحدائق الناضرة 15 / 164 * 5 . جواهر الكلام 33 / 164 * 6 . 311 - 316 * 7 . 36 / 431 - 432 * 8 . مسالك الأفهام 12 / 115 - 116 * 9 . جواهر الكلام 41 / 344 * 10 . الجامع للشرائع / 241 .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\n\r\nرمل\r\n\r\nرَمْل شا خه اى از علوم / ريگ (\r\n- - - )\r\n\r\nسنگ ريزه ) .\r\nرمل به معناى نخست ، علمى است كه در آن از اشكال شانزده گانه بحث مىشود و نتيجهء آن استعلام از مجهولات و وقوف به احوال عالم است . به دارندهء چنين علمى « رمّال » گويند . علم رمل به حضرت دانيالِ پيغمبر عليه السّلام نسبت داده شده است . از آن به مناسبت در باب تجارت سخن‌گفته‌اند .\r\nآموختن و آموزش دادن علم رمل جايز است ؛ ليكن حكم قطعى و يقينى به استناد آن حرام است ، مانند آنكه حاصل رمل زدن ، بهبود بيمار باشد ، كه خبر جزمى دادن به بهبود يافتن بيمار به استناد آن جايز نيست . 1\r\n1 . جامع المقاصد 4 / 32 ؛ جواهر الكلام 22 / 108 .\r\n\r\nرمل\r\n\r\nرَمَل هروله ( - - - ) هروله ) .\r\n\r\nرمى جمره\r\n\r\nرمى جَمَره پرتاب كردن سنگ ريزه به سوى جمره در حج .\r\nاز آن در باب حج سخن گفته‌اند .\r\nاز جمله مناسك حج ، رمى جمره است كه در منى ( - - - ) منى ) و در دو نوبت انجام مىگيرد :\r\n1 . رمى جمرهء عقبه ( - - - ) جمرهء عقبه ) كه در روز دهم ذيحجّه ( عيد قربان ) پس از ورود حاجى به منى و قبل از قربانى و حلق ( - - - ) تراشدن ) صورت مىگيرد . 1 در وجوب يا استحباب رعايت ترتيب بين اعمال ياد شده ( رمى ، قربانى و حلق ) اختلاف است . مشهور ، قول اول است . بنابر قول به وجوب ، چنانچه از روى علم و عمد ترتيب رعايت نشود ، اعادهء عمل جهت تحصيل ترتيب بنابر قول مشهور واجب نيست ، هرچند شخص گناه كرده است . 2\r\n2 . رمى جمرات سه گانهء اولى ( - - - ) جمرهء اولى ) ، وُسطى ( - - - ) جمرهء وسطى ) و عقبه ، در ايام تشريق ( - - - ) ايام تشريق ) يعنى روزهاى يازده ، دوازده و نيز سيزدهم ذيحجه در صورتى كه شب سيزدهم در منى بماند ، به ترتيبِ ياد شده صورت مىگيرد . در صورت عدم رعايت ترتيب ، از روى عمد يا سهو ، واجب است اعاده گردد . 3\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nزمان رمى : زمان رمى بنابر مشهور از طلوع آفتاب تا غروب است ، مگر براى معذوران از رمى در روز ، مانند بيمار ، پير و چوپان كه مجازند شب رمى كنند ؛ چنان كه زنان در خصوص رمى روز عيد مىتوانند شب رمى كنند ؛ خواه از رمى در روز معذور باشند يا نباشند ؛ امّا در رمى ايام تشريق در صورتى مجازند شب رمى كنند كه از رمى در روز معذور باشند . 4 برخى گفته‌اند : در رمى نوبت اول ، همهء معذوران به اضافهء زنها - معذور باشند يا نباشند - و نيز كسانى كه لازم است همراه آنان باشند ، مىتوانند شب رمى كنند ؛ اما در رمى نوبت دوم تنها كسانى مجازند شب رمى كنند كه روز از ماندن در منى معذورند ؛ اما غير آنان در صورتى كه نتوانند خود در روز رمى كنند بايد براى رمى نايب بگيرند . 5 در اينكه مراد از رمى در شب ، شب قبل از روز آن است يا اعم از آن و شب بعد ، اختلاف است . 6\r\nشرايط : در رمى و نيز سنگ ريزه‌هايى كه به سوى جمره پرتاب مىشوند امورى شرط است .\r\nالف . شرايط سنگ ريزه :\r\n1 . ريگ باشد ؛ از اين رو مثل شن و نيز سنگ بزرگ ، همچنين غير ريگ ، مانند كلوخ و آجر كفايت نمىكند . 7\r\n2 . از سنگهاى حرم ( - - - ) حرم ) - جز مسجد الحرام ( - - - ) مسجد الحرام ) و مسجد خَيف ( - - - ) مسجد خيف ) - باشد . برخى ، همهء مساجد محدودهء حرم را استثنا كرده‌اند . 8 مستحب است سنگ از مشعر تهيّه شود . 9\r\n3 . بكر باشد ؛ يعنى خود يا ديگرى - هرچند در سالهاى گذشته - آن را به وجه صحيح به جمره نزده باشد . 10\r\n4 . مباح باشد . بنابر اين ، رمى با سنگ غصبى صحيح نيست ؛ 11 ليكن لازم نيست پاك باشد . 12 از برخى قدما اشتراط پاك بودن آن نقل شده است . 13\r\nمستحب است سنگ ريزه رنگين ، نقطه دار ، سست ، و به اندازهء سر انگشت باشد . 14\r\nب . شرايط رمى :\r\n1 . قصد قربت . بنابر اين ، پرتاب كردن سنگ ريزه‌ها به سمت جمره بدون قصد قربت كفايت از رمى نمىكند . 15\r\n\r\n","description":"","footnote":"","page_name":" 148 ","page_number":148},
  {"content":"\r\n\r\n2 . اصابت به جمره . بنابر اين ، صرف پرتاب كردن به سمت جمره كفايت نمىكند ، بلكه بايد به آن اصابت كند . 16\r\n3 . پرتاب كردن . بنابر اين ، گذاشتن يا چسبانيدن سنگها به جمره مجزى نيست . 17\r\n4 . اصابت كردن سنگها به جمره بر اثر پرتاب كردن پرتاب كننده باشد نه به وسيله يا كمك چيزى ديگر بعد از پرتاب . 18\r\n5 . پرتاب با دست باشد نه به وسيلهء چيزى ديگر از قبيل پا . 19\r\n6 . تعداد سنگها هفت عدد باشد . 20\r\n7 . سنگها يكى يكى انداخته شوند ، نه با هم و يكباره يا چند تا چند تا . 21\r\nمستحبات رمى : طهارت از حدث بنابر قول مشهور ونيز طهارت ازخبث در رمى شرط نيست ، هرچند مستحب است . 22\r\nمستحب است قبل از رمى ، اين دعا را بخواند : « اللَّهُمَّ هذِهِ حَصَياتِى فَأَحْصِهِنَّ لى وَ ارْفَعْهُنَّ فِى عَمَلى » و هنگام پرتاب هر سنگ بگويد « اللَّهُ اكبَرُ ، اللَّهُمَّ ادْحَرْ عَنّى الشَّيْطانَ ، اللَّهُمَّ تَصدِيقاً بِكِتابِكَ وَ عَلى سُنَّةِ نَبِيّكَ ، اللَّهُمَّ اجْعَلْهُ لى حَجّاً مَبْرُوراً وَ عَمَلًا مَقْبُولًا وَ سَعْياً مَشْكُوراً وَ ذَنْباً مَغْفُوراً » .\r\nديگر مستحبات رمى عبارت است از : رعايت ده يا پانزده ذراع فاصله با جمره در جمرهء عقبه و ايستادن كنار جمره در جمرهء اولى و وُسطى ؛ رمى جمرهء عقبه رو به جمره و پشت به قبله و رمى دو جمرهء ديگر رو به قبله ؛ 23 رمى كردن هر سه جمره در حالت ايستاده ، هرچند سواره نيز جايز است ؛ 24 گذاشتن سنگ ريزه بر انگشت ابهام و پرتاب كردن با ناخن انگشت شهادت و خواندن دعاى « اللَّهُمَّ بِكَ وَثِقْتُ وَ عَليْكَ تَوَكَّلْتُ فَنِعْمَ الرَّبُّ وَ نِعْمَ المَوْلى وَ نِعْمَ النَّصِيرُ » بعد از بازگشت به محلّ اقامت خود در منى . 25\r\nديگر احكام : كسانى كه ناتوان از رمى جمره‌اند ، مانند بيماران ، در صورتى كه عذرشان در تمامى وقت رمى استمرار داشته باشد ، مىتوانند نايب بگيرند ؛ 26 ليكن اغلب معاصران برآنند كه اينان اگر بتوانند شب رمى كنند ، بايد شب رمى نمايند و نمىتوانند در روز نايب بگيرند . بعضى نيز قائل به تخيير بين رمى در شب و نايب گرفتن در روز شده‌اند . 27\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nاگر كسى رمى در يك روز را فراموش كند تا روز سيزدهم هر زمان كه يادش بيايد بايد ، نخست قضا و سپس ادا را به جا آورد . چنان كه در صورت ترك رمى در بيش از يك روز ، هنگام قضا رعايت ترتيب بين آنها واجب است . برخى احتياط را در فاصله انداختن ميان قضاى هر روز و روز بعد به مقدارى از زمان - مثلا يك ساعت - دانسته‌اند . برخى ، اصل تقديم قضا را بر ادا مستحب دانسته‌اند . 28\r\nاگر پس از ايام تشريق متذكّر شود كه رمى را به جا نياورده ، بنابر مشهور ، خودش ، در صورتى كه سال آينده به حج برود ، در غير اين صورت ، نايبش در سال آينده قضاى آن را به جا مىآورد . 29 برخى ، قضا را در سال آينده مستحب دانسته‌اند . 30 حكم ترك عمدى رمى جمرات سه گانه در ايام تشريق ، حكم ترك رمى آنها از روى فراموشى است ، بر خلاف ترك عمدى رمى جمرهء عقبه در روز عيد ، كه اگر در ايام تشريق پشيمان شود و قضاى آن را به جا آورد حجش صحيح 31 و گرنه باطل است . 32\r\nدر اينكه رمى جمرات در آن مقدار از ارتفاع كه بدانها افزوده شده و در طبقات بالا قرار گرفته ، صحيح است يا نه ، اختلاف است . 33\r\n1 . جواهر الكلام 19 / 101 * 2 . 247 - 251 ؛ تفصيل الشريعة ( الحج ) 5 / 336 - 343 * 3 . جواهر الكلام 20 / 15 - 17 ؛ مناسك حج ( مراجع ) / 467 - 468 * 4 . جواهر الكلام 20 / 17 ؛ مناسك حج ( مراجع ) / 391 ، 395 - 396 ، 474 - 475 و 481 * 5 . مناسك حج ( مراجع ) / 468 ، 474 - 475 * 6 . جواهر الكلام 20 / 20 ؛ مناسك حج ( مراجع ) / 467 - 468 * 7 . مناسك حج ( مراجع ) / 390 ؛ جواهر الكلام 19 / 93 - 94 * 8 . 92 * 9 . 91 * 10 . مناسك حج ( مراجع ) / 390 * 11 . 391 * 12 . 394 * 13 . جواهر الكلام 19 / 95 * 14 . مناسك حج ( مراجع ) / 390 * 15 . جواهرالكلام 19 / 103 * 16 . المعتمد فى شرح المناسك 5 / 189 * 17 . جواهر الكلام 19 / 104 * 18 . 105 * 19 . مناسك حج ( مراجع ) / 393 * 20 . جواهر الكلام 19 / 104 ؛ مناسك حج ( مراجع ) / 392 * 21 . جواهر الكلام 19 / 106 * 22 . مناسك حج ( مراجع ) / 394 ، 396 ؛ جواهر الكلام 19 / 107 * 23 . مناسك حج ( مراجع ) / 396 * 24 . 396 ؛ جواهر الكلام 19 / 110 - 112 ؛ مهذب الأحكام 14 / 240 - 241 * 25 . مناسك حج ( مراجع ) / 396 * 26 . جواهر الكلام 20 / 30 ؛ مناسك حج ( مراجع ) / 394 - 395 * 27 . مناسك حج ( مراجع ) / 475 - 476 * 28 . الحدائق الناضرة 17 / 313 - 315 ؛ جواهر الكلام 20 / 24 - 27 ؛ مناسك حج ( مراجع ) / 469 * 29 . الحدائق الناضرة 17 / 315 - 316 ؛ جواهر الكلام 20 / 27 ؛ المعتمد فى شرح المناسك 5 / 199 ؛ مناسك حج ( مراجع ) / 392 ، 470 *\r\n\r\n","description":"","footnote":"","page_name":" 150 ","page_number":150},
  {"content":"\r\n\r\n30 . المختصر النافع / 97 ؛ مدارك الأحكام 8 / 236 - 238 * 31 . تحرير الوسيلة 1 / 456 * 32 . براهين الحج 4 / 161 ؛ استفتائات حج و عمره ( فاضل ) / 188 * 33 . مناسك حج ( مراجع ) / 475 .\r\n\r\nرنگ\r\n\r\nرنگ نمودى از اشيا ، حاصل بازتاب نور تابيده شده بر سطح آنها يا گسيل شده از سطح آنها ؛ مادّهء رنگى و جامد آميخته با روغن و مانند آن براى رنگ آميزى چيزى .\r\nاز آن به مناسبت در بابهاى طهارت ، صلات ، حج ، طلاق و ديات سخن گفته‌اند .\r\nطهارت : تغّير رنگ آب كثير ( - - - ) آب كثير ) به سبب ملاقات با نجاست موجب نجس شدن آن است 1 ( - - - ) تغيّر ) .\r\nدر تطهير اشياى نجس ، زدوده شدن رنگ عين نجس لازم نيست . بنابر اين ، بعد از زوال اجزاى عين نجس با شستن ، اگر رنگ آن ، مانند قرمزى خون باقى بماند ، ضررى به تطهير نمىرساند . 2\r\nاگر لباس رنگىِ نجس شده را در آب كثير فرو برند و آب پيش از آنكه بر اثر رنگ لباس مضاف شود به همهء قسمتهاى آن برسد ، پاك مىگردد ، هرچند در موقع فشار دادن ، آب رنگين از آن بيرون آيد . 3\r\nخون حيض ( - - - ) حيض ) غالباً تيره 4 و خون استحاضه غالباً زرد رنگ است . 5\r\nكفن كردن ميّت با پارچهء سفيد ، مستحب است و با پارچهء سياه ، بلكه هر رنگى جز سفيد بنابر قول منسوب به مشهور كراهت دارد ؛ 6 چنان كه نوشتن روى كفن با رنگ مشكى 7 و نيز تزيين تابوت با پارچه‌هاى زرد و سرخ مكروه است . 8\r\nمستحب است ميّت علاوه بر پارچهء سرتاسرى ، در پارچه‌اى ديگر از برد يمانى سرخ رنگ كفن شود . 9\r\nرنگ روى پوست در صورتى كه جرم نداشته باشد ، حائل به شمار نمىرود و وضو و غسل صحيح است . 10\r\nصلات : در صحّت نماز با لباس رنگ آميزى شده با رنگ غصبى اختلاف است . 11 مستحب است لباس نماز گزار سفيد باشد . 12 نماز گزاردن با لباس مشكى جز كفش ، عمامه و عبا كراهت دارد . 13 بنابر تصريح برخى در لباس رنگ آميزى شده با رنگ زعفرانى ، زرد و سرخ نيز مكروه است . 14\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nبسيارى ، حكم ياد شده را به مردان اختصاص داده‌اند . 15 برخى زن را نيز مشمول آن دانسته‌اند . 16\r\nحج : افضل آن است كه لباس احرام ( - - - ) احرام ) سفيد باشد . 17 محرم شدن در لباس سياه بنابر مشهور كراهت دارد . 18 برخى قدما آن را جايز ندانسته‌اند . 19 پوشيدن لباس زعفرانى و مانند آن كه موجب شهرت مىگردد نيز مكروه است . 20\r\nخوابيدن مُحرم بر تشك و بالش زرد رنگ مكروه است . 21\r\nدرحرمت يا كراهت سرمهء سياه كشيدن بر مُحرم اختلاف است . 22\r\nمستحب است سنگ ريزه در رمى جمرات رنگارنگ باشد 23 ( - - - ) ابرش ) .\r\nطلاق : پوشيدن لباسهاى رنگارنگى كه زينت به شمار مىرود بر زن در عدّهء وفات ( - - - ) عدّه ) حرام است 24 ( - - - ) حداد ) .\r\nديات : ديهء سرخ شدن رنگ صورت بر اثر جنايت ، يك دينار و نصف ، ديهء كبود شدن آن سه دينار و ديهء سياه شدن آن ، سه يا شش دينار - بنابر اختلاف در مسئله - است . ديهء پيدايى رنگهاى ياد شده در غير صورت از اعضاى بدن بر اثر جنايت ، نصف ديهء صورت است . 25\r\nديگر احكام : رنگ كردن موهاى سر و محاسن ، مستحب ، و افضل رنگ مشكى است 26 ( - - - ) خضاب ) . پوشيدن لباس سفيد مستحب ، و لباس سياه مكروه است ، 27 مگر در عزاى امام حسين عليه السّلام بنابر تصريح برخى . 28\r\n1 . جواهر الكلام 1 / 75 و 153 - 154 * 2 . 6 / 198 ؛ مستمسك‌العروة 2 / 5 * 3 . توضيح‌المسائل مراجع 1 / 108 م 167 * 4 . جواهرالكلام 3 / 137 * 5 . 258 * 6 . 4 / 217 - 218 * 7 . العروة الوثقى 2 / 78 * 8 . جواهر الكلام 4 / 352 * 9 . 218 ؛ وسائل الشيعة 3 / 30 * 10 . توضيح المسائل مراجع 1 / 201 و 204 * 11 . العروة الوثقى 2 / 329 ؛ مستمسك العروة 5 / 287 ؛ موسوعة الخوئى 12 / 137 ؛ مهذب الأحكام 5 / 265 - 266 * 12 . العروة الوثقى 2 / 361 * 13 . جواهر الكلام 8 / 230 - 234 * 14 . كفاية الأحكام 1 / 82 ؛ كشف الغطاء 3 / 31 ؛ العروة الوثقى 2 / 358 * 15 . المعتبر 2 / 94 ؛ تحرير الأحكام 1 / 198 ؛ الدروس الشرعية 1 / 147 * 16 . مستند الشيعة 4 / 376 - 377 ؛ جواهرالكلام 8 / 235 * 17 . جواهر الكلام 18 / 282 * 18 . براهين الحج 3 / 191 * 19 . المبسوط 1 / 319 ؛ الوسيلة / 163 * 20 . جواهر الكلام 18 / 423 - 424 ؛ براهين الحج 3 / 192 * 21 . جواهرالكلام 18 / 427 * 22 . 346 * 23 . 19 / 96 - 97 * 24 . 32 / 276 و 280 * 25 . 43 / 346 - 347 * 26 . وسائل الشيعة 2 / 88 * 27 . 5 / 26 ؛ مهذب الأحكام 5 / 348 * 28 . الحدائق الناضرة 7 / 118 .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\n\r\nرواتب - - - ) نوافل يوميّه\r\n\r\nرواج - - - ) رايج\r\n\r\nرواق\r\n\r\nرِواق بناى مسقف جلو خانه كه دو فضا رابه هم مرتبط مىكند .\r\nاز احكام مرتبط با آن در باب طهارت سخن گفته‌اند .\r\nتطهير حرم معصومان عليهم السّلام در صورت نجس شدن ، همچون مسجد واجب است . برخى ، رواقهاى حرم را نيز ، بنابر احتياط واجب به مسجد ملحق كرده‌اند . 1\r\nدر الحاق رواقهاى حرم معصومان عليهم السّلام به حرم ( - - - ) حرم ) و اطراف ضريح در حرمت مكث جُنُب ، حائض و نفسا در آنها اختلاف است . 2 عبور افراد ياد شده از مساجد جز مسجد الحرام و مسجد النّبى صلّى اللَّه عليه و آله جايز و از آن دو حرام است . برخى ، احتياط واجب را در اجتناب از داخل شدن ، حتى به صورت عبورى در حرم معصومان عليهم السّلام و رواقهاى حرم ايشان دانسته‌اند . 3\r\n( - - - ) مشاهد مشرفه )\r\n1 . جامع المسائل ( بهجت ) 1 / 46 * 2 . جواهر الكلام 3 / 53 ؛ صراط النجاة ( شيخ انصارى ) / 263 - 264 * 3 . توضيح المسائل مراجع 1 / 213 .\r\n\r\nروايت - - - ) حديث\r\n\r\nروايت عامى\r\n\r\nروايت عامى روايت نقل شده از طريق مخالفان ( - - - ) حديث ضعيف ) .\r\n\r\nروباه\r\n\r\nروباه جانورى معروف .\r\nاز آن در بابهاى طهارت ، صلات ، حج ، تجارت و صيد و ذباحه سخن گفته‌اند .\r\nروباه از حيوانات درنده ( - - - ) درنده ) و حرام گوشت 1 و بنابر قول برخى از مسخ شدگان ( - - - ) مسوخ ) است . 2\r\nبنابر قول مشهور متأخران ، روباه پاك 3 و تذكيه پذير ( - - - ) تذكيه ) است ؛ 4 ليكن نماز گزاردن با لباس تهيه شده از پوست و موى آن صحيح نيست . 5\r\nبنابر قول مشهور قدما ، چنانچه روباهى در چاه آب بيفتد و بميرد ، با كشيدن چهل دلو آب ، چاه پاك مىشود 6 ( - - - ) آب چاه ) .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nدر جواز خريد و فروش روباه اختلاف است . 7 كشتن روباه در حال احرام ( - - - ) احرام ) حرام و موجب ثبوت كفاره است . 8 كفّارهء آن يك گوسفند مىباشد . 9\r\n1 . جواهر الكلام 36 / 294 * 2 . من لا يحضره الفقيه 3 / 336 * 3 . جواهرالكلام 6 / 81 * 4 . 36 / 199 * 5 . 8 / 102 - 106 ؛ مفتاح الكرامة 3 / 245 و 248 - 249 * 6 . جواهر الكلام 1 / 233 * 7 . 22 / 34 * 8 . الروضة البهية 2 / 236 * 9 . 336 .\r\n\r\nروبند\r\n\r\nروبند پارچهء مستطيل شكل ، پوشانندهء چهرهء زن ؛ نقاب .\r\nاز آن به مناسبت در باب صلات و حج نام برده‌اند .\r\nبنابر قول مشهور ، نقاب زدن زن در حال نماز ، در صورتى كه مانع قرائت نگردد ، مكروه است و در صورت مانع شدن از قرائتِ واجب ، حرام مىباشد . 1\r\nپوشاندن صورت باروبندبراى زن درحال احرام ( - - - ) احرام ) حرام است ؛ ليكن اسدال ( - - - ) اسدال ) بنابر قول مشهور جايز است . 2\r\n1 . مدارك الأحكام 3 / 207 * 2 . تذكرة الفقهاء 7 / 302 و 8 / 77 ؛ جواهر الكلام 18 / 389 - 393 .\r\n\r\nروث\r\n\r\nرَوث مدفوع چارپايان داراى سم بدون‌شكاف .\r\nروث در لغت به معناى سرگين چارپايانى كه سم بدون شكاف دارند ( اسب ، الاغ و قاطر ) آمده است ؛ 1 ليكن در كلمات فقها ، معناى آن توسعه يافته و در سرگين ديگر چارپايان نيز به كار رفته است . تعابيرى همچون « روث مايؤكل لحمه » و « روث مالايؤكل لحمه » كه منظور مطلق حيوانات حلال و حرام گوشت مىباشد ، بيانگر اين توسعهء مفهومى است 2 ( - - - ) سرگين ) .\r\n1 . مجمع البحرين و لسان العرب ، واژهء « روث » ؛ جواهر الكلام 2 / 49 - 50 * 2 . الخلاف 1 / 485 ؛ كتاب السرائر 2 / 219 ؛ تذكرة الفقهاء 1 / 25 ؛ جواهر الكلام 6 / 85 .\r\n\r\nروثه\r\n\r\nرَوثَه قسمتى از بينى .\r\nدر اينكه مراد از روثه نوك بينى است يا حائل ميان دو سوراخ و يا محل اتصال دو طرف نرمى بينى ، بين فقيهان اختلاف است . برخى ، هر سه معنا را به يك چيز\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nبازگردانده و گفته‌اند : روثه عبارت است از منتهى اليه قسمت جلو بينى كه محل اتصال دو طرف نرمى و سوراخ است . 1 از آن در باب ديات سخن گفته‌اند .\r\nبنابر قول مشهور ، ديهء بريدن روثه نصف ديهء كامل است . مقابل مشهور ، دو قول مطرح شده است ؛ يكى يك سوم و ديگرى يك چهارم ديهء كامل . 2\r\n( - - - ) بينى )\r\n1 . جواهر الكلام 43 / 195 - 196 ؛ مبانى تكملة المنهاج 2 / 280 ؛ تحرير الوسيلة 2 / 573 ؛ مهذب الأحكام 29 / 178 * 2 . جواهر الكلام 43 / 195 - 197 .\r\n\r\nروح\r\n\r\nروح آفريده‌اى از عالم غيب .\r\nروح پديده‌اى از عالم بالا و غيب است كه حيات بخش پديده‌هاى عالم ماده و پايين ( دنيا ) مىباشد و از آن در بابهايى نظير طهارت ، صلات ، تجارت ، صيد و ذباحه و ديات سخن گفته‌اند .\r\nطهارت : شرط نجاست مردار خروج روح از تمامى بدن است و اگر از بعض بدن خارج شود ، بدن نجس نمىگردد . 1 البته در اينكه بدن انسان به مجرد خروج روح از آن نجس مىشود يا پس از سرد شدن ، اختلاف است 2 ( - - - ) مردار ) .\r\nاعضاى بى جان مردار حيوان غير نجس العين و نيز انسان ميّت مانند مو و ناخن نجس نمىباشد . 3\r\nآنچه از بدن انسان يا حيوان با مرگ نجس مىشود ، درصورت قطع و جدا شدن از بدن انسان يا حيوان زنده نيز نجس است . 4\r\nجنينى كه قبل از دميده شدن روح در آن سقط شود نجس است ( - - - ) جنين ) . همچنين است جوجهء درون تخم ؛ هرچند برخى در نجاست آنها اشكال كرده و احتياط واجب را در اجتناب از آنها دانسته‌اند . 5\r\nمستحب است محتضرى را كه سخت جان مىدهد در صورتى كه اذيت نشود به مكانى كه نماز مىگزارده انتقال دهند 6 ( - - - ) احتضار ) .\r\nجنينى كه قبل از دميده شدن روح در آن سقط شده است بدون غسل و كفن در پارچه‌اى پيچيده و دفن مىشود ؛ امّا اگر\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nروح در آن دميده شده باشد ، غسل داده مىشود . در اينكه تكفين نيز واجب است يا تنها در پارچه‌اى پيچيده ، دفن مىگردد ، اختلاف است ؛ ليكن نماز بر او خوانده نمىشود . 7\r\nصلات : نمازگزاردن با لباس تهيّه شده از اجزاى مردار حلال گوشتى كه روح در آنها حلول نمىكند ، مانند پشم و كرك ، صحيح است . 8 بنابر مشهور نماز گزاردن در برابر عكس ذى روح ؛ همچنين بنابر قول برخى در اتاقى كه عكس جاندار باشد هرچند روبه روى نمازگزار نباشد ، كراهت دارد 9 ( - - - ) جاندار ) .\r\nتجارت : ساختن مجسّمهء ذى روح حرام است ؛ ليكن در حرمت نقاشى آن اختلاف مىباشد 10 ( - - - ) تصوير ) .\r\nخريد و فروش اعضاى بى جان مردار ، مانند پشم و مو جايز است . 11\r\nدر حرمت احضار ارواح در صورتى كه مستلزم امرى حرام ، مانند اضرار و ايذاى مؤمن نباشد ، اختلاف است 12 ( - - - ) تسخير ) .\r\nصيد و ذباحه : در حرمت يا كراهت جدا كردن سر ذبيحه ( - - - ) ذبيحه ) به عمد ، قبل از خروج روح ، اختلاف است . اكثر قائل به‌كراهت‌اند . 13 كندن پوست ذبيحه قبل ازخروج روح به قول مشهور مكروه است . 14\r\nبنابه تصريح برخى ، تذكيهء مادر در صورتى تذكيهء جنين به شمار مىرود كه جنين از نظر خلقت تام باشد و روح در آن دميده نشده باشد . در صورت دميده شدن روح بايد پس از خروج از رحم مادر تذكيه شود و اگر زنده خارج نشود مردار خواهد بود 15 ( - - - ) تذكيه ) .\r\nديات : بنابر مشهور ، ديهء جنينى كه روح در آن دميده ديهء كامل است . 16\r\n( - - - ) جان )\r\n1 . العروة الوثقى 1 / 128 * 2 . جواهر الكلام 5 / 308 ؛ مستمسك العروة 1 / 336 * 3 . جواهر الكلام 5 / 319 * 4 . 311 * 5 . العروة الوثقى 1 / 128 ؛ مستمسك العروة 1 / 333 ؛ التنقيح ( الطهارة ) 1 / 544 - 546 * 6 . العروة الوثقى 2 / 20 ؛ مستمسك العروة 4 / 24 * 7 . جواهر الكلام 4 / 110 - 114 * 8 . 8 / 74 - 75 * 9 . 383 ؛ العروة الوثقى 2 / 399 ؛ مستند العروة ( الصلاة ) 2 / 217 * 10 . مصباح الفقاهة 1 / 220 ؛ توضيح المسائل مراجع 2 / 209 ؛ إرشاد الطالب 1 / 120 * 11 . مهذب‌الأحكام 16 / 47 * 12 . جواهر الكلام 22 / 85 ؛ صراط النجاة 2 / 429 * 13 . مهذب الأحكام 23 / 87 * 14 . تحرير الأحكام 4 / 624 - 625 ؛ جواهر الكلام 36 / 123 * 15 . جواهر الكلام 36 / 180 - 184 * 16 . 43 / 364\r\n\r\n","description":"","footnote":"","page_name":" 156 ","page_number":156},
  {"content":"\r\n\r\n\r\nروحانى كاروان - - - ) خدمهء كاروان\r\n\r\nروحه\r\n\r\nرَوحَه : واحد مسافت به اندازهء چهار فرسخ .\r\nبه سير از زوال خورشيد ( ظهر ) تا شب كه سير متعارف قافله‌ها بوده و حدّ آن چهار فرسخ مىباشد « روحه » اطلاق كرده‌اند .\r\nتلقّى ركبان ( خروج از شهر جهت استقبال كاروانهاى تجارتى بيرون شهر ) بنابر قول مشهور مكروه و بنابر قولى ديگر حرام است . 1 در روايات ، حد اكثر خروج كه تلقى ركبان بر آن صدق كند ، يك روحه يا كمتر از آن ذكر شده است . 2 بنابر اين ، چنانچه مقدار خروج بيشتر از يك روحه ( چهار فرسخ ) باشد ، مصداق سفر است و تلقّى به شمار نمىرود . ليكن در اينكه حدّ اكثر تلقّى چهار فرسخ ( يك روحه ) است يا كمتر از آن - برحسب اختلاف روايات - اختلاف مىباشد . مشهور قائل به قول نخست‌اند 3 ( - - - ) تلقّى ركبان ) .\r\n1 . جواهرالكلام 22 / 470 - 471 * 2 . وسائل الشيعة 17 / 442 - 444 * 3 . مختلف الشيعة 5 / 43 - 44 .\r\n\r\nرودخانه - - - ) آبهاى عمومى\r\n\r\nروده\r\n\r\nروده بخشى از لولهء گوارش .\r\nعنوان ياد شده در باب اطعمه و اشربه به كار رفته است .\r\nخوردن رودهء حيوان حلال گوشت جايز است ، مگر آنكه حيوان ، شراب مست كننده نوشيده باشد كه در اين صورت ، خوردن آن بنابر قول مشهور حرام است ؛ هرچند گوشت آن پس از شستن حلال خواهد بود .\r\nاگر حيوان حلال گوشت ، ادرار نجس بنوشد ، خوردن آنچه در شكم او است از روده و غير آن پس از شستن ، جايز است . 1\r\n1 . جواهر الكلام 36 / 289 - 290 ؛ مستند الشيعة 15 / 126 .\r\n\r\nروز\r\n\r\nروز : زمانِ بين طلوع فجر صادق و غروب‌آفتاب ، مقابل شب .\r\nروز كه از آن در لغت عرب به « نَهار » و « يَوم » تعبير مىشود ، هرچند در لغت بر زمان بين طلوع خورشيد و غروب آن\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nاطلاق شده است ؛ چنان كه واژهء « روز » نيز بر شبانه روز اطلاق گرديده است ، ليكن مراد از آن در شرع مقدس و كلمات فقها زمان بين طلوع فجر صادق - آغاز وقت نماز صبح - و غروب خورشيد - ناپديد شدن قرص آن يا زوال حمرهء مشرقيه ( - - - ) حمرهء مشرقيه ) بنابر اختلاف اقوال - است . 1\r\nبرخى معاصران ، روز را - جز در موارد استثنا شده ، مانند روزه - زمان بين طلوع و غروب خورشيد ، كه عرف از آن به روزِ كارى تعبير مىكند ، دانسته‌اند ؛ 2 ليكن معناى معروف و مشهور آن همان زمان بين طلوع فجر و غروب آفتاب است . بر اين معنا ادعاى اجماع نيز شده است . از آن در بابهاى طهارت ، صلات ، صوم و حج سخن گفته‌اند .\r\nجايگاه : در شريعت مقدس به روز ، گاه به عنوان وقت انجام دادن برخى عبادات و گاهى به عنوان شرط ركنى بعضى عبادات ديگر ، نگريسته شده است . چنان كه روزهايى خاص به جهت برخوردارى از شرافت و فضيلت ، به اعمال و عباداتى ويژه اختصاص يافته‌اند .\r\nروز ، وقت به جا آوردن نمازهاى واجبِ صبح ، ظهر ، عصر ، جمعه و عيدين و نافله‌هاى يوميّه و نيز غير نماز ، مانند وقوف به عرفه ( - - - ) وقوف ) ، رمى جمرات ( - - - ) رمى جمره ) و قربانى ( - - - ) قربانى ) است .\r\nروز ، شرط ركنى روزه است و بدون آن ، روزه تحقق نمىيابد ؛ چراكه حقيقت روزه خوددارى از مفطرات ( - - - ) افطار ) در روز است ( - - - ) روزه ) .\r\nدر برخى روزها به جهت برخوردارى از فضيلت و شرافتى خاص ، اعمال و عباداتى ويژه همچون نماز ، روزه ، غسل ، دعا و انفاق در راه خدا تشريع شده است ، مانند روزهاى ماه رمضان ، غدير ، عاشورا ، مباهله ، عرفه ، عيد فطر و قربان ، مبعث ، نهم ربيع الاوّل ، نوروز و بعضى روزهاى ماه رجب و شعبان .\r\n1 . بحار الأنوار 83 / 74 - 75 ؛ الحدائق الناضرة 6 / 54 - 55 ؛ جواهرالكلام 7 / 219 - 220 * 2 . التنقيح ( الصلاة ) 1 / 271 - 275 .\r\n\r\nروز ترويه\r\n\r\nروز تَرْويه هشتم ذيحجّه .\r\nاز احكام آن دربابهاى طهارت ، صوم و حج سخن گفته‌اند .\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nغسل كردن 1 و روزه گرفتن 2 در روز ترويه مستحب است .\r\nحاجى پس از فراغ از اعمال عمرهء تمتع هر زمان كه بخواهد مىتواند براى حج احرام ببندد ؛ ليكن بنابر مشهور ، افضل احرام بستن در روز ترويه است . 3 برخى قدما آن را واجب دانسته‌اند ؛ بدين معنا كه تأخير احرام را از روز ترويه جايز ندانسته‌اند . 4\r\nدر اينكه افضل ، بستن احرام پس از نماز ظهر است 5 يا پس از نماز ظهر و عصر 6 و يا قبل از نماز ظهر و عصر ، اقوال مختلف است . بنابر قول آخر ، حاجى نماز ظهر و عصر را در منى مىخواند . 7 برخى نيز قائل به تخيير بين احرام بستن پس از نماز ظهر و عصر و قبل از آن و خواندن دو نماز در منى ( - - - ) منى ) شده‌اند . 8 البته سرپرست حاجيان ( - - - ) امير الحاج ) از حكم ياد شده مستثنا است و براى او گزاردن نماز ظهر و عصر در منى استحباب دارد ؛ 9 بلكه ظاهر كلام برخى وجوب است . 10\r\nمستحب است حاجى روز ترويه ابتدا به منى رود و شب نهم تا طلوع فجر در منى بيتوته كند و سپس عازم عرفات گردد . 11 ظاهر كلام گروهى از فقها اختصاص استحباب به حاجىاى است كه حج تمتع مىگزارد ؛ ليكن از برخى نقل شده كه به جا آورندهء حج قران ( - - - ) حج قران ) و حج افراد ( - - - ) حج افراد ) در اين حكم ملحق به متمتع است . 12\r\nبر ناتوانِ از قربانى در حج ، واجب است ده روز روزه بگيرد كه سه روز آن بايد پى درپى و در ماه ذيحجّه باشد . مستحب است سه روز ياد شده ، روز ترويه و روزهاى قبل و بعد آن باشد . 13 اگر كسى روز ترويه و عرفه را روزه بگيرد و عيد قربان و بعد آن تا پايان ايّام تشريق ( - - - ) ايّام تشريق ) را افطار كند ، زيانى به پى درپى بودن روزهء او وارد نمىشود و مىتواند روزهء يك روز باقى مانده را پس از پايان ايّام تشريق بگيرد . 14\r\nكسى كه در ماه‌هاى حج ( شوّال ، ذيقعده و ذيحجّه ) عمرهء مفرده ( - - - ) عمرهء مفرده ) گزارده ، چنانچه تا حلول ماه ذيحجّه ، بويژه تا روز ترويه در مكّه\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nبماند ، بنابر مشهور مستحب است حج تمتّع ( - - - ) حج تمتّع ) به جا آورد . 15 برخى قدما حج تمتّع را بر كسى كه تا روز ترويه در مكّه مانده است ، واجب دانسته‌اند . 16\r\n1 . الحدائق الناضرة 4 / 184 ؛ العروة الوثقى 2 / 151 * 2 . الحدائق الناضرة 13 / 364 * 3 . ذخيرةالمعاد / 650 ؛ كشف اللثام 6 / 41 * 4 . الوسيلة / 176 * 5 . كتاب السرائر 1 / 583 ؛ الجامع للشرائع / 204 * 6 . المهذب 1 / 244 ؛ الوسيلة / 177 ؛ الدروس الشرعية 1 / 415 * 7 . المقنعة / 407 - 408 ؛ جمل العلم و العمل / 109 * 8 . مدارك الأحكام 7 / 388 * 9 . 388 ؛ كشف اللثام 6 / 43 ؛ جواهر الكلام 19 / 5 - 7 * 10 . تهذيب الأحكام 5 / 175 * 11 . جواهر الكلام 19 / 2 * 12 . مسالك الأفهام 2 / 271 - 272 * 13 . الحدائق الناضرة 17 / 124 * 14 . جواهر الكلام 17 / 83 * 15 . 20 / 460 ؛ العروة الوثقى 4 / 610 - 611 * 16 . المهذب 1 / 272 .\r\n\r\nروز دحوالارض\r\n\r\nروز دَحْوُالارض بيست و پنجم ذيقعده .\r\nاز آن در باب طهارت و صوم نام برده‌اند .\r\nبنابر قول منسوب به مشهور ، غسل كردن در روز دحوالارض ( روز پهن شدن زمين از زير كعبه ) مستحب است . 1 روزهء اين روز نيز مستحب مؤكد و يكى از چهار روزى است كه در بين ايّام سال روزه گرفتن در آن فضيلت بسيار دارد و بنابر روايتى روزه گرفتن در اين روز معادل شصت ماه روزه و كفّاره هفتاد سال گناه است . 2\r\n1 . جواهر الكلام 5 / 40 - 41 ؛ الحدائق الناضرة 4 / 235 * 2 . جواهر الكلام 17 / 100 ؛ العروة الوثقى 3 / 659 .\r\n\r\nروز صدر\r\n\r\nروز صَدَر سيزدهم ذيحجه .\r\nبه روز سيزدهم ذيحجه ؛ آخرين روز ايّام تشريق و روز نفْر دوم ( كوچ دوم از منى براى حاجىاى كه شب سيزدهم در منى مانده است ) روز صدر مىگويند 1 ( - - - ) ايّام تشريق ) .\r\n1 . كشف اللثام 6 / 288 ؛ جواهر الكلام 20 / 44 .\r\n\r\nروز عرفه\r\n\r\nروز عَرَفه نهم ذيحجه .\r\nاز احكام آن در بابهاى طهارت ، صلات ، صوم و حج سخن گفته‌اند .\r\nروز عرفه از روزهاى با فضيلت است . اشتغال به دعا پس از نماز ظهر و عصر و نيز اجتماع مردم جهت دعا در اين روز\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nاستحباب دارد ؛ 1 بلكه دعا در روز عرفه از روزه افضل است ؛ از اين رو ، چنانچه روزه موجب ضعف انسان از دعا گردد ، كراهت دارد ؛ ليكن در صورتى كه موجب ضعف نشود مستحب است . 2\r\nاز ديگر اعمال مستحب روز عرفه ، زيارت امام حسين عليه السّلام ؛ 3 آزاد كردن برده در شب و روز عرفه ؛ 4 خواندن دو ركعت نماز - پس از نماز عصر و قبل از شروع به دعا زير آسمان - و اعتراف به گناهان ؛ 5 خواندن صد ركعت نماز براى كسى كه در عرفات ( - - - ) عرفات ) است با حمد و توحيد و ختم آن با آية الكرسى 6 ( - - - ) آية الكرسى ) ؛ غسل ، و افضل انجام دادن آن هنگام زوال است 7 و صدقه دادن كه پاداشى مضاعف از ديگر ايّام دارد . 8\r\nحاجت خواستن از غير خدا در روز عرفه مكروه است . 9\r\nاز مناسك حج ، وقوف ( - - - ) وقوف ) به عرفات از ظهر روز نهم ذيحجه تا غروب آفتاب است . 10 جمع بين نماز ظهر و عصر در اول وقت براى كسى كه در عرفات است ، استحباب دارد . در اين صورت ، اذان نماز عصر ساقط خواهد بود ؛ ليكن در اينكه سقوط آن به نحو رخصت است يا عزيمت ، اختلاف مىباشد . بنابر قول به عزيمت ، اذان نماز عصر مشروعيت ندارد ، بلكه بدعت و حرام است . 11\r\nمستحب است محرم پس ازبستن احرام ، تلبيه ( - - - ) تلبيه ) را تكراركند ، ليكن به تصريح برخى ، بر كسى كه احرام حج بسته ، واجب است ظهر روز عرفه تلبيه را قطع كند . 12\r\nمستحب است امير الحاج ( - - - ) امير الحاج ) در روز عرفه براى حاجيان سخنرانى كند و آنها را با اعمال و مناسك آشنا سازد . 13 بر حاجى مستحب است شب عرفه به منى رفته ، تا طلوع فجر در آن جا بيتوته نمايد و به طاعت الهى - از قبيل نماز ، دعا و ذكر - مشغول گردد . 14\r\n( - - - ) روز ترويه )\r\n1 . بحار الأنوار 98 / 212 ؛ وسائل الشيعة 13 / 559 - 560 ؛ جواهرلكلام 7 / 202 * 2 . جواهر الكلام 17 / 103 و 116 * 3 . وسائل الشيعة 14 / 459 * 4 . 23 / 12 * 5 . الإشراف / 30 ؛ وسائل الشيعة 8 / 183 * 6 . وسائل الشيعة 13 / 542 * 7 . جواهر الكلام 5 / 35 * 8 . وسائل الشيعة 9 / 403 * 9 . 13 / 555 * 10 . جواهر الكلام 19 / 35 * 11 . 9 / 37 و 35 * 12 . 18 / 274 * 13 . تذكرة الفقهاء 8 / 165 * 14 . الكافى فى الفقه / 198 ؛ كتاب السرائر 1 / 521 .\r\n\r\n","description":"","footnote":"","page_name":" 161 ","page_number":161},
  {"content":"\r\n\r\n\r\nروز قرّ\r\n\r\nروز قَرّ يازدهم ذيحجه .\r\nبه روز يازدهم ذيحجه ، نخستين روز از ايّام تشريق - كه حاجيان در منى مستقر مىشوند - روز قرّ گويند 1 ( - - - ) ايّام تشريق ) .\r\n1 . كتاب السرائر 1 / 611 ؛ كشف اللثام 6 / 288 .\r\n\r\nروز مباهله\r\n\r\nروز مُباهله بيست و چهارم ذيحجه .\r\nمشهور ، روز مباهله را بيست و چهارم ذيحجه دانسته‌اند . روزهاى 27 ، 21 ، و 25 نيز نقل شده است . 1\r\nدر روز ياد شده ، سال دهم هجرى ، رسول خدا صلّى اللَّه عليه و آله همراه حضرت على ، حضرت فاطمه ، امام حسن و امام حسين عليهم السّلام در نقطه‌اى خارج از شهر كه بعدها در آن جا مسجدى ساختند و امروزه به نام مسجد مباهله معروف است با هيئت نمايندگى نصاراى نجران بنابر مباهله ( - - - ) مباهله ) گذاشتند ؛ ليكن نجرانيان عقب نشينى كردند و با پيامبر صلّى اللَّه عليه وآله مصالحه نمودند . 2 به قول برخى نيز در روز ياد شده حضرت على عليه السّلام در حال ركوع انگشتر خويش را صدقه داد . 3 از عنوان ياد شده در بابهاى طهارت ، صلات و صوم سخن گفته‌اند .\r\nغسل كردن در روز مباهله مستحب است ؛ 4 چنان كه مستحب است در اين روز به هر اندازه كه مىخواهد نماز بگزارد و پس از هر دو ركعت ، هفتاد بار استغفار كند و دعاى وارد شده را بخواند . 5 نيز مستحب است نزديك زوال غسل كند و دو ركعت نماز بگزارد و در هر ركعت پس از حمد ، سورهء توحيد ، آية الكرسى ( - - - ) آية الكرسى ) و سورهء قدر ، هر كدام را ده بار بخواند . 6\r\nروزه گرفتن در روز مباهله مستحب است . 7\r\n1 . جواهر الكلام 5 / 40 * 2 . آثار اسلامى مكه و مدينه / 282 * 3 . كشف الغطاء 3 / 285 * 4 . جواهر الكلام 5 / 38 * 5 . تذكرة الفقهاء 2 / 286 * 6 . مصباح المتهجد / 758 ؛ كشف اللثام 4 / 403 * 7 . جواهر الكلام 17 / 109 .\r\n\r\nروز مولود\r\n\r\nروز مولود روز ولادت پيامبر اعظم صلّى اللَّه‌عليه و آله .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nاز آن به مناسبت در بابهاى طهارت ، صلات و حج سخن گفته‌اند .\r\nمراد از روز مولود ، روز ولادت رسول خدا صلّى اللَّه عليه و آله است كه بنابر قول مشهور ، روز هفدهم ربيع الاول مىباشد . 1 برخى ، دوازدهم اين ماه را روز مولود دانسته‌اند . 2\r\nغسل كردن 3 و روزه گرفتن در روز مولود مستحب است . آن روز يكى از چهار روزى است كه روزه گرفتن در آنها فضيلتى ممتاز دارد و ثواب آن معادل يك سال روزه است . 4\r\nزيارت پيامبر اكرم صلّى اللَّه عليه و آله از راه دور و نزديك ، زيارت امير مؤمنان و ديگر معصومان عليهم السّلام ، خواندن نمازها و دعاهاى وارد شده ، صدقه دادن و شاد كردن مؤمنان ، از ديگر مستحبات روز مولود است . 5\r\n1 . جواهر الكلام 5 / 36 ؛ كتاب الطهارة ( شيخ انصارى ) 3 / 55 * 2 . الكافى ( كلينى ) 1 / 439 * 3 . مستند الشيعة 3 / 336 ؛ جواهر الكلام 5 / 36 * 4 . مصباح المتهجد / 791 ؛ جواهر الكلام 17 / 98 ؛ العروة الوثقى 3 / 659 * 5 . مصباح المتهجد / 791 ؛ الإقبال 3 / 121 - 142 .\r\n\r\nروزنامج\r\n\r\nروزنامَج دفتر يادداشت روزانه .\r\nواژهء روزنامج مركب از دو كلمهء فارسى « روز » و « نامه » است كه با جايگزين كردن « ج » به جاى « ه » معرب شده است ، مانند بارنامج كه معرب بارنامه است . روزنامج به دفترى كه حساب و رخدادهاى روزانه را در آن ياد داشت مىكنند ، اطلاق شده است . 1\r\n1 . المبسوط 4 / 147 و 7 / 216 و 8 / 120 و 185 ؛ جواهر الكلام 40 / 265 .\r\n\r\nروزنامه - - - ) رسانه\r\n\r\nروز نفر\r\n\r\nروز نَفْر از ايّام تشريق .\r\nروز نفر ، يعنى روز كوچ كردن حاجيان از منى كه در دو روز انجام مىشود : دوازدهم و سيزدهم ذيحجه . از اول به روز نفر اول يا اعظم و از دوم به روز نفر دوم يا نفر آخر تعبير مىكنند 1 ( - - - ) ايّام تشريق ) .\r\nبر سرپرست حاجيان ( - - - ) امير الحاج ) مستحب است در روز نفر اول براى حجاج\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nسخنرانى كرده ، آنان را با وظايف خويش و مناسك حج آشنا سازد و نيز بر طاعت خداى متعال و خوددارى از نافرمانى وى ، و ختم كردن مناسك حج به پايدارى و ثبات بر بندگى خداوند ترغيب نمايد . 2\r\n1 . كتاب السرائر 1 / 611 ؛ جواهر الكلام 19 / 175 ؛ تفصيل الشريعة ( الحج ) 5 / 295 * 2 . الدروس الشرعية 1 / 461 .\r\n\r\nروزه\r\n\r\nروزه خوددارى ( امساك ) از مفطرات در روز به قصد تقرب به خدا .\r\nروزه در لغت به معناى خوددارى كردن از چيزى و ترك آن آمده است . برخى لغويان به هر امساك كننده از خوردنى و نوشيدنى يا سخنى يا حركتى « صائم » اطلاق كرده‌اند . 1 ليكن روزه در اصطلاح شرع مقدس همان است كه در شناسه آمده است . 2 برخى ، آن را به آماده ساختن نفس بر اجتناب از چيزهايى خاص ، 3 و برخى ديگر به مهيّا كردن مكلّف يا مميّزِ مسلمانى كه مانعى - همچون سفر - براى روزه گرفتن ندارد خود را براى خدا بر ترك مفطرات از طلوع فجر صادق تا غروب خورشيد ، تعريف كرده‌اند . 4\r\nتعريف روزه به امساك ( خوددارى ) تعريف به امر عدمى است ؛ از اين‌رو ، برخى به آن اشكال كرده و گفته‌اند : امر عدمى متعلّق تكليف قرار نمىگيرد ؛ بر خلاف تعريف مهيّا كردن كه امر وجودى و قابل تعلّق تكليف به آن است . 5\r\nبه روزه دار « صائم » و به آنچه كه روزه دار بايد آن را ترك كند و در صورت ارتكاب آن روزه‌اش باطل مىشود « مُفْطِر » گويند . عنوان صوم در فقه بابى مستقل است كه در آن به تفصيل از احكام روزه سخن رفته است .\r\nاقسام : روزه از جهت حكم تكليفى به واجب ، مستحب ، حرام و مكروه تقسيم شده است .\r\n1 . روزهء واجب : روزه‌هاى واجب عبارتند از : روزهء ماه رمضان ؛ روزهء قضاى ماه رمضان ؛ روزهء كفّاره ( - - - ) روزهء كفّاره ) ؛ روزهء سومين روز اعتكاف ( - - - ) اعتكاف ) ؛ روزهء نذر ، عهد و يمين ؛ روزه اى كه\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nبه سبب شرط ضمن عقد لازم يا اجاره يا مانند آن بر انسان واجب شده است و روزهء پسر بزرگ‌تر براى پدر و مادر . 6\r\n2 . روزهء مستحب : روزهء مستحب سه نوع است ؛ زيرا استحباب آن يا به جهت عنوان اوّلى است ؛ بدين معنا كه روزه به خودى خود امرى راجح و محبوب خداى متعال است ، مانند روزهء تمامى ايّام سال ، جز روزهايى كه روزه در آنها حرام است ؛ يا به جهت سببى خاص ، مانند روزه براى طلب باران ؛ و يا به جهت زمانى خاص ، مانند روزهء سه روز در هر ماه - كه بنابر قول مشهور ، پنج شنبهء اوّل و آخر و چهارشنبهء اوّل دههء دوم ماه است ؛ روزهاى سيزدهم ، چهاردهم و پانزدهم هر ماه ( ايّام البيض ) بنابر قول مشهور ؛ روز ميلاد رسول اكرم صلّى اللَّه عليه و آله ( هفده يا دوازدهم ربيع الاوّل ) ؛ روز عيد غدير ( هيجدهم ذيحجه ) ؛ روز مبعث ( 27 رجب ) ؛ روز دحو الارض ( 25 ذيقعده ) ؛ روز عرفه براى كسى كه روزه گرفتن موجب ضعف وى در دعا نمىشود ؛ هر پنج شنبه و جمعه يا جمعهء تنها ؛ اوّل ذيحجه ، بلكه اوّل تا نهم آن ؛ روز نوروز ؛ روزهء همهء ماه رجب و شعبان ؛ روزه‌هاى اوّل ، سوم و هفتم محرّم ، بيست و نهم ذيقعده ؛ چهارم تا نهم شوّال و نيمهء جمادى الاولى . 7\r\n3 . روزهء حرام : روزه‌هاى حرام عبارتند از : روزهء عيد فطر و قربان ؛ روزهء ايّام تشريق ( - - - ) ايّام تشريق ) براى كسى كه در منى حضور دارد ؛ روزهء يوم الشك ( روز مردد بين آخر شعبان و اوّل رمضان ) به نيّت ماه رمضان ( - - - ) يوم الشك ) ؛ روزهء سكوت ( - - - ) روزهء سكوت ) ؛ روزهء وصال ( - - - ) روزهء وصال ) ؛ روزهء وفا به نذر معصيت جهت شكر ؛ روزهء مستحب زوجه در صورت منافات داشتن با حق زوج يا عدم اذن زوج و يا نهى او ، بنابر اختلاف اقوال ؛ روزهء مستحب فرزند ، در صورتى كه موجب آزار پدر و مادر گردد ؛ روزهء بيمار و هر كسى كه روزه برايش زيان دارد ؛ روزهء واجب در حال سفر ؛ روزه مستحب برده در صورت تنافى با حق مولا و روزهء دهر 8 ( - - - ) روزهء دهر ) .\r\n\r\n","description":"","footnote":"","page_name":" 165 ","page_number":165},
  {"content":"\r\n\r\n4 . روزهء مكروه : مراد از كراهت در عمل عبادى كم بودن ثواب آن يا مزاحم بودن با عملى افضل و ارجح از آن مىباشد ، مانند روزهء روز عاشورا ؛ روز عرفه براى كسى كه بيم ضعف از دعا دارد ؛ روزهء مستحب مهمان بدون اذن ميزبان ، بنابر قول برخى . بعضى آن را بدون اذن يا با نهى ميزبان ، صحيح ندانسته‌اند ؛ روزهء فرزند بدون اذن پدر به قول برخى . بعضى در صورت عدم اذن يا نهى ، آن را صحيح ندانسته‌اند ؛ روزهء مستحب براى كسى كه به طعامى دعوت شده و روزهء استحبابى در سفر به قول جمعى ، جز روزهء سه روز در مدينه جهت برآمدن حاجت . 9\r\nاركان : اركان روزه عبارت است از نيّت ، امساك از مفطرات و زمان .\r\n1 . نيّت : مراد از نيّت در روزه ، روزه گرفتن به قصد تقرّب به خدا و امتثال امر او است . بنابر قول مشهور ، بلكه به اجماع ادعا شده ، در نيّت روزهء ماه رمضان ، تعيين ( روزهء ماه رمضان بودن ) شرط نيست ؛ بلكه نيّت روزه به قصد تقرّب به خدا كفايت مىكند ؛ 10 ليكن در روزهء واجب غير معيّن ، مانند روزهء كفّاره ( - - - ) روزهء كفّاره ) و نذر مطلق ، و نيز بنابر قول مشهور در روزهء واجب معيّن ، مانند نذر معيّن ، تعيين در نيّت ، شرط صحّت روزه است . بنابر اين ، اگر به صرف قصد تقرّب اكتفا كند ، روزه صحيح نخواهد بود . 11\r\nاقوال در روزهء مستحب مختلف است . برخى ، روزهء مستحب معيّن همچون روزهء ايّام البيض را به روزهء ماه رمضان ملحق كرده و تعيين را شرط ندانسته‌اند . بعضى گفته‌اند : در روزهء استحبابى داراى سبب خاص ، مانند طلب باران ، تعيين از جهت احراز خصوصيت و تحقق آن شرط است ، نه آنكه شرط صحّت باشد ، و در روزهء استحبابى داراى زمان خاص ، مانند ايّام البيض ، وقوع روزه در آن زمان ، تعيّن آن به شمار مىرود و نيازى به تعيين آن در نيّت نيست . 12\r\nپايان زمان نيّت در روزهء واجب معيّن ، بنابر قول مشهور ، طلوع فجر صادق است ؛ ليكن در صورت فراموشى يا جهل به ماه رمضان بودن ، تا قبل از زوال ، هر زمان يادش بيايد مىتواند نيّت كند ؛\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nبه شرط آنكه كارى كه روزه را باطل مىكند انجام نداده باشد ، و چنانچه بعد از زوال يادش بيايد ، كفايت نمىكند .\r\nزمان نيّت در روزهء واجب غير معيّن و بنابر قولى در روزهء مستحب تا زوال ادامه دارد . قول ديگر در روزهء مستحب ، امتداد زمان تا قبل از غروب خورشيد است . 13\r\nگرفتن روزهء يوم الشّك ( روز مردد بين آخر شعبان و اوّل رمضان ) به نيّت ماه رمضان ، بنابر قول مشهور صحيح نيست ؛ ليكن به نيّت روزهء استحبابى ماه شعبان صحيح است و چنانچه بعد معلوم شود آن روز اوّل ماه رمضان بوده ، از روزهء واجب كفايت مىكند . 14\r\n2 . امساك از مفطرات : يعنى خوددارى كردن روزه دار از آنچه كه ارتكاب آن موجب بطلان روزه مىشود . مفطرات عبارتند از : خوردن و آشاميدن ؛ آميزش در قُبُل و بنابر قول مشهور در دُبُر ؛ دروغ بستن بر خدا ، رسول خدا صلّى اللَّه عليه و آله و امامان معصوم عليهم السّلام بنابر قول منسوب به مشهور . به تصريح برخى ، حضرت فاطمه زهرا عليها السّلام و ديگر پيامبران و جانشينان ايشان نيز در حكم يادشده ملحق به آنان‌اند ؛ فرو بردن سر در آب به قول برخى ؛ رساندن غبار غليظ به حلق به قول مشهور ؛ باقى ماندن بر جنابت ، حيض و نفاس تا اذان صبح ؛ استمنا ( - - - ) استمناء ) ؛ اماله ( - - - ) اماله ) با مايعات به قول گروهى و استفراغ كردن از روى عمد .\r\nدر بطلان روزه به خوردن و آشاميدن ، تفاوتى بين نوع متعارف آن ، مانند نان و آب و نوع غير متعارف ، از قبيل خاك و شيرهء درخت نيست . 15\r\nفرو بردن عمدى غذاى باقى مانده لاى دندانها ، روزه را باطل مىكند . 16 در اينكه جويدن مواد داراى طعم ، بدون آنكه اجزايى از آن جدا شود ، مانند سقز ، موجب بطلان روزه مىشود يا نه ، اختلاف است . مشهور قائل به عدم بطلان اند ، هرچند آن را مكروه مىدانند . 17\r\nفرو بردن آب دهان و نيز خلط سينه تا زمانى كه وارد فضاى دهان نشده جايز است ؛ ليكن در صورت ورود به فضاى دهان ، در بطلان روزه با بلعيدن آن اختلاف است 18 ( - - - ) خلط ) .\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nفروبردن سر در آب ، بنابر قول مشهور بر روزه دار حرام است ؛ ليكن در بطلان روزه به آن اختلاف مىباشد . 19\r\nبرخى گفته‌اند : مقتضاى اطلاق نصّ و كلمات فقها ، عدم تفاوت در حكم ياد شده ( حرمت ) بين روزهء واجب و مستحب است ؛ هرچند در روزهء مستحب احتمال عدم حرمت آن را داده‌اند . 20\r\nبرخى نيز در حرمت آن در روزهء مستحب و واجب موسّع اشكال كرده‌اند . 21\r\nباقى ماندن بر جنابت در روزهء ماه رمضان و نيز قضاى آن ، بنابر قول مشهور موجب بطلان روزه است . در ديگر روزه‌ها اختلاف است 22 ( - - - ) بقا بر جنابت ) . همچنين است اگر زن قبل از طلوع فجر از حيض ( - - - ) حيض ) يا نفاس ( - - - ) نفاس ) پاك شود و با داشتن وقت ، تا طلوع فجر صادق ، غسل يا در صورت عدم امكان غسل ، تيمّم نكند . 23\r\nبنابر قول برخى ، رساندن غبار رقيق ( غير غليظ ) به حلق نيز موجب بطلان روزه است ، مگر آنكه اجتناب از آن دشوار باشد . 24 بسيارى از متأخران دود غليظ را در حكم ، به غبار غليظ ملحق كرده‌اند . 25 برخى قدما ، بوييدن مادّهء خوش بويى را كه بوى آن به حلق مىرسد از اسباب بطلان روزه بر شمرده‌اند . 26\r\nآيا آنچه از غير راه حلق - جز اماله با مايعات - به باطن مىرسد از قبيل تزريق با آمپول ، موجب بطلان روزه مىشود يا نه ؟ محل اختلاف است 27 ( - - - ) تزريق ) .\r\nارتكاب مفطرات ياد شده ، جز بقا بر جنابت ، به دو شرط موجب بطلان روزه مىشود :\r\n1 . از روى عمد باشد ، حتى بنابر مشهور اگر مرتكب ، جاهل به حكم ( بطلان روزه به سبب آن ) باشد . 28\r\nبقابر جنابت از روى غير عمد نيز گاه موجب بطلان روزه مىشود ، مانند موردى كه جنب به قصد غسل ، قبل از طلوع فجر بخوابد و پس از بيدار شدن ، دوباره به قصد غسل بخوابد ، ليكن تا صبح بيدار نشود ، كه در اين صورت بنابر قول مشهور روزه‌اش باطل است . 29\r\nاگر ارتكاب مفطر از روى سهو يا فراموشى باشد ، روزه باطل نمىشود . 30\r\n\r\n","description":"","footnote":"","page_name":" 168 ","page_number":168},
  {"content":"\r\n\r\n2 . از روى اختيار باشد . اختيار دو معنا دارد : يكى قصد و اراده و ديگرى رضا و خشنودى . بدون شك اختيار به معناى نخست ، شرط بطلان روزه به مفطرات است . از اين رو ، اگر مرتكب ، فاقد قصد و اراده باشد ، روزه‌اش باطل نمىشود ، مانند روزه دارى كه به زور در حلق او آب بريزند . ليكن در شرط بودن اختيار به معناى دوم اختلاف است . بنابر قول به اعتبار آن ، چنانچه كسى از روى اكراه و تهديد وادار به ارتكاب مفطرى گردد ، روزه‌اش باطل نمىشود ؛ اما بنابر قول به عدم اعتبار آن ، روزه‌اش باطل مىشود . 31\r\nآثار افطار : بر افطار عمدى روزهء واجب از روى اختيار گاه آثارى از قبيل قضا و كفّاره مترتب است .\r\nبنابر مشهور در بطلان روزه به افطار عمدى و وجوب قضا - در موارد وجوب آن - تفاوتى بين عالم و جاهل نيست ؛ ليكن در وجوب كفّاره - در موارد وجوب آن - بر جاهل اختلاف است . برخى ، تنها قضا را بر او واجب دانسته و برخى بين جاهل مقصر و قاصر تفصيل‌داده و بر اوّلى قضا و كفّاره ؛ هر دو را واجب دانسته‌اند . قول وجوب كفّاره بر جاهل مطلقا منسوب به مشهور است . 32 اينك تفصيل آثار :\r\nالف . قضا و كفّاره : افطار عمدى روزهء واجب معيّن همچون روزهء ماه رمضان و روزهء نذر معيّن مانند روزهء يك هفتهء معيّن موجب ثبوت قضا و كفّاره است . 33\r\nب . كفّاره : كفّاره در سه قسم از اقسام روزه واجب مىشود ؛ خواه با آن قضا نيز واجب باشد يا نه :\r\n1 . روزهء ماه رمضان كه كفّارهء آن بنابر قول مشهور ، آزاد كردن يك برده يا دو ماهِ پى درپى ( - - - ) تتابع ) روزه گرفتن و يا اطعام شصت فقير است و مكلّف بين انتخاب يكى از آن سه مخيّر مىباشد . وجوب مراعات ترتيب ( ابتدا آزاد كردن برده ، در صورت عدم تمكّن از آن ، روزه گرفتن و در صورت عدم تمكّن از آن ، اطعام ) منسوب به بعضى قدما است . 34\r\nبنابر قول برخى ، در افطار با حرام ، كفّارهء جمع ( هرسه خصال ) واجب مىشود ؛ ليكن مشهور آن را واجب نمىدانند . 35\r\n\r\n","description":"","footnote":"","page_name":" 169 ","page_number":169},
  {"content":"\r\n\r\n2 . روزهء قضاى ماه رمضان بنابر مشهور ، در صورتى كه روزه دار پس از زوال ( ظهر ) روزه‌اش را باطل كند . كفّارهء آن اطعام ده فقير - هر فقير به اندازهء يك مُدّ ( - - - ) مُدّ ) - بنابر قول منسوب به مشهور است . ديگر اقوال در مسئله عبارت است از : كفّارهء افطار در ماه رمضان ؛ كفّارهء قسم ؛ سه روز روزه يا اطعام ده فقير ؛ سه روز روزه يا اطعام ده فقير درصورت افطار نه از روى استخفاف و كفّارهء افطار در ماه رمضان در صورت افطار از روى استخفاف . 36\r\n3 . روزهء نذر معيّن كه كفّارهء آن بنابر قول مشهور ، كفّارهء افطار روزهء ماه رمضان است . برخى ، كفّارهء آن را كفّارهء قسم ( اطعام ده فقير يا پوشاندن آنان يا آزاد كردن يك برده ) دانسته‌اند . 37\r\nج . وجوب قضا بدون كفّاره : موارد آن در افطار روزهء واجب معيّن به شرح زير است :\r\n1 . اگر جنب در شب ماه رمضان ، پس از بيدار شدن از خواب اوّل يا دوم ، دوباره به قصد بيدارى و غسل قبل از طلوع فجر ، بخوابد ، ليكن تا صبح بيدار نشود ، به قول برخى ، تنها قضاى آن روز بر وى واجب مىشود ؛ هرچند مشهور در خواب سوم به كفّاره نيز قائل‌اند . 38\r\n2 . چنانچه روزه دار در ماه رمضان بدون ارتكاب مفطرى ، با ترك نيّت روزه يا با ريا ( - - - ) ريا ) يا با نيّت قطع روزه در اثناى روز يا با نيّت قاطع ( نيّت ارتكاب يكى از مفطرات ) ، روزهء خود را باطل كند ، قضاى آن روز بر او واجب است . 39\r\nبرخى در اين صورت ، كفّاره را مطلقا واجب دانسته و برخى ، نيّت قاطع بدون ارتكاب را موجب بطلان روزه ندانسته ، و برخى علاوه بر نيّت قاطع ، نيّت قطع در آينده را موجب بطلان ندانسته‌اند . 40\r\n3 . كسى كه غسل جنابت را فراموش كرده و يك يا چند روز از ماه رمضان را با حالت جنابت روزه گرفته است ، بنابر قول اكثر فقها ، قضاى روزهء همهء آن روزها بر او واجب است .\r\n4 . كسى كه به رغم توانايى بر اطلاع يافتن از طلوع فجر ، بدون بررسى ، مرتكب مفطرى شود و سپس معلوم گردد كه فجر قبل از آن طلوع كرده است ،\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nقضاى آن روز بر او واجب است . در صورت ناتوانى از كسب آگاهى از فجر ، مانند نابينا ، بنابر قول مشهور ، روزه‌اش صحيح است و قضا واجب نيست . 41\r\n5 . كسى كه با اعتماد بر اخبار ديگرى بر عدم طلوع فجر ، مرتكب مفطرى شود و سپس معلوم گردد كه فجر طلوع كرده بوده است . 42\r\n6 . ارتكاب مفطر در فرضى كه كسى او را از طلوع فجر مطلع ساخته ، ليكن وى به جهت عدم اعتماد به خبر او ، آن را ناديده گرفته است و سپس درستى خبر معلوم شود . 43\r\n7 . افطار روزه به تقليد از كسى كه از داخل شدن شب خبر داده و سپس نادرست بودن آن معلوم شده است . برخى در فرض عدم جواز تقليد ، كفّاره را نيز ثابت دانسته‌اند . 44\r\n8 . بنابر قول برخى ، افطار بر اثر تاريكى هوا كه - بدون وجود علّتى همچون ابر در آسمان - منشأ جزم به دخول شب گشته و سپس خلاف آن ثابت شده است . 45\r\n9 . داخل كردن آب در دهان به قصد خنك شدن ، ليكن به طور اتفاقى وارد حلق گردد . همچنين است به تصريح گروهى داخل كردن آب در دهان به قصد سرگرمى - و نه خنكى - و سپس فرورفتن اتفاقى آن در حلق . 46\r\n10 . استفراغ كردن از روى عمد بنابر قول مشهور . 47\r\n11 . اماله كردن با مايعات بنابر قول برخى . 48\r\n12 . بقابر جنابت از روى عمد به قول بعضى . 49\r\n13 . ارتماس ( - - - ) ارتماس ) بنابر قول برخى . 50\r\n14 . رساندن غبار به حلق به قول بعضى . 51\r\n15 . به قول برخى ، انزال منى به سبب ملاعبه يا ملامسه ؛ بدون آنكه قصد انزال داشته باشد و عادت وى نيز در چنين مواقعى انزال نباشد . 52\r\nآداب : امور زير بر روزه دار مكروه است : لمس كردن ، بوسيدن و ملاعبه با همسر ؛ سرمه كشيدن با چيزى كه مزه يا\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nبوى آن به حلق مىرسد ؛ خارج كردن خون از بدن در صورت بيم ضعف بر اثر آن ، بلكه هر كارى كه موجب عروض ضعف گردد ؛ استعمال انفيه در فرض عدم وصول به حلق و چنانچه به حلق مىرسد ، بنابر قول برخى جايز نيست و موجب بطلان روزه است ( - - - ) انفيه ) ؛ بوييدن گلها ، بويژه گل نرگس ؛ اماله كردن با جامد ؛ مرطوب كردن لباس تن ؛ نشستن زن در آب بنابر قول مشهور ؛ كندن دندان ، بلكه هر كارى كه موجب شود دهان خون آلود گردد ؛ مسواك زدن با چوبِ تر بنابر قول برخى . قول مقابل ، عدم كراهت آن است و مضمضه كردن آب بدون غرض عقلايى . 53\r\n3 . زمان : زمان ، سومين ركن روزه و عبارت است از طلوع فجر صادق تا غروب خورشيد كه بنابر قول مشهور با زوال حمرهء مشرقيه ( - - - ) حمرهء مشرقيه ) و به قول برخى ، با ناپديد شدن قرص آفتاب از افق تحقق مىيابد . 54\r\nروزهء عيد فطر و قربان 55 و نيز روزهء كسى كه در ايّام تشريق در منى است صحيح نيست . 56\r\nشرايط : روزه داراى دو نوع شرايط است : شرايط صحّت و شرايط وجوب .\r\nالف . شرايط صحّت\r\n1 . اسلام . بنابر اين ، روزه از كافر صحيح نيست ( - - - ) اسلام ) .\r\n2 . ايمان . بنابر اين ، روزه از غير مؤمن صحيح نيست . براين مطلب ادعاى اجماع شده است ؛ ليكن برخى ، ايمان را شرط قبول عمل عبادى و ترتّب ثواب بر آن دانسته‌اند ، نه شرط صحّت عمل ( - - - ) ايمان ) .\r\n3 . عقل . بنابر اين ، روزه از ديوانه صحيح نيست ؛ همچنين از هر فاقد عقلى ، مانند مست ، بنابر قول مشهور و بيهوش ( - - - ) بيهوشى ) . برخى گفته‌اند : اگر شخص قبل از بيهوشى نيّت روزه داشته ، روزه‌اش صحيح است . 57\r\nبعضى شخص مست و بيهوش را به شخص خوابيده ملحق كرده‌اند نه به ديوانه ؛ از اين رو ، صحّت روزهء آنان را در صورت داشتن نيّت روزه قبل از بروز حالت مستى و بيهوشى بعيد ندانسته‌اند . 58\r\n4 . باقى نماندن بر جنابت يا حدث حيض يا نفاس تا صبح .\r\n\r\n","description":"","footnote":"","page_name":" 172 ","page_number":172},
  {"content":"\r\n\r\n5 . پاكى از حيض و نفاس در تمامى روز . عروض حيض و نفاس حتى يك لحظه قبل از مغرب موجب بطلان روزه است .\r\n6 . در سفر نبودن . سفرى كه موجب قصر نماز مىشود ، در صورت علم روزه دار به حكم ( بطلان روزه در سفر ) موجب بطلان روزهء واجب نيز مىشود ، مگر در سه مورد :\r\nاوّل ؛ سه روز روزهء بدل از قربانى در حج تمتّع ( - - - ) حج تمتع ) با ناتوانى از قربانى .\r\nدوم ؛ بنابر مشهور ، هيجده روز روزهء بدلِ شترى كه به جهت كفّاره بر كسى كه به عمد قبل از غروب آفتاب از عرفات كوچ كرده ، واجب شده است .\r\nسوم ؛ بنابر قول مشهور ، روزهء نذرى كه در سفر بودن يا در سفر و حضر بودن ، هردو در آن شرط شده باشد .\r\nدر شرط بودن عدم سفر در روزهء مستحب اختلاف است . قول منسوب به اكثر فقها ، كراهت ( به معناى كم بودن ثواب ) آن است ، جز روزهء سه روز ( چهارشنبه ، پنج شنبه و جمعه ) در مدينه جهت برآمدن حاجت كه به اتفاق ، جايز بلكه مستحب است .\r\n7 . زيان نداشتن . روزه‌اى كه انسان يقين به زيان داشتن و يا خوف آن را دارد ، صحيح نيست . 59\r\nروزهء شخص خوابيده حتى در تمام روز صحيح است ، به شرط آنكه شب آن روز نيّت روزه كرده باشد . 60\r\nروزهء كودك مميّز صحيح است و بر ولىّ او مستحب است كودك را جهت تمرين به روزه گرفتن به مقدار توان او ، امر كند ؛ ليكن در اينكه مبدأ آن شش سالگى ، هفت سالگى و يا نه سالگى كودك مىباشد ، اختلاف است . 61\r\nبنابر قول مشهور ، در روزهء مستحب ، علاوه بر شرايط ياد شده ، عدم اشتغال ذمّهء شخص به روزهء واجب شرط صحّت آن است . 62\r\nب . شرايط وجوب : بالغ و عاقل بودن ؛ بيهوش ، بيمار و مسافر نبودن و نيز پاكى از حيض و نفاس ، شرايط وجوب روزه‌اند . 63\r\nتلازم بين روزه و نماز : بين اتمام نماز و روزه و قصر نماز و افطار روزه\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nتلازم وجود دارد . بنابر اين ، در مواردى كه نماز قصر است ، روزه نيز صحيح نيست ، چنان كه گذشت ؛ ليكن مواردى از اين قاعده استثنا شده است ، مانند مكانهاى چهارگانه ( مكّه ، مدينه ، كوفه و كربلا ) كه مسافر در آنها بين قصر و اتمام نماز مخيّر است ، اما روزه‌اش صحيح نيست ( - - - ) اماكن اربع ) . و نيز اگر مسافر در ماه رمضان بعد از زوال از وطن ( - - - ) وطن ) يا محلّ اقامت خود اقدام به سفر كند ، بنابر قول بسيارى از فقها واجب است بر روزهء خود باقى بماند ، ليكن نمازش قصر است . 64\r\nموارد رخصت در افطار : افطار در ماه رمضان بر افراد زير جايز ، بلكه در برخى موارد واجب است :\r\n1 و 2 . مرد و زن كهنسال در صورت ناتوانى از روزه يا مشقت غير قابل تحمل ( حرج ) داشتن روزه براى ايشان . در اينكه در اين فرض ، ترك روزه واجب است يا جايز ، اختلاف مىباشد . بنابر قول نخست ، در صورت تحمّل و گرفتن روزه ، روزه‌اش صحيح نخواهد بود .\r\nدر فرض افطار روزه به جهت مشقت ، كفّاره به مقدار يك مُدّ و به قولى دو مدّ از طعام در ازاى هر روز افطار ، واجب است ؛ ليكن وجوب كفّاره در فرض ترك روزه به جهت ناتوانى ، اختلافى است . مشهور ، قائل به وجوب آن اند . در صورت قدرت يافتن آن دو بر روزه ، قضاى آن واجب خواهد بود . 65\r\n3 . كسى كه بيمارى عطش [ داء العطش 
  ] دارد . حكم او ، حكم پير مرد و پير زن است ، ليكن بنابر قول برخى ، بر او واجب است در نوشيدن آب به مقدار ضرورت اكتفا كند . 66\r\n4 . حاملهء در آستانهء زاييدن كه روزه براى او يا فرزندش زيان دارد . افطار بر چنين فردى واجب است ؛ ليكن درازاى هر روز بايد به مقدار يك يا دو مُدّ - به اختلاف اقوال - كفّاره بدهد . البته در اينكه كفّاره مطلقا واجب است يا تنها در صورت بيم بر حمل ، اختلاف مىباشد . قول دوم به اكثر بلكه مشهور فقها نسبت داده شده است . قضاى روزه بر چنين زنى بنابر قول مشهور واجب مىباشد ، بلكه بر آن ادّعاى اجماع شده است . 67\r\n\r\n","description":"","footnote":"","page_name":" 174 ","page_number":174},
  {"content":"\r\n\r\n5 . زن شيرده كه شيرش كم است و روزه براى او يا فرزندش زيان دارد . حكم اين مورد ، حكم مورد پيشين است . 68\r\nراههاى ثبوت هلال : روزهء ماه رمضان با ديدن هلال در اوّل ماه واجب مىشود ؛ چنان كه ترك آن با رؤيت هلال ماه شوّال واجب است . راههاى ثبوت هلال ماه عبارت است از :\r\n1 . ديدن خود مكلّف .\r\n2 . تواتر ( - - - ) تواتر ) .\r\n3 . شياع ( شنيدن خبر رؤيت از افراد متعدد ) در صورتى كه علم آور باشد . آنچه كه موجب حصول علم گردد ، هرچند به كمك قراين و شواهد ، در حكم شياع است .\r\n4 . گذشتن سى روز از اوّل ماه شعبان يا ماه رمضان كه در اوّل ، روزه و در دوم ، افطار واجب است .\r\n5 . بيّنه ( شهادت دو مرد عادل ) . هلال ماه با شهادت زنان و نيز به قول مشهور ، شهادت يك مرد عادل ، هرچند به ضميمهء قسم ، ثابت نمىشود ( - - - ) بيّنه ) .\r\n6 . حكم حاكم بنابر قول برخى . 69\r\nبنابر قول مشهور ، هلال ماه به گفتهء منجمان و نيز غروب كردن هلال بعد از شفق و ديده شدن آن قبل از زوال روز سى ام و نيز طوق داشتن ( احاطهء هاله‌اى از نور به گرداگرد ) آن و مانند آنها از قراينى كه افادهء ظن مىنمايند ، ثابت نمىگردد ، مگر براى اسير و زندانىاى كه قدرت بر تحصيل علم به هلال ندارد . 70\r\nقضاى روزهء ماه رمضان : قضاى روزهء ماه رمضان با سه شرط واجب است : بلوغ ، عقل و اسلام . بنابر اين ، بر مكلّف ، قضاى روزه‌هايى كه قبل از بلوغ نگرفته ، واجب نيست ، مگر روزهء روزى كه قبل از طلوع فجر آن روز يا همزمان با آن ، به سن بلوغ رسيده و از او فوت شده است .\r\nدر فرض رسيدن به سن بلوغ پس از طلوع فجر و فوت شدن روزه آن روز ، آيا قضا واجب است يا نه ؟ مسئله اختلافى است . 71\r\nهمچنين بر مكلّف قضاى روزهء ايّام ديوانگى و بيهوشى واجب نيست ؛ چنان كه بر كافرى كه مسلمان شده ، قضاى روزهء ايّام كفر واجب نيست ، مگر آنكه قبل از\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nطلوع فجر مسلمان شده و روزهء آن روز را نگرفته باشد ، كه قضاى آن ، بر وى واجب خواهد بود . اما بر مرتد ( - - - ) ارتداد ) قضاى دوران ارتداد واجب است ؛ 72 چنان كه بر مست و مانند او ، همچون غافل ، مُكرَه و مضطرّ - كه تحت عنوان ديوانه و بيهوش نمىگنجد - قضاى روزه‌هاى فوت شده از آنان واجب است . 73\r\nقضاى روزه‌هاى فوت شده از حائض ( - - - ) حيض ) و نفساء ( - - - ) نفاس ) نيز بر آنان واجب است . 74\r\nچنانچه روزهء ماه رمضان بر اثر بيمارى ، حيض يا نفاس فوت شود و عذر استمرار يابد تا اينكه شخص بميرد ، قضاى آن از طرف وى واجب نيست . 75\r\nشخصى كه بر اثر بيمارى روزه نگرفته ، چنانچه بيمارىاش تا ماه رمضان بعد استمرار يابد ، بنابر قول مشهور ، قضاى آن ساقط مىشود ؛ ليكن بنابر قول مشهور ، بايد براى هر روز ، يك و بنابر قول برخى ، دو مُدّ طعام كفّاره بدهد . اما اگر عذر مستمر ، غير بيمارى ، همچون سفر باشد ، تنها قضا واجب است ، بدون ثبوت كفّاره ؛ هرچند برخى ، احتياط را در جمع بين قضا و كفّاره دانسته ، بلكه بعضى به آن فتوا داده‌اند . 76\r\nكسى كه روزهء ماه رمضان را از روى عذر يا غير عذر ترك كرده و با قدرت بر قضا ، قضاى آن را تا ماه رمضان بعد به جا نياورده ، به قول معروف ميان فقها ، قضا و كفّاره ( يك يا دو مُدّ طعام براى هر روز ) ؛ هر دو بر او واجب است . 77\r\nبه قول معروف ، بلكه به اجماع ادّعا شده ، قضاى روزه‌هاى فوت شده از ميّت به جهت عذر ، مانند بيمارى يا مسافرت ، بر ولىّ او واجب است . در اينكه قضاى روزه‌هاى فوت شده بدون عذر نيز بر ولىّ واجب است يا نه ، اختلاف است . 78 مراد از ولىّ ميّت ، بنابر قول مشهور ، پسر بزرگ تر است 79 و اگر ميّت وصيّت كند براى نماز يا روزهء فوت شده او اجير بگيرند ، از گردن ولىّ او ساقط مىشود ، به شرط آنكه اجير آن را به طور صحيح انجام دهد . برخى گفته‌اند : به صرف وصيّت ، از عهدهء ولىّ خارج مىشود . 80\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nدر اينكه وجوب قضا بر ولىّ ، اختصاص به روزهء ماه رمضان دارد يا شامل هر روزهء واجب مىشود ، اختلاف است . قول دوم ، منسوب به مشهور است . 81\r\n1 . لسان العرب ، واژهء « صوم » * 2 . الوسيلة / 139 ؛ مختلف الشيعة 3 / 359 - 360 ؛ التنقيح الرائع 1 / 347 * 3 . جمل العلم و العمل / 89 * 4 . الدروس الشرعية 1 / 266 * 5 . مسالك الأفهام 2 / 6 - 7 * 6 . مستند الشيعة 10 / 393 ؛ العروة الوثقى 3 / 521 و 658 * 7 . العروة الوثقى 3 / 658 - 660 * 8 . 661 - 662 * 9 . 660 - 661 * 10 . جواهر الكلام 16 / 185 - 186 ؛ العروة الوثقى 3 / 522 - 525 ؛ مستمسك العروة 8 / 200 - 201 * 11 . جواهر الكلام 16 / 189 - 191 * 12 . 191 ؛ العروة الوثقى 3 / 523 - 524 * 13 . جواهر الكلام 16 / 191 - 198 ؛ العروة الوثقى 3 / 533 - 534 ؛ مستمسك العروة 8 / 212 - 217 * 14 . جواهر الكلام 16 / 207 - 212 * 15 . 217 - 219 * 16 . 294 * 17 . 300 - 301 * 18 . الحدائق الناضرة 13 / 84 - 85 ؛ مستمسك العروة 8 / 237 - 238 * 19 . جواهر الكلام 16 / 227 - 228 * 20 . مدارك الأحكام 6 / 50 * 21 . جواهر الكلام 16 / 231 * 22 . 236 - 244 ؛ العروة الوثقى 3 / 563 * 23 . جواهر الكلام 16 / 245 - 246 ؛ مستمسك العروة 8 / 284 - 285 * 24 . جامع المقاصد 3 / 70 ؛ الروضة البهية 2 / 89 - 90 ؛ جواهر الكلام 16 / 235 * 25 . جامع المقاصد 3 / 70 ؛ مسالك الأفهام 2 / 17 ؛ جواهر الكلام 16 / 235 - 236 ؛ العروة الوثقى 3 / 554 * 26 . النهاية / 154 ؛ المهذب 1 / 192 * 27 . جواهر الكلام 16 / 296 - 297 * 28 . 254 * 29 . 250 - 252 * 30 . 257 * 31 . 258 - 260 ؛ العروة الوثقى 3 / 582 - 583 ؛ مستند العروة ( الصوم ) 1 / 257 - 259 * 32 . جواهر الكلام 16 / 254 - 257 ؛ العروة الوثقى 3 / 590 - 591 ؛ مستند العروة ( الصوم ) 1 / 285 - 288 * 33 . جواهر الكلام 16 / 264 ؛ العروة الوثقى 3 / 589 * 34 . جواهر الكلام 16 / 267 - 268 ؛ مستند العروة ( الصوم ) 1 / 288 * 35 . جواهر الكلام 16 / 269 - 271 * 36 . مستمسك العروة 8 / 346 - 348 * 37 . جواهر الكلام 16 / 271 ؛ العروة الوثقى 3 / 593 * 38 . جواهر الكلام 16 / 249 - 252 ؛ مستمسك العروة 8 / 297 - 299 * 39 . العروة الوثقى 3 / 604 ؛ مستمسك العروة 8 / 383 ؛ مستند العروة ( الصوم ) 1 / 384 - 385 * 40 . العروة الوثقى 3 / 539 و 604 * 41 . جواهر الكلام 16 / 276 ؛ مستمسك العروة 8 / 383 - 384 * 42 . جواهر الكلام 16 / 277 * 43 . 278 ؛ العروة الوثقى 3 / 606 * 44 . جواهر الكلام 16 / 281 - 282 ؛ العروة الوثقى 3 / 606 * 45 . جواهرالكلام 16 / 283 - 287 ؛ العروة الوثقى 3 / 606 - 607 * 46 . جواهرالكلام 16 / 289 ؛ العروة الوثقى 3 / 609 * 47 . جواهر الكلام 16 / 287 * 48 . 274 و 289 * 49 . مدارك الأحكام 6 / 76 * 50 . جواهر الكلام 16 / 229 * 51 . 233 * 52 . العروة 3 / 548 و 610 ؛ مستمسك العروة 8 / 250 * 53 . جواهر الكلام 16 / 314 - 324 * 54 . 324 ؛ العروة الوثقى 3 / 611 * 55 . جواهر الكلام 16 / 324 * 56 . 327 * 57 . العروة الوثقى 3 / 611 - 613 * 58 . مستند العروة ( الصوم ) 1 / 427 - 428 * 59 . جواهر الكلام 16 / 332 - 348 ؛ العروة الوثقى 3 / 613 - 615 * 60 . العروة الوثقى 3 / 617 * 61 . 617 - 618 ؛ مستمسك العروة 8 / 423 - 425 * 62 . مستمسك العروة 8 / 425 * 63 . العروة الوثقى 3 / 620 - 623 * 64 . العروة الوثقى 3 / 624 ؛ مستند العروة ( الصوم ) 1 / 446 * 65 . جواهر الكلام 17 / 144 - 151 ؛ العروة الوثقى 3 / 625 - 626 ؛ مستند العروة ( الصوم ) 2 / 37 - 49 *\r\n\r\n","description":"","footnote":"","page_name":" 177 ","page_number":177},
  {"content":"\r\n\r\n66 . العروة الوثقى 3 / 626 - 627 ؛ مستند العروة ( الصوم ) 2 / 50 - 53 * 67 . جواهر الكلام 17 / 151 - 154 ؛ مستند العروة ( الصوم ) 2 / 53 - 57 * 68 . مستند العروة ( الصوم ) 2 / 58 * 69 . العروة الوثقى 3 / 628 - 629 ؛ مستمسك العروة 8 / 452 - 463 * 70 . العروة الوثقى 3 / 629 - 632 ؛ مستمسك العروة 8 / 464 - 469 و 476 * 71 . جواهر الكلام 17 / 8 - 9 ؛ العروة الوثقى 3 / 635 - 636 ؛ مستند العروة ( الصوم ) 2 / 146 - 147 * 72 . جواهر الكلام 17 / 9 - 15 ؛ العروة الوثقى 3 / 636 - 637 ؛ مستند العروة ( الصوم ) 2 / 149 - 159 * 73 . جواهر الكلام 17 / 15 - 16 ؛ العروة الوثقى 3 / 638 * 74 . جواهر الكلام 17 / 15 * 75 . العروة الوثقى 3 / 640 * 76 . جواهر الكلام 17 / 24 - 35 ؛ العروة الوثقى 3 / 640 - 641 * 77 . العروة الوثقى 3 / 641 - 642 ؛ مستمسك العروة 8 / 500 - 501 * 78 . جواهر الكلام 17 / 35 - 37 ؛ العروة الوثقى 3 / 644 * 79 . جواهر الكلام 17 / 39 - 40 * 80 . العروة الوثقى 3 / 646 ؛ مستند العروة ( الصوم ) 2 / 216 * 81 . العروة الوثقى 3 / 647 ؛ مستند العروة ( الصوم ) 2 / 221 .\r\n\r\nروزهء اباحه\r\n\r\nروزهء اباحه از اقسام روزه .\r\nدر حديثى از امام سجاد عليه السّلام ، روزه به چهل قسم تقسيم شده كه يكى از آنها روزهء اباحه است . 1 مراد از روزهء اباحه روزه‌اى است كه روزه دار از روى سهو يا فراموشى چيزى بخورد يا بياشامد و يا قى كند . خداوند اين عمل را بر او مباح گردانيده است ؛ از اين رو ، روزه‌اش صحيح است و از روزهء واجب كفايت مىكند . 2\r\n( - - - ) روزه )\r\n1 . من لا يحضره الفقيه 2 / 77 * 2 . الحدائق الناضرة 13 / 6 .\r\n\r\nروزهء اذن\r\n\r\nروزهء اذن از اقسام روزه .\r\nبه روزه‌اى كه صحّت يا كمال آن منوط به اذن ديگرى باشد روزهء اذن اطلاق مىشود . از آن در باب صوم سخن گفته‌اند .\r\nمصاديق روزهء اذن عبارت است از : روزهء استحبابى زوجه ، برده و مهمان . بنابر قول گروهى ، صحّت روزهء افراد ياد شده به ترتيب متوقف بر اذن زوج ، مولا و ميزبان است و بدون اذن آنان صحيح نيست . 1 در مقابل ، گروهى اذن گرفتن در موارد ياد شده را مستحب دانسته‌اند . 2\r\nبرخى ، مصداق چهارمى به آن افزوده و صحّت روزهء مستحب فرزند را منوط به اذن پدر كرده‌اند . 3 ليكن برخى ، اذن گرفتن فرزند از پدر را مستحب دانسته‌اند . 4\r\n\r\n","description":"","footnote":"","page_name":" 178 ","page_number":178},
  {"content":"\r\n\r\n1 . المبسوط 1 / 283 ؛ كتاب السرائر 1 / 420 ؛ إصباح الشيعة / 133 ؛ تذكرة الفقهاء 6 / 201 - 202 * 2 . الوسيلة / 147 ؛ غنية النزوع / 149 * 3 . المختصر النافع / 71 * 4 . تذكرة الفقهاء 6 / 203 .\r\n\r\nروزهء استيجارى - - - ) نيابت\r\n\r\nروزهء بدل بدنه\r\n\r\nروزهء بدل بدنه : از اقسام روزهء كفّاره .\r\nبه روزه‌اى كه در فرض عدم تمكّن از قربانى كردن شتر بر كسى كه به عمد قبل از غروب آفتاب از عرفات كوچ كرده ، به عنوان كفّاره واجب مىشود ، روزهء بدل بدنه گويند . از آن در باب صوم سخن رفته است .\r\nگرفتن روزهء واجب در سفر صحيح نيست . مواردى ازاين حكم استثناشده‌است . يكى از آنها هيجده روز روزهء بدل بدنه است كه بر حاجى در صورت ناتوانى از قربانى كردن شتر واجب مىشود 1 ( - - - ) روزهء كفّاره ) .\r\n1 . العروة الوثقى 3 / 614 .\r\n\r\nروزهء بدل قربانى\r\n\r\nروزهء بدل قربانى [ صوم دَم المُتعة ؛ صوم بدل الهَدْى 
  ] روزهء جايگزين قربانىدر حج تمتّع .\r\nبه روزه‌اى كه درپى ناتوانى حاجى از قربانى كردن در حج تمتّع ( - - - ) حج تمتّع ) بر او واجب مىشود ، روزهء بدل قربانى گويند . از آن در باب حج سخن رفته است .\r\nاز اعمال حج تمتع قربانى كردن در منى است ؛ ليكن بر حاجىِ فاقد قربانى و بهاى آن ، واجب است به جاى قربانى ده روز روزه بگيرد ؛ سه روز پياپى در سفر حج و هفت روز ديگر پس از بازگشت به وطن .\r\nمراد از روزه گرفتن در سفر حج ، باقى ماندهء ماه‌هاى حج ، يعنى ذيحجه است كه مستحب است روزهاى هفتم ، هشتم ( روز ترويه ) و نهم ( روز عرفه ) باشد و در صورت فوت روزهء روز هفتم ، بنابر قول مشهور ، مىتواند آن را پس از عيد بگيرد ، امّا چنانچه روزهء روز هشتم فوت شود ، بنابر قول مشهور ، واجب است روزه را تا پس از عيد به تأخير بيندازد . در مدت زمان تأخير سه قول مطرح است : وجوب تأخير تا پس از ايّام تشريق ( - - - ) ايّام تشريق ) و عدم جواز روزه گرفتن در آن ايّام ؛ تأخير تا روز دوازدهم\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nو جواز و صحّت روزه گرفتن روز سيزدهم ( آخرين روز ايّام تشريق ) ؛ هرچند تأخير افضل است و جواز و صحّت گرفتن روزه در همهء ايّام تشريق ( يازده ، دوازده و سيزدهم ) . قول نخست ، اشهر و قول سوم منسوب به برخى قدما و شاذ است . بنابر اين ، نظر مشهور ، عدم جواز روزه گرفتن در دو روز نخست ايّام تشريق است . 1\r\nدر اينكه جايز است سه روز روزهء سفر - پس از محرم شدن براى حج تمتّع يا به قولى عمرهء تمتّع - از ابتداى ماه ذيحجه ، گرفته شود يا اينكه قبل از روز هفتم ذيحجه جايز نيست ، اختلاف مىباشد . مشهور ، قول نخست است . 2\r\nگرفتن سه روز روزه در طول ذيحجه صحيح و مجزى است ؛ ليكن در وجوب مبادرت به آن ، پس از ايام تشريق يا عدم وجوب ، اختلاف است . 3\r\nپياپى بودن روزهء سه روز و فاصله نينداختن بين آنها شرط صحّت آن است . بنابر اين ، اگر دو روز روزه بگيرد و روز سوم افطار كند ، بايد همهء آن را از سر بگيرد . 4 البته به قول بعضى قدما ، افطار از روى عذر اشكال ندارد و لازم است پس از رفع عذر ، روزه را ادامه دهد . 5 برخى نيز در فرض پياپى بودن دو روز اول آن ، افطار روز سوم را مطلقا - حتى بدون عذر - بى اشكال دانسته‌اند ؛ ليكن اگر يك روز را روزه گرفته و روز دوم را افطار كرده باشد ، واجب است روز اول را نيز اعاده كند . 6\r\nاز شرط تتابع ، موردى كه روز هشتم و نهم را روزه گرفته ، استثنا شده است ؛ چنان كه گذشت . برخى ، موردى ديگر را بدان افزوده و گفته‌اند : اگر حاجى روزهاى هفتم و هشتم را روزه بگيرد و روز نهم را به جهت بيم از ضعف براى دعا افطار كند و پس از ايّام تشريق آن را تدارك نمايد ، روزه‌اش صحيح است . 7\r\nحاجىاى كه تا پايان ماه ذيحجه سه روز روزه را ترك كرده ، بنابر قول مشهور ، بلكه اجماع ادعا شده ، قربانى كردن در منى در سال بعد ، بر او واجب و متعيّن مىگردد ؛ ليكن در اينكه علاوه بر آن ، قربانىاى ديگر به جهت كفّاره بر او\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nواجب مىشود يا نه ، اختلاف است . قول دوم به اكثر فقها نسبت داده شده است . 8\r\nچنانچه حاجى پس از گرفتن سه روز روزه ، در ماه ذيحجه به قربانى دسترسى پيدا كند ، بنابر قول اكثر ، 9 بلكه مشهور 10 و بلكه اجماع ادعا شده ، 11 قربانى كردن بر او واجب نيست ، هرچند افضل است . 12 برخى ، صرف شروع در روزه را در ثبوت حكم ياد شده ( عدم وجوب قربانى ) كافى دانسته‌اند . 13\r\nبنابر قول مشهور ، در هفت روز روزه‌اى كه در وطن گرفته مىشود ، تتابع شرط نيست و شخص مىتواند آن را پراكنده و با فاصله بگيرد . 14\r\nاگر شخصى كه ده روز روزه بر او واجب است ، به وطن خود مراجعت نكند ، بلكه در مكّه اقامت گزيند ، به مقدارى كه بازگشت به وطنش زمان مىبرد ، صبر ، و سپس اقدام به گرفتن هفت روز روزه مىكند ، مگر آنكه طول زمان بازگشت بيش از يك ماه باشد ، كه در اين صورت پس از گذشت يك ماه ، روزه مىگيرد . 15 برخى گفته‌اند : روزه گرفتن بايد پس از سپرى شدن مدت زمان بازگشت - هرچند بيش از يك ماه - باشد و يك ماه ملاك نيست . 16 برخى به عكس آن قائل شده و يك ماه را ملاك دانسته‌اند . 17\r\nكسى كه روزه بر او واجب شده و با تمكّن از گرفتن روزه آن را ترك كرده اگر بميرد آيا بر ولىّ ميّت ، تنها گرفتن سه روز روزه از طرف او واجب است يا همهء ده روز ؟ مسئله اختلافى است . 18\r\nحاجىِ فاقد قربانى در صورتى كه بهاى آن را داشته باشد ، بنابر قول اكثر ، 19 بلكه مشهور 20 بايد بهاى قربانى را نزد كسى امانت بگذارد تا حيوانى بخرد و از طرف او در ماه ذيحجه قربانى كند و در صورت عدم امكان در آن سال ، در ذيحجهء سال بعد انجام دهد . 21 برخى ، به صرف يافت نشدن قربانى ، روزه را واجب دانسته‌اند ، هرچند بهاى آن را داشته باشد . 22 از برخى قدما ، تخيير بين روزه گرفتن و صدقه دادن بهاى قربانى ، و بين امانت گذاشتن آن نزد كسى جهت خريدن قربانى ، نقل شده است . 23\r\n\r\n","description":"","footnote":"","page_name":" 181 ","page_number":181},
  {"content":"\r\n\r\n1 . الحدائق الناضرة 17 / 124 - 135 ؛ جواهر الكلام 19 / 167 - 177 * 2 . كتاب السرائر 1 / 593 ؛ التنقيح الرائع 1 / 493 ؛ جواهر الكلام 19 / 177 و 179 * 3 . كشف اللثام 6 / 146 ؛ جواهر الكلام 19 / 177 - 179 * 4 . جواهر الكلام 19 / 178 - 179 * 5 . الوسيلة / 146 * 6 . الرسائل العشر ( شيخ طوسى ) ( الجمل و العقود ) / 217 ؛ إصباح الشيعة / 132 * 7 . الوسيلة / 182 ؛ مختلف الشيعة 4 / 275 * 8 . ذخيرة المعاد / 673 ؛ مفاتيح الشرائع 1 / 358 ؛ كشف اللثام 6 / 147 ؛ رياض المسائل 6 / 466 - 467 ؛ مستند الشيعة 12 / 353 - 354 ؛ جواهر الكلام 19 / 180 * 9 . مدارك الأحكام 8 / 55 - 56 * 10 . الحدائق الناضرة 17 / 141 * 11 . الخلاف 2 / 277 * 12 . جواهر الكلام 19 / 183 - 185 * 13 . الخلاف 2 / 277 ؛ كتاب السرائر 1 / 594 ؛ تذكرة الفقهاء 8 / 278 * 14 . جواهر الكلام 19 / 185 - 186 * 15 . 187 * 16 . المهذب 1 / 201 * 17 . الإقتصاد / 308 * 18 . النهاية / 255 ؛ كتاب السرائر 1 / 592 - 593 ؛ تذكرة الفقهاء 8 / 277 - 278 ؛ الروضة البهية 2 / 299 - 300 ؛ جواهر الكلام 19 / 189 - 190 * 19 . مدارك الأحكام 8 / 46 * 20 . الحدائق الناضرة 17 / 117 * 21 . جواهر الكلام 19 / 164 - 165 * 22 . كتاب السرائر 1 / 592 * 23 . مختلف الشيعة 4 / 271 .\r\n\r\nروزهء تأديب\r\n\r\nروزهء تأديب خوددارى از مفطرات ، در روز ماه رمضان بدون نيّت روزه ، جهت رعايت احترام يا تمرين .\r\nعنوان ياد شده ازروايات گرفته شده است . روزهء تأديب در واقع روزهء شرعى نيست . در مواردى كه شخص به جهت عذرى نتوانسته از اول وقت روزه بگيرد ، بقيّهء روز را به جهت رعايت حرمت ماه رمضان از مفطرات امساك مىكند . از اين عنوان در باب صوم سخن رفته است .\r\nروزهء تأديب در موارد زير مستحب است :\r\n1 . مسافرى كه در ماه رمضان ، بعد از ظهر به وطن يا جايى كه مىخواهد ده روز بماند رسيده و يا قبل از ظهر رسيده ولى در سفر افطار كرده است .\r\n2 . بيمارى كه پيش از ظهر خوب شده و در حال بيمارى افطار كرده و يا بعد از ظهر بهبود يافته است ، خواه افطار كرده يا نكرده باشد .\r\n3 . حائض يا نفساء كه در بين روز پاك شده است .\r\n4 . كافرى كه در روز ماه رمضان مسلمان شده است .\r\n5 . كودكى كه در روز ماه رمضان بالغ شده است .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n6 . ديوانه‌اى كه در روز ماه رمضان عاقل شده است .\r\n7 . بيهوشى كه در بين روز به هوش آمده است .\r\nدر همهء موارد ياد شده ، امساك از مفطرات در باقى ماندهء روز مستحب است . 1\r\nتمرين دادن كودك بر روزه ، به خوددارى از مفطرات در بخشى از روز ماه رمضان به مقدار توان او ، در حكم ، ملحق به روزهء تأديب است . 2\r\n1 . جواهر الكلام 17 / 114 ؛ العروة الوثقى 3 / 663 - 664 * 2 . مفاتيح الشرائع 1 / 284 .\r\n\r\nروزهء حاجت\r\n\r\nروزهء حاجت از روزه‌هاى مستحب .\r\nاز اعمال مستحب براى كسى كه توفيق تشرف به مدينه را مىيابد ، گرفتن روزه جهت برآمدن حاجت است . از آن در باب صوم سخن گفته‌اند .\r\nروزهء حاجت در مدينه مستحب است و بنابر قول به حرمت يا كراهت روزهء مستحب در سفر ، روزهء حاجت در سفر به مدينه استثنا شده است .\r\nكيفيت روزهء حاجت عبارت است از گرفتن سه روز ( روزهاى چهارشنبه ، پنج شنبه و جمعه ) روزه و خواستن حاجت خود از خداوند در روز سوم . 1\r\nبرخى ، روزهء حاجت را در ديگر مشاهد امامان عليهم السّلام نيز مستحب دانسته‌اند . 2\r\nبرخى ، روزه گرفتن سه روز در روزهاى ياد شده را افضل 3 و در مقابل ، برخى ديگر آن را بنابر احتياط ، متعيّن دانسته‌اند . 4\r\n1 . جواهر الكلام 16 / 339 - 340 * 2 . المقنعة / 350 * 3 . العروة الوثقى 3 / 614 * 4 . منهاج الصالحين ( خويى ) 1 / 274 ؛ منهاج المؤمنين 1 / 237 .\r\n\r\nروزهء داوود عليه السّلام\r\n\r\nروزهء داوود عليه السّلام روزه گرفتن يك روز درميان .\r\nروزهء حضرت داوود عليه السّلام يك روز درميان بوده است ؛ بدين گونه كه يك روز روزه مىگرفت و روز ديگر افطار مىكرد . 1 از آن به مناسبت در باب صوم سخن گفته‌اند .\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nاز روزه‌هاى مستحب ، روزهء داوود است 2 و اگر كسى نذر كند يك ماه روزهء داوود بگيرد ، بايد يك روز درميان روزه بگيرد و چنانچه از روى عمد پى درپى روزه بگيرد يا افطار كند ، بايد روزهء يك ماه را از سر بگيرد ، مگر آنكه پياپى بودن افطار از روى اضطرار باشد كه در اين صورت نيازى به از سر گرفتن نيست ؛ بلكه روزهء گرفته شده ادامه مىيابد . 3\r\nبرخى ، در صورت مخالفت با نذر و پى در پى گرفتن روزه ، كفّاره را واجب دانسته‌اند . 4\r\nبعضى گفته‌اند : روزه عبادت است و در نتيجه نذر به ترك آن ( افطار ) - از اين جهت كه عبادت نيست - تعلّق نمىگيرد . از اين رو ، با پياپى روزه گرفتن ، كفّاره لازم نمىآيد . ليكن اگر نذر روزهء داوود در زمان معين مثل ماه شعبان باشد و نذر كننده همهء ماه را روزه بگيرد ، كفايت مىكند و كفّاره‌اى بر عهده‌اش نمىآيد و اگر نيمى از آن را پى درپى بگيرد و نيم ديگر را افطار كند ، كفّاره و قضاى روزه‌هاى نگرفته بر او واجب مىشود . 5\r\n1 . الكافى فى الفقه / 185 ؛ كتاب السرائر 1 / 417 * 2 . تحرير الأحكام 1 / 507 * 3 . الكافى فى الفقه / 185 * 4 . كتاب السرائر 1 / 417 * 5 . مختلف الشيعة 3 / 571 - 572 .\r\n\r\nروزهء دهر\r\n\r\nروزهء دَهر روزهء تمامى ايّام سال .\r\nدهر به زمان و گذشت روزگار ( روز ، ماه و سال ) اطلاق شده است . 1 بنابر اين ، مراد از روزهء دهر ، روزه گرفتن در همهء ايام سال است . از احكام آن در باب صوم سخن گفته‌اند .\r\nصوم دهر ، به معناى روزه گرفتن همهء ايام سال ، حتّى روزهايى كه روزه گرفتن در آنها حرام مىباشد ، مانند عيد قربان و عيد فطر ، حرام است ؛ 2 ليكن بدون روزهاى حرام ، كراهت دارد . 3 برخى ، حرمت صوم دهر را به عنوان روزهء روزگار - قطع نظر از روزهاى حرام - قريب دانسته‌اند . 4\r\nكسى كه نذر كرده زمانى از دهر - بدون تعيين مدت - را روزه بگيرد ، بنابر تصريح برخى قدما ، بايد شش ماه روزه بگيرد ، 5 و اگر روزهء دهر را نذر كرده ، بايد همهء\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nايام سال جز روزهاى حرام را روزه بگيرد ؛ ليكن اگر قصد وى روزهء همهء روزها ، حتّى روزهاى حرام باشد ، برخى چنين نذرى را باطل دانسته‌اند و برخى ، نذر را در غير روزهاى حرام ، صحيح دانسته و در نتيجه روزهء غير آن ايّام را واجب دانسته‌اند . 6\r\nكسى كه روزهء دهر را نذر كرده ، چنانچه در نذر خود حال سفر را نيز لحاظ كرده ، بايد در سفر هم روزه بگيرد ؛ در غير اين صورت ، نبايد در سفر روزه بگيرد و سفر كردن نيز براى وى جايز است ؛ ليكن برخى ، فديه دادن ( يك مُدّ طعام براى هر روز ) را واجب دانسته‌اند . 7\r\n1 . مجمع البحرين ، واژهء « دهر » * 2 . تذكرة الفقهاء 6 / 211 * 3 . الحدائق الناضرة 13 / 394 - 395 ؛ غنائم الأيام 6 / 117 ؛ مصباح الهدى 9 / 110 - 111 * 4 . مستند الشيعة 10 / 513 * 5 . المقنعة / 564 ؛ النهاية / 565 * 6 و 7 . الدروس الشرعية 1 / 294 ؛ مسالك الأفهام 11 / 383 - 384 .\r\n\r\nروزهء سكوت\r\n\r\nروزهء سكوت از اقسام روزهء حرام .\r\nروزهء سكوت به روزه‌اى اطلاق مىشود كه روزه دار علاوه بر خوددارى از مفطرات ، به قصد تقرّب به خدا ، از سخن گفتن نيز خوددارى كند . از آن در باب صوم سخن گفته‌اند .\r\nبنابر تصريح برخى ، روزهء سكوت [ صوم الصَّمت 
  ] نزد بنى اسرائيل مشروع بوده ؛ ليكن اسلام از آن نهى كرده است .\r\nروزهء سكوت در صورتى كه ترك كلام جزء نيّت روزه باشد ؛ بدين گونه كه شخص ، در نيّت خود سكوت را از قيود روزه قرار دهد ، حرام است ؛ خواه زمان سكوت همهء روز باشد يا بخشى از آن ؛ ليكن اختيار سكوت در طول روز بدون نيّت روزه اشكالى ندارد . 1\r\n1 . مستند الشيعة 10 / 510 - 511 ؛ جواهر الكلام 17 / 125 - 126 ؛ العروة الوثقى 3 / 662 .\r\n\r\nروزهء سنّت\r\n\r\nروزهء سنّت [ صوم السُنَّة 
  ] روزهء سه روزدر هر ماه .\r\nمراد از روزهء سنّت ، روزهء روزهاى پنج شنبهء دههء اوّل و آخر و چهارشنبهء دههء وسط ماه است . از آن در باب صوم سخن گفته‌اند .\r\nروزهء سه روز ياد شده ، استحباب\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nويژه‌اى دارد و در روايتى از امام رضا عليه السّلام آمده است : كسى كه در ماه اين سه روز را روزه بگيرد گويا همهء سال را روزه گرفته است . 1\r\n1 . من لا يحضره الفقيه 2 / 81 ؛ لوامع صاحبقرانى 6 / 186 ؛ وسائل الشيعة 10 / 415 - 419 .\r\n\r\nروزهء عهد - - - ) روزهء نذر\r\n\r\nروزهء عيدين\r\n\r\nروزهء عيدين روزهء عيد فطر و قربان .\r\nروزهء عيدين از اقسام روزهء حرام به شمار مىرود ( - - - ) روزه ) .\r\n\r\nروزهء قَسم - - - ) روزهء نذر\r\n\r\nروزهء قضا - - - ) روزه\r\n\r\nروزهء كفّاره\r\n\r\nروزهء كفّاره روزهء واجب به جهت كفّاره .\r\nاز احكام آن درباب صوم سخن گفته‌اند .\r\nروزهء كفّاره از اقسام روزهء واجب و منشأ وجوب آن ارتكاب بعضى اعمال است .\r\nاقسام : روزهء كفّاره چهار قسم است :\r\n1 . وجوب روزه همراه غير روزه ، كه از آن به كفّارهء جمع تعبير مىشود و عبارت است از كفّارهء قتل عمد و به قولى كفّارهء افطار با حرام در ماه رمضان كه در هر دو صورت هر سه خصال كفّاره ( آزاد كردن برده ، دو ماه روزه گرفتن و اطعام شصت فقير ) واجب است . البته در افطار با حرام ، مشهور قائل به كفّارهء جمع نيستند ؛ بلكه كفّارهء آن را يكى از خصال سه گانه مىدانند كه مكلّف در انتخاب آن آزاد است .\r\n2 . وجوب روزه در صورت ناتوانى از غير روزه كه موارد آن عبارت است از كفّارهء قتل خطا ، كفّارهء ظهار ( - - - ) ظهار ) ، كفّارهء افطار در قضاى ماه رمضان پس از زوال ، كفّارهء يمين ، كفّارهء جزاى صيد ، كفّارهء كوچ عمدى از عرفات پيش از غروب آفتاب ، كفّارهء خراشيدن زن صورت خود را در مصيبت ، به گونه‌اى كه خون جارى شود ، كندن زن موهاى سر خود را در مصيبت و پاره كردن مرد لباس خود را در مصيبت همسر يا فرزند .\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nدر مورد اوّل و دوم ، پس از عجز از آزاد كردن برده ، دوماه و در مورد سوم پس از ناتوانى از اطعام سه روز روزه واجب مىشود ؛ چنان كه در چهارم پس از عجز از هر سه خصال ( آزاد كردن برده ، اطعام ده فقير و پوشاندن آنان ) سه روز روزه واجب مىگردد .\r\nدر پنجم ( جزاى صيد ) در صيد شترمرغ ، پس از عجز از قربانىِ شتر ، هيجده روز روزه و در صيد گاو وحشى ( گورخر ) پس از ناتوانى از قربانى كردن گاو ، نه روز روزه و در صيد آهو پس از عجز از قربانى كردن گوسفند سه روز روزه واجب مىشود .\r\nدر مورد ششم ( كوچ عمدى از عرفات ) پس از عجز از قربانىِ شتر ، هيجده روز روزه واجب مىشود ( - - - ) روزهء بدل بدنه ) .\r\nروزهء كفّارهء موارد هفتم تا نهم همانند روزهء كفّارهء قسم است . البته برخى در سه مورد آخر قائل به استحباب كفّاره شده‌اند .\r\n3 . وجوب روزه به عنوان فرد تخييرى بين روزه و غير آن كه عبارت است از كفّارهء افطار روزهء ماه رمضان ، اعتكاف ، نذر ، عهد و كفّارهء تراشيدن زن موى سر خود را در مصيبت .\r\nمكلّف در همهء موارد ياد شده در انتخاب يكى از خصال كفّاره ( آزاد كردن برده ، دو ماه روزه گرفتن و اطعام شصت فقير ) آزاد است .\r\nبرخى ، كفّارهء اعتكاف و تراشيدن زن موى سر خود را همانند كفّارهء ظهار و برخى ، كفّارهء نذر و عهد را همانند كفّارهء قسم دانسته‌اند ؛ چنان كه بعضى ، كفّارهء تراشيدن سر را بر زن واجب ندانسته‌اند .\r\nاز ديگر مصاديق اين قسم ، كفّارهء تراشيدن سر در حال احرام ( - - - ) احرام ) است كه شخص بين قربانى كردن گوسفند ، سه روز روزه گرفتن يا صدقه دادن به شش فقير ، مخيّر است .\r\n4 . وجوب روزه پس از ناتوانى از غير آن به عنوان فردى تخييرى كه عبارت است از كفّارهء آميزش مولا با كنيز مُحرم خود ، كه با اذن او مُحرم شده است . كفّارهء آن يك شتر يا گاو و يا گوسفند و درصورت عجز از شتر و گاو ، يك گوسفند يا سه روز روزه است . 1\r\nدر دو ماه روزهء كفّاره ، تتابع واجب است . مراد از تتابع اين است كه يك ماه آن\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nبه اضافه يك روز از ماه دوم را - جز به جهت عذر - پى در پى و بدون فاصله روزه بگيرد . بنابر اين ، چنانچه بدون عذر بين روزها فاصله بيندازد و افطار كند ، روزه‌هايى را كه گرفته بايد از سر بگيرد .\r\nبنابر قول مشهور ، تتابع در ديگر روزه‌هاى كفّاره ، از قبيل سه روز روزه در كفّارهء يمين نيز واجب است 2 ( - - - ) تتابع ) .\r\n1 . جواهر الكلام 17 / 63 - 67 ؛ العروة الوثقى 3 / 648 - 652 ؛ مستند العروة ( الصوم ) 2 / 227 - 246 * 2 . جواهر الكلام 17 / 71 - 79 و 33 / 254 - 255 ؛ مستمسك العروة 8 / 520 - 522 ؛ مستند العروة ( الصوم ) 2 / 248 - 250 .\r\n\r\nروزهء مستحب\r\n\r\nروزهء مستحب از اقسام روزه .\r\nاز آن در باب صوم سخن گفته‌اند .\r\nاقسام : روزهء مستحب سه نوع است ؛ زيرا استحباب آن يا به جهت عنوان اولى است ؛ بدين معنا كه روزه از اين جهت كه مستحب مىباشد فى نفسه امرى راجح و محبوب خداى متعال است ، مانند روزهء تمامى ايّام سال جز روزهايى كه روزه گرفتن در آنها حرام است ، يا به جهت سببى خاص ، مانند روزه براى آمدن باران ، يا به جهت زمانى خاص ، مانند روزه‌هاى اول ، سوم و هفتم محرّم ؛ چهارم تا نهم شوّال ؛ نيمهء جمادى الاولى ؛ تمامى ماه رجب ، روز مبعث ( بيست و هفتم رجب ) ؛ تمامى ماه شعبان ، بويژه نيمهء آن ؛ روز ميلاد رسول اكرم صلّى اللَّه عليه وآله ( هفده يا دوازدهم ربيع الاوّل ) ؛ روز دحو الارض ( بيست و پنجم ذيقعده ) ؛ بيست و نهم ذيقعده ؛ اوّل ذيحجه ، بلكه اوّل تا نهم آن ؛ عيد غدير ( هيجدهم ذيحجه ) ؛ روزهء سه روز در هر ماه ، كه به قول مشهور ، پنج شنبهء اوّل و آخر و چهارشنبهء اوّل دههء دوم ماه است ؛ روزهاى سيزدهم ، چهاردهم و پانزدهم هر ماه ( - - - ) ايّام البيض ) به قول مشهور ؛ هر پنج شنبه و جمعه يا جمعهء تنها و روز نوروز . 1\r\nروزهء مستحب گاهى به جهت عوارضى حرام يا مكروه مىگردد ؛ حرام مانند روزهء مستحب زوجه در صورت منافات داشتن با حق زوج يا عدم اذن زوج و يا نهى او ، بنابر اختلاف اقوال ؛ روزهء مستحب فرزند ، در صورتى كه موجب آزار پدر و مادر گردد ؛\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nروزهء مستحب برده در صورت تنافى با حق مولا 2 ( - - - ) روزهء اذن ) و مكروه مانند روزهء روز عاشورا ؛ روزهء روز عرفه براى كسى كه بيم ضعف از دعا دارد ؛ روزهء مستحب مهمان بدون اذن ميزبان ، بنابر قول برخى . بعضى آن را بدون اذن يا با نهى ميزبان ، صحيح ندانسته اند ؛ روزهء فرزند بدون اذن پدر به قول برخى . بعضى در صورت عدم اذن يا نهى وى ، آن را صحيح ندانسته‌اند ؛ روزهء مستحب براى كسى كه به طعامى دعوت شده 3 و روزهء استحبابى در سفر به قول جمعى ، جز سه روز در مدينه جهت برآمدن حاجت . 4\r\nنيّت : آيا در نيّت روزهء مستحب تعيين نوع آن شرط است يا نه ؟ اقوال مختلف است . برخى ، روزهء مستحب معيّن همچون روزهء ايّام البيض را به روزهء ماه رمضان ملحق كرده و تعيين را شرط ندانسته اند . بعضى گفته اند : در روزهء استحبابى داراى سبب خاص ، مانند طلب باران ، تعيين از جهت احراز خصوصيت و تحقق آن شرط است ، نه آنكه شرط صحّت باشد ، و در روزهء استحبابى داراى زمان خاص ، مانند ايّام البيض ، وقوع روزه در آن زمان ، تعيين آن به شمار مى رود و نيازى به تعيين آن در نيّت نيست . 5\r\nزمان نيّت در روزهء مستحب بنابر قولى تا زوال ادامه دارد . قول ديگر در روزهء مستحب ، امتداد زمان تا قبل از غروب خورشيد است . 6\r\nساير احكام : بنابر قول مشهور ، در روزهء مستحب ، علاوه بر شرايط عمومى روزه ( - - - ) روزه ) ، عدم اشتغال ذمّهء شخص به روزهء واجب شرط صحّت آن است . 7\r\nفروبردن سر در آب ، بنابر قول مشهور بر روزه دار حرام است ؛ ليكن در بطلان روزه به آن اختلاف مى باشد . 8 برخى گفته اند : مقتضاى اطلاق نصّ و كلمات فقها ، عدم تفاوت در حكم ياد شده ( حرمت ) بين روزهء واجب و مستحب است ؛ 9 هرچند برخى در حرمت آن در روزهء مستحب و واجب موسّع اشكال كرده اند . 10\r\nمعروف اين است كه افطار سهوى ، روزهء مستحب را - همچون روزهء واجب - باطل نمىكند ؛ 11 قول مقابل آن بطلان است . 12\r\nدر شرط بودن عدم سفر در روزهء\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nمستحب اختلاف است . قول منسوب به اكثر فقها ، كراهت ( به معناى كم بودن ثواب ) آن است ، جز روزهء سه روز ( چهارشنبه ، پنج شنبه و جمعه ) در مدينه جهت برآمدن حاجت كه به اتفاق ، جايز بلكه مستحب است 13 ( - - - ) روزهء حاجت ) .\r\nگرفتن روزهء يوم الشّك ( روز مردد بين آخر شعبان و اوّل رمضان ) به نيّت ماه رمضان ، بنابر قول مشهور صحيح نيست ؛ ليكن به نيّت روزهء استحبابى ماه شعبان صحيح است و چنانچه بعد معلوم شود آن روز اوّل رمضان بوده ، از روزهء واجب كفايت مىكند 14 ( - - - ) يوم الشك ) .\r\nافطار روزهء مستحب بعد از زوال ( ظهر ) كراهت دارد . 15\r\nكسى كه روزهء مستحب گرفته ، اگر در اثناى روز مهمان مؤمنى شود ، و وى غذايى تهيه كند ، مستحب است بدون آنكه ميزبان را از روزهء خود مطّلع سازد ، نزد او افطار كند . 16\r\nمستحب است انسان روزهء مستحب را از ديگران پوشيده بدارد . 17\r\n( - - - ) روزه )\r\n1 . غنية النزوع / 148 - 149 ؛ العروة الوثقى 3 / 658 - 660 * 2 . مدارك الأحكام 6 / 283 - 284 ؛ تذكرة الفقهاء 6 / 202 - 203 ؛ جواهر الكلام 17 / 130 - 132 ؛ العروة الوثقى 3 / 661 * 3 . العروة الوثقى 3 / 660 - 661 * 4 . كنز الفوائد 1 / 229 ؛ ايضاح الفوائد 1 / 243 * 5 . جواهر الكلام 16 / 191 ؛ العروة الوثقى 3 / 523 - 524 * 6 . جواهر الكلام 16 / 196 - 198 ؛ العروة الوثقى 3 / 533 - 534 ؛ مستمسك العروة 8 / 217 - 218 * 7 . مستمسك العروة 8 / 425 * 8 . جواهر الكلام 16 / 227 - 228 * 9 . مدارك الأحكام 6 / 50 * 10 . جواهر الكلام 16 / 231 * 11 . غنائم الأيام 5 / 145 - 146 ؛ مستند الشيعة 10 / 318 ؛ مصباح الهدى 8 / 126 * 12 . أجوبة المسائل المهنائية / 67 * 13 . جواهر الكلام 16 / 338 - 341 ؛ العروة الوثقى 3 / 614 - 615 * 14 . جواهر الكلام 16 / 207 - 212 * 15 . 17 / 114 - 115 * 16 . 29 / 50 - 51 * 17 . وسائل الشيعة 10 / 135 .\r\n\r\nروزهء نذر\r\n\r\nروزهء نذر روزهء واجب به سبب نذر .\r\nاز آن در بابهاى صوم ، نذر و كفّارات سخن گفته‌اند .\r\nحكم : با نذرِ روزه ، روزه بر مكلّف واجب مىشود . 1 آنچه در معناى نذر است از عهد ، قسم و مانند آن همين حكم را دارد . 2\r\nاقسام : روزهء نذر به لحاظ زمان به دو قسم ؛ روزهء نذر معيّن و روزهء نذر مطلق\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nتقسيم مىشود . روزهء نذر معيّن ؛ يعنى نذر روزه در زمانى مخصوص كه همانندى ندارد ، مانند نذر روزهء نخستين جمعه از ماه محرم در سال جارى و يا نذر روزهء روز جمعه يا پنج شنبهء هر ماه .\r\nروزهء نذر مطلق دو گونه است : نذر روزه در زمانى مخصوص كه همانند دارد ، مانند نذر روزهء روز پنج شنبه‌اى يا ماه محرمى و نذر روزه در زمانى بدون تقيد آن به روزى خاص ، مانند نذر يك روز يا يك ماه روزه بدون مقيّد كردن به روز يا ماهى معيّن .\r\nوجوب روزه طبق نذر : روزهء نذر آنگونه كه نذر شده واجب مىشود . اگر نذر مطلق باشد ، گرفتن يك روز روزه در هر زمان - جز زمانهاى حرام ، همچون عيد فطر و قربان - كفايت مىكند و اگر نذر مقيد به عدد يا زمانى خاص باشد ، همان واجب مىشود .\r\nاگر نذر كند زمانى را روزه بگيرد ، در صورتى كه مقدار معيّنى از آن را نيّت نكرده باشد ، بايد پنج ماه روزه بگيرد و اگر نذر كند حينى را روزه بگيرد ، در صورت عدم قصد زمانى مشخص بايد شش ماه روزه بگيرد . 3\r\nتتابع در روزهء نذر : كسى كه نذر كرده يك ماه يا كمتر و يا بيشتر روزه بگيرد ، در صورتى كه آن را به پى درپى گرفتن ( تتابع ) مقيّد كرده باشد ، واجب است آن را پى در پى بگيرد ؛ اما اگر شرط تتابع نكرده باشد ، بنابر قول مشهور ، مىتواند روزه‌ها را پراكنده بگيرد ؛ 4 ليكن برخى قدما در فرض نذر يك ماه روزه به نحو مطلق ، تتابع را واجب دانسته و گفته‌اند : اگر بدون عذر در نيمهء اول افطار كند ، بايد دوباره روزه را از سر بگيرد ؛ اما اگر در نيمهء دوم افطار كند ، نيازى به از سر گرفتن روزه نيست ، هرچند گناه كرده است . 5\r\nبه قول مشهور ، در فرض وجوب تتابع يك ماه روزه به سبب نذر ، چنانچه پس از پانزده روز پى درپى روزه گرفتن افطار كند ، نيازى به از سر گرفتن روزه نيست ؛ ليكن اگر قبل از پانزده روز بدون عذر افطار كند بايد روزه را از سربگيرد . 6\r\nكسى كه نذر كرده يك ماه پى درپى روزه بگيرد ، واجب است آن را از زمانى\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nآغاز كند كه بتواند پانزده روز را پى در پى روزه بگيرد . بنابر اين ، اگر اول ماه ذيحجه شروع كند كفايت نمىكند ؛ زيرا با فرا رسيدن عيد قربان تتابع بر هم مىخورد . افطار كردن از روى عذر ، مانند بيمارى و حيض تتابع را برهم نمىزند . 7\r\nچنانچه روزهء نذر معيّنِ مقيّد به تتابع فوت شود ، آيا در قضاى آن تتابع واجب است يا نه ؟ مسئله اختلافى است . نظر مشهور عدم وجوب تتابع در قضا است . 8\r\nتعيين مكانى خاص در نذر : هرگاه در نذر روزه ، گرفتن آن به مكانى خاص مقيّد گردد ، مانند آنكه نذر كند ده روز در كربلا روزه بگيرد ، آيا گرفتن روزه در آن مكان بر او واجب است يا هر جا بخواهد مىتواند روزه بگيرد ؟ مسئله اختلافى است . 9\r\nنذر روزهء واجب : آيا نذر روزهء واجب همچون روزهء ماه رمضان صحيح است يا نه ؟ اختلاف مىباشد . بنابر قول به صحّت آن درصورت افطار دو كفّاره واجب مىشود . 10\r\nفورى نبودن روزهء نذر : روزهء واجب به نذر در صورت تعيين زمان آن در نذر ، بايد در همان زمان گرفته شود و تأخير از آن حرام است ؛ از اين رو ، روزهء نذر معيّن ، واجب مضيّق است ؛ زيرا زمان به جا آوردن آن تنگ مىباشد ؛ 11 ليكن چنانچه زمان روزه در نذر تعيين نشود ، هر زمان بخواهد مىتواند نذر خود را ادا كند ؛ هرچند افضل فورى ادا كردن آن است . 12 چنان كه در صورت روزه گرفتن باطل كردن آن جايز است و واجب نيست آن را به پايان برساند ؛ 13 هرچند به تصريح برخى ، باطل كردن آن مكروه است . 14 از اين رو ، روزهء نذر غير معيّن ( روزهء نذر مطلق ) واجب موسّع است ؛ زيرا وقت آن تا زمانى كه علم يا ظنّ به مردن يا عارض شدن مانعى هميشگى از روزه حاصل نشود ، امتداد دارد . 15\r\nنيّت : در روزهء نذر مطلق و نيز به قول مشهور ، نذر معيّن ، تعيين روزه در نيّت ( قصد كردن روزهء نذر ) شرط صحّت آن است ؛ 16 ليكن برخى قدما ميان نذر معيّن و نذر مطلق تفاوت قائل شده و تعيين روزه در نيّت را در نذر معيّن ، همچون روزهء ماه رمضان ، شرط ندانسته‌اند . 17\r\nكفّاره : افطار روزهء نذر مطلق موجب\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nكفّاره نيست ؛ ليكن افطار روزهء نذر معيّن كفّاره دارد و كفّاره آن بنابر قول مشهور ، كفّارهء افطار روزهء ماه رمضان ( آزاد كردن برده يا دو ماه پى درپى روزه گرفتن و يا اطعام شصت فقير ) است ؛ ليكن گروهى كفّارهء آن را كفّارهء شكستن قسم ( اطعام ده فقير يا پوشاندن آنان و يا آزاد كردن يك برده ) دانسته‌اند . 18\r\nساير احكام : گرفتن روزهء نذر در سفر صحيح نيست ، مگر آنكه نذر مقيّد به سفر يا سفر و حضر باشد كه در اين صورت به قول مشهور گرفتن آن در سفر صحيح است . 19\r\nبر روزهء نذر معيّن احكام روزهء ماه رمضان جارى مىشود و از اين جهت باهم تفاوت ندارند ، مگر در بعضى امور ، همچون نيّت تعيين و كفّاره بنابر برخى اقوال ، چنان كه گذشت . 20\r\n1 . غنية النزوع / 142 * 2 . جواهر الكلام 16 / 352 و 17 / 68 * 3 . المهذب 1 / 198 ؛ جامع الخلاف و الوفاق / 165 - 166 * 4 . الدروس الشرعية 1 / 2 29 ؛ جواهر الكلام 17 / 68 - 69 ؛ مستند العروة ( الصوم ) 2 / 255 * 5 . الكافى فى الفقه / 186 ؛ غنية النزوع / 143 * 6 . جواهر الكلام 17 / 82 * 7 . 35 / 440 - 441 * 8 . مستند العروة ( الصوم ) 2 / 260 * 9 . تذكرة الفقهاء 6 / 229 - 230 ؛ منتهى المطلب 9 / 437 - 438 ؛ الدروس الشرعية 1 / 293 ؛ كشف الغطاء 4 / 62 * 10 . كتاب السرائر 3 / 60 ؛ تحرير الأحكام 1 / 513 ؛ الدروس الشرعية 1 / 293 * 11 . الكافى فى الفقه / 185 * 12 . الوسيلة / 144 * 13 . الدروس الشرعية 1 / 293 * 14 . تذكرة الفقهاء ( ق ) 2 / 580 ؛ مسالك الأفهام 7 / 29 * 15 . جواهر الكلام 17 / 68 * 16 . 16 / 189 - 191 * 17 . كتاب السرائر 1 / 370 * 18 . جواهر الكلام 16 / 271 ؛ العروة الوثقى 3 / 593 ؛ مستند العروة ( الصوم ) 1 / 303 - 304 * 19 . مدارك العروة 21 / 30 * 20 . الوسيلة / 144 ؛ مسالك الأفهام 2 / 8 .\r\n\r\nروزهء نذر معصيت\r\n\r\nروزهء نذر معصيت نذر روزه به شكرانهء ارتكاب گناهى .\r\nاز آن در باب صوم سخن گفته‌اند .\r\nاگر كسى نذر كند كه درصورت ارتكاب گناهى معيّن ، به شكرانهء آن روزه بگيرد ، نذرش باطل و روزه‌اش حرام است . 1\r\n1 . مستند الشيعة 10 / 511 ؛ جواهر الكلام 17 / 123 .\r\n\r\nروزهء وصال\r\n\r\nروزهء وِصال از اقسام روزهء حرام .\r\nدر اينكه مراد از روزهء وصال چيست ، دو تفسير ذكر شده است : نخست ، نيّت روزه از طلوع فجر تا سحر . 1 اين تفسير به اكثر اصحاب ، 2 بلكه مشهور 3 نسبت\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nداده شده است . دوم ، روزه گرفتن دو روز پى درپى ، بدون افطار بين آن دو . 4\r\nگروهى بين دو تفسير جمع كرده و گفته‌اند : روزهء وصال عبارت است از نيّت روزه از طلوع فجر تا سحر يا دو روز پياپى روزه گرفتن . 5 از آن در باب صوم سخن گفته‌اند .\r\nروزهء وصال حرام است . البته تأخير افطار تا سحر يا شب دوم بدون آنكه ترك آن به نيّت روزه باشد ، اشكالى ندارد ، هرچند برخى ، احتياط استحبابى را در عدم تأخير دانسته‌اند . 6\r\n1 . المقنعة / 366 ؛ المبسوط 1 / 283 ؛ غنية النزوع / 149 ؛ شرائع الإسلام 1 / 155 * 2 . غاية المرام 1 / 351 * 3 . مسالك الأفهام 2 / 81 * 4 . كتاب السرائر 1 / 420 * 5 . الإقتصاد / 293 ؛ إصباح الشيعة / 133 ؛ مسالك الأفهام 2 / 81 ؛ الحدائق الناضرة 13 / 393 ؛ كشف الغطاء 4 / 54 ؛ العروة الوثقى 3 / 662 * 6 . العروة الوثقى 3 / 662 .\r\n\r\nروزى - - - ) رزق\r\n\r\nروستايى\r\n\r\nروستايى روستانشين .\r\nاز آن به مناسبت در باب صلات و نكاح ، تحت عنوان « اهل سواد » سخن گفته‌اند .\r\nصلات : نماز جمعه ( - - - ) نماز جمعه ) - بر فرض وجوب آن - بر روستانشينان همچون شهر نشينان واجب است . 1 در صورت هم زمانى عيد فطر يا قربان با جمعه ، حضور افراد در نماز عيد بنابر مشهور كفايت از حضورشان در نماز جمعه مىكند و در اين جهت بنابر قول مشهور فرقى ميان شهرى و روستايى نيست ؛ ليكن برخى آن را به روستايى اختصاص داده‌اند . 2\r\nنكاح : برخى فقها ، نگاه كردن به بدن زنان روستايى را بدون قصد ريبه و لذّت - به آن مقدار كه عادت و فرهنگ آنان بر نپوشاندن آن است - جايز دانسته‌اند ؛ ليكن بيشتر فقها آن را مشكل دانسته و در آن توقف كرده‌اند . 3\r\n1 . جواهر الكلام 11 / 279 * 2 . 395 - 396 * 3 . مستمسك العروة 14 / 20 - 21 ؛ مبانى العروة ( النكاح ) 1 / 39 - 41 .\r\n\r\nروسرى\r\n\r\nروسرى پارچه‌اى معمولا چهار گوش كه زنان براى پوشش سر از آن استفاده مىكنند .\r\nروسرى از اين جهت كه از مصاديق\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nپوشيدنى است و زنان با آن سر را مىپوشانند در ابواب مختلف فقهى به آن نگريسته شده و احكامى بر آن مترتب گشته است ؛ از اين رو ، خصوصيتى براى آن نيست ( - - - ) پوشش ) .\r\n( - - - ) خمار )\r\n\r\nروشنايى\r\n\r\nروشنايى نور ، روشنى ، مقابل تاريكى .\r\nاز آن به مناسبت در باب طهارت و صلح سخن گفته‌اند .\r\nطهارت : حمل آتش در پى جنازه ، هنگام تشييع آن مكروه است ، مگر در شب كه نياز به روشنايى باشد . 1\r\nصلح : تصرف مالك در ملك خود از جمله بلند سازى ساختمان ، هرچند منجر به كاهش روشنايى ملك مجاور گردد ، جايز است و صاحب ملك مجاور حق جلوگيرى از آن ندارد ؛ 2 چنان كه گشودن پنجره براى روشنايى و مانند آن در ملك خود ؛ هرچند مستلزم اشراف بر خانه همسايه گردد ، جايز است . البته همسايه مىتواند در ملك خود ، مانعى ايجاد كند ؛ هرچند مستلزم جلوگيرى از نفوذ روشنايى به خانهء همسايه از طريق پنجره گردد . 3\r\nاحداث بالكن و مانند آن در فضايى كه مردم آمد و شد دارند ، در صورتى كه منجر به تاريكى راه و يا كاهش روشنايى گردد ، به حدّى كه عابرى كه چشمش كم نور است ( - - - ) بينايى ) با گذر از آن جا هرچند در شب ، دچار مشكل گردد ، جايز نيست . 4\r\n( - - - ) اسفار ) ( - - - ) استصباح ) ( - - - ) چراغ )\r\n1 . تذكرة الفقهاء 2 / 54 - 55 * 2 . رسائل و مسائل 2 / 411 * 3 . الحدائق الناضرة 21 / 122 * 4 . جواهر الكلام 26 / 246 .\r\n\r\nروضه\r\n\r\nروضه محدودهء بين حجرهء شريف ( قبر مقدس ) و منبر / حرم معصومين عليهم السّلام ( - - - ) مشاهد مشرّفه ) .\r\nروضه به معناى اوّل به قسمتى از مسجد النبى صلّى اللَّه عليه و آله ، يعنى حدّ فاصل بين قبر مقدس و منبر رسول خدا صلّى اللَّه عليه و آله اطلاق مىشود . بنابر ديدگاه علماى شيعه ، روضه از ديوار محراب در جنوب - كه امروزه با\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nنرده‌هاى فلزّى مشخص است - آغاز و در شمال به چهارمين ستون منتهى مىگردد ( يك ستون علاوه بر آنچه اهل سنّت مىگويند ) . حدّ دوم آن در شرق داخل حجرهء شريف پيامبر صلّى اللَّه عليه و آله و بيت فاطمهء زهرا عليها السّلام است و در سمت غرب برابر منبر شريف مىباشد . 1 از اين عنوان در باب حج سخن گفته‌اند .\r\nاز اماكن بسيار با فضيلتِ مسجد النبى صلّى اللَّه عليه و آله روضهء شريف است . در روايتى معروف از پيامبر صلّى اللَّه عليه و آله نقل شده كه « بين بيت و منبر من باغى از باغهاى بهشت است » . 2 بنابه نقلى قبر شريف حضرت فاطمه عليها السّلام در همين مكان مقدس قرار دارد ؛ از اين رو ، زيارت آن حضرت در اين مكان مستحب است ؛ 3 چنان كه خواندن نماز زيارت پيامبر صلّى اللَّه عليه و آله در روضه استحباب دارد . 4 همچنين زياد نمازگزاردن در مسجد پيامبر صلّى اللَّه عليه و آله ، بويژه در روضهء مطهّر مستحب است . 5\r\n1 . الكافى ( كلينى ) 4 / 554 - 555 ؛ مناسك الحج ( گلپايگانى ) / 206 * 2 . الكافى ( كلينى ) 4 / 555 * 3 . جواهرالكلام 20 / 85 - 86 * 4 . الدروس الشرعية 2 / 23 ؛ الحدائق الناضرة 7 / 221 و 17 / 421 * 5 . الدروس الشرعية 2 / 20 ؛ جواهر الكلام 20 / 84 .\r\n\r\nروضه خوانى - - - ) عزادارى\r\n\r\nروغن\r\n\r\nروغن مادّه‌اى چرب ، برگرفته از پيه‌هاى حيوانى يا دانه‌هاى گياهى .\r\nاز احكام آن در بابهاى طهارت ، حج ، تجارت و اطعمه و اشربه سخن گفته‌اند .\r\nروغن مايع متنجّس تطهيرپذير نيست . 1 برخى گفته‌اند : چنانچه آن را در آب كرّ ( - - - ) آب كرّ ) بريزند و به هم بزنند به گونه‌اى كه اجزاى آب با همهء اجزاى روغن آميخته شود ، پاك مىگردد . 2 ليكن اگر روغن جامد باشد ، با نجس شدن قسمتى از آن ، ديگر قسمتها نجس نمىشود ؛ بلكه با برداشتن آن قسمت و مقدارى از اطراف آن ، باقى مانده پاك خواهد بود . 3\r\nماليدن روغن خوش بو به بدن ، بلكه بنابر مشهور هر روغن ، حتّى غير خوش بو ، در غير حال ضرورت بر محرم ( - - - ) احرام ) حرام است . در اينكه ماليدن روغن خوش بو به بدن قبل از احرام در صورتى\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nكه بوى آن تا بعد از احرام باقى بماند ، حرام است يا نه ، اختلاف است .\r\nماليدن روغن معطّر علاوه بر حرمت ، كفّاره دارد . در اينكه كفّارهء آن مطلقا يك گوسفند است يا تنها در صورتى كه از روى علم و عمد باشد و چنانچه از روى جهل باشد كفّارهء آن اطعام يك فقير مىباشد ، اختلاف است . برخى در فرض اضطرار به ماليدن روغن ، كفّاره را ثابت ندانسته‌اند . در ثبوت كفّاره جهت ماليدن روغن غير معطّر اختلاف است . 4\r\nداد و ستد و استفاده از روغنى كه نجاستش ذاتى است ، مانند روغن برگرفته از پيه مردار حتّى در غير خوردن جايز نيست . بر عدم جوازادعاى اجماع شده است ؛ 5 ليكن برخى استفاده از آن را در مثل استصباح كه مشروط به پاكى نيست ، جايز دانسته‌اند . 6 البته استصباح ( - - - ) استصباح ) با روغن پاكى كه بر اثر ملاقات نجاست ، نجس شده جايز است ؛ 7 چنان كه داد و ستد آن نيز جهت استصباح صحيح است . 8 در ربا ( - - - ) ربا ) روغن از حيث مماثلت تابع اصلى است كه از آن گرفته مىشود ، مانند روغنهايى كه از شير گاو مىگيرند كه همه يك جنس محسوب مىشوند و فروختن روغن گاوى در ازاى روغن گاوى با فزونى يكى بر ديگرى ربا و حرام است ؛ ليكن روغن حيوانى و روغن نباتى كه از دو اصل و دو جنس مختلف گرفته مىشوند ، دو جنس به شمار مىروند ؛ در نتيجه فروختن يكى در ازاى ديگرى به بيشتر ربا نخواهد بود ؛ هرچند بر هر دو يك عنوان ( روغن ) صادق است . 9\r\n( - - - ) چرب )\r\n1 . جواهر الكلام 6 / 147 * 2 . تذكرة الفقهاء 1 / 88 * 3 . جواهر الكلام 36 / 384 ؛ العروة الوثقى 1 / 164 * 4 . جواهر الكلام 18 / 374 - 376 و 20 / 429 - 431 ؛ مناسك حج ( مراجع ) 179 - 180 * 5 . جواهر الكلام 22 / 16 ؛ مستمسك العروة 1 / 341 * 6 . العروة الوثقى 1 / 185 * 7 . جواهر الكلام 22 / 13 - 16 * 8 . كتاب المكاسب 1 / 65 - 72 * 9 . جواهر الكلام 23 / 358 .\r\n\r\nروغن زيتون - - - ) زيتون\r\n\r\nروم\r\n\r\nرَوْم نطق به بعض حركت .\r\nروم اصطلاحى در علم تجويد و به معناى حركت ضعيف دادن - در حدّ يك سوم يا\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nيك چهارم حركت - به حرفى است كه بر آن وقف شده است كه تنها در فرض مضموم يا مكسور بودن حرف صحيح است ؛ آن هم در صورتى كه ضمه يا كسرهء حرف ، اصلى باشد نه عارضى . 1 از آن به مناسبت در باب صلات سخن گفته‌اند .\r\nدر فصول اذان و اقامه ، مستحب است اعراب حرف آخر ، ترك و بر آن وقف گردد . به تصريح برخى ، اين حكم در روم نيز كه شائبهء اعراب در آن مىرود ، جارى است ؛ از اين رو ، ترك روم نيز استحباب دارد . 2\r\n1 . التجويد و آداب التلاوة / 51 * 2 . جامع المقاصد 2 / 184 ؛ مسالك الأفهام 1 / 188 .\r\n\r\nروم ؛ سوره\r\n\r\nروم ؛ سوره سى امين سورهء قرآن كريم .\r\nاز آن در باب صلات سخن گفته‌اند .\r\nقرائت سورهء روم در شب بيست و سوم ماه رمضان مستحب است ؛ 1 چنان كه قرائت سوره‌هاى بزرگ همچون سورهء روم در نماز آياتى كه سبب آن خورشيد گرفتگى است ، مستحب مىباشد . 2\r\n1 . تذكرة الفقهاء 2 / 284 ؛ وسائل الشيعة 10 / 361 * 2 . العروة الوثقى 3 / 53 .\r\n\r\nروييدن\r\n\r\nروييدن برآمدن رستنى از زمين ، سبز شدن ؛ رشد كردن بعضى اجزاى بدن ، مانند مو و دندان .\r\nاز آن در بابهاى تجارت ، حجر ، نكاح ، اطعمه و اشربه ، قصاص و ديات سخن گفته‌اند .\r\nتجارت : خريد و فروش تره بار كه پس از چيدن ، دوباره مىرويد ، پيش از روييدن ، به صورت يك چين يا بيشتر صحيح است 1 ( - - - ) خضر ) .\r\nحجر : روييدن موى درشت بر زهار ، از نشانه‌هاى بلوغ است . برخى ، روييدن موى محاسن و شارب را نيز علامت بلوغ دانسته‌اند . 2\r\nنكاح : شير خوردن نوزاد به مقدار روييدن گوشت در بدن وى بر اثر آن ، شرط حصول محرميت از طريق رضاع ( - - - ) رضاع ) است . در اينكه علاوه بر آن ، محكم شدن استخوان بر اثر شير خوردن ، شرط است يا نه ، اختلاف مىباشد .\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nمشهور قائل به قول اوّل‌اند . 3\r\nاطعمه و اشربه : اگر حيوان حلال گوشت به اندازهء روييدن گوشت در بدن و محكم شدن استخوانهايش از شير خوك بخورد ، شير ، گوشت و نسل آن ، حرام و ادرار و مدفوعش نجس مىگردد . 4\r\nقصاص و ديات : بنابر قولى ، اگر كسى از روى عمد موى سر ، صورت ، ابرو و يا مژهء ديگرى را از بين ببرد ؛ به گونه‌اى كه ديگر نرويد ، قصاص و در صورت غير عمدى بودن يا ممكن نبودن قصاص ، ديه و در صورت روييدن دوبارهء مو قبل از قصاص ، ارش ( - - - ) ارش ) ثابت مىشود . 5 در جنايت عمدى بر دندان ( - - - ) دندان ) و ناخن ( - - - ) ناخن ) در صورت نروييدن ، قصاص ثابت است و در صورت روييدن يا غير عمدى بودن ، ديه يا ارش ثابت خواهد بود .\r\n( - - - ) گياه )\r\n1 . جواهر الكلام 24 / 79 * 2 . 26 / 5 - 10 ؛ قواعد الأحكام 3 / 383 * 3 . جواهر الكلام 29 / 271 - 274 * 4 . 36 / 282 ؛ الروضة البهية 7 / 293 * 5 . الخلاف 5 / 197 ؛ شرائع الإسلام 4 / 1009 .\r\n\r\nرهان\r\n\r\nرهان جمع رهن ( - - - ) رهن ) / مسابقهء اسب دوانى و غير آن ( - - - ) مسابقه ) / شرط بندى ( - - - ) شرط بندى ) .\r\n\r\nرهبانيت\r\n\r\nرَهبانيت شيوهء راهبان .\r\nواژهء « رهبانيت » از « رَهبه » به معناى ترس گرفته شده و به شيوهء راهبان مسيحى اطلاق مىشود . 1 راهب به كسى گويند كه دنيا و لذتهاى آن ، از جمله ازدواج ، خوردن گوشت و استفاده از بوى خوش را ترك كرده و از مردم و جامعه كناره گرفته و در عبادتگاه ( دير و صومعه ) به عبادت خدا پرداخته و به رياضتهاى دشوارى همچون انداختن زنجير به گردن خود تن داده است . 2 از عنوان ياد شده به مناسبت در باب صلات و نكاح سخن گفته‌اند .\r\nرهبانيت به شيوهء ياد شده در ميان امتهاى پشين سنّت بوده كه اسلام آن را منسوخ كرده و مكروه دانسته است . 3 از اين رو ، اسلام به ازدواج و استعمال بوى\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nخوش ترغيب كرده و ترك آن را مذموم شمرده است . چنان كه ترك خوردن گوشت بيش از چهل روز نيز مذموم و مكروه است . 4 رسول گرامى صلّى اللَّه عليه و آله فرمود : در اسلام ، رهبانيت نيست و فرمود : بر شما باد به جهاد كه رهبانيت امت من است . 5\r\n( - - - ) راهب )\r\n1 . مجمع البحرين ، واژهء « رهب » * 2 . الوافى 7 / 499 * 3 . الحدائق الناضرة 23 / 11 - 14 ؛ كشف اللثام 7 / 10 * 4 . مسالك الأفهام 7 / 9 - 13 ؛ وسائل الشيعة 20 / 106 - 107 ، 24 / 395 و 2 / 141 * 5 . الوافى 7 / 499 .\r\n\r\nرهبه\r\n\r\nرَهبه بالا بردن پشت دستها به طرف‌آسمان هنگام دعا / ترس ( - - - ) ترس ) .\r\nحالتهاى دعا كننده هنگام دعا به لحاظ رجا ، خوف ، انقطاع و غير آن ، متفاوت است . در بعضى روايات متناسب با احوال دعا كننده ، براى قرار گرفتن دستهاى او هيأت خاصى ذكر شده است ، از جمله آنها حالت رهبه ، يعنى ترس از خدا است كه به جهت التفات به گناهان ارتكابى ، به دعا كننده دست مىدهد . در اين حالت مستحب است وى پشت دستهاى خود را تا محاذى صورت به طرف آسمان بالا ببرد تا نشانهء شرمندگى و سرافكندگى وى در محضر خداى متعال باشد و بدين وسيله خداوند او را مورد لطف ومرحمت و مغفرت خويش قراردهد . 1\r\n1 . روضة المتقين 1 / 182 - 183 ؛ وسائل الشيعة 7 / 48 ؛ مرآة العقول 12 / 41 ؛ شرح أصول الكافى ( مازندرانى ) 10 / 250 .\r\n\r\nرهن\r\n\r\nرهن وثيقهء بدهى .\r\nرهن در لغت به معناى ثبات و دوام و نيز حبس آمده است ؛ ليكن كلمات فقها در تعريف آن مختلف است . برخى ، از رهن معناى مصدرى اراده كرده و در تعريف آن گفته‌اند : گروگذاشتن مال به جهت وثيقه ( و تضمين ) نزد طلبكار تا چنانچه وى نتواند در زمان مقرر ، حق خود را از بدهكار استيفا كند ، آن را از مال گرو گذاشته شده يا قيمت آن استيفا نمايد ؛ 1 يا دادن وثيقه بر دين 2 و يا عقدى كه جهت وثيقه نهادن بر دين تشريع شده است . 3\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nبرخى ، از رهن اسم مفعول ( مرهون ) اراده نموده و آن را به مالى كه به عنوان وثيقه بر دين گرو گذاشته مىشود تا در صورت عدم امكان استيفاى بدهى از مديون ، از قيمت آن استيفاى دين شود ، 4 و يا وثيقه براى طلب مرتهن تعريف كرده‌اند . 5\r\nالبته بنابر تصريح برخى ، واژهء رهن در شرع ، مفهوم ويژه‌اى پيدا نكرده ؛ بلكه در همان معناى لغوى خود به كار رفته است ؛ از اين رو ، رهن نزد شارع مقدس ونيز متشرعه داراى اصطلاح و مفهومى خاص نيست . 6\r\nبرخى در تعريف رهن ، تعبير عين ضمانت شده را در كنار دين آورده و گفته‌اند : رهن عبارت است از قرار دادن وثيقه بر دين يا عين مضمون . 7 بنابر اين تعريف ، رهن به مورد وثيقه بر دين اختصاص نمىيابد ؛ بلكه شامل وثيقه بر عين ضمانت شده همچون عاريهء مضمون نيز مىشود . البته در صحّت رهن بر عين مضمون اختلاف است كه خواهد آمد .\r\nبه گروگذار « راهن » به گرو گيرنده « مرتهن » و به مالى كه گرو گذاشته مىشود « مرهون » يا « رهن » گويند . 8 عنوان رهن بابى مستقل در فقه است كه از احكام آن به تفصيل در اين باب سخن رفته است .\r\nحكم تكليفى : رهن ، امرى جايز است 9 - نه واجب - و در قرآن كريم آمده است : « وَإنْ كُنْتُم عَلى سَفَرٍ وَ لَمْ تَجِدُوا كاتِبَاً فَرِهانٌ مَقْبُوضَةٌ ؛ 10 و اگر در سفر بوديد و نويسنده‌اى نيافتيد ، پس گرويى بستانيد » . البتّه در سفر بودن و نيافتن نويسنده شرط جواز رهن نيست ؛ اما از آنجا كه در سفر ، بيشتر از حضر به رهن نياز پيدا مىشود 11 و از سوى ديگر در سفر مظنّهء نيافتن كاتبى كه دين را بنويسد و بر آن شاهد باشد ، وجود دارد ، 12 قيد سفر و عدم وجود كاتب در آيه ذكر شده است .\r\nعقد رهن از طرف گروگذار لازم است . از اين رو ، وى نمىتواند آن را برهم زند ، ليكن از طرف گروگيرنده ، جايز مىباشد و او هر زمان كه بخواهد مىتواند آن را فسخ كند . 13\r\nاركان : صيغه ( ايجاب و قبول ) ، مال رهنى ( مرهون ) ، حق ثابت بر راهن ( دين ) ، راهن و مرتهن اركان رهن‌اند .\r\n\r\n","description":"","footnote":"","page_name":" 201 ","page_number":201},
  {"content":"\r\n\r\n1 . صيغه : رهن با ايجاب از طرف راهن و قبول از طرف مرتهن منعقد مىشود . در شخص ناتوان از نطق ، همچون لال ، اشارهء بيانگر مضمون رهن ، بلكه نوشتن آن به قصد رهن كفايت مىكند . برخى ، اشاره و نوشتن را براى توانمند از نطق نيز جايز و صحيح دانسته‌اند .\r\nايجاب با هر لفظ دلالت كننده بر مفاد رهن تحقق مىيابد ، مانند « رَهَنْتُكَ ؛ به تو رهن دادم » يا « هذِهِ وَثِيقَةٌ عِنْدَكَ ؛ اين مال نزد تو گرو است » . چنان كه قبول نيز با هر لفظ بيانگر رضايت به ايجاب ، حاصل مىشود .\r\nآنچه در صيغهء ديگر عقود شرط است - مانند ماضى بودنِ فعل به قول برخى و موالات بين ايجاب و قبول - در عقد رهن نيز شرط است ( - - - ) عقد ) .\r\nدر اينكه معاطات ( ايجاب و قبول فعلى ) در رهن جريان دارد يا نه ، اختلاف است 14 ( - - - ) معاطات ) .\r\nآيا قبض مال رهنى توسط مرتهن شرط صحّت رهن است و بدون آن رهن منعقد نمىشود ، يا شرط لزوم عقد از طرف راهن - نه صحّت آن - و يا هيچ كدام ؟ مسئله اختلافى است . 15\r\nشرايط عقد\r\nالف . شرط اجل : دين مىتواند مطلق ( غير مؤجل ) باشد ، يا مدت دار ( مؤجّل ) ؛ ليكن تعيين مدت براى رهن صحيح نيست و علاوه بر بطلان شرط ، موجب بطلان عقد مىشود . 16\r\nب . ديگر شرايط : عقد رهن گاه مطلق است و گاه مشروط . در صورت دوم ، شرط يا صحيح است ، مانند اينكه شرط شود مال رهنى در دست راهن يا شخصى امين باشد و يا فاسدِ غير باطل كنندهء عقد ، مانند شرط اينكه مرهون جز به بهايى كه راهن مىخواهد ، فروخته نشود ؛ هرچند به چند برابر قيمت بازار و يا هم شرط فاسد است و هم باطل كنندهء عقد ، مانند اينكه مرتهن شرط كند در صورتى كه راهن حق او را ادا نكند ، مال رهنى ، مبيع براى او باشد . علّت بطلان چنين شرطى اين است كه يك مال نمىتواند در يك زمان هم مرهون باشد و هم مبيع .\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nعلاوه بر آنكه عقد بيع تنها با وجود اسباب آن ( صيغه و ساير شرايط ) تحقق مىيابد . 17\r\n2 . مرهون : در مال رهنى شرايطى معتبر است كه عبارتند از : عين بودن بنابر قول مشهور ، صحّت تملّك و فروختن آن ، امكان تحويل و نيز معلوم بودن آن . بنابر اين ، رهنِ دين ( - - - ) دين ) ؛ منفعت ، مانند سكونت در خانه ؛ غير مملوك ، از قبيل حشرات ( - - - ) حشرات ) ، شراب و خوك ؛ 18 غير قابل فروش ، مانند مال وقفى ؛ 19 غير قابل تحويل به مرتهن - بنا بر قول به شرط بودن قبض در صحّت رهن - همچون پرندهء آسمان و ماهى دريا 20 و مجهول ، صحيح نيست . البته در مورد آخر ، برخى گفته‌اند : اگر مرهون از همهء جهات مجهول باشد يا مجهول بودن آن به گونه‌اى باشد كه امكان توجّه قصد به آن نباشد ، مانند يك گوسفند از گله ، رهن آن صحيح نيست ؛ اما اگر جهالت ، اين گونه نباشد ، مانند گرو گذاشتن خرمن معيّن - كه جنس و نوع آن معلوم ؛ ليكن مقدارش مجهول باشد - ضررى به عقد نمىرساند . 21\r\n3 . حق : مراد از حق چيزى است كه مرهون در ازاى آن گرفته مىشود . بدون شك ، رهن بر دين ثابت در ذمّه صحيح است ؛ خواه دين نقد ( حالّ ) باشد يا مدت دار ( مؤجل ) و خواه قبل از رهن بر ذمّه ثابت باشد يا مقارن آن ، مانند اينكه فروشنده بگويد : اين جنس را به صورت نسيه به ده هزار تومان به تو فروختم به شرط آنكه اين مال را به من رهن بدهى .\r\nاما رهن بر دينى كه هنوز بر ذمّه نيامده صحيح نيست ؛ چنان كه رهن بر عين غير مضمون ، مانند امانت ( - - - ) امانت ) و عاريهء غير مضمون ( - - - ) عاريه ) صحيح نمىباشد ؛ ليكن در اينكه رهن بر عين مضمون ، مانند عين غصب شده و نيز عاريهء ضمانت شده صحيح است يا نه ، اختلاف است . اكثر فقها قائل به عدم صحّت آن اند . 22\r\nبنابر قول مشهور ، گروگذاشتن مالى كه سبب وجوب آن بر انسان حاصل شده ، ليكن هنوز بر ذمّه ثابت نگرديده ، صحيح نيست ، مانند ديهء قتل خطاى محض يا شبه عمد قبل از استقرار جنايت 23 ( - - - ) استقرار ) ( - - - ) جنايت ) .\r\n\r\n","description":"","footnote":"","page_name":" 203 ","page_number":203},
  {"content":"\r\n\r\n4 و 5 . راهن و مرتهن : عقل ، بلوغ ، جواز تصرّف در مال و اختيار ، در راهن و مرتهن شرط است . اوّل و دوم ، شرط صحّت و سوم و چهارم ، شرط لزوم عقدند . بنابر اين ، گرو گذاشتن و گرو گرفتن از كودك و ديوانه صحيح نيست ؛ چنان كه عقد از سفيه ( - - - ) سفاهت ) ، برده و نظير آن دو ، جز با اذن ولىّ و نيز از مُكرَه جز با رضايت بعدى به آن ، بنابر قول مشهور لزوم نمىيابد .\r\nولىّ كودك مىتواند با رعايت مصلحت ، مال او را رهن بگذارد ؛ چنان كه مىتواند براى مال كودك گرو بگيرد ، مانند اينكه مال او را به شخصى غير توانگر ، ليكن مطمئن نسيه بفروشد يا از بيم غرق شدن ، سوختن و يا به سرقت رفتن ، آن را به كسى قرض دهد كه در هر دو صورت مىتواند در ازاى آن گرو بگيرد . 24\r\nتصرف در مرهون : تصرف در مال رهنى با به خدمت گرفتن آن در مثل حيوان و برده رهنى و سكونت در مثل خانهء رهنى و اجاره دادن و فروختن و غير آن از تصرفاتى كه موجب نقل عين يا منفعت به ديگرى مىشود ، بر راهن جايز نيست و در صورت تصرف ، صحّت آن ، منوط به اجازهء مرتهن است و در صورت عدم اجازه ، باطل خواهد بود ؛ 25 ليكن اگر مرتهن اجازهء فروش مرهون را به راهن بدهد و او آن را بفروشد رهن باطل مىگردد . 26\r\nراهن نمىتواند بدون اجازهء مرتهن ، مال رهنى را از او بگيرد ، مگر پس از اداى دين توسط راهن و يا ابراء دين ( - - - ) ابراء ) و يا اسقاط حق رهانت ( - - - ) حق رهانت ) توسط مرتهن . 27\r\nبنابر قول مشهور ، مرتهن نمىتواند بدون اجازهء راهن در مال رهنى ، با سوار شدن ، سكونت گزيدن ، اجاره دادن و مانند اينها ، تصرف كند و در صورت تصرّف ، علاوه بر ارتكاب گناه ، اجرت المثل بر عهدهء او ثابت مىشود و در صورت تلف ، ضامن عين تلف شده مىباشد . در صورت اجاره دادن اگر مالك [ / راهن 
  ] ، عقد اجاره را اجازه دهد ، اجرت المسمى به وى تعلق مىگيرد . 28\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nتلف شدن مرهون : مال رهنى در دست مرتهن امانت است ؛ از اين رو ، در صورت تلف شدن آن نزد وى - جز در صورت كوتاهى - ضامن نيست . 29 با از بين رفتن مرهون به سبب آفتى آسمانى يا زمينى ، رهن باطل مىگردد 30 و چنانچه كسى مال رهنى را تلف كند ، بدل ( مثل يا قيمت ) آن از او گرفته مىشود و در اين صورت ، رهن همان بدل خواهدبود . در ثبوت اين حكم تفاوتى ميان تلف كننده از راهن ، مرتهن و غير آن دو نيست . 31\r\nمنافع مرهون : منافع مرهون ، اعم از منافع موجود در زمان رهن و منافع پديد آمده پس از آن ، و نيز منافع منفصل همچون فرزند به دنيا آمده و ميوهء چيده شده ؛ و منافع قابل انفصال ، مانند پشم گوسفند و منافع متصل همچون فربه شدن حيوان ، ملك راهن است . بدون شك ، منافع متصل داخل در رهن است ؛ ليكن نسبت به دخول منافع منفصل يا قابل انفصال در رهن ، بدون شرط آن در عقد رهن ، اختلاف است . مشهور ، بين منافع موجود در زمان رهن و منافع پديد آمده پس از رهن تفصيل داده و در اوّل ، به عدم دخول - جز در فرض شرط دخول آن - و در دوم ، به دخول - جز در فرض شرط عدم دخول آن - قائل شده‌اند . برخى نيز بين منافع منفصل و منافع قابل انفصال تفصيل داده ، در اول قائل به خروج و در دوم ، قائل به دخول آن در رهن شده‌اند . 32\r\nاستيفاى دين از مرهون : چنان كه گذشت هيچ يك از راهن و مرتهن جز با اجازهء ديگرى نمىتواند در مال رهنى تصرف كند ؛ ليكن در موارد زير مرتهن مىتواند حق خود را از مرهون استيفا نمايد :\r\n1 . چنانچه راهن قبل از اداى دين بميرد و مرتهن بيم انكار دين توسط ورثه داشته باشد ، و نزد قاضى شهود قابل قبول نيز نداشته باشد ، مىتواند بدون مراجعه به ورثه ، دين خود را از مال رهنى استيفا كند ، هرچند راهن در فروختن مال رهنى يا استيفاى دين از آن ، او را وصى خود قرار نداده باشد . 33 برخى ، نداشتن بيّنه ( - - - ) بيّنه ) را شرط ندانسته و استيفاى دين ، حتى با وجود آن را جايز دانسته‌اند . 34\r\n\r\n","description":"","footnote":"","page_name":" 205 ","page_number":205},
  {"content":"\r\n\r\n2 . مرتهن در فروش مال رهنى از جانب راهن وكالت داشته باشد ، كه در اين فرض ، او مىتواند در صورت رسيدن زمان پرداخت دين يا حالّ بودن آن ، مال رهنى را بفروشد و طلب خود را استيفا نمايد و در فرض مطلق بودن وكالت بنابر مشهور ، مىتواند مرهون را حتى به خودش ( مرتهن ) بفروشد . 35\r\n3 . هرگاه مرتهن در فروش مرهون از جانب راهن وكيل نباشد ، با خوددارى راهن از اداى دين ، مرتهن به حاكم شرع رجوع مىكند و حاكم ، راهن را ملزم به فروختن مال رهنى و اداى دين خود مىنمايد و در صورت امتناع راهن ، حاكم يا وكيل او ، اقدام به فروش مرهون و پرداخت طلب مرتهن مىكند .\r\nدر صورت عدم وجود حاكم يا عدم قدرت او ، مرتهن مىتواند مرهون را به قيمت متعارف فروخته و حق خود را استيفا نمايد . همچنين است اگر با وجود حاكم ، به جهت نداشتن بيّنه نتواند حق خود را نزد او اثبات كند . 36 برخى گفته‌اند : در فرض عدم امكان اثبات حق نزد حاكم ، چنانچه مرتهن بتواند از حاكم شرع اذن عمومى بگيرد ؛ به گونه‌اى كه رهن نيز در آن بگنجد ، لازم است چنين كارى بكند . 37\r\nبا ورشكسته شدن يا مردن راهن ، در صورتى كه وى جز مرتهن طلبكارانى ديگر داشته باشد ، مرتهن در استيفاى حق خود از مال رهنى ، نسبت به ساير طلبكاران اولويّت دارد و آنان حق ندارند مزاحم او بشوند . 38\r\nمرگ راهن يا مرتهن : با مردن راهن يا مرتهن ، رهن باطل نمىشود ؛ بلكه در فرض نخست ، ملكيّت مرهون به ورثهء راهن منتقل مىگردد و مال به عنوان رهن نزد مرتهن باقى مىماند ، و در فرض دوم ، حق رهانت به ورثهء مرتهن انتقال مىيابد ؛ ليكن راهن مىتواند از تحويل مرهون به وارث ، خوددارى كند . در اين صورت اگر راهن و وارث بر ماندن مال نزد كسى توافق كنند ، مرهون نزد او نگهدارى مىشود و گرنه ، آن را به حاكم شرع تحويل مىدهند تا وى ، آن را نزد كسى به امانت بگذارد . 39\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nاختلاف راهن و مرتهن : هرگاه راهن و مرتهن در تعيين مرهون بايكديگر اختلاف كنند ؛ مرتهن مدّعى رهن بودن مالى معيّن و راهن منكر آن و مدّعى رهن بودن غير آن باشد و بيّنه‌اى نيز در ميان نباشد ، مالى كه مرتهن منكر رهن بودن آن است از عنوان رهانت خارج مىشود و راهن بر نفى رهانت مال مورد ادعاى مرتهن ، قسم مىخورد و با قسم ، آن نيز از رهن بودن خارج مىگردد . 40\r\nاگر اختلاف راهن و مرتهن در تحويل مرهون باشد ؛ مرتهن - بدون آنكه بيّنه داشته باشد - مدّعى تحويل مرهون به راهن ، و راهن منكر آن باشد ، قول راهن با قسم خوردن پذيرفته مىشود . 41\r\nچنانچه دو نفر در رهن يا وديعه بودن مالى با يكديگر اختلاف كنند ؛ بدين گونه كه مالك ، مدّعى وديعه بودن مال ، و نگه دارنده مدّعى رهن بودن آن باشد ، بنابر قول مشهور ، قول مالك با سوگند خوردن ، پذيرفته مىشود ، به شرط آنكه طرف مقابل بر ادعاى خود بيّنه‌اى نداشته باشد . 42\r\nفكّ رهن : از مال رهنى در سه صورت فكّ رهن مىشود :\r\n1 . فسخ از هر دو طرف و يا از طرف مرتهن به تنهايى .\r\n2 . تلف شدن مرهون به سبب آفتى ، اعم از زمينى و آسمانى .\r\n3 . برى شدن ذمّهء راهن از دين با اداى آن يا ابراء و مانند آن توسط مرتهن . 43\r\n1 . المبسوط 2 / 196 ؛ غنية النزوع / 242 ؛ كتاب السرائر 2 / 416 * 2 . وسيلة النجاة / 475 ؛ مهذب الأحكام 21 / 75 - 76 * 3 . تذكرة الفقهاء 13 / 85 ؛ تحرير الوسيلة 2 / 3 * 4 . تحرير الأحكام 2 / 463 ؛ المهذب البارع 2 / 491 * 5 . كشف الرموز 1 / 540 ؛ شرائع الإسلام 2 / 329 * 6 . جواهر الكلام 25 / 94 - 95 ؛ مصباح الفقيه 14 / 540 - 541 ؛ مهذب الأحكام 21 / 75 - 76 * 7 . منهاج الصالحين ( سيستانى ) 2 / 288 * 8 . وسيلة النجاة / 475 * 9 . المبسوط 2 / 196 ؛ تذكرة الفقهاء 13 / 87 * 10 . بقره / 283 * 11 . مصباح الفقيه 14 / 545 * 12 . كنز العرفان 2 / 59 - 60 * 13 . تذكرة الفقهاء 13 / 87 * 14 . جواهر الكلام 25 / 95 - 98 * 15 . 99 - 101 * 16 . جامع الشتات 2 / 449 ؛ فقه الإمام جعفر الصادق 4 / 26 * 17 . فقه الإمام جعفرالصادق 4 / 26 - 27 * 18 . جواهر الكلام 25 / 116 ؛ وسيلة النجاة / 476 - 477 * 19 . منهاج الصالحين ( سيستانى ) 2 / 288 * 20 . نزهة الناظر / 85 ؛ مسالك الأفهام 4 / 11 ؛ كفاية الأحكام 1 / 553 * 21 . جواهر الكلام 25 / 142 ؛ جامع المقاصد 5 / 69 - 70 ؛ مفتاح الكرامة 11 / 181 - 182 *\r\n\r\n","description":"","footnote":"","page_name":" 207 ","page_number":207},
  {"content":"\r\n\r\n22 . مسالك الأفهام 4 / 28 - 29 ؛ رياض المسائل 8 / 517 ؛ جواهر الكلام 25 / 143 - 145 * 23 . جواهر الكلام 25 / 150 * 24 . 159 - 163 * 25 . 195 - 199 * 26 . 212 * 27 . 223 * 28 . 178 * 29 . 174 * 30 . تذكرة الفقهاء 13 / 301 * 31 . مسالك الأفهام 4 / 68 ؛ جواهرالكلام 25 / 248 * 32 . جواهر الكلام 25 / 229 - 230 و 238 ؛ الحدائق الناضرة 20 / 240 - 242 * 33 . مسالك الأفهام 4 / 41 ؛ جواهر الكلام 25 / 182 - 183 * 34 . مجمع الفائدة 9 / 162 * 35 . جواهر الكلام 25 / 173 * 36 . 217 - 220 ؛ مسالك الأفهام 4 / 51 - 52 ؛ حاشية شرائع الإسلام / 401 * 37 . جواهر الكلام 25 / 220 ؛ مصباح الفقيه 14 / 684 * 38 . جواهر الكلام 25 / 173 * 39 . 193 ؛ مسالك الأفهام 4 / 72 - 73 ؛ كلمة التقوى 6 / 48 * 40 . جواهر الكلام 25 / 273 * 41 . 276 * 42 . 262 ؛ النهاية / 432 * 43 . تذكرة الفقهاء 13 / 301 .\r\n\r\nرهن تبرّع\r\n\r\nرهن تبرع گرو گذاشتن مال بدون‌درخواست بدهكار .\r\nرهن تبرّع عبارت است از اينكه كسى مال خود را بدون اجازه و درخواست بدهكار ، نزد طلبكار بابت بدهى او گرو بگذارد . عنوان ياد شده در باب رهن به كار رفته است .\r\nبه تصريح برخى ، رهن تبرع حتى با نهى بدهكار ، صحيح است . دراين صورت ، چنانچه طلبكار بابت وصول طلب خود ، گرو را بفروشد ، گرو گذار نمىتواند براى دريافت مال خود به بدهكار مراجعه كند . 1\r\n1 . جواهر الكلام 25 / 126 ؛ كلمة التقوى 6 / 32 .\r\n\r\nرهن مستعار\r\n\r\nرهن مستعار گرو گذاشتن مال ديگرى با اذن او .\r\nاز آن در باب رهن سخن گفته‌اند .\r\nگرو گذاشتن مال ديگرى با اجازهء او كه از آن به استعاره براى رهن يا رهن مستعار تعبير مىشود ، جايز و ضمان آن بر عهدهء گروگذار است ؛ هرچند مال رهنى بدون كوتاهى تلف شود . چنين عاريه‌اى لازم است و عاريه دهنده پس از رهن نمىتواند از آن برگردد و عقد رهن را برهم زند ؛ هرچند مىتواند هنگام فرا رسيدن زمان پرداخت دين از گرو گذار بخواهد مال را از رهن خارج كند .\r\nاگر مال عاريه‌اى در دست مرتهن ( طلبكار ) بدون كوتاهى از جانب وى تلف شود ، وى ضامن نيست ؛ ليكن راهن ضامن است ؛ در مثلى ( - - - ) مثلى ) ضامن مثل\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nو در قيمى ( - - - ) قيمى ) ضامن قيمت آن خواهد بود . عدم امكان بازگرداندن آن به مالك به جهت غصب و مانند آن ، به منزلهء تلف و محكوم به حكم آن است .\r\nهرگاه مالك با صراحت ، اختيار مال خود را در قبال رهن به هر گونه ، به راهن بدهد ، وى مىتواند آن را به هر نحو كه مىخواهد ، گرو بگذارد ؛ اما اگر دادن اختيار به لحاظ مقدار دين و مدت آن محدود باشد ، راهن مجاز است تنها در همان محدوده اقدام كند و اگر اذن مالك مطلق و در كلام او تصريحى به تعميم يا تقييد نوع رهن نشده باشد ، در اينكه حكم صورت اول را دارد يا نه ، اختلاف است . 1 برخى در مصداق عاريه بودن چنين مالى اشكال كرده و گفته‌اند : ممكن است مراد فقها عاريه حقيقى نباشد ؛ بلكه مراد تشبيه آن به عاريه به جهت داشتن شباهتهايى به عاريهء حقيقى باشد . 2\r\n1 . مسالك الأفهام 4 / 61 - 62 * 2 . جواهر الكلام 25 / 232 - 233 .\r\n\r\nرى\r\n\r\nرى شهرى در جنوب تهران .\r\nعنوان ياد شده به مناسبت در بابهاى زكات ، جهاد و حج به كار رفته است .\r\nپرداخت زكات فطره با وجود شرايط آن از آنچه غذاى غالب مردم محل است ، از قبيل گندم ، جو ، خرما ، كشمش و برنج يا قيمت آنها واجب است . در حديثى از امام حسن عسكرى عليه السّلام آمده است : اهالى رى به عنوان زكات فطره كشمش پرداخت مىكنند . 1 برخى قدما با استناد به حديث فوق ، در خصوص مردم رى ، فتوا به وجوب پرداخت كشمش به عنوان زكات فطره داده‌اند ؛ 2 ليكن ديگران آن را نپذيرفته و حديث را بر استحباب پرداخت كشمش بر اهالى رى حمل كرده‌اند . 3 البته موضوع حكم ، رى در زمان صدور حديث است كه انگور و كشمش در اين منطقه بسيار بوده است .\r\nبنابر نقلى ، رى از زمينهايى است كه با قهر و غلبهء مسلمانان فتح شده است 4 ( - - - ) زمين مفتوح عنوه ) .\r\nزيارت حضرت عبدالعظيم حسنى رضوان اللَّه تعالى عليه در شهر رى مستحب است . 5\r\n\r\n","description":"","footnote":"","page_name":" 209 ","page_number":209},
  {"content":"\r\n\r\n1 . وسائل الشيعة 9 / 343 - 344 * 2 . المهذب 1 / 174 - 175 * 3 . منتهى المطلب 8 / 459 * 4 . كشف الغطاء 4 / 404 ؛ الحدائق الناضرة 18 / 309 - 310 * 5 . جواهر الكلام 20 / 103 .\r\n\r\nريا\r\n\r\nريا تظاهر كردن به كار نيك .\r\nريا عبارت است از ظاهر سازى و تظاهر به عمل نيك ، بدون آنكه غرض اصلى انجام دادن آن باشد ؛ بلكه مقصود ، نمودن آن به ديگران به منظور پاكدامن و نيكوكار جلوه دادن خويش باشد ، در حالى كه در واقع چنين نيست . ريا در عبادت با انجام دادن عبادت براى غير خدا به قصد خود نمايى و نشان دادن آن به مردم تحقق مىيابد . مقابل آن اخلاص ( - - - ) اخلاص ) قرار دارد . از احكام آن در باب صلات سخن گفته‌اند .\r\nحكم : اخلاص شرط صحّت عبادت و ريا در آن حرام 1 و موجب بطلان عمل است . 2 بطلان عبادت با ريا چند گونه متصور است :\r\n1 . عبادت تنها به قصد خودنمايى و نشان دادن به ديگران انجام گيرد .\r\n2 . عبادت هم به قصد امتثال امر خدا و هم به قصد خودنمايى انجام گيرد ؛ بدين گونه كه هريك از ريا و امتثال در عبادت دخيل باشد و محرّك عبادت كننده هر دو امر ، توأمان باشد .\r\n3 . هريك از ريا و امتثال امر ، انگيزه‌اى مستقل براى عبادت باشد ؛ به گونه‌اى كه هر كدام بدون ضميمهء ديگرى براى صدور عبادت از فرد كافى باشد ؛ هرچند هر دو در عبادتى جمع شده‌اند .\r\n4 . امتثال ، انگيزه‌اى مستقل باشد ؛ به گونه‌اى كه به تنهايى در صدور عبادت از فرد كافى باشد ؛ ليكن ريا انگيزه‌اى تبعى باشد ؛ به گونه‌اى كه به تنهايى محرّك شخص بر عبادت نگردد .\r\nقول به عدم بطلان در دو صورت آخر به سيد مرتضى از قدما نسبت داده شده است . 3\r\nدر بطلان عبادت به ريا فرقى بين ريا در تمامى عبادت يا جزئى از آن ، اعم از اجزاى واجب و مستحب نيست . 4 برخى ، ريا در جزء مستحب ، مانند قنوت را موجب بطلان عبادت ندانسته‌اند . 5\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nبرخى ديگر ، ريا در جزء واجب را موجب بطلان همان جزء دانسته و گفته‌اند : در صورت تدارك آن با اخلاص ، به شرط عدم استلزام محذورى ، مانند از بين رفتن موالات ( - - - ) موالات ) عبادت صحيح است . 6\r\nريا در مقدمات عبادت ، مانند رفتن به مسجد جهت گزاردن نماز و يا پس از عبادت و يا در اعمال خارج از ماهيّت عبادت ، مانند تحت الحنك انداختن در نماز ( - - - ) تحنيك ) موجب بطلان عبادت نيست ، مگر آنكه ريا - در صورت آخر - به ريا در نماز گزاردن با تحنّك برگردد ، كه در اين صورت موجب بطلان آن مىشود . 7\r\nريا در خصوصيات عمل - و نه اصل آن - مانند ريا در گزاردن نماز در مسجد يا اول وقت يا با جماعت نيز - بنابر قول برخى - موجب بطلان عبادت مىشود . برخى در بطلان عمل به آن اشكال كرده‌اند . 8\r\n1 . التنقيح ( الطهارة ) 5 / 7 - 8 * 2 . جواهر الكلام 9 / 187 ؛ العروة الوثقى 1 / 409 * 3 . مستند الشيعة 2 / 66 ؛ التنقيح ( الطهارة ) 5 / 11 - 16 * 4 . جواهر الكلام 9 / 187 * 5 . العروة الوثقى 2 / 442 - 443 * 6 . 1 / 409 - 410 * 7 . 2 / 444 - 445 * 8 . جواهر الكلام 9 / 188 - 189 ؛ العروة الوثقى 2 / 443 .\r\n\r\nرياست\r\n\r\nرياست رهبرى و سرورى .\r\nرياست عبارت است از شرف ، بزرگى و سرورى بر مردم . به بزرگ و سرور قوم يا ملّتى كه در امور خود به وى رجوع و از او اطاعت مىكنند » رئيس » گويند . از آن به مناسبت در باب صلات و جهاد نام برده‌اند .\r\nاقسام : رياست يا دنيوى است ؛ بدين معنا كه فردى با قهر و غلبه يا فريب دادن مردمى ، آنان را به فرمانبردارى از خود وامىدارد ، و يا الهى ؛ بدين معنا كه در پرتو اعطاى ولايت از جانب خداوند متعال ، بر مردم رياست پيدا مىكند . نوع دوم يا عام است كه همهء امور دنيايى و دينى مردم را دربرمىگيرد ، كه از آن به مقام امامت تعبير مىشود و خداوند متعال آن را به پيامبر اكرم صلّى اللَّه عليه و آله و امامان معصوم عليهم السّلام عطا كرده است ، 1 و يا خاص كه قلمرو آن برخى امور ، همچون قضاوت است .\r\nحكم تكليفى : رياست اعطايى از سوى خداوند به خاصان و مقربان درگاه خويش ، همچون انبيا و اوصيا عليهم السّلام\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nبراى هدايت و ارشاد خلق ، مشروع و اطاعت همگان از آنان واجب است . همچنين است رياستهاى خاص ، همچون منصب قضاوت و يا امامت جمعه ، در صورتى كه شخصِ عهده دار آن از ديدگاه شرع مقدس ، اهليّت و شايستگى آن را داشته باشد . در غير اين صورت ، باطل و تصدى آن بر فرد حرام است . 2\r\nحبّ و طلب رياست : در روايات متعدد از حبّ رياست و رياست طلبى نكوهش شده است . در حديثى ، موسى بن جعفر عليهما السّلام ، حبّ رياست را براى دين مسلمان زيان بارتر از گرگ درنده براى گوسفند مىداند . 3 امام صادق عليه السّلام نيز مىفرمايد : « كسى كه در پى رياست باشد هلاك مىشود » و در سخنى ديگر مىفرمايد : « كسى كه بدون شايستگى ادعاى رياست كند و كسى كه قصدش چنين باشد و ( حتى ) كسى كه آن را حديث نفس كند ، ملعون ( و مطرود از رحمت خدا ) است » . 4\r\nالبته مراد از رياست طلبى اى كه از آن نكوهش شده ، مطلوب بودن خود رياست و دوست داشتن آن به جهت برترى جويى بر ديگران و دستيابى به اغراض دنيوى چون ثروت اندوزى نامشروع و مانند آن است ؛ از اين رو ، كسى كه براى احقاق حق و ستيز با باطل در پى رياست باشد و شايستگى آن را نيز داشته باشد ، مشمول نكوهش نمىشود . 5\r\n( - - - ) ائمه ) ( - - - ) ولايت ) ( - - - ) ولايت فقيه )\r\n1 . تذكرة الفقهاء 4 / 305 ؛ مشرق الشمسين / 461 * 2 . مرآة العقول 10 / 118 - 120 * 3 . هداية الأمّة 5 / 551 * 4 . وسائل الشيعة 15 / 350 - 351 * 5 . مرآة العقول 10 / 118 - 119 ؛ النورالساطع 2 / 530 - 531 .\r\n\r\nرياضت\r\n\r\nرياضت ادب كردن نفس .\r\nواژهء رياضت درلغت دربارهء حيوان به كار رفته و مراد از آن تأديب و تمرين و وادار كردن حيوان بر رفتار مورد نظر صاحبش و بازداشتن آن از حركات ناپسند مىباشد . رياضت نفس از همين معنا گرفته شده و مراد از آن تربيت و وادار ساختن نفس براطاعت از مولا و بازداشتن آن از سركشى در برابر دستور او و پيرو عقل شدن است . 1 از آن به مناسبت\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nدر باب جهاد سخن گفته‌اند .\r\nرياضت و تهذيب نفس با شيوه و روشى كه در آيات و روايات توصيه شده ، افضل اعمال و برترين عبادت است كه از آن به جهاد اكبر تعبير شده است .\r\nرياضت نفس با واداشتن آن بر حركت در صراط مستقيم ؛ يعنى عمل به اوامر و اجتناب از نواهى شارع مقدس در انديشه ، گفتار و رفتار و بازداشتن نفس از سركشى و عصيان در برابر اوامر و نواهى او تحقق مىيابد ( - - - ) تزكيه ) .\r\nنتيجهء رياضت ، طهارت نفس از صفات ناپسندى همچون بخل ، حسد ، كبر ، حرص بر دنيا ، و آراسته شدن به صفات پسنديده‌اى همچون جود ، شجاعت ، غيرت ، طمأنينه ، خضوع در برابر حق و فروتنى است .\r\nرياضت نفس با شيوه‌اى غير مشروع ، از قبيل آنچه صوفيان انجام مىدهند ، بدعت و حرام است . 2\r\nرهبانيت از رياضتهايى است كه در اسلام از آن نهى شده است ( - - - ) رهبانيت ) .\r\n1 . مجمع البحرين ، واژهء « روض » * 2 . إرشاد السائل / 197 .\r\n\r\nريبه\r\n\r\nرِيبه شك / بيم وقوع در حرام .\r\nريبه در لغت به معناى تهمت ، بدگمانى و شك آمده است ؛ از اين رو ، به افراد متهم و مشكوك اهل ريبه ( - - - ) اهل ريبه ) گويند . برخى لغويان ريبه را به شك توأم با خوف معنا كرده و گفته‌اند : حقيقت ريبه تزلزل و اضطراب قلب است . 1\r\nريبه در كاربرد فقهى در مسئلهء نظر به نامحرم ، به خوف وقوع در حرام ، بيم فروافتادن در فتنه و به آنچه در ارتباط با نامحرم ، هنگام نظر به او در ذهن خطور مىكند از ميل به بوسيدن ، در آغوش گرفتن و مانند آن ، تفسير شده است . 2\r\nاز ريبه به معناى نخست در بابهاى طهارت ، طلاق و قضاء سخن گفته‌اند .\r\nطهارت : به زنى كه از نظر سنى اقتضاى قاعدگى دارد ليكن خون نمىبيند « مسترابه » گويند . وجه آن ، وجود ريبه ( شك و ترديد ) نسبت به وى در مسئلهء باردارى و غير آن است . مسترابه در مسئلهء طلاق و عدّه احكام خاصى دارد ( - - - ) مسترابه ) .\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nطلاق : چنانچه زنى پس از پايان عدّه ( - - - ) عدّه ) بر اثر سنگينى يا احساس حركتى در رحم و مانند آن ، در باردار بودن خود شك نمايد ، مىتواند ازدواج كند ؛ امّا اگر چنين ترديدى قبل از پايان يافتن عدّه براى او پيدا شود ، در جواز ازدواج وى پس از اتمام عدّه اختلاف است . 3 البته در صورتى كه پس از ازدواج معلوم شود باردار بوده ، از آن جهت كه ازدواج در عدّه واقع شده ، عقد باطل است . 4\r\nقضاء : قاضىاى كه عدالت شهود برايش محرز نيست بايد از آن تفحص كند يا از مدّعى بخواهد بر عدالت آنان بيّنه ( - - - ) بيّنه ) اقامه نمايد . در فرض دوم ، چنانچه پس از اقامهء بيّنه بر عدالت شهود ، براى قاضى نسبت به بيّنه شك و ترديد حاصل شود ، لازم است فحص و بررسى نموده و از بيّنه به تفصيل سؤال كند تا ابهام و شبهه‌اى باقى نماند . 5\r\nدر صورت مشكوك بودن گواهان نزد قاضى ، بر او مستحب است هنگام اداى شهادت ، آنان را از يكديگر جدا كرده و از هر كدام جداگانه شهادت بگيرد . 6\r\nهرگاه قاضىاى پس از صدور حكم در حضور دو شاهد عادل ، مفاد حكم را جهت اجرا براى قاضىاى ديگر بنويسد ، اجراى حكم نوشته شده در صورت شهادت دو شاهد عادل به صحّت نوشته ، براى قاضى دوم جايز است ؛ اما اگر مفاد شهادت شهود ، مغاير نوشته باشد و بر اثر اين مغايرت براى قاضى ريبه حاصل شود ، اجراى حكم را متوقف مىكند . 7\r\nاز ريبه به معناى دوم در باب نكاح سخن رفته است .\r\nنگاه كردن به صورت و دستها از سر انگشت تا مچ زن نامحرم بنابر قول به جواز آن و نيز شنيدن صداى وى ، مشروط به عدم ريبه است . 8 همچنين است نگاه كردن به بدن محارم - جز همسر - در غير عورت . 9\r\n1 . العين و مجمع البحرين ، واژهء « ريب » * 2 . مستمسك العروة 14 / 29 - 30 * 3 . الحدائق الناضرة 25 / 445 - 446 * 4 . جواهر الكلام 32 / 249 - 252 * 5 . تحريرالأحكام 5 / 134 ؛ قواعدالأحكام 3 / 432 * 6 . تحرير الأحكام 5 / 138 * 7 . 151 - 152 * 8 . الأنوار اللوامع 10 قسم 2 / 358 - 359 ؛ جواهر الكلام 29 / 75 * 9 . 73 .\r\n\r\n","description":"","footnote":"","page_name":" 214 ","page_number":214},
  {"content":"\r\n\r\n\r\nريحان\r\n\r\nريحان هرگياه خوش بو / نوعى سبزى خوردنى از خانوادهء نعناع .\r\nاز احكام آن به معناى نخست در بابهاى صوم ، اعتكاف و حج سخن گفته‌اند .\r\nبوييدن گياهان خوش بو ، بويژه گل نرگس بر روزه دار مكروه 1 و بنابر مشهور بر معتكف ( - - - ) اعتكاف ) حرام است . 2 در حرمت يا كراهت بوييدن آنها بر محرم ( - - - ) احرام ) اختلاف مىباشد . 3\r\nاز ريحان به معناى دوم در باب اطعمه و اشربه نام برده‌اند .\r\nخلال كردن با چوب ريحان كراهت دارد . 4\r\n1 . منتهى المطلب 9 / 190 * 2 . جواهر الكلام 17 / 202 * 3 . 18 / 433 - 437 * 4 . جامع عباسى / 341 ؛ توضيح المسائل مراجع 2 / 605 م 2636 .\r\n\r\nريخته گرى\r\n\r\nريخته گرى فرايند توليد قطعه‌هاى فلزى از طريق ريختن فلزات مذاب در قالب .\r\nعنوان ياد شده به مناسبت در باب تجارت به كار رفته است .\r\nريخته گرى طلا و نقره و مانند آن از زيور آلات ، از شغلهاى مكروه شمرده شده است . 1\r\nتملّك خاكهء ريخته گرى كه درون آن ذرات طلا و نقرهء متعلق به مشتريان وجود دارد ، با علم به اعراض صاحبانش از آن ، جايز است . 2 در فرض گمان داشتن به اعراض ، نسبت به جواز تملك اشكال شده است . 3 برخى ، اكتفا به ظن را در صورتى كه عرف و عادت بر خلاف آن نباشد ، بعيد ندانسته‌اند . 4 در غير صورت علم يا ظن ، با معلوم بودن صاحبان آنها ، هرچند در ميان افرادى معين ، بايد از آنان حلاليت بطلبد يا آن را به ايشان برگرداند و چنانچه حق هر كدام به طور دقيق مشخص نباشد ، بايد با آنها مصالحه كند و اگر مالك - حتى در ميان افرادى معيّن - معلوم نباشد ، بايد آن مال را از طرف صاحبش صدقه دهد ؛ 5 ليكن در اينكه اگر بعدها مالك آن پيدا شود و به صدقه رضايت ندهد ، آيا صدقه دهنده ضامن است يا نه ؟ اختلاف مىباشد . 6 و نيز در اينكه مصرف اين نوع صدقه ، مصرف صدقه‌هاى واجب است يا مستحب ، اختلاف است . 7\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nفروختن خاكهء ريخته گرى فراهم آمده از دو يا چند فلز مختلف ، همچون طلا ، نقره و سرب ، در برابر چند فلز مختلف از همان جنس يا ساير اجناس غير از فلز ، جايز است ؛ ليكن در برابر يكى از آن اجناس جايز نيست ، مگر در صورتى كه مقدار آن يك جنس از مقدار همان جنس در خاكه فزون‌تر باشد . بنابر اين ، فروختن خاكهء طلا و نقره در برابر طلا و نقره توأمان جايز است و در برابر طلا يا نقره به تنهايى در صورتى جايز است كه طلا يا نقره‌اى كه ثمن قرار گرفته ، فزون‌تر از طلا يا نقرهء موجود در خاكهء آن باشد تا ربا ( - - - ) ربا ) لازم نيايد . 8\r\n1 . الحدائق الناضرة 18 / 224 - 225 ؛ جواهر الكلام 22 / 79 و 130 ؛ مفتاح الكرامة 9 / 707 * 2 . جامع المقاصد 4 / 188 ؛ مسالك الأفهام 3 / 352 ؛ الحدائق الناضرة 19 / 311 * 3 . جواهر الكلام 24 / 50 * 4 . كفاية الأحكام 1 / 506 * 5 . الروضة البهية 3 / 386 * 6 . 386 - 387 ؛ كفاية الأحكام 1 / 507 ؛ الأنوار اللوامع 11 / 383 * 7 . جامع المقاصد 4 / 188 ؛ غاية المراد 2 / 73 * 8 . مسالك الأفهام 3 / 351 ؛ مجمع الفائدة 8 / 317 ؛ جواهر الكلام 24 / 49 - 50 .\r\n\r\nريسمان\r\n\r\nريسمان رشتهء بلند و معمولا چند لايه از الياف به هم تابيده شده ، طناب .\r\nاز احكام مرتبط با آن به مناسبت در بابهاى ، طهارت ، صلح و ديات سخن گفته‌اند .\r\nطهارت : در صورت نجس شدن چاه آب ، با كشيدن آب آن به مقدار تعيين شده و حصول طهارت چاه ، ابزارى همچون ريسمان و دلو كه با آن آب مىكشند نيز پاك مىشود 1 ( - - - ) نزح ) .\r\nكسى كه براى وضو يا غسل آب در اختيار ندارد ، ليكن با خريدن ، كرايه و يا عاريه كردن ريسمان و دلو مىتواند آن را تهيه كند ، واجب است اين كار را انجام دهد ، هرچند با قيمت بالا ، مگر آنكه به حدّ اجحاف ( - - - ) اجحاف ) برسد . 2\r\nصلح : در صورت اختلاف صاحبان دو ملك هم جوار ، در ملكيّت پرچين در مرز مشترك ، گره‌هاى طناب پرچين به هر طرف كه باشد ، نشانه ملكيت صاحب آن طرف نسبت به پرچين است . 3\r\nديات : هرگاه دو نفر ريسمانى را از دو طرف بكشند و بر اثر پاره شدن آن و زمين خوردن ، بميرند ، در صورتى كه هر دو مالك يا غاصب آن باشند ، نصف ديهء\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nهر كدام به ورثهء ديگرى مىرسد ، و اگر يكى مالك و ديگرى غاصب باشد ، خون غاصب كه مىكوشيده به نا حق ريسمان را از مالكش بگيرد ، هدر است و در نتيجه چيزى به ورثهء او داده نمىشود ؛ در مقابل ، ورثهء او بايد به ورثهء مالك ، ديهء كامل بپردازند ، و اگر فرد سومى ريسمان را پاره كند ، پاره كننده ، در صورت شبه عمد بودن اقدام ، و عاقلهء او ( - - - ) عاقله ) در فرض خطا بودن ، ضامن ديهء آن دو است . 4\r\n1 . الروضة البهية 1 / 315 ؛ الحدائق الناضرة 5 / 68 ؛ جواهر الكلام 1 / 277 * 2 . نهاية الإحكام 1 / 193 ؛ العروة الوثقى 2 / 169 ؛ مستمسك العروة 4 / 325 * 3 . جواهر الكلام 26 / 264 - 265 * 4 . قواعد الأحكام 3 / 663 ؛ جواهر الكلام 43 / 64 - 65 .\r\n\r\nريسندگى\r\n\r\nريسندگى عمل ريسيدن ؛ تبديل كردن پشم ، پنبه و مانند آنها به نخ .\r\nاز آن به مناسبت در باب تجارت سخن گفته‌اند .\r\nآموزش دادن فن ريسندگى به زنان مستحب است . 1\r\n1 . وسائل الشيعة 6 / 185 ؛ جواهر الكلام 22 / 466 .\r\n\r\nريش\r\n\r\nريش موهاى دو طرف صورت و چانهء مردان .\r\nاز آن به مناسبت در بابهاى طهارت ، صلات ، حج ، تجارت ، حجر ، قصاص و ديات سخن گفته‌اند .\r\nچنانچه محاسن ، كم و سبك باشد به گونه‌اى كه پوست صورت آشكار باشد ، رساندن آب به صورت در وضو لازم است ؛ اما اگر زياد و پر باشد ، به گونه‌اى كه احاطه به پوست داشته باشد ، شستن ظاهر محاسن كفايت مىكند و رساندن آب به زير آن لازم نيست . 1\r\nدر وضو شستن آن مقدار از محاسن كه خارج از حدّ متعارف صورت است واجب نيست . 2 برخى آن را مستحب دانسته‌اند 3 ( - - - ) استرسال ) .\r\nدر وضو چنانچه در كف دست رطوبتى براى مسح باقى نماند ، از رطوبت ريش خود برمى دارد . 4 برخى گفته‌اند : گرفتن رطوبت از ريش ، ابرو ، و ديگر اعضاى وضو براى مسح مطلقا صحيح است ، هرچند كف دست رطوبت داشته باشد . 5\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nدر غسل شستن پوست زير محاسن واجب است . در اينكه شستن خود محاسن نيز واجب است يا نه ، اختلاف است . 6\r\nبازى كردن با ريش در نماز كراهت دارد . 7\r\nبنابر مشهور از مستحبات قبل از احرام در حج تمتّع ، بلكه به قولى در همهء اقسام حج ( - - - ) حج ) رها كردن موى سر و محاسن از اوّل ذيقعده است ؛ چنان كه در عمرهء مفرده ( - - - ) عمرهء مفرده ) نيز مستحب است از يك ماه پيش از به جا آوردن آن ، موى سر و ريش خود را كوتاه نكند . 8\r\nتقصير ( - - - ) تقصير ) با كوتاه كردن موى سر ، محاسن ، شارب و يا چيدن مقدارى از ناخن تحقق مىيابد . 9\r\nبنابر قول مشهور ، تراشيدن ريش بدون عذر شرعى حرام است . 10 برخى ، تراشيدن آن را به احتياط وجوبى جايز ندانسته‌اند . 11 بعضى تنها تراشيدن موهاى چانه را حرام دانسته‌اند . بنابر اين قول ، در صدق داشتن ريش ، گذاشتن موهاى چانه كفايت مىكند ؛ در نتيجه تراشيدن باقى صورت محكوم به حرمت نخواهد بود ؛ 12 ليكن برخى ديگر آن را كافى ندانسته‌اند . 13\r\nگرفتن اجرت براى تراشيدن ريش حرام است . 14\r\nبلندى ريش بايد به اندازه‌اى باشد كه از نظر عرف ، ريش بر آن صدق كند . بنابر اين ، كوتاه كردن محاسن در حدّى كه عنوان ريش داشتن بر آن صادق نباشد حرام است . 15 گِرد و سبك كردن ريش و گرفتن مقدارى از موهاى گونه و چيدن موهاى زير چانه و گلو مستحب 16 است . در ناحيهء بلندى محاسن ، افزون بر يك قبضه كراهت دارد . چنان كه بسيار دست به محاسن كشيدن كراهت دارد . 17\r\nدر اينكه ريش در آوردن از نشانه‌هاى بلوغ به شمار مىرود يا نه ، اختلاف است 18 ( - - - ) بلوغ ) .\r\nدر جنايتى كه محاسن و پوست زير آن آسيب ببيند قصاص ثابت است ؛ ليكن چنانچه محاسن به تنهايى آسيب ببيند ، در ثبوت قصاص اختلاف است . 19\r\nديهء محاسن اگر نرويد بنابر مشهور ديهء كامل است ؛ ليكن اگر برويد در اينكه\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nارش ثابت است ( - - - ) ارش ) يا يك سوم ديهء كامل ، اختلاف است . متأخران قائل به قول نخست‌اند . 20\r\n1 . جواهر الكلام 2 / 155 ؛ توضيح المسائل مراجع 1 / 153 م 240 * 2 . جواهر الكلام 2 / 153 ؛ العروة الوثقى 1 / 355 * 3 . جواهر الكلام 2 / 155 * 4 . 189 - 190 * 5 . العروة الوثقى 1 / 367 - 368 * 6 . جواهر الكلام 3 / 80 - 82 ؛ العروة الوثقى 1 / 493 ؛ مصباح الهدى 4 / 195 * 7 . العروة الوثقى 3 / 36 * 8 . جواهر الكلام 18 / 170 - 175 ؛ العروة الوثقى 4 / 652 * 9 . جواهر الكلام 20 / 450 - 452 ؛ مناسك حج ( مراجع ) / 341 م 888 * 10 . رسائل و مسائل 1 / 263 - 264 ؛ مصباح الفقاهة 1 / 257 * 11 . صراط النجاة 1 / 435 ؛ منهاج الصالحين 2 / 18 ؛ أجوبة الإستفتاءات 2 / 113 * 12 . صراط النجاة 2 / 285 * 13 . إرشاد السائل / 190 ؛ الفتاوى الميسرة ( سيستانى ) / 434 * 14 . الحدائق الناضرة 5 / 561 * 15 . صراط النجاة 2 / 284 ؛ إرشاد السائل / 190 ؛ أجوبة الإستفتاءات 2 / 113 * 16 . كشف الغطاء 2 / 418 ؛ وسائل الشيعة 2 / 110 * 17 . مهذب الأحكام 4 / 480 - 481 * 18 . جواهر الكلام 26 / 5 - 10 * 19 . 42 / 373 ؛ تكملة منهاج الصالحين / 91 ؛ تحرير الوسيلة 2 / 546 * 20 . جواهر الكلام 43 / 170 - 173 ؛ تحرير الوسيلة 2 / 570 .\r\n\r\nريشه\r\n\r\nريشه از اندامهاى گياهى معمولًا زير زمينى كه كار آن جذب آب و مواد غذايى است .\r\nاز احكام مرتبط با آن به مناسبت در بابهايى نظير حج ، صلح ، مزارعه ، مساقات و احياء موات سخن گفته‌اند .\r\nحج : از ريشه كندن و بريدن درختان و گياهان حرم ( - - - ) حرم ) - جز آنچه كه استثنا شده - حرام و موجب ثبوت كفّاره است . 1 قطع كردن درختى كه ريشه‌اش در بيرون حرم ، ليكن شاخه هايش در فضاى حرم است و يا بالعكس ، حرام مىباشد . 2\r\nشكار كردن صيد نشسته بر شاخهء درختى كه ريشهء آن در حرم است ، حرام مىباشد ، حتى اگر خود شاخه و صيد در خارج حرم باشد . 3\r\nصلح : اگر ريشهء درختى به ملك همسايه سرايت كند ، وى مىتواند آن را در محدودهء ملك خود قطع كند . در اينكه اين كار نياز به اذن مالك و با خوددارى وى ، اذن حاكم شرع دارد يا نه و نيز در اينكه بريدن آن بر مالك درخت واجب است يا نه ، اختلاف مىباشد . 4\r\nمزارعه : در مزارعه چنانچه پس از جمع آورى و تقسيم محصول و سپرى شدن مدت عقد ، ريشه آن در زمين بماند و سال بعد به بار نشيند ، در صورتى كه\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nمالك و زارع از آن اعراض كرده باشند - بنابر قول به اينكه اعراض موجب خروج از ملك مىشود - محصول از مباحات به شمار مىرود و از آنِ كسى خواهد بود كه نسبت به برداشت آن از ديگران پيشى گيرد ؛ اما در صورت عدم اعراض ، اگر بذر ، مال هر دو باشد ، محصول ميان آن دو تقسيم مىشود و اگر مال يكى باشد آيا محصول مطلقا مال هر دو مىباشد و ميانشان تقسيم مىشود يا در صورتى كه اشتراك مالك و زارع در ريشه ، در عقد شرط شده باشد ، بين آن دو تقسيم مىگردد و اگر شرط نشده باشد از آنِ مالك بذر خواهد بود يا از آنِ مالك زمين ، اختلاف است . 5\r\nمساقات : عقد مساقات نسبت به گياهان و درختانى كه در زمين ريشهء ثابت دارند صحيح است ؛ اما در مثل سبزيها كه در زمين ريشهء ثابت ندارند ، صحيح نمىباشد . 6\r\nاحياء موات : حريم درخت كاشته شده در زمين موات ، محدوده‌اى است كه ريشه و شاخه‌هاى درخت آن را پوشش داده است يا زمينهء پوشش دادن دارد . بنابر اين ، ديگرى حق احياى اين محدوده را ندارد 7 ( - - - ) حريم ) .\r\n1 . الحدائق الناضرة 15 / 528 ؛ جواهر الكلام 18 / 415 * 2 . المقنعة / 439 ؛ المبسوط 1 / 347 ؛ تذكرة الفقهاء 7 / 372 ؛ جواهرالكلام 20 / 306 * 3 . جواهر الكلام 20 / 305 * 4 . 26 / 277 - 278 * 5 . العروة الوثقى 5 / 338 ؛ توضيح المسائل مراجع 2 / 366 م 2237 * 6 . جواهر الكلام 27 / 53 * 7 . 38 / 52 .\r\n\r\nريگ - - - ) سنگ ريزه\r\n\r\n","description":"","footnote":"","page_name":" 220 ","page_number":220},
  {"content":"\r\n\r\n\r\nحرف ز\r\nزائر - زيور\r\n\r\n","description":"","footnote":"","page_name":" 221 ","page_number":221},
  {"content":"\r\n . \r\n","description":"","footnote":"","page_name":" 222 ","page_number":222},
  {"content":"\r\n\r\n\r\nزائر - - - ) زيارت\r\n\r\nزاج - - - ) معدن\r\n\r\nزارع - - - ) كشاورزى\r\n\r\nزاغ - - - ) كلاغ\r\n\r\nزالو\r\n\r\nزالو كرمى كوچك كه به بدن مىچسبد و خون آن را مىمكد .\r\nعنوان ياد شده به مناسبت در بابهاى طهارت ، تجارت و اطعمه و اشربه به كار رفته است .\r\nانتقال نجس به جسم پاك از مطهِرات ( - - - ) مطهرات ) است ، به شرط آنكه نجس حقيقتاً به جسم پاك نسبت داده شود ، مانند انتقال خون انسان به بدن پشه به سبب مكيدن . اما اگر به جسم پاك نسبت داده نشود ، طهارت حاصل نمىگردد ، مانند انتقال خون انسان به بدن زالو با مكيدن 1 ( - - - ) انتقال ) .\r\nزالو از حشرات ( - - - ) حشرات ) و خوردن آن حرام 2 و كسب كردن با آن به داد و ستد و مانند آن بنابر قول برخى باطل است . 3 برخى ، تجارت آن را به لحاظ منفعتى كه دارد جايز دانسته‌اند . 4\r\n1 . العروة الوثقى 1 / 271 * 2 . مستندالشيعة 15 / 69 * 3 . نهاية الإحكام 2 / 466 * 4 . جواهر الكلام 22 / 36 - 37 ؛ تحرير الوسيلة 1 / 495 .\r\n\r\nزانو\r\n\r\nزانو مفصل بين ران و ساق پا .\r\nاز آن در بابهاى طهارت ، صلات ، حج و ديات سخن گفته‌اند .\r\nطهارت : از قطعات واجب كفن ، لنگ است كه بنابر تعريف برخى ، عبارت است از پارچه‌اى كه از ناف تا زانو را مىپوشاند ( - - - ) تكفين ) ؛ چنان كه از قطعات مستحب كفن ، پارچه‌اى است كه رانهاى ميّت تا زانو با آن پيچيده مىشود . 1\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nكسى كه ميّتى را غسل داده ، چنانچه بخواهد او را كفن كند ، مستحب است قبل از كفن كردن ، پاهاى خود را تا زانو بشويد . 2\r\nزانو از اعضاى هفت گانهء ميّت است كه حنوط آن پس از غسل واجب مىباشد 3 ( - - - ) حنوط ) .\r\nصلات : بنابر قول مشهور ، زانو عورت ( - - - ) عورت ) به شمار نمىرود ؛ هرچند پوشاندن بدن از ناف تا زانو مستحب است . 4 برخى گفته‌اند : احتياط براى زن آن است كه از ناف تا زانو را از محارم ، همچون پدر و برادر بپوشاند . 5\r\nگذاشتن زانوها بر زمين در حال سجده واجب است . 6 مستحب است نمازگزار مرد در حال ركوع ، زانوهاى خود را به عقب داده و كف دو دست را بر روى آنها بگذارد ؛ 7 چنان كه مستحب است نمازگزار زن هنگام انتقال از حالت ايستاده به نشسته جهت سجده ، زانوهاى خود را پيش از دستها بر زمين بگذارد . 8 نپوشاندن زانوها در مسجد مكروه است . 9\r\nحج : از واجبات احرام ( - - - ) احرام ) بر مرد ، پوشيدن دو جامه است كه يكى لنگ نام دارد . بنابر قول برخى ، لنگ بايد به اندازه‌اى باشد كه ناف تا زانوها را بپوشاند . 10\r\nديات : بنابر قول مشهور ، ديهء شكستن زانو ، يك پنجم ديهء پا ( صد دينار ) است . اگر زانوى شكسته بدون كجى و عيب ترميم يابد ، ديهء آن چهار پنجم ديهء پا ( هشتاد دينار ) خواهد بود . ديهء آشكار شدن استخوان زانو ، يك چهارم ديهء شكستن پا ( 25 دينار ) ؛ ديهء كوبيده و خرد شدن آن يك سوم ديهء پا و در صورت بهبود بدون عيب ، چهار پنجم ديهء كوبيده شدن ، و ديهء جدا شدن استخوان از مفصل ، به گونه‌اى كه موجب از كار افتادگى عضو گردد ، دو سوم ديهء پا و در صورت ترميم بدون عيب ، چهار پنجم ديهء جدا شدن آن است 11 ( - - - ) استخوان ) .\r\nبرخى گفته‌اند : ديهء شكستن زانو در فرض ترميم بدون عيب و كجى صد دينار ، ديهء تَرَك برداشتن آن هشتاد دينار ؛ ديهء آشكار شدن استخوان زانو ، همچنين سوراخ شدن آن 25 دينار ؛ ديهء جابه جايى\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nاستخوان پنجاه دينار ؛ ديهء جدا شدن آن از مفصل سى دينار ؛ ديهء كوبيده و خرد شدن آن در صورت كج و عيبناك شدن زانو دو سوم ديهء كامل و ديهء آسيب ديدگى غير قابل بهبود ، يك سوم ديهء شكستن آن است . 12\r\n1 . جواهر الكلام 4 / 160 و 201 - 205 * 2 . العروة الوثقى 2 / 60 * 3 . جواهر الكلام 4 / 176 - 177 * 4 . 8 / 182 - 184 * 5 . العروة الوثقى 2 / 317 * 6 . جواهر الكلام 10 / 135 * 7 . 104 - 108 * 8 . 172 - 173 * 9 . العروة الوثقى 2 / 409 * 10 . جواهر الكلام 18 / 239 * 11 . مفتاح الكرامة 21 / 301 - 303 * 12 . مبانى تكملة المنهاج 2 / 336 - 337 .\r\n\r\nزاويه\r\n\r\nزاويه گوشه .\r\nعنوان ياد شده در باب حج به كار رفته است .\r\nمستحب است حاجى پس از اتمام مناسك حج و بازگشت از منى به مكه ، داخل كعبه شود و در هر يك از چهار گوشهء درون كعبه دو ركعت نماز بگزارد و پس از آن دعاى وارد شده را بخواند و اركان كعبه ( - - - ) اركان كعبه ) ، بويژه ركن يمانى را استلام ( - - - ) استلام ) كند . 1 برخى ، كيفيت آن را بدين گونه ذكر كرده‌اند : از گوشه‌اى كه پله در آن قرار دارد آغاز مىكند ؛ پس از آن ، زاويهء غربى ؛ سپس ركن يمانى و در نهايت ، زاويه‌اى كه حجرالأسود در آن واقع است . 2\r\nبرخى قدما ، علاوه بر گزاردن نماز و خواندن دعاى مأثور در چهار زاويهء درون كعبه ، اين اعمال را ذكر كرده‌اند : رو كردن به زاويه‌اى كه پله در آن قرار گرفته و تلاوت سوره‌اى از قرآن و سجده كردن و گزاردن چهار ركعت نماز با ركوع و سجود طولانى و تكرار همين عمل به ترتيب در زاويهء غربى ، يمانى و حجرالأسود . 3\r\n1 . جواهر الكلام 20 / 60 * 2 . المهذب 1 / 263 - 264 * 3 . كشف اللثام 6 / 267 - 268 .\r\n\r\nزايمان\r\n\r\nزايمان عمل زاييدن .\r\nاز احكام آن در بابهاى طهارت ، نكاح ، طلاق ، شهادات ، حدود و قصاص سخن گفته‌اند .\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nطهارت : مبدأ خون نفاس ( - - - ) نفاس ) كه زن مىبيند و محكوم به احكام حيض ( - - - ) حيض ) مىباشد ، زايمان است . 1\r\nزنى كه دو قلو يا بيشتر زاييده ، براى هر نوزاد يك نفاس قرار مىدهد . بنابر اين ، چنانچه بين دو زايمان ده روز فاصله شود و در اين مدت خون ادامه داشته باشد ، نفاس دو زايمان در مجموع بيست روز - هركدام ده روز - خواهد بود ، و اگر فاصله كمتر از ده روز باشد ، در صورت ادامه داشتن خون ، عدد بعض ايام نفاس اول با بعض ايام نفاس دوم تداخل پيدا مىكند .\r\nبنابر اين ، اگر فرزند نخست ، اول ماه متولد شود و زن تا روز پنجم خون ببيند و روز ششم فرزند دوم به دنيا بيايد و زن آن روز خون نبيند و روز هفتم خون ببيند ، پاكى روز ششم از ايام نفاس اول محسوب مىشود . از برخى نقل شده كه نفاس نخست با زايمان دوم تمام مىشود . بنابر اين ، تداخل صورت نمىگيرد . 2\r\nنكاح : امور مربوط به زايمان را تنها زنان مىتوانند انجام دهند و اين كار بر مردان جز شوهر حرام است ، مگر آنكه قابله وجود نداشته باشد . چنان كه بر قابله حضور يافتن نزد زن باردار هنگام زايمان ، در صورت بيم تلف شدن وى ، واجب كفايى است . برخى در صورت ضرورتِ اقدام مرد به امر زايمان ، مردان محارم را مقدم دانسته‌اند . 3\r\nطلاق : عدّهء طلاق زن باردار با زايمان - هرچند بدون فاصله بعد از طلاق - به پايان مىرسد و بنابر قول مشهور ، عدّهء چنين زنى تنها با زايمان پايان مىيابد نه با خون ديدن يا سپرى شدن ماهها . 4\r\nدر اينكه عدّهء زن حامله به دوقلو با زايمان نخست پايان مىيابد يا با زايمان دوم ، اختلاف است . 5\r\nعدّهء زن باردار شوهر مرده نيز با زايمان به اتمام مىرسد ، مگر آنكه قبل از چهار ماه و ده روز بزايد . در اين صورت عدّهء وى با سپرى شدن زمان ياد شده پايان مىيابد . 6\r\nشهادات : از موضوعاتى كه شهادت زنان به تنهايى پذيرفته مىباشد ، زايمان است ؛ چنان كه شهادت مردان نيز در اين گونه موضوعات پذيرفته است . 7\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nحدود و قصاص : زن آبستن چنانچه مرتكب بزهى گردد كه موجب حد يا قصاص است ، تا زمان زايمان ، حد يا قصاص بر وى جارى نمىگردد . 8\r\n( - - - ) آبستنى )\r\n1 . جواهرالكلام 3 / 367 * 2 . 391 - 394 * 3 . 31 / 250 * 4 . 32 / 252 - 253 * 5 . 259 - 260 * 6 . 275 * 7 . 41 / 170 * 8 . 337 .\r\n\r\nزباله\r\n\r\nزباله آشغال ، خاك روبه .\r\nاز آن به مناسبت در بابهاى طهارت ، صلات ، اجاره ، احياء موات و ديات سخن گفته‌اند .\r\nطهارت : دفن كردن مسلمان در محل ريختن زباله - به جهت هتك حرمت وى - حرام ، و در صورت دفن ، نبش قبر و انتقال جسد به جاى ديگر ، جايز است . 1\r\nنگهدارى زباله در منزل در شب و نيز ريختن آن پشت درِ منزل مكروه و خارج كردن آن در روز مستحب است . 2\r\nصلات : نماز گزاردن درمحل جمع‌آورى زباله كراهت دارد . 3 تميز كردن مسجد و بيرون بردن زبالهء آن مستحب است . 4\r\nاجاره : به قول برخى ، بر مستأجر واجب است پس از اتمام مدت اجاره ، محل اجاره را از زباله تميز كرده ، آن را به موجر تحويل دهد ؛ 5 ليكن برخى در وجوب آن اشكال كرده‌اند . 6\r\nاحياء موات : در زمين موات ، محل ريختن زبالهء منزل ، حريم منزل به شمار مىرود و تصرف در آن به احيا جايز نيست 7 ( - - - ) حريم ) .\r\nديات : كسى كه زبالهء منزل از قبيل پوست خربزه يا موز را در محل رفت و آمد مردم ريخته است ، چنانچه موجب لغزيدن پا و به زمين افتادن رهگذر گردد ، ضامن است . برخى گفته‌اند : ضمانت در صورتى است كه رهگذر بدون مشاهدهء زباله پاى خود را روى آن بگذارد و به زمين بخورد ؛ اما اگر پس از مشاهدهء زباله چنين اتفاقى بيفتد ، گذارندهء زباله ضامن نيست . 8\r\n1 . العروة الوثقى 2 / 116 و 135 * 2 . هداية الأمّة 2 / 219 ؛ مهذب الأحكام 5 / 491 * 3 . الدروس الشرعية 1 / 155 * 4 . جواهر الكلام 14 / 105 * 5 . تذكرة الفقهاء ( ق ) 2 / 312 ؛ قواعد الأحكام 2 / 303 * 6 . جامع المقاصد 7 / 251 - 252 ؛ مفتاح الكرامة 15 / 315 * 7 . الروضة البهية 7 / 164 * 8 . جواهر الكلام 43 / 127 - 128 .\r\n\r\n","description":"","footnote":"","page_name":" 227 ","page_number":227},
  {"content":"\r\n\r\n\r\nزبان\r\n\r\nزبان از اعضاى بدن .\r\nزبان عبارت است از عضو عضلانى متحرك ، چسبيده به كف دهان انسان و اغلب مهره داران كه كاربردهاى مختلفى همچون سخن گفتن ، بلعيدن غذا و تشخيص مزه‌هاى گوناگون دارد . زبان بر لغت و گويش نيز اطلاق مىشود ، مانند زبان فارسى كه مراد گويش فارسى و جاى بحث آن مدخلهايى همچون اعجمى ( - - - ) اعجمى ) است . مراد از زبان در اين مقاله همان معناى نخست است كه از احكام آن در بسيارى از ابواب ؛ اعم از عبادات ، معاملات و قصاص و ديات سخن گفته‌اند .\r\nاهميت : زبان به لحاظ جايگاه ممتاز در ابراز معانى و مقاصد درونى ، از اهميّت ويژه‌اى برخوردار است ؛ از اين رو ، داراى آثار گسترده و متنوع است و به لحاظ اين آثار ، در شرع مقدس براى آن احكامى بسيار و متنوع تشريع شده است .\r\nاداى تكاليفى مانند نماز ، امر به معروف و نهى از منكر ( - - - ) امر به معروف و نهى از منكر ) و دفاع در بعضى مراتب آن دو و نيز صحّت عقودى همچون نكاح ( - - - ) عقد ) و ايقاعاتى نظير طلاق ، نذر و عهد ( - - - ) ايقاع ) به زبان بستگى دارد .\r\nبا بروز اختلال در كار زبان ، مانند لالى ( - - - ) لال ) ، احكامى جديد بر آن بار مىشود ، مثل كفايت اشاره ( - - - ) اشاره ) به جاى تلفظ در مواردى كه تلفظ به زبان معتبر است ؛ هرچند علاوه بر آن ، حركت دادن زبان در مواردى همچون ذكرهاى واجب نماز و به قول مشهور ، هنگام تلبيه ( - - - ) تلبيه ) واجب است .\r\nحفظ زبان : حفظ زبان از حرام ، مانند دروغ ، غيبت ، تهمت ، فحش ، سخن چينى ، مسخره كردن ديگران ، 1 بويژه درماه رمضان ، 2 واجب است ؛ چنان كه حفظ آن جز از آنچه خير است ، مستحب مىباشد 3 و در روايات متعدد بر آن تأكيد و ترغيب شده است . از رسول خدا صلّى اللَّه عليه وآله نقل شده كه فرمود : « نجات مؤمن [ در گرو 
  ] نگهدارى زبانش است » ودرحديثى ديگر ، آن حضرت پس از سه بار سفارش به حفظ زبان فرمود : « مگر مردم را چيزى جز دِرَويده‌هاى زبانشان به بينى\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nدر آتش مىافكند » و نيز در حديثى از امام صادق عليه السّلام آمده است : « زبانت را حفظ كن تا سالم بمانى » . 4\r\nسبق لسان : مراد از آن تلفظ به كلامى بدون قصد آن است . آثار مترتب بر اعمال عمدى يا سهوى بر سبق لسان مترتب نمىشود . بنابر بر اين ، اگر كسى بدون قصد قسم خوردن ، به اشتباه ، قسم از زبانش جارى شود ، يا مردى بدون قصد طلاق ، از روى اشتباه طلاق به زبانش جريان يابد ، اثرى بر قسم 5 و طلاق 6 مترتب نمىشود . همچنين مردى كه دو همسر دارد ، چنانچه هنگام طلاق ، به اشتباه نام يكى را ببرد ( در حالى كه مقصود وى ديگرى بوده است ) طلاق واقع نمىشود . 7 همهء عقود و ايقاعاتى كه تحقق آنها منوط به قصد مىباشد همين حكم را دارند ؛ چنان كه ثبوت حدود مرتبط با زبان ، مانند قذف ( - - - ) قذف ) منوط به قصد است ؛ از اين رو ، اگر كسى بدون قصد ديگرى را قذف كند ، مانند غافل ، حدّ قذف بر او جارى نمىگردد . 8\r\nجنايت بر زبان : قصاص در زبان جارى است . بنابر اين ، اگر كسى به عمد ، تمام يا بعض زبان ديگرى را قطع كند ، با مطالبهء آسيب ديده ، همان مقدار از زبان او قطع مىشود . البته به شرط برابرى هر دو زبان در سلامت . بنابر اين ، زبان سالم در برابر زبان لال قصاص نمىشود ؛ هرچند در اين صورت ديه ثابت است ؛ ليكن زبانِ لال در برابر زبان سالم قصاص مىگردد . 9\r\nديهء قطع زبان سالم از بيخ ، ديهء كامل و در زبان لال ، يك سوم آن مىباشد . اگر بعض زبان قطع شود ، در لال ، ديه بر حسب مقدار مساحت قطع شده نسبت به تمامى زبان ، محاسبه مىشود . به عنوان مثال ، اگر يك چهارم از مساحت تمامى زبان قطع شده باشد ، ديهء آن يك چهارم از يك سوم ديهء كامل است ؛ ليكن در زبان سالم ، بنابر قول مشهور ، ديه بر 28 حرف زبان عرب توزيع مىشود . بنابر اين ، اگر فرد آسيب ديده ، توان نطق يك سوم از حروف را از دست داده باشد ، يك سوم ديه و اگر توان تكلم تمامى حروف را از دست داده باشد ، ديهء كامل ثابت مىگردد . 10\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nدر صورتى كه با قطع بعض زبان ، خللى در نطق آسيب ديده پديد نيايد ، آيا ارش ( - - - ) ارش ) ثابت مىگردد يا ديه به نسبت مساحت قطع شده از تمام زبان ؟ مسئله اختلافى است . بنابر قول دوم ، در قطع نصف زبان با عدم پيدايى خلل در نطق ، نصف ديهء كامل ثابت است . 11\r\nدر صورت تفاوت مقدار قطع شده از زبان با مقدار حروف از بين رفته - مانند اينكه نصف زبان قطع شود ، ليكن يك چهارم حروف از بين برود - بنابر قول مشهور ، ملاك ، مقدار حروف از بين رفته است . بنابر اين ، در مثال ياد شده ، يك چهارم ديه ثابت مىشود نه نصف . قول مقابل مشهور ، ثبوت بيشترين از آن دو است . بنابر اين ، در مثال ذكر شده نصف ديه ثابت است نه يك چهارم . 12\r\nاگر صاحب زبان سالم ادعا كند به سبب آسيب ديدگى ، توانايى نطق همه يا بعض حروف را از دست داده است ، با قسامه ( - - - ) قسامه ) تصديق مىشود . بنابر اين ، اگر مدعى از بين رفتن قدرت نطق همهء حروف باشد ، پنجاه نفر سوگند ياد مىكنند و اگر مدّعى از بين رفتن نصف حروف باشد 25 نفر سوگند مىخورند و همين طور اگر مدعى كمتر باشد ، تعداد سوگند خورنده كمتر مىشود . در روايتى از امير مؤمنان ، على عليه السّلام آمده است : « سوزنى به زبان مدّعى فرو مىكنند ؛ اگر خون سياه خارج شد ، تصديق مىشود و اگر خون سرخ بيرون آمد ، تكذيب مىشود » . گروهى از فقها به مفاد اين روايت عمل كرده‌اند . 13\r\n( - - - ) تكلّم )\r\n1 . وسائل الشيعة 12 / 189 * 2 . النخبة / 147 * 3 . مفاتيح الشرائع 2 / 14 * 4 . وسائل الشيعة 12 / 190 - 191 * 5 . التنقيح الرائع 3 / 502 * 6 . جواهر الكلام 32 / 18 * 7 . الأنواراللوامع 10 قسم 1 / 303 * 8 . الدر المنضود ( گلپايگانى ) 2 / 166 * 9 . تحرير الأحكام 5 / 523 ؛ مهذب الأحكام 29 / 27 - 28 * 10 . جواهر الكلام 43 / 209 - 210 * 11 . 213 - 214 * 12 . 217 - 219 * 13 . 223 - 224 .\r\n\r\nزبان حال\r\n\r\nزبان حال مقتضاى حال .\r\nزبان حال عبارت است از وضعيت ظاهرى و رفتارى شخص كه بيانگر انديشه يا احساس او باشد . يا آنچه كه\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nبه طور ضمنى مىتواند انديشه يا احساس كسى را بيان كند يا مناسب حالت روحى يا وضعيت ظاهرى او باشد . 1 از احكام آن در پاسخ به استفتائات سخن گفته‌اند .\r\nذكر مصائب اهل بيت عليهم السّلام در قالب زبان حال ، در صورتى كه شنوندگان يا بيشتر آنان بدانند كه آنچه گفته يا ارائه مىشود حكايت حال است نه آنچه رخ داده ، جايز است . البته اگر زبان حال ، زبان حال مصائبى باشد كه اتفاق نيفتاده يا با آنچه اتفاق افتاده و يا با صاحب مصيبت سنخيتى نداشته باشد ، جايز نيست . 2 برخى گفته‌اند : در صورتى كه قصد زبان حال گو از آنچه مىگويد بيان حال باشد ، هرچند همه يا بعض شنوندگان ، به زبان حال بودن آن واقف نباشند ، جايز است . 3\r\n1 . فرهنگ بزرگ سخن * 2 . رسائل و مسائل 1 / 245 - 246 ؛ مجمع المسائل 1 / 266 * 3 . صراط النجاة 2 / 443 .\r\n\r\nزبرجد - - - ) زمرّد\r\n\r\nزبور - - - ) كتاب آسمانى\r\n\r\nزبّين\r\n\r\nزِبّين كسى كه به سبب ادرار يا مدفوع‌تحت فشار است . 1\r\nعنوان ياد شده در باب صلات به كار رفته است .\r\nنماز گزاردن در حالتى كه فرد به سبب ادرار يا مدفوع تحت فشار مىباشد مكروه است . 2 در روايتى از رسول خدا صلّى اللَّه عليه و آله آمده است : خداوند نماز چنين فردى را نمىپذيرد . 3\r\n( - - - ) حاقب )\r\n1 . لسان العرب و مجمع البحرين ، واژهء « زبن » * 2 . جواهر الكلام 11 / 86 - 93 * 3 . وسائل الشيعة 7 / 252 .\r\n\r\nزبيه\r\n\r\nزُبْيَه گودالى كه براى شير كنده مىشود ( - - - ) شير ) .\r\n\r\nزجر - - - ) انزجار\r\n\r\nزخرف\r\n\r\nزُخْرُف طلا ، زينت .\r\nزخرف درلغت به معناى زينت و نيز\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nطلا آمده است . اين عنوان به مناسبت در باب صلات به كار رفته است .\r\nزَخرفهء مساجد بنابر قول مشهور حرام است . گروهى آن را مكروه دانسته‌اند . در اينكه مراد از زَخرفه تزيين مساجد با طلا است و در نتيجه تزيين به غير طلا اشكال نخواهد داشت يا مراد مطلق تزيين است ، هرچند به غيرطلا اختلاف است 1 ( - - - ) مسجد ) .\r\n( - - - ) آراستن ) ( - - - ) زيور )\r\n1 . كشف اللثام 3 / 333 - 335 ؛ جواهر الكلام 14 / 88 - 91 .\r\n\r\nزخرف ؛ سوره\r\n\r\nزخرف ؛ سوره چهل و سومين سورهء قرآن كريم .\r\nاز آن در باب صلات سخن گفته‌اند .\r\nسورهء زخرف از حواميم ( - - - ) حواميم ) و سوره‌هاى طولانى قرآن به شمار مىرود . از امام باقر عليه السّلام نقل شده است : « هركس بر تلاوت سورهء زخرف مداومت كند ، خداوند او را در قبرش از تعرض جانوران موذى و فشار قبر مصون مىدارد تا آنكه ( در روز قيامت ) در پيشگاه خدا برانگيخته شود ، سپس اين سوره مىآيد و به امر خدا او را وارد بهشت مىكند » . 1\r\nخواندن سورهء زخرف در نمازهاى نافله 2 و نيز همراه داشتن آن در سفر و هنگام بيم از چيزى 3 مستحب است .\r\n1 . وسائل الشيعة 6 / 255 * 2 . 146 ؛ كشف الغطاء 3 / 478 * 3 . وسائل الشيعة 11 / 426 .\r\n\r\nزخم - - - ) جراحت\r\n\r\nزراعت - - - ) كشاورزى\r\n\r\nزرافه\r\n\r\nزرافه حيوانى معروف .\r\nاز آن در باب اطعمه و اشربه نام برده‌اند .\r\nقدما و متأخران متعرض حكم زرافه نشده‌اند ؛ ليكن برخى معاصران آن را در شمار حرام گوشتان ذكر كرده‌اند . 1 در مقابل ، برخى ، آن را به دليل گياه خوار بودن و سم شكافته داشتن ، از حلال گوشتان دانسته‌اند . 2\r\n1 . كلمة التقوى 6 / 338 * 2 . ماوراء الفقه 7 / 121 .\r\n\r\nزربافت - - - ) طلا\r\n\r\nزرتشتى - - - ) مجوسى\r\n\r\n","description":"","footnote":"","page_name":" 232 ","page_number":232},
  {"content":"\r\n\r\n\r\nزرد\r\n\r\nزرد رنگى معروف .\r\nاز اين عنوان به مناسبت در بابهاى طهارت ، صلات ، حج و نكاح سخن رفته است .\r\nيكى از نشانه هاى خون استحاضه ( - - - ) استحاضه ) زرد رنگ بودن آن در اغلب اوقات است . 1\r\nپوشيدن نعلين زرد 2 و نيز همراه داشتن انگشتر عقيق زرد كه بر يك طرف آن « ماشاءَ اللَّهُ لاقُوَّةَ إلّابِاللَّهِ أسْتَغْفِرُ اللَّهَ » و بر طرف ديگرش « مُحَمَّدٌ و عَلىٌّ » نوشته شده باشد براى مسافر مستحب است . 3\r\nبنابر تصريح برخى ، نماز گزاردن در لباس زرد رنگ مكروه است . 4 بسيارى ، حكم ياد شده را به مردان اختصاص داده‌اند . 5 برخى نيز زن و مرد را مشمول آن دانسته‌اند . 6\r\nخوابيدن محرم ( - - - ) احرام ) بر بالش و رختخواب زرد ، 7 پيچيدن نوزاد در قنداقهء زرد رنگ 8 و آميزش هنگام وزيدن بادهاى سياه و زرد 9 كراهت دارد .\r\n( - - - ) رنگ )\r\n1 . جواهرالكلام 3 / 258 * 2 . وسائل الشيعة 5 / 69 * 3 . جواهرالكلام 18 / 162 - 163 * 4 . كفاية الأحكام 1 / 82 ؛ كشف الغطاء 3 / 31 * 5 . المعتبر 2 / 94 ؛ تذكرة الفقهاء 2 / 501 ؛ الدروس الشرعية 1 / 147 * 6 . مستند الشيعة 4 / 377 ؛ جواهر الكلام 8 / 235 * 7 . الحدائق الناضرة 15 / 559 ؛ المعتمد فى شرح المناسك 5 / 475 * 8 . جواهر الكلام 31 / 251 * 9 . 29 / 57 .\r\n\r\nزردابه\r\n\r\nزردابه مايع زرد رنگ برآمده از جراحت .\r\nعنوان ياد شده در باب طهارت به كار رفته است .\r\nزردابهء پديد آمده در اطراف زخم در صورتى كه خون يا آميخته به خون بودن آن معلوم نباشد ، پاك و در غير اين صورت نجس است ، مگر آنكه استحاله ( - - - ) استحاله ) - و تبديل به پوست - شده باشد . 1\r\n1 . العروة الوثقى 1 / 135 ؛ توضيح المسائل مراجع 1 / 75 م 104 .\r\n\r\nزرده - - - ) تخم مرغ\r\n\r\nزرگرى - - - ) ريخته گرى\r\n\r\nزرنيخ - - - ) معدن\r\n\r\n","description":"","footnote":"","page_name":" 233 ","page_number":233},
  {"content":"\r\n\r\n\r\nزره\r\n\r\nزره از ابزار جنگى .\r\nزره عبارت است ازپوششى با حلقه‌هاى نازك فولادى كه براى جلوگيرى از آسيب ديدن هنگام جنگ بر تن مىكنند . از آن در بابهاى صلات ، جهاد و تجارت سخن گفته‌اند .\r\nصلات : بنابر قول برخى ، داشتن آلات دفاع - علاوه بر سلاح - همچون زره هنگام خواندن نماز خوف ( - - - ) نماز خوف ) واجب است . 1\r\nجهاد : زره جزو سَلَب ( - - - ) سلب ) است ؛ 2 چنان كه از صفاياى غنايم ( غنيمتهاى ممتاز و برگزيده ) به شمار مىرود كه از آنِ امام عليه السّلام است و قبل از تقسيم غنايم از آن جدا مىشود . 3\r\nاز آداب جنگ اين است كه رزمندگانى كه زره بر تن و كلاه خود بر سر دارند پيشاپيش نيروها و آنان كه بى كلاه خودند پشت سر آنان قرار گيرند . 4\r\nتجارت : فروختن سلاح به دشمنان دين در حال جنگ و حتى غير جنگ به قصد كمك و تقويت آنان ، حرام است ؛ ليكن فروختن ابزار دفاع از خود در برابر حملهء دشمن ، مانند زره ، جايز است ، هرچند كراهت دارد . 5 البته در صورتى كه قصد فروشنده تقويت دشمنان در برابر مسلمانان باشد ، حرمت ، شامل زره و مانند آن نيز مىشود . 6\r\n( - - - ) ابزار جنگ )\r\n1 . جواهر الكلام 14 / 175 * 2 . 21 / 190 * 3 . مهذب الأحكام 11 / 380 - 381 * 4 . الكافى فى الفقه / 253 ؛ غنية النزوع / 200 * 5 . الدروس الشرعية 3 / 166 ؛ مسالك الأفهام 3 / 123 * 6 . جواهر الكلام 22 / 29 .\r\n\r\nزشتى\r\n\r\nزشتى مقابل زيبايى .\r\nاز آن در بابهايى نظير نكاح ، خلع ، ديات و نيز مسائل مستحدثه سخن گفته‌اند .\r\nانتخاب دايهء زشت صورت جهت شير دادن كودك مكروه است 1 ( - - - ) دايگى ) .\r\nاز شرايط طلاق خلع ( - - - ) خلع ) كراهت داشتن زن از شوهر است . اين كراهت يا ذاتى است و يا عارضى . ذاتى همچون زشت رو يا زشت خو بودن شوهر . 2\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nديهء سِمحاق ( جراحتى كه در گوشت نفوذ كرده و به پردهء استخوان رسيده است ) به قول برخى قدما پانصد درهم ( - - - ) درهم ) است و چنانچه در صورت رخ دهد ، ديهء آن به مقدار زشتى پديد آمده در صورت ، محاسبه مىگردد 3 ( - - - ) سِمحاق ) .\r\nديهء گونه‌اى كه پس از جراحت و شكاف برداشتن التيام يافته ، ليكن اثر آن بر چهره باقى مانده و موجب زشتى آن گرديده پنجاه دينار ( - - - ) دينار ) است . 4\r\nبه قول برخى قدما ، در جنايت بر ريش ، كه موجب از بين رفتن پرپشتى آن و روييدن موهاى كم پشت و تُنُك شده ، ارش ( - - - ) ارش ) ثابت است ؛ خواه حالت جديد موجب زشتى صورت مجنى عليه گردد يا زيبايى آن . اما اگر محاسن هنگام جنايت تُنُك بوده و پس از آن موهاى پرپشت روييده باشد ، در صورت بروز زشتى در صورت ، ارش ثابت است و اگر زيباتر از اول گردد چيزى بر جانى نيست . 5\r\nبه تصريح برخى فقها ، جراحى صورت جهت بر طرف كردن زشتيهاى آن اشكال ندارد 6 ( - - - ) جراحى پلاستيك ) .\r\n1 . الروضة البهية 5 / 168 * 2 . جواهر الكلام 33 / 41 ؛ منهاج الصالحين ( خويى ) 2 / 307 * 3 . المقنع / 512 * 4 . جواهر الكلام 43 / 344 ؛ مهذب الأحكام 29 / 203 * 5 . المبسوط 7 / 83 * 6 . صراط النجاة 1 / 544 .\r\n\r\nزعفران\r\n\r\nزعفران كلاله و بخش انتهايى خشك شدهء گل گياهى به همين نام . 1\r\nاز آن در بابهاى طهارت ، صلات و حج سخن گفته‌اند .\r\nطهارت : خوش بو كردن بدن با زعفران مستحب است 2 ( - - - ) بو ) .\r\nبه تصريح برخى ، حضور كسى كه خود را به زعفران معطّر كرده ، نزد محتضر ( - - - ) احتضار ) مكروه است . 3\r\nصلات : بنابرتصريح برخى ، نماز گزاردن در لباس رنگ آميزى شده با رنگ زعفرانى مكروه است . 4 بسيارى ، حكم ياد شده را به مردان اختصاص داده‌اند . 5 برخى نيز زن و مرد را مشمول آن دانسته‌اند . 6\r\nحج : استفاده از زعفران به بوييدن ، خوردن و مانند آن بر مُحرم ( - - - ) احرام ) حرام و موجب ثبوت كفّاره است . 7\r\n\r\n","description":"","footnote":"","page_name":" 235 ","page_number":235},
  {"content":"\r\n\r\n1 . فرهنگ بزرگ سخن * 2 . وسائل الشيعة 2 / 151 * 3 . الحدائق الناضرة 3 / 376 ؛ كشف الغطاء 2 / 253 * 4 . كفاية الأحكام 1 / 82 ؛ كشف الغطاء 3 / 31 * 5 . المعتبر 2 / 94 ؛ تذكرة الفقهاء 2 / 501 ؛ الدروس الشرعية 1 / 147 * 6 . مستند الشيعة 4 / 377 ؛ جواهر الكلام 8 / 235 * 7 . جواهر الكلام 18 / 317 - 324 و 20 / 395 .\r\n\r\nزغال\r\n\r\nزغال چوب و ديگر اندامهاى گياهى نيم سوخته .\r\nزغال عبارت است از چوب سوخته‌اى كه پيش از سوختن كامل ، آن را خاموش كرده باشند ، به گونه‌اى كه قسمت اعظم تركيبات آن تبديل به كربن شده باشد . 1 از آن در باب طهارت و صلات سخن گفته‌اند .\r\nاستحاله از مطهّرات ( - - - ) مطهّرات ) است ؛ ليكن در اينكه تبديل چوب نجس به زغال ، موجب استحاله و در نتيجه پاكى آن مىشود يا نه ، اختلاف است 2 ( - - - ) استحاله ) .\r\nصحّت سجده بر زغال اختلافى است . 3\r\n1 . لغت نامهء دهخدا * 2 . الحدائق الناضرة 5 / 463 ؛ جواهر الكلام 6 / 271 - 272 ؛ العروة الوثقى 1 / 258 * 3 . مستند الشيعة 5 / 252 ؛ جواهر الكلام 8 / 416 ؛ العروة الوثقى 2 / 389 .\r\n\r\nزغال سنگ - - - ) معدن\r\n\r\nزفاف\r\n\r\nزَفاف بردن عروس به خانهء داماد 1 ( - - - ) عروسى ) .\r\n1 . مجمع البحرين ، واژهء « زفف » .\r\n\r\nزقاق العطّارين\r\n\r\nزُقاق العطّارين كوى عطر فروشان .\r\nعنوان ياد شده كه از آن به « سوق العطّارين » نيز تعبير شده ، بازار عطر فروشان بوده كه بين دو كوه صفا و مروه قرار داشته و با توسعهء مسجد الحرام از ميان رفته است . از آن در باب حج نام برده‌اند .\r\nبنا بر قول مشهور ، هنگام سعى ( - - - ) سعى ) ، هروله بين مناره تا زقاق العطارين - كه هم اكنون محدودهء آن با چراغ سبز علامت گذارى شده - مستحب است 1 ( - - - ) هروله ) .\r\nاز محرّمات احرام ( - - - ) احرام ) استعمال عطر است ؛ ليكن در اينكه گرفتن بينى از بوى عطر در سعى ، هنگام عبور از كنار بازار عطر فروشان واجب است يا نه ، اختلاف مىباشد . 2\r\n\r\n","description":"","footnote":"","page_name":" 236 ","page_number":236},
  {"content":"\r\n\r\n1 . جواهر الكلام 19 / 423 و 426 * 2 . الخلاف 2 / 307 ؛ مستند الشيعة 11 / 376 ؛ جواهر الكلام 18 / 331 .\r\n\r\nزكات\r\n\r\nزكات صدقهء مقدر به اصل شرع .\r\nزكات در لغت به معناى رشد و پاكى آمده و در اصطلاح عبارت است از صدقه‌اى كه به اصل شرع - و نه با نذر و قسم - واجب شده است . زكات به حقى واجب در مال كه رسيدن آن به حدّ نصاب شرط وجوب آن است ؛ صدقه‌اى كه در اصل به نصاب تعلّق گرفته ؛ قدر معيّن ثابت در مال يا در ذمّه براى حصول پاكى و رشد آن و اخراج بعض مال براى زيادت و نموّ باقى ماندهء آن نيز تعريف شده است . البته اختلاف در تعبير ناشى از اختلاف در معناى شرعى زكات نيست ؛ بلكه رويكرد همهء تعريفهاى ياد شده كشف اجمالى معناى شرعى آن است . 1 زكات عنوان بابى مستقل در فقه است كه مباحث و مسائل آن به تفصيل در اين باب آمده است .\r\nاقسام : زكات به دو قسم ؛ زكات مال و زكات بدن كه از آن به زكات فطره نيز تعبير كرده‌اند ( - - - ) زكات فطره ) ، تقسيم شده است . كاربرد زكات ، بدون قيد ، نوع نخست آن مىباشد كه موضوع اين مقاله است .\r\nحكم : وجوب زكات از ضروريات دين اسلام و مورد اتفاق همهء مسلمانان است و انكار وجوب آن توسط مسلمانى موجب ارتداد ( - - - ) ارتداد ) وى خواهد شد . 2\r\nزكات از عبادات به شمار مىرود ؛ از اين رو ، نيّت ( قصد قربت ) در آن شرط است . 3\r\nدر ضرورت و اهميت فريضهء زكات همين بس كه در آيات متعددى از قرآن كريم ، همراه نماز بدان امر شده 4 و در آياتى ديگر ، پرداخت آن در رديف اقامهء نماز از ويژگيهاى مؤمنان شمرده شده است ؛ 5 چنان كه در روايات بسيارى به اهميّت ، آثار و احكام آن اشاره شده است . 6\r\nشرايط وجوب :\r\n1 . بلوغ ؛ بدون شك ، وجوب زكات در درهم و دينار ( نقره و طلا ) مشروط به بلوغ مالك آن است و زكات آن دو بر نابالغ واجب نيست ؛ 7 ليكن در شرط بودن بلوغ نسبت به ديگر مواردى كه\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nزكات به آنها تعلّق مىگيرد ، از قبيل گاو و گوسفند ، اختلاف است . مشهور ، در آنها نيز شرط دانسته‌اند . 8 در مقابل ، برخى قدما آن را شرط ندانسته‌اند . 9\r\nدر چيزهايى كه وجوب زكات آنها منوط به سپرى شدن سال است ، مانند گاو و گوسفند ، بنابر قول مشهور و معروف ، سال از زمان بلوغ مالك آنها حساب مىشود . بنابر اين ، چنانچه نابالغ در اثناى سال بالغ شود ، با پايان يافتن سال ، زكات بر او واجب نمىشود ؛ بلكه تنها با گذشت سال از زمان بلوغ و با وجود ديگر شرايط ، واجب مىگردد ؛ 10 اما در چيزهايى كه سپرى شدن سال در آنها شرط نيست ، مانند گندم و جو ، شرط وجوب زكات ، بلوغ - در زمان تعلّق زكات به آنها - است . 11\r\n2 . عقل ؛ بنابر اين ، در مال ديوانه زكات نيست . بنابر قول مشهور ، حكم ديوانه در فرض عاقل شدن در اثناى سال ، حكم نابالغ است . 12\r\nبنابر قول مشهور ، فرد بيهوش و مست در حكم ، ملحق به ديوانه نيست . بنابر اين ، بيهوشى و مستى در اثناى سال مانع تعلّق زكات نمىشود . 13\r\n3 . حرّ بودن ؛ بنابر اين ، به مال برده ( - - - ) بردگى ) زكات تعلّق نمىگيرد . 14\r\n4 . مالك بودن ؛ از اين رو ، بر غير مالك زكات واجب نيست ؛ چنان كه در مالى كه عنوان مالكيت آن ، جهت عمومى است ، مانند مالِ قرار داد شده براى فقرا ، نيز زكات نيست . 15\r\n5 . متمكّن بودن از تصرف در مال متعلّق زكات ؛ بنابر اين ، به مالى كه شخص متمكّن از تصرف در آن نيست ، زكات تعلّق نمىگيرد ؛ خواه عدم تمكّن ، عقلى باشد ، مانند مال غايب كه خارج از دسترس او يا وكيلش مىباشد و مال به سرقت رفته يا غصب شده و يا دفن گشته در جاى نا معلوم ؛ يا شرعى ، از قبيل مال گرو گذاشته شده ، در صورت عدم توانايى خارج كردن آن از رهن و نيز مال وقفى و مالى كه صدقه دادن آن نذر شده است . در اينكه در مال رهنى در فرض توانايى بر فكّ رهن ، زكات واجب است يا نه ، اختلاف مىباشد . 16\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nمعيار در تمكّن از تصرف و عدم تمكّن ، نظر عرف است . 17\r\n6 . نصاب . هر يك از موضوعات متعلّق زكات ، نصابى دارد كه با رسيدن به آن ، زكات واجب مىشود . 18\r\nموضوعات متعلّق زكات : زكات به نه چيز تعلّق مىگيرد : شتر ، گاو ، گوسفند ( انعام ثلاث ) ؛ طلا ، نقره ( نقدين ) ؛ جو ، گندم ، خرما و كشمش ( غلّات اربع ) . در غير اين نه چيز زكات واجب نيست . 19 از بعضى قدما وجوب زكات در محصول پيمانه‌اى زمين عشريّه ( - - - ) زمين عشريّه ) مانند گندم ، جو ، برنج ، ذرّت ، عدس و ساير حبوبات و نيز زيتون به عمل آمده از زمين عشريّه ، همچنين روغن آن و نيز عسل به دست آمده از زمين عشريه نقل شده است . 20 برخى ، مال التجاره را نيز به موارد فوق افزوده‌اند ؛ هرچند مشهور ، زكات را در آن مستحب مىدانند . 21\r\nشرايط : تعلّق زكات به هر يك از انعام ثلاث ، نقدين و غلات اربع علاوه بر شرايط عمومى ، منوط به تحقق شرايطى خاص به شرح ذيل است .\r\nالف . انعام ثلاث : به شتر ، گاو و گوسفند با شرايط زير زكات تعلّق مىگيرد :\r\n1 . نصاب : شتر داراى دوازده نصاب است ؛ هرچند از برخى قدما اسقاط نصاب ششم نقل شده است ؛ ليكن اجماع - قبل و بعد از ايشان - بر ثبوت دوازده نصاب است . 22 نصابهاى شتر عبارتند از : در پنج شتر يك گوسفند ؛ در ده شتر دو گوسفند ؛ در پانزده شتر سه گوسفند ؛ در بيست شتر چهار گوسفند ؛ در 25 شتر پنج گوسفند ؛ در 26 شتر بنابر قول مشهور يك بنت مخاض ( - - - ) بنت مخاض ) و در صورت نداشتن آن ، يك ابن لبون ( - - - ) ابن لبون ) ؛ در 36 شتر يك بنت لبون ( - - - ) بنت لبون ) ؛ در 46 شتر يك حقّه ( - - - ) حقّه ) ؛ در 61 شتر يك جذعه ( - - - ) جذعه ) ؛ در 76 شتر بنابر قول مشهور دو بنت لبون ؛ در 91 شتر دو حقّه و در 121 شتر و بالاتر ، هر پنجاه نفر يك حقّه و هر چهل نفر يك بنت لبون .\r\nآيا در نصاب دوازدهم ( 121 شتر و افزون‌تر ) مالك مطلقا مخيّر است شتران را به هر يك از چهل و پنجاه محاسبه كرده و زكات آن را بپردازد ؛ خواه عدد آنها با\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nهر دو مطابقت داشته و قابل تقسيم به هركدام باشد ، مانند رقم دويست ، يا تنها با يكى مطابقت داشته و قابل تقسيم بر آن باشد ، مانند عدد 160 و 150 - كه به ترتيب بر چهل و پنجاه قابل تقسيم‌اند - و يا بر هيچ يك قابل تقسيم نباشد ، مانند 170 ؛ يا اينكه فرد در فرض نخست ( قابليت تقسيم بر هر دو ) مخير است كه به هركدام محاسبه كند و در فرض دوم ، واجب است به عدد قابل تقسيم ( چهل يا پنجاه ) محاسبه نمايد و در فرض سوم ، واجب است تلفيقى از دو عدد ( چهل و پنجاه ) را به گونه‌اى كه همهء شتران را در بر گيرد ، محاسبه كند ؟ مسئله اختلافى است . بنابر قول اول ، مالك مىتواند زكات شتران خود را به هر يك از دو عدد چهل و پنجاه محاسبه كند و در صورت عدم قابليت تقسيم بر هر دو ، رعايت رقمى كه بيشترين نفرات متعلّق زكات را در بر مىگيرد ، واجب نيست . بنابر اين ، در 170 نفر شتر ، مالك مخير است آن را بر پنجاه تقسيم كند - كه در اين صورت بيست شتر اضافه مىآيد - يا بر چهل - كه ده شتر اضافه مىآيد - ليكن بنابر قول دوم ، رعايت مطابقت - هرچند به گونهء تركيبى - در محاسبه كردن نفراتى از شتران به چهل و نفراتى ديگر به پنجاه ، واجب است . بنابر اين ، رقم 170 نفر شتر به 120 و پنجاه تبديل مىشود كه عدد نخست با چهل و عدد دوم با پنجاه مطابقت دارد و در نتيجه زكات آن ، سه بنت لبون و يك حقه مىشود . نفرات اضافه بنابر قول نخست ، بخشوده است ؛ ليكن بنابر قول دوم ، اضافه‌اى وجود ندارد ، مگر در اعداد بين يك تا نه ، مانند 175 ، 165 و 158 كه آن نيز بخشوده است . 23\r\nدر گاو دو نصاب وجود دارد . در هر سى رأس ، زكات آن يك تبيع ( - - - ) تبيع ) و در هر چهل رأس يك مسنّه ( - - - ) مسنّه ) است . در نصاب اول بنابر قول مشهور تبيعه ( جنس ماده ) نيز كفايت مىكند .\r\nدر افزون بر چهل رأس گاو ، با مطابقت‌عدد گاوها با دو نصاب ( سى و چهل ) مالك مخيّراست زكات را براساس هريك محاسبه كند و در صورت عدم مطابقت ، اختلاف مطرح در شتر دراينجا\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nنيز مطرح است . 24\r\nدر گوسفند بنابر قول مشهور ، پنج نصاب است ؛ در چهل رأس ، يك گوسفند ؛ در 121 رأس ، دو تا ؛ در 201 رأس ، سه تا ؛ در 301 رأس ، چهار تا و در چهارصد رأس به بالا در هر صد رأس اضافى ، يك گوسفند زكات آن است . بين دو نصاب بخشوده است . بنابر اين ، زكات بيشتر از چهل و كمتر از 121 تنها يك گوسفند - كه همان زكات چهل گوسفند است - خواهد بود . 25 قول مقابل مشهور ، وجود چهار نصاب براى گوسفند است و آخرين نصاب آن ، 301 رأس گوسفند مىباشد كه با رسيدن گوسفندان به اين رقم ، در هر صد گوسفند اضافى ، يك گوسفند واجب مىشود . 26\r\nدر تعلّق زكات به انعام ثلاث تفاوتى ميان نر و مادهء آن نيست ؛ چنان كه گاو و گاوميش يك جنس به شمار مىروند . 27\r\n2 . گذشت سال : گذشت سال بر ملكيّت مالك نسبت به انعام ثلاث با تمام شدن يازده ماه قمرى و دخول در ماه دوازدهم تحقق مىيابد و در اين مدت اگر يكى از شرايط از بين برود ، سال باطل مىشود و در نتيجه زكات واجب نمىگردد ؛ ليكن در اينكه با دخول در ماه دوازدهم وجوب زكات استقرار مىيابد ؛ به گونه‌اى كه با فقدان يكى از شرايط در اين ماه ، وجوب به قوّت خود باقى خواهد ماند يا استقرار وجوب منوط به اتمام ماه دوازدهم است ، اختلاف مىباشد . 28\r\nبچه‌هاى انعام ثلاث كه در اثناى سال متولد مىشوند ، داراى سال جداگانه‌اى خواهند بود . 29\r\n3 . چريدن : مراد ، چريدن از علف بيابان و مراتع طبيعى در طول سال است . بنابر اين ، به حيوانى كه در تمام يا بخشى از سال از علف فراهم آمده تغذيه مىكند زكات تعلّق نمىگيرد 30 ( - - - ) چريدن ) .\r\n4 . به كار نگرفتن حيوان : به حيوانى كه به كار گرفته مىشود ، هرچند در بخشى از سال ، زكات تعلّق نمىگيرد . 31\r\nب . نقدين : وجوب زكات در نقدين ( طلا و نقره ) علاوه بر شرايط عمومى پيش گفته منوط به شرايطى خاص است كه عبارتند از :\r\n\r\n","description":"","footnote":"","page_name":" 241 ","page_number":241},
  {"content":"\r\n\r\n1 . رسيدن به حدّ نصاب : در طلا دو نصاب است ؛ نخست بيست دينار ( بيست مثقال شرعى ) كه زكات آن نصف دينار ( ده قيراط ) مىباشد و دوم چهار دينار كه زكاتش دو قيراط است . بنابر اين ، زكات 24 دينار ، نصف دينار و دو قيراط خواهد بود . در افزون بر 24 دينار ، در هر چهار دينار افزايش ، دو قيراط به زكات آن افزوده مىشود تا به چهل دينار برسد كه زكات آن يك دينار است . از برخى قدما نقل شده كه نصاب اول ، چهل دينار است و در نتيجه قبل از رسيدن به آن ، زكات واجب نخواهد بود 32 ( - - - ) دينار ) .\r\nنقره نيز دو نصاب دارد ؛ نخست دويست درهم كه زكات آن پنج درهم ، و دوم چهل درهم كه زكات آن يك درهم است . بنابر اين ، زكات 240 درهم شش درهم مىشود . و در افزون بر 240 درهم ، در هر چهل درهم افزايش ، يك درهم به زكات آن افزوده مىشود 33 ( - - - ) درهم ) .\r\n2 . مسكوك بودن : زكات به طلا و نقره‌اى تعلّق مىگيرد كه به سكهء معامله ضرب شده باشد . البته در طلا و نقرهء مسكوك ، استمرار معامله با آن شرط نيست ؛ بلكه رواج معامله با آن در گذشته نيز كفايت مىكند . 34 بنابر اين ، زكات به زيور آلات تعلّق نمىگيرد . البته چنانچه از طلاى مسكوك جهت زينت استفاده گردد ، بنابر تصريح برخى ، زكات آن ساقط نمىشود ، 35 مگر آنكه معامله با آن از رواج بيفتد كه در اين صورت برخى ، زكات آن را واجب ندانسته‌اند . 36\r\nهرگاه بر اثر استفادهء زياد نقش سكه از بين برود ، ليكن معامله با آن رايج باشد ، زكات ساقط نمىشود ؛ 37 اما اگر از ابتدا به سكهء معامله منقوش نباشد ، زكات به آن تعلّق نمىگيرد ؛ هرچند معامله با آن رايج باشد . 38 برخى در صورت محو تمامى نقش سكه ، زكات را ساقط دانسته‌اند ، هرچند معامله با آن رايج باشد ؛ 39 چنان كه برخى در صورت رواج معاملهء سكه‌اى كه از ابتدا به سكهء معامله منقوش نيست ، احتياط را در پرداخت زكات آن دانسته‌اند . 40\r\n3 . گذشت سال : سپرى شدن سال به معناى گذشتن يازده ماه قمرى و دخول\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nدر ماه دوازدهم ، شرط وجوب زكات نقدين است . بنابر اين ، چنانچه در اثناى سال اخلالى در يكى از شرايط پديد آيد ، سال به هم مىخورد و در نتيجه زكات واجب نمىشود . 41\r\nج . غلات اربع : مراد از غلات اربع كه زكات آنها واجب مىباشد ، گندم ، جو ، خرما و كشمش است . برخى سُلت ( نوعى جو بدون پوست ) و عَلَس ( نوعى گندم ) را نيز به آنها افزوده‌اند ؛ 42 ليكن عدم الحاق به مشهور نسبت داده شده است . 43\r\nوجوب زكات در غلات ، علاوه بر شرايط عمومى پيشين مشروط به دو شرط خاص است :\r\n1 . رسيدن به حد نصاب كه عبارت است از پنج وَسْق ؛ هر وَسْق شصت صاع و هر صاع نه رطل عراقى و شش رطل مدنى . بنابر اين ، نصاب غلّات به رطل عراقى 2700 رطل و به رطل مدنى 1800 رطل است كه معاصران معادل كيلويى آن را حدود 847 و 885 كيلوگرم و جز آن - به اختلاف - ذكر كرده‌اند . 44\r\nملاك نصاب هر يك از غلات ، زمان خشك شدن آن است . بنابر اين ، اگر ترِ آن به حدّ نصاب برسد ليكن خشكش كمتر از آن شود ، زكات به آن تعلّق نمىگيرد . 45\r\n2 . تملّك به سبب زراعت يا انتقال زراعت به ملك . مالك به سبب زراعت ، بايد در زمان تعلّق زكات به غلّات ، مالك آنها باشد يا اينكه زراعت يا ميوهء موجود بر درخت ، به تنهايى يا با درخت ، پيش از زمان تعلّق زكات به آن ، به ملكيّت او در آمده باشد . 46\r\nزمان وجوب زكات : بنابر قول مشهور ، زمان تعلّق زكات به گندم و جو هنگام بسته شدن دانه و به خرما هنگام زرد يا قرمز شدن و به انگور هنگام غوره شدن آن است . مقابل مشهور ، قول برخى است كه زمان تعلّق زكات را هنگام صدق عنوان گندم ، جو ، خرما و انگور دانسته‌اند . 47\r\nزمان پرداخت : مراد از زمان پرداخت زكات غلّات ، زمانى است كه گردآورندهء زكات در آن زمان مجاز است از مالك مطالبهء زكات كند و مالك با امكان پرداخت آن ، چنانچه پرداخت نكند ، ضامن خواهد بود .\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nزمان پرداخت زكات غلّه ( گندم و جو ) پس از درو كردن و جدا سازى آن از پوست و كاه و زكات خرما و كشمش پس از چيدن و خشك شدن است . 48\r\nمقدار زكات غلّات : مقدار زكات غلّات در صورتى كه با آب باران ، نهر و مانند آن مشروب شود ، يك دهم و اگر با دلو ، ريسمان ، شتر آب كش ، دولاب ، ماشين آلات و مانند آن آبيارى گردد ، يك بيستم است و اگر به هر دو روش صورت گيرد ، حكم روش بيشتر جارى است و در صورت تساوى دو روش ، زكات آن يك دهم از نصف محصول و يك بيستم از نصف ديگر محصول خواهد بود . 49\r\nمستثنيات : زكات در غلّات پس از خارج كردن مقاسمه ( - - - ) مقاسمه ) از محصول و رسيدن باقى به حدّ نصاب واجب مىشود . 50 در اينكه خراج ( - - - ) خراج ) نيز حكم مقاسمه را دارد يا نه ، اختلاف است ؛ هر چند قول نخست ، به ظاهر كلمات فقها ، 51 بلكه مشهور 52 نسبت داده شده است .\r\nبنابر قول مشهور ، مئونه ( هزينه‌هاى انجام گرفته براى به دست آوردن محصول ) نيز از آن خارج مىشود ؛ ليكن در اينكه آيا شرط تعلّق زكات به محصول ، رسيدن آن به حدّ نصاب پس از كسر مئونه است و در نتيجه اگر پس از كسر آن ، محصول به حدّ نصاب نرسد ، زكات واجب نيست ، يا آنكه شرط ، رسيدن به حدّ نصاب قبل از كسر هزينه‌ها است و در نتيجه ، زكات به باقى مانده - پس از كسر مئونه - تعلّق مىگيرد ، هرچند پس از كسر از نصاب كمتر گردد و يا هزينه‌هاى انجام گرفته قبل از وجوب زكات - مانند هزينهء آبيارى و شخم زدن زمين - پيش از نصاب معتبر است و در نتيجه اگر پس از كسر آنها باقى مانده به حدّ نصاب نرسد ، زكات واجب نمىشود ؛ اما هزينه‌هاى انجام شده پس از وجوب زكات - از قبيل هزينه درو كردن و چيدن - پس از نصاب لحاظ مىشود كه نتيجهء آن وجوب زكات در باقى مانده است هرچند كمتر از نصاب باشد ؟ در مسئله سه قول وجود دارد . قول اول مشهور است . 53\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nچگونگى تعلّق زكات به اشياى نه گانه : بنابر قول مشهور ، زكات به عين اشياى نه گانه تعلّق مىگيرد ، نه به ذمّهء مالكِ آنها . بر اين قول ادعاى اجماع نيز شده است . قول به تعلّق زكات بر ذمّه به قائلى ناشناخته نسبت داده شده است . 54\r\nبرخى گفته‌اند : در مواردى كه مال پرداختى به عنوان زكات جزئى از نصاب نباشد ، مانند گوسفند پرداختى در پنج نصاب نخست شتر ، زكات به ذمّه تعلّق مىگيرد و در غير اين صورت ، به عين . 55\r\nدر چگونگى تعلّق زكات به عين ، كه آيا به نحو اشاعه و مشاركت حقيقى مستحقان زكات با مالك در همهء اجزاى اجناس موضوع زكات است يا به نحو كلّى در معيّن يا به ماليّت اجناس تعلّق گرفته و يا غير آن ؟ مسئله اختلافى است . 56\r\nآنچه زكات در آنها مستحب است :\r\nالف . مال التجاره : بنابر قول مشهور ، زكات در مال التجاره مستحب است . وجوب آن به برخى قدما نسبت داده شده است ؛ 57 ليكن در مراد از مال التجاره - كه موضوع حكم است - اختلاف مىباشد . برخى آن را به مالى كه به سبب عقد معاوضى همچون بيع به قصد تجارت با آن ، به ملك ديگرى انتقال مىيابد ، تعريف كرده‌اند .\r\nبنابر اين تعريف ، چنانچه مالى به غير سبب عقد ، از قبيل ارث يا به سبب عقد غير معاوضى ، مانند هبه و صدقه يا به سبب عقد معاوضى اما بدون قصد تجارت با آن به انسان منتقل شود ، زكات ندارد . همچنين است اگر مالى را به قصد تجارت بخرد و پس از آن قصد كند آن را نگه دارد . 58\r\nبرخى ديگر ، مال التجاره را به مالى كه به ملك شخص انتقال مىيابد - خواه به عقد معاوضى يا غير معاوضى و يا غير عقد - و او ، آن را سرمايهء كار و كسب خود قرار مىدهد ، تعريف كرده‌اند . 59\r\nبنابر تعريف نخست ، در اينكه همزمانى قصد تجارت با تملّك ، شرط است يا نه ، اختلاف است . بنابر قول به اشتراط ، چنانچه شخص هنگام انتقال مال به ملكش ، تجارت با آن را قصد نكرده و پس از آن چنين قصدى كرده باشد ،\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nزكات در آن مال مستحب نخواهد بود ؛ بر خلاف قول به عدم اشتراط كه مستحب مىباشد . 60\r\nبنابر تعريف دوم ، در اينكه صرف قرار دادن مال براى سرمايه جهت تجارت ، در صدق عنوان مال التجاره كافى است يا در صدق آن لازم است در عمل نيز با آن تجارت كند ، اختلاف است . 61\r\nشرايط : استحباب زكات در مال التجاره منوط به تحقق شرايط ذيل است .\r\n1 . رسيدن به حدّ نصاب طلا و نقره . مال التجاره همچون طلا و نقره دو نصاب دارد . زكات نصاب نخست يك چهلم است . پس از آن ، زكات ندارد تا آنكه به حدّ نصاب دوم برسد . 62\r\n2 . گذشت سال بر مال التجاره از زمان آغاز تجارت يا از زمان قصد آن ، بنابر اختلافى كه گذشت . مراد از گذشت سال ، تحقق شرايط عمومى و خصوصى از آغاز تا پايان سال است . بنابر اين ، چنانچه در اثناى سال به يكى از شرايط اخلال وارد شود ، زكات نخواهد داشت . 63\r\n3 . استمرار قصد تجارت با مال التجاره در طول سال . بنابر اين ، اگر در بين سال از قصد تجارت برگشته ، تصميم بر نگهدارى مال بگيرد ، زكات به آن تعلّق نمىگيرد و چنانچه دوباره قصد كند با آن تجارت نمايد ، آغاز سال از زمان قصد تجارت يا آغاز مجدد تجارت با مال خواهد بود . 64\r\n4 . بقاى عين مال التجاره در طول سال بنابر قول برخى . قول مقابل ، بقاى مقدار و ارزش آن مىباشد ، هرچند عين آن باقى نماند . بنابر اين ، تفاوتى ميان بقاى عين اوليه مال التجاره تا پايان سال و بين تبديل آن به ديگر اعيان با حفظ مقدار و ارزش آن در ضمن سال نيست . 65 قول دوم منسوب به مشهور است . 66 از برخى ، بقاى كالايى كه با سرمايه خريدارى شده در طول سال نقل شده است . 67\r\n5 . كاهش نيافتن مال التجاره در طول سال . بنابر اين ، چنانچه در اثناى سال ، هرچند به مقدار كم ، كاهش پيدا كند ، زكات ساقط است . 68\r\nتعلّق زكات به قيمت : بنابر قول مشهور ، زكات مال التجاره به قيمت آن تعلّق مىگيرد نه به عين . 69\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nارزش گذارى مال التجاره : تعيين قيمت و ارزش مال التجاره يا براى آگاهى يافتن از رسيدن آن به اندازهء نصاب است ، يا براى دستيابى به مقدار زكاتى كه بايد از آن خارج شود و يا براى آگاهى يافتن از بقاى سرمايه .\r\nدر فرض نخست ، چنانچه مال التجاره يكى از نقدين ( درهم و دينار ) باشد ، ارزش گذارى به همان نقدى است كه بهاى كالا قرار گرفته است . اگر درهم باشد بايد به حدّ نصاب درهم ( دويست درهم ) و اگر دينار باشد بايد به حدّ نصاب دينار ( بيست دينار ) برسد ، و اگر مال التجاره كالا باشد ، مانند پارچه ، در صورتى كه ارزش مالى نصاب درهم و دينار همسان باشد ؛ بدين معنا كه هر دينارى مساوى ده درهم باشد و در نتيجه بيست دينار - كه نصاب دينار است - برابر با دويست درهم خواهد بود كه نصاب درهم است . در اين صورت ، تعيين ارزش مال التجاره با هر يك از آن دو جايز است ؛ ليكن در صورت نابرابرى ، مانند اينكه هر دينار برابر پنج يا بيست درهم باشد . در اين صورت چنانچه ارزش مال التجاره بيست دينار باشد ، بنابر اول ( برابرى يك دينار با پنج درهم ) ، مال به نصاب دينار رسيده ، اما به نصاب درهم نرسيده است ؛ زيرا بيست دينار برابر با صد درهم است ، و اگر ارزش آن دويست درهم باشد ، بنابر دوم ( برابرى يك دينار با بيست درهم ) ، مال به نصاب درهم رسيده ، اما به نصاب دينار نرسيده است . اينك در صورت اختلاف آيا ملاك در ارزش گذارى كمترين آن دو است يا بيشترين ، يا ملاك نقد غالب است و يا در صورتى كه سرمايه درهم و دينار باشد ، تعيين ارزش به نقدى است كه كالا در ازاى آن خريدارى شده است و اگر غير درهم و دينار باشد به نقد غالب ارزش گذارى مىشود ؟ قول نخست به مشهور نسبت داده شده است . بنابر اين قول ، با رسيدن مال التجاره به نصاب يكى از نقدين ، زكات به آن تعلّق مىگيرد .\r\nحكم فرض دوم ( تعيين مقدار زكاتى كه خارج مىشود ) از آنچه در فرض نخست ذكر شد ، معلوم مىگردد ؛ زيرا مقدار زكات با مشخص شدن نصاب ، معلوم مىشود .\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nدر فرض سوم ( آگاهى يافتن از بقاى مال التجاره و كاهش نيافتن آن ) چنانچه كالا با يكى از نقدين خريدارى شده باشد ، تعيين ارزش آن بايد به نقدى باشد كه بهاى كالا قرار گرفته است . بنابر اين ، در صورت برابر بودن كالا با نقد پرداختى به عنوان ثمن يا فزون‌تر شدن از آن در طول سال ، زكات ثابت مىشود و در صورت كاهش پيدا كردن ، متعلق زكات قرار نمىگيرد .\r\nچنانچه كالا در ازاى كالا خريدارى شده باشد ، مانند خريد گندم در ازاى برنج ، تعيين ارزش به كالايى است كه ثمن قرار گرفته است ؛ ليكن آيا ملاك ، عين آن ثمن در زمان كنونى است يا قيمت آن در زمان معامله ؟ دو احتمال مطرح است . بنابر احتمال نخست ، اگر قيمت مقدار برنج در مثال ياد شده ، هنگام خريد صد درهم باشد ، ليكن در طول سال به دويست درهم افزايش يابد ، در صورتى كه گندم نيز به همان اندازه افزايش يافته باشد ، مال التجاره باقى خواهد بود و زكات به آن تعلّق مىگيرد ؛ اما اگر كمتر از آن باشد ، سرمايه باقى نخواهد بود . اما بنابر احتمال دوم ، در صورتى كه ارزش گندم در طول سال كمتر از صد درهم نشود ، هرچند قيمت برنج افزايش يابد ، مال التجاره باقى است و زكات به آن تعلّق خواهد گرفت . 70\r\nسقوط زكات مال التجاره : چنانچه مال التجاره از نصابهايى باشد كه زكات در آن واجب است ، مانند چهل گوسفند يا سى رأس گاو و يا بيست دينار ، با وجود شرايط زكات واجب و زكات مستحب ، بنابر قول مشهور ، پرداخت زكاتِ واجب ، واجب است و زكات مال التجاره ساقط مىشود . بر اين قول ، ادعاى اجماع نيز شده است ، هرچند قولى به وجوب پرداخت هر دو زكات از قائلى ناشناخته نقل شده است . 71\r\nب : روييدنيها : آنچه از زمين مىرويد و پيمانه‌اى يا وزنى داد و ستد مىشود - جز غلّات اربع كه زكات آنها واجب است و نيز آنچه كه زود فاسد مىشود ، مانند سبزيها ، خيار ، خربزه ، بادمجان و ميوه‌هاى درختى - مستحب است زكات آن داده شود . 72 حكم روييدنيها در حدّ نصاب ،\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nمقدار زكات و ساير احكام ، حكم غلّات اربع است . 73\r\nج . اسب ماده ( ماديان ) ، به شرط چريدن در بيابان و مراتع طبيعى و گذشتن سال بر آن . مقدار زكات آن در نژاد نجيب ( عتيق ) هر سال دو دينار و در غير آن ( برزون ) يك دينار است . 74\r\nد . بنابر قول مشهور ، درآمد حاصل از املاكى همچون باغ ، مغازه ، منزل ، گرمابه و مانند آن كه هدف از نگهدارى آنها افزايش دارايى است . بنابر اين ، در منافع و محصولات به دست آمده از اين املاك زكات مستحب است و مقدار آن يك چهلم درآمد است . برخى ، اين موارد را از مصاديق مال التجاره به شمار آورده و گفته‌اند : همهء شرايط و احكام مال التجاره در اين نوع درآمدها نيز جارى است ؛ ليكن برخى ديگر ، آن را به مال التجاره ، ملحق ندانسته و در نتيجه گذشت سال و نصاب را در آن معتبر ندانسته‌اند . 75\r\nه . مال غايب يا مدفون : مالى كه در دسترس شخص نيست يا در جايى مدفون است كه نمىتواند در آن تصرف كند در صورتى كه چند سال بدين منوال بگذرد ، مستحب است پس از فراهم شدن امكان تصرف ، زكات يك سال آن را بپردازد . 76\r\nو . مال تبديل يا ذوب شده : بر كسى كه به قصد فرار از زكات ، در بين سال جنس متعلّق زكات را به جنسى ديگر تبديل كرده يا طلا و نقره را ذوب نموده ، بنابر قول به عدم وجوب زكات در اين صورت ، مستحب است پس از سپرى شدن سال زكات آن را بپردازد . 77\r\nمصرف زكات : هشت صنف زير مستحق زكات‌اند .\r\n1 و 2 . فقير و مسكين : فقير از فقر گرفته شده و به معناى نياز است ؛ چنان كه مسكين از مسكنت آمده و به معناى ذلّت مىباشد . بنابر اين ، مفهوم آن دو متفاوت است ؛ ليكن چنانچه هر كدام جداگانه به كار رود ، شامل ديگرى نيز مىشود ؛ زيرا فقير به لحاظ فقرى كه دارد ذليل ( مسكين ) است ؛ چنان كه مسكين به لحاظ نيازى كه دارد فقير مىباشد . اما اگر هر دو باهم به كار روند - مانند آيهء زكات -\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nمعناشان متفاوت خواهد بود . در اين صورت در اينكه فقير نيازمندتر از مسكين است يا عكس آن ، اختلاف مىباشد . مشهور قول دوم است . بنابر اين قول ، فقير كسى است كه براى تأمين زندگى خود نيازمند مال است ؛ اما اين نيازمندى به حدّ سؤال از ديگران نرسيده است ؛ ليكن مسكين نيازمندى است كه شدّت نياز او را وادار به تحمل ذلّت سؤال و گدايى كرده است . 78\r\nالبته اين اختلاف ، ثمرهء مهمى در بحث زكات ندارد ؛ زيرا فقير و مسكين ، هر دو مستحق زكات‌اند ؛ ليكن در اينكه نياز تا چه اندازه مجوّز گرفتن زكات است ، اختلاف مىباشد . بنابر قول مشهور ، كسى كه بالفعل يا بالقوه مئونهء سال خود و خانوادهء خويش را ندارد ، مستحق زكات است . بنابر اين ، دارندهء اموالى كه كفايت كنندهء زندگى او و خانواده‌اش در طول سال مىباشد يا كاسب و صنعتگرى كه مئونهء زندگىاش از كسب يا صنعت تأمين مىشود ، مستحق زكات نيست .\r\nقول مقابل مشهور ، كمتر بودن دارايى شخص - اعم از مال يا قيمت آن - از يكى از نصابهاى تعيين شده در اجناس متعلّق زكات است . بنابر اين ، كسى كه درآمدش در حدّ يكى از آن نصابها نيست مىتواند از زكات استفاده كند . 79\r\n3 . كارگزاران : مراد از كارگزاران ( عاملان ) كسانىاند كه از سوى امام عليه السّلام يا نايب او مأمور گردآورى زكات و امور مربوط به آن مىباشند .\r\nپرداخت زكات به اين صنف در ازاى كار آنان است . بدين جهت ، فقير بودن ايشان ، شرط جواز دريافت زكات نيست .\r\nكارگزاران زكات بايد مكلّف ( بالغِ عاقل ) ، مؤمن ( شيعهء دوازده امامى ) ، عادل و غير هاشمى باشند ؛ از اين رو ، غير مكلّف همچون كودك و ديوانه ، غير شيعه از مخالفان ( - - - ) مخالف ) ، فاسق و هاشمى نمىتوانند عامل زكات شوند . در اينكه آشنا بودن به احكام مورد نياز و آزاد بودن نيز شرط است يا نه ، اختلاف مىباشد . 80\r\n4 . مؤلفة القلوب : مراد از آن ، كافرانىاند كه دادن زكات به آنان موجب گرايش ايشان\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nبه اسلام يا به جهاد در جبههء حق عليه كفّار مىشود و نيز مسلمانانى كه از نظر اعتقادى ضعيف‌اند و دادن زكات به آنان موجب تثبيت عقيدهء ايشان و بقاى آنان بر آيين اسلام مىگردد . 81 برخى ، « مؤلفة القلوب » را به كفّار اختصاص داده و شامل مسلمانان ندانسته‌اند . 82 اين قول منسوب به مشهور است . 83 در مقابل ، برخى آن را به مسلمانان داراى اعتقادات ضعيف كه اسلام در قلبشان استقرار نيافته ، اختصاص داده و گفته‌اند : زكات به جهت تقويت اراده و استوارى قلوب آنان بر باقى ماندن در دين اسلام به ايشان داده مىشود . 84\r\nدر اينكه سهم مؤلفة القلوب پس از رسول اكرم صلى اللَّه عليه و آله ساقط گرديده يا نه ، اختلاف است ؛ چنان كه در سقوط سهم ياد شده در عصر غيبت ، اختلاف مىباشد . 85\r\n5 . بردگان ( رقاب ) : دادن زكات براى آزادى اصناف زير از بردگان جايز است : بردهء مكاتبِ ناتوان از پرداخت مال الكتابه ( - - - ) مكاتبه ) ؛ بردهء مسلمانِ تحت فشار و سختى قرار گرفته و مطلق برده در صورتى كه جز برده ، مستحقى وجود نداشته باشد . 86\r\nبرخى گفته‌اند : كسى كه كفّاره بر عهده‌اش آمده ، اما از نظر مالى توان خريدن برده و آزاد كردن آن را ندارد ، مىتواند براى اين منظور از سهم رقاب استفاده كند . 87 برخى نيز آزاد كردن مطلق برده را از سهم رقاب جايز دانسته‌اند ؛ هرچند تحت فشار نباشد و مستحق زكات نيز وجود داشته باشد . 88\r\n6 . بدهكاران ( غارمان ) : مراد ، بدهكارى است كه توان پرداخت بدهى خود را نداشته و وام دريافتى را در گناه صرف نكرده باشد . بنابر اين ، اگر مال را در راه معصيت صرف كرده باشد ، مستحق زكات نخواهد بود ، مگر آنكه توبه كند ، كه در اين صورت از سهم فقرا به او داده مىشود نه از سهم غارمان . 89 برخى در صورت توبه ، دادن زكات به وى از سهم غارمان را نيز جايز دانسته‌اند . 90 برخى ، تنها پرداخت زكات از سهم سبيل اللَّه را به او در صورت توبه جايز دانسته‌اند . 91 البته اعتبار توبه در دادن زكات از سهم فقرا بنابر قول به اعتبار عدالت در فقير است . 92\r\n\r\n","description":"","footnote":"","page_name":" 251 ","page_number":251},
  {"content":"\r\n\r\n7 . سبيل اللَّه : مراد از آن بنابر قول مشهور ، مطلق راه خير است كه مرضىّ خداوند متعال و موجب تقرّب به او مىباشد ، مانند جهاد در راه خدا و آنچه كه مصلحت اسلام و مسلمانان است ، از قبيل ساختن مسجد ، بيمارستان و پل ، فرستادن افراد به حج ، كمك به زائران ، تأمين مسكن براى افراد نيازمند ، تأمين هزينهء ازدواج جوانان ، خريدن كتابهاى دينى و وقف آنها و كفن كردن مؤمن . 93 برخى قدما آن را به جهاد مشروع اختصاص داده‌اند . 94\r\n8 . در راه مانده ( ابن سبيل ) : مراد ، مسافر در راه مانده است كه با شرايطى استحقاق زكات دارد 95 ( - - - ) ابن سبيل ) .\r\nشرايط مستحقان زكات :\r\nالف . ايمان ( شيعهء دوازده امامى بودن ) . بنابر اين ، به كافر و نيز غير مؤمن زكات داده نمىشود ، مگر از سهم « مؤلفة القلوب » و « سبيل اللَّه » . 96\r\nب . عدالت نزد مشهور قدما . از برخى آنان ، شرط بودن اجتناب از گناهان كبيره ( - - - ) گناه كبيره ) نقل شده است ؛ ليكن مشهور متأخران ، در مستحق زكات ، عدالت را شرط ندانسته‌اند . 97 بسيارى از معاصران گفته‌اند : احتياط واجب آن است به كسى كه آشكارا مرتكب گناه كبيره ، بويژه شراب خوارى مىشود ، زكات داده نشود . البته اگر زكات ، مصداق اعانت و كمك به گناه و تشويق بر كار ناشايست باشد ، بى شك جايز نخواهدبود . 98 بنابر اعتبار عدالت ، اصناف « مؤلفة القلوب » ، « سبيل اللَّه » ، « رقاب » ، « ابن سبيل » و « غارمان » مستثنايند و در آنها عدالت شرط نيست . 99\r\nج . واجب النفقهء مالك نبودن . مستحق زكات نبايد واجب النفقهء مالك ( زكات دهنده ) باشد ، مانند پدر ، مادر ، فرزند ، زوجه و برده در صورت توانايى مالى مالك و بذل نفقه به آنان . 100 در جواز پرداخت زكات به آنان از سوى اجنبى اختلاف است . 101\r\nدر اينكه مالك مىتواند آن بخش از انفاقهاى غير واجب - همچون انفاق براى توسعهء زندگى - را از زكات به آنان بپردازد يا نه ، اختلاف است . 102\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nزكاتى كه دادن آن به واجب النفقه جايز نيست ، سهم فقرا و مساكين است . بنابر اين ، دادن ديگر سهام ، همچون سهم « عاملان » ، « غارمان » و « مؤلفة القلوب » به واجب النفقه مانعى ندارد و زكات دهنده مىتواند سهام ياد شده را به او بپردازد . 103\r\n4 . هاشمى نبودن ، در صورتى كه زكات دهنده غير هاشمى باشد . بنابر اين ، اگر زكات دهنده هاشمى باشد ، گيرندهء زكات مىتواند هاشمى باشد . 104\r\nهاشمىِ نيازمندى كه دسترسى به خمس ندارد يا آنچه مىگيرد كفاف زندگىاش را نمىدهد ، براى رفع نياز مىتواند از غير هاشمى زكات بگيرد ؛ ليكن در اينكه بايد به حدّ ضرورت بسنده كند يا فراتر از آن نيز مىتواند بگيرد ، اختلاف است 105 ( - - - ) هاشمى ) .\r\nمتوليان اخراج زكات : متوليان اخراج زكات از جنس متعلّق زكات عبارتند از : امام عليه السّلام ، عامل و مالك . مالك مىتواند به طور مستقيم يا توسط وكيل خود ، عهده دار اخراج زكات و رساندن آن به مستحقان گردد . 106\r\nبرخى قدما تحويل زكات به امام عليه السّلام يا نايب او و در صورت عدم امكان ، به فقيه جامع شرايط را واجب دانسته‌اند ؛ 107 ليكن ساير فقها دفع آن را به امام عليه السّلام يا نايب او مستحب دانسته‌اند ، مگر آنكه امام عليه السّلام آن را مطالبه كند كه در اين صورت واجب خواهد بود . امّا چنانچه مالك مخالفت كرده و زكات را به مستحقان بدهد ، در كفايت و عدم كفايت آن اختلاف است . بنابر قول نخست ، مالك به سبب مخالفت با امام عليه السّلام تنها مرتكب فعل حرام شده ، ليكن ذمّه‌اش از زكات برى گشته است . 108\r\nچگونگى توزيع : در صورت امكان ، افضل توزيع زكات ميان اصناف هشت گانه است . چنان كه مستحب است در صورت امكان از هرصنفى به گروهى ، حدّ اقل سه نفر زكات بدهد و نيز مستحب است . به صاحبان فضيلت مقدار بيشترى بدهد ؛ همچنين مستحقى را كه اظهار نياز نمىكند بر اظهار كننده مقدم بدارد 109 و در عين حال ، اگر تمامى زكات را به يك صنف ، بلكه يك نفر بدهد جايز است . 110\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nبنابر قول گروهى از فقها ، تأخير در پرداخت زكات به مستحقان با تمكّن از آن ، جايز نيست و در صورت تأخير ، مرتكب فعل‌حرام شده و ضامن است . 111 همچنين بنابر قول مشهور ، نقل زكات به شهرى ديگر با وجود مستحق در شهر زكات دهنده جايز نيست . 112\r\nهرگاه مالك ، زكات را به امام عليه السّلام يا نايب او بپردازد ، ذمّه‌اش برى مىشود ، هرچند بعد از آن تلف شود . 113\r\nچنانچه مالك مستحقى نيابد ، افضل آن است كه زكات را از اموال خود جدا كرده و آن را كنارى بگذارد . 114\r\nكمترين مقدار زكاتى كه به فقير داده مىشود ، بنابر قول مشهور ، نصاب اول دينار و درهم ( نصف دينار در طلا و پنج درهم در نقره ) است . برخى قدما كمترين مقدار را نصاب دوم ( يك دهم دينار در طلا و يك درهم در نقره ) دانسته‌اند . 115 در اينكه حدّ اقل ياد شده عنوان استحبابى دارد و در نتيجه دادن كمتر از آن نيز جايز خواهد بود يا عنوان وجوبى و در نتيجه كمتر از آن جايز نخواهد بود ، اختلاف مىباشد . مشهور ميان متأخران ، قول نخست است . 116\r\nنسبت به بيشترين مقدار زكات پرداختى به فقير در صورتى كه يكباره پرداخت گردد ، حدّى وجود ندارد ؛ ليكن اگر به تدريج و به مقدار مئونهء سال پرداخت شود ، گرفتن افزون بر مئونه بر فقير حرام است . 117\r\nزمان پرداخت : در اينكه پس از استقرار وجوب پرداخت زكات ، وجوب آن فورى است ، تا اينكه تأخير جز با وجود مانع جايز نباشد ، يا فورى نيست ، اختلاف است . 118 اكثر ، بلكه مشهور ، قائل به وجوب فورى پرداخت زكات‌اند . 119 جواز تأخير مطلقا ؛ جواز تأخير در صورت جدا كردن و كنار گذاشتن با وجوب فورى بودن جدا كردن و كنار گذاشتن ؛ جواز تأخير به مدت يك يا دو ماه مطلقا و جواز تأخير به مدت ياد شده در صورت جدا كردن و كنار گذاشتن از ديگر اقوال در مسئله است . 120 چنانچه مالك بدون عذر زكات را پرداخت نكند و تلف شود ، ضامن است . 121\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nبنابر قول مشهور ، پرداخت زكات قبل از فرارسيدن زمان وجوب آن ، جايز نيست و اگر مالك بخواهد مىتواند به مقدار زكات به مستحق قرض دهد و پس از رسيدن زمان وجوب ، آن را به عنوان زكات حساب كند ، به شرط آنكه گيرندهء آن ، در زمان وجوب ، واجد شرايط مستحقان زكات باشد و مال نيز بر شرايط وجوب زكات باقى مانده باشد . 122\r\n1 . جواهر الكلام 15 / 2 - 3 * 2 . 13 * 3 . 471 * 4 . بقره / 43 ، 83 و 110 * 5 . 177 و 277 * 6 . وسائل الشيعة 9 / 9 - 316 * 7 . جواهر الكلام 15 / 14 * 8 . 24 - 25 * 9 . المقنعة / 238 ؛ الإقتصاد / 278 * 10 . جواهر الكلام 15 / 14 - 15 ؛ موسوعة الخوئى 23 / 10 - 11 * 11 . العروة الوثقى 4 / 7 * 12 . جواهر الكلام 15 / 28 ؛ موسوعة الخوئى 23 / 14 - 17 * 13 . موسوعة الخوئى 23 / 63 * 14 . جواهر الكلام 15 / 30 * 15 . 35 - 36 * 16 . 48 - 56 ؛ العروة الوثقى 4 / 9 * 17 . العروة الوثقى 4 / 9 * 18 . 10 * 19 . جواهر الكلام 15 / 65 * 20 . مختلف الشيعة 3 / 195 - 197 * 21 . جواهر الكلام 15 / 72 - 73 * 22 . 76 - 77 * 23 . 76 - 81 و 111 - 114 ؛ العروة الوثقى 4 / 29 - 31 * 24 . جواهرالكلام 15 / 82 - 83 و 114 - 116 ؛ العروة الوثقى 4 / 34 - 35 ؛ مستمسك العروة 9 / 70 - 73 * 25 . جواهر الكلام 15 / 83 - 85 ؛ مستمسك العروة 9 / 73 - 74 * 26 . الهداية / 174 ؛ المقنعة / 238 ؛ جمل العلم و العمل / 123 ؛ تحرير الأحكام 1 / 367 - 368 * 27 . مستمسك العروة 9 / 74 - 75 * 28 . جواهر الكلام 15 / 97 - 98 * 29 . 103 * 30 . 92 * 31 . 110 * 32 . 168 - 172 ؛ مستمسك العروة 9 / 115 - 119 * 33 . جواهر الكلام 15 / 172 ؛ مستمسك العروة 9 / 119 - 120 * 34 . جواهر الكلام 15 / 180 - 181 * 35 . 182 - 183 * 36 و 37 . العروة الوثقى 4 / 56 * 38 . جامع المقاصد 3 / 13 ؛ غاية المراد 1 / 247 ؛ مدارك الأحكام 5 / 116 * 39 . مستند الشيعة 9 / 151 * 40 . العروة الوثقى 4 / 56 * 41 . جواهر الكلام 15 / 182 ؛ العروة الوثقى 4 / 57 * 42 . المبسوط 1 / 217 ؛ كتاب السرائر 1 / 428 - 429 ؛ البيان / 283 ؛ جامع المقاصد 3 / 22 - 23 * 43 . مفتاح الكرامة 7 / 183 - 184 * 44 . جواهر الكلام 15 / 207 - 209 و 222 ؛ توضيح المسائل مراجع 2 / 113 * 45 . جواهر الكلام 15 / 212 * 46 . العروة الوثقى 4 / 64 ؛ مستمسك العروة 9 / 137 - 138 * 47 . جواهر الكلام 15 / 213 - 214 ؛ العروة الوثقى 4 / 64 * 48 . جواهر الكلام 15 / 220 * 49 . 236 - 238 * 50 . 223 * 51 . 225 * 52 . موسوعة الخوئى 23 / 347 * 53 . جواهر الكلام 15 / 233 * 54 . 138 * 55 . مستند الشيعة 9 / 217 * 56 . جواهر الكلام 15 / 142 ؛ العروة الوثقى 4 / 84 - 85 ؛ موسوعة الخوئى 23 / 384 - 390 * 57 . جواهر الكلام 15 / 72 - 73 * 58 . 259 - 260 * 59 . العروة الوثقى 4 / 90 - 91 * 60 . جواهر الكلام 15 / 260 * 61 . العروة الوثقى 4 / 90 - 91 * 62 . جواهرالكلام 15 / 265 - 266 * 63 . 270 * 64 . مستمسك العروة 9 / 202 * 65 . العروة الوثقى 4 / 92 ؛ مستمسك العروة 9 / 203 * 66 . مصباح الهدى 10 / 113 * 67 . العروة الوثقى 4 / 92 * 68 . المعتبر 2 / 550 ؛ جواهر الكلام 15 / 268 * 69 . جواهر الكلام 15 / 272 * 70 . مدارك الاحكام 5 / 175 - 176 ؛\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nجواهر الكلام 15 / 276 - 278 ؛ مصباح الفقيه 13 / 446 - 450 ؛ العروة الوثقى 4 / 93 ؛ مصباح الهدى 10 / 121 - 124 * 71 . المعتبر 2 / 549 ؛ مدارك الاحكام 5 / 176 - 177 ؛ جواهر الكلام 15 / 279 - 281 ؛ العروة الوثقى 4 / 93 * 72 . مستند الشيعة 9 / 233 * 73 . العروة الوثقى 4 / 96 * 74 . جواهر الكلام 15 / 74 و 292 * 75 . مفتاح الكرامة 7 / 225 - 226 ؛ جواهر الكلام 15 / 291 - 292 ؛ العروة الوثقى 4 / 97 * 76 . الحدائق الناضرة 12 / 153 * 77 . 154 * 78 . جواهر الكلام 15 / 296 - 301 ؛ مصباح الفقيه 13 / 478 - 480 * 79 . جواهر الكلام 15 / 304 - 307 ؛ مستمسك العروة 9 / 213 ؛ موسوعة الخوئى 24 / 5 * 80 . جواهر الكلام 15 / 333 - 336 * 81 . 341 ؛ مصباح الفقيه 13 / 537 * 82 . الخلاف 4 / 233 ؛ المبسوط 1 / 249 ؛ الوسيلة / 128 * 83 . الحدائق الناضرة 12 / 175 * 84 . 177 * 85 . 178 - 179 ؛ مستند الشيعة 9 / 276 ؛ جواهر الكلام 15 / 343 * 86 . مدارك الأحكام 5 / 216 - 217 ؛ مستند الشيعة 9 / 277 - 278 * 87 . المعتبر 2 / 574 ؛ تذكرة الفقهاء 5 / 255 * 88 . مدارك الأحكام 5 / 217 * 89 . جواهر الكلام 15 / 355 - 359 * 90 . المعتبر 2 / 575 * 91 . مسالك الأفهام 1 / 416 * 92 . جواهر الكلام 15 / 359 * 93 . 368 - 370 * 94 . المقنعة / 241 * 95 . جواهر الكلام 15 / 372 * 96 . 377 - 380 * 97 . الحدائق الناضرة 12 / 209 ؛ جواهر الكلام 15 / 388 - 394 * 98 . العروة الوثقى 4 / 129 - 130 * 99 . جواهر الكلام 15 / 394 * 100 . 395 * 101 . 401 * 102 . 400 - 401 ؛ العروة الوثقى 4 / 131 * 103 . مستند الشيعة 9 / 312 ؛ جواهر الكلام 15 / 405 ؛ مستمسك العروة 9 / 289 - 290 * 104 . جواهر الكلام 15 / 406 - 408 * 105 . 409 - 411 * 106 . 415 - 416 * 107 . المقنعة / 252 ؛ الكافى فى الفقه / 172 ؛ المهذب 1 / 171 و 175 * 108 . مدارك الأحكام 5 / 259 - 260 ؛ جواهر الكلام 15 / 420 - 425 * 109 . جواهر الكلام 15 / 426 - 427 * 110 . 428 * 111 . 433 - 434 * 112 . 430 * 113 . 439 * 114 . 440 * 115 . رياض المسائل 5 / 196 ؛ جواهر الكلام 15 / 447 - 448 * 116 . مسالك الأفهام 1 / 431 ؛ مدارك الأحكام 5 / 279 - 281 ؛ الحدائق الناضرة 12 / 244 - 245 * 117 . مدارك الأحكام 5 / 282 * 118 . 288 - 290 * 119 . الحدائق الناضرة 12 / 229 * 120 . جواهر الكلام 15 / 456 - 458 ؛ العروة الوثقى 4 / 147 - 148 ؛ مستمسك العروة 9 / 337 * 121 . جواهر الكلام 15 / 460 * 122 . 461 و 466 .\r\n\r\nزكات ابدان - - - ) زكات فطره\r\n\r\nزكات تجارت\r\n\r\nزكات تجارت زكات متعلق به مال التجاره ( - - - ) زكات ) .\r\n\r\nزكات رؤوس - - - ) زكات فطره\r\n\r\nزكات عين\r\n\r\nزكات عين زكات متعلق به عين مال .\r\nزكاتى كه در نُه چيز واجب است بنابر قول مشهور به عين آنها تعلق مىگيرد نه به قيمتشان ؛ بر خلاف زكات تجارت كه به قول مشهور مستحب است\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nو به قيمت مال التجاره تعلق مىگيرد نه به عين آن . از عنوان ياد شده در باب زكات سخن گفته‌اند .\r\nزكات عين و تجارت با يكديگر جمع نمىشوند . بنابر اين ، چنانچه مال التجاره يكى از نصابهاى زكات - مثلا چهل گوسفند - باشد و سال بر آن بگذرد ، زكات تجارت - كه مستحب است و به قيمت آن تعلق مىگيرد - ساقط و تنها پرداخت زكات عين واجب است . بر اين قول ادعاى اجماع شده است ؛ 1 ليكن برخى گفته‌اند : بنابر قول به وجوب زكات در مال التجاره ، اين حكم مشكل است . 2 از برخى نقل شده كه زكات عين و تجارت با هم جمع مىشوند ؛ اولى به عنوان واجب و دومى به نيّت استحباب پرداخت مىگردد ؛ ليكن گويندهء چنين قولى ناشناخته است . 3\r\n( - - - ) زكات )\r\n1 . تحرير الأحكام 1 / 387 ؛ جواهر الكلام 15 / 279 ؛ مصباح الفقيه 13 / 452 * 2 . شرائع الإسلام 1 / 119 * 3 . جواهر الكلام 15 / 279 .\r\n\r\nزكات فطره\r\n\r\nزكات فطره [ فطره 
  ] زكات واجب در عيدفطر .\r\nفطره در عنوان ياد شده يا به معناى خلقت ؛ يعنى هيئت و صورت مخلوق است يا به معناى اسلام و يا به معناى افطار ؛ مقابل روزه . به معناى نخست ، مراد از زكات فطره زكات خلقت خواهد بود . به اين اعتبار به زكات فطره زكات بدن نيز گفته مىشود ؛ زيرا موجب سلامت جسم از آفتها مىگردد . به معناى دوم ، مراد از زكات فطره ، زكات اسلام است . تناسب بين زكات فطره و اسلام از اين جهت است كه زكات از اركان و شعائر اسلام به شمار مىرود و در كاربرد سوم ، معناى زكات فطره ، زكات افطار از روزه خواهد بود . 1 از آن در باب زكات سخن گفته‌اند .\r\nحكم تكليفى : زكات فطره از واجبات عبادى است ؛ از اين رو ، هنگام اداى آن قصد تقرب به خدا شرط صحت آن است . 2\r\nشرايط وجوب :\r\n1 . تكليف ؛ بنابر اين ، زكات فطره از غير مكلّف ( نابالغ و ديوانه ) ساقط است . 3\r\n\r\n","description":"","footnote":"","page_name":" 257 ","page_number":257},
  {"content":"\r\n\r\n2 . هوشيارى ؛ بنابر اين ، بر كسى كه هنگام غروب آفتاب روز آخر ماه رمضان بيهوش باشد ، زكات واجب نيست . 4\r\n3 . آزاد بودن ؛ بنابر اين ، زكات فطره از برده ساقط است . 5\r\n4 . بى نيازى ؛ بر اساس اين شرط ، بر فقير زكات واجب نيست . بنابر قول مشهور ، مراد از فقير كسى است كه بالفعل يا بالقوه هزينهء زندگى خود و خانواده‌اش را به مدت يك سال نداشته باشد . 6 برخى قدما گفته‌اند : فقير كسى را گويند كه مالك يكى از نصابهاى زكات يا قيمت آن نباشد . 7 از برخى قدما نقل شده كه زكات فطره بر فقيرى كه مالك قوت يك شبانه روز خويش باشد واجب است . 8 البته شكى در استحباب زكات فطره بر فقير نيست و كمترين آن ، اين است كه مقدار يك صاع ( حدود سه كيلو ) را با اعضاى خانوادهء خود دستگردان كند و سپس آن را به عنوان زكات فطره به فقيرى بيرون از خانواده بپردازد . 9\r\nدر اينكه وجوب زكات مشروط به اين است كه شخص ، افزون بر مئونهء سال ، مالك مقدار زكات باشد يا نه ، اختلاف مىباشد . بنابر قول نخست ، بر كسى كه مالك مئونهء سال است ، ليكن افزون بر آن به مقدار زكات مالك نيست ، زكات واجب نخواهدبود .\r\nبرخى بين غنى بالفعل و غنى بالقوه تفصيل داده و در دومى ، وجوب زكات را به داشتن افزون بر مئونهء سال ، به مقدار زكات ، مشروط كرده‌اند . 10\r\nملاك در وجوب فطره بر شخص ، داشتن شرايط وجوب قبل از غروب آفتاب شب عيد فطر تا تحقق غروب است . بنابر اين ، بر كسى كه پيش از غروب آفتاب واجد شرايط بوده ، ليكن هنگام غروب فاقد آنها گشته ، فطره واجب نيست ؛ هرچند در صورت برخوردارى از شرايط در فاصلهء زمانى بين غروب آفتاب شب عيد و اقامهء نماز عيد ( زوال روز عيد ) ، مانند آنكه در اين فاصله نابالغ بالغ گردد ، پرداخت فطره مستحب خواهدبود . 11\r\nبرخى معاصران گفته‌اند : چنانچه در فاصلهء زمانى بين غروب و نماز عيد ، شرايط محقق شود ، احتياط وجوبى در\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nپرداخت زكات فطره است . 12 برخى نيز قائل‌اند : داشتن شرايط هنگام غروب نيز موجب وجوب زكات است ؛ هرچند قبل از آن فاقد شرايط بوده است . 13\r\nكسانىكه فطره شان بر شخص واجب است : هركس عيال ( نان خور ) شخص به شمار رود ؛ بالغ باشد يا نابالغ ؛ آزاد باشد يا برده ؛ مسلمان باشد يا كافر ، زكاتش بر او ( معيل ) با فراهم بودن شرايط ، واجب است . 14\r\nزكات فطرهء مهمان بر ميزبان واجب است ؛ ليكن در اينكه صرف صدق عنوان مهمان - كه با مهمان شدن در آخرين لحظهء باقى مانده از ماه رمضان ، به گونه‌اى كه با حالت مهمانى داخل شب عيد شود تحقق مىيابد - موجب وجوب زكات فطره بر ميزبان است ، يا صدق عرفى عنوان « عيال » بر مهمان ، شرط وجوب آن مىباشد و مجرد صدق عنوان مهمان كفايت نمىكند ، اختلاف است . شرط بودن مهمانى در طول ماه ؛ نيمهء دوم ماه ؛ دههء آخر ماه ؛ دو شب آخر ماه و شب آخر ماه از ديگر اقوال در مسئله است . 15\r\nبنابر قول دوم ، در وجوب زكات فطره ، عنوان مهمان ، خصوصيت و موضوعيت ندارد ؛ بلكه آنچه موضوعيت دارد صدق عنوان « عيال » بر مهمان است ؛ ليكن در اينكه صدق عيال بر مهمان متوقف بر باقى ماندن وى براى مدتى نزد ميزبان است يا باقى ماندن در شب عيد فطر نيز در صدق عنوان « عيال » كفايت مىكند ، اختلاف است . البته بر كسى كه شب عيد براى افطار دعوت مىشود و پس از افطار مىرود ، عنوان « عيال » صادق نيست ؛ هرچند ورودش بر ميزبان پيش از غروب باشد . 16\r\nآيا زكات فطرهء زوجه بر شوهر و برده بر مولا ، مطلقا واجب است ، هرچند نان خور آنان به شمار نروند يا تنها در صورتى كه نان خور شوهر و مولا باشند و يا در صورتى كه نفقهء ايشان بر آن دو واجب باشد ، هرچند نان خور محسوب نشوند ؟ مسئله اختلافى است . 17 البته اختلاف در صورتى است كه زوجه و برده نان خور ديگرى نباشند ؛ و گرنه اختلافى در سقوط زكات از عهدهء شوهر و مولا نيست . 18\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nزكات از كسى كه فطرهء او بر عهدهء ديگرى مىباشد ، ساقط است ؛ 19 هرچند وى زكات را نپردازد . البته در فرضى كه معيل ، فقير و عيال ، غنى باشد آيا بر عيال ، پرداخت زكات از طرف خود واجب است يا نه ؟ اختلاف است . 20\r\nجنس و مقدار زكات فطره : كلمات فقها در بيان جنس زكات فطره مختلف است . برخى ، تنها گندم ، جو ، خرما و كشمش را ذكر كرده‌اند . برخى ديگر ، ذرت يا كشك را نيز به آنها افزوده‌اند . گروه سوم ، آن پنج چيز را به اضافهء شير ذكر كرده و گروه چهارم ، برنج را نيز بر شش چيز ياد شده افزوده‌اند .\r\nمشهور متأخران ، جنس زكات فطره را قوت غالب بيشتر مردم دانسته‌اند . 21\r\nدر زكات فطره ، پرداخت قيمت اجناس ياد شده نيز كفايت مىكند . 22\r\nمقدار زكات فطره براى هر نفر در غير شير يك صاع ( چهار مُد ، برابر شش رطل مدنى و نه رطل عراقى ، حدود سه كيلو گرم ) است . در شير ، گروهى مقدار آن را چهار رطل ذكر كرده‌اند ؛ هرچند مشهور مقدار آن را نيز يك صاع دانسته‌اند . بنابر قول نخست ، در اينكه مراد از رطل ، رطل عراقى است يا مدنى اختلاف است 23 ( - - - ) رطل ) .\r\nزمان وجوب زكات فطره : زمان وجوب زكات فطره بنابر قول مشهور ميان متأخران ، غروب روز آخر ماه رمضان است . برخى ، زمان وجوب را طلوع فجر روز عيد دانسته‌اند . 24 پايان وقت وجوب پرداخت آن نيز اختلافى است . برخى آن را هنگام گزاردن نماز عيد ، برخى ديگر زوال روز عيد و گروه سوم ، غروب آن روز دانسته‌اند . 25\r\nدر اينكه پرداخت زكات فطره در ماه رمضان ، پيش از فرارسيدن زمان وجوب آن ، جايز است يا نه ، اختلافى است . بنابر قول به جواز ، پرداخت زكات فطره از اول ماه رمضان جايز مىباشد . 26\r\nهرگاه فرد در طول وقت وجوب ، فطره را پرداخت نكند ، در صورتى كه آن را به قصد قربت از مال خود جدا كرده و كنار گذاشته باشد ، همان را به عنوان زكات فطره خارج مىسازد ، اما اگر جدا نكرده باشد\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nدر اينكه زكات از ذمّهء او ساقط مىشود يا نه و در فرض عدم سقوط در اينكه بايد زكات را به نيّت ادا بپردازد يا قضا ، اقوال مختلف است . 27\r\nهر گاه پس از كنار گذاشتن زكات ، با امكان پرداخت ، آن را نپردازد ، ضامن است . 28\r\nمصرف زكات فطره : بنابر قول مشهور و معروف ميان فقها ، مصرف زكات فطره ، همان مصرف زكات مال است 29 ( - - - ) زكات ) . ظاهر كلام برخى قدما ، اختصاص مصرف زكات فطره به فقرا است . 30 برخى معاصران نيز احتياط وجوبى را در پرداخت زكات فطره به آنان دانسته‌اند . 31\r\nبنابر قول گروهى ، دادن زكات فطره به مخالفِ مستضعف ( - - - ) مستضعف ) در صورت عدم وجود فقير مؤمن ( شيعهء دوازده امامى ) جايز است . 32\r\nمالك مىتواند زكات فطره اش را مستقيم به مستحق بپردازد ؛ هرچند تحويل آن به امام عليه السّلام يا نايب او افضل است . 33\r\nبنابر قول مشهور ، پرداخت كمتر از يك صاع از زكات فطره به فقير جايز نيست ؛ مگر آنكه فقرا زياد باشند ؛ به گونه‌اى كه دادن يك صاع به همهء آنان امكان پذير نباشد ، كه در اين صورت گروهى قائل به جواز پرداخت كمتر از يك صاع شده‌اند . در ناحيهء زيادى ، دادن بيش از يك صاع ، بلكه تا حد رفع فقر از فقير جايز است . 34\r\nمستحب است زكات فطره به فقراى خويشاوند و سپس همسايگان اختصاص داده شود ؛ چنان كه ترجيح فقراى اهل علم و فضيلت بر غير آنان در دادن زكات فطره مستحب است . 35\r\n1 . مدارك الأحكام 5 / 307 ؛ كتاب الزكاة ( شيخ انصارى ) / 397 * 2 . العروة الوثقى 4 / 204 * 3 . جواهر الكلام 15 / 484 - 485 * 4 . 485 * 5 . 485 - 486 * 6 . 488 - 490 * 7 . الخلاف 2 / 146 * 8 . مختلف الشيعة 3 / 261 * 9 . جواهر الكلام 15 / 492 * 10 . مستمسك العروة 9 / 390 - 392 * 11 . جواهر الكلام 15 / 499 * 12 . منهاج الصالحين ( خويى ) 1 / 320 * 13 . العروة الوثقى 4 / 205 - 206 * 14 . 206 ؛ مستمسك العروة 9 / 396 - 397 * 15 . العروة الوثقى 4 / 207 - 208 ؛ موسوعة الخوئى 24 / 393 - 394 * 16 . العروة الوثقى 4 / 207 ؛ موسوعة الخوئى 24 / 393 - 396 *\r\n\r\n","description":"","footnote":"","page_name":" 261 ","page_number":261},
  {"content":"\r\n\r\n17 . جواهر الكلام 15 / 502 - 504 * 18 . 504 * 19 . 505 * 20 . 507 ؛ العروة الوثقى 4 / 209 * 21 . الحدائق الناضرة 12 / 279 ؛ مستند الشيعة 9 / 405 - 406 ؛ جواهر الكلام 15 / 514 - 518 * 22 . جواهر الكلام 15 / 518 * 23 . 522 - 525 ؛ موسوعة الخوئى 24 / 453 * 24 . جواهر الكلام 15 / 527 ؛ العروة الوثقى 4 / 222 * 25 . الحدائق الناضرة 12 / 301 * 26 . جواهر الكلام 15 / 529 * 27 . 534 - 536 * 28 و 29 . 538 * 30 . المقنعة / 252 * 31 . العروة الوثقى 4 / 225 * 32 . النهاية / 192 ؛ الجامع للشرائع / 140 ؛ شرائع الإسلام 1 / 131 - 132 * 33 . رياض المسائل 5 / 230 - 231 * 34 . جواهر الكلام 15 / 541 - 542 ؛ مستمسك العروة 9 / 438 - 439 * 35 . جواهر الكلام 15 / 542 - 543 .\r\n\r\nزكات مال\r\n\r\nزكات مال زكات متعلّق به اموال نُه گانه ( - - - ) زكات ) ؛ در برابر زكات فطره ، متعلّق به ابدان و رؤس افراد 1 ( - - - ) زكات فطره ) .\r\n\r\nزكاتين\r\n\r\nزكاتين زكات مال و زكات تجارت / زكات‌فطره ( - - - ) زكات فطره ) و زكات مال ( - - - ) زكات ) .\r\n\r\nزكام\r\n\r\nزكام التهاب مخاط بينى كه اغلب با آب‌ريزش و گرفتگى بينى همراه است ، سرماخوردگى . 1\r\nبه مناسبت در باب طهارت به كار رفته است .\r\nمداوا نكردن برخى بيماريها ، بويژه زكام در فرض امكان صبر و نداشتن خطر ، مستحب است . در روايتى آمده كه در زكام منافعى بسيار است . 2\r\n1 . لغت نامهء دهخدا * 2 . وسائل الشيعة 2 / 408 ؛ 25 / 229 - 230 .\r\n\r\nزگيل\r\n\r\nزگيل برجستگى كوچك و سفت كه روىبرخى اعضاى بدن ، مانند دست ايجاد مىشود .\r\nعنوان ياد شده به مناسبت در باب طهارت به كار رفته است .\r\nاجزاى كوچكى همچون زگيل در صورت جدا شدن از بدن انسان زنده پاك‌اند ؛ 1 هرچند برخى احتياط را در اجتناب از آنها دانسته‌اند . 2\r\n1 . جواهر الكلام 5 / 315 - 316 ؛ العروة الوثقى 1 / 123 ؛ مستمسك العروة 1 / 314 * 2 . كتاب الطهارة ( شيخ انصارى ) 5 / 56 ؛ العروة الوثقى 1 / 123 .\r\n\r\n","description":"","footnote":"","page_name":" 262 ","page_number":262},
  {"content":"\r\n\r\n\r\nزلزال ؛ سوره - - - ) زلزله ؛ سوره\r\n\r\nزلزله\r\n\r\nزلزله زمين لرزه .\r\nاز احكام مرتبط با آن در باب صلات و نكاح سخن گفته‌اند .\r\nصلات : از اسباب وجوب نماز آيات ( - - - ) نماز آيات ) زلزله است . 1\r\nمبادرت به نماز آيات بعد از وقوع زلزله واجب است ؛ هرچند وقت آن تا آخر عمر امتداد دارد و قضا نمىشود . 2\r\nبنابر آنچه در برخى روايات آمده ، در مواقع كثرت زلزله ، مستحب است مردم روزهاى چهارشنبه ، پنج شنبه و جمعه روزه بگيرند و روز جمعه پس از غسل و پوشيدن لباس پاكيزه ، همگى بيرون رفته و براى رفع زلزله دعا كنند . همچنين گفتن اين جملات هنگام وقوع زلزله مستحب است : « يامَنْ يُمْسِكُ السَّماواتِ وَ الأرْضَ أنْ تَزُولا وَلَئِنْ زالَتا إنْ أَمْسَكَهُما مِنْ أحَدٍ مِنْ بَعْدِهِ إنَّهُ كانَ حَليماً غَفُوراً ، صَلِّ عَلَى مُحَمَّدٍ وَ آلِ مُحَمَّدٍ وَ أَمْسِكْ عَنّا السُّوءَ إنَّكَ عَلَى كُلِ شَىءٍ قَديرٌ » . امام صادق عليه‌السّلام فرمود : هر كس هنگام خوابيدن اين جملات را بخواند خانه بر رويش خراب نمىشود . 3\r\nخواندن دو آيهء ذيل نيز مستحب است : « إِنَّ اللَّهَ يُمْسِكُ السَّماواتِ وَ الْأَرْضَ أَنْ تَزُولا وَ لَئِنْ زالَتا إِنْ أَمْسَكَهُما مِنْ أَحَدٍ مِنْ بَعْدِهِ إِنَّهُ كانَ حَليماً غَفُوراً » 4 « وَ يُمْسِكُ السَّماءَ أَنْ تَقَعَ عَلَى الْأَرْضِ إِلَّا بِإِذْنِهِ إِنَّ اللَّهَ بِالنَّاسِ لَرَؤُفٌ رَحيمٌ » . 5\r\nمستحب است نماز گزار پس از نماز آيات به سجده رود و دو آيهء ياد شده را بدين صورت بخواند : « يا مَنْ يُمْسِكُ السَّماواتِ وَ الْأَرْضَ . . . يا مَنْ يُمْسِكُ السَّماءَ أَنْ تَقَعَ عَلَى الْأَرْضِ . . . » . 6\r\nنكاح : آميزش در شب و روزى كه زلزله در آن رخ داده مكروه است . 7\r\n1 . جواهر الكلام 11 / 400 - 405 * 2 . 419 - 423 ؛ مستمسك العروة 7 / 10 - 11 * 3 . ذكرى الشيعة 4 / 230 - 231 ؛ وسائل الشيعة 7 / 504 - 506 * 4 . فاطر / 41 * 5 . حج / 65 * 6 . وسائل الشيعة 7 / 504 - 505 * 7 . العروة الوثقى 5 / 489 .\r\n\r\nزلزله ؛ سوره\r\n\r\nزلزله ؛ سوره [ زلزال ؛ اذا زُلزِلَت 
  ] نود ونهمين سورهء قرآن كريم .\r\nاز آن به مناسبت در باب صلات سخن گفته‌اند .\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nقرائت سورهء زلزله در نمازهاى نافله ، 1 همچنين قرائت سورهء ياد شده و تكاثر و قدر در ركعت اول نافلهء شفع 2 ( - - - ) نماز شفع ) و نماز جعفر طيار 3 ( - - - ) نماز جعفر طيار ) مستحب است .\r\nبين نماز مغرب و عشا دو ركعت نماز وارد شده كه در ركعت اول پس از حمد سيزده بار سورهء زلزال و در ركعت دوم پانزده بار سورهء توحيد خوانده مىشود . 4\r\n1 . كشف الغطاء 3 / 478 ؛ وسائل الشيعة 6 / 146 * 2 . كشف الغطاء 3 / 481 * 3 . جواهر الكلام 12 / 202 * 4 . الحدائق الناضرة 6 / 72 .\r\n\r\nزلفاً من اللّيل\r\n\r\nزُلَفاً مِنَ اللَّيل پاسهايى از شب ، نزديك به‌آخر روز .\r\nاين عنوان در باب صلات آمده است .\r\nدر قرآن كريم آمده است : « وَأَقِمِ الصَّلاةِ طَرَفَىِ النَّهارِ وَ زُلَفاً مِنَ اللَّيلِ ؛ و نماز را در آن سو و اين سوى روز و در پاسهايى از شب برپادار » . 1 در اينكه مراد از نماز در « زُلَفاً مِنَ اللَّيلِ » چه نمازى است ، اختلاف است . برخى گفته‌اند : مراد ، نماز مغرب و عشا ، و مراد از نماز در « طَرَفَىِ النَّهارِ » نماز صبح و عصر است . برخى با استناد به روايتى ، اوّلى را به نماز عشا و دومى را به نماز صبح و مغرب تفسير كرده‌اند . 2\r\n1 . هود / 114 * 2 . جامع الخلاف و الوفاق / 57 ؛ لوامع صاحبقرانى 3 / 9 ؛ التنقيح ( الصلاة ) 1 / 10 .\r\n\r\nزمّار\r\n\r\nزِمّار [ زِمير 
  ] نوعى ماهى بدون پولك .\r\nعنوان ياد شده در باب اطعمه و اشربه آمده است .\r\nبنابر قول مشهور ، خوردن ماهيهاى فاقد پولك ، از جمله زِمّار حرام است . 1\r\n1 . جواهر الكلام 36 / 250 ؛ كفاية الأحكام 2 / 596 .\r\n\r\nزمان\r\n\r\nزمان مدت كم يا زياد .\r\nتفاوت زمان با « وقت » و « اجل » آن است كه وقت ( - - - ) وقت ) بر بخشى معين از زمان كه براى كارى قرار داده شده است ، 1 و اجل ( - - - ) اجل ) بر آخر وقت و نيز خود وقت اطلاق مىگردد . 2 بنابر اين ، زمان اعم از وقت و اجل است ؛ از اين رو ، در كلمات فقها به جاى آن دو به كار رفته است . از احكام مرتبط با زمان در بابهاى مختلفى از\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nعبادات ، همچون طهارت ، صلات ، صوم و حج و غير عبادات ، از قبيل نذر و قسم سخن گفته‌اند .\r\nجايگاه زمان : جايگاه زمان در شريعت مقدس متفاوت است . زمان گاه وقت اداى فرايضى قرار گرفته است ، مانند اوقات معينى كه براى اداى نمازهاى يوميه قرار داده شده است ( - - - ) وقت ) يا ماه‌هاى حج ( - - - ) ماه‌هاى حج ) كه ظرف به جا آوردن مناسك حج قرار داده شده است . و گاه شرط ركنى برخى عبادات واقع شده است ، مانند روزه كه به جا آوردن آن در روز شرط ركنى آن است . چنان كه زمانهايى خاص همچون ماه‌هاى رجب ، شعبان ، رمضان و روزهاى عيد غدير ، فطر و قربان و جمعه و عرفه از شرافت و فضيلت خاصى برخوردار و به اعمال و عباداتى چون غسل ، نماز ، روزه ، دعا و صدقه دادن اختصاص يافته‌اند و ارتكاب گناه در آنها موجب افزايش عقوبت است . همچنين ديه در ماه‌هاى حرام ( - - - ) ماه‌هاى حرام ) افزايش مىيابد ( - - - ) ديات ) .\r\nزمان و عبادات : تكاليف عبادى به لحاظ محدود بودن زمان به جا آوردن آنهاو محدود نبودن ، به موقت و مطلق تقسيم مىشوند . عبادتهاى موقت ، تنها در ظرف زمانى تعيين شده از سوى شارع مقدس به جا آورده مىشوند ، مانند نمازهاى پنج گانهء شبانه روز . اين نوع عبادات دو گونه‌اند : زيرا وقتى كه براى به جا آوردن آنها تعيين شده يا موسّع است يا مضيّق . موسّع بدين معنا است كه مدت زمان تعيين شده بيش از مقدار وقتى است كه عبادت بدان نياز دارد و در نتيجه انجام دادن عملى ديگر از جنس آن در آن وقت ، امكان‌پذير است ، مانند اوقات نمازهاى يوميّه كه مكلّف فرصت خواندن نماز مستحب و قضا را نيز در آن اوقات دارد . مضيّق بدين معنا است كه وقت تعيين شده تنها به مقدار به جا آوردن همان عبادت است و گزاردن عبادتى ديگر از همان سنخ در آن زمان امكان‌پذير نيست ، مانند ماه رمضان كه در روز آن تنها گرفتن روزهء ماه رمضان امكان‌پذير است نه روزه‌اى ديگر .\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nعبادتهاى مطلق ، مقيد به زمانى معين نيستند و در هر زمان امكان به جا آوردن آنها وجود دارد ، مانند نماز و روزهء مستحب .\r\nزمان و نذر يا قسم : هرگاه كسى نذر كند زمانى را روزه بگيرد ، در صورتى كه مدتى خاص را قصد نكرده باشد ، هرچند زمان به مدت اندك نيز اطلاق مىشود و با يك روز روزه گرفتن ، عمل به نذر تحقق مىيابد ، ليكن بر اساس آنچه در برخى روايات آمده 3 و فقها نيز به مفاد آن عمل كرده‌اند ، بر او واجب است پنج ماه روزه بگيرد . 4\r\nدر غير مورد نذر روزه ، مانند آنكه قسم بخورد طلب فلانى را زمانى پرداخت كند ، اختلاف است كه آيا زمان در قسم همچون نذر بر پنج ماه حمل مىشود يا نه ؟ بنابر قول دوم ، اگر مراد سوگند خورنده با قراين مشخص نباشد ، كلام مبهم ، و قابل حمل بر مدت كم و زياد خواهد بود . بنابر اين ، در مثال ياد شده ، تنها با مرگ سوگند خورنده ، قسمش شكسته مىشود . 5\r\n1 . مجمع البحرين ، واژهء « وقت » * 2 . لسان العرب ، واژهء « اجل » * 3 . وسائل الشيعة 10 / 387 * 4 . مسالك الأفهام 11 / 350 - 351 ؛ جواهر الكلام 35 / 402 * 5 . مسالك الأفهام 11 / 285 - 286 ؛ جواهر الكلام 35 / 336 - 337 .\r\n\r\nزَمانت - - - ) زمين گيرى\r\n\r\nزمرّد\r\n\r\nزُمُرّد [ زبرجد 
  ] سنگ سبز رنگ قيمتى .\r\nعنوان ياد شده به مناسبت در بابهاى طهارت ، صلات و خمس به كار رفته است .\r\nاستنجا ( - - - ) استنجاء ) با دستى كه در آن انگشتر داراى نگين زمرّد باشد ، مكروه 1 و بيرون آوردن آن هنگام استنجا مستحب است . 2\r\nتيمّم و سجده كردن بر سنگ معدنى ، مانند زمرّد صحيح نيست . 3\r\nدر دست كردن انگشتر زمرّد مستحب است . 4\r\nخمس به همهء معادن ( - - - ) معدن ) از جمله زمرّد تعلّق مىگيرد . 5\r\n( - - - ) جواهر )\r\n1 . البيان / 42 * 2 . وسائل الشيعة 1 / 359 * 3 . كشف الغطاء 2 / 337 ؛ جواهر الكلام 8 / 411 - 412 ؛\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nمجمع الرسائل ( عبادات ) / 200 ؛ منهاج الصالحين ( سيد محمدسعيد حكيم ) 1 / 113 * 4 . كشف الغطاء 3 / 44 ؛ مهذب الأحكام 5 / 375 * 5 . جواهر الكلام 16 / 13 و 16 ؛ جامع المسائل ( بهجت ) 2 / 90 - 91 .\r\n\r\nزمر ؛ سوره\r\n\r\nزُمَر ؛ سوره سى و نهمين سورهء قرآن كريم .\r\nاز آن در باب صلات سخن گفته‌اند .\r\nبر پايهء روايت نقل شده از رسول خدا صلّى اللَّه عليه و آله هر كس سورهء زمر را تلاوت كند ، خداوند اميد او را در روز قيامت قطع نمىكند و به او پاداش بيمناكان از خود را عطا مىنمايد ، و در حديثى ديگر از امام صادق عليه السّلام آمده است : هر كس سورهء زمر را - در روز يا شب - تلاوت نمايد ، خداوند شرف دنيا و آخرت را به وى عطا مىكند و او را بدون مال و فاميل عزيز مىگرداند . 1\r\n1 . وسائل الشيعة 6 / 254 .\r\n\r\nزمزم\r\n\r\nزَمْزَم چاهى معروف كنار كعبه .\r\nاز آن در باب طهارت و حج سخن گفته‌اند .\r\nنوشيدن آب زمزم ، 1 بويژه براى حج گزار پيش از سعى 2 ( - - - ) سعى ) و نيز پس از طواف وداع 3 ( - - - ) طواف وداع ) مستحب است ( - - - ) آب زمزم ) .\r\nبه تصريح بسيارى از فقها ، استنجا ( - - - ) استنجاء ) با دستى كه در آن ، انگشتر داراى نگينى از سنگ زمزم است ، مكروه مىباشد . 4 البته در نسخه بدل روايتِ مستند حكم ياد شده به جاى زمزم ، زمرّد آمده است ؛ بدين جهت ، برخى در حكم فوق اشكال كرده‌اند . 5\r\nتطهير مخرج غايط با آنچه محترم است ، مانند سنگ زمزم حرام مىباشد 6 ( - - - ) احترام ) .\r\n1 . جواهر الكلام 20 / 66 ؛ تذكرة الفقهاء 8 / 449 * 2 . جواهرالكلام 19 / 411 * 3 . 20 / 65 * 4 . تحرير الأحكام 1 / 63 ؛ الدروس الشرعية 1 / 89 * 5 . الوافى 6 / 125 ؛ الحدائق الناضرة 2 / 83 ؛ جواهر الكلام 2 / 72 - 73 * 6 . تحرير الأحكام 1 / 65 .\r\n\r\nزمستان\r\n\r\nزمستان از فصلهاى سال ، بين پاييز و بهار .\r\nاز احكام مرتبط با آن در بابهاى صوم ، حج ، نكاح و حدود سخن گفته‌اند .\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nروزه گرفتن روزهاى پنج شنبه اول و آخر هر ماه و نخستين چهار شنبه دههء دوم هر ماه مستحب است ؛ هرچند جايز است از روى اختيار ( بدون ضرورت ) روزهء سه ماه تابستان را - كه نگرفته - در زمستان قضا كند . 1\r\nتهيّه كردن لباس زمستانى براى زوجه جزو نفقهء واجب بر زوج به شمار مىرود 2 ( - - - ) نفقه ) .\r\nمستحب است در فصل زمستان ، خروج از منزل براى سفر و نيز ورود به آن هنگام بازگشت در روز يا شب جمعه باشد . 3\r\nحدّ تازيانه در گرما و سرماى شديد اقامه نمىشود ؛ از اين رو ، در زمستان وسط روز اجرا مىگردد 4 ( - - - ) حدود ) .\r\n1 . جواهرالكلام 17 / 89 و 93 * 2 . المبسوط 6 / 8 * 3 . كشف الغطاء 3 / 96 ؛ وسائل الشيعة 5 / 325 * 4 . جواهر الكلام 41 / 343 - 344 .\r\n\r\nزِمّير - - - ) زِمّار\r\n\r\nزمين\r\n\r\nزمين مقابل آسمان .\r\nزمين معناى روشن و معروفى دارد ؛ جايى كه انسانها و جانوران بر روى آن زندگى مىكنند . در فقه ، زمين گاه بر آنچه از اجزاى آن به شمار مىرود ، از قبيل خاك ، سنگ و ريگ اطلاق مىشود ، مانند تيمّم يا سجده بر زمين و گاه بر مكان و مساحتى مشخص از آن با اضافه ، مانند زمين صلح يا زمين خراج ، يا با توصيف ، مانند زمين شوره زار يا زمين سفت . گاهى نيز زمين گفته مىشود و مراد از آن سومين سياره از سيارات منظومهء شمسى است . اين اطلاق تنها در پاره‌اى مسائل مستحدثه از قبيل سفر به ديگر سيارات ، همچون كرهء ماه و چگونگى نماز گزاردن در آنها كاربرد دارد كه خارج از حوزهء اين مقاله است ؛ زيرا احكام جديد به لحاظ اطلاق سوم ، احكام زمين به شمار نمىروند . چنان كه مراد از أرض الإسلام يا أرض المسلمين ، سرزمين و كشور اسلامى و مراد از أرض الكفر و أرض الحرب ، سرزمين و كشور غير اسلامى است و مسائل مربوط به آنها ذيل عنوان « دار الإسلام » و « دار الحرب » آمده است . از عنوان ياد شده در ابوابى نظير طهارت ، صلات ، خمس ، جهاد ،\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nشركت ، مزارعه ، اجاره ، احياء موات و ارث سخن گفته‌اند .\r\nاحكام زمين به لحاظ اطلاق نخست :\r\nالف . پاك كنندگى نجاست : زمين از مطهّرات ( - - - ) مطهّرات ) است ؛ بدون تفاوت ميان اجزاى مختلف آن از قبيل خاك ، ريگ ، سنگ ، بلكه آجر و گچ در اين حكم ؛ زيرا همهء آنها مصداق زمين به شمار مىروند . 1 هرچند در ثبوت حكم ياد شده نسبت به برخى مصاديق ، همچون گچ پخته و آسفالت به جهت شك در صدق عنوان زمين بر آنها اشكال شده است . 2\r\nبدون شك ، كف پا و ته كفش با راه رفتن روى زمين يا كشيدن آن بر زمين پاك مىشود . پاك نشدن ته كفش با مسح ( كشيدن ) به ظاهر كلام برخى قدما نسبت داده شده است . 3\r\nآيا روى پا يا كفش كسى كه به جهت انحراف در پايش بر آن راه مىرود و نيز زانو و دست كسى كه در راه رفتن از آن دو استفاده مىكند ، همچنين نعل چارپا و ته عصا و پاى مصنوعى و چرخ وسيلهء نقليه و مانند آن نيز با حركت و راه رفتن روى زمين پاك مىشوند ؟ مسئله اختلافى است . 4 به قول برخى ، كنارهء پا يا كفش كه به طور متعارف ، هنگام گام نهادن بر روى نجاست ، نجس مىشود نيز با راه رفتن پاك مىگردد . 5\r\nشرايط : زمين با وجود شرايط زير پاك كننده است .\r\n1 . زايل شدن عين نجاست . در شرط بودن زوال اثر نجاست ؛ يعنى اجزاى ريز غير محسوس آن اختلاف است . 6 گروهى گفته‌اند : زوال اجزاى ريزى كه غالباً با راه رفتن يا به زمين كشيدن زايل نمىشوند ، شرط نيست . 7\r\n2 . پاك بودن زمين بنابر قول برخى . 8 برخى ديگر آن را شرط ندانسته‌اند . 9\r\n3 . خشك بودن زمين به قول بعضى . 10 بعضى ديگر آن را شرط ندانسته‌اند . 11\r\n4 . سرايت نجاست از زمين به كف پا يا ته كفش به قول برخى . بنابر اين ، چنانچه نجاست از غير زمين به كف پا يا كفش برسد ، با راه رفتن روى زمين پاك نمىشود . 12 برخى ، اين شرط را نپذيرفته و قائل به تعميم حكم شده‌اند . 13\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nاحكام : در پاك شدن نجاست به وسيلهء زمين ، تفاوتى ميان راه رفتن روى آن و مسح بر آن نيست ؛ ليكن در اينكه مسح تنها با كشيدن پا يا كفش بر روى زمين موجب طهارت است يا برداشتن سنگى از زمين و كشيدن به محل نجاست و بر طرف كردن آن در حصول طهارت ، كفايت مىكند ، اختلاف است . 14\r\nپاك شدن ، بازوال نجاست بر اثر راه رفتن بر روى زمين حاصل مىشود ، بدون نياز به پيمودن مسافتى معيّن از آن ؛ ليكن از برخى قدما نقل شده كه راه رفتن به مقدار پانزده گام را شرط حصول طهارت دانسته‌اند . 15\r\nدر حصول طهارت به صرف تماس با زمين بدون راه رفتن يا مسح كردن ، در صورت زوال عين نجاست با تماس ، يا در فرض نداشتن عين ، اختلاف است . 16\r\nب . پاك كنندگى از حدث : زمين در كنار آب يكى از دو بر طرف كنندهء حدث ( - - - ) حدث ) به شمار مىرود ( - - - ) تيمّم ) .\r\nج . چگونگى پاك شدن زمين نجس : زمين نجس با جريان آب جارى ( - - - ) آب جارى ) يا باران ( - - - ) آب باران ) يا كثير ( - - - ) آب كثير ) بر آن و زوال نجاست و نيز با تابيدن خورشيد ( - - - ) خورشيد ) برآن و خشك شدن ، پاك مىشود . ليكن با آب قليل ( - - - ) آب قليل ) در صورتى كه زمين سست باشد و آب در آن فرورود ، بنابر قول به نجاست غساله ( - - - ) غساله ) پاك نمىشود . 17\r\nد . سجده بر زمين : در نماز ، بايد بر زمين يا چيزى كه از زمين مىرويد و خوردنى و پوشيدنى نيست ، سجده شود و سجده بر غير آن دو ، جز در حال ضرورت صحيح نيست . 18\r\nاحكام زمين به لحاظ اطلاق دوم :\r\nالف . ملكيت زمين : زمين با رويكرد اسلامى ؛ يعنى زمينهايى كه تحت سيطرهء اسلام و حكومت اسلامى قرار گرفته و مسلمانان بر آن دست يافته‌اند ، چهار قسم است :\r\n1 . زمينى كه صاحبان آن با ميل و رغبت و بدون جنگ اسلام آورده‌اند ( - - - ) زمين طوع ) .\r\n2 . زمينى كه مسلمانان با جنگيدن با كفار و پيروزى بر آنان به غنيمت گرفته‌اند ( - - - ) زمين مفتوح عنوه ) .\r\n\r\n","description":"","footnote":"","page_name":" 270 ","page_number":270},
  {"content":"\r\n\r\n3 . زمينى كه صاحبان آن با حاكم اسلامى بر بقاى آن در ملكيت ايشان در ازاى پرداخت جزيه ( - - - ) جزيه ) مصالحه كرده‌اند 19 ( - - - ) زمين صلح ) .\r\n4 . زمين انفال ( - - - ) انفال ) .\r\nدر اين مقاله تنها به مسئلهء ملكيت مطلق زمين مىپردازيم .\r\nدربارهء ملكيّت زمين دو ديدگاه كلى وجود دارد . نخست ديدگاهى كه قائل به ثبوت ملكيت خاص و شخصى در زمين ، همچون ساير اعيان است و مىگويد : برخى زمينها ملك شخصى صاحبان آنها - كه قبل از قرار گرفتن تحت حكومت اسلامى ، مالك آنها بوده‌اند - مىباشد ؛ برخى ديگر ، ملك عموم مسلمانان است كه با فتح و پيروزى بر دشمن ، بدانها دست يافته‌اند ؛ بخش سوم ، ملك كسانى است كه آنها را احيا كرده‌اند ، و پاره‌اى نيز ملك كسانى است كه بر بقاى آن زمينها بر ملكيت آنان عقد صلح منعقد شده است .\r\nديدگاه دوم قائل به عدم ثبوت ملكيت خاص و شخصى نسبت به خود زمين بوده و مىگويد : تمامى زمينها ملك امام عليه السّلام است و مردم تنها به اسبابى مالك حق اولويت و اختصاص در استفاده از آنها مىشوند . 20\r\nاسباب تملك : اسباب تملك زمين از ديدگاه مشهور كه قائل به ملكيت شخصىاند عبارت است از :\r\n1 . احيا : بدين معنا كه چنانچه كسى زمين مواتى را با كشاورزى يا غير آن احيا كند ، مالك آن مىشود ( - - - ) احياء موات ) .\r\n2 . دستيابى با غلبه : بنابر قول مشهور ، زمينى كه مسلمانان با جنگيدن و غلبه بر دشمن به دست آورده‌اند ، با شرايطى ملك همهء آنان است . 21 از اين نوع زمين به زمين خراجى ( - - - ) زمين خراجى ) نيز تعبير مىشود .\r\n3 . صلح : هرگاه كفار با امام مصالحه كنند كه زمينهاى آنان در اختيارشان باشد ، زمينهاى مصالحه شده بر ملكيت آنان باقى مىماند و كسى نمىتواند مانع بهره بردارى آنان از زمينهاشان گردد . 22\r\n4 . اسلام آوردن كفار : اگر كفار با ميل و رغبت و بدون جنگيدن اسلام آورند ، زمينهاشان بر ملكيت آنان باقى مىماند . 23\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nبنابر ديدگاه دوم ، اسباب ياد شده موجب حق اختصاص ( - - - ) حق اختصاص ) و اولويت مىشود نه تملّك .\r\nتوابع زمين در ملكيت : معروف ميان فقها آن است كه مالك زمين ، مالك زير آن تا هر چه پايين رود و مالك فضاى آن تا آسمان است ؛ 24 ليكن برخى به آن اشكال كرده و گفته‌اند : مالك زمين ، تنها مالك آن مقدار از فضاى فوقانى و زير زمين است كه عرف او را مالك مىداند . 25\r\nاز ديگر توابع زمين ، حريم آن است ؛ يعنى محدوده‌اى از زمين كه بهره بردارى كامل از زمين متوقف بر آن است ؛ ليكن در اينكه مالك زمين ، مالك حريم زمين نيز هست يا نسبت به آن ، تنها حق اولويت پيدا مىكند ، اختلاف است . 26 اشهر قول نخست است 27 ( - - - ) حريم ) .\r\nچنانچه هنگام احياى زمين ، معدنى در آن آشكار گردد ، معدن نيز به تبع زمين به ملك احيا كننده در مىآيد . همچنين است اگر معدن در زمين خريدارى شده كشف گردد 28 ( - - - ) معدن ) .\r\nزمين و حق اختصاص و اولويت : برخى اسباب ، موجب ثبوت حق اولويت و اختصاص نسبت به زمين مىشود ؛ به گونه‌اى كه ديگران نمىتوانند مانع استفادهء صاحب حق از زمين گردند يا بدون اجازهء وى در زمين تصرف كنند . اين اسباب عبارتند از : تحجير ( - - - ) تحجير ) ، اقطاع ( - - - ) اقطاع ) ، قُرق قرار دادن مكانى از سوى امام عليه السّلام ( - - - ) قرق ) و احيا بنابر قول به عدم حصول ملكيت با آن .\r\nزمين و خمس : به زمين كشاورزىاى كه كافر ذمّى ( - - - ) اهل ذمّه ) از مسلمانان مىخرد ، خمس تعلّق مىگيرد . در تعلق خمس به زمينى كه از غير راه خريد ، مانند هبه به ذمّى انتقال مىيابد و نيز زمين غير مزروعى مانند خانه و مغازه ، اختلاف است 29 ( - - - ) خمس ) .\r\nزمين و اجاره : بنابر قول مشهور ، اجاره دادن زمين جهت كشت گندم يا جو در برابر همان محصول از زمين ، صحيح نيست . 30 برخى قائل به كراهت آن شده‌اند . 31 در اينكه حكم ياد شده\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nاختصاص به گندم و جو دارد يا همهء محصولات زمين اجاره‌اى را دربر مىگيرد ، اختلاف است . 32\r\nكلمات بسيارى از فقها اطلاق دارد و شامل هر نوع محصولى مىشود . 33 بلكه برخى ، اجارهء زمين در برابر بخشى از محصول زمين ، اعم از محصول زمين اجاره‌اى و غير آن را صحيح ندانسته‌اند . 34\r\nزمين و ارث زوجه : به قول مشهور ، زوجه از زمين ؛ اعم از عين و قيمت آن ، ارث نمىبرد . البته در اختصاص حكم ياد شده به زوجه‌اى كه از زوج فرزندى ندارد ، اختلاف است . 35\r\nديگر احكام : واجب است مردهء مسلمان در دل زمين دفن شود ( - - - ) دفن ) و قرار دادن جسد در صندوق و مانند آن ، بدون زير خاك نهادن جسد كفايت نمىكند . 36\r\nمحدوده‌اى از زمين اطراف كعبه كه حرم ناميده مىشود ، از حرمتى خاص برخوردار است ، مانند احرام بستن جهت ورود به آن محدوده و حرمت شكار و قطع گياهان آن ( - - - ) حرم ) .\r\nنماز گزاردن در سرزمينى كه در آن عذاب واقع شده ، مانند سرزمين بابِل 37 ( - - - ) بابل ) و بيداء ( - - - ) بيداء ) و نيز زمين شوره زار مكروه است . 38\r\nسكونت كفار در سرزمين جزيرة العرب بنابر قول مشهور جايز نيست 39 ( - - - ) جزيرة العرب ) .\r\n1 . روض الجنان 1 / 454 ؛ جواهر الكلام 6 / 303 ؛ العروة الوثقى 1 / 246 * 2 . العروة الوثقى 1 / 246 * 3 . 244 - 245 ؛ مستمسك العروة 2 / 62 - 65 * 4 . جواهر الكلام 6 / 307 ؛ العروة الوثقى 1 / 247 ؛ توضيح المسائل مراجع 1 / 116 * 5 . العروة الوثقى 1 / 247 ؛ فقه الشيعة 5 / 226 * 6 . جواهر الكلام 6 / 310 - 311 ؛ العروة الوثقى 1 / 248 * 7 . كتاب الطهارة ( شيخ انصارى ) 5 / 304 - 305 ؛ مستمسك العروة 2 / 72 ؛ مصباح الهدى 2 / 281 * 8 . ذكرى الشيعة 1 / 129 ؛ جامع المقاصد 1 / 179 ؛ مسالك الأفهام 1 / 130 ؛ جواهر الكلام 6 / 308 ؛ العروة الوثقى 1 / 256 * 9 . الروضة البهية 1 / 312 ؛ مستند الشيعة 1 / 338 * 10 . جامع المقاصد 1 / 179 ؛ مسالك الأفهام 1 / 130 ؛ الحدائق الناضرة 5 / 458 ؛ جواهرالكلام 6 / 309 * 11 . نهاية الإحكام 1 / 291 ؛ الروضة البهية 1 / 66 * 12 . العروة الوثقى 1 / 245 ؛ منهاج الصالحين ( خويى ) 1 / 123 * 13 . مصباح الفقيه 8 / 326 * 14 . جواهر الكلام 6 / 308 ؛ كتاب الطهارة ( شيخ انصارى ) 5 / 302 * 15 . مستمسك العروة 2 / 66 * 16 . جواهر الكلام 6 / 311 ؛ العروة الوثقى 1 / 245 * 17 . المهذب البارع 1 / 262 ؛ الحدائق الناضرة 5 / 378 * 18 . جواهر الكلام 8 / 411 * 19 . تحرير الأحكام 2 / 169 - 171 *\r\n\r\n","description":"","footnote":"","page_name":" 273 ","page_number":273},
  {"content":"\r\n\r\n20 . إقتصادنا / 469 * 21 . جواهر الكلام 21 / 157 * 22 . 171 - 174 * 23 . 175 * 24 . المبسوط 8 / 140 ؛ الدروس الشرعية 3 / 347 ؛ الروضة البهية 4 / 186 ؛ كشف اللثام 10 / 177 ؛ جواهر الكلام 26 / 283 * 25 . مفتاح الكرامة 20 / 359 ؛ كتاب الصلاة ( نائينى ) 2 / 4 - 5 ؛ مستند العروة ( الخمس ) / 59 - 60 * 26 . الأنوار اللوامع 11 / 166 ؛ جواهر الكلام 38 / 34 - 36 * 27 . مسالك الأفهام 12 / 407 * 28 . مفتاح الكرامة 14 / 557 ؛ جواهر الكلام 38 / 113 - 114 * 29 . جواهر الكلام 16 / 65 - 66 ؛ مستمسك العروة 9 / 506 - 508 * 30 . غاية المرام 2 / 267 * 31 . النخبة / 203 - 204 ؛ الشرح الصغير 2 / 183 * 32 . مستمسك العروة 12 / 118 ؛ تفصيل الشريعة ( الإجارة ) / 548 * 33 . الخلاف 3 / 518 ؛ كتاب السرائر 2 / 477 ؛ إصباح الشيعة / 271 ؛ تحرير الأحكام 3 / 95 ؛ الروضة البهية 4 / 275 ؛ جامع المقاصد 7 / 315 * 34 . جواهر الكلام 27 / 12 ؛ مستند العروة ( الإجارة ) / 330 * 35 . رسائل الشهيد الثانى 1 / 449 - 450 ؛ مسالك الأفهام 13 / 184 - 195 * 36 . جواهر الكلام 4 / 290 * 37 . الرسائل الشريف المرتضى 4 / 82 ؛ منتهى المطلب 4 / 349 - 350 * 38 . العروة الوثقى 2 / 399 * 39 . جواهر الكلام 21 / 289 - 291 .\r\n\r\nزمين آباد\r\n\r\nزمين آباد از اقسام زمين .\r\nمراد از زمين آباد ، زمينى است كه هنگام استيلاى مسلمانان بر آن ، آباد باشد . از احكام آن در باب خمس و احياء موات سخن گفته‌اند .\r\nاقسام : زمينهايى كه مسلمانان بر آن تسلط يافته‌اند ، يا موات اند و يا آباد . نوع دوم يا آبادانى آن طبيعى ( بالإصاله ) و دست انسان در آبادانى آن نقشى نداشته است ، مانند جنگلها و يا عرَضى كه به دست انسانها آباد شده و پيش از آن موات بوده است .\r\nقسم نخست از زمين آباد ، جزء انفال ( - - - ) انفال ) و ملك امام عليه السّلام است ؛ 1 ليكن برخى در انفال بودن آن اشكال كرده‌اند . 2 برخى نيز گفته‌اند : اقوى آن است كه اين قسم جزو انفال نيست ؛ بلكه از مباحات اصلى به شمار مىرود . 3 آيا اين قسم از زمين با حيازت ( - - - ) حيازت مباحات ) و استيلا بر آن با سنگ چينى ، كشاورزى و مانند آن قابل تملك است يا نه ؟ بر اساس ديدگاهى كه اين قسم زمين را از مباحات اصلى مىداند ، نه انفال ، شكى در حصول ملكيت با حيازت نيست ؛ ليكن بنابر اينكه از انفال باشد ، مسئله اختلافى است . 4\r\nقسم دوم از زمين آباد ، چنانچه با قهر و غلبهء لشكريان اسلام بر سپاهيان كفر\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nبه دست آمده باشد ، در صورتى كه جنگ با اذن امام عليه السّلام صورت گرفته باشد ، از آنِ مسلمانان است ( - - - ) زمين مفتوح عنوه ) ؛ اما اگر بدون قهر و غلبه به دست آمده باشد ، مانند اينكه مالكان آن ، زمين را رها كرده و يا با ميل و رغبت ، آن را تسليم سپاهيان اسلام كرده باشند ، از انفال و ملك امام عليه السّلام است . 5 البته در صورتى كه امام عليه السّلام با آنان اين گونه صلح كند كه زمين در ازاى پرداخت جزيه ( - - - ) جزيه ) در ملك صاحبانش باقى بماند ( - - - ) زمين صلح ) يا صاحبان زمين ، اسلام اختيار كنند ، زمين در ملك آنان باقى مىماند 6 ( - - - ) زمين طوع ) .\r\n( - - - ) احياء موات ) ( - - - ) زمين خراجى )\r\n1 . كتاب المكاسب 4 / 16 ؛ منية الطالب 2 / 267 - 269 ؛ مصباح الفقاهة 5 / 134 ؛ كتاب البيع ( امام خمينى ) 3 / 42 - 45 * 2 . جواهر الكلام 16 / 120 * 3 . حاشية المظفر على المكاسب ( القسم الأول ) / 167 - 168 * 4 . كتاب المكاسب 4 / 17 ؛ منية الطالب 2 / 269 ؛ مصباح الفقاهة 5 / 138 - 139 ؛ إقتصادنا / 448 * 5 . الأنوار اللوامع 11 / 135 - 136 * 6 . 140 - 141 .\r\n\r\nزمين انفال - - - ) انفال\r\n\r\nزمين اهل ذِمّه - - - ) زمين صلح\r\n\r\nزمين باير - - - ) باير\r\n\r\nزمين جِزيه - - - ) زمين صلح\r\n\r\nزمين خراجى\r\n\r\nزمين خراجى از اقسام زمينهاى اسلامى .\r\nبه زمينى كه خراج ( - - - ) خراج ) به آن تعلّق مىگيرد ، زمين خراجى گويند . از آن در باب جهاد و تجارت سخن گفته‌اند .\r\nاقسام : زمينهاى خراجى سه گونه‌اند .\r\n1 . زمينهاى آبادى كه مسلمانان با قهر و غلبه از كفار مىگيرند ، به شرط آنكه جنگ با اذن امام عليه السّلام باشد .\r\n2 . زمينهاى آباد گرفته شده از كفار از راه مصالحه با آنان ؛ بدين گونه كه زمينها از آنِ مسلمانان باشد و كفار در ازاى پرداخت جزيه ( - - - ) جزيه ) حق سكونت در سرزمين اسلام را داشته باشند 1 ( - - - ) زمين صلح ) .\r\n3 . به قول مشهور ، زمينهاى آبادى كه صاحبان آنها پس از پذيرش اسلام از روى ميل و رغبت ، آنها را رها كرده تا به\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nويرانى گراييده‌اند ، كه در اين صورت امام عليه السّلام زمينها را گرفته و به كسى كه توان آباد كردن آنها را دارد واگذار مىكند . البته در اينكه اين نوع زمينها بر اثر رها كردن و در نتيجه ويرانى و تبديل آنها به زمين موات ، از ملك صاحبانش خارج شده و به ملك مسلمانان درمىآيد يا نه ، اختلاف است . بنابر قول دوم ، اجرت زمين از سوى امام يا كسى كه زمين در اختيار او قرار گرفته به صاحبش پرداخت مىشود ، بر خلاف قول نخست ؛ زيرا با خروج زمين از ملك صاحبش ، وى استحقاق اجرت نخواهد داشت . 2\r\nتصدى : بدون شك ، در عصر حضور و بسط يد ( حاكميت ) امام عليه السّلام زمام زمينهاى خراجى به دست او است و او هر گونه كه صلاح ببيند در ازاى نصف يا يك سوم يا يك چهارم يا غير آن از محصول زمين ، آن را به هر كس كه بخواهد واگذار مىكند .\r\nبر تحويل گيرندهء زمين واجب است پس از دادن خراج و كسر هزينه‌هاى انجام گرفته براى آبادانى زمين ، در صورت رسيدن باقى محصول به حدّ نصاب ، زكات آن را بپردازد . 3\r\nحكم زمين خراجى در زمان غيبت همچون زمين مفتوح عنوه است ؛ يعنى در اينكه امر آن به دست حاكم شرعى ( فقيه جامع شرايط ) يا حاكم جائر است و يا در دست هيچ كدام نيست ، اختلاف است و نيز در اينكه فروختن و مانند آن از تصرفات موجب نقل و انتقال زمين خراجى ، جايز است يا نه ، اختلاف مىباشد ( - - - ) زمين مفتوح عنوه ) .\r\n( - - - ) زمين )\r\n1 . جواهر الكلام 21 / 174 ؛ كتاب المكاسب 2 / 239 ، 243 و 247 * 2 . جواهر الكلام 21 / 175 - 176 ؛ بلغة الفقيه 1 / 283 * 3 . المبسوط 1 / 234 - 235 ؛ المهذب 1 / 181 - 182 ؛ تذكرة الفقهاء 9 / 185 .\r\n\r\nزمين ذِمّه - - - ) زمين صلح\r\n\r\nزمين سواد\r\n\r\nزمين سَواد بخشى از زمينهاى آباد عراق‌كه به غنيمت مسلمانان در آمده است .\r\nزمين سواد كه سواد عراق نيز ناميده شده ، قسمتى از زمينهاى آباد عراق است\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nكه سپاهيان اسلام در دوران خلافت عمر با جنگ و پيروزى بر كفار بر آنها دست يافتند . علت نامگذارىآن به سواد ، سرسبزى اين زمينها و انباشته بودن آنها از درخت بوده است . 1 قلمرو زمين سواد را از جهت طول و عرض جغرافيايى بين موصل و آبادان - در طول - و حلوان و قادسيه - در عرض - 2 و از جهت مساحت با اختلاف بين 32 و 36 ميليون جريب ( هر جريب هزار متر يا شصت ذراع در شصت ذراع ) ذكر كرده‌اند . 3 از عنوان يادشده در باب جهاد و تجارت سخن گفته‌اند .\r\nمعروف ميان فقها اين است كه زمين سواد با جنگ و غلبه بر كفار به دست آمده است ؛ 4 چنان كه اين معنا از روايات دلالت كننده بر تعلق آن به همهء مسلمانان نيز به دست مىآيد . 5 و از آنجا كه شرط تعلق زمين به همه مسلمانان اين است كه جنگ با اذن امام عليه السّلام صورت گرفته باشد ، برخى ، روايات ياد شده را دليلى بر صدور اذن به جنگ از سوى امام عليه السّلام دانسته‌اند 6 ( - - - ) زمين مفتوح عنوه ) .\r\n1 . المبسوط 2 / 33 ؛ جواهر الكلام 21 / 159 ؛ إقتصادنا / 421 * 2 . الخلاف 4 / 196 ؛ تذكرة الفقهاء 9 / 189 ؛ الخراجيات ( السراج الوهاج ) / 80 * 3 . المبسوط 2 / 33 - 34 ؛ تذكرة الفقهاء 9 / 189 - 190 * 4 . كتاب المكاسب 2 / 240 * 5 . وسائل الشيعة 17 / 369 * 6 . جواهرالكلام 21 / 161 - 162 .\r\n\r\nزمين صلح\r\n\r\nزمين صلح زمين فتح شده با صلح .\r\nزمين صلح كه از آن به زمين جزيه و زمين اهل ذمه يا زمين ذمّه نيز تعبير مىشود به زمينى اطلاق مىگردد كه مسلمانان بدون جنگ و خونريزى از راه مصالحه با كفار به آن دست يافته باشند . فقها از احكام آن در باب جهاد و تجارت سخن گفته‌اند .\r\nحكم : حكم زمين صلح بستگى به چگونگى قرارداد صلح دارد . گاه صلح اين گونه بسته مىشود كه زمين در ازاى پرداخت جزيه ( - - - ) جزيه ) در ملك صاحبانش باقى بماند ؛ و گاه اين گونه كه زمين ملك مسلمانان باشد و كفّار درازاى پرداخت جزيه به حكومت اسلامى ، از حق سكونت و زندگى در سرزمين اسلام و حمايت حكومت از آنان همچون ديگر\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nشهروندان ، برخوردار باشند . 1 برخى افزوده‌اند : ممكن است مفاد قرارداد صلح اين باشد كه زمين ملك امام عليه السّلام باشد . 2\r\nاگر مفاد قرارداد صلح به گونهء نخست باشد ، زمين در ملك كفار باقى مىماند و آنان موظف اند بخشى از درآمد زمين را بر حسب قرارداد به حكومت اسلامى بپردازند ، و اگر مفاد به گونهء دوم باشد ، زمين ، ملك مسلمانان و محكوم به حكم زمين مفتوح عنوه ( - - - ) زمين مفتوح عنوه ) است ، و چنانچه مفاد قرارداد به گونهء سوم باشد ، زمين از انفال ( - - - ) انفال ) و ملك امام عليه السّلام خواهد بود . 3\r\nطرف قرارداد : عقد صلح تنها با اهل كتاب ( - - - ) اهل كتاب ) صحيح است . بنابر اين ، انعقاد قرارداد با ساير كفار صحيح نيست ؛ 4 ليكن برخى گفته‌اند : مستفاد از ظاهر كلمات بعض فقها عدم تفاوت ميان اهل كتاب و غير آنان در صحّت قرارداد است ؛ 5 بلكه برخى بدان تصريح كرده‌اند . 6 برخى نيز قائل‌اند : چنانچه صلح با كفار غير كتابى مقتضاى مصلحت باشد ، جايز خواهد بود ؛ ليكن آنچه از آنان در قبال صلح گرفته مىشود ، عنوان جزيه نخواهد داشت ؛ زيرا جزيه اختصاص به اهل كتاب دارد . 7\r\nشمول زمين موات : اگر مفاد قرارداد صلح ، بقاى زمينها در ملك كفار باشد ، آيا گسترهء آن ، زمينهاى موات منطقهء آنها را هم دربر مىگيرد ، يا اين گونه زمينها از انفال و ملك امام عليه السّلام به شمار مىروند ؟\r\nاگر قرارداد - با صراحت يا بر حسب ظاهر - زمينهاى موات را نيز دربر گيرد ، بر اساس آن عمل مىشود و اگر دربر نگيرد ، به تصريح برخى ، از انفال و ملك امام عليه السّلام خواهد بود . 8\r\nتصرف در زمين صلح : در قرارداد به گونهء نخست كه زمين در ملك صاحبانش باقى مىماند ، مالك زمين حق هرگونه تصرف مالكانه از قبيل فروختن و بخشيدن را دارد ؛ ليكن اگر آن را به مسلمانى بفروشد ، بنابر قول مشهور ، جزيه‌اش به وى منتقل نمىگردد ، بلكه بر ذمّهء فروشندهء كتابى باقى خواهد ماند . 9\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nهمچنين اهل كتاب مىتوانند در زمينهاى خود عبادتگاه - اعم از كليسا و غير آن - ايجاد و مراسم مذهبى خاص خود برپا كنند و نيز شراب بنوشند يا گوشت خوك بخورند و هرگونه تصرف مجاز براى مالك در ملك خود را داشته باشند ؛ به شرط آنكه در قرارداد صلح عدم آن شرط نشده باشد ؛ ليكن اگر مفاد قرارداد به گونهء دوم يا سوم باشد ، هيچ يك از تصرفات ياد شده جايز نخواهد بود . 10\r\nمسلمان شدن كافر : چنانچه كافرى كه با او به گونهء نخست قرارداد صلح بسته شده ، مسلمان گردد ، جزيه از او ساقط مىشود . 11\r\n( - - - ) خراج ) ( - - - ) زمين خراجى )\r\n1 . إرشاد الأذهان 1 / 348 ؛ الروضة البهية 7 / 149 * 2 . منهاج الصالحين ( خويى ) 1 / 383 * 3 . مجمع الفائدة 7 / 485 ؛ منهاج الصالحين ( خويى ) 1 / 383 * 4 . الكافى فى الفقه / 260 ؛ بلغة الفقيه 1 / 281 - 282 * 5 . جواهرالكلام 21 / 172 * 6 . شرح تبصرة المتعلمين 4 / 436 * 7 . مجمع الفائدة 7 / 485 * 8 . المهذب 2 / 35 ؛ تذكرة الفقهاء ( ق ) 2 / 402 ؛ جواهر الكلام 21 / 171 ؛ بلغة الفقيه 1 / 275 - 276 ؛ كتاب الخمس ( حائرى ) / 654 ؛ إقتصادنا / 450 * 9 . جواهر الكلام 21 / 171 - 172 * 10 . 282 - 283 * 11 . رياض‌المسائل 7 / 553 ؛ جواهرالكلام 21 / 175 .\r\n\r\nزمين طوع\r\n\r\nزمين طوع از اقسام زمينهاى اسلامى .\r\nمراد از زمين طوع كه در تعبير فقها از آن به « ارضٌ اسلَمَ اهلُها طَوعاً » نام برده شده ، زمينى است كه صاحبان آن بدون جنگ و خونريزى و با ميل و رغبت آيين اسلام را پذيرفته‌اند . از آن در بابهاى زكات ، جهاد و احياء موات سخن گفته‌اند .\r\nحكم : زمين طوع ، مانند زمين مدينه و بحرين در ملك صاحبانش باقى مىماند و بر آنان جز زكات ، با فراهم آمدن شرايط آن ، واجب نيست . البته اين حكم اختصاص به زمينهاى آباد دارد و زمينهاى موات و نيز زمينهاى آبادى كه آبادى آنها طبيعى است ، از قبيل جنگلها ، از انفال ( - - - ) انفال ) و ملك امام عليه السّلام به شمار مىروند 1 ( - - - ) زمين آباد ) .\r\nهرگاه صاحبان زمين ياد شده آن را رها كنند تا به ويرانى گرايد و تبديل به موات شود ، بنابر قول مشهور ، امام عليه السّلام مىتواند آن را از صاحبانش گرفته و براى آباد كردن در ازاى دريافت خراج ( - - - ) خراج ) به ديگرى واگذار كند ؛ 2\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nليكن در اينكه در اين صورت ، زمين از ملك صاحبانش خارج شده و به ملك عموم مسلمانان در مىآيد يا نه ، اختلاف است . بنابر قول دوم ، بهاى زمين به صاحبانش پرداخت مىگردد ، 3 بر خلاف قول نخست كه مالكان زمين مستحق اجرتى نخواهند بود . 4\r\n1 . المقنعة / 274 ؛ إشارة السبق / 145 ؛ إرشاد الأذهان 1 / 348 ؛ تحرير الأحكام 4 / 481 - 482 ؛ مجمع الفائدة 7 / 485 - 486 ؛ جواهر الكلام 21 / 175 * 2 . المقنعة / 274 ؛ المبسوط 1 / 235 ؛ الدروس الشرعية 2 / 40 * 3 . المبسوط 1 / 235 ؛ قواعد الأحكام 1 / 494 ؛ جواهر الكلام 21 / 176 - 181 * 4 . المهذب 1 / 181 - 182 ؛ الوسيلة / 132 .\r\n\r\nزمين عشريّه\r\n\r\nزمين عشريّه زمينى كه ده يك محصول آن به عنوان زكات پرداخت مىشود .\r\nزمين عشريه در برابر زمين خراجى ( - - - ) زمين خراجى ) و زمين ذمّى ( - - - ) زمين صلح ) بر زمينى اطلاق مىگردد كه يك دهم محصول آن از غلات چهار گانه ( گندم ، جو ، كشمش و خرما ) در صورت رسيدن به حدّ نصاب و داشتن ساير شرايط ، به عنوان زكات پرداخت مىگردد ( - - - ) زكات ) .\r\nزمين عشريه هم زمينهايى را دربر مىگيرد كه مسلمانان آنها را احيا كرده‌اند ( - - - ) احياء موات ) و هم زمينهايى را كه متعلق به كفّار بوده و صاحبان آنها اسلام آورده‌اند . 1 البته گاهى زمين غير عشريه تبديل به زمين عشريه مىشود ، مانند زمينى كه با كافرى بر بقاى آن در ملك وى در ازاى پرداخت بخشى از محصول آن به عنوان جزيه ( - - - ) جزيه ) مصالحه شده است كه با مسلمان شدن صاحب آن ، زمين ذمّى تبديل به زمين عشريه مىگردد . 2 چنان كه گاهى زمين عشريه تبديل به زمين خراجى مىشود ، مانند زمين آبادى كه صاحب آن پس از پذيرش اسلام از روى ميل و رغبت ، آن را رها كرده تا به ويرانى گراييده است . از عنوان ياد شده در باب زكات سخن گفته‌اند .\r\nاز برخى قدما ، وجوب زكات در محصولات پيمانه‌اىِ زمينهاى عشريه ، مانند برنج ، ذرت ، عدس و ساير حبوبات و نيز زيتون و روغن زيتون به عمل آمده و عسل گرفته شده از زمين عشريه نقل شده است . 3\r\n\r\n","description":"","footnote":"","page_name":" 280 ","page_number":280},
  {"content":"\r\n\r\n1 . جواهر الكلام 21 / 175 ؛ الحدائق الناضرة 18 / 313 * 2 . الخلاف 5 / 551 ؛ المبسوط 2 / 35 * 3 . مختلف الشيعة 3 / 195 - 197 .\r\n\r\nزمين گيرى\r\n\r\nزمين گيرى حالت ناتوانى از حركت به سبب جراحت ، بيمارى يا ضعف جسمى .\r\nاز آن به مناسبت در بابهايى همچون صلات ، حج ، جهاد ، نكاح ، ظهار ، عتق و صيد و ذباحه سخن گفته‌اند .\r\nبنابر مشهور ، امامت ناتوان از ايستادن جز براى همسان خود صحيح نيست . 1\r\nزمين گير بودن موجب سقوط نماز جمعه 2 و جهاد ابتدايى 3 است ( - - - ) جهاد ) .\r\nاز شرايط تحقق استطاعت براى حج قادر بودن بر حركت است ؛ از اين رو ، بر زمين‌گيرحج واجب نيست 4 ( - - - ) استطاعت ) .\r\nبنابر تصريح برخى ، كشتن كافر زمين گير در جنگ جز در حال ضرورت يا يارى كردن دشمن ، هرچند با فكر و نظر خود ، جايز نيست . 5\r\nبنابر قول برخى ، زمين گير بودن زن از عيوبى است كه موجب ثبوت حقّ فسخ نكاح براى مرد مىشود 6 ( - - - ) ازدواج ) .\r\nاز اسباب آزادى قهرى برده ابتلاى او به زمين گيرى است ؛ 7 از اين رو ، آزاد كردن بردهء زمين گير به جهت كفّاره ، كفايت از آن نمىكند 8 ( - - - ) آزادى ) .\r\nهرگاه دو نفر در پى تصميم بر شكار كردن حيوانى ، يكى پس از ديگرى تيرى به سوى آن بيندازند ، با اصابت كردن تير نخست به حيوان و كشتن يا زمين گير كردن آن ، شكار از آن شكارچى اول خواهد بود و شكارچى دوم كه به سبب تير اندازى ، حيوان را مجروح كرده ، ضامن ارش جراحت است ؛ اما اگر تير شكارچى دوم حيوان را كشته و يا زمين گير كرده باشد ، شكار از آن او است ؛ ليكن شكارچى نخست كه با تير اندازى خود ، حيوان را مجروح كرده ضامن ارش جراحت وارد شده نخواهد بود . 9\r\n1 . تذكرة الفقهاء 4 / 287 ؛ جواهر الكلام 13 / 327 - 328 * 2 . تذكرة الفقهاء 4 / 90 ؛ مدارك الأحكام 4 / 50 ؛ جواهر الكلام 11 / 262 * 3 . مسالك الأفهام 3 / 12 ؛ جواهر الكلام 21 / 19 * 4 . مدارك الأحكام 7 / 54 ؛ الحدائق الناضرة 14 / 126 - 127 ؛ جواهر الكلام 17 / 281 * 5 . جواهر الكلام 21 / 76 * 6 . قواعد الأحكام 3 / 66 ؛ جامع المقاصد 13 / 241 - 243 ؛ جواهر الكلام 30 / 335 - 337 * 7 . مسالك الأفهام 10 / 356 - 357 ؛ جواهر الكلام 34 / 189 - 190 *\r\n\r\n","description":"","footnote":"","page_name":" 281 ","page_number":281},
  {"content":"\r\n\r\n8 . مسالك الأفهام 10 / 44 ؛ جواهرالكلام 33 / 204 * 9 . مسالك الأفهام 11 / 528 .\r\n\r\nزمين لرزه - - - ) زلزله\r\n\r\nزمين مفتوح عنوه\r\n\r\nزمين مَفْتوح عَنْوَه زمين به غنيمت گرفته شده از كفّار .\r\nاز انواع زمينهاى قرار گرفته تحت سلطه و سيطرهء حكومت اسلامى ، زمين مفتوح عنوه است كه مسلمانان در پى جهاد با كفار و چيره شدن بر آنان بر آن دست يافته‌اند . 1 مقابل آن زمين صلح ( - - - ) زمين صلح ) قرار دارد . از عنوان ياد شده در بابهاى خمس ، جهاد ، تجارت و احياء موات سخن گفته‌اند .\r\nملكيت : حكم ملكيت زمين مفتوح عنوه به لحاظ آباد يا موات بودن آن و نيز با اذن يا بى اذن امام بودنِ جنگ ، متفاوت است . اگر زمين مفتوح عنوه هنگام به غنيمت گرفتن آن آباد نباشد از انفال ( - - - ) انفال ) به شمار مىرود و ملك رسول خدا صلّى اللَّه عليه و آله و پس از ايشان ، ملك امام عليه السّلام است . 2 همچنين است اگر زمين ، آباد و آبادانى آن طبيعى باشد ، مانند جنگلها 3 ( - - - ) زمين آباد ) .\r\nاگر زمين مفتوح عنوه ، هنگام فتح ، آباد ، و آبادانى آن به دست انسان باشد و جنگ نيز با اذن امام عليه السّلام صورت گيرد ، از آنِ همهء مسلمانان تا روز قيامت خواهد بود ؛ 4 ليكن در اينكه مراد از تعلّق داشتن به مسلمانان چيست ؛ آيا به گونهء ملكيت خود زمين و به تبع آن ، عوايد و فوايد آن است يا به گونه‌اى ديگر ؟ كلمات فقها مختلف است . ظاهر ، بلكه - به ادعاى برخى - صريح كلام بعض فقها ، قول نخست است . 5\r\nبرخى ، مراد از آن را هزينه كردن درآمدها و عوايد آن در مصالح عمومى مسلمانان ، از قبيل توسعهء راهها ، پل و مدرسه سازى و پرداخت هزينهء رزمندگان دانسته‌اند . بنابر اين ، كسى حق استفادهء شخصى از آن ندارد . 6\r\nبرخى ديگر گفته‌اند : ممكن است منظور همهء فقها يك چيز باشد و آن عدم مالكيت مسلمانان از نوع مالكيت چند شريكى ، و مالكيت آنان از نوع مالكيت جنسى است ؛\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nبدين معنا كه جنس مسلمانان مالك آن به شمار مىروند ، مانند مالكيت جنس فقرا نسبت به زكات و غير آن از وجوه عمومى و مالكيت جنس موقوف عليهم نسبت به مال وقفى ، بنابر قول به مالكيت آنان . 7\r\nتفاوت ميان زمين مفتوح عنوه كه از انفال و ملك امام عليه السّلام است و زمين عمومى كه ملك همهء مسلمانان است ، به گفتهء برخى در اين است كه :\r\nاولًا ؛ بر حاكم اسلامى واجب است منافع زمين و ثروتى را كه ملك عموم مسلمانان است در راه مصالح عمومى جامعهء اسلامى و رفع نيازهاى مرتبط با همهء مسلمانان به كارگيرد ، مانند ساختن در مانگاهها و مراكز آموزشى و جايز نيست آنها را در راهى به كار گيرد كه تأمين كنندهء مصالح گروهى معين از مسلمانان است و نه همهء آنان ؛ بر خلاف انفال كه هزينه كردن آن در مصالح عام و خاص جايز است .\r\nثانياً ؛ ملكيت عمومى مانع پيدايى حقى خاص براى فرد است ، هرچند فرد ، آن زمين را احيا كرده باشد ؛ بر خلاف انفال كه احياى آن موجب ثبوت حقى خاص براى احيا كننده مىشود .\r\nثالثاً ؛ حاكم اسلامى نمىتواند زمينى را كه ملك عموم مسلمانان است با فروختن يا بخشيدن و مانند آن به ديگرى منتقل كند ؛ در حالى كه در انفال چنين محدوديتى وجود ندارد . 8\r\nزمين مفتوح عنوه و خمس : بنابر قول مشهور ، به زمين غنيمت گرفته شده از كفار كه ملك عموم مسلمانان است ، خمس تعلق مىگيرد . بنابر اين ، پس از اخراج خمس آن ، به ملكيت مسلمانان در مىآيد . 9\r\nتصدى زمين مفتوح عنوه : بدون شك ، زمام زمين مفتوح عنوه كه ملك عموم مسلمانان است ، با حضور و بسط يد ( حاكميت ) امام عليه السّلام در دست او است و او هرگونه صلاح بداند از آن بهره بردارى مىكند و در ازاى نصف ، يك سوم ، يك چهارم يا بيشتر و يا كمتر از محصول زمين ، آن را به هر كس كه صلاح بداند واگذار كرده ، عايدات آن را در راه مصالح عمومى مسلمانان از قبيل\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nساختن راه ، پل ، مسجد ، كمك به رزمندگان و حقوق كارمندان ، صرف مىكند ؛ چنان كه مىتواند زمين را پس از پايان قرارداد از كسى كه به او واگذار كرده گرفته ، به ديگرى واگذار نمايد . 10\r\nدر زمان غيبت اختلاف است كه آيا زمام امر اين گونه زمينها در دست حاكم جائر است و تصرف در آنها و نيز در خراج آنها بدون اذن او جايز نيست ، 11 يا اينكه زمام امر آنها به دست حاكم شرعى ( فقيه جامع شرايط ) به عنوان نايب امام عليه السّلام است كه تصرف در آنها با اذن وى جايز خواهد بود و منافع آنها نيز در اختيار او قرار مىگيرد تا در مصالح مسلمانان خرج كند ؛ ليكن در صورت عدم امكان آن ، زمام امر آنها به دست حاكم جائر خواهد بود و تصرف در آنها منوط به اذن او است ، 12 يا آنكه امر آنها به دست حاكم شرعى است و با برخوردارى وى از قدرت ، به او رجوع مىشود و تصرف بدون اذن وى جايز نيست ؛ ليكن درصورت عدم قدرت ، براى شيعه تصرف در زمين ، بدون نياز به اجازهء حاكم ستمگر جايز است ، 13 يا اينكه در زمان غيبت براى شيعيان ، تصرف در زمين مطلقاً جايز است و نيازى به اجازه گرفتن از حاكم شرعى يا جائر نيست ؟ 14\r\nتصرف در زمين فتح : بدون شك ، تصرف در زمين فتح در زمان حضور و بسط يد ( حاكميت ) امام عليه السّلام منوط به اذن او است ؛ ليكن در زمان غيبت ، اختلاف است 15 كه آيا تصرف مطلقاً جايز است ؛ غير ناقل باشد ، مانند كشاورزى ، درخت كارى و ساختمان سازى ، يا ناقل ، همچون فروختن و بخشيدن كه سبب جابه جايى ملك مىشود ؛ چنان كه برخى بدان قائل‌اند ، 16 يا اينكه تصرف غير ناقل جايز و تصرف ناقل به تبع آثار ، مانند ساختمان يا باغى كه احداث شده ، جايز و صحيح است و در نتيجه با زوال آثار ، ملكيت نسبت به زمين نيز زايل مىگردد ؛ چنان كه گروهى بدان فتوا داده‌اند ، 17 يا اينكه تصرف ناقل در زمين ، مطلقا ، هرچند به تبع آثار ، جايز و صحيح نيست ؛ ليكن فروختن آثار موجود در آن ، از قبيل ساختمان ، جايز و صحيح است كه\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nبه تبع آن براى خريدار نسبت به زمين آن ، حق اولويت پيدا مىشود . البته با زوال آثار ، حق ياد شده نيز از بين مىرود . 18\r\nراههاى اثبات مفتوح عنوه بودن زمين : مفتوح عنوه و نيز آباد بودن زمين هنگام فتح ، با شياعِ ( معروفيت و شهرت ) موجب علم و نيز گواهى دو عادل ثابت مىشود ؛ چنان كه بنابر قول به كفايت شياعِ نزديك به علم - در جايى كه حصول علم و نيز اقامهء بيّنه ( - - - ) بيّنه ) دشوار است - به آن نيز ثابت مىگردد ، همچنين است بنابر قول به كفايت گواهى يك عادل در موضوعات . 19\r\nبرخى ، ساير امارات ظن آور همچون گفتهء مورخانِ مورد اطمنيان و نيز روش جارى سلاطين بر گرفتن خراج از زمين را نيز موجب ثبوت مفتوح عنوه بودن آن دانسته‌اند . 20\r\nدر صورت فقدان علم و نيز امارهء معتبر و شك در مفتوح عنوه و آباد بودن زمين ، اصل عدم آن است . 21\r\nبراى دستيابى به اينكه جنگ با اذن امام عليه السّلام بوده تا زمين به عموم مسلمانان تعلق داشته باشد ، راههايى ذكر شده است ، مانند سيرهء امير مؤمنان ، على عليه السّلام نسبت به سرزمين عراق كه در اختيار مسلمانان قرار داد و عايداتش را در مصالح عمومى جامعه اسلامى صرف كرد ، يا رواياتى كه مفاد آنها مشورت خليفهء دوم با حضرت على عليه السّلام در امور مهم و دشوار حكومت ، از جمله مسائل نظامى و جنگ است كه بر جلب نظر آن حضرت دلالت دارد و يا حضور امام حسن عليه السّلام و برخى ياران خاص آن حضرت در برخى جنگها كه از آن اذن امام عليه السّلام به جهاد استفاده مىشود ؛ ليكن به ثبوت اذن از اين راهها اشكال شده است . 22\r\n( - - - ) زمين خراجى )\r\n1 . مجمع الفائدة 7 / 470 * 2 . جامع المقاصد 7 / 9 ؛ جواهرالكلام 38 / 11 * 3 . إقتصادنا / 446 - 448 * 4 . تذكرة الفقهاء 9 / 183 - 184 ؛ رسائل المحقق الكركى 1 / 239 ؛ جواهرالكلام 21 / 157 * 5 . جواهر الكلام 21 / 162 * 6 . مسالك الأفهام 12 / 393 ؛ مجمع الفائدة 7 / 470 ؛ كفاية الأحكام 2 / 549 * 7 . جواهر الكلام 21 / 162 * 8 . إقتصادنا / 437 - 439 * 9 . حاشية كتاب المكاسب ( اصفهانى ) 3 / 45 ؛ مصباح الفقاهة 1 / 549 * 10 . تذكرة الفقهاء ( ق ) 2 / 402 ؛ مستند الشيعة 14 / 222 ؛ جواهر الكلام 21 / 166 *\r\n\r\n","description":"","footnote":"","page_name":" 285 ","page_number":285},
  {"content":"\r\n\r\n11 . كفاية الأحكام 1 / 393 ؛ جواهر الكلام 22 / 195 * 12 . مسالك الأفهام 3 / 55 ؛ مفتاح الكرامة 8 / 429 * 13 . الحدائق الناضرة 18 / 301 - 302 * 14 . مستند الشيعة 14 / 222 ؛ جواهر الكلام 22 / 352 * 15 . كتاب المكاسب 4 / 25 - 26 * 16 . كفاية الأحكام 1 / 395 - 396 ؛ مفتاح الكرامة 8 / 425 * 17 . تذكرة الفقهاء 10 / 39 ؛ مسالك الأفهام 3 / 56 * 18 . مستندالشيعة 14 / 233 ؛ كتاب المكاسب 4 / 22 * 19 . مصباح الفقاهة 1 / 545 * 20 . كفاية الأحكام 1 / 390 - 391 * 21 . مصباح الفقاهة 1 / 550 * 22 . كتاب المكاسب 2 / 244 - 245 ؛ حاشية كتاب المكاسب ( اصفهانى ) 3 / 43 - 44 ؛ مصباح الفقاهة 1 / 548 ؛ محاضرات فى الفقه الجعفرى 1 / 700 - 704 .\r\n\r\nزمين مَوات - - - ) احياء موات\r\n\r\nزمين وقفى - - - ) وقف\r\n\r\nزن\r\n\r\nزن مقابل مرد / زوجه ( - - - ) زوجيت ) .\r\nاز احكام زن به معناى نخست در بسيارى از ابواب ، نظير طهارت ، صلات ، صوم ، حج ، جهاد ، تجارت ، حجر ، كفّارات ، ارث ، شهادات ، حدود ، قصاص و ديات سخن گفته‌اند . برخى نيز دربارهء احكام زنان كتابى مستقل نوشته‌اند ، از جمله « احكام النساء » نوشتهء شيخ مفيد رحمه اللَّه . چنان كه بعضى عناوين فقهى ، همچون حيض ( - - - ) حيض ) ، نفاس ( - - - ) نفاس ) ، استحاضه ( - - - ) استحاضه ) و عدّه ( - - - ) عدّه ) دربردارندهء احكام خاص زنان مىباشند .\r\nاشتراك زن و مرد در احكام : زن همچون مرد ، مكلّف به تكاليفى است كه از جانب شارع مقدس تشريع شده است و در نوع تكاليف تشريع شده ، مانند وجوب نماز ، روزه ، حج ، خمس و زكات ، و حرمت دروغ ، تهمت ، غيبت و زنا ، تفاوتى ميان مرد و زن نيست ، مگر در كيفيّت و خصوصيت برخى از آنها كه منشأ آن ويژگيهاى خاص هريك از زن و مرد به لحاظ جسمى و روحى و غير آن است .\r\nقاعدهء اشتراك از قواعد فقهى است كه از جمله مفاد آن ، اشتراك زن و مرد در تكاليف تشريعى است ؛ بدين معنا كه هر تكليفى كه متوجه مرد است ، متوجه زن نيز هست ، مگر آنكه دليلى خاص بر استثنا وارد شده باشد ( - - - ) قاعدهء اشتراك ) .\r\nاحكام خاص : در ذيل به نمونه‌هايى از احكام ويژهء زنان كه در ابواب مختلف فقهى آمده اشاره مىكنيم .\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nطهارت : شركت زنان ، جز افراد مسن در تشييع جنازه مكروه است . 1\r\nمستحب است نمازگزار بر جنازهء زن ، محاذى سينهء او بايستد . 2 چنان كه مستحب است ميّت زن را نزديك قبر از طرف قبله بر زمين بگذارند و از عرض وارد قبر كنند . 3\r\nدر وضو ، مستحب است زن شستن دستها را از باطن ذراع آغاز كند . 4\r\nصلات : اذان و اقامه بر زن همچون مرد مستحب است با اين تفاوت كه استحباب آن بر زن مؤكد نيست ، بر خلاف مرد . چنان كه براى زن به جاى اذان و اقامه اكتفا به تكبير و شهادتين ، بلكه تنها شهادتين جايز است . بنابر قول مشهور بر زن واجب است در صورت حضور مرد نامحرم ، اذان و اقامه را آهسته بگويد . 5\r\nبنابر قول مشهور ، از شرايط مؤذن در اذان اعلام ( - - - ) اذان اعلام ) و نيز اذان نماز جماعت مردان نامحرم مرد بودن مؤذن است . برخى قدما اذان زن را براى مردان اجنبى نيز كافى دانسته‌اند . 6\r\nچسبيده بودن پاها به هم و دستها به سينه در حال قيام براى زن مستحب است . 7\r\nدر ركوع ، خم شدن به اندازه‌اى كه دستها به زانوها برسد واجب است ؛ ليكن برخى نسبت به زن گفته‌اند : رساندن دستها به قسمت بالاى زانو ( رانها ) كفايت مىكند . در مقابل ، بعضى در مقدار واجب انحنا تفاوتى بين زن و مرد قائل نشده‌اند ؛ هرچند در انحناى مستحب گفته‌اند : مستحب است زن كمتر از مرد خم شود ؛ يعنى به اندازه‌اى كه سر انگشتان دستش به زانو برسد و كف دستهايش بر ران بالاى زانو قرار گيرد 8 .\r\nبر زن مستحب است هنگام فرود آمدن براى سجده ، ابتدا زانوهايش را بر زمين بگذارد و پس از آن دستهايش را . در سجده نيز بر خلاف مرد هر دو ذراعش را بر زمين فرش كند و اعضايش را به هم بچسباند و هنگام برخاستن ، راست و عمود بلند شود ، بدون آنكه باسنش را بالا بياورد . 9\r\nتورّك ( - - - ) تورّك ) در تشهد ، بلكه ديگر حالتهاى نماز براى زن مستحب نيست ؛ بلكه مستحب است زن در حال تشهد باسن خود را بر زمين بگذارد و ران و ساق پاهايش را از زمين بلند كند ، به گونه‌اى كه قدمها روى زمين قرار گيرد . 10\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nنماز جمعه و عيد فطر و قربان با وجود شرايط وجوب آن بر زنان واجب نيست . 11\r\nامامت زن براى زنان در نمازهاى واجب و نيز نمازهاى مستحب كه خواندن آنها به جماعت مشروع است ، مانند نماز عيد فطر و قربان در عصر غيبت ، بنابر قول مشهور صحيح است . برخى صحّت امامت زن را به نماز مستحب محدود كرده‌اند . 12\r\nنماز گزاردن زن در خانه ، بويژه پستو افضل از مسجد است . 13\r\nنماز از حائض و نفساء ساقط است . قضاى آن نيز بر آن دو واجب نيست . 14\r\nبر زن بالغِ آزاد واجب است تمامى بدن خود را در نماز بپوشاند ؛ خواه بيننده‌اى باشد يا نباشد . صورت ، دستها از سر انگشتان تا مچ و به قول مشهور ، قدمها از سر انگشتان تا مچ پا از اين حكم استثنا شده‌اند . 15\r\nپوشيدن لباس زرباف و حتى ابريشم خالص و نيز استفاده از زيور آلات براى زن در نماز و غير نماز جايز است . 16\r\nصوم : روزه از حائض و نفساء ساقط است ؛ ليكن قضاى روزهء ماه رمضان - كه در ايام حيض و نفاس از آنان فوت شده - واجب مىباشد . 17\r\nنشستن زن روزه دار در آب بنابر قول مشهور مكروه است . 18\r\nحج : پوشيدن لباس مخصوص احرام ( - - - ) احرام ) بر زن واجب نيست و زن مىتواند در لباس خودش به هر نحو كه هست محرم شود ؛ هرچند دوخته يا بنابر قول برخى از حرير باشد ؛ چنان كه پوشاندن سر و بنابر قول برخى روى پا و نيز سايه قرار دادن بالاى سر براى زن محرم جايز است . 19\r\nپوشاندن صورت با روبند و پوشيدن زيور به قصد زينت در حال احرام براى زن حرام است . البته داشتن زيورهايى كه قبل از احرام به پوشيدن آنها عادت داشته ، بدون قصد زينت جايز است ؛ هرچند بنابر تصريح برخى ، نشان دادن آنها به مردان ، حتى شوهرش حرام مىباشد . 20\r\nبلند كردن صدا به تلبيه 21 ( - - - ) تلبيه ) ، استلام حجرالأسود 22 ( - - - ) استلام ) ، هروله هنگام سعى 23 و طواف 24 ( - - - ) هروله ) براى زن استحباب ندارد .\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nزنان مىتوانند قبل از طلوع فجرِ روز عيد از مشعر به سمت منى كوچ كرده و شبانه جمرهء عقبه را - كه بايد روز عيد رمى شود - رمى كنند . 25\r\nتراشيدن سر ( حلق ) اختصاص به مردان دارد و بر زنان تقصير ( - - - ) تقصير ) متعيّن است . 26\r\nجهاد : جهاد ابتدايى ( - - - ) جهاد ) بر زنان واجب نيست و جهاد زن - بنابر آنچه در روايات آمده - نيكو شوهردارى كردن است . 27\r\nدر جنگ با كفّار ، كشتن زنان و كودكان ، جز در حال ضرورت - مانند جايى كه كفّار زنان را سپر خود قرار داده ( - - - ) سپر انسانى ) يا پيروزى بر كفّار متوقف بر كشتن آنها باشد - جايز نيست ؛ هرچند در نبرد به جنگجويان كمك كنند ؛ 28 ليكن به اسيرى گرفتن آنان جايز است . 29\r\nاز زنان كتابى ( - - - ) اهل كتاب ) جزيه ( - - - ) جزيه ) گرفته نمىشود . 30\r\nبازگرداندن و تحويل دادن زنانى كه از سرزمين كفر به سرزمين اسلام هجرت كرده و اسلام آورده‌اند ، به كفّار جايز نيست و چنانچه بازگرداندن آنان در قرارداد آتش بس شرط شده باشد ، شرط باطل و به تصريح برخى ، موجب بطلان قرارداد آتش بس نيز خواهد شد . 31\r\nتجارت : غناى زن در عروسى براى زنان و گرفتن اجرت بر آن بنابر قول منسوب به مشهور جايز است 32 ( - - - ) غناء ) .\r\nحجر : علاوه بر نشانه‌هاى بلوغ ، مشترك ميان زن و مرد ، همچون روييدن موى زهار و خروج منى ، بنابر قول مشهور ، بلوغ دختر با كامل شدن نه سال قمرى محقق مىشود . حيض و باردارى كاشف از بلوغ‌اند نه علت آن 33 ( - - - ) بلوغ ) .\r\nنكاح : بر زن حرام است خود را براى نامحرم بيارايد . 34 واجب است زن تمامى بدن خود ، جز صورت و دستها ازسر انگشتان تا مچ را از نامحرم بپوشاند . دروجوب پوشاندن صورت و دستها از سر انگشتان تا مچ و نيز قدمها اختلاف است 35 ( - - - ) پوشش ) .\r\nكفّارات : چيدن موها در مصيبت بر زن حرام و به قول مشهور ، موجب ثبوت كفّاره مىباشد ( - - - ) چيدن ) . همچنين است خراشيدن صورت و كندن مو . 36\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nارث : ارث زن بر حسب نسبت خويشاوندى نسبى يا سببىاى كه با ميّت دارد ، از قبيل مادر ، دختر و زوجه ، متفاوت است . به عنوان مثال ، ارث دختر نصف پسر و ارث زوجه در صورت داشتن فرزند يك هشتم است ( - - - ) ارث ) .\r\nقضاء : از شرايط قاضى ، مرد بودن است . بنابر اين ، زن نمىتواند عهده دار منصب قضاوت گردد . 37\r\nزن برزه ؛ يعنى كه زنى كه براى تأمين نيازهاى خود از منزل بيرون مىرود ، از جهت حضور در دادگاه همچون مرد است ؛ ليكن زن مُخَدَّره ، كه معمولا براى انجام دادن امور خارج از منزل ، خودش بيرون نمىرود ، جهت حضور در دادگاه مجبور نمىشود ؛ بلكه قاضى فرد موثّقى را نزد او مىفرستد تا بين او و مدّعى داورى نمايد يا - در موارد نياز به قسم - او را قسم دهد و يا براى او وكيل مىگيرند . 38\r\nشهادات : شهادت زن در حقّ اللَّه مالى ، همچون خمس و زكات ، خواه به تنهايى يا توأم با شهادت مردان و نيز در حق اللَّه غير مالى ، مانند حدود ، جز زنا و بنابر قولى ، لواط و مساحقه ( - - - ) مساحقه ) پذيرفته نيست ( - - - ) حق ) . در زنا بنابر قول مشهور ، شهادت سه مرد و دو زن يا دو مرد و چهار زن عادل پذيرفته است . قول مشهور در لواط و مساحقه عدم پذيرش شهادت زن است . بر اين قول ادعاى اجماع شده است .\r\nدر ثبوت حدّ رجم ( - - - ) رجم ) با شهادت زنان ، اختلاف است . قول مشهور ، ثبوت آن با شهادت سه مرد و دو زن عادل است . بر اين قول ، ادعاى اجماع شده است . و بنابر قول منسوب به مشهور با شهادت دو مرد و چهار زن عادل تنها تازيانه ثابت مىگردد و نه حدّ رجم . 39\r\nشهادت زنان در حقّ الناس ، در مواردى كه به طور معمول ، مردان از آنها مطلع نمىشوند ، مانند ولادت ، بكارت ( - - - ) بكارت ) و نيز عيوب زنان ، اعم از پنهان ، مانند قَرَن ( - - - ) قرَن ) و آشكار ، همچون لنگى ، به تنهايى و نيز توأم با شهادت مردان پذيرفته است ؛ 40 ليكن در پذيرش شهادت آنان به تنهايى در مسئلهء رضاع ( - - - ) رضاع ) اختلاف است . 41\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nقول مشهور پذيرش شهادت آنان است . 42\r\nشهادت دو زن و يك مرد در حقّ الناس ، در مواردى كه مستقيم يا غير مستقيم مرتبط با مسائل مالى است ، مانند ديون ، غصب ، عقود معاوضى همچون بيع ، وصيّت به مال و جنايتِ موجب ديه از قبيل قتل شبه عمد و خطا ، پذيرفته است .\r\nشهادت زنان در طلاق ، رؤيت هلال ، وكالت ، وصايت و نسب بنابر قول مشهور پذيرفته نيست . 43\r\nدر موارد پذيرش شهادت زنان به تنهايى ، بنابر قول مشهور نبايد تعداد آنان كمتر از چهار نفر باشد ؛ چه آنكه شهادت دو زن برابر شهادت يك مرد است ، مگر در دو مورد يكى وصيت به مال و ديگرى ارث نوزادى كه زنده متولد شده و سپس مرده است . در اين دو مورد با شهادت يك زن ، يك چهارم ؛ دو زن ، دو چهارم ؛ سه زن ، سه چهارم و چهار زن تمامى مال وارث ثابت مىشود 44 ( - - - ) شهادت ) .\r\nحدود : زن مرتد چنانچه توبه كند ، توبه‌اش پذيرفته مىشود و اگر توبه نكند ، حدّ قتل بر او جارى نمىگردد ؛ بلكه بازداشت مىگردد و در زندان بر او سخت گرفته مىشود تا توبه كند 45 ( - - - ) ارتداد ) .\r\nاحكام اشهار ( - - - ) اشهار ) ، تبعيد و تراشيدن سر بزهكار - كه در جرايم كلاهبردارى ، شهادت به دروغ و قيادت ( - - - ) قيادت ) جارى مىشود - اختصاص به مردان دارد و زنان مشمول آن نيستند . 46\r\nحدّ مساحقه ، صد تازيانه براى هر يك از دو زن است ؛ خواه بنابر مشهور محصن باشند يا غيرمحصن 47 ( - - - ) احصان ) .\r\nهنگام زدن تازيانه بر زن بايد او نشسته و لباسهاى وى به بدنش پيچيده باشد . 48\r\nقصاص : مرد در قبال كشتن زن قصاص مىشود ، به شرط آنكه اولياى مقتول مابه التفاوت ديهء زن و مرد را به ورثهء قاتل بپردازند ؛ ليكن زن در قبال كشتن مرد ، بدون پرداخت مابه التفاوت ديه به اولياى مقتول ، قصاص مىشود .\r\nدر قصاص اعضا ، چنانچه ديهء عضو آسيب ديدهء زن كمتر از ثلث ديهء كامل باشد ، عضو مماثل مرد جانى بدون پرداخت چيزى به مرد قصاص مىشود و در صورتى كه در حدّ ثلث و بالاتر باشد ،\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nقصاص عضو مرد جانى منوط به پرداخت مابه التفاوت ديه مرد و زن است . 49\r\nديات : ديهء كامل زن نصف ديهء كامل مرد است . 50 و در ديهء اعضا ، ديهء زن در كمتر از ثلث ديهء كامل ، با ديهء مرد برابر و در ثلث و افزون بر آن بنابر مشهور ، نصف ديهء مرد خواهد بود . برخى قدما تنها در صورت افزون بودن بر ثلث ، ديهء زن را نصف ديهء مرد دانسته‌اند 51 ( - - - ) جراحت ) .\r\nديهء افضاى ( - - - ) افضاء ) دختر غير بالغ توسط اجنبى ، 52 همچنين ديهء جنايت بر پستانها 53 و موهاى سر وى در صورتى كه نرويند ، ديهء كامل است ؛ اما اگر موها برويند ، بر جانى مهر المثل ( - - - ) مهر المثل ) ثابت مىگردد . از برخى قدما در اين فرض ، ثبوت يك سوم ديه نقل شده است . 54\r\n1 . جواهر الكلام 4 / 272 * 2 . 12 / 73 * 3 . 4 / 281 - 282 * 4 . 2 / 340 - 341 * 5 . الحدائق الناضرة 7 / 361 - 364 ؛ جواهر الكلام 9 / 5 ، 21 و 88 * 6 . جواهر الكلام 9 / 53 - 54 ؛ المبسوط 1 / 97 * 7 . مستند الشيعة 5 / 403 ؛ جواهر الكلام 9 / 282 * 8 . جواهر الكلام 10 / 69 - 75 ؛ العروة الوثقى 2 / 546 * 9 . العروة الوثقى 2 / 575 * 10 . جواهرالكلام 10 / 182 * 11 . 11 / 257 - 259 و 345 * 12 . 13 / 336 - 339 * 13 . 14 / 149 - 151 * 14 . 3 / 251 * 15 . 8 / 162 - 175 * 16 . 110 - 120 * 17 . 17 / 15 ، 16 / 332 و 3 / 251 * 18 . 16 / 323 * 19 . 18 / 351 ، 389 ، 405 و 450 * 20 . 389 و 371 - 373 * 21 . 450 * 22 . الحدائق الناضرة 16 / 119 * 23 . مستند الشيعة 12 / 173 * 24 . المبسوط 1 / 356 * 25 . جواهر الكلام 19 / 77 ؛ مناسك حج ( مراجع ) / 380 و 395 * 26 . جواهر الكلام 19 / 236 * 27 . 21 / 5 - 8 * 28 . 73 - 74 * 29 . 156 * 30 . 236 * 31 . 300 - 302 * 32 . 22 / 48 - 50 * 33 . 26 / 38 - 42 * 34 . توضيح المسائل مراجع 1 / 442 و 2 / 979 * 35 . جواهر الكلام 29 / 75 - 80 ؛ العروة الوثقى 2 / 317 * 36 . جواهر الكلام 33 / 183 - 186 * 37 . 40 / 12 - 14 * 38 . 137 - 138 * 39 . 41 / 154 - 159 و 296 - 298 * 40 . 170 * 41 . 172 - 173 * 42 . 29 / 344 * 43 . 41 / 159 - 165 * 44 . 173 و 176 * 45 . 611 - 612 * 46 . 401 * 47 . 387 - 389 * 48 . 361 * 49 . 42 / 81 - 85 * 50 . 43 / 32 * 51 . 352 - 353 * 52 . 275 * 53 . 263 * 54 . 174 - 175 .\r\n\r\nزنا\r\n\r\nزنا آميزش از راه نامشروع .\r\nزنا در اصطلاح شرع عبارت است از داخل كردن مرد آلت تناسلى خود را در فرج زن به مقدار ختنه گاه يا بيشتر ، بدون آنكه بين آن دو عقد ازدواجى واقع شده باشد يا مرد مالك زن باشد يا شبههء عقد يا مِلك وجود داشته باشد . 1 از آن در باب حدود و به مناسبت در بابهايى نظير\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nطهارت ، صلات ، جهاد ، تجارت ، نكاح ، طلاق ، مكاتبه و شهادات سخن گفته‌اند .\r\nحكم : زنا از گناهان كبيره ( - - - ) گناه كبيره ) شمرده شده و حرمت آن ضرورى بين مسلمانان و ارتكابش موجب ثبوت حدّ است . 2\r\nراههاى اثبات : زنا با اقرار ( - - - ) اقرار ) ، بيّنه ( - - - ) بيّنه ) و بنابر مشهور ، علم حاكم ثابت مىشود . 3\r\nثبوت زنا به اقرار ، علاوه بر شرايط عمومى ( بلوغ ، عقل ، اختيار و آزاد بودن ) منوط به چهار بار اقرار در چهار مجلس است . در ثبوت حدّ زنا با چهار بار اقرار در يك مجلس اختلاف است . اكثر فقها قائل به ثبوت آن‌اند . در اقرار كمتر از چهار بار حدّ ثابت نيست . برخى ، تعزير ( - - - ) تعزير ) را ثابت دانسته‌اند . از برخى قدما ثبوت حد با يك بار اقرار نقل شده است . 4\r\nثبوت زنا با بيّنه منوط به شهادت چهار مرد يا بنابر قول مشهور سه مرد و دو زن است 5 در اينكه با شهادت دو مرد و چهار زن ثابت مىشود يا نه ، اختلاف است . قول نخست به مشهور نسبت داده شده است . البته بنابر اين قول ، تنها حدّ تازيانه ثابت مىشود نه رجم 6 ( - - - ) شهادت ) .\r\nشهادت شهود بر وقوع زنا و مشاهدهء آن در يك مكان و يك زمان بايد به طور صريح باشد . در غير اين صورت حدّ ثابت نمىشود و بر گواهان به سبب نسبت ناروا ، حدّ قذف جارى مىشود 7 ( - - - ) قذف ) .\r\nبر شاهدان مستحب است از شهادت به زنا خوددارى كنند ؛ بلكه بر قاضى نيز مستحب است با اشاره و كنايه شاهدان را بر ترك شهادت ترغيب نمايد . 8 حدّ زنا از حقوق اللَّه ( - - - ) حق ) به شمار مىرود ؛ از اين رو ، شهادت تبرعى ( بدون درخواست قاضى ) نسبت به آن پذيرفته است . 9\r\nزنا با آزمايشهاى پزشكى ثابت نمىشود . 10\r\nدر ثبوت حدّ زنا ، علاوه بر بلوغ ، عقل و اختيار ، لازم است مرد و زن زناكار به حرمت فعل علم داشته باشند يا آنچه به منزلهء علم است و در خصوص ثبوت حدّ رجم ( - - - ) رجم ) علاوه بر آنچه گفته شد ، احصان ( - - - ) احصان ) نيز در هر دو معتبر است . 11\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nحدّ زنا : حدّ زنا چند گونه است : قتل ، سنگسار ، تازيانه ، تازيانه به همراه تراشيدنِ سر و تبعيد و تازيانه توأم با سنگسار .\r\n1 . قتل : حدّ افراد زير قتل است :\r\n1 - 1 . كسى كه با محرم نسبى خود ، مثل مادر و دختر زنا كند . 12 برخى ، محرم رضاعى ( - - - ) رضاع ) و سببى ، مانند مادر زن را در حكم ياد شده ملحق به محرم نسبى كرده‌اند ؛ ليكن مشهور ، قائل به اختصاص حكم قتل به محرم نسبىاند . 13\r\n1 - 2 . ذمّىاى كه با زنى مسلمان زنا كند ( - - - ) اهل ذمّه ) . ديگر اقسام كفّار در اين مسئله حكم ذمى را دارند . 14\r\n1 - 3 . كسى كه به عنف و اجبار با زنى ، زنا كند . 15\r\n1 - 4 . به قول مشهور ، بلكه اجماعِ ادعا شده ، مردى كه با همسر پدر خود زنا كند . 16\r\n1 - 5 . مرد يا زن آزاد غير محصنى كه بنابر قولى بيش از دو و بنا بر مشهور ، بيش از سه بار ، و برده‌اى كه بنابر مشهور بيش از هفت و بنابر قولى بيش از هشت بار زنا كند . به شرط آنكه در هر بار حدّ بر آنها جارى شده باشد . 17\r\n1 - 6 . اگر كسى ، ديگرى را در حال زنا با همسرش ببيند ، بدون آنكه اكراهى در ميان باشد ، مىتواند هر دو را بكشد . برخى ، جواز قتل هر دو را منوط به تحقق احصان در آنان دانسته‌اند . 18\r\nدرموارد ثبوت حدّ قتل ، تفاوتى بين برده و آزاد ، پير و جوان و مسلمان و كافر نيست . 19\r\nكيفيت قتل : به قول مشهور ، در موارد ثبوت حدّ قتل ، گردن زناكار با شمشير و مانند آن زده مىشود ؛ 20 ليكن برخى گفته‌اند : زناكار محصن را ابتدا تازيانه مىزنند و سپس سنگسار مىكنند و زناكارِ غير محصن را ابتدا تازيانه و سپس گردن مىزنند . 21 برخى نيز مطلقا قائل به ثبوت تازيانه توأم با گردن زدن شده‌اند . 22 بعضى ديگر در ثبوت تازيانه علاوه بر گردن زدن ، ترديد و توقف كرده‌اند . 23 بعضى نيز گفته‌اند : امام ميان گردن زدن با شمشير و سنگسار كردن مخير است . 24\r\n2 . رجم : سنگسار كردن حدّ مرد يا زن بالغ عاقل محصن آزادى است كه با بالغ عاقل زنا كند . در ثبوت حد سنگسار بر مرد بالغ عاقل محصن و آزادى كه با\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nدختر نابالغ يا ديوانه زنا كند و نيز زن بالغ عاقل آزاد و محصنى كه پسر نابالغى با وى زنا كند ، اختلاف است . بنابر قول به عدم ثبوت حدّ رجم تازيانه ثابت مىشود ؛ ليكن اگر مرد ديوانه با زن ياد شده زنا كند ، زن سنگسار مىگردد . 25 برخى در اين صورت نيز قائل به عدم ثبوت حد رجم بر زن شده‌اند . 26 در اينكه بر مرد ديوانهء بالغ آزاد و محصنى كه زنا كرده ؛ حد ، اعم از تازيانه ، سنگسار و غير آن ، ثابت مىشود يا نه ، اختلاف است . ديدگاه مشهور عدم ثبوت مطلق حد ، حتى تازيانه است . 27\r\n3 . تازيانه : صد ضربه تازيانه حدّ مرد يا زن زناكار بالغ عاقل آزاد و غير محصن است و نيز به قول جمعى از فقها حدّ مرد محصن آزادى است كه با زن نابالغ يا ديوانه زنا كند و نيز زن آزاد بالغ عاقل و محصنى كه پسرى نابالغ يا - بنابر قول برخى - ديوانه با او زنا كند ، چنان كه گذشت .\r\nحدّ بردهء زناكار پنجاه تازيانه است ؛ محصن باشد يا غير محصن ، مرد باشد يا زن ، پير باشد يا جوان . 28 مگر در موارد ثبوت حدّ قتل كه - چنان كه گذشت - برده و غير برده در آن يكسان است .\r\n4 . تازيانه توأم با تراشيدن سر و تبعيد : اين حد بر مرد آزاد بالغ عاقل غير محصنى كه زنا كرده جارى مىگردد ؛ ليكن در اينكه كيفر تبعيد ، به مرد زناكارى كه ازدواج كرده ، ليكن هنوز با همسرش هم بستر نشده ، اختصاص دارد يا شامل غير او نيز مىشود ، اختلاف است . 29 بنابر قول مشهور ، زن زناكار تبعيد نمىشود . بر اين قول ادعاى اجماع نيز شده است . 30 چنان كه بردهء زناكار نيز نه تبعيد و نه سرش تراشيده مىشود . 31\r\n5 . تازيانه توأم با سنگسار : بر پير مرد يا پير زن آزاد عاقل و محصنى كه زنا كرده ، ابتدا صد ضربه تازيانه مىزنند و سپس او را سنگسار مىكنند . در اينكه حدّ ياد شده نسبت به جوان محصن نيز جارى است يا اختصاص به پير مرد و پير زن دارد ، اختلاف است . قول نخست به مشهور نسبت داده شده است ؛ 32 ليكن گروهى از قدما 33 و نيز جمعى از معاصران 34 قول دوم را برگزيده‌اند .\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nتغليظ در حدّ : اگر مردى با زن مرده‌اى زنا كند ، علاوه بر حدّ ، تعزير مىشود . همچنين است اگر زنا در مكان يا زمان شريفى همچون مسجد و مشاهد مشرفه ( - - - ) مشاهد مشرفه ) و ماه رمضان انجام گيرد 35 ( - - - ) تغليظ ) .\r\nسقوط حد : با تحقق يكى از امور زير حدّ ساقط مىگردد .\r\nالف . شبهه : مانند اينكه كسى با زنى به گمان اينكه همسر يا كنيز او است ، آميزش كند 36 ( - - - ) آميزش ) .\r\nب . ادعاى زوجيّت يا ملكيّت : كسى كه با زنى نزديكى كرده ، چنانچه مدّعى زوجيّت او باشد ، يا دربارهء كنيز ادعا كند او را از صاحبش خريده و سپس با وى آميزش كرده ، حدّ از او ساقط مىشود . 37\r\nج . اكراه : اگر زن به زنا مجبور شود ، حدّ از او ساقط مىگردد . در تحقق اكراه نسبت به مرد اختلاف است . 38\r\nد . توبه : توبه كردن قبل از ثبوت زنا نزد حاكم ، موجب سقوط حد است ؛ ليكن كسى كه به زنا اقرار و سپس توبه كرده ، حاكم در اقامه حدّ بر او مخيّر است . امّا اگر ثبوت زنا به بيّنه بوده ، بنابر مشهور ، حدّ از او ساقط نمىگردد . 39\r\nه . كسى كه با كنيز فرزند خود زنا كرده ، بنا بر مشهور ، حدّ بر او جارى نمىشود ، به خلاف عكس آن . 40\r\nچگونگى اجراى حدّ : محكوم به حدّ رجم ابتدا غسل مىكند و سپس اگر مرد باشد تا كمر و اگر زن باشد بنابر مشهور تا سينه در خاك دفن و آنگاه سنگسار مىگردد . 41\r\nكسى كه محكوم به حدّ تازيانه شده ، اگر مرد باشد ، او را ايستاده و بنابر قول مشهور از نظر پوشش و برهنگى بر همان حالى كه هنگام زنا يافته‌اند شلاق مىزنند . البته عورتش را مىپوشانند . و اگر زن باشد ، او را نشانده و در حالى كه بدن او را با لباسش پوشانده‌اند ، تازيانه مىزنند . تازيانه بايد بر همهء بدن - جز مواضع خطرناك ، مانند سر و صورت - تقسيم شود 42 ( - - - ) تازيانه ) .\r\nزناكارى كه در اثناى اجراى حدّ فرار كرده ، در صورتى كه حدّش رجم و ثبوت آن با بيّنه باشد ، بازگردانده مىشود ؛\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nامّا اگر ثبوت حدّ به اقرار باشد ، بنابر مشهور بازگردانده نمىشود . و چنانچه حدش تازيانه باشد در هر صورت بازگردانده مىشود . 43\r\nساير احكام زنا : نَسَب به زنا ثابت نمىشود ؛ از اين رو ، كودك به وجود آمده از زنا شرعاً نه به مرد منتسب مىگردد و نه به زن . 44 البته اگر انتساب وى به زناكار مشكوك و زن ، شوهردار باشد ، كودك شرعاً به زوج ملحق است ، نه به مرد زنا كار 45 ( - - - ) قاعدهء فراش ) .\r\nبه قول مشهور از اسباب حرمت نكاح با زنى ، زنا با مادر يا دختر او است ، به شرط آنكه عمل زنا قبل از ازدواج با آن زن صورت گرفته باشد ، بنابر اين ، اگر با مادر يا دختر زنى زنا كند ، نمىتواند با آن زن ازدواج نمايد 46 ( - - - ) ازدواج ) .\r\nكسى كه با زن مجرد زنا كند ، بنابر مشهور مىتواند با او ازدواج نمايد ، هرچند زن توبه نكند ؛ اما اگر با زنِ متأهل يا زنى كه در عدّهء رجعى ( - - - ) عدّه ) به سر مىبرد ، زنا كند ، زن يادشده نسبت به مرد زناكار حرمت ابدى پيدا مىكند . 47\r\nعدّهء زن متأهلى كه از راه زنا باردار شده و سپس از شوهرش طلاق گرفته ، همانند عدّهء زن غير باردار است و مىتواند پس از گذشت عدّه ازدواج كند ، هرچند زايمان نكرده باشد . و اگر مجرد باشد ، عدّه‌اى ندارد و مىتواند ازدواج كند . 48 همچنين زن مجردى كه زنا داده ، ليكن باردار نشده ، بنابر مشهور عدّه ندارد . 49\r\nاگر مردى به همسر خود نسبت زنا دهد ، در صورتى كه بين آنان لعان ( - - - ) لعان ) واقع گردد ، زن بر مرد حرام ابدى مىشود و چنانچه زن كر و لال باشد بدون وقوع لعان ، حرمت ابدى حاصل مىگردد . 50\r\n1 . جواهر الكلام 41 / 258 - 260 ؛ تحرير الوسيلة 2 / 455 ؛ تكملة منهاج الصالحين / 32 * 2 . جواهر الكلام 13 / 315 و 41 / 258 ؛ تحرير الوسيلة 1 / 274 * 3 . جواهرالكلام 41 / 279 و 366 * 4 . 279 - 283 ؛ تحرير الوسيلة 2 / 459 * 5 . جواهر الكلام 41 / 155 ؛ تفصيل الشريعة ( الحدود ) / 116 * 6 . الشرح الصغير 3 / 338 ؛ مبانى تكملة المنهاج 1 / 118 - 119 * 7 . جواهر الكلام 41 / 154 - 158 و 296 - 302 ؛ تحرير الوسيلة 2 / 461 ؛ تكملة منهاج الصالحين / 25 * 8 . جواهر الكلام 41 / 307 * 9 . 106 * 10 . صراط النجاة 1 / 352 * 11 . جواهر الكلام 41 / 261 - 262 * 12 . 309 - 313 ؛ تحرير الوسيلة 2 / 462 - 463 * 13 . مبانى تكملة المنهاج 1 / 192 * 14 . جواهر الكلام 41 / 313 - 315 ؛\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nتحريرالوسيلة 2 / 463 * 15 . جواهرالكلام 41 / 315 - 316 * 16 . 316 * 17 . 331 - 332 * 18 . 368 * 19 . 316 * 20 . كشف اللثام 10 / 438 ؛ جواهرالكلام 41 / 317 - 318 * 21 . كتاب السرائر 3 / 437 - 438 * 22 . كشف الرموز 2 / 545 ؛ الروضة البهية 9 / 68 - 69 * 23 . المختصرالنافع / 215 * 24 . الإستبصار 4 / 209 ؛ مختلف الشيعة 9 / 131 * 25 . جواهرالكلام 41 / 318 - 322 * 26 . الجامع للشرائع / 552 * 27 . جواهر الكلام 41 / 322 - 323 * 28 . 329 * 29 . 323 - 328 * 30 . 328 - 329 * 31 . 330 * 32 . الروضة البهية 9 / 85 - 86 ؛ غاية المرام 4 / 316 ؛ جواهر الكلام 41 / 318 - 320 * 33 . الخلاف 5 / 366 - 367 ؛ المهذب 2 / 519 ؛ الوسيلة / 411 ؛ غنية النزوع / 422 ؛ إصباح الشيعة / 513 * 34 . تحرير الوسيلة 2 / 463 ؛ تكملة منهاج الصالحين / 35 ؛ مهذب الأحكام 27 / 270 - 271 ؛ المسائل الواضحة ( اراكى ) 2 / 177 * 35 . جواهرالكلام 41 / 373 - 374 و 644 - 645 ؛ تحريرالوسيلة 2 / 468 * 36 . جواهر الكلام 41 / 262 - 265 * 37 . 276 * 38 . 265 - 266 * 39 . 293 و 307 - 308 * 40 . العروة الوثقى 5 / 544 * 41 . جواهر الكلام 41 / 347 و 358 * 42 . 358 - 361 * 43 . 349 - 351 * 44 . 29 / 256 - 257 و 31 / 236 ؛ تحرير الوسيلة 2 / 264 - 265 * 45 . جواهر الكلام 31 / 232 * 46 . 29 / 363 - 368 ؛ العروة الوثقى 5 / 549 - 550 * 47 . جواهر الكلام 29 / 439 - 443 و 446 * 48 . مسالك الأفهام 9 / 262 - 263 ؛ جواهر الكلام 32 / 263 - 264 * 49 . الحدائق الناضرة 23 / 504 * 50 . جواهر الكلام 30 / 24 - 25 .\r\n\r\nزنّار\r\n\r\nزُنّار نشان ترسايان .\r\nزنّار رشته‌اى ستبر و رنگارنگ است كه مسيحيان بر كمر مىبستند . 1 از آن در باب جهاد نام برده‌اند .\r\nسزاوار است در قرارداد ذمّه شرط شود كه ذمّيان ( - - - ) اهل ذمّه ) لباسى بپوشند كه از مسلمانان بازشناخته شوند ؛ به عنوان مثال ، مسيحيان روى لباس خود زنّار بر كمر بندند . 2\r\n1 . معجم المصطلحات و الألفاظ الفقهية 2 / 215 * 2 . جواهر الكلام 21 / 272 .\r\n\r\nزنازاده\r\n\r\nزنازاده فرزند نامشروع .\r\nبه بچه‌اى كه نتيجهء آميزش نامشروع ( زنا ) باشد ، زنازاده يا ولدالزّنا گويند . از احكام آن در بابهايى نظير اجتهاد و تقليد ، طهارت ، صلات ، نكاح ، قضاء و شهادات سخن گفته‌اند .\r\nنَسَب : نسب تنها از راه آميزش مشروع ( - - - ) آميزش ) يا آميزش به شبهه ( - - - ) آميزش به شبهه ) ثابت مىگردد . 1 بنابر اين ، بچه‌اى كه از راه زنا به دنيا مىآيد ، شرعا فرزند زناكار به شمار نمىآيد و به او منتسب نمىگردد .\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nدر نتيجه احكام مترتب بر نسب ، از قبيل ارث بردن بر زنازاده بار نمىشود ؛ نه او از زنا كار و خويشان او ارث مىبرد و نه زنا كار و خويشان وى از او ، مگر در ازدواج كه زنازاده و زنا كار نمىتوانند بايكديگر ازدواج كنند ؛ چنان كه ازدواج خواهر و برادر متولد شده از زنا با يكديگر صحيح و جايز نيست . 2\r\nطهارت و اسلام : چنانچه ولدالزناى كافر مسلمان شود آيا اسلامش پذيرفته و احكام آن از قبيل طهارت و محترم بودن جان و مال بر او بار مىشود يا نه ؟ مشهور قائل به قول نخست‌اند . 3\r\nكودكى كه از راه زنا متولد شده ، در صورتى كه پدر و مادر وى هر دو مسلمان باشند يا يكى مسلمان و ديگرى كافر باشد ، آيا كودك محكوم به اسلام است و در نتيجه احكام اسلام همچون طهارت بر او بار مىشود يا نه ؟ بسيارى قائل به قول نخست‌اند . 4 برخى گفته‌اند : در صورتى كه پدر و مادر هر دو مسلمان باشند ، كودك نه محكوم به اسلام است و نه محكوم به كفر و در نتيجه احكام خاص هر يك از اسلام و كفر بر او بار نمىشود ؛ اما اگر يكى از والدين مسلمان و ديگرى كافر باشد ، كودك ملحق به كافر است ، مگر در صورتى كه زنا از طرف كافر باشد ، مانند اينكه كافر به عنف و اجبار با زن مسلمانى زنا كند كه در اين صورت كودك به مسلمان ملحق مىگردد نه كافر و در نتيجه احكام اسلام بر او بار مىشود . 5 برخى ديگر در فرض مسلمان بودن يكى از والدين و اجبار از سوى يك طرف ، ميان مسلمان و كافر تفصيل داده و گفته‌اند : اگر عنف و اجبار از طرف مسلمان باشد ، كودك شرعاً ملحق به كافر و محكوم به كفر است ، اما اگر به عكس باشد ، طفل ملحق به مسلمان و محكوم به اسلام خواهد بود . 6\r\nعدم شايستگى تصدى برخى مناصب : از ديدگاه شرع مقدس ، زنازاده شايستگى تصدى برخى مناصب را ندارد ، مانند مرجعيّت تقليد ( - - - ) تقليد ) ، امامت جماعت ( - - - ) امام جماعت ) و قضاوت ( - - - ) قضاوت ) ، زيرا از شرايط احراز آنها حلال زاده بودن است . بنابر مشهور ، شهادت زنازاده مطلقا پذيرفته نيست . 7\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nبرخى قدما شهادت وى را در صورتى كه موضوع دعوا ، مالى ناچيز و كم ارزش باشد ، پذيرفته دانسته‌اند . 8\r\nازدواج با زنازاده بنابر قول به اسلام او ، 9 و نيز گزينش وى براى دايگى فرزند ، مكروه است ؛ چنان كه بر گزيدن زنِ داراى كودك شيرخوار از راه زنا براى شيردادن به فرزند كراهت دارد . 10\r\n( - - - ) حلال زاده )\r\n1 . جواهرالكلام 29 / 243 - 244 * 2 . 256 - 259 ؛ 39 / 274 - 277 * 3 . كتاب الطهارة ( شيخ انصارى ) 5 / 155 ؛ المعالم الزلفى / 348 ؛ مصباح الهدى 1 / 406 * 4 . مصباح الفقيه 7 / 303 ؛ العروة الوثقى 1 / 139 - 140 ؛ المعالم الزلفى / 349 - 350 ؛ دليل العروة 1 / 459 - 461 ؛ مستمسك العروة 1 / 383 ؛ التنقيح ( الطهارة ) 2 / 71 ؛ منهاج المؤمنين 1 / 26 ؛ مهذب الاحكام 1 / 379 - 380 * 5 . مصباح الهدى 1 / 405 - 407 * 6 . العروة الوثقى 1 / 139 - 140 * 7 . جواهر الكلام 41 / 117 * 8 . النهاية / 326 ؛ الوسيلة / 230 * 9 . الدروس الشرعية 3 / 225 * 10 . الروضة البهية 5 / 167 ؛ توضيح المسائل مراجع 2 / 511 م 2488 .\r\n\r\nزناشويى - - - ) ازدواج\r\n\r\nزنان پيامبر\r\n\r\nزنان پيامبر همسران رسول گرامى اسلام .\r\nاز عنوان ياد شده به مناسبت در باب نكاح ، بحث اختصاصات پيامبر صلّى اللَّه عليه و آله ، سخن گفته‌اند .\r\nزنان پيامبر اكرم صلّى اللَّه وآله داراى احكامى ويژه‌اند كه آنان را از ديگر زنان مسلمان متمايز مىسازد . در قرآن كريم به اين احكام تصريح شده است كه عبارتند از :\r\n1 . حرمت ازدواج مؤمنان با آنان پس از رحلت رسول خدا صلى اللَّه عليه و آله ؛ اعم از آن كه پيامبر صلّى اللَّه عليه و آله با آنان هم بستر شده باشد يا نه ؛ 1 ليكن چنانچه رسول خدا صلّى اللَّه عليه و آله در زمان حيات ، با فسخ يا طلاق از آنان جدا شده باشد ، در حرمت ازدواج با ايشان اختلاف است . مشهور قائل به حرمت‌اند . 2\r\n2 . عدم جواز سؤال كردن مردان اجنبى چيزى را از آنان ، مگر از پس پرده و حجاب . 3\r\n3 . دو برابر بودن پاداش و مزد آنان در صورتى كه تقوا پيشه كنند و راه بندگى خدا در پيش گيرند و مضاعف بودن كيفر و عقوبتشان در صورت ارتكاب عملى ناشايست و مبغوض حق تعالى . 4\r\n\r\n","description":"","footnote":"","page_name":" 300 ","page_number":300},
  {"content":"\r\n\r\n1 . احزاب / 53 * 2 . الحدائق الناضرة 23 / 104 ؛ جواهر الكلام 29 / 129 - 130 * 3 . احزاب / 53 ؛ جواهر الكلام 29 / 128 * 4 . احزاب / 30 و 31 ؛ جواهر الكلام 29 / 128 .\r\n\r\nزن برادر\r\n\r\nزن برادر همسر برادر .\r\nاين عنوان در باب نكاح آمده است .\r\nزن برادر از محارم به شمار نمىرود ( - - - ) محرميت ) .\r\nاگر دخترى از زن برادر شخصى شير كامل بخورد ، در صورتى كه صاحب شير برادر او باشد ، دختر ، برادرزادهء آن شخص و وى عموى دختر به حساب مىآيد و ازدواج با او جايز نيست 1 ( - - - ) رضاع ) .\r\n1 . الحدائق الناضرة 23 / 413 ؛ مسالك الأفهام 7 / 257 ؛ توضيح المسائل مراجع 2 / 505 م 2471 .\r\n\r\nزنبق - - - ) رازقى\r\n\r\nزنبور\r\n\r\nزنبور حشره‌اى معروف .\r\nاز اين عنوان به مناسبت در بابهاى طهارت ، حج ، تجارت ، نكاح و اطعمه و اشربه سخن گفته‌اند .\r\nزنبور از مسخ شدگان ( - - - ) مسوخ ) و خوردن آن به جهت خباثتش ( - - - ) خبيث ) حرام است ؛ 1 ليكن چون خون جهنده ندارد ، مردار آن پاك مىباشد . 2\r\nمُحرم مىتواند زنبورى را كه در صدد آزار او است بكشد . در غير اين صورت در جواز كشتن آن از روى عمد اختلاف است 3 ( - - - ) احرام ) .\r\nآيا كشتن زنبور در حال احرام مطلقا ؛ خواه به عمد يا اشتباه موجب ثبوت كفّاره است يا ثبوت كفّاره اختصاص به صورت عمد دارد ؟ اطلاق كلمات برخى قدما 4 و تصريح كلمات برخى ديگر ، 5 قول نخست است . برخى نيز قول دوم را اختيار كرده‌اند . 6\r\nدر مقدار كفّارهء آن نيز اختلاف است . اقوال مطرح در مسئله عبارتند از : صدقه دادن به چيزى ؛ 7 صدقه دادن به يك خرما در كشتن يك زنبور و يك مُدّ ( - - - ) مدّ ) طعام يا خرما در كشتن زنبورهاى بسيار ؛ 8 يك كف خرما يا طعام ؛ 9 يك كف طعام ؛ 10 يك خرما در\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nقتل يك زنبور و يك مدّ از آن در قتل زنبورهاى بسيار ؛ 11 يك كف طعام در كشتن يك زنبور و يك صاع ( - - - ) صاع ) در قتل چندين زنبور و يك گوسفند در صورت قتل زنبورهاى بسيار . 12\r\nخريد و فروش زنبور عسل در صورت مشاهده و امكان تحويل آن به خريدار - مثل آنكه در كندو باشد و امكان فرار نداشته باشد - جايز است ؛ 13 ليكن جواز داد و ستد غير زنبور عسل ، از آن جهت كه از مسوخ مىباشد ، اختلافى است . 14\r\nنفقهء حيوانات ، از جمله زنبور عسل بر صاحب آنها واجب است . 15 برخى ، گذاشتن مقدارى عسل در كندو براى تغذيهء زنبورها را مستحب دانسته‌اند . 16\r\nصيد ملكهء زنبور عسلِ بدون مالك ، صيد همهء زنبورهايى به شمار مىرود كه تابع ملكه‌اند . 17\r\n1 . جواهر الكلام 36 / 319 ؛ مهذب الأحكام 23 / 123 * 2 . المقنعة / 72 - 73 * 3 . شرائع الإسلام 1 / 215 ؛ مسالك الأفهام 2 / 411 - 412 ؛ رياض المسائل 7 / 250 - 251 * 4 . المقنعة / 438 ؛ جمل العلم و العمل / 114 * 5 . الكافى فى الفقه / 206 ؛ إشارة السبق / 129 ؛ غنية النزوع / 163 * 6 . النهاية / 223 ؛ المختصر النافع / 101 ؛ الجامع للشرائع / 190 * 7 . المختصر النافع / 101 * 8 . المقنعة / 438 * 9 . فتاوى ابن الجنيد / 130 * 10 . كتاب السرائر 1 / 558 ؛ النهاية / 223 * 11 . المراسم العلوية / 122 * 12 . الكافى فى الفقه / 206 * 13 . تحرير الأحكام 2 / 264 ؛ جواهر الكلام 22 / 37 ؛ تحرير الوسيلة 1 / 495 * 14 . مختلف الشيعة 5 / 9 - 10 * 15 . قواعد الأحكام 3 / 118 ؛ جواهر الكلام 31 / 394 * 16 . الحدائق الناضرة 25 / 143 ؛ الأنوار اللوامع 11 / 240 * 17 . وسيلة النجاة / 603 ؛ مهذب الأحكام 23 / 42 ؛ كلمة التقوى 6 / 302 .\r\n\r\nزنبيل\r\n\r\nزنبيل سبد بافته شده از نى يا برگ خرما .\r\nعنوان ياد شده به مناسبت در برخى بابها همچون ديات آمده است .\r\nدر اينكه كشتن سگ نگهبان خانه و مانند آن ديه دارد يا نه ، مسئله اختلافى است . برخى قدما بر اساس روايتى 1 ديهء آن را يك زنبيل خاك دانسته‌اند كه پرداخت آن بر قاتل و قبول آن بر صاحب سگ واجب است ؛ 2 ليكن برخى گفته‌اند : يك زنبيل خاك كنايه از بى ارزش بودن سگ و ديه نداشتن كشتن آن است . 3\r\n( - - - ) سگ )\r\n\r\n","description":"","footnote":"","page_name":" 302 ","page_number":302},
  {"content":"\r\n\r\n1 . من لا يحضره الفقيه 4 / 170 * 2 . فتاوى ابن الجنيد / 365 ؛ المقنع / 534 * 3 . جواهر الكلام 43 / 397 ؛ جامع المدارك 6 / 289 .\r\n\r\nزن پدر - - - ) نامادرى\r\n\r\nزن پسر - - - ) عروس\r\n\r\nزنجبيل\r\n\r\nزنجبيل ساقهء زير زمينى گياهى معطر به همين نام .\r\nاز آن به مناسبت در باب صلات و حج نام برده‌اند .\r\nبه تصريح برخى ، سجده بر چيزى مثل زنجبيل كه خوردن آن متعارف است ، صحيح نيست . 1\r\nآيا اجتناب از مثل زنجبيل كه نه از آن عطر گرفته مىشود و نه كاشتن آن بدين منظور است ، بر مُحرم ( - - - ) احرام ) واجب است يا نه ؟ مسئله محل اختلاف مىباشد . 2\r\n1 . رياض المسائل 3 / 286 ؛ مستندالشيعة 5 / 256 * 2 . جواهر الكلام 18 / 328 - 330 ؛ مناسك حج ( مراجع ) / 164 .\r\n\r\nزنجير زنى\r\n\r\nزنجير زنى زدن زنجير بر دوش و پشت در مراسم عزادارى .\r\nعنوان ياد شده در بخش استفتائات آمده است .\r\nزنجير زنى در مصيبت سيد الشهداء ، حضرت امام حسين و ديگر معصومان عليهم السّلام ، در صورتى كه براى بدن زيان در خور توجهى نداشته باشد و موجب هتك و وهن مذهب نگردد ، جايز ، بلكه اگر مصداق جزع به شمار رود مطلوب است . 1\r\n1 . صراط النجاة 2 / 445 - 446 ؛ توضيح المسائل مراجع 2 / 1027 ؛ الأنوار الإلهية / 154 .\r\n\r\nزندان - - - ) حبس\r\n\r\nزنده - - - ) حيات\r\n\r\nزنديق\r\n\r\nزِنديق كافر منافق .\r\nزنديق ، كافرى را گويند كه كفر خود را پنهان و به اسلام تظاهر مىكند ، و نيز\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nبه معناى كسى كه به شريعتى معتقد نيست و قائل به قديم بودن عالم مىباشد ، آمده است ؛ چنان كه به برخى اصناف كفّار همچون ثنويه ( - - - ) ثنويه ) اطلاق شده است 1 ( - - - ) كفر ) .\r\nاز آن در باب حدود سخن گفته‌اند .\r\nمخاطب قرار دادن كسى با لفظى كه در عرف يا به حسب وضع لغوى در قذف ( - - - ) قذف ) به كار نمىرود ، ليكن موجب اذيت و آزار مخاطب مىگردد ، مانند زنديق موجب ثبوت تعزير ( - - - ) تعزير ) بر گوينده است . 2\r\nدر عدم پذيرش توبه و وجوب كشتن زنديق - به معناى نخست - اختلاف است . 3 بر عدم پذيرش توبه و وجوب قتل وى ادعاى اجماع شده است . 4 برخى گفته‌اند : زنديق محكوم به حكم مرتد است . بنابر اين ، اگر مرد و مرتد فطرى باشد ، به قول مشهور ، توبه‌اش پذيرفته نيست و كشته مىشود ، و اگر مرتد ملّى باشد ، پس از استتابه ( - - - ) استتابه ) و خوددارى از توبه به قتل مىرسد ؛ اما اگر زن باشد در هر دو صورت - فطرى و ملّى - كشته نمىشود 5 ( - - - ) ارتداد ) .\r\n1 . تحرير الأحكام 5 / 56 ؛ كشف اللثام 10 / 522 - 523 ؛ مجمع البحرين ، واژهء « زندق » * 2 . كشف اللثام 10 / 520 - 522 * 3 . المبسوط 7 / 282 ؛ قواعد الأحكام 3 / 576 * 4 . الخلاف 5 / 352 - 353 ؛ كتاب السرائر 2 / 707 * 5 . الجامع للشرائع / 568 .\r\n\r\nزن شوهردار\r\n\r\nزن شوهردار زنى كه به عقد شرعى مردى درآمده است .\r\nاز آن در باب نكاح و طلاق سخن گفته‌اند .\r\nحقوق و وظايف : همان گونه كه زن شوهردار از حقوقى همچون نفقه ( - - - ) نفقه ) ، همخوابگى و مجامعت برخوردار است كه برآوردن آنها بر شوهر واجب مىباشد ، در مقابل ، وظايفى از قبيل اطاعت از شوهر ، تمكين ( - - - ) تمكين ) ، اذن گرفتن از شوهر در روزه و حج مستحب ، نذر ، صدقه و خروج از منزل ، بر عهده دارد كه واجب است آنها را به جا آورد . در مقايسه بين حقوق زوجين ، حق شوهر بر زن به مراتب بزرگ‌تر از حق زن بر شوهراست . در برخى روايات ،\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nجهاد زن ، نيك شوهردارى كردن بيان شده است 1 ( - - - ) شوهردارى ) .\r\nازدواج : زن شوهر دار بر كسى غير از شوهرش حرام است ، مگر پس از طلاق گرفتن يا مرگ شوهر و سپرى شدن عدّه 2 ( - - - ) عدّه ) و اگر مردى با علم به اينكه زن در عدّه و ازدواج با او حرام است ، با وى ازدواج كند ، به مجرد عقد ، زن بر او حرام ابدى مىشود . همچنين است صورت جهل به عدّه يا حرمت ازدواج و يا هر دو ، با تحقق دخول . در اينكه ازدواج با زن شوهردار نيز حكم ازدواج در حال عدّه را دارد يا نه ، اختلاف است . 3\r\nازدواج با زنى كه قبلا شوهر داشته و هم اكنون مدّعى است شوهرش مرده و يا زن از او طلاق گرفته است ، جايز مىباشد و نيازى به فحص از درستى ادعاى وى نيست ، مگر آنكه متهم باشد ؛ كه در اين صورت مشهور ، فحص را مستحب و برخى ، آن را مطابق احتياط دانسته‌اند . 4\r\nاگر زن پس از ازدواج با مردى ، ادعا كند كه شوهر دارد ، ادعايش پذيرفته نيست ، مگر آنكه بر آن ، بيّنه ( - - - ) بيّنه ) اقامه كند . با اقامهء بيّنه ، ميان آن دو جدايى افكنده مىشود . 5\r\nهرگاه مردى مدّعى همسرى زنى باشد و زن نيز او را تصديق كند و يا بالعكس ، بر حسب ظاهر شرع ، حكم به زوجيت آن دو مىشود و همهء آثار زوجيت بر آن مترتب مىگردد ( - - - ) زوجيت ) ؛ اما اگر طرف مقابل ، انكار كند ، قوانين باب دعوا ؛ يعنى اقامهء بيّنه از طرف مدعى و قسم از طرف منكر ، جريان مىيابد . بنابر اين ، چنانچه مدّعى بيّنه اقامه كند يا با رد قسم از سوى منكر ، سوگند بخورد ، به نفع وى حكم ، و زوجيّت تثبيت مىگردد ؛ ليكن بر هر يك از آن دو واجب است در صورت علم به واقع ، بر اساس آن عمل كند 6 ( - - - ) دعوا ) .\r\nارتكاب زنا : اگر زن شوهردار مرتكب زنا شود ، بر شوهرش حرام نمىگردد و بر مرد واجب نيست او را طلاق دهد ؛ حتى - بنابر نظر مشهور - اگر زن اصرار بر زنا داشته باشد ؛ 7 ليكن چنين زنى بنابر قول مشهور ،\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nبر مرد زناكار حرام ابدى مىشود ، مگر آنكه مرد به شوهردار بودن زن علم نداشته باشد . در اين فرض ، بر حرمت ابدى اشكال شده ، هرچند ظاهر كلمات فقها عدم حرمت است .\r\nزنى كه در عدّهء طلاق رجعى ( - - - ) طلاق رجعى ) به سر مىبرد در حكم ياد شده همانند زن شوهردار است . بر خلاف زنى كه در عدّهء طلاق به اين ( - - - ) طلاق به اين ) يا عدّهء وفات به سر مىبرد . زنا با چنين زنى موجب حرمت ابدى نمىگردد . 8\r\nعدّهء زن شوهردارى كه از زنا آبستن شده ، سپس از شوهر خود طلاق گرفته ، همچون عدّهء زن غير آبستن است . 9\r\nاگر از زن شوهردارى كه زنا كرده ، فرزندى به دنيا آيد ، به شوهرش ملحق مىشود نه به مرد زناكار ؛ مگر آنكه شوهر با لعان ( - - - ) لعان ) نوزاد را از خود نفى كند . 10\r\nدر زن شوهردار احصان ( - - - ) احصان ) با يك بار نزديكى شوهر با او از قُبُل تحقق مىيابد . در اين صورت اگر زن زنا كند ، حدّ رجم ( - - - ) رجم ) بر او جارى مىشود . 11\r\nآميزش به شبهه : اگر مردى به اشتباه با زنى آميزش كند ، زن بايد عدّه نگه دارد و اگر شوهر داشته باشد ، شوهرش در زمان عدّه نمىتواند با او هم بستر شود . در جواز ديگر بهره‌هاى جنسى اختلاف است . 12 در هر صورت در مدت عدّه ، نفقهء زن بر عهدهء شوهر است . 13\r\nآميزش به شبهه با زن شوهردار ، حكم زنا با او را ندارد ؛ بدين معنا كه زن بر چنين مردى حرام ابدى نمىشود 14 ( - - - ) آميزش به شبهه ) .\r\n1 . جواهر الكلام 31 / 146 - 148 * 2 . 29 / 453 ؛ 32 / 274 و 286 * 3 . 29 / 429 - 435 * 4 . العروة الوثقى 5 / 621 ؛ مبانى العروة ( النكاح ) 2 / 237 - 239 * 5 . العروة الوثقى 5 / 622 ؛ مستمسك العروة 14 / 434 ؛ مبانى العروة ( النكاح ) 2 / 239 - 240 * 6 . العروة الوثقى 5 / 610 ؛ مستمسك العروة 14 / 408 - 409 * 7 . الحدائق الناضرة 23 / 502 ؛ جواهر الكلام 29 / 444 * 8 . جواهر الكلام 29 / 446 * 9 . 32 / 263 * 10 . 31 / 232 * 11 . 41 / 318 * 12 . العروة الوثقى [ تكملة 
  ] 2 / 105 - 106 * 13 . 106 ؛ تحرير الوسيلة 2 / 344 * 14 . جواهر الكلام 29 / 446 .\r\n\r\nزنگى\r\n\r\nزنگى [ الزنج 
  ] اهل زنگبار .\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nزنگى منسوب به زنگبار ، جزيره‌اى در اقيانوس هند ، نزديك سواحل آفريقا است كه ساكنان آن سياه پوستند . به مجاز به سياه پوست نيز زنگى گويند . 1 از آن به مناسبت در باب نكاح نام برده‌اند .\r\nازدواج كردن با زنگى مكروه است . 2\r\n1 . فرهنگ بزرگ سخن * 2 . جواهرالكلام 30 / 116 ؛ العروة الوثقى 5 / 487 ؛ وسائل الشيعة 20 / 82 .\r\n\r\nزِنْيَة ؛ وَلَد - - - ) زنا زاده\r\n\r\nزوال\r\n\r\nزوال متمايل شدن آفتاب از وسط آسمان به سمت مغرب / بر طرف شدن و از بين رفتن چيزى .\r\nاز احكام مرتبط با زوال به معناى نخست در بابهايى نظير طهارت ، صلات ، صوم ، حج ، جهاد ، نكاح و صيد و ذباحه سخن گفته‌اند .\r\nراه شناخت زوال : شاخصى همچون چوب به صورت عمودى بر زمين نصب مىشود . با طلوع خورشيد از مشرق ، شاهد سايه‌اى دراز به سمت مغرب براى شاخص هستيم . هرچه خورشيد بالاتر رود ، سايهء شاخص كوتاه‌تر مىگردد ، تا آنكه خورشيد در وسط آسمان قرار گيرد ؛ يعنى به دايرهء فرضى نصف النهار ( - - - ) دايرهء نصف النهار ) برسد . در اين صورت ، چنانچه آفتاب عمودى بر شاخص بتابد ، سايهء آن از بين مىرود ؛ اما اگر مقدارى متمايل بتابد ، سايه‌اى كوتاه در ناحيهء شمال يا جنوب باقى مىماند .\r\nپس از متمايل شدن آفتاب از دايرهء نصف النهار به سمت غرب ، سايهء زوال يافتهء شاخص در سمت شرق پديد مىآيد يا اگر چيزى از آن مانده بود ، در سمت مشرق افزايش مىيابد . بنابر اين ، زوال خورشيد با پيدايى يا فزونى سايهء شاخص در ناحيهء مشرق شناخته مىشود .\r\nبراى شناخت زوال راههاى ديگرى نيز ديگرى نيز ذكر شده است . يكى از آنها استفاده از دايرهء هندى ( - - - ) دايرهء هندى ) است . 1\r\nاحكام : اهمّ احكام مرتبط با زوال در بابهاى ذيل بيان شده است :\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nطهارت : بنا بر قول مشهور ، زمان غسل جمعه از طلوع فجر تا زوال خورشيد روز جمعه است و هر چه به زوال نزديك‌تر انجام شود ، فضيلتش بيشتر است . 2 چنان كه وقت فضيلت غسل روز عرفه ( - - - ) روز عرفه ) هنگام زوال است ؛ گرچه وقت آن تا غروب امتداد دارد . 3\r\nصلات : آغاز وقت نماز ظهر و عصر و نيز جمعه زوال آفتاب است و گزاردن آنها قبل از زوال صحيح نيست . 4 در جواز ايراد خطبه‌هاى نماز جمعه قبل از زوال ، اختلاف است . 5 همچنين آغاز وقت نافلهء ظهر و عصر زوال خورشيد است و بنابر قول مشهور ، به جا آوردن آنها قبل از زوال در غير روز جمعه صحيح نيست . 6\r\nوقت نماز عيد فطر و قربان ( - - - ) نماز عيد ) بنابر قول مشهور از آغاز طلوع خورشيد روز عيد تا زوال آن است . 7 خواندن نماز مستحب در عيد فطر و قربان ، قبل از نماز عيد و نيز بعد از آن تا زوال بنابر قول مشهور مكروه است ، مگر در مسجدالنبى صلّى اللَّه عليه و آله كه خواندن دو ركعت نماز قبل از نماز عيد استحباب دارد . 8\r\nصوم : به قول مشهور ، وقت نيّت روزه در واجب معين ، مانند روزهء ماه رمضان براى كسى كه ماه رمضان را فراموش كرده يا جاهل به آن است . 9 همچنين براى مسافر و بيمار 10 تا زوال امتداد دارد . بنابر اين ، چنانچه ناسى يا جاهل قبل از ظهر متذكر شود يا بيمار قبل از زوال بهبود يابد و يا مسافر قبل از ظهر به وطن يا جايى كه مىخواهد ده روز بماند ، برسد و چيزى كه روزه را باطل مىكند انجام نداده باشد ، بايد نيّت روزه كند و روزهء آن روزش صحيح است . ليكن در روزهء واجب غير معيّن و نيز به قولى ، روزهء مستحب ، وقت اختيارى نيّت تا زوال خورشيد ادامه دارد . 11\r\nبه قول مشهور ، افطار كردن روزهء قضاى ماه رمضان قبل از زوال ، با عذر يا بى عذر ، در فرض تنگ نبودن وقتِ قضا ، حرام نيست ؛ اما بعد از زوال ، حرام و موجب ثبوت كفّاره است . 12\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nجهاد : آغاز جنگ با دشمن ، بعد از زوال ، مستحب و قبل از آن ، جز در حال ضرورت مكروه است . 13\r\nحج : بنابر قول مشهور ، افضل آن است كه احرام حج ، روز ترويه ( - - - ) روز ترويه ) و بنابر قولى هنگام زوال آن روز بسته شود . 14 محرم به احرام حج بايد هنگام زوال روز عرفه تلبيه ( - - - ) تلبيه ) را قطع كند . 15\r\nزمان وقوف اختيارى به عرفات ( - - - ) عرفات ) در حج ، از زوال روز نهم ذيحجه تا غروب آفتاب است . 16 چنان كه زمان وقوف اضطرارى مشعر ( - - - ) مشعر ) از طلوع خورشيد روز عيد قربان تا زوال آن است . 17\r\nنكاح : آميزش در وقت زوال جز در روز پنج شنبه ، مكروه و در روز ياد شده مستحب است . 18 اگر نوزاد قبل از زوال روز هفتم ولادت بميرد استحباب عقيقه‌اش ساقط مىشود ؛ اما اگر بعد از زوال بميرد ، استحباب به قوت خود باقى است . 19\r\nصيد و ذباحه : ذبح حيوان قبل از زوال روز جمعه مكروه است . 20\r\nاز زوال به معناى دوم در بابهايى نظير طهارت ، حج و احياء موات سخن گفته‌اند .\r\nزوال نجاست : آبى كه بر اثر ملاقات با نجاست ، رنگ ، بو يا مزهء نجاست به خود گرفته و نجس شده است ، چنانچه به كر ( - - - ) آب كر ) يا جارى ( - - - ) آب جارى ) متصل گردد و رنگ ، بو يا مزهء نجاست از بين برود ، پاك مىشود ؛ اما اگر صفات ياد شده ، بدون اتصال به كر يا جارى زوال يابد ، پاك نمىشود ، حتى بنابر قول مشهور اگر آب ، كثير ( - - - ) آب كثير ) باشد ، مگر آنكه مادّه داشته باشد ، مانند چشمه كه در اين صورت پاك مىشود . 21\r\nدر تطهير چيز متنجس با آب ، علاوه بر زوال عين نجاست ، اثر آن ؛ يعنى ذرّات ريز نامحسوس عين نجس نيز بايد از بين برود ؛ ليكن زايل شدن بو ، رنگ و مزهء نجاست لازم نيست . 22\r\nدر اينكه در تطهير كف پا يا ته كفش با زمين ، علاوه بر زوال عين نجاست ، زوال اثر آن ؛ يعنى اجزاى ريز نجاست - كه معمولًا با آب از بين مىرود - شرط است يا نه ، اختلاف مىباشد . 23\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nدر تطهير مخرج غايط با آب ، زوال عين نجاست و اثر آن شرط است ؛ ليكن در تطهير با سنگ و مانند آن ، تنها زوال عين نجاست لازم است . 24\r\nبنابر تصريح گروهى ، زوال عين نجاست از اعضاى حيوان ، در حصول طهارت آن كافى است و نيازى به تطهير موضع نجس نيست . چنان كه حكم طهارت باطن ، همچون داخل دهان و بينى بنابر قول به نجاست آن به ملاقات نجس ، همين است . 25\r\nزوال ملكيّت : در اينكه اعراض مالك از ملك خود ، موجب زوال ملكيت او مىشود و در نتيجه براى ديگرى تملّك و تصرف در آن جايز خواهد بود يا نه ، اختلاف است . 26\r\nكسى كه صيد ( - - - ) صيد ) همراه خود دارد ، بنابر قول مشهور با محرم شدن ملكيتش نسبت به صيد زايل مىشود . 27\r\nآيا كسى كه با احيا ( - - - ) احياء موات ) مالك زمينى شده ، در صورتى كه آن را معطّل بگذارد ، در حدّى كه دوباره تبديل به زمين موات گردد ، ملكيتش نسبت به آن زمين زايل مىشود يا نه ؟ مسئله اختلافى است . 28\r\n( - - - ) ازاله )\r\n1 . منتهى المطلب 4 / 41 - 43 ؛ مفاتيح الشرائع 1 / 94 ؛ العروة الوثقى 2 / 251 - 252 ؛ مستمسك العروة 5 / 65 - 70 * 2 . جواهرالكلام 5 / 7 - 8 * 3 . 35 ؛ العروة الوثقى 2 / 151 * 4 . جواهر الكلام 7 / 74 - 75 * 5 . 11 / 226 - 228 * 6 . التنقيح ( الصلاة ) 1 / 349 - 352 * 7 . جواهر الكلام 11 / 351 - 354 * 8 . 391 * 9 . مستند الشيعة 10 / 211 ؛ جواهر الكلام 16 / 197 * 10 . جواهر الكلام 17 / 3 - 6 ؛ مستند العروة ( الصوم ) 2 / 12 و 19 * 11 . مستند العروة ( الصوم ) 1 / 48 * 12 . جواهر الكلام 17 / 51 - 55 * 13 . 21 / 81 - 82 * 14 . ذخيرة المعاد / 650 ؛ كشف اللثام 6 / 41 * 15 . مستند الشيعة 11 / 324 * 16 . جواهرالكلام 18 / 4 * 17 . 19 / 86 * 18 . 29 / 54 * 19 . 31 / 270 * 20 . 36 / 135 * 21 . مستمسك العروة 1 / 129 * 22 . 2 / 5 ؛ التنقيح ( الطهارة ) 3 / 8 * 23 . جواهر الكلام 6 / 310 * 24 . 2 / 22 و 42 * 25 . كتاب الطهارة ( شيخ انصارى ) 1 / 379 - 380 ؛ العروة الوثقى 1 / 276 ؛ مستمسك العروة 2 / 129 * 26 . مستند الشيعة 15 / 372 - 373 ؛ جواهر الكلام 29 / 52 - 53 * 27 . جواهر الكلام 20 / 274 - 275 * 28 . مفتاح الكرامة 14 / 492 - 495 .\r\n\r\nزوال شب - - - ) نيمه شب\r\n\r\nزوج - - - ) زوجيت\r\n\r\n","description":"","footnote":"","page_name":" 310 ","page_number":310},
  {"content":"\r\n\r\n\r\nزوجه - - - ) زوجيت\r\n\r\nزوجيّت\r\n\r\nزوجيّت : پيوند برآمده از عقد نكاح .\r\nزوجيّت عبارت است از علقه و رابطهء همسرى ميان زن و شوهر كه برآيند عقد نكاح ؛ اعم از دائم و موقت است . از احكام آن به تفصيل در باب نكاح و به مناسبت در ديگر بابها همچون طهارت ، صوم ، حج ، تجارت ، هبه ، طلاق ، يمين ، نذر ، ارث و قضاء سخن گفته‌اند .\r\nاحكام و آثار : زوجيّت داراى احكام و آثار بسيارى است كه مهم‌ترين آنها عبارت است از :\r\n1 . حق استمتاع : با عقد ازدواج ، مرد حق استمتاع و بهره ورى جنسى از همسر خود پيدا مىكند و مىتواند از او هر گونه لذت جنسى - اعم از نگاه كردن ، لمس ، آميزش و غير آن - ببرد ؛ از اين رو ، بر زن روا نيست بدون اجازهء شوهر ، خود را به كارهايى مشغول سازد كه منافات با اين حق داشته باشد 1 و بر او واجب است از آنچه كه موجب تنفر شوهر از وى مىگردد ، از قبيل خوردن سير و پياز و آلودگى بدن يا لباس به كثافتها پرهيز نمايد 2 ( - - - ) استمتاع ) .\r\n2 . تمكين : بر زن واجب است نسبت به استمتاعات جنسى از شوهر خود تمكين كند و خويش را در اختيار او قرار دهد ؛ مگر آنكه مانعى عقلى يا شرعى وجود داشته باشد . در صورتى كه بدون عذر از تمكين سر باز زند ، ناشزه به شمار رفته ( - - - ) نشوز ) و نفقه‌اش بر شوهر واجب نخواهد بود 3 ( - - - ) تمكين ) .\r\n3 . نفقه : با عقد ازدواج دائم و تمكين زوجه از زوج ، نفقهء زوجه در زمينهء خوراك ، پوشاك ، مسكن و ديگر نيازمنديهاى زندگى بر زوج واجب مىشود 4 ( - - - ) نفقه ) .\r\n4 . حق قَسْم و مجامعت : به قول مشهور در عقد دائم ، زوجه از هر چهار شب ، يك شب حق همخوابى با شوهرش را دارد . چنان كه در هر چهار ماه يك بار حق آميزش دارد . 5 ثبوت حق دوم در ازدواج موقت اختلافى است . 6\r\n\r\n","description":"","footnote":"","page_name":" 311 ","page_number":311},
  {"content":"\r\n\r\n5 . حرمت خروج از منزل : در ازدواج دائم ، زن نمىتواند بدون اجازهء شوهر از منزل خارج شود ؛ 7 هر چند برخى حرمت خروج را به فرضى مقيد كرده‌اند كه با حق استمتاع زوج منافات داشته باشد ؛ ليكن در غير اين صورت نيز بنابر احتياط ، اجازهء شوهر را لازم دانسته‌اند . 8\r\n6 . حرمت ازدواج بابرخى اشخاص : با عقد نكاح ، پدر و پسر شوهر بر زن ، و بنابر قول مشهور ، مادر زن - حتى در صورت عدم آميزش با زن - بر مرد براى هميشه حرام مىشوند . و نيز ازدواج مرد با خواهر زن تا زمانى كه از همسرش جدا نشده ، و با دختر زن تا زمانى كه از مادر او جدا نگشته ، حرام مىگردد . نسبت به دختر زن ، چنانچه با مادر او آميزش نكرده باشد پس از جدايى از مادر مىتواند با دخترش ازدواج كند 9 ( - - - ) ربيبه ) . همچنين به سبب عقد نكاح ، ازدواج با دختر خواهر زن و نيز دختر برادر زن ، جز با رضايت زن حرام مىشود . 10\r\n7 . توارث : با عقد ازدواج دائم ، زن و مرد از يكديگر ارث مىبرند . بنابر قول مشهور ، اين حكم در ازدواج موقت ثابت نيست ، مگر آنكه آن را شرط كنند كه در اين صورت ، برخى ، حكم به توارث كرده‌اند . 11\r\nزوجه در صورتى كه از زوج فرزندى نداشته باشد يك چهارم و با داشتن فرزند داشتن فرزند ، يك هشتم از تركهء شوهر ارث مىبرد و شوهر در صورتى كه همسرش فرزند داشته باشد يك چهارم و با نداشتن فرزند نيمى از تركهء زن ارث مىبرد . 12\r\nبدون شك شوهر از تمامى اموال همسرش ارث مىبرد ؛ چنان كه در اين مطلب نيز كه زوجه اجمالًا از بعضى تركهء شوهر ارث نمىبرد ، اختلاف در خور توجهى نيست ؛ هرچند از برخى قدما نقل شده كه زوجه از تمامى اموال زوج ارث مىبرد ؛ ليكن اجماع منعقد شده قبل و نيز پس از وى بر خلاف اين قول است . 13\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nدر اينكه زوجه از چه بخشى از تركه ارث نمىبرد ، ديدگاها مختلف است . به قول مشهور ، زوجه از عين و قيمت زمين مطلقا ارث نمىبرد ؛ خواه زمين خالى باشد يا داراى زراعت ، درخت ، ساختمان و مانند آن ؛ چنان كه از عين ساختمان و ابزار و مصالح به كار رفته در آن ارث نمىبرد ؛ ليكن از قيمت آنها ارث مىبرد .\r\nبرخى گفته‌اند : زوجه تنها از زمينى كه ساختمان در آن بنا شده ارث نمىبرد ، ليكن از زمين باغ و كشاورزى ارث مىبرد ؛ چنان كه از قيمت ساختمان و ابزار و مصالح به كار رفته در آن ارث مىبرد .\r\nبرخى ديگر گفته‌اند : زوجه تنها از عين زمين ارث نمىبرد ؛ اما از قيمت آن همچون قيمت ساختمان و ابزار و مصالح به كار رفته در آن ارث مىبرد . 14\r\nاختلاف مطرح ديگر در مسئله اين است كه آيا حكم ياد شده ( ارث نبردن از بعض تركه ) اختصاص به زنى دارد كه از شوهرش فرزند نداردو در نتيجه زن فرزند دار از تمامى تركهء شوهر ارث مىبرد و يا شامل زن فرزنددار از شوهر نيز مىشود ؟ قول نخست به مشهور ، بويژه متأخران نسبت داده شده است ؛ 15 هر چند برخى شهرت را ثابت ندانسته‌اند . 16\r\n8 . اولويت در تجهيز : زوج نسبت به تجهيز زوجه پس از وفات او ، از قبيل غسل دادن ، كفن كردن ، نماز گزاردن و به خاك سپردن ، بر ساير خويشاوندان زن اولويت دارد . 17\r\nديگر آثار : ربا گرفتن زن و شوهر از يكديگر حتى - بنابر قول اكثر ، بلكه مشهور - در ازدواج موقت جايز است . 18\r\nبنابر قول برخى ، هبهء هر يك از زن و شوهر به ديگرى لازم است و رجوع هبه كننده و بازپس گرفتن هبه جايز نيست . 19\r\nصحّت حج مستحب زوجه 20 و به قول برخى ، روزهء مستحب 21 او منوط به اذن زوج است ؛ چنان كه قسم و نذر وى نيز مشروط به اذن زوج است ؛ ليكن در اينكه مراد از مشروط بودن آن دو به اذن زوج ،\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nبطلان آن دو بدون اذن است يا سلطنت زوج بر ابقا يا برهم زدن قسم و نذر ، اختلاف است . 22\r\nاختلاف در زوجيّت : با ادعاى زوجيّت از سوى يكى از مرد و زن و تصديق آن توسط ديگرى ، بر حسب ظاهر شرع ، حكم به ثبوت آن ميان آن دو شده ، همهء آثار زوجيّت بر آن مترتب مىگردد ؛ ليكن اگر يكى مدعى و ديگرى منكر باشد ، قواعد باب دعوا ( - - - ) دعوا ) جريان مىيابد ؛ بدين معنا كه اگر مدعى ، بيّنه ( - - - ) بيّنه ) اقامه كند ، ادعايش پذيرفته ، حكم به ثبوت زوجيّت مىشود و با نبود بيّنه ، منكر بايد بر نفى زوجيّت سوگند بخورد و يا در صورت خوددارى از آن ، قسم را به مدعى بر گرداند . با سوگند خوردن منكر ، حكم به عدم زوجيّت مىشود ؛ ليكن مدعى مأخوذ به اقرارش مىگردد كه نتيجهء آن ترتب آثار زوجيّت بر او نسبت به منكر است . بنابر اين ، چنانچه مدعى مرد باشد نمىتواند با مادر آن زن و در صورت آميزش با وى با دختر او ازدواج كند ؛ چنان كه نمىتواند با دختر خواهر و دختر برادر آن زن جز با رضايت وى و نيز با خواهر زن ازدواج نمايد . البته نفقهء آن زن به سبب نشوز بر او واجب نخواهد بود . و اگر مدعى زن باشد ، ازدواج او با مردى ديگر جز در صورت طلاق ، جايز نيست .\r\nاگر مدعى پس از خوددارى منكر از سوگند خوردن و برگرداندن قسم به وى ، سوگند ياد كند ، حكم به زوجيّت مىشود و منكر بايد در ظاهر ملتزم به آثار زوجيّت باشد ؛ ليكن از آنجا كه قضاوت ، واقع را تغيير نمىدهد ، بر هر دو واجب است در صورت علم به واقع ، براساس آن عمل كنند و چنانچه ادعا و انكار آنان مستند به امارهء ظنى ، همچون خبر ثقه باشد ، به تصريح برخى حكم حاكم مقدم بر اماره است و هر دو موظف‌اند مطابق آن عمل كنند . 23\r\nزوال زوجيّت : زوجيّت با پيدايى اسباب زير زوال مىيابد .\r\n1 . طلاق در عقد ازدواج دائم 24 ( - - - ) طلاق ) .\r\n\r\n","description":"","footnote":"","page_name":" 314 ","page_number":314},
  {"content":"\r\n\r\n2 . تملّك در جايى كه يكى از دو زوج با خريدن ، هبه و مانند آن ، مالك ديگرى گردد . به محض حصول ملكيت ، زوجيّت باطل مىشود . 25\r\n3 . ارتداد يك يا هر دو زوج قبل از آميزش ؛ اما چنانچه ارتداد بعد از آميزش باشد ، بطلان علقهء زوجيّت منوط به انقضاى عدّه ( - - - ) عدّه ) و توبه نكردن مرتد قبل از پايان يافتن زمان عدّه است . البته اگر زوج مرتد گردد و ارتدادش نيز فطرى ( - - - ) مرتد فطرى ) باشد ، به مجرد ارتداد ، زوجيت باطل مىشود 26 ( - - - ) ارتداد ) .\r\n4 . فسخ ناشى از عيب . چنانچه بعد از عقد نكاح دائم معلوم شود مرد يا زن ، قبل از عقد داراى عيب موجب فسخ نكاح بوده است ، طرف ديگر مىتواند به موجب آن ، عقد را ابطال [ / فسخ 
  ] نمايد . 27 همچنين است جايى كه يكى از دو زوج با تدليس خود را خلاف آنچه هست نشان دهد . 28\r\n5 . لعان ( - - - ) لعان ) . 29\r\n6 . قذف زوجهء كر و لال 30 ( - - - ) قذف ) .\r\n7 . افضاى زوجهء نابالغ ( قبل از نه سالگى ) بنابر قول برخى 31 ( - - - ) افضاء ) .\r\n8 . بذل يا پايان يافتن مدت . در ازدواج موقّت ( - - - ) ازدواج موقّت ) ، علقهء زوجيّت با بذل باقى ماندهء مدّت عقد از سوى زوج به زوجه يا پايان يافتن آن ، زوال مىيابد . 32\r\n( - - - ) ازدواج )\r\n1 . جواهرالكلام 31 / 183 * 2 و 3 . 148 * 4 . 303 و 148 * 5 . 150 و 156 * 6 . 29 / 115 - 117 * 7 . تحرير الوسيلة 2 / 303 * 8 . منهاج الصالحين ( خوئى ) 2 / 289 * 9 . جواهر الكلام 29 / 349 - 353 و 356 * 10 . 357 * 11 . 30 / 190 - 193 * 12 . 39 / 92 و 198 * 13 . 207 * 14 . غاية المرام 4 / 182 - 183 ؛ جواهر الكلام 39 / 212 - 215 * 15 . مسالك الافهام 12 / 190 - 191 * 16 . جواهر الكلام 39 / 211 * 17 . 4 / 47 * 18 . 23 / 381 - 382 ؛ العروة الوثقى [ تكملة 
  ] 2 / 45 - 47 * 19 . جواهر الكلام 28 / 192 * 20 . 17 / 332 * 21 . العروة الوثقى 3 / 663 * 22 . جواهر الكلام 35 / 260 - 262 و 358 * 23 . العروة الوثقى 5 / 610 - 612 ؛ مستمسك العروة 14 / 408 - 411 * 24 . جواهر الكلام 32 / 2 ؛ العروة الوثقى [ تكملة 
  ] 2 / 114 * 25 . جواهر الكلام 24 / 147 * 26 . 30 / 47 * 27 . كتاب النكاح ( شيخ انصارى ) / 433 - 437 * 28 . 453 * 29 . جواهر الكلام 30 / 24 * 30 . 25 * 31 . ايضاح الفوائد 3 / 77 - 78 * 32 . جواهر الكلام 30 / 188 .\r\n\r\n","description":"","footnote":"","page_name":" 315 ","page_number":315},
  {"content":"\r\n\r\n\r\nزهار\r\n\r\nزهار رستنگاه موهاى اطراف آلت تناسلى .\r\nبه آن قسمت از سطح بدن كه جلو لگن قرار دارد و موهاى اطراف آلت تناسلى روى آن مىرويد ، زهار گويند و از آن در بابهاى طهارت ، حج ، جهاد ، تجارت ، حجر و ديات سخن رفته است .\r\nطهارت : بنابر قول مشهور ، زهار جزو عورت ( - - - ) عورت ) به شمار نمىرود ؛ از اين رو ، پوشاندن آن واجب نيست ؛ هرچند مستحب است . 1\r\nزدودن موهاى زهار ، 2 بويژه قبل از احرام 3 ( - - - ) احرام ) مستحب است و افضل ، زدودن با نوره است ؛ 4 و ترك ازالهء آن مكروه مىباشد . 5\r\nدر حرمت يا كراهت ازالهء موهاى بدن ميّت از جمله زهار اختلاف است . 6\r\nحج : ازالهء موهاى بدن از جمله زهار بر محرم ، حرام و موجب ثبوت كفّاره است . 7 كفّارهء آن به گفتهء برخى قدما 8 - كه از ديدگاه برخى ديگر مطابق احتياط است 9 - يك گوسفند مىباشد ؛ ليكن بعضى گفته‌اند : كفّارهء آن قربانى كردن يك گوسفند يا اطعام شش فقير ؛ هر يك دو مدّ ( - - - ) مدّ ) و يا سه روز روزه است ؛ هرچند قربانى كردن يك گوسفند مطابق احتياط است . 10\r\nجهاد و حجر : از نشانه هاى بلوغ ( - - - ) بلوغ ) هر يك از پسر و دختر ، روييدن موهاى درشت بر زهار ايشان است . 11\r\nاگر نيروى بالغى از دشمن در حال نبرد اسير گردد ، كشته مىشود و در فرض عدم تشخيص بلوغ ، از راه مشاهدهء روييدن موى بر زهار ، بلوغ يا عدم بلوغ وى به دست مىآيد . 12\r\nتجارت : نروييدن موى زهار از عيوب محسوب مىشود ؛ از اين رو ، اگر كنيزى خريدارى شود و سپس معلوم گردد موهاى زهارش نمىرويد ، خريدار حق خيار دارد و مىتواند معامله را برهم زند . 13\r\nديات : از بين بردن موهاى زهار كسى از روى جنايت ، موجب ثبوت ارش ( - - - ) ارش ) بر عهدهء جانى است . 14 بريدن آن نيز حكم از بين بردن موهاى آن را دارد . 15\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nبر كسى كه به سبب ايراد ضربه بر زهار ديگرى او را به بيمارى باد فتق مبتلا كرده ، چهار پنجم ديهء كامل ثابت مىگردد . 16\r\n1 . مستمسك العروة 2 / 187 و 190 * 2 . الجامع للشرائع / 29 * 3 . العروة الوثقى 4 / 652 * 4 . تحرير الأحكام 1 / 71 * 5 . معالم الدين ( قسم الفقه ) 2 / 918 * 6 . العروة الوثقى 2 / 61 ؛ مدارك العروة 6 / 472 - 482 * 7 . جواهر الكلام 20 / 406 * 8 . الكافى فى الفقه / 204 ؛ غنية النزوع / 168 * 9 . جواهر الكلام 20 / 409 - 410 * 10 . مهذب الأحكام 13 / 351 - 354 * 11 . جواهر الكلام 26 / 5 * 12 . 21 / 121 * 13 . تحرير الأحكام 2 / 367 ؛ جواهر الكلام 23 / 258 * 14 . المهذب البارع 5 / 306 * 15 . شرائع الإسلام 4 / 1037 ؛ جواهر الكلام 43 / 275 * 16 . الوسيلة / 451 .\r\n\r\nزهد\r\n\r\nزهد از فضائل اخلاقى ، مقابل رغبت .\r\nزهد در لغت به معناى ترك و رويگردانى آمده است . زهد نسبت به چيزى به معناى ميل نداشتن و ترك آن مىباشد . مقابل آن « رغبت » قرار دارد كه به معناى ميل به چيزى است .\r\nمراد از زهد در اصطلاح ، رويگردانى قلب از دنيا و توجه به آخرت است . 1 البته زهد در ترك دنيا خلاصه نمىشود . زهد كامل و تام عبارت است از رويگردانى دل از آنچه انسان را از خدا غافل كرده ، از توجه به او باز مىدارد . از اين رو ، طبق روايتى ، جبرئيل در پاسخ پيامبر صلّى اللَّه عليه و آله كه تفسير زهد را از او پرسيده بود ، گفت : « زاهد ، آنچه را آفريدگارش دوست دارد ، دوست مىدارد و آنچه را آفريدگارش ناخوش دارد ، ناخوش مىدارد و در حلال دنيا بر خود سخت مىگيرد ( و از آن در حدّ ضرورت استفاده مىكند ) و به حرام آن توجه نمىكند ؛ زيرا حلال آن حساب دارد و حرامش كيفر » . 2\r\nدر روايات بسيارى به زهد در دنيا ترغيب و تشويق شده و آثار بزرگ و ارزشمندى براى آن بيان گشته است ؛ از جمله : امام صادق عليه السّلام مىفرمايد : هر كس در دنيا زهد پيشه كند ، خداوند قلب او را كانون حكمت قرار مىدهد و زبانش را بدان گويا مىسازد و او را به عيوب دنيا ؛ هم درد و هم درمان آن بينا مىگرداند و وى را با سلامت از دنيا به بهشت مىبرد » . 3\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nدر حديثى ديگر از آن حضرت آمده است : « همهء خير در خانه‌اى نهاده ، و كليد آن ، دل كندن از دنيا قرار داده شده است » ؛ سپس افزود : رسول خدا صلّى اللَّه عليه و آله فرمود : « مرد ، شيرينى ايمان را نمىچشد تا اينكه برايش اهميتى نداشته باشد كه چه كسى از دنيا بهره مىبرد » . آنگاه امام فرمود : « قلبهاى شما از چشيدن شيرينى ايمان محروم است تا آنكه در دنيا زهد بورزد » . 4 از عنوان ياد شده به مناسبت در باب زكات و قضاء سخن گفته‌اند .\r\nتحصيل صفت زهد ، مستحب و بر آن تأكيد شده است . 5\r\nبنابر قول برخى قدما ، از شرايط قاضى ، زاهد بودن است . بنابر اين ، حكم قاضى غير زاهد نافذ نيست . 6\r\nهرگاه دو طرف نزاع ، جهت فصل خصومت ، جداگانه به فقيهى رجوع كنند و هر يك از آن دو ، خلاف ديگرى حكم صادر كند حكم آن كه عالم‌تر و زاهدتر است ، نافذ خواهد بود . 7\r\nدر بين مستحقان زكات ، مستحب است صاحبان فضيلت از جهت علم و زهد در مقدار پرداخت ، بر ديگران ترجيح داده شوند . 8\r\n1 . مجمع البحرين ، واژهء « زهد » ؛ التحفة السنية / 60 * 2 . معانى الأخبار / 261 * 3 . وسائل الشيعة 16 / 10 * 4 . 12 * 5 . منهاج الصالحين ( سيد محسن حكيم ) 1 / 494 * 6 . الكافى فى الفقه / 423 ؛ كتاب السرائر 3 / 538 * 7 . تحرير الأحكام 5 / 119 * 8 . تذكرة الفقهاء 5 / 338 و 401 .\r\n\r\nزهر - - - ) سمّ\r\n\r\nزهرا عليهاالسّلام - - - ) فاطمه عليها السّلام\r\n\r\nزهره\r\n\r\nزُهره حيوانى دريايى .\r\nدر روايتى زهره به حيوانى دريايى تعريف شده است ، 1 بدون آنكه خصوصيات آن بيان شود . از آن در باب اطعمه و اشربه نام برده‌اند .\r\nزهره از مسخ شدگان شمرده شده است . بر اساس برخى روايات ، وى زنى نصرانى و همسر پادشاهى از بنى اسرائيل بوده كه خداوند او را به صورت حيوانى دريايى مسخ كرده است 2 ( - - - ) مسوخ ) .\r\n1 . روضة المتقين 7 / 456 * 2 . علل الشرائع 2 / 487 -\r\n\r\n","description":"","footnote":"","page_name":" 318 ","page_number":318},
  {"content":"\r\n\r\n489 ؛ كشف الإلتباس / 405 - 406 ؛ روضة المتقين 7 / 453 - 456 .\r\n\r\nزهره دان\r\n\r\nزهره دان كيسهء صفرا .\r\nعنوان ياد شده در باب اطعمه و اشربه به كار رفته است .\r\nبنابر قول مشهور ، زهره دان از چيزهايى است كه خوردن آنها از حيوان حلال گوشت حرام است . 1\r\n1 . جواهر الكلام 36 / 345 - 346 ؛ توضيح المسائل مراجع 2 / 596 م 2626 .\r\n\r\nزهو\r\n\r\nزَهو نوعى ماهى بى پولك / خرماى زرد وقرمز شده ( - - - ) بدوّ صلاح ) / كبر ( - - - ) تكبّر ) .\r\nاز زهو به معناى نخست در باب صيد و ذباحه سخن گفته‌اند .\r\nبنابر قول مشهور ، خوردن ماهى بدون پولك ، از جمله زهو حرام است . 1\r\n1 . جواهر الكلام 36 / 250 ؛ كفاية الأحكام 2 / 596 .\r\n\r\nزىّ\r\n\r\nزىّ هيئت ، صورت ظاهرى و لباس .\r\nعنوان ياد شده در بابهاى طهارت ، صلات و ديات به كار رفته است .\r\nطهارت : بر صاحب عزا مستحب است هنگام تشييع جنازه ، متناسب با عزا هيئت خود را تغيير دهد تا مردم او را به اين عنوان بشناسند ، مانند آنكه پابرهنه و بدون عبا حضور يابد . اين كار براى غير صاحب عزا كراهت دارد . 1\r\nصلات : مستحب است انسان با نيكوترين هيئت و پوشش در ميان مردم حاضر شود . 2 پوشيدن لباس شهرت بنابر قول برخى ، حرام است . بعضى ، لباس شهرت را به لباس خلاف زىّ متعارف شخص به حسب جنس ، رنگ و مانند آن تعريف كرده‌اند 3 ( - - - ) لباس شهرت ) .\r\nمستحب است نمازگزار هيئتى نيكو داشته باشد . 4\r\nديات : چنانچه مسلمانى در سرزمين كفر ( - - - ) دار الحرب ) مسلمانى ديگر را كه به زىّ مشركان در آمده ، به گمان آنكه از مشركان است بكشد و سپس معلوم شود كه وى مسلمان بوده ، قصاص نمىشود ؛ ليكن كفّارهء قتل خطايى بر عهده‌اش\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nثابت است . در ثبوت ديه اختلاف است . اكثر فقها آن را ثابت ندانسته‌اند . 5\r\n1 . مصباح الفقيه 5 / 365 - 366 ؛ العروة الوثقى 2 / 87 * 2 . كشف الغطاء 3 / 34 * 3 . العروة الوثقى 2 / 351 * 4 . وسيلة النجاة / 141 * 5 . كشف اللثام 11 / 44 ؛ جواهر الكلام 43 / 409 - 410 .\r\n\r\nزياده\r\n\r\nزياده بيشتر ، افزايش ، افزونى .\r\nمراد از زياده ، اعم از زياده‌اى است كه ناشى از افزايش در خود اصل است كه در فقه از آن به « نما » تعبير مىشود ، مانند چاق شدن حيوان يا بچه دار شدن آن و زياده‌اى كه از جانب غير آن حاصل مىشود ، مانند افزودن بر افعال وضو يا نماز .\r\nاز احكام مرتبط با آن در بسيارى از بابها ، همچون طهارت ، صلات ، زكات ، خمس ، حج ، تجارت ، رهن ، تفليس ، مضاربه ، مزارعه ، نكاح ، طلاق ، نذر ، غصب ، شفعه ، لقطه ، حدود و ديات سخن گفته‌اند .\r\nتقسيمات زياده :\r\n1 . زيادهء متصل و منفصل : زيادهء متصل [ / نماى متصل 
  ] آن نوع زياده‌اى است كه متصل به اصل است ، مانند چاقى حيوان ، ليكن زيادهء منفصل [ / نماى منفصل 
  ] از اصل جدا است ، مانند شير و بچهء حيوان . 1\r\n2 . زيادهء حكمى و عينى : اين دو نوع زياده در بحث ربا ( - - - ) ربا ) مطرح است . در دو مال از يك جنس ، گاهى يكى بر ديگرى زيادهء عينى و حقيقى دارد ، مانند يك كيلو گندم در برابر دو كيلو گندم و گاهى چنين نيست ، بلكه زياده ، حكمى و معنوى است ، مانند يك كيلو گندم نقد در برابر يك كيلو گندم نسيه ، يا در برابر يك كيلو گندم با حق سكونت در منزل يا آموختن چيزى . 2\r\nطهارت : در وضو ، شستن صورت و دستها ، بار نخست واجب و بار دوم مستحب و بيشتر از آن بنابر قول مشهور ، حرام است . 3\r\nهمچنين در وضو ، شستن عضو زايد دست ، از قبيل انگشت اضافى ، در صورتى كه پايين‌تر از آرنج باشد ، واجب است . 4\r\nبنابر قول مشهور ، خواندن قرآن تا هفت آيه بر جنب ، حائض و نفسا مكروه\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nنيست و بيشتر از آن مكروه است ؛ جز سوره‌هاى عزائم ( - - - ) عزائم ) كه مطلقا حرام است . 5\r\nصلات : اخلال به اركان نماز ؛ به ترك يا زياد كردن آنها ، از روى عمد يا سهو ، و نيز ديگر واجبات نماز از روى عمد ، موجب بطلان نماز است ( - - - ) خلل در نماز ) .\r\nزكات : مالى كه زكات به آن تعلق مىگيرد ، مانند گوسفند ، چنانچه وقف شود ، زكات در آن واجب نخواهد بود ؛ ليكن در صورتى كه وقف خاص باشد ، مانند وقف بر اولاد ، به بچه‌هاى متولد شده از گوسفندان وقفى ، به شرط رسيدن سهم هر يك به حدّ نصاب ، زكات تعلّق مىگيرد . البته در نماى وقف عام نيز پس از قبض آن توسط مستحق و رسيدن به حدّ نصاب ، با وجود ساير شرايط ، زكات واجب مىشود . 6\r\nبه تصريح برخى ، وجوب زكات در نماى وقف خاص در فرضى است كه غرض واقف تمليك نما به موقوف عليهم باشد . بنابر اين ، در صورتى كه غرض وى هزينه كردن آن براى آنان باشد نه تمليك - كه در نتيجه موقوف عليهم تنها حق استفاده از آن را دارند - زكات واجب نخواهد بود . همچنين است در وقف عام 7 ( - - - ) وقف ) .\r\nاز اموالى كه پرداخت زكات آنها مستحب است ، درآمد حاصل از املاكى چون زمين ، مغازه و خانه‌اى است كه هدف از نگهدارى آنها افزايش دارايى مىباشد 8 ( - - - ) زكات ) .\r\nخمس : تعلّق خمس به درآمد كسب مشروط به افزون بودن آن از هزينه‌هاى سال فرد و خانوادهء او است .\r\nاموالى كه خمس به آنها تعلق نمىگيرد ، مانند مال به ارث رسيده ، يا خمس به آنها تعلق گرفته ، ولى پرداخت شده ، در صورت افزايش ، خواه به گونهء متصل ، مانند چاقى يا منفصل ، مانند بچه دار شدن ، آيا به زياده خمس تعلّق مىگيرد يا نه ؟ در صورتى كه غرض از نگهدارى اين گونه اموال ، تجارت و كسب با عين آنها باشد ، خمس زياده واجب است ؛ اما اگر غرض ، تجارت با نما و زيادى منفصل آنها باشد ، به زيادى منفصل\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nخمس تعلّق مىگيرد ؛ ليكن در تعلّق آن به زيادى متصل اختلاف است . و اگر غرض ، تجارت با آن اموال نباشد ، بلكه صرف استفاده از نماى آنها در زندگى باشد ، به مقدار افزون بر نياز و مئونه ، خمس تعلّق مىگيرد . 9\r\nچنانچه زيادهء حاصل در اموال يادشده بر اثر افزايش ارزش آن در بازار باشد ، آيا به ارزش افزوده خمس تعلّق مىگيرد يا نه ؟ مسئله محل اختلاف است 10 ( - - - ) خمس ) .\r\nحج : زيادهء عمدى و از روى علم بر هفت شوط در طواف واجب ، حرام و بنابر قول مشهور موجب بطلان طواف مىشود . 11 همچنين است زياد كردن سعى بر هفت دور . 12\r\nتجارت : كالايى را كه خريدار با عقد فاسد تحويل گرفته ، در صورت تلف ضامن است ؛ هم نسبت به اصل كالا و هم نسبت به افزايشى كه در آن صورت گرفته است ، به شرط آنكه عامل افزايش ، خريدار نباشد . 13 هرگاه خريدار در كالايى كه با عقد فاسد خريده ، زيادى عينى كه جدا سازى آن ممكن است ، ايجاد نمايد ، مىتواند آن را برداشته ، اصل مال را به مالكش برگرداند و در صورت عدم امكان جدا سازى ، مانند رنگ يا آنكه زياده معنوى باشد ، مانند آموختن حرفه‌اى به برده ، آيا قيمت آن به خريدار پرداخت مىگردد يا چيزى به او تعلق نمىگيرد ؟ در مسئله دو قول مطرح است . 14\r\nافزودن بر بهاى كالا هنگام ندا كردن دلال در معاملهء مزايده‌اى مكروه است ، ليكن افزايش و پيشنهاد قيمت جديد بعد از سكوت ندا كننده كراهت ندارد . 15\r\nدر معاملهء پاياپاى ، دريافت زياده در كالاى وزنى و يا پيمانه‌اى مشروط به هم جنس نبودن آنها است . در صورت هم جنس بودن كالاها ، دريافت زياده ، ربا و حرام است . 16 چنان كه در قرض نيز شرط گرفتن زياده از مبلغ قرض ربا محسوب مىشود ، مگر آنكه اضافهء پرداختى از سوى قرض گيرنده تبرعى و بدون شرط قبلى باشد ، كه در اين صورت دريافت زياده بدون اشكال است . 17\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nبنابر قول مشهور كه در معاملات ، منشأ ملكيت كالا و بهاى آن را نفس عقد مىدانند نه پايان يافتن مدت خيار ، نماى پديد آمده در كالا در مدت خيار ، ملك خريدار است ، كه حتى در صورت فسخ معامله نيز به فروشنده برگردانده نمىشود . در مقابل ، نماى پديد آمده در بهاى كالا از آنِ فروشنده است . 18\r\nچنانچه كالا قبل از تحويل به خريدار ، تلف شود ، در صورت عدم كوتاهى فروشنده در حفظ آن ، فروشنده ضامن نماى آن نخواهد بود ؛ اما اگر كوتاهى كند ضامن است . 19\r\nرهن : نماى مال رهنى ؛ اعم از متصل و منفصل از آن راهن ( گرو گذار ) است . بدون شك ، نماى متصل داخل در رهن است ؛ ليكن در نماى منفصل - در فرض عدم شرط دخول آن در رهن - اختلاف است . مشهور فقها ميان نماى موجود در زمان عقد رهن و نماى پديد آمده پس از آن تفصيل داده و در صورت دوم ، قائل به دخول آن در رهن ( - - - ) رهن ) شده‌اند . 20\r\nتفليس : طلبكار در صورت دسترس داشتن به عين مال خود در ميان اموال مفلّس ( ورشكسته ) مىتواند آن را بردارد ، يا با ديگر طلبكاران به نسبت در اموال وى ، شريك باشد ؛ 21 ليكن چنانچه مال او در ملك مشترىِ مفلّس افزايش يافته باشد ، زيادى منفصل آن همچون شير و بچه از آنِ مشترى است و در زيادى متصل ، همچون چاقى - درصورت افزايش قيمت مال بر اثر آن - اختلاف است كه آيا آن نيز ملك مشترى است - و در نتيجه وى در آن شريك فروشنده خواهد بود - يا اين نوع افزايش به تبعيت اصل مال ، ملك فروشنده است . 22\r\nمضاربه : در عقد مضاربه ( - - - ) مضاربه ) اگر مالك بر عامل شرط كند كه مالى همچون گوسفندانى را بخرد و هر دو در نماى آن شريك باشند ، به تصريح بسيارى ، عقد باطل خواهد بود ؛ زيرا مقتضاى عقد مضاربه مشاركت در سود حاصل از تصرف در سرمايه است . هرچند نما نيز به تبع در بعض احوال داخل مىشود . برخى در بطلان آن ترديد كرده‌اند . 23\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nمزارعه : از شرايط عقد مزارعه ( - - - ) مزارعه ) اين است كه دو طرف عقد در نماى حاصل از زراعت به صورت مشاع شريك باشند . بنابر اين ، اگر شرط شود نما براى يكى باشد و يا نوعى از زراعت براى يكى و نوعى ديگر براى ديگرى ، عقد باطل است . 24\r\nنكاح : به قول مشهور ، براى مهر ( - - - ) مهر ) در جانب زياده حدّى وجود ندارد ؛ 25 هرچند كم بودن مهر مستحب و افزون بودن آن بر مهر السنه ( - - - ) مهر السنه ) مكروه است . 26 قول مقابل مشهور عدم جواز زياده بودن آن از مهر السنّه است . 27\r\nبنابر قول مشهور كه قائل به مالك بودن زوجه نسبت به مهر به سبب عقد نكاح اند ، در صورت پرداخت مهر توسط زوج و طلاق دادن زوجه قبل از آميزش ، نصف مهر به زوج بازگردانده مىشود ؛ ليكن تمامى نماى پديد آمده در مهر تا قبل از طلاق ، از آنِ زوجه است و نصف نمىگردد . 28\r\nشير دادن به كودك ، افزون بر دو سال تا يك و يا دو ماه پس از آن ، بنابر مشهور جايز است و بيشتر از آن جايز نيست . 29\r\nطلاق : در طلاق مبارات ( - - - ) مبارات ) بر خلاف طلاق خلع ( - - - ) خلع ) زوج نمىتواند از زوجه بيشتر از مقدار مهر مطالبه كند . 30\r\nنذر : در نذر ، نماى متصلِ مال نذر شده تابع نذر و داخل در آن است ، ليكن - به تصريح برخى - نماى منفصل چنين نيست و در ملكيت نذر كننده باقى مىماند ، مگر آنكه وى هنگام نذر قصد تعميم كرده باشد . 31\r\nغصب : غصب كننده ضامن تمامى منافع و نماهاى متصل و منفصل مال غصب شده است . بنابر اين ، بايد مثل يا قيمت آن را در صورت تلف به مالك آن بپردازد . 32\r\nچنانچه بر اثر اقدام غاصب ، ارزش مال غصب شده افزايش يابد ، در صورتى كه منشأ افزايش قيمت ، زيادهء حكمى و معنوى باشد - مثل آنكه حرفه‌اى را به برده آموخته يا گندمى را آرد كرده باشد - مال به صاحبش بازگردانده مىشود و غاصب مستحق چيزى نخواهد بود . و چنانچه زياده موجب كاهش قيمت اصل مال شود ،\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nغاصب ضامن ارش ( - - - ) ارش ) است و اگر مقدار افزوده شده ، عين قابل جدا سازى باشد مىتواند به قول مشهور حتى بدون اذن بلكه با منع مالك آن را بردارد و مال را به صاحبش برگرداند ، حتى اگر برداشتن آن موجب نقص مال گردد ؛ ليكن در اين صورت بنابر قول مشهور ، ضامن ارش آن خواهد بود . 33\r\nشفعه : نماهاى متصل به مال متعلّقِ حق شفعه ، مانند شاخه‌هاى افزوده شده به درخت ، در فاصلهء بين عقد بيع و اعمال حق شفعه ، از آنِ صاحب حق شفعه است ؛ ليكن نماهاى منفصل ، مانند سكونت در خانه و ميوهء درخت ، از آنِ خريدار است 34 ( - - - ) شفعه ) .\r\nلقطه : نماى پديد آمده در لقطه ( - - - ) لقطه ) ؛ اعم از متصل و منفصل ، قبل از سپرى شدن يك سال ؛ يعنى مدت اعلام آن توسط يابنده ، و نيز پس از گذشت سال به شرط عدم قصد تملك آن توسط يابنده از آنِ مالك مال است ، و در صورت قصد تملك در اينكه نماى منفصل پديد آمده در طول سال به تبع لقطه داخل در ملك وى مىشود ، يا به عنوان مال مجهول المالك ، نزد وى به امانت مىماند ، اختلاف است ؛ اما نماى حاصل پس از قصد تملّك از آنِ يابنده است و در صورت پيدا شدن صاحب آن ، چنانچه بخواهد عين مال را به مالك بازگرداند ، نماى منفصل به مالك داده نمىشود ؛ ضمن آنكه به جاى عين مىتواند بهاى آن را به مالكش بپردازد . 35\r\nحدود : چنانچه اجرا كنندهء حدّ ، به دستور حاكم ، افزون بر مقدار حدّ شرعى بر بزهكار تازيانه بزند و منجر به مرگ وى شود ، در صورتى كه حاكم به قصد قتل وى چنين دستورى نداده باشد و مقدار اضافى نيز به طور معمول موجب مرگ نگردد ، قتل شبه عمد به شمار رفته و نصف ديه بر عهدهء حاكم است ، مگر آنكه مجرى حدّ عالم به آن باشد كه در اين صورت ، وى ضامن نصف ديه خواهد بود . و اگر حاكم به اشتباه چنين دستورى داده ، و مجرى عالم به اشتباه او نباشد ، نصف ديه از بيت المال پرداخت مىگردد 36 ( - - - ) حَدّاد ) .\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nديات : ديهء انگشت اضافى ، يك سوم ديهء انگشت اصلى است 37 ( - - - ) انگشت ) . در دندان زايد اختلاف است كه آيا ديهء آن يك سوم ديهء دندان اصلى است ، يا در آن ، ديه ثابت نيست ، بلكه جانى بايد ارش بدهد 38 ( - - - ) دندان ) .\r\n1 . بلغة الفقيه 2 / 112 ؛ منية الطالب 1 / 230 * 2 . الروضة البهية 3 / 381 ؛ الحدائق الناضرة 20 / 118 * 3 . جواهرالكلام 2 / 266 - 276 * 4 . 166 * 5 . 3 / 67 ، 222 و 398 * 6 . 15 / 56 ؛ العروة الوثقى 4 / 15 - 16 ؛ مصباح الهدى 9 / 267 - 268 * 7 . مستمسك العروة 9 / 28 ؛ مهذب الأحكام 11 / 30 ؛ مدارك تحرير الوسيلة 3 / 42 - 43 * 8 . جواهر الكلام 15 / 291 ؛ العروة الوثقى 4 / 97 * 9 . وسيلة النجاة / 307 ؛ تحرير الوسيلة 1 / 358 ؛ هداية العباد ( گلپايگانى ) 1 / 325 * 10 . العروة الوثقى 4 / 278 - 279 * 11 . جواهر الكلام 19 / 308 * 12 . 431 * 13 . 37 / 175 - 176 * 14 . 22 / 416 ؛ غاية المرام 2 / 24 - 25 * 15 . جواهر الكلام 22 / 458 ؛ منهاج الصالحين ( خويى ) 2 / 13 * 16 . جواهر الكلام 23 / 340 ؛ المبسوط 2 / 89 - 90 * 17 . جواهر الكلام 25 / 5 - 14 * 18 . المهذب البارع 2 / 384 - 385 ؛ غاية المرام 2 / 14 ؛ جواهر الكلام 23 / 160 * 19 . الحدائق الناضرة 19 / 164 * 20 . 20 / 240 - 242 * 21 . جواهر الكلام 25 / 295 * 22 . 305 - 306 * 23 . قواعد الأحكام 2 / 335 ؛ ايضاح الفوائد 2 / 310 ؛ غاية المرام 2 / 245 ؛ جامع المقاصد 8 / 77 - 78 ؛ جواهر الكلام 26 / 344 * 24 . جواهر الكلام 27 / 8 - 9 ؛ العروة الوثقى 5 / 293 * 25 . جواهر الكلام 31 / 13 - 16 * 26 . 47 - 48 * 27 . 13 - 16 * 28 . مسالك الأفهام 8 / 234 - 235 ؛ الحدائق الناضرة 24 / 515 * 29 . جواهر الكلام 31 / 277 - 278 * 30 . 33 / 94 * 31 . مهذب الأحكام 22 / 310 ؛ منهاج الصالحين ( سيستانى ) 3 / 238 * 32 . جواهر الكلام 37 / 166 - 167 * 33 . 150 - 154 * 34 . 374 - 376 * 35 . مفتاح الكرامة 13 / 386 - 387 ؛ جواهر الكلام 38 / 373 - 377 ؛ منهاج الصالحين ( خويى ) 2 / 144 * 36 . إرشاد الأذهان 2 / 191 ؛ جواهر الكلام 41 / 473 * 37 . جواهر الكلام 43 / 256 * 38 . 233 - 235 .\r\n\r\nزياده روى - - - ) افراط\r\n\r\nزيارت\r\n\r\nزيارت حضور نزد كسى به قصد ديدار او از روى تكريم .\r\nزيارت در لغت به معناى ميل و قصد ( آهنگ ) چيزى يا كسى را كردن است و در عرف ، زيارتِ كسى ، عبارت است از آمدن نزد او به قصد تكريم و تعظيم و انس گرفتن با وى . 1\r\nزيارت اهل قبور ، اعم از معصومين عليهم السّلام و غير آنان با حضور در محل دفن آنان به قصد گراميداشت ايشان و سلام دادن بر آنان تحقق مىيابد . 2 علاوه بر آن به زيارت معصومان عليهم السّلام\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nاز راه دور و نيز زيارت امام زمان عجل اللَّه تعالى فرجه با توجه كردن و سلام دادن به ايشان زيارت اطلاق شده است . به زيارت كننده « زائر » ، به زيارت شونده « مَزور » و به زيارت و نيز مكان و محل دفن مزور « مزار » گويند ؛ چنان كه به كلماتى كه معصومان عليهم السّلام بدانها زيارت مىشوند ، همچون زيارت جامعهء كبيره و عاشورا ، « زيارت » اطلاق مىشود .\r\nاز احكام و آداب زيارت در بابهاى طهارت و حج و به مناسبت در باب نذر سخن گفته‌اند . برخى نيز براى آن با عنوان مزار پس از حج و عمره بابى مستقل منعقد كرده و از احكام و آداب آن به تفصيل در اين باب سخن گفته‌اند ؛ 3 چنان كه برخى با عنوان ياد شده كتابى مستقل نوشته‌اند ، مانند مزار ابن قولويه ، معروف به كامل الزيارات ؛ مزار مفيد ؛ مزار ابن مشهدى و مزار شهيد .\r\nزيارت معصومان عليهم السّلام : زيارت رسول اكرم صلّى اللَّه عليه و آله ، بويژه براى حج گزار مستحب مؤكد است و چنانچه زيارت آن حضرت از سوى همگان ترك شود ، بر حاكم اسلامى واجب است مردم را به زيارت وادارد ؛ 4 از اين رو ، برخى ، زيارت آن حضرت را در هر سال واجب كفايى دانسته‌اند . 5\r\nزيارت ديگر انبياى الهى ، همچون حضرت هود و صالح و نيز آدم و نوح ، دفن شده در جوار مرقد امير مؤمنان على عليه السّلام ، 6 همچنين زيارت ائمّه عليهم السّلام بويژه پس از گزاردن حج 7 و نيز حضرت زهرا سلام اللَّه عليها در روضه 8 ( محدودهء بين قبر شريف رسول خدا صلّى اللَّه عليه و آله و منبر آن حضرت ) مستحب مؤكد و در روايات بر آن تأكيد شده است . در اين ميان زيارت سالار شهيدان ، حضرت ابا عبداللَّه ، حسين بن على عليه السّلام از جايگاه و اهميّت ويژه‌اى برخوردار و بر آن تأكيد مضاعف شده است ؛ به گونه‌اى كه زيارت آن حضرت در بسيارى از اوقات ، اعم از شب و روز ، همچون شب و روز عرفه ، شبهاى قدر ، شب عيد فطر و قربان ، روز اول و نيمهء رجب ، نيمهء شعبان و شب و\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nروز جمعه مستحب مؤكد است ؛ چنان كه زيارت آن گرامى در شب و روز عاشورا و نيز روز اربعين استحباب دارد . 9 زيارت امام زمان عليه السّلام در هر زمان و مكان بويژه در سامرا و سرداب مقدس ، مستحب است . 10 برخى زيارت ائمّه معصوم عليهم السّلام را واجب كفايى دانسته‌اند . 11\r\nآداب زيارت : آداب زيارت معصومان عليهم السّلام كه رعايت آنها در همهء مشاهد مشرفه ( - - - ) مشاهد مشرفه ) مستحب است عبارتند از : غسل زيارت ( - - - ) غسل زيارت ) قبل از تشرف به حرم ؛ خواندن دعاى مأثور هنگام غسل ؛ طهارت از حدث اكبر ( جنابت ، حيض و نفاس ) و اصغر ؛ پوشيدن لباس پاك و پاكيزه و سفيد و نو ؛ كوتاه برداشتن گامها هنگام حركت به سمت روضهء مقدس و با آرامى و وقار حركت كردن ؛ پا برهنه بودن هنگام تشرف به روضهء منوّر ؛ خوش بو كردن خود در غير زيارت امام حسين عليه السّلام ؛ توجه و حضور قلب داشتن در وقت رفتن به حرم مطهّر ؛ توقف در آستانهء حرم شريف و اذن دخول خواستن ( - - - ) اذن دخول ) با كلمات مأثور يا با سلام كردن ؛ بوسيدن آستانهء مبارك ؛ سجده كردن براى خدا به شكرانهء توفيق زيارت ؛ بوسه زدن بر زمين رو به روى امام عليه السّلام ؛ داخل شدن به حرم با پاى راست و خارج شدن از آن با پاى چپ ؛ نزديك شدن به ضريح از پيش روى - جز در حرم عسكريين عليهم السّلام - به گونه‌اى كه بتواند خود را به آن بچسباند ؛ بوسيدن قبر مطهّر و گذاشتن و ماليدن طرف راست صورت بر آن ؛ پشت به قبله و رو به قبر ايستادن هنگام زيارت ؛ ايستاده بودن هنگام زيارت ، مگر آنكه عذرى داشته باشد ؛ به زير افكندن سر و به بالا و چپ و راست التفات نكردن هنگام تشرف به حرم و زيارت كردن ؛ گفتن تكبير به تعدادى كه وارد شده پيش از خواندن زيارت ؛ خواندن زيارت مأثور و وارد شده ؛ رفتن نزد سر مبارك و رو به قبله ايستادن و دعا كردن ؛ خواندن نماز زيارت ( - - - ) نماز زيارت ) پس از اتمام زيارت نزد سر امام عليه السّلام و\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nدر زيارت پيامبر صلّى اللَّه عليه و آله در روضهء مطهّر ( - - - ) روضه ) ؛ دعا كردن پس از نماز زيارت و افضل دعاى مأثور است ؛ خواستن حاجت براى خود و برادران دينى ؛ زيارت كردن به نيابت از خويشان و دوستان ؛ تلاوت قرآن كنار قبر مطهّر و هديه كردن ثواب آن به امام عليه السّلام ؛ اجتناب از سخنان ناشايسته و بيهوده و لغو ؛ بلند نكردن صدا در محضر پيامبر صلّى اللَّه عليه و آله و امام عليه السّلام ؛ شتاب كردن در خروج پس از اتمام زيارت و بيهوده ننشستن در حرم ؛ به عقب گام نهادن هنگام خروج از روضهء مقدس ؛ تصميم بر بازگشت براى زيارت ؛ وداع كردن با قبر مطهر با كلمات مأثور . 12\r\nزيارت از راه دور : زيارت پيامبر صلّى اللَّه عليه و آله و امامان عليهم السّلام و نيز حضرت زهرا سلام اللَّه عليها از راه دور نيز مستحب است ، چنان كه پس از زيارت امام حسين عليه السّلام ، زيارت جناب على اكبر و حضرت عباس عليهما السّلام و ديگر شهداى كربلا نيز از راه دور استحباب دارد . در زيارت از راه دور نيز غسل زيارت كردن و پوشيدن لباس پاك و پاكيزه و نيز زيارت كردن در زير آسمان ، مانند پشت بام يا بيابان ، به زيارت مأثور و خواندن نماز زيارت قبل از آن استحباب دارد ، هرچند خواندن نماز پس از زيارت نيز جايز است . 13\r\nنذر زيارت : از موارد انعقاد نذر ، نذر زيارت معصومان عليهم السّلام و صالحان و بزرگان دين است . چنانچه نذر ، مطلق زيارت - بدون تقيد به دور و نزديك - باشد ، بنابر تصريح برخى منصرف به زيارت از نزديك خواهد بود ، و اگر اطلاق ، نسبت به زمان باشد وقت آن موسّع است و هر زمان بخواهد مىتواند زيارت كند و در صورت مقيّد بودن به زمانى خاص واجب است در همان زمان صورت گيرد و اخلال عمدى به آن موجب ثبوت كفّاره است ؛ ليكن در اينكه قضا نيز واجب است يا نه ، اختلاف مىباشد . در صورت اخلال غير عمدى تنها قضاى زيارت واجب است .\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nاگر نذر مقيد به زيارت امامى خاص باشد ، زيارت امامى ديگر مجزى نخواهد بود .\r\nدر تحقق نذر زيارت ، صرف حضور نذر كننده نزد مزور كفايت مىكند ؛ هرچند به تصريح برخى ، سلام دادن نيز واجب است ، ليكن دعا و نماز زيارت واجب نيست . 14\r\nزيارت قبور بزرگان دين ، شهدا و امام زادگان : زيارت قبور ياران برگزيدهء پيامبر صلّى اللَّه عليه و آله و امامان عليهم السّلام همچون جناب سلمان در مدائن ، ابوذر در ربذه ؛ شهدا همچون عمار در صفيّن ، جعفر بن ابى طالب و ديگر شهداى مدفون در موته ؛ 15 بويژه حمزة بن عبد المطلب در احد ، 16 نيز جدّ ، عمو و همسر رسول خدا صلّى اللَّه عليه و آله ؛ جناب عبد المطّلب ، ابوطالب و حضرت خديجه در قبرستان حجون 17 ( - - - ) حجون ؛ قبرستان ) ؛ امام زادگان عظيم الشّأن ، مانند حضرت معصومه در قم ، حضرت عبدالعظيم حسنى در رى ، 18 همچنين نايبان خاص امام زمان عليه السّلام در عصر غيبت صغرى در بغداد 19 و ديگر بزرگان و عالمان دينى ، مستحب مؤكد است .\r\nزيارت قبور مؤمنان : زيارت قبر مؤمن ، بويژه در روزهاى جمعه قبل از طلوع خورشيد ، صبح شنبه ، دوشنبه و عصر پنج شنبه و طلب مغفرت براى وى و خواندن هفت بار سورهء قدر ، مستحب است 20 ( - - - ) اهل قبور ) .\r\nزيارت مؤمنان : زيارت مؤمنان مستحب مؤكّد و داراى فضيلت بسيار است . در روايتى از امام صادق عليه السّلام آمده است : « كسى كه برادر دينى خود را زيارت كند ، خداوند به او مىفرمايد من را زيارت كردى و پاداش تو بر من است و من براى تو به كمتر از بهشت رضايت نمىدهم » . 21 در حديثى ديگر از امام كاظم عليه السّلام آمده است : « كسى كه توفيق زيارت ما را نمىيابد اگر صالحان از برادران ايمانى را زيارت كند ، ثواب زيارت ما براى او نوشته مىشود » . 22\r\nاستقبال مزور از زائر ، مصافحه و\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nمعانقه و بوسيدن پيشانى يكديگر ، و به زحمت و تكلّف نينداختن مزور از آداب زيارت مؤمن است . 23\r\nاز موارد استثناى كراهت سفر در ماه رمضان ، مسافرت كردن جهت زيارت مؤمن است . 24\r\n1 . المصباح المنير و مجمع البحرين ، واژهء « زور » * 2 . الدروس الشرعية 2 / 23 و 153 ؛ جواهر الكلام 35 / 430 * 3 . تحرير الأحكام 2 / 109 و 117 ؛ الدروس الشرعية 2 / 5 * 4 . وسائل الشيعة 14 / 320 ؛ جواهر الكلام 20 / 51 - 52 * 5 . وسائل الشيعة 14 / 332 * 6 . 384 و 397 ؛ جواهر الكلام 20 / 103 * 7 . وسائل الشيعة 14 / 320 * 8 . جواهر الكلام 20 / 85 * 9 . وسائل الشيعة 14 / 409 و 459 - 479 ؛ منتهى المطلب 13 / 292 - 295 ؛ جواهر الكلام 20 / 95 - 97 * 10 . الدروس الشرعية 2 / 16 * 11 . وسائل الشيعة 14 / 443 * 12 . الدروس الشرعية 2 / 23 - 25 ؛ بحار الأنوار 100 / 134 - 137 ؛ جواهر الكلام 20 / 101 - 102 * 13 . جواهر الكلام 20 / 100 * 14 . الدروس الشرعية 2 / 153 ؛ جواهرالكلام 35 / 429 - 430 ؛ وسيلة النجاة / 582 * 15 . جواهر الكلام 20 / 103 * 16 . وسائل الشيعة 14 / 352 * 17 . مستند الشيعة 13 / 96 - 97 * 18 . وسائل الشيعة 14 / 575 - 576 ؛ جواهر الكلام 20 / 103 * 19 . بحار الأنوار 102 / 292 * 20 . وسائل الشيعة 7 / 415 و 3 / 223 و 14 / 591 ؛ الحدائق الناضرة 4 / 169 - 170 * 21 . الكافى ( كلينى ) 2 / 176 * 22 . وسائل الشيعة 14 / 585 * 23 . الدروس الشرعية 2 / 18 * 24 . كشف الغطاء 4 / 62 .\r\n\r\nزيارت اربعين\r\n\r\nزيارت اربعين زيارت امام حسين عليه السّلام در چهلمين روز شهادت آن حضرت .\r\nاز آن به مناسبت در باب حج نام برده‌اند .\r\nزيارت اباعبداللَّه عليه السّلام در چهلمين روز شهادت آن حضرت ( بيستم ماه صفر ) مستحب مؤكد و در روايتى از امام حسن عسكرى عليه السّلام يكى از پنج نشانهء مؤمن شمرده شده است . 1\r\n1 . وسائل الشيعة 14 / 478 .\r\n\r\nزيارت امين اللَّه\r\n\r\nزيارت امين اللَّه از زيارتهاى معروف .\r\nزيارت امين اللَّه از زيارتهاى معروف و معتبر است كه امام زين العابدين عليه السّلام با آن ، امير مؤمنان ، على عليه السّلام را زيارت كرده است . 1 از آن به مناسبت در باب حج نام برده‌اند .\r\nزيارت كردن امير مؤمنان و نيز ديگر امامان عليهم السّلام با زيارت امين اللَّه مستحب است . 2\r\n1 . المزار ( شهيداول ) / 114 - 116 ؛ الأنوار الإلهية / 129 *\r\n\r\n","description":"","footnote":"","page_name":" 331 ","page_number":331},
  {"content":"\r\n\r\n2 . مناسك حج و عمره ( بهجت ) / 293 ؛ كلمة التقوى 3 / 510 .\r\n\r\nزيارت جامعه\r\n\r\nزيارت جامعه زيارتى كه همهء معصومان عليهم السّلام بدان زيارت مىشوند .\r\nمعروف و مشهور ، بلكه برترين زيارت جامعه ، زيارت جامعهء كبيره است كه از امام هادى عليه السّلام نقل شده و داراى مضامين بلند و معارفى ژرف و فضائلى بسيار براى معصومان عليهم السّلام است . از ديگر زيارتهاى جامعه ، زيارت امين اللَّه ( - - - ) زيارت امين اللَّه ) و زيارت جامعهء صغيره مىباشد . عنوان ياد شده به مناسبت در باب حج آمده است .\r\nزيارت كردن معصومان عليهم السّلام با زيارت جامعه ، بويژه جامعهء كبيره مستحب است . 1\r\n1 . روضة المتقين 5 / 424 و 440 ؛ كلمة التقوى 3 / 510 ؛ الأنوار الإلهية / 129 .\r\n\r\nزيارت عاشورا\r\n\r\nزيارت عاشورا زيارت معروف امام حسين عليه السّلام .\r\nزيارت عاشورا از زيارتهاى معروف است كه از امام باقر عليه السّلام نقل شده و مشتمل بر صد لعن و سلام و داراى ثواب بسيار است . 1 البته زيارت عاشوراى ديگرى نيز از آن حضرت نقل شده كه مشتمل بر صد لعن و سلام نيست و همانند زيارت نخست ، ثواب فراوان دارد ؛ 2 ليكن زيارت عاشوراى معروف همان زيارت اول است .\r\nاز روايت صفوان از امام صادق عليه السّلام بر مىآيد كه زيارت عاشورا همراه دعاى پس از آن از احاديث قدسى ( - - - ) حديث قدسى ) به شمار مىرود كه خداوند متعال ، توسط جبرئيل آن را به رسول خدا صلّى اللَّه عليه و آله وحى كرده است . 3 از عنوان ياد شده در باب حج سخن گفته‌اند .\r\nزيارت حضرت اباعبداللَّه عليه السّلام از نزديك و دور و در هر زمان و مكانى به زيارت عاشورا ، همراه دو ركعت نماز زيارت ، مستحب است . خواندن آن قبل از زوال و نيز در صحرا يا بام خانه در زيارت از دور مستحب است . 4\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nدر برخى نسخه‌هاى زيارت عاشوراى معروف به ذكر تكبير قبل از زيارت اشاره شده است ؛ از اين رو ، برخى تصريح به استحباب آن كرده‌اند ؛ بلكه برخى گفته‌اند : مستحب است قبل از زيارت صدبار تكبير گفته شود . 5\r\nآيا نماز زيارت قبل از زيارت خوانده مىشود يا بعد از آن ؟ مسئله محل بحث و احتمالات مختلفى داده شده است . منشأ اختلاف ، اختلاف نسخه‌هاى زيارت است . 6 ليكن بسيارى دو ركعت نماز را بعد از زيارت دانسته‌اند . 7 البته در زيارت از راه دور مىتوان نماز را قبل از زيارت خواند ، بلكه تقديم اولى است . 8\r\nبرخى گفته‌اند : هنگام زيارت ، ابتدا بر امام حسين عليه السّلام سلام و بر قاتلان آن حضرت لعن و نفرين مىنمايد ، سپس دو ركعت نماز مىگزارد ، آنگاه زيارت را مىخواند و پس از اتمام آن ، دو ركعت نماز زيارت مىگزارد . 9\r\nخواندن دعاى صفوان ، معروف به دعاى علقمه ، پس از زيارت عاشورا مستحب است و موجب كمال زيارت خواهد بود ؛ ليكن جزء زيارت و شرط صحّت آن نيست . 10\r\nمستحب است صد بار سلام و لعن در يك مجلس گفته شود ؛ ليكن اين شرط كمال زيارت است نه صحّت آن . 11 برخى در صورت امكان ، در يك مجلس گفتن را لازم دانسته‌اند . 12\r\n1 . بحار الأنوار 101 / 290 - 296 * 2 . مستدرك الوسائل 10 / 412 - 416 * 3 . بحار الأنوار 101 / 296 - 300 * 4 . المزار ( شهيد اول ) / 178 ؛ شفاء الصدور 1 / 79 و 85 - 86 * 5 . المصباح ( كفعمى ) / 482 ؛ شفاء الصدور 1 / 87 * 6 . كامل الزيارات / 327 ؛ مصباح المتهجد / 773 ؛ المصباح ( كفعمى ) / 482 ؛ بحار الأنوار 101 / 300 - 301 * 7 . شفاء الصدور 1 / 84 - 87 * 8 . 83 * 9 . المصباح ( كفعمى ) / 482 - 485 ؛ شفاء الصدور 1 / 94 - 96 * 10 . شفاء الصدور 1 / 89 و 188 * 11 . مجمع المسائل 1 / 559 * 12 . شفاء الصدور 1 / 119 - 121 .\r\n\r\nزيارتگاه - - - ) مشاهد مشرّفه\r\n\r\nزيان - - - ) ضرر\r\n\r\nزيبايى\r\n\r\nزيبايى حسن ، جمال .\r\nاز آن به مناسبت در باب صلات ، نكاح و نيز مسائل مستحدثه سخن گفته‌اند .\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nبر اساس روايات متعدد ، آراستگى ظاهر و ظاهر شدن در برابر مردم در زيباترين هيئت ، كارى نيكو و پسنديده مىباشد كه مستحب است مؤمن آن را رعايت كند ؛ چه اينكه - بر حسب مفاد برخى روايات - خداوند متعال زيبا است و زيبايى را دوست دارد و فقر ( اظهار آن نزد مردم و در هيئت فقرا در آمدن ) را دشمن مىدارد . در حديثى امام صادق عليه السّلام به نقل از امير مؤمنان عليه السّلام مىفرمايد : « خود را براى برادر مسلمان بياراييد ؛ آنگونه كه براى فردى ناآشنا - كه دوست داريد شما را در نيكوترين هيئت ببيند - مىآراييد » . 1\r\nتلاوت قرآن كريم با صداى زيبا مستحب است . 2\r\nدر انتخاب همسر ، زيبايى از صفات مطلوب به شمار مىرود ؛ ليكن نبايد زيبايى و ثروت تنها ملاك انتخاب باشد ؛ بلكه لازم است به تدين همسر توجه ويژه و مضاعف صورت گيرد . در روايتى آمده است : « اگر كسى با زنى به جهت زيبايى و ثروت او ازدواج كند ، چيزى را در وى خواهد ديد كه ناخوشايند او است ؛ اما اگر به جهت دين دارى او با وى ازدواج نمايد ، خداوند هر دو را براى او جمع مىكند » . 3\r\nهمچنين مستحب است دايه‌اى كه براى كودك انتخاب مىشود ، مؤمن ، خردمند ، پاك دامن و زيبا باشد و گزيدن دايهء زشت مكروه است 4 ( - - - ) دايگى ) .\r\nافضل براى زنان ، بويژه زيبارويان نمازگزاردن در خانه و نرفتن به مسجد است . 5\r\nنماز عيد با اجتماع شرايط وجوب نيز بر زنان واجب نيست ؛ ليكن شركت آنان در نماز جايز است . 6 برخى قدما شركت زنان خوش قيافه و زيبارو را جايز ندانسته‌اند . 7\r\nدر صورت بروز اختلاف در امامت جماعت دو نفرى كه واجد شرايط امامت اند ، جهت مقدم داشتن يكى بر ديگرى مرجّحاتى ذكر كرده‌اند كه از آن جمله ، زيبايى چهره است . 8 همچنين است اگر اولياى ميّت در اقامهء نماز بر او با يكديگر اختلاف پيدا كنند 9 ( - - - ) تشاحّ ) .\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nآرايش كردن زن براى پوشاندن زشتى و زيبا نشان دادن وى به منظور فريب خواستگار ، تدليس و حرام است 10 ( - - - ) تدليس ) .\r\nاز ديدگاه برخى معاصران عمل زيبا سازى صورت و ديگر اعضاى بدن با جراحى جايز است ؛ 11 ليكن برخى در فرضى كه جراحى صرفاً به انگيزهء زيبايى صورت گيرد - و نه رفع نقص و زشتى ، بويژه نوع عارضى آن ، مانند زشتى ناشى از سوختگى - در جواز آن اشكال كرده‌اند 12 ( - - - ) جراحى پلاستيك ) .\r\nبازگو كردن زيباييهاى زن مؤمن شناخته شده در قالب شعر حرام است ( - - - ) تشبيب ) .\r\n( - - - ) زشتى ) ( - - - ) آراستن )\r\n1 . الكافى ( كلينى ) 6 / 438 - 440 ؛ وسائل الشيعة 5 / 5 - 8 * 2 . الكافى ( كلينى ) 2 / 615 ؛ كتاب المكاسب 1 / 302 - 303 * 3 . جواهر الكلام 29 / 38 - 39 ؛ وسائل الشيعة 20 / 49 - 51 ؛ العروة الوثقى 5 / 486 - 487 * 4 . جواهرالكلام 29 / 306 - 307 * 5 . 14 / 151 * 6 . 11 / 346 * 7 . المبسوط 1 / 171 ؛ كتاب السرائر 1 / 320 * 8 . جواهر الكلام 13 / 364 * 9 . 12 / 18 - 19 * 10 . مجمع الفائدة 8 / 83 * 11 . إرشاد السائل / 172 ؛ توضيح المسائل مراجع 2 / 953 * 12 . صراط النجاة 1 / 544 .\r\n\r\nزيتون\r\n\r\nزيتون ميوه‌اى بيضى شكل ، سفت و گوشتى به اندازهء توت / درخت زيتون .\r\nدر روايات ، درخت زيتون ، درختى مبارك شمرده شده و روغن آن غذاى پيامبران معرفى گرديده است . 1 از آن در باب زكات و تجارت سخن گفته‌اند .\r\nزكات : از برخى قدما نقل شده كه زكات به روغن و ميوهء درخت زيتون كاشته شده در زمين عشريه ( - - - ) زمين عشريه ) تعلّق مىگيرد .\r\nتجارت : در ربا ( - - - ) ربا ) ، ميوه و روغن زيتون يك جنس محسوب مىشوند و در نتيجه فروش يكى در برابر ديگرى با زيادى در يك طرف ، ربا و حرام است . 3 بنابر قول گروهى ، احتكار در روغن زيتون نيز ثابت است 4 ( - - - ) احتكار ) .\r\n1 . جواهر الكلام 36 / 501 - 502 * 2 . مختلف الشيعة 3 / 197 * 3 . جواهر الكلام 23 / 350 * 4 . كتاب المكاسب 4 / 369 .\r\n\r\nزيديه\r\n\r\nزيديه از فرقه‌هاى منحرف .\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nزيديه به گروهى كه قائل به امامت زيد بن على بن الحسين عليهما السّلام هستند اطلاق مىشود . آنان ضمن آنكه امامت را در فرزندان حضرت فاطمه سلام اللَّه عليها مىدانند ، معتقدند هر فاطمى عالمِ صالحِ صاحب رأى كه قيام كند و سلاح و شمشير برگيرد ، پيشواى واجب الاطاعه است ؛ خواه از فرزندان امام حسن عليه السّلام باشد يا از فرزندان امام حسين عليه السّلام . 1\r\nفرقهء زيديه در طول حيات خود دستخوش انشعاباتى شد و هر دسته براى خود عقيده و مرامى خاص داشت ؛ از قبيل جاروديه ( - - - ) جاروديه ) و بَتْريه ( - - - ) بتريه ) . عنوان ياد شده به مناسبت در بابهاى طهارت ، زكات و وقف به كار رفته است .\r\nبنابر قول مشهور ، زيديها محكوم به طهارت اند ، مگر آنكه يكى از عناوين نجس ، مانند ناصبى ( - - - ) ناصبى ) بر آنان منطبق باشد . 2\r\nاز شرايط مستحقان زكات ، مؤمن ( شيعهء دوازده امامى ) بودن است ؛ از اين رو ، دادن زكات به مثل زيديه صحيح نيست و كفايت نمىكند 3 ( - - - ) ايمان ) .\r\nاگر كسى مالى را بر شيعه وقف كند و قرينه‌اى كه موجب انصراف آن به گروهى خاص گردد ، وجود نداشته باشد ، شامل برخى گروههاى زيدى كه معتقد به خلافت بلافصل حضرت على عليه السّلام از پيامبر صلّى اللَّه عليه و آله هستند ، مانند جاروديه مىشود . 4\r\n( - - - ) شيعه ) ( - - - ) مخالف )\r\n1 . كتاب الملل و النحل 1 / 137 ؛ مجمع البحرين ، واژهء « زيد » * 2 . جواهر الكلام 6 / 67 ؛ مستمسك العروة 1 / 391 - 398 * 3 . جواهر الكلام 15 / 377 * 4 . المقنعة / 654 - 655 ؛ جواهرالكلام 28 / 40 - 41 .\r\n\r\nزير بغل\r\n\r\nزير بغل فرورفتگى ميان سينه و بازو در زير شانه .\r\nاز آن در باب طهارت و حج سخن گفته‌اند .\r\nطهارت : بلند گذاشتن موهاى زير بغل مكروه 1 و زدودن آنها ، 2 بويژه پيش از احرام 3 ( - - - ) احرام ) مستحب است .\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nمستحب است ازاله با نوره باشد و در صورت عدم دسترسى به نوره ، تراشيدن افضل از كندن مىباشد ، 4 بلكه كندن آنها مكروه است . 5\r\nدر كراهت يا حرمت ازالهء موهاى بدن ميّت از جمله زير بغل او ، اختلاف است . 6 هنگام حنوط ميّت ( - - - ) حنوط ) مستحب است زير بغل او را با كافور مسح كنند . 7\r\nهنگام غسل ، تخليل ( - - - ) تخليل ) مواضعى از بدن از جمله زير بغل مستحب است . 8\r\nحج : كندن موى بدن از جمله زير بغل بر محرم ، حرام و موجب ثبوت كفّاره است . كفّارهء كندن موى هر دو زير بغل ، يك گوسفند و بنابر مشهور ، كفّارهء كندن موى يكى ، اطعام سه مسكين است . 9 برخى ، زدودن به غير كندن را نيز در حكم ، ملحق به كندن كرده‌اند ؛ چنان كه حكم كندن قسمتى از موهاى زير بغل را ، در حكم زدودن تمامى آن دانسته‌اند . 10\r\n1 . معالم الدين ( قسم الفقه ) 2 / 916 * 2 . الحدائق الناضرة 5 / 541 * 3 . جواهر الكلام 18 / 175 * 4 . الدروس الشرعية 1 / 129 * 5 . وسائل الشيعة 2 / 136 * 6 . مدارك العروة 6 / 472 - 482 * 7 . العروة الوثقى 2 / 80 * 8 . ذكرى الشيعة 2 / 240 * 9 . مستند الشيعة 13 / 282 - 284 * 10 . 284 .\r\n\r\nزيرجامه - - - ) شلوار\r\n\r\nزيركى\r\n\r\nزيركى تيز فهمى و باهوشى .\r\nاز آن به مناسبت در باب حجر سخن گفته‌اند .\r\nكودك تا زمانى كه بالغ و رشيد نشده ، و سفيه ( - - - ) سفاهت ) تا وقتى كه به رشد نرسيده از تصرف در اموال خود منع شده‌اند . از راههاى احراز رشد در آنان ، آزمودن ايشان به داد و ستد است تا از اين طريق ، زيركى آنان و فريب نخوردنشان در معاملات محرز گردد . 1\r\n1 . جواهر الكلام 26 / 51 ؛ وسيلة النجاة / 487 .\r\n\r\nزين\r\n\r\nزين ابزارى چرمى كه جهت سوار شدن برپشت اسب نهند .\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nاز آن به مناسبت در بابهاى جهاد ، تجارت ، اجاره و اقرار سخن گفته‌اند .\r\nزين اسب دشمن كه هنگامهء جنگ سوار بر آن است جزو سلَب ( - - - ) سلب ) به شمار مىرود و از آنِ رزمندهء قاتل است . 1\r\nبه گفتهء برخى ، در داد و ستد چارپا ، زين آن داخل در معامله نيست ، مگر آنكه شرط شود . 2\r\nچارپايى كه جهت سوار شدن اجاره داده مىشود ، همهء آنچه كه در حدّ متعارف در سوار شدن بدان نياز است ، مانند ، زين ، پالان و افسار ، داخل در اجاره مىباشد و فراهم كردن آن بر اجاره دهنده لازم است . 3\r\nاقرار به اينكه اين چارپا مال فلانى است ، شامل زين بسته شده بر روى آن نمىشود ؛ هرچند از برخى ، شمول آن نقل شده است . 4\r\n1 . جواهر الكلام 21 / 190 * 2 . الدروس الشرعية 3 / 210 * 3 . جواهر الكلام 27 / 284 * 4 . 35 / 19 - 20 .\r\n\r\nزينت - - - ) آراستن\r\n\r\nزيور\r\n\r\nزيور آلت زينت ، آنچه با آن ، كسى ياچيزى را بيارايند .\r\nاز احكام آن در بابهاى طهارت ، صلات ، زكات ، خمس ، حج ، طلاق ، وصيّت ، يمين و ارث سخن گفته‌اند .\r\nطهارت : استفاده از ظرف طلا و نقره حتى - بنابر قول مشهور - در غير خوردن و آشاميدن حرام است . بنا بر اين ، استفاده از زيور آلات ميان تهى در خوردن و آشاميدن و مانند آن ، در صورت عدم صدق عنوان ظرف بر آن ، اشكال ندارد . 1\r\nصلات : مستحب است زن براى نماز خود را به زيور آلات بيارايد . 2 در اينكه صرف اظهار زيور آلاتى كه زن خود را بدان آراسته ، بدون آشكار كردن مواضع آن از بدن ، براى اجنبى حرام است يا نه ، اختلاف مىباشد . 3\r\nزكات : زكات تنها به طلا و نقرهء مسكوك تعلّق مىگيرد . بنابر اين ، در زيور آلات از طلا و نقره ، زكات واجب نيست . 4\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nدرروايتى از امام صادق عليه السّلام آمده است : « زكات زيور آلات ، عاريه دادن آن به ديگران است » ؛ از اين رو اين عمل مستحب است . 5\r\nخمس : زيور آلات در حدّ متعارف جزء مئونه ( - - - ) مئونه ) به شمار مىرود ؛ از اين رو ، خمس به آن تعلّق نمىگيرد . 6\r\nحج : بنابر قول برخى ، زيور آلات در حدّ متعارف از مستثنيات استطاعت ( - - - ) استطاعت ) است ؛ بدين جهت ، فروختن آن براى رفتن به حج واجب نيست . 7 برخى در اين حكم اشكال كرده‌اند . 8\r\nبنابر قول مشهور ، از محرمات احرام ( - - - ) احرام ) براى زن ، پوشيدن زيور آلات به قصد زينت است ؛ ليكن داشتن زيور آلات متداول كه قبلا از آن استفاده مىكرده ، بدون قصد زينت ، اشكالى ندارد ؛ هرچند بنابر تصريح برخى ، اظهار آن براى مردان ، حتى شوهرش حرام است . 9\r\nطلاق : استفاده از زيور آلات براى زن در عدّهء وفات ( - - - ) عدّه ) حرام است 10 ( - - - ) حداد ) .\r\nوصيّت و ارث : زيور آلاتِ شمشير جزء شمشير است ؛ از اين رو ، كسى كه شمشيرى را براى كسى وصيّت كرده ، زيور آلات آن نيز جزء وصيّت است و بايد به موصى له داده شود . 11 همچنين است حكم شمشيرى كه در ارث به عنوان حبوه ( - - - ) حبوه ) از آنِ پسر بزرگ‌تر است . 12\r\nيمين : در عرف ، بر انگشتر و مرواريد زيور صدق مىكند . بنابر اين ، اگر كسى سوگند ياد كند كه زيور استفاده نكند ، با استفاده از انگشتر و مرواريد ، قسم او شكسته و كفّاره بر وى واجب مىشود . 13\r\n( - - - ) آراستن )\r\n1 . جواهر الكلام 6 / 328 - 337 * 2 . العروة الوثقى 2 / 614 * 3 . جواهر الكلام 29 / 86 - 87 ؛ العروة الوثقى 2 / 318 ؛ مستمسك العروة 5 / 249 ؛ موسوعة الخوئى 12 / 86 * 4 . جواهر الكلام 15 / 183 * 5 . وسائل الشيعة 9 / 158 ؛ الروضة البهية 2 / 30 * 6 . جواهر الكلام 16 / 60 * 7 . مسالك الأفهام 2 / 129 * 8 . مدارك الأحكام 7 / 38 ؛ جواهر الكلام 17 / 253 * 9 . جواهر الكلام 18 / 371 - 373 * 10 . 32 / 276 * 11 . 28 / 323 * 12 . 39 / 138 * 13 . 35 / 334 - 335 .\r\n\r\n","description":"","footnote":"","page_name":" 339 ","page_number":339},
  {"content":"\r\n . \r\n","description":"","footnote":"","page_name":" 340 ","page_number":340},
  {"content":"\r\n\r\n\r\nحرف س\r\nسائبه - سينه زنى\r\n\r\n","description":"","footnote":"","page_name":" 341 ","page_number":341},
  {"content":"\r\n . \r\n","description":"","footnote":"","page_name":" 342 ","page_number":342},
  {"content":"\r\n\r\n\r\nسائبه\r\n\r\nسائبه شتر رها شده و آزاد / بردهء آزاد شده كه تحت ولاى آزاد كننده نيست .\r\nسائبه اسم فاعل از « ساب الماء ؛ آب بر زمين جارى شد » گرفته شده است . كسى كه چارپاى خود را رها كرده تا هرجا بخواهد برود ، مىگويد : « سَيَّبْتُ الدّابةَ » به مناسبت معناى لغوى به بردهء آزاد شده‌اى كه تحت ولاى آزاد كنندهء خود نيست « سائبه » گويند ؛ زيرا در تصرف مال خود آزاد است و هر كجا بخواهد آن را قرار مىدهد . 1\r\nخداوند متعال در قرآن كريم به چهار بدعت نابجا دربارهء حيوانات كه در ميان عرب جاهلى معمول بوده ، اشاره و تصريح مىكند : « خداوند براى هيچ يك از آنها حكمى مقرر نكرده است » . 2 از جملهء اين بدعتها سائبه است . سائبه شترى است كه اگر دوازده - و به روايتى ده - بچه شتر ماده مىزاييد آن را آزاد مىساختند و حتى كسى بر آن سوار نمىشد و به هر چراگاهى وارد مىشد و از هر آبگاه و چشمه‌اى آب مىنوشيد آزاد بود و كسى حق مزاحمت نداشت و از شير آن جز براى ميهمان نمىدوشيدند .\r\nبرخى در تبيين مفهومى سائبه گفته‌اند : در عرب جاهلى كسى نذر مىكرد كه چنانچه از سفر بازگردد و يا از بيمارى بهبود يابد ، شترى را آزاد و رها سازد . در اين صورت آن حيوان آزاد بود در هر چراگاهى بچرد و از هر آبشخورى آب بنوشد و كسى حق سوار شدن بر آن و استفاده از شير و گوشتش را نداشت .\r\nبرخى ديگر گفته‌اند : سائبه شتر رها و آزاد شده براى بتها بوده است . مردم جاهلى اين شتر را در اختيار خدمتكاران بتها قرار مىدادند و آنان شير آن را دوشيده ، به مسافران مىدادند . 3 فقها در باب وقف به مناسبت ذكر انواع وقفها از اين نوع آيين جاهلى ياد كرده‌اند . 4\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nاز سائبه به معناى دوم در باب ارث سخن گفته‌اند .\r\nمولايى كه با اختيار خود برده‌اش را در راه خدا آزاد كرده بر او ولاى عتق دارد و به سبب آن با شرايطى - از جمله نبودن وارث نسبى براى برده - از او ارث مىبرد . در مقابل ، پرداخت ديهء جنايات بردهء آزاد شده بر عهدهء صاحب ولاء خواهد بود ؛ ليكن در صورتى كه برده به سبب كفّاره يا نذر و مانند آن آزاد شود ، « سائبه » خواهد بود و مولايش بر او ولايى ندارد . 5\r\nسائبه همچون افراد آزاد مىتواند با شرايطى با ديگرى عقد ضمان جريره ببندد . در اين صورت ، طرف قرارداد متعهد به پرداخت ديه و ارش جنايت او خواهد بود و ارث او نيز براى آن فرد مىباشد . 6 وارث سائبهء بدون وارث - همچون افراد آزاد بى وارث - امام عليه السّلام است 7 ( - - - ) ولاء ) .\r\n1 . مجمع البيان 3 / 430 * 2 . مائده / 103 * 3 . مجمع البيان 3 / 432 ؛ الميزان 6 / 157 * 4 . المبسوط 3 / 286 - 287 ؛ تحرير الاحكام 3 / 294 * 5 . جواهر الكلام 39 / 223 - 232 ؛ الروضة البهية 8 / 181 - 183 * 6 . جواهرالكلام 39 / 254 - 259 * 7 . 259 - 260 .\r\n\r\nسائق\r\n\r\nسائق جلو برندهء چارپايان از پشت سر .\r\nبه‌كسىكه سوق دهندهء چارپايان از پشت سر است « سائق » و به كسى كه پيشاپيش آنها در حركت مىباشد « قائد » گويند . از آن به مناسبت در باب ديات نام برده‌اند .\r\nسائق ، ضامن جناياتى است كه چارپايان با دست يا پاى خود مرتكب مىشوند ؛ ليكن برخى ، او را ضامن جناياتى دانسته‌اند كه چارپايان با پاى خود انجام مىدهند نه با دست ؛ مگر در صورتى كه جنايت به سبب كوتاهى سائق به وى استناد داده شود . 1\r\n1 . جواهر الكلام 43 / 140 ؛ مبانى تكملة المنهاج 2 / 253 - 254 ؛ مستند الشيعة 13 / 203 .\r\n\r\nسائل به كف - - - ) گدايى\r\n\r\nسائمه\r\n\r\nسائمه شتر ، گاو يا گوسفند چرنده از چراگاه در طول سال ( - - - ) چريدن ) .\r\n\r\nساباط\r\n\r\nساباط پوشش و سقف راه .\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nساباط عبارت است از سقف بنا شده بر دو ديوار كه زير آن آمد و شد صورت مىگيرد . برخى ، سقف ميان دو خانه را نيز بدان افزوده‌اند . 1 از احكام مرتبط با آن در بابهاى صلات و صلح سخن گفته‌اند .\r\nاحكام ساباط از جهت ساختن آن در خيابان بن بست يا غير بن بست با بالكن مشترك است ( - - - ) بالكن ) . در اين مقاله به برخى احكام مشترك كه در مقاله بالكن نيامده اشاره مىشود .\r\nنمازگزاردن بر ساباطِ بنا شده بر راه جايز است ؛ 2 ليكن به قول برخى ، نماز خواندن بر ساباط ساخته شده روى جوى آب كراهت دارد . 3\r\nساختن ساباط بر راه ، در صورتى كه موجب تاريكى آن گردد ؛ به گونه‌اى كه رهگذران زيان ببينند ، جايز نيست . 4\r\nساختن ساباط بر ديوار يا ساختمان كسى ، جز با رضايت او جايز نيست . 5\r\nاگر كسى حق ساختن ساباط بر ديوار كسى را داشته باشد ، با خراب شدن ديوار ، هيچ كدام بر بازسازى آن اجبار نمىشوند . 6\r\n1 . لسان العرب و مجمع البحرين ، واژهء « سبط » * 2 . منتهى المطلب 4 / 331 * 3 . 348 * 4 . جامع المقاصد 5 / 414 - 415 * 5 . كلمة التقوى 4 / 214 * 6 . تذكرة الفقهاء 16 / 72 .\r\n\r\nسابق\r\n\r\nسابق [ مجلّى 
  ] اسب اول مسابقه 1 ( - - - ) اسب دوانى ) .\r\n1 . جواهر الكلام 28 / 213 .\r\n\r\nساج\r\n\r\nساج نوعى چوب سخت و سنگين ازدرختى با همين نام .\r\nاز آن به مناسبت در باب طهارت نام برده‌اند .\r\nمستحب است ميّت را هنگام غسل دادن در مكانى بلندتر از سطح زمين قرار دهند و بهتر است او را روى تختى از چوب درخت ساج و در صورت عدم دسترسى به آن ، بر تختى از ساير چوبها غسل دهند . 1\r\nفرش كردن كف قبر با ساج و مانند آن از قبيل آجر و سنگ مكروه است ، مگر آنكه ضرورت اقتضا كند ، مانند آنكه زمين نمناك باشد . 2\r\n1 . جواهر الكلام 4 / 144 * 2 . 332 - 333 .\r\n\r\n","description":"","footnote":"","page_name":" 345 ","page_number":345},
  {"content":"\r\n\r\n\r\nساحر - - - ) سِحر\r\n\r\nساحل\r\n\r\nساحل حاشيه و كنارهء دريا ، درياچه و رود بزرگ .\r\nاز آن در بخش پايانى باب خمس سخن گفته‌اند .\r\nساحل از انفال به شمار مىرود و احكام آن را دارد 1 ( - - - ) انفال ) .\r\n1 . جواهر الكلام 16 / 119 ؛ مستند العروة ( الخمس ) / 361 .\r\n\r\nساختمان\r\n\r\nساختمان بنا ، عمارت .\r\nاز آن به مناسبت در بابهاى طهارت ، تجارت ، صلح ، شفعه و ارث سخن گفته‌اند .\r\nطهارت : اشياى غير منقول ، همچون ساختمان در صورت نجس شدن ، با شرايطى با تابش نور مستقيم خورشيد پاك مىشوند 1 ( - - - ) خورشيد ) .\r\nتجارت : كسى كه ساختمانى را مىفروشد ، زمين و همهء طبقات آن ؛ اعم از بالا و پايين ، داخل در معامله است ؛ مگر آنكه هر طبقه مستقل ، و شواهد و قراينى بر خروج آن از معامله وجود داشته باشد . همچنين آنچه جزء ساختمان به شمار مىرود ، مانند درها و ديگر ابزار و تجهيزات به كار رفته در آن داخل در معامله است . 2\r\nصلح : مشرف ساختن ساختمان بر ساختمانى ديگر جايز است ، هرچند موجب كاهش روشنايى ملك مجاور گردد . 3\r\nشفعه : چنانچه شريك سهم خود را از زمينى كه ساختمان در آن بنا شده بفروشد ، براى شريك او حق شفعه در ساختمان نيز به تبع زمين ثابت مىشود 4 ( - - - ) شفعه ) .\r\nارث : به قول مشهور ، زوجه از زمين ارث نمىبرد ، ليكن از قيمت ساختمان بنا شده در آن ارث مىبرد 5 ( - - - ) زوجيت ) .\r\n( - - - ) آپارتمان ) ( - - - ) اتاق ) ( - - - ) خانه ) ( - - - ) ساختن )\r\n1 . جواهر الكلام 6 / 261 * 2 . 23 / 129 - 131 * 3 . 26 / 244 ؛ رسائل و مسائل 2 / 411 * 4 . 37 / 247 * 5 . مسالك الافهام 13 / 184 .\r\n\r\nساختن\r\n\r\nساختن بنا كردن ساختمان .\r\nاز اين عنوان به مناسبت در بابهاى طهارت ، صلات ، زكات ، حج ، جهاد و\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nغصب سخن گفته‌اند .\r\nساخت و ساز بنا جز در صورت نياز مكروه است ؛ 1 چنان كه مستحب است در ساخت و ساز به مقدار نياز بسنده كنند . 2 در حديثى از رسول خدا صلّى اللَّه عليه و آله آمده است : « كسى كه افزون بر نياز و به قصد فخر فروشى بر همسايگان و مباهات كردن بر برادران دينى بنايى بسازد ، خداوند آن بنا را در روز قيامت به صورت آتشى شعله ور بر او بار مىكند و بر گردنش مىاندازد و او را به آتش مىافكند ، مگر آنكه توبه كند » . 3\r\nساختن بنا بر روى قبر مكروه است ، مگر قبور پيامبران ، امامان و عالمان دينى كه ساختن بنا روى قبر آنان مصداق تعظيم شعائر الهى ( - - - ) شعائر ) است . 4\r\nساختن مسجد هر چند كوچك مستحب و داراى ثواب فراوان است . به حسب آنچه در روايات آمده هركس مسجدى - هرچند كوچك - بسازد ، خداوند براى او خانه‌اى در بهشت مىسازد 5 ( - - - ) مسجد ) .\r\nازجمله مصارف زكات ، ساختن بناهاى داراى مصلحت عمومى همچون مسجد ، مدرسه ، بيمارستان و پل است 6 ( - - - ) زكات ) .\r\nبنابر قول مشهور ، بلندتر ساختن بنابر كعبه براى اهالى مكه مكروه است . 7 ظاهر كلام برخى قدما حرمت آن است . 8\r\nذمّيان ( - - - ) اهل ذمّه ) نمىتوانند در قلمرو حكومت اسلامى ، معبد ، همچون كنيسه احداث كنند ؛ چنان كه حق ندارند خانه‌هاى خود را بلندتر از خانه‌هاى همسايگان مسلمان خود بسازند ؛ هرچند ابقاى پرستشگاه و خانه‌هاى موجود قبل از عقد ذمّه و نيز مرمت و تعمير آنها جايز است ؛ چنان كه خريدن خانهء بلندتر ، از مسلمان براى ايشان جايز مىباشد . 9\r\nچنانچه كسى در زمين غصبى بنايى احداث كند ، مالكيت او بر مصالح ساختمانى اى كه از خود او مىباشد ، محفوظ است و مالك زمين تنها مىتواند او را ملزم به تخريب ساختمان نمايد و در صورت آسيب ديدن زمين بر اثر تخريب بنا ، غاصب ضامن ارش ( - - - ) ارش ) آن خواهد بود . 10\r\n( - - - ) ساختمان )\r\n\r\n","description":"","footnote":"","page_name":" 347 ","page_number":347},
  {"content":"\r\n\r\n1 . وسائل الشيعة 5 / 315 * 2 . 337 * 3 . 338 * 4 . الحدائق الناضرة 4 / 130 - 132 ؛ جواهر الكلام 4 / 340 - 341 * 5 . وسائل الشيعة 5 / 203 ؛ جواهر الكلام 14 / 73 - 74 * 6 . توضيح المسائل مراجع 2 / 140 - 141 م 1925 * 7 . جواهر الكلام 20 / 50 - 51 * 8 . المهذب 1 / 273 * 9 . جواهر الكلام 21 / 280 - 285 * 10 . تحرير الوسيلة 2 / 186 - 187 .\r\n\r\nسادات - - - ) بنى هاشم\r\n\r\nسار\r\n\r\nسار پرنده‌اى كوچك و كمى بزرگ‌تر از گنجشك ، با رنگ سياه و نوك دراز .\r\nعنوان ياد شده به مناسبت در باب اطعمه و اشربه آمده است .\r\nسار از انواع گنجشك و از حلال گوشتان و خوردن گوشت آن حلال است . 1\r\n( - - - ) پرنده )\r\n1 . توضيح المسائل مراجع 2 / 594 م 2624 .\r\n\r\nسارق - - - ) سرقت\r\n\r\nساروج\r\n\r\nساروج ملاطى تركيب يافته از آهك و خاكستر .\r\nاز عنوان ياد شده در باب صلات سخن رفته است .\r\nسجده تنها بر زمين و آنچه از زمين برويد و خوردنى و پوشيدنى نباشد ، صحيح است ؛ از اين رو ، در حال اختيار سجده بر هر آنچه كه بر اثر استحاله ( - - - ) استحاله ) و دگرگونى در ماهيت از عنوان زمين خارج شده ، مانند ساروج صحيح نيست . 1 برخى - در فرض عدم امكان سجده بر چيزى كه سجده بر آن صحيح است - گفته‌اند : در صورت امكان بر پنبه و كتان و با نبود آن بر معدن يا قير و يا ساروج و با دسترس نداشتن به آن بر پشت دست سجده مىشود ؛ 2 ليكن برخى بر لزوم رعايت ترتيب ياد شده هنگام ضرورت اشكال كرده‌اند . 3 برخى ، سجده بر ساروج را حتى در حال اختيار صحيح دانسته‌اند . 4\r\n1 . تحرير الأحكام 1 / 218 * 2 . الدروس الشرعية 1 / 157 * 3 . ذخيرة المعاد / 242 ؛ جواهر الكلام 8 / 443 - 444 * 4 . الجامع للشرائع / 70 .\r\n\r\nساز - - - ) آلات موسيقى\r\n\r\nسازش - - - ) صلح\r\n\r\n","description":"","footnote":"","page_name":" 348 ","page_number":348},
  {"content":"\r\n\r\n\r\nسازشكارى\r\n\r\nسازشكارى عمل سازشكار ، اهل سازش بودن .\r\nسازشكارى عبارت است از سازش و مدارا كردن با دشمنان و مخالفان به جهت رهايى از خطر يا بيم از دست دادن منافع . به فرد دارندهء اين صفت « سازشكار » گويند . تفاوت سازشكارى كه از آن به « مُداهنه » تعبير مىشود با مدارا ( - - - ) مدارا ) آن است كه مدارا به نرمى و مهربانى رفتار كردن با رويكرد رعايت ناتوانى و كم ظرفيتى طرف است . بنابر اين ، منشأ آن ضعف قابليت ، تحمل و خِرد مدارا شونده است ؛ از اين رو ، مدارا برآيند عقل مىباشد كه فرد خردمند آن را به كار مىبندد ؛ در حالى كه خاستگاه سازشكارى جلب منافع دنيوى يا بيم به خطر افتادن موقعيت اجتماعى سازشكار است . با اين بيان ، تفاوت سازشكارى با تقيّه ( - - - ) تقيّه ) نيز آشكار مىشود ؛ زيرا تقيّه يعنى پنهان كردن اعتقادات خود و ابراز همسويى با دشمن با هدف دفع زيان و شرّ او ، نه جلب منافع دنيوى يا ترس از دست دادن موقعيّت .\r\nاز احكام عنوان ياد شده در برخى كتب فقهى سخن گفته‌اند .\r\nحكم تكليفى : مداهنه به معناى نزديك شدن به ستمگران و تبه كاران و اظهار دوستى با آنان و كرنش در برابر ايشان ، هرچند در قالب تمجيد و ستايش كردن ، به جهت رسيدن به منافع دنيوى يا حفظ موقعيت اجتماعى ، حرام است ، بلكه از گناهان بزرگ به شمار مىرود ؛ ليكن مداهنه براى دفع ضرر و شرّ آنان جايز مىباشد . 1\r\n1 . القواعد و الفوائد 2 / 155 ؛ الأقطاب الفقهية / 98 .\r\n\r\nساعت\r\n\r\nساعت مقدارى از زمان .\r\nمراد از ساعتى كه در مفهوم زمان به كار مىرود يكى از دو معناى ذيل است .\r\n1 . ساعت عرفى : مراد بخشى كوتاه از زمان است كه در عرف ، بويژه پيش از اختراع ساعتِ متداول امروزه ، رواج داشت ، مثل آنكه گفته مىشد : ساعتى صبر كن يا ساعتى نزد من بمان .\r\n\r\n","description":"","footnote":"","page_name":" 349 ","page_number":349},
  {"content":"\r\n\r\n2 . ساعت نجومى : ساعت نجومى به دو نوع ؛ ساعت مستوى [ مستقيم ؛ معتدل 
  ] و معوج تقسيم مىشود . مراد از ساعت مستوى يك بيست و چهارم از مجموع 24 ساعت شبانه روز است . و مراد از ساعت معوج يك دوازدهم ساعات شب يا روز است ، كه هر كدام جدا گانه به دوازده بخش تقسيم مىشود كه هر بخش يك ساعت محسوب مىگردد . البته در روزها و شبهاى غير معتدل كه اوج آن در اوائل تابستان و زمستان خواهد بود ، ساعت معوج با مستوى تفاوت مىكند . به عنوان مثال ، در شبهاى بلند و روزهاى كوتاه ، يك ساعت معوج شب از ساعت مستوى آن بيشتر و يك ساعت معوج روز از ساعت مستوى آن كمتر خواهد بود . 1 عنوان ياد شده در روايات و به مناسبت در كلمات فقها به كار رفته است .\r\nعنوان ساعت ، گاه در روايات بر ساعت عرفى ؛ يعنى بخشى كوتاه از شب يا روز كه اختصاص به حكم يا حالتى دارد ، اطلاق شده است . 2 مانند اينكه در روايتى بر بين طلوع سپيدهء صبح و طلوع خورشيد و نيز بين مغرب و عشا ، ساعت اطلاق شده است ( - - - ) ساعت غفلت ) . يا در روايتى ديگر ، در ازدواج موقت تعيين زمان به يك يا دو ساعت صحيح دانسته نشده كه فقها آن را به ساعت عرفى - كه مدت زمان آن معلوم نيست - حمل كرده‌اند . بنابر اين ، چنانچه زمان آن با ساعت متداول امروزى كه دقيق و منضبط است تعيين شود ، عقد صحيح خواهد بود . 3\r\nدر روايات ، ساعت به ساعت نجومى و تقسيم شبانه روز به 24 ساعت نيز اطلاق شده است ، از جمله از امام صادق عليه السّلام نقل شده كه ساعات هر يك از شب و روز دوازده ساعت و بهترين ساعت شبانه روز ، اوقات نماز است . 4 به گفته برخى ، مراد از ساعت در اين روايت بر حسب ظاهر ، ساعت نجومى معوج است . 5\r\n( - - - ) زمان ) ( - - - ) وقت )\r\n1 . لغت نامهء دهخدا * 2 . بحار الأنوار 89 / 173 ؛ الحدائق الناضرة 10 / 138 ؛ مستند الشيعة 6 / 123 * 3 . مرآة العقول 12 / 190 ؛ ملاذ الأخيار 12 / 61 ؛ وسائل الشيعة 21 / 58 ؛ جواهر الكلام 30 / 177 * 4 . الخصال / 488 ؛ وسائل الشيعة 7 / 66 * 5 . بحار الأنوار 89 / 173 و 82 / 259 .\r\n\r\n","description":"","footnote":"","page_name":" 350 ","page_number":350},
  {"content":"\r\n\r\n\r\nساعت اجابت\r\n\r\nساعت اجابت زمان به اجابت رسيدن دعا .\r\nساعتهاى استجابت دعا بنابر آنچه در روايات آمده است عبارتند از : روز جمعه پس از فراغت امام جمعه از خطبه تا زمان بر پايى صفها و نيز لحظات پايانى آن تا غروب خورشيد ؛ هر روز قبل از طلوع و غروب خورشيد ؛ در سحر ؛ هنگام زوال ؛ پايان شب پيش از طلوع فجر ؛ بعد از فجر و بعد از مغرب . 1\r\n1 . ذكرى الشيعة 4 / 147 - 148 ؛ رسائل الشهيد الثانى 1 / 278 ؛ بحار الأنوار 93 / 343 - 348 .\r\n\r\nساعت غفلت\r\n\r\nساعت غفلت فاصلهء زمانى بين نماز مغرب و عشا .\r\nدر كلمات فقها به زمان بين مغرب و عشا « ساعت غفلت » اطلاق شده است ؛ ليكن در اينكه مراد از بين مغرب و عشا ، فاصلهء زمانى بين نماز مغرب و عشا است كه در وقت فضيلتشان خوانده مىشوند يا مراد ، زمان بين مغرب و عشا ؛ يعنى فاصلهء زمانى غروب خورشيد تا غايب شدن سرخى در سمت مغرب ( شفق ) است ، اختلاف مىباشد . 1 بر پايهء روايتى ، امام محمد باقر عليه السّلام ، فاصلهء زمانى بين سپيدهء صبح و طلوع خورشيد را نيز از ساعت غفلت شمرده و مىفرمايد : ابليس لشكريان شب خود را از زمان غروب خورشيد تا ناپديد شدن شفق ، و لشكريان روز خود را از طلوع فجر تا بر آمدن خورشيد ، پخش مىكند . 2 از اين عنوان به مناسبت در باب صلات سخن گفته‌اند .\r\nخواندن دو ركعت نماز ، هرچند سبك ( اكتفا به حمد در هر ركعت ) بين مغرب و عشا مستحب است ؛ چنان كه خواندن دو ركعت نماز غفيله ( - - - ) نماز غفيله ) نيز استحباب دارد . 3 برخى ، تنها دو ركعت نماز غفيله را مستحب دانسته‌اند . 4 از بعضى نقل شده كه تنها چهار ركعت نافله مغرب مستحب است كه نماز غفيله نيز در آن مندرج مىباشد ، نه آنكه علاوه بر چهار ركعت ، دو ركعت ديگر بين مغرب و عشا استحباب داشته باشد . 5\r\n1 . الحدائق الناضرة 6 / 69 - 70 ؛ مفتاح الكرامة 5 / 1377 ؛ جواهر الكلام 7 / 42 ؛ نهاية التقرير 1 / 56 * 2 . من لا يحضره الفقيه 1 / 501 - 502 * 3 . ذكرى الشيعة 2 / 313 ؛ نهاية التقرير 1 / 51 - 53 * 4 . الحدائق الناضرة 6 / 71 * 5 . جواهر الكلام 7 / 40 - 41 .\r\n\r\n","description":"","footnote":"","page_name":" 351 ","page_number":351},
  {"content":"\r\n\r\n\r\nساعد\r\n\r\nساعد بين مچ و آرنج دست .\r\nاز احكام آن در باب قصاص و ديات سخن گفته‌اند .\r\nقصاص : در قطع عمدى ساعد تا آرنج ، قصاص ثابت است ؛ ليكن در قطع بعض ساعد در صورت امكان ، قصاص و در غير اين صورت ، به نسبت مساحت ( نصف ، يك سوم يا بيشتر و يا كمتر ) ديه ثابت خواهد بود . حكم ياد شده در صورتى است كه ساعد فرد آسيب ديده فاقد كف باشد ؛ اما اگر با كف باشد و جانى همراه كف دست بعض ساعد را نيز قطع كند ، بنابر قول مشهور قصاص در دست او تا مچ ثابت مىشود و نسبت به بعض ساعد حكومت [ ارش 
  ] ثابت خواهد بود . 1 برخى در اين صورت نيز نسبت به بعض ساعد به نسبت مساحت ، قائل به ثبوت ديه شده‌اند . 2 بعضى در ثبوت حكومت يا ديهء جداگانه براى بعض ساعد ترديد و توقف كرده‌اند . 3 برخى نيز گفته‌اند : اگر قصاص از بعض ساعد جانى ممكن باشد ، قصاص مىشود . در غير اين صورت ، بايد براى مجموع يك ديه بپردازد . 4\r\nديات : در قطع دو ساعد ديهء كامل ( ديهء قتل نفس ) و در قطع يكى نصف ديه ثابت است ؛ ليكن چنانچه ساعد همراه كف باشد و جانى مجموع كف و ساعد تا آرنج را قطع كند ، به قول مشهور ، براى مجموع كف و ساعد يك ديه پرداخت مىنمايد . 5 برخى قدما براى كف ، ديه و براى ساعد ، ارش را ثابت دانسته‌اند . 6 ظاهر كلام برخى ديگر ، ثبوت ديه‌اى جدا گانه - علاوه بر ديهء كف - براى ساعد است . 7\r\nديهء شكستن ، تَرَك برداشتن ، آشكار شدن استخوان ، كوبيده شدن ، در رفتن و جا به جا شدن استخوان ساعد بنابر قول مشهور همان ديهء استخوان است 8 ( - - - ) استخوان ) ؛ ليكن برخى گفته‌اند : ديهء شكسته شدن استخوان ساعد در صورتى كه بدون عيب و نقص بهبود يابد ، يك سوم ديهء نفس ( 333 و يك سوم دينار ) و ديهء شكسته شدن يكى از دو استخوان ساعد در صورت بهبود بدون عيب و نقص ، صد دينار و ديهء ترك خوردن آن ،\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nهشتاد دينار و در صورت نمايان شدن استخوان بر اثر جراحت ، 25 دينار و در صورت جابه جا شدن ، صد دينار و در صورت سوراخ شدن ، دوازده و نيم دينار و در صورت عميق بودن سوراخ - در حدى كه به طرف ديگر استخوان برسد - بر اثر فرورفتن آلت نوك تيزى همچون خنجر ، پنجاه دينار و در صورت پيدايى زخمى كه بهبود نيابد ، 33 و يك سوم دينار خواهد بود . 9\r\n( - - - ) ذراع )\r\n1 . جواهر الكلام 43 / 246 - 249 * 2 . كتاب السرائر 3 / 395 * 3 . تحرير الوسيلة 2 / 549 * 4 . مبانى تكملة المنهاج 2 / 178 * 5 . جواهر الكلام 43 / 245 - 246 * 6 . الوسيلة / 453 ؛ المهذب 2 / 474 * 7 . كتاب السرائر 3 / 395 * 8 . جامع المدارك 6 / 246 - 247 ؛ تفصيل الشريعة ( الديات ) / 215 * 9 . مبانى تكملة المنهاج 2 / 327 - 328 .\r\n\r\nساعى\r\n\r\nساعى گرد آورندهء ماليات ( - - - ) ماليات ) ازقبيل زكات ، خراج و جزيه ( - - - ) جبايه ) ( - - - ) عامل ) / سعى كننده بين صفا و مروه ( - - - ) سعى ) / سعايت كننده عليه ديگرى ( - - - ) سخن چينى ) .\r\n\r\nساق\r\n\r\nساق بين زانو و مچ پا .\r\nاز آن در بابهاى طهارت ، صلات ، قصاص و ديات سخن گفته‌اند .\r\nطهارت : پوشاندن عورت از بيننده - جز كسانى كه استثنا شده‌اند ، همچون زن و شوهر - واجب است . مراد از عورت ( - - - ) عورت ) بنابر قول مشهور ، در مرد ، آلت تناسلى ، بيضه‌ها و حلقهء دُبُر و در زن ، قُبُل و حلقهء دُبُر است ؛ ليكن بنابر اين ديدگاه پوشاندن بين ناف و زانو مستحب است . برخى ، پوشاندن ناف تا نصف ساق را مستحب دانسته‌اند 1 ( - - - ) پوشش ) .\r\nاز قطعات واجب كفن پيراهن است كه به گفتهء برخى بايد به اندازه‌اى باشد كه از سرشانه تانصف ساق را بپوشاند 2 ( - - - ) تكفين ) .\r\nصلات : نماز گزاردن در پاپوش ساق دار كه مانع رسيدن سر انگشتان به زمين در حال سجده نيست ، مانند خُفّ ( - - - ) خفّ ) و جوراب صحيح است و كراهت نيز ندارد . 3\r\nاز مستحبات نماز عيد فطر و قربان\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nآن است كه نمازگزار لباس خود را تا نصف ساق بالا بزند . 4\r\nقصاص : به قول مشهور ، چنانچه بر اثر جنايت عمدى پاى كسى از بعض ساق قطع شود ، قصاص در پاى جانى از مچ ثابت مىشود و نسبت به ساق ، حكومت [ ارش 
  ] ثابت مىگردد . 5 برخى گفته‌اند : در بعض ساق به نسبت مساحت آن ، ديه ثابت است ؛ بدين معنا كه در قطع نصف ساق ، نصف ديه و در قطع يك سوم آن ، يك سوم ثابت است و همين طور اگر بيشتر يا كمتر قطع شده باشد . 6 برخى نيز گفته‌اند : با امكان قصاص از بعض ساق ، جانى قصاص مىشود و با عدم امكان ، ديه ثابت مىگردد . 7 بعضى در ثبوت قصاص از مچ ، قائل به قول مشهور شده ، ليكن در ثبوت حكومت يا ديه به نسبت مساحت در ساق ترديد و توقف كرده‌اند . 8 برخى نيز گفته‌اند : احتمال مىرود مراد مشهور از حكومت در ساق ، محاسبهء ديهء ساق به نسبت مساحت آن باشد ؛ هرچند اين احتمال خلاف ظاهر كلام آنان است . 9 البته اگر جانى به عمد پا را از زانو قطع كند ، قصاص از زانو ثابت خواهد بود .\r\nديات : ديهء قطع دو ساق ، ديهء كامل ( ديهء قتل نفس ) و ديهء قطع يكى ، نصف آن است ، به شرط آنكه ساق بدون كف باشد ؛ اما اگر جانى پاى كسى را از زانو قطع كند بنابر قول مشهور ، براى مجموع قدم و ساق ، يك ديه ثابت مىگردد ؛ ليكن اگر از بعض ساق قطع كند ، در اينكه تنها يك ديه ثابت مىگردد يا براى قطع پا تا مچ نصف ديهء كامل و نسبت به ساق ، حكومت ثابت مىشود و يا ديه بر حسب مساحت - بنابر اختلاف اقوال كه در قصاص گذشت - محاسبه مىگردد ، مسئله اختلافى است . نظر مشهور قول دوم ( ثبوت حكومت ) است . 10\r\n1 . جواهر الكلام 8 / 182 - 183 ؛ العروة الوثقى 1 / 307 ؛ مستمسك العروة 2 / 187 * 2 . جواهر الكلام 4 / 165 * 3 . 8 / 153 - 157 * 4 . العروة الوثقى 3 / 398 * 5 . جواهر الكلام 42 / 400 - 402 ؛ مبانى تكملة المنهاج 2 / 178 * 6 . كتاب السرائر 3 / 395 ؛ تحرير الأحكام 5 / 594 * 7 . مبانى تكملة المنهاج 2 / 178 * 8 . تحرير الوسيلة 2 / 549 * 9 . جواهر الكلام 42 / 401 * 10 . مسالك الأفهام 15 / 426 - 427 ؛ مفتاح الكرامة 21 / 269 - 273 ؛ جواهر الكلام 43 / 246 - 248 و 278 - 280 ؛ مبانى تكملة المنهاج 2 / 300 و 314 - 315 .\r\n\r\n","description":"","footnote":"","page_name":" 354 ","page_number":354},
  {"content":"\r\n\r\n\r\nسال\r\n\r\nسال دوازده ماه .\r\nسال شرعى كه احكام مرتبط با زمان بر اساس آن تنظيم شده ، سال قمرى است كه دوازده ماه ( - - - ) ماه ) است . بر اساس محاسبهء نجومى ، يك ماه قمرى - كه به فاصلهء زمانى قرار گرفتن دوبارهء خورشيد و ماه بر يك خط نصف النهار و يا مقارنهء مجدد آن دو اطلاق مىگردد - 29 روز و دوازده ساعت و 44 دقيقه است . بنابر اين ، سال قمرى 354 روز و هشت ساعت و 48 دقيقه خواهد بود ؛ ليكن از آنجا كه مقدار زمان هر سال ، هشت ساعت و 48 دقيقه ، افزون‌تر از 354 روز است ، به طور تقريب در هر سه سال قمرى يك سال كبيسه و به طور دقيق در هر سى سال ، يازده سال كبيسه اتفاق مىافتد كه شمار آن 355 روز خواهد بود . 1\r\nسال شمسى عبارت است از مدت يك دورهء حركت انتقالى زمين به دور خورشيد و معادل است با دوازده ماه شمسى و 365 روز و پنج ساعت و 48 دقيقه و 46 ثانيه . از عنوان ياد شده در بابهاى طهارت ، صلات ، زكات ، خمس ، حجر ، وصيّت ، نكاح و طلاق سخن گفته‌اند .\r\nطهارت : بنابر قول مشهور ، زن غير قرشى و غير نبطى با سپرى شدن پنجاه سال قمرى از عمرش يائسه مىشود . سن يائسگى در زن قرشى ( - - - ) قرشيه ) و نبطى ( - - - ) نبطيه ) اتمام شصت سال قمرى است 2 ( - - - ) يائسگى ) .\r\nصلات : خواندن نماز ميّت بر ميّتى كه شش سال قمرى او تمام شده باشد واجب است . 3\r\nزكات : از شرايط تعلق زكات به انعام ثلاث ( گاو ، گوسفند و شتر ) و نقدين ( طلا و نقره ) گذشت يك سال قمرى از مالكيت مالك نسبت به آنها است ؛ بدين معنا كه با سپرى شدن يازده ماه ملكيت و ورود در ماه دوازدهم ، زكات آنها واجب مىشود . بنابر اين ، چنانچه در طول مدت يازده ماه يكى از شرايط وجوب زكات ، همچون عقل و نصاب از بين برود ، سال باطل و زكات منتفى مىشود 4 ( - - - ) زكات ) .\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nخمس : زمان پرداخت خمس سود كسب ، سپرى شدن يك سال از آغاز به كسب و كسر هزينه‌هاى انجام گرفته در طول سال است ؛ هر چند انسان مىتواند قبل از سپرى شدن سال نيز با احتساب و تخمين مئونهء سال از پيش و كسر كردن آن ، خمس باقى ماندهء درآمد را بدهد . 5 البته تعيين سال شمسى نيز به عنوان سال خمسى و محاسبهء خمس بر اساس آن بدون اشكال است 6 ( - - - ) خمس ) .\r\nحجر : سن بلوغ بنابر قول مشهور در دختر نه و در پسر ، پانزده سال قمرى تمام است . بنابر اين ، چنانچه قبل از آن ديگر نشانه‌هاى بلوغ ، همچون احتلام ( - - - ) احتلام ) و روييدن موى زهار ، تحقق نيافته باشند ، با رسيدن به سن ياد شده حكم به بلوغ فرد مىشود 7 ( - - - ) بلوغ ) .\r\nوصيّت : بر عدم صحّت وصيّت كودك قبل از ده سالگى ادعاى اجماع شده است و پس از آن بنابر قول مشهور ، وصيّت در راههاى خير ، براى خويشاوندان و غير آنان جايز و نافذ است . 8\r\nنكاح : با جدا شدن زن و مرد از يكديگر و بروز اختلاف بر سر حضانت فرزند ، بنابر قول مشهور - كه بر آن ادعاى اجماع نيز شده - در دو سال نخست زندگى كودك ( دوران شير خوارگى ) مادر در امر حضانت سزاوارتر از پدر است و پس از آن ، در پسر ، اولويت با پدر و در دختر تا هفت سالگى اولويت با مادر و پس از آن با پدر خواهد بود 9 ( - - - ) حضانت ) .\r\nمدت كامل شيردادن دو سال است و شيردادن به كودك پس از دو سالگى موجب محرميّت نمىگردد ( - - - ) رضاع ) .\r\nطلاق : زنى كه شوهرش مفقود شده ، چنانچه كسى كه هزينهء زندگى او را تأمين كند وجود نداشته باشد و به حاكم شرع رجوع كند ، حاكم ضمن تعيين مهلت چهار ساله براى او ، از حال شوهرش جست و جو مىكند و در صورت نيافتن او ، زن را طلاق و پس از انقضاى عدّهء وفات ، به او اجازهء ازدواج با مردى ديگر مىدهد 10 ( - - - ) مفقود الأثر ) .\r\n( - - - ) سن )\r\n\r\n","description":"","footnote":"","page_name":" 356 ","page_number":356},
  {"content":"\r\n\r\n1 . رسالة حول مسألة رؤية الهلال / 19 * 2 . جواهر الكلام 3 / 160 - 163 * 3 . 12 / 4 - 7 * 4 . 15 / 97 - 98 * 5 . الحدائق الناضرة 12 / 353 ؛ جواهر الكلام 16 / 78 - 82 * 6 . توضيح المسائل مراجع 2 / 15 - 16 * 7 . جواهر الكلام 26 / 16 - 28 * 8 . 28 / 270 - 271 * 9 . 31 / 284 - 290 * 10 . 32 / 293 .\r\n\r\nسامّ ابرص\r\n\r\nسامّ ابرَص مارمولك يا نوعى از آن .\r\nعنوان ياد شده در كتابهاى لغت مرادف « وزغ » - كه به مارمولك و چلپاسه معنا شده - آمده است . برخى لغويان آن را نوعى بزرگ از مارمولك دانسته‌اند . 1 اين اختلاف در كلمات فقها نيز به چشم مىخورد ؛ ليكن از نظر فقهى ثمره اى بر اين بحث مترتب نيست 2 ( - - - ) مارمولك ) .\r\n1 . لسان العرب ، واژهء « برص » * 2 . روض الجنان 1 / 431 ؛ الوافى 2 / 219 و 6 / 87 ؛ جواهر الكلام 5 / 58 ؛ كتاب الطهارة ( شيخ انصارى ) 3 / 82 .\r\n\r\nسامرا\r\n\r\nسامرا [ سُرمَن رَأى 
  ] از شهرهاى عراق .\r\nاز آن به مناسبت در بابهاى صلات ، جهاد و مزار نام برده‌اند .\r\nصلات : علم به قبله ، در صورت امكان واجب است و اعتماد بر ظن جايز نيست . از راههاى دستيابى به علم ، محراب معصوم عليه السّلام است كه در آن نماز خوانده باشد ، مانند مسجد منسوب به امام هادى عليه السّلام در سامرا ، بنابر صحّت اين نسبت . البته به شرطى كه در بازسازيهاى بعدى تغييرى در محراب آن ايجاد نشده باشد . 1\r\nجهاد : فقها در تبيين مراد از دارالإسلام ، يكى از مصاديق آن را شهرى دانسته‌اند كه در اسلام بنا شده و كفّار در بناى آن نقشى نداشته باشند ، مانند سامرا 2 ( - - - ) دارالإسلام ) .\r\nمزار : زيارت عسكريين ( امام هادى و امام حسن عسكرى ) عليهما السّلام در سامرا 3 و زيارت امام زمان عجل اللَّه تعالى فرجه الشريف در هر زمان و مكان ، بويژه سرداب مقدس در سامرا مستحب است . 4\r\n1 . الحدائق الناضرة 6 / 393 و 395 ؛ ذكرى الشيعة 3 / 167 * 2 . مسالك الأفهام 3 / 78 ؛ جواهر الكلام 21 / 281 * 3 . المهذب 1 / 289 ؛ الدروس الشرعية 2 / 15 * 4 . الدروس الشرعية 2 / 16 .\r\n\r\n","description":"","footnote":"","page_name":" 357 ","page_number":357},
  {"content":"\r\n\r\n\r\nسامره\r\n\r\nسامره فرقه‌اى از يهود .\r\nسامريان گروهى از يهودند كه با ديگر يهوديان در بعضى باورهاى دينى اختلاف دارند . آنان - بنابر آنچه گفته شده - تنها به نبوت حضرت موسى ، هارون و يوشع عليهم السّلام اعتقاد دارند و پس از ايشان ، نبوّت هيچ پيامبرى را قبول ندارند ، جز يك پيامبر كه معتقدند تورات آمدنِ او را بشارت داده است و او به حكم تورات حكم مىكند .\r\nقبلهء فرقهء ياد شده كوه طور است كه خداوند بر آن با حضرت موسى عليه السّلام سخن گفته است . آنان معتقدند خداوند حضرت داوود را به بناى بيت المقدس بر اين كوه امر كرده بود ؛ ليكن وى مخالفت كرد . 1 عنوان ياد شده به مناسبت در باب جهاد و نكاح به كار رفته است .\r\nبه قول برخى ، سامريان در صورتى كه با ديگر يهوديان در فروع دين اختلاف داشته باشند ، مشمول احكام اهل كتاب‌اند ( - - - ) اهل كتاب ) ؛ اما اگر اختلافشان با آنان در اصول دين باشد ، محكوم به حكم ساير كفاراند 2 ( - - - ) كفر ) . برخى ديگر گفته‌اند : اگر آنان خود را منتسب به حضرت موسى عليه السّلام بدانند و تورات را قبول داشته باشند ، محكوم به احكام اهل كتاب‌اند ، هرچند اختلافشان با ديگر فرقه‌هاى يهود در اصول دين باشد . 3\r\n1 . كشف اللثام 7 / 216 ؛ كتاب الملل والنحل 1 / 199 - 200 * 2 . قواعد الاحكام 3 / 37 ؛ التنقيح الرائع 3 / 100 * 3 . جامع المقاصد 3 / 448 - 449 ؛ الحدائق الناضرة 24 / 24 ؛ جواهر الكلام 30 / 45 - 46 .\r\n\r\nسامعه - - - ) شنوايى\r\n\r\nسايبان - - - ) سايه\r\n\r\nسايه\r\n\r\nسايه تاريكى نسبى ايجاد شده بر اثر جلوگيرى از تابش مستقيم نور در يك سطح يا در فضا .\r\nاز آن در بابهاى صلات ، اعتكاف ، حج و به مناسبت در بابهاى تجارت ، صلح ، عاريه ، اجاره و احياء موات سخن گفته‌اند .\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nسايه و نماز : از راههاى شناخت زمان زوال ( وقت نمازظهر ) شروع سايهء شاخص ( - - - ) شاخص ) به سمت افزايش پس از كاهش و يا از بين رفتن آن است . 1\r\nبه قول مشهور ، وقت فضيلت نماز ظهر از اول زوال تا رسيدن سايهء شاخص به اندازهء آن است و وقت فضيلت نماز عصر از زمان رسيدن سايهء شاخص به اندازهء آن تا زمان رسيدن سايه به اندازهء دو برابر شاخص است . 2 همچنين بنابر قول مشهور ، وقت نماز جمعه ( - - - ) نماز جمعه ) از زوال تا رسيدن سايهء شاخص به اندازهء آن است . 3\r\nبنابر اشهر ، بلكه مشهور ، وقت نافلهء ظهر از زوال تا رسيدن سايهء شاخص به اندازهء دو قدم ( دو هفتم شاخص ) و نافلهء عصر از زوال تا رسيدن سايهء شاخص به اندازهء چهار قدم ( چهار هفتم شاخص ) است 4 ( - - - ) نماز نافله ) .\r\nسايه و اعتكاف : اعتكاف كننده در مدت اعتكاف نبايد از مسجد خارج شود ، مگر در موارد ضرورت . در صورت خروج از روى ضرورت ، نبايد زير سايه بان بايستد يا بنشيند . در جواز راه رفتن زير سايه بان اختلاف است 5 ( - - - ) اعتكاف ) .\r\nسايه و حج : بنابر قول مشهور ، بر مرد محرم زير سايه بان قرار گرفتن ، مانند ماشين سقف دار و چتر در حال حركت به سوى يكى از منازل ، همچون مكه ، عرفات ، مشعر و منى ، حرام و موجب كفّاره است ، مگر آنكه از روى ضرورت و عذر باشد . بر اين قول ادعاى اجماع شده است ؛ 6 ليكن در اينكه اين حكم اختصاص به سواره دارد يا شامل پياده نيز مىشود ، و نيز در اينكه اختصاص به سايه بان متحرك - همچون دو مثال ياد شده - دارد يا شامل سايه بان ثابت ، همچون درخت و تونل نيز مىگردد و نيز در اينكه حرمت اختصاص به سايه بان بالاى سر دارد يا شامل سايه بان سمت چپ يا راست نيز مىشود ، اختلاف است . 7\r\nاستتار از نور خورشيد با دستها بر محرم جايز است ؛ 8 چنان كه زير سايه بان حركت كردن براى زن و كودك محرم و نيز مرد معذور ، همچون بيمار اشكال ندارد ؛ هرچند در فرض آخر ، بر او واجب است كفّاره بدهد . 9\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nبدون شك قرار گرفتن زير سايه بان ثابت در منزل ، همچون مكّه بر مرد محرم جايز است ؛ ليكن در حال حركت در منزل - مانند رفتن به مسجد الحرام - آيا زير سايه بان متحرك قرار گرفتن ، همچون چتر جايز است يا حرام ، اختلاف مىباشد . 10 همچنين است اگر محرم در بين راه پيش از آنكه به منزل برسد ، توقف كند . 11\r\nآيا حرمت قرار گرفتن زير سايه بان در فرض وجود خورشيد در آسمان است يا مطلقا حرام مىباشد ؛ خورشيد در آسمان باشد يا نباشد ؟ مسئله اختلافى است . بنابر قول نخست ، رفتن زير سايه بان در شب و نيز در روز هنگامى كه خورشيد پشت ابر قرار دارد ، جايز مىباشد ؛ بر خلاف قول دوم كه حرام خواهد بود . 12 البته اين بحث در كلمات قدما و بسيارى از متأخران مطرح نشده ، بلكه بيشتر در كلمات معاصران آمده است .\r\nرفتن محرم زير سايه بان براى فرار از باران ، باد و يا سرما و مانند آنها از عوارضى كه موجب آزار انسان مىشود حرام است ؛ هرچند بنابر قولى استفاده از سايه بان در شب معمولى و معتدل يا در هواى ابرى در صورت عدم وجود باران و ديگر عوارض جايز است . 13\r\nكفّارهء زير سايه بان رفتن به قول مشهور يك گوسفند است . 14 برخى قدما كفّارهء آن را يك مدّ طعام ( - - - ) مدّ ) - همچون گندم - براى هر روز دانسته‌اند . 15 برخى ديگر ، كفّارهء آن را براى كسى كه بدون عذر مرتكب اين عمل شده ، براى هر روز يك گوسفند و براى معذور ، در تمامى مدّت يك گوسفند دانسته‌اند . 16 از بعضى قدماى ديگر نيز نقل شده كه كفّارهء آن سه روز روزه گرفتن يا شش فقير ، هر يك را به اندازهء دو مدّ اطعام كردن و يا يك گوسفند است . 17\r\nآيا كفّاره با چند بار زير سايه بان رفتن تكرار مىشود ؟ بسيارى بر عدم تكرار تصريح كرده‌اند . 18 برخى در صورت تعدد سبب زير سايه بان رفتن - مانند آنكه يك بار به جهت سرما زير سايه بان رفته باشد و بار ديگر به جهت گرما - قائل به تعدد كفّاره شده‌اند . 19\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nساير احكام : راه رفتن در سايه مستحب است . 20 انسان مىتواند در مكان مباح بدون تكيه بر ديوار يا درخت ديگرى از سايهء آن استفاده كند ؛ هرچند مالك از آن نهى كرده باشد . 21\r\nكسى كه زمينى را جهت درخت كارى به ديگرى عاريه داده ، مىتواند بدون اجازهء عاريه گيرنده داخل زمين شده ، از سايهء درختان استفاده كند ؛ اما عاريه گيرنده تنها براى درخت كارى و امور مربوط به آن همچون آبيارى درختان مجاز است در آن زمين رفت و آمد كند . در جواز دخول وى جهت گردش و استراحت در زير سايهء درختان ، اختلاف است . 22\r\nبه تصريح برخى ، سايهء درخت از منافع آن به شمار مىرود ؛ از اين رو ، اجاره دادن درخت براى استفاده از سايهء آن صحيح است . 23\r\nنصب سايه بان در معابر عمومى جهت استفاده از سايهء آن در صورت مزاحمت نداشتن براى رهگذران ، جايز است . 24\r\n1 . جواهر الكلام 7 / 97 ؛ التنقيح ( الصلاة ) 1 / 231 * 2 . العروة الوثقى 2 / 250 - 251 ؛ التنقيح ( الصلاة ) 1 / 207 * 3 . روض الجنان 2 / 755 ؛ جواهر الكلام 11 / 134 - 137 * 4 . الروضة البهية 1 / 487 - 488 ؛ جواهر الكلام 7 / 170 - 171 * 5 . تذكرة الفقهاء 6 / 295 ؛ جواهر الكلام 17 / 185 ؛ مستمسك العروة 8 / 577 - 578 ؛ مصباح الهدى 9 / 191 - 192 * 6 . جواهر الكلام 18 / 394 * 7 . 394 - 405 ؛ المعتمد فى شرح المناسك 4 / 233 - 239 * 8 . مدارك الأحكام 7 / 354 ؛ جواهر الكلام 18 / 401 ؛ المعتمد فى شرح المناسك 4 / 239 * 9 . تحرير الأحكام 2 / 33 ؛ جواهر الكلام 18 / 405 - 406 * 10 . كشف اللثام 5 / 403 ؛ جواهر الكلام 18 / 406 ؛ المعتمد فى شرح المناسك 4 / 242 - 244 * 11 . كشف اللثام 5 / 403 ؛ المعتمد فى شرح المناسك 4 / 242 ؛ التهذيب فى مناسك العمرة والحج 2 / 331 ؛ كلمة التقوى 3 / 333 * 12 . مستند الشيعة 12 / 32 - 33 ؛ كتاب الحج ( گلپايگانى ) 2 / 220 - 223 ؛ كتاب الحج ( شاهرودى ) 3 / 253 - 254 ؛ تفصيل الشريعة ( الحج ) 3 / 292 - 299 * 13 . تحرير الوسيلة 1 / 427 ؛ المعتمد فى شرح المناسك 4 / 240 - 242 ؛ مهذب الأحكام 13 / 204 * 14 . الحدائق الناضرة 15 / 479 ؛ المعتمد فى شرح المناسك 4 / 246 * 15 . المقنع / 234 * 16 . الكافى فى الفقه / 204 * 17 . مختلف الشيعة 4 / 168 * 18 . مسالك الأفهام 2 / 486 ؛ مدارك الأحكام 8 / 443 - 444 ؛ ذخيرة المعاد / 623 ؛ الحدائق الناضرة 15 / 482 - 483 ؛ المعتمد فى شرح المناسك 4 / 246 - 248 * 19 . جواهر الكلام 20 / 417 ؛ مهذب الأحكام 13 / 360 - 361 * 20 . جواهر الكلام 22 / 466 * 21 . الدروس الشرعية 3 / 344 ؛ جواهر الكلام 8 / 284 و 26 / 265 - 266 * 22 . المبسوط 3 / 55 ؛ مسالك الأفهام 5 / 149 ؛ جواهر الكلام 27 / 179 - 181 * 23 . جواهرالكلام 27 / 303 * 24 . 38 / 81 .\r\n\r\n","description":"","footnote":"","page_name":" 361 ","page_number":361},
  {"content":"\r\n\r\n\r\nساييدن\r\n\r\nساييدن دو چيز را معمولًا با فشار بر روى هم كشيدن يا يكى را بر ديگرى كشيدن .\r\nعنوان ياد شده به مناسبت در بابهاى طهارت ، حج و حدود به كار رفته است .\r\nطهارت : ناخن گرفتن در روز جمعه هرچند به ساييدن آن براى كسى كه ناخنش كوتاه مىباشد ، مستحب است . 1 همچنين به تصريح برخى ، ساييدن و سوهان كردن آن پس از چيدن ، استحباب دارد . 2\r\nحج : ازالهء ناخن براى محرم ( - - - ) احرام ) هرچند به ساييدن آن حرام است . برخى ، ازاله به نحو ساييدن را بنابر احتياط حرام دانسته‌اند 3 ( - - - ) ناخن ) .\r\nحدود : به قول مشهور ، حدّ سرقت بر كودك مميّز - هرچند مكرر دزدى كند - جارى نمىشود و تنها تعزير ( - - - ) تعزير ) مىگردد . برخى در فرض تكرار دزدى ، پس از سوم يا دومين بار - بنابر اختلاف در مسئله - تعزير او را ساييدن انگشتان وى تا حدّ خون آمدن ، دانسته‌اند . 4\r\n1 . وسائل الشيعة 7 / 355 ؛ جواهر الكلام 11 / 327 * 2 . الجامع للشرائع / 30 ؛ ذكرى الشيعة 1 / 157 * 3 . جواهر الكلام 18 / 411 - 412 ؛ مناسك حج ( مراجع ) / 193 - 194 * 4 . مجمع الفائدة 13 / 213 - 215 ؛ جواهر الكلام 41 / 476 - 480 .\r\n\r\nسؤال\r\n\r\nسؤال پرسش ( - - - ) پرسش ) / گدايى ( - - - ) گدايى ) .\r\n\r\nسؤر\r\n\r\nسؤر نيم خورده ، پس مانده .\r\nسؤر در لغت به معناى قسمت باقى مانده از محتواى ظرفى كه انسان يا حيوان از آن نوشيده و نيز پس ماندهء هر چيزى از غذا و آب و غير آن آمده است . 1 كلمات فقها در تعريف سؤر مختلف است . بسيارى آن را به باقى ماندهء آب نوشيده شده تعريف كرده‌اند . 2 برخى ، تعميم داده و آن را به مايعى كه حيوان از آن نوشيده يا عضوى از بدنش با آن تماس پيدا كرده ، تعريف كرده‌اند . 3\r\nبنابر تعريف دوم ، سؤر اختصاص به نوشيدنى ؛ يعنى تماس دهان با مايع ندارد و شامل مايعى كه با يكى ديگر از اعضاى بدن تماس پيدا كرده نيز مىشود ؛\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nچنان كه اختصاص به آب ندارد و شامل ديگر مايعات نيز مىگردد .\r\nبرخى ، مفهوم سؤر را از جهتى ديگر تعميم داده و آن را به نيم خورده و پس ماندهء خوردنى و نوشيدنى تعريف كرده‌اند . بنابر اين تعريف ، سؤر شامل پس مانده غذاهاى جامد ، همچون نان و برنج نيز مىشود ؛ البته در محدودهء خوردن و نوشيدن ؛ از اين رو ، شامل مايع يا جامدى كه با ساير اعضاى حيوان تماس داشته ، نمىشود . 4\r\nبرخى ، از هر دو جهت تعميم داده و سؤر را به مطلق آنچه با بدن حيوان تماس پيدا كرده ، اعم از مايع و جامدى كه مرطوب است ، تعريف كرده‌اند . 5\r\nاطلاق سؤر بر باقى ماندهء آب نوشيده شده توسط حيوان قدر متيقن همهء اقوال است ؛ از اين رو ، برخى گفته‌اند : احكام سؤر بر مصداق يقينى آن مترتب مىگردد و ترتب آن احكام بر ديگر مصاديق منوط به وجود مناسبت ميان حكم و موضوع است . به عنوان مثال ، از دليلى كه مفاد آن نجاست سؤر است مىتوان به دست آورد كه مراد از سؤر در اين دليل ، مطلق چيزى است كه با بدن حيوان نجس تماس پيدا كرده است ؛ زيرا مناسبت عرفى ميان حكم و موضوع ، سرايت نجاست از حيوان نجس العين به سؤر آن مىباشد ؛ خواه آبى باشد كه مقدارى از آن را نوشيده يا هر چيزى ديگر كه با عضوى از بدن آن حيوان تماس پيدا كرده و بر اثر داشتن رطوبت ، نجاست بدان سرايت نموده است . اما اگر مفاد دليل ، تبرك جستن به سؤر باشد ، با توجه به تناسب حكم و موضوع ، اعم بودن مفهوم سؤر از اين دليل استفاده نمىشود . 6\r\nسؤر بر باقى ماندهء آب كثير ( - - - ) آب كثير ) و جارى ( - - - ) آب جارى ) كه انسان يا حيوان از آن نوشيده ، اطلاق نمىشود و قليل بودن آب ( - - - ) آب قليل ) شرطِ اطلاق آن است . 7\r\nآيا معانى ذكر شده براى سؤر ، معناى شرعى اين واژه است و در نتيجه خطاباتى كه در سنت آمده و مشتمل بر اين واژه است بر آن حمل مىشود يا تنها اصطلاحى نزد فقها در خصوص مسئلهء طهارت و نجاست سؤر است ؟ مقتضاى تعريف برخى كه\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nقيد شرعاً را بدان افزوده‌اند احتمال نخست است . 8 ظاهر كلام برخى اين است كه آنچه به عنوان تعريف ذكر مىشود معناى حقيقى سؤر است ؛ 9 ليكن برخى گفته‌اند : بعيد نيست مراد از سؤر در كلمات فقها در خصوص اين مقام ، مطلق چيزى باشد كه با جسم حيوان تماس پيدا كرده است ؛ هرچند احتمال مىرود اختصاص به آب داشته باشد . البته در غير اين مقام مراد از آن خصوص چيزى است كه با دهان حيوان تماس پيدا كرده است . 10 از احكام سؤر در باب طهارت سخن گفته‌اند .\r\nاحكام : سؤر به لحاظ صاحب آن داراى اقسامى است ؛ سؤر انسان و سؤر حيوان . انسان نيز يا مسلمان و يا در حكم مسلمان است ، مانند كودكى كه از مسلمان متولد شده است و يا كافر است و يا در حكم كافر ، مانند كودكى كه از كافر متولد شده است . حيوان نيز يا حلال گوشت است يا حرام گوشت . حرام گوشت يا پاك است يا نجس كه در مجموع پنج قسم مىشود . از سوى ديگر ، سؤر به لحاظ حكم وضعى يا پاك است يا نجس و به لحاظ تكليفى - در فرض پاك بودن - يا مكروه است يا مستحب .\r\nسؤر مسلمان : سؤر مؤمن ( شيعهء دوازده امامى ) پاك ، بلكه استفاده از آن به نوشيدن و وضو گرفتن از باقى ماندهء آب وضوى وى ، مستحب است . در حديثى از امام صادق عليه السّلام آمده است : « در سؤر مؤمن شفا از هفتاد درد ( نهفته ) است » . 11\r\nسؤر مسلمانِ محكوم به كفر ، همچون ناصبى ( - - - ) ناصبى ) و خارجى ( - - - ) خوارج ) نجس است . به قول مشهور ، سؤر زنازاده ( - - - ) زنازداده ) ، مجسّمه ( - - - ) مجسمه ) ، مُجبره ( - - - ) مجبره ) و ديگر مخالفان ( - - - ) مخالف ) پاك است . 12\r\nسؤر حائض ( - - - ) حيض ) مكروه است ؛ ليكن در اينكه استفاده از آن مطلقا مكروه است يا تنها در صورتى كه نسبت به نجاست و طهارت متهم به بى مبالاتى باشد ، اختلاف است . برخى ، به جاى لفظ « متهم » عنوان « غير مأمونه » را به كار برده و گفته‌اند : با « مأمونه » بودنِ حايض كراهت منتفى است . بنابر اين تعبير ( مأمونه و غير مأمونه ) ،\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nكراهت شامل سؤر حائضى كه از اين جهت مجهول الحال است نيز مىشود ؛ بر خلاف تعبير نخست ( متهم و غير متهم ) كه كراهت تنها شامل حائض متهم مىگردد . برخى ، در حكم به كراهت ، هر متهم به بى مبالاتى نسبت به نجاست و طهارت را به حائض متهم ملحق كرده‌اند . 13\r\nسؤر كافر : سؤر كافر غير كتابى ( - - - ) اهل حرب ) به تبع نجاست خود كافر ، نجس است . 14 همچنين بنابر قول مشهور ، سؤر كتابى 15 ( - - - ) اهل كتاب ) . كودكان كفّار نيز در حكم ، ملحق به كفّارند . هرچند برخى در الحاق اشكال كرده‌اند . 16\r\nسؤر حيوان : سؤر حيوان حلال گوشت به تبع پاكى خود حيوان ، پاك است ؛ ليكن استفاده از سؤر اسب ، قاطر و الاغ اهلى و نيز مرغ خانگى مكروه است . برخى ، كراهت را در آنها ثابت ندانسته‌اند . 17\r\nبه قول مشهور ، سؤر حيوان حرام گوشت ، جز سگ و خوك ، پاك است ؛ ليكن استفاده از آن مكروه مىباشد . 18 برخى قدما سؤر پرندگان نجاست و مردار خوار و از غير پرندگان ، سؤر حيوانات حرام گوشت اهلى ، جز حيواناتى كه اجتناب از آنها ممكن نيست ، از قبيل گربه ، موش و مار را نجس دانسته‌اند . 19 از برخى قدما نجاست سؤر مسخ شدگان ( - - - ) مسوخ ) نقل شده است . 20 سؤر سگ و خوك به تبع نجاست آن دو ، نجس است . 21\r\n1 . العين و لسان العرب ، واژهء « سأر » * 2 . المعتبر 1 / 93 ؛ نهاية الإحكام 1 / 238 ؛ التنقيح الرائع 1 / 34 ؛ المقتصر / 45 ؛ المهذب البارع 1 / 122 ؛ غاية المرام 1 / 54 ؛ كشف الإلتباس / 98 * 3 . كتاب السرائر 1 / 85 * 4 . منهاج المؤمنين 1 / 20 * 5 . مشارق الشموس / 267 ؛ فقه الشيعة 2 / 257 - 258 * 6 . بحوث فى شرح العروة 2 / 283 * 7 . جواهر الكلام 1 / 367 * 8 . مسالك الافهام 1 / 23 * 9 . كتاب السرائر 1 / 85 * 10 . جواهر الكلام 1 / 365 * 11 . الحدائق الناضرة 1 / 421 ؛ هداية الأمّة 8 / 207 * 12 و 13 . الحدائق الناضرة 1 / 421 - 424 * 14 . 425 * 15 . جواهرالكلام 6 / 41 - 42 * 16 . مدارك الأحكام 2 / 298 ؛ الحدائق الناضرة 1 / 425 - 426 * 17 . الحدائق الناضرة 1 / 426 - 429 * 18 . 429 - 432 * 19 . المبسوط 1 / 10 ؛ كتاب السرائر 1 / 84 - 85 * 20 . مختلف الشيعة 1 / 229 * 21 . جواهر الكلام 1 / 368 .\r\n\r\nسَبّ - - - ) دشنام\r\n\r\nسبابه - - - ) انگشت‌سِباق - - - ) مسابقه\r\n\r\n","description":"","footnote":"","page_name":" 365 ","page_number":365},
  {"content":"\r\n\r\n\r\nسبأ ؛ سوره\r\n\r\nسبأ ؛ سوره سى و چهارمين سورهء قرآن‌كريم .\r\nاز آن به مناسبت در باب صلات سخن گفته‌اند .\r\nدر حديثى از امام صادق عليه السّلام آمده است : « هركس سورهء سبأ و فاطر را در شب بخواند ، در آن شب محفوظ به حفظ خداوند خواهد بود و چنانچه در روز بخواند ، در آن روز ، امر ناپسندى به او نمىرسد » . 1\r\n1 . وسائل الشيعة 6 / 253 ؛ كشف الغطاء 3 / 473 .\r\n\r\nسبب\r\n\r\nسبب وصف وجودى كه حكم دائر مدار آن است / مقابل مباشر / مقابل نسب .\r\nسبب در لغت به معناى ريسمان آمده است ؛ چنان كه به مناسبت ، بر هر وسيله‌اى ( هر چيزى كه بدان به چيزى ديگر دست مىيابند ) نيز اطلاق شده است . 1\r\nسبب دراصطلاح عبارت است از وصف وجودى نمايان و منضبطى كه معرف و نشانهء حكم شرعى قرار داده شده است ؛ به گونه‌اى كه از وجود آن ، وجود حكم و از عدمش عدم حكم لازم مىآيد ، مانند روزهاى ماه رمضان كه سبب وجوب روزه ، و يا خويشاوندى كه سبب ارث بردن است .\r\nتفاوت سبب با شرط آن است كه شرط در اصطلاح ، چيزى است كه از عدم آن عدم حكم لازم مىآيد ، ليكن وجودش مستلزم وجود حكم نيست ، مانند بلوغ كه شرط نماز است 2 ( - - - ) شرط ) .\r\nدر تفاوت سبب با علّت ، برخى گفته‌اند : در علّت ، مناسبت ميان علت و حكم مترتب بر آن ، پيدا و آشكار است ، مانند نجاست كه سبب وجوب تطهير و زنا كه سبب وجوب حدّ است ؛ اما سبب اعم از آن است و گاه مناسبت ميان آن و حكم آشكار نيست ، مانند اوقات نماز كه سبب وجوب نماز است . در اين مثال ، هرچند در واقع بين سبب ( وقت ) و وجوب نماز مناسبت وجود دارد ، ليكن ظاهر نيست 3 ( - - - ) علت ) .\r\nتفاوت سبب با مانع آن است كه مانع چيزى است كه از وجود آن ، عدم حكم لازم مىآيد ؛ ليكن عدمش ، مستلزم\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nوجود يا عدم حكم نيست ، مانند حيض كه مانع وجوب نماز است . 4\r\nدر كلمات فقها ، سبب گاه - در بحث اتلاف و جنايت بر ديگرى - مقابل مباشر به كار رفته و مراد از آن مقدماتى است كه در تحقق تلف يا پيدايى جنايت نقش دارد ؛ به گونه‌اى كه بدون آن ، تلف يا جنايت تحقق نمىيابد ( - - - ) تسبيب ) و گاه - در بحث ارث ( - - - ) ارث ) و ازدواج ( - - - ) ازدواج ) - در مقابل نسب به كار مىرود و مراد از آن پيوند غير نسبى ميان افراد است ؛ پيوندى كه به سبب ازدواج يا ولاء ( - - - ) ولاء ) پديد مىآيد .\r\nدر كتب فقهى از سبب به معناى نخست ، بحثى مستقل نشده ، ليكن در بعضى كتابهاى نگارش يافته تحت عنوان قواعد فقهى ، از آن سخن رفته است .\r\nاقسام سبب : براى سبب به معناى نخست از جهات مختلف تقسيماتى به شرح زير ذكر كرده‌اند :\r\n1 . سبب معنوى و وقتى : سبب معنوى سببى است كه وصف مستلزم حكمتى باشد كه موجب تشريع حكم مىگردد ، مانند زنا ( - - - ) زنا ) كه سبب حدّ ( - - - ) حدود ) و اتلاف ( - - - ) اتلاف ) كه سبب ضمان ( - - - ) ضمان ) است ، و سبب وقتى ، سببى است كه وقت مقتضى ثبوت حكم شرعى باشد و حكمت آشكار آن جز صرف وقت نباشد ، مانند اوقات نماز كه سبب وجوب آن است . 5\r\n2 . سبب قولى و فعلى : سبب گاه از سنخ گفتار است ، مانند عقود ( - - - ) عقد ) و ايقاعات ( - - - ) ايقاع ) و نيز تكبيرة الإحرام ( - - - ) تكبيرة الإحرام ) و تلبيه ( - - - ) تلبيه ) و گاه از سنخ افعال ، مانند حيازت ( - - - ) حيازت مباحات ) و احياى موات 6 ( - - - ) احياء موات ) .\r\n3 . سبب مقارن و متأخر : سبب به اعتبار زمان ، يا مقارن با مسبب است و يا مؤخر از آن . اول ، مانند نوشيدن شراب ، زنا و دزدى كه همزمان با مسبب ( استحقاق حدّ ) است . دوم ، مانند مقدم داشتن غسل جمعه در روز پنج شنبه و نيز غسل احرام قبل از ميقات كه سبب ، يعنى روز جمعه و ميقات مؤخر از مسبب ( غسل جمعه و غسل احرام ) است . گاهى مقارن يا\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nمتأخر بودن سببى مشكوك و محل اختلاف است ، مانند صيغه‌هاى عقود و ايقاعات كه برخى قائل به مقارن بودن حكم با جزء آخر از صيغه و برخى ديگر قائل به وقوع حكم بلافاصله پس از تمام شدن صيغه‌اند . ثمرهء اين دو قول در جاهايى ظاهر مىشود ، از جمله موردى كه پدرى كافر ، پسر نابالغ خود را به عقد زنى كافر و بالغ درآورد ، سپس پدر و زن همزمان مسلمان شوند . از آنجا كه اسلام از ايقاعات است ، بنابر قول نخست ، ازدواج به قوت خود باقى است ؛ ليكن بنابر قول دوم ، ازدواج باطل مىشود ؛ زيرا اسلامِ كودك مسبب از اسلام پدرش مىباشد و بنابر قول دوم كودك پس از اسلام همسرش مسلمان شده است . 7\r\nاحكام :\r\nالف . تداخل اسباب : در فرض اجتماع چند سبب ، آيا اسباب باهم تداخل مىكنند و در نتيجه نيازى به تكرار مسبب نخواهد بود و يك مسبب كفايت مىكند ، يا تداخل نمىكنند و در نتيجه به تعداد سبب ، مسبب نيز متعدد مىشود ؟ در مواردى قطعاً اسباب تداخل پيدا مىكنند ، مانند كسى كه خوابيده و بادى نيز از او خارج شده است كه هر كدام سببى مستقل براى وجوب وضو جهت نماز است . در اين فرض ، يك وضو كفايت مىكند و نيازى به تكرار آن نيست . در مواردى نيز اختلاف است 8 ( - - - ) تداخل اسباب و مسببات ) .\r\nب . تعدد اسباب و اختلاف حكم : گاهى سبب متعدد و حكم مترتب بر آن نيز مختلف است و آن چند قسم است :\r\n1 . امكان جمع و مندرج شدن يكى در ديگرى وجود دارد ، مانند كسى كه داخل مسجدى مىشود و مىخواهد نماز واجب يا نافلهء راتب بخواند . در اين صورت احتمال مىرود نماز واجب يا نافلهء راتب از نماز تحيّت مسجد كفايت كند . احتمال عدم كفايت و خواندن هر يك از نماز تحيّت ، واجب يا نافله نيز مىرود .\r\n2 . امكان جمع وجود ندارد ، مانند اينكه فردى چند نفر را به قتل برساند . اين اقدام يا دفعى انجام مىگيرد ، مانند اينكه ديوار را بر سر آنان خراب كند ،\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nيا تدريجى و پى در پى ( و به تعاقب ) . در صورت نخست ، با تقاضاى اولياى دم در ازاى همهء كشتگان ، كشته مىشود . برخى گفته‌اند : در ازاى يكى كشته مىشود كه به قرعه و يا تعيين قاضى مشخص مىگردد و باقى اولياى دم ، از قاتل ديه دريافت مىكنند .\r\nدر صورت دوم ( تدريجى ) در ازاى نخستين كشته ، كشته مىشود و با گذشت ولى دم يا مصالحه به مال ، در مقابل دومين كشته ، كشته مىشود و همين گونه تا آخرين كشته . بنابر اين قول ، اگر در مقابل نخستين مقتول قصاص شود ، بايد براى ديگر مقتولان ديه پرداخت شود .\r\n3 . امكان اعمال هر دو سبب وجود دارد ، مانند ارث دادن عمويى كه دايى ميّت و جدّه‌اى كه خواهر او است ، و آن در صورتى است كه به سبب آميزش به شبهه ( - - - ) آميزش به شبهه ) با ميّت دو نسبت پيدا شود . در اين صورت هر دو سبب در ارث اعمال مىشود .\r\n4 . دو سبب با يكديگر تباين دارند و امكان اعمال هر دو وجود ندارد كه يا سبب قوىتر مقدم مىشود ، مانند ارث دادن برادرى كه پسر عموى ميّت نيز هست . در اين صورت سبب برادرى مقدم مىشود و يا هر دو ساقط مىگردند ، مانند تعارض دو بيّنه ( - - - ) بيّنه ) كه بنابر قول به تساقط ، هر دو ساقط مىشوند . 9\r\nج . اتحاد سبب و تعدد مسبب : گاهى سبب يكى و مسبب متعدد است و آن دو گونه است .\r\n1 . بعضى مسببها در بعضى ديگر مندرج مىشوند ، مانند زنا و لمس به عنوان مقدّمهء آن . لمس موجب تعزير و زنا موجب حدّ است . در اينجا تعزير مندرج در حدّ است و با اجراى حدّ ، تعزير نمىشود ، يا قطع عضوى كه منجر به كشته شدن فرد آسيب ديده شود . در اين صورت ، ديهء عضو ، مندرج در ديهء نفس و يك ديه پرداخت مىشود .\r\n2 . بعضى در بعضى مندرج نمىشوند ، مانند استحاضهء متوسطه و كثيره كه موجب وضو و غسل ، هر دو مىشود ( - - - ) استحاضه )\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nو قتل خطايى كه موجب ديه و كفاره و يا زناى غير محصن با دختر باكره كه موجب تازيانه ، تراشيدن سر و تبعيد مىگردد ( - - - ) زنا ) . 10\r\nد . تفاوت بين اجزاى سبب و اسباب مجتمع : هرگاه حكم بعد از چند صفت وارد شود ، در صورت ترتب آن بر هر يك از صفات به طور مستقل و جداگانه ، هر صفتى سببى مستقل خواهد بود ، مانند ادرار ، خوابيدن و خروج باد معده كه اسباب وضواند ؛ اما اگر بر مجموع صفات من حيث المجموع مترتب گردد سبب يكى ، ليكن مركب از چند چيز به عنوان اجزاى آن خواهد بود ، مانند قتل عمدى عدوانى با تساوى قاتل و مقتول در دين ، كه مجموع اينها سبب ثبوت قصاص است و هر كدام به تنهايى موجب قصاص نمىشود . 11\r\nه . تعليق حكم بر سبب با اختلاف حكم بر حسب زمان تعليق و وقوع : حكمى كه بر سببى معلق مىشود ، در صورت عدم اختلاف در آن حكم بر حسب زمان تعليق و وقوع ، بدون شك با تحقق سبب حكم نيز محقق مىشود ، ليكن چنانچه حكم به حسب دو زمان ياد شده مختلف باشد ، آيا ملاك ، زمان تعليق است يا زمان وقوع ؟ مانند اينكه كسى كودكى را وصىّ خود قرار دهد و آن كودك هنگام وفات وصيت كننده بالغ شود ، يا كافرى را وصىّ خود قرار دهد و وى هنگام وفات موصى ، مسلمان شود . اينك اگر ملاك زمان تعليق باشد ، وصيّت صحيح نخواهد بود ؛ زيرا شرط صحّت آن بلوغ و اسلام است ؛ اما اگر ملاك ، زمان وقوع باشد وصيّت صحيح است ؛ زيرا شرط بلوغ و اسلام تحقق يافته است . مسئله اختلافى است . 12\r\nو . شك در سبب حكم : چنانچه در سبب حكم شك شود ، به اصل رجوع مىشود ، مگر اماره و نشانه‌اى بر سبب حكم وجود داشته باشد . شك در سبب حكم دو صورت دارد :\r\n1 . شك در سبب حليّت ، مانند شكارى كه پس از اصابت تير به آن ، از بلندى فرومىافتد و سپس آن را مرده مىيابند و معلوم نيست مرگ آن بر اثر اصابت تير بوده يا فروافتادن از بلندى .\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nدر فرض نخست خوردن آن حلال و در فرض دوم ، حرام است . در اين صورت ، اصل حرمت است .\r\n2 . شك در سبب حرمت . مقتضاى اصل ، حليّت است ، مگر آنكه اماره و نشانه‌اى معتبر بر سبب حرمت وجود داشته باشد ، مانند پرندهء بال چيده شده كه نشانهء مالك داشتن آن است . در اين صورت ، گرفتن آن تصرف در مال ديگرى و حرام است ؛ ليكن اگر اماره‌اى نباشد ، مانند اينكه يكى از دو مرد ، ظهار ( - - - ) ظهار ) همسرش را بر كلاغ بودن پرنده در حال پرواز و ديگرى بر كلاغ نبودن آن معلق كند . در صورت عدم امكان شناسايى پرنده ، مقتضاى اصل ، حليّت است و هيچ يك از دو زن بر شوهر خويش حرام نمىشود . 13\r\nز . علم به سبب عبادت و شك در به جا آوردن آن : چنانچه مكلف علم به سبب عبادتى و شك در به جا آوردن آن داشته باشد ، اگر آن عبادت واجب باشد ، به جا آوردن آن واجب و اگر مستحب باشد ، به جا آوردن آن مستحب است ، مانند كسى كه پس از يقين به حدث ، شك در طهارت داشته باشد و قبل از خروج وقت نماز ، در به جا آوردن آن شك كند . 14\r\nح . سبب بودن شك براى حكم شرعى : گاهى شك سبب حكم شرعى مىشود ، مانند وجوب دو سجده سهو هنگام شك بين چهار و پنج و وجوب نماز احتياط ( - - - ) نماز احتياط ) هنگام شك در عدد ركعات . 15\r\n( - - - ) اسباب شرعى )\r\n1 . لسان العرب و مجمع البحرين ، واژهء « سبب » * 2 . القواعد و الفوائد 1 / 39 ؛ نضد القواعد الفقهية / 28 - 29 ؛ روض الجنان 1 / 71 ؛ جواهر الكلام 1 / 391 * 3 . نضد القواعد الفقهية / 29 - 30 * 4 . تمهيد القواعد / 38 - 39 * 5 . القواعد و الفوائد 1 / 40 * 6 . 41 * 7 . 41 - 43 * 8 . 43 - 45 * 9 . 45 - 46 * 10 . 47 - 48 * 11 . نضد القواعد الفقهية / 42 * 12 . القواعد و الفوائد 1 / 54 - 55 ؛ جواهر الكلام 28 / 434 * 13 . القواعد و الفوائد 1 / 55 - 57 * 14 . 57 * 15 . 58 .\r\n\r\nسببيّت\r\n\r\nسببيّت از احكام وضعى / سبب بودن اماره براى حدوث حكم مطابق مؤدّاى آن ، مقابل طريقيت ( - - - ) اماره ) .\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nسببيتى كه از احكام وضعى به شمار مىرود ، امرى است انتزاعى كه از ترتّب حكمى بر وجود چيزى در خارج گرفته مىشود ، مانند اينكه شارع بگويد : هر كس چيزى را حيازت كند ، مالك آن مىشود ، يا هر كس بميرد ، اموال وى از آنِ وارثان او خواهد بود . از ترتّب ملكيت بر حيازت و مرگ ، سبب بودن حيازت و مرگ براى ملكيت انتزاع مىشود . از عنوان ياد شده در اصول فقه سخن گفته‌اند .\r\nسببيّت حكم وضعى است ، ليكن در اينكه مجعول است يا نه و بنابر مجعول بودن ، به تبع حكم تكليفى جعل شده يا به استقلال ، اختلاف است . 1\r\n1 . فرائد الأصول 3 / 125 - 129 و فوائد الأصول 4 / 394 - 396 ؛ كفاية الأصول / 400 - 401 ؛ مصباح الأصول 3 / 78 - 79 .\r\n\r\nسببيت ؛ قاعده - - - ) قاعدهء سببيت\r\n\r\nسبحان اللَّه - - - ) تسبيح\r\n\r\nسبحه\r\n\r\nسُبحه نماز مستحب ( - - - ) نماز مستحب ) / ذكر ( - - - ) ذكر ) / دانه‌هاى به نخ كشيده شده‌جهت گفتن ذكر ( - - - ) تسبيح ) . 1\r\n1 . لسان العرب و مجمع البحرين ، واژهء « سبح » .\r\n\r\nسبر و تقسيم ؛ برهان\r\n\r\nسَبر و تقسيم ؛ برهان راهى براى به دست‌آوردن علت حكم .\r\nسبر به معناى آزمودن است و تقسيم به معناى جمع كردن و شمردن همهء آنچه كه احتمال مىرود علّت باشند . بنابر اين ، برهان سبر و تقسيم عبارت است از آن كه فقيه تمامى آنچه كه امكان علت بودن آنها مىرود را جمع كند و پس از بررسى يكايك آنها و اثبات علت نبودن هر يك با دليل ، در نهايت به علت حقيقى حكم پىبرد . به عنوان مثال ، علت حرمت ربا در گندم ممكن است طعم يا غذاى مورد نياز عموم و يا پيمانه‌اى بودن آن باشد . دو تاى نخست به دليل ، باطل است بنابر اين ، علت ، پيمانه‌اى بودن آن خواهد بود . از اين عنوان در اصول فقه ، مباحث حجت سخن گفته‌اند .\r\nقياس ( - - - ) قياس ) نزد فقهاى امامى باطل است ؛ ليكن چنانچه علت تامه بودنِ علت مشترك [ جامع 
  ] - كه در\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nاصل و فرع وجود دارد - براى ثبوت حكم در اصل ( مقيس عليه ) و نيز وجود اين علت با خصوصياتش در فرع ( مقيس ) قطعى باشد ، به ثبوت حكم اصل براى فرع يقين حاصل مىشود ؛ ليكن مهم دست يافتن به علت واقعى است . برخى اصوليان عامه ، برهان سبر و تقسيم را راهى براى به دست آوردن علت حكم ذكر كرده‌اند ؛ ليكن شرط برهان حقيقى بودن سبر و تقسيم اين است كه حصر آنچه احتمال علت بودن آن مىرود ، عقلى باشد ؛ در حالى كه احتمالات ذكر شده در برهان سبر و تقسيم به عنوان علت حكم شرعى ، مبتنى بر حدس قياس كننده است نه حصر عقلى ؛ چه اينكه عقل احتمالات ديگر را منتفى نمىداند . بنابر اين ، نهايت نتيجهء حاصل با برهان سبر و تقسيم ظن به علت حكم است كه نه تنها دليلى بر حجيّت آن وجود ندارد ، بلكه دليل بر عدم حجيّت آن موجود است . 1\r\n1 . الأصول العامة / 318 - 319 ؛ أصول الفقه 2 / 167 - 168 .\r\n\r\nسبز\r\n\r\nسبز از رنگهاى تركيبى ، مانند رنگ برگ درختان .\r\nاز آن در باب حج نام برده‌اند .\r\nاحرام ( - - - ) احرام ) در لباس سياه مكروه است . به تصريح برخى ، احرام در هر لباس رنگى جز لباس سبز كراهت دارد . 1\r\n( - - - ) رنگ )\r\n1 . مناسك حج ( مراجع ) / 150 .\r\n\r\nسبزه قبا - - - ) شقرّاق\r\n\r\nسبزى\r\n\r\nسبزى گياه علفى خوردنى به صورت خام يا پخته .\r\nبه انواع گياهان معمولا علفى ، همچون گشنيز ، مرزه ، ترخون ، ريحان ، تربچه ، پيازچه ، شاهى ، تره و نعنا كه آنها را به صورت خام يا پخته مىخورند ، سبزى گفته مىشود . از آن به مناسبت در بابهاى طهارت ، صلات ، حج ، تجارت و اطعمه و اشربه سخن گفته‌اند .\r\nطهارت : از مطهّرات ( - - - ) مطهّرات ) خورشيد است كه بنابر قول مشهور ، زمين\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nو بناهاى ثابت در آن ، همچون ساختمان و ديوار و آنچه متصل به آنها است ؛ از درها و ميخها و نيز آنچه بر روى زمين است ، از قبيل برگها ، ميوه‌ها و سبزيها و ساير گياهان تا زمانى كه چيده نشده‌اند ، هرچند زمان چيدن آنها فرا رسيده باشد ، حتى اگر خشك شده باشند ، را با شرايطى پاك مىكند 1 ( - - - ) خورشيد ) . برخى ، خورشيد را پاك كنندهء گياهان ندانسته‌اند . 2\r\nصلات : سجده بر زمين و آنچه از زمين مىرويد و بر حسب عادت و متعارف ، خوردنى يا پوشيدنى نيست ، صحيح است . بنابر اين ، سجده بر سبزيهايى كه خام يا پختهء آنها را مىخورند جز در حال ضرورت صحيح نيست ؛ هرچند هنوز زمان خوردن آنها فرانرسيده باشد . 3\r\nحج : در حرمت يا كراهت بوييدن سبزيهاى خوش بو ، مانند نعناع و ريحان در حال احرام ( - - - ) احرام ) اختلاف است . 4 برخى ، احتياط واجب را در اجتناب از آن دانسته‌اند . 5\r\nتجارت : بنابر قول مشهور ، از جمله خيارات ، خيار در معاملهء كالايى است كه زود فاسد مىشود ( - - - ) خيار مايفسد من يومه ) . بنابر اين ، اگر كسى كالايى بفروشد كه بيشتر از يك شبانه روز نمىماند و فاسد مىشود ، مانند سبزيها ، در صورتى كه خريدار آن را تحويل نگرفته و بهاى آن را نيز نپرداخته باشد ، فروشنده تا شب صبر و با داخل شدن شب ، حق خيار پيدا مىكند و مىتواند معامله را برهم زند . 6\r\nخريد و فروش سبزى پس از روييدن از زمين و آشكار شدن آن به گونهء يك چين يا بيشتر جايز است ؛ 7 چنان كه خريد و فروش آن به صورت سلف با ضبط اوصاف آن كه نزد دو طرف معامله معلوم است ، جايز مىباشد 8 ( - - - ) بيع سلف ) .\r\nهريك از انواع سبزيها جنسى مستقل به شمار مىرود . به عنوان مثال ، اسفناج يك جنس است ، كرفس جنسى ديگر و نعناع جنس سوم . بنا بر اين ، فروش كالايى در برابر كالايى ديگر از همان جنس به زياده ، ربا محسوب شده و حرام است ؛ ليكن در برابر جنسى ديگر ، ربا به شمار نمىرود 9 ( - - - ) ربا ) .\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nاطعمه و اشربه : آوردن سبزى بر سر سفره 10 و نيز شستن آن قبل از خوردن ، 11 مستحب است و از آداب غذا خوردن به شمار مىرود .\r\n( - - - ) خَضِر )\r\n1 . العروة الوثقى 1 / 252 ؛ مصباح الهدى 2 / 288 - 289 * 2 . نهاية الإحكام 1 / 290 * 3 . تحرير الأحكام 1 / 217 ؛ البيان / 133 - 134 ؛ ذكرى الشيعة 3 / 141 * 4 . جواهر الكلام 18 / 433 - 437 * 5 . مناسك حج ( مراجع ) / 164 * 6 . الحدائق الناضرة 19 / 52 * 7 . جواهرالكلام 24 / 78 - 79 * 8 . 284 * 9 . العروة الوثقى [ تكملة 
  ] 2 / 26 * 10 . الدروس الشرعية 3 / 44 ؛ جامع عباسى / 339 * 11 . توضيح المسائل مراجع 2 / 606 .\r\n\r\nسبع مثانى\r\n\r\nسَبع مَثانى [ السبع المثانى 
  ] : سورهءمباركهء حمد .\r\nبراى نام گذارى سورهء حمد به سبع مثانى وجوه و احتمالاتى ذكر شده است ، از جمله : « سبع » اشاره به هفت آيهء سورهء مباركه و « مثانى » - از « تثنيه » - اشاره به دو بار نزول آن است ؛ يك بار در مكه هنگام واجب كردن نماز و بار ديگر در مدينه ، زمان تحويل قبله از بيت المقدس به كعبه ، يا بدين جهت كه سورهء حمد در هر نماز دو بار خوانده مىشود ، و يا مثانى از « ثنا » گرفته شده است و به دليل اشتمال هر يك از هفت آيهء سوره بر ثنا و ستايش خداوند متعال به آن سبع مثانى گفته شده است . 1\r\n( - - - ) حمد ؛ سوره )\r\n1 . بحار الأنوار 87 / 79 ؛ الحبل المتين / 134 .\r\n\r\nسبق\r\n\r\nسَبْق مسابقهء اسب دوانى و مانند آن / پيشى گرفتن ( - - - ) سبقت ) .\r\nسبق به معناى نخست ، در اصطلاح عبارت است از قرارداد شرعى كه بر مسابقهء اسب دوانى و مانند آن ، همچون قاطر و الاغ و نيز شتر و فيل ، در ازاى عوضى معين براى برنده ، ميان مسابقه دهندگان منعقد مىشود . 1 برخى ، آن را به معامله بر مسابقهء اسب دوانى و مانند آن براى شناسايى سواركار ماهرتر و برتر از ميان مسابقه دهندگان ، تعريف كرده‌اند . 2 برخى ديگر به قرارداد مشروع در برابر عوض با هدف تمرين و ممارست بر جهاد در راه خدا ، 3 و گروه چهارم آن را به عقدى كه مفاد آن استحقاق فرد برنده\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nنسبت به عوض تعيين شده است ، تعريف نموده‌اند . 4 نتيجهء همهء تعاريف ياد شده يك حقيقت است كه در فارسى از آن به شرط بندى ( گرو گذارى ) تعبير مىشود و به فرد پيشتاز جايزه مىدهند . عنوان سبق در كنار « رمايه » ( السبق و الرماية ) عنوان بابى مستقل در فقه است كه از احكام آن دو در اين باب به تفصيل سخن گفته‌اند .\r\nحكم : در مسابقات ، شرط بندى جايز نيست ، جز در مسابقهء ياد شده و رمايه كه از اين حكم استثنا شده‌اند ؛ بلكه در راستاى ايجاد و افزايش آمادگى دفاعى سپاهيان اسلام ، بر آنها تأكيد و بدانها ترغيب شده است . 5\r\nآنچه در ماهيت عقد رمايه گفته شد ، كه آيا عقدى مستقل است يا نه و آيا لازم است يا جايز ؟ همچنين شرايط مذكور در آن عقد ، در سبق نيز مطرح است 6 ( - - - ) رمايه ) .\r\nشرايط : امور زير در صحت سبق شرط است .\r\n1 . تعيين مبدأ و مقصد مسافت .\r\n2 . تعيين عوض .\r\n3 . تعيين حيوان مسابقه از اسب ، الاغ و قاطر با مشاهده . بنابر اين ، توصيف كفايت نمىكند .\r\n4 . همسانى و همتايى اسبهاى مسابقه در احتمال پيشى گرفتن . بنابر اين اگر يكى از اسبها ناتوان ، و جاماندن آن از مسابقه يقينى باشد ، مسابقه صحيح نخواهد بود .\r\n5 . قرار دادن عوض در مسابقه براى برنده يا محلّل ( داور مسابقه ) . بنابر اين ، قرار دادن عوض براى غير آنان صحيح نيست ؛ چنان كه قراردادن آن براى بازنده نيز - از اين جهت كه نقض غرض است - صحيح نمىباشد . 7 در اينكه برابرى مسابقه دهندگان در محل ايستادن نيز شرط صحت عقد است يا نه ، اختلاف مىباشد . 8\r\nمعاطات و سبق : به قول برخى در سبق معاطات ( - - - ) معاطات ) نيز جارى است . 9\r\nالفاظ به كار رفته در سبق : در مسابقهء اسب دوانى و مانند آن ، اين الفاظ به كار مىروند :\r\n1 . سَبْق ( به سكون با ) كه عقد مخصوص و سَبَق ( به فتح با ) كه عوض است و از آن به « خَطَر » نيز تعبير كرده‌اند .\r\n\r\n","description":"","footnote":"","page_name":" 376 ","page_number":376},
  {"content":"\r\n\r\n2 . محلّل ( داور مسابقه ) .\r\nاز اسبها نيز بر حسب پيشى گرفتن و جاماندن با عناوين ذيل ياد مىشود :\r\n1 . سابق [ مُجَلّى 
  ] ؛ اسبى كه بر همهء اسبها پيشى گرفته است . بنابر مشهور ، ملاك در پيشى گرفتن ، جلو افتادن گردن و بر آمدگى ميان دو شانه [ كاهل 
  ] اسب از ديگر اسبها است . از برخى قدما كفايت پيشى گرفتن به گوشها نيز نقل شده است ؛ 10 ليكن برخى ملاك را نظر عرف دانسته‌اند ، مگر آنكه در عقد براى آن ملاك ديگرى ذكر شود . 11\r\n2 . مصلّى ؛ اسبى كه سر آن محاذى با استخوانهاى سمت راست و چپ دم اسب سابق قرار دارد .\r\n3 . تالى ، بارع ، مُرتاح ، حظىّ ، عاطف ، مؤمّل ، لَطيم و سُكَيْت يا سُكَّيْت به ترتيب براى اسبهاى سوم تا دهم . آخرين اسب كه از همهء اسبها عقب‌تر مانده ، فِسْكِل يا فُسْكُل ناميده مىشود . براى اسبهاى دهم به بعد جز اسب آخر نامى انتخاب نشده است . البته هيچ يك از اين نامها تأثيرى در احكام سبق ندارد . 12\r\n1 . كلمة التقوى 5 / 362 * 2 . جواهر الكلام 28 / 212 * 3 . مهذب الأحكام 21 / 281 * 4 . منهاج الصالحين ( سيد محمد سعيد حكيم ) 2 / 197 * 5 . وسائل الشيعة 19 / 251 - 253 ؛ جواهر الكلام 28 / 212 * 6 . جواهر الكلام 28 / 222 - 227 * 7 . 227 - 228 * 8 . 230 * 9 . 222 ؛ مهذب الأحكام 21 / 282 * 10 . الحدائق الناضرة 22 / 367 * 11 . مسالك الأفهام 6 / 71 - 72 ؛ جواهرالكلام 28 / 213 * 12 . جواهر الكلام 28 / 214 .\r\n\r\nسبق\r\n\r\nسَبَق عوض تعيين شده در مسابقه براىفرد برنده 1 ( - - - ) سبْق ) .\r\n1 . جواهر الكلام 28 / 214 .\r\n\r\nسبقت\r\n\r\nسبقت پيشى گرفتن .\r\nاز آن به مناسبت در بابهاى صلات ، نكاح ، احياء موات و ارث سخن گفته‌اند .\r\nصلات : پيشى گرفتن بر ديگران در رفتن به مسجد مستحب است . 1\r\nاز شرايط نماز جمعه ، عدم اقامهء نماز جمعه‌اى ديگر در فاصلهء كمتر از سه ميلى ( يك فرسخ ، حدود پنج كيلومتر و نيم ) آن است ، و گرنه هر دو نماز باطل است ،\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nمگر آنكه يكى از دو نماز جمعه پيش از ديگرى اقامه شده باشد ، كه در اين صورت تنها نماز جمعه‌اى كه ديرتر شروع شده باطل خواهد بود . ملاك در سبقت يكى بر ديگرى ، سبقت در تكبيرة الإحرام است 2 ( - - - ) نماز جمعه ) .\r\nبنابر قول مشهور ، پيشى گرفتن مأمومان از امام جماعت در ذكرهاى نماز اشكال ندارد ، مگر در تكبيرة الإحرام كه بايد پس از امام تكبير بگويند و چنانچه از روى سهو بر امام پيشى بگيرند نمازشان فرادا مىشود . 3 اما در افعال نماز ، پيشى گرفتن مأمومان از امام جايز نيست 4 و چنانچه مأمومى از روى عمد بر امام سبقت بگيرد ، بنابر قول مشهور ، نمىتواند دوباره بر گردد ؛ بلكه بايد صبر كند تا امام جماعت برسد . در اين صورت نمازش به جماعت صحيح خواهد بود ؛ هرچند مرتكب گناه شده است ؛ 5 اما اگر سبقت مأموم از امام در فعلى از افعال نماز از روى سهو باشد ، به قول مشهور بايد برگردد و از امام متابعت كند 6 ( - - - ) نماز جماعت ) .\r\nنكاح : پدر بر فرزندان نابالغ و نيز بنابر قول مشهور بر دختر بالغ خود ولايت دارد . همچنين است جدّ پدرى ؛ از اين رو ، هر كدام از پدر و جدّ پدرى مىتواند براى فرزند نابالغ ؛ اعم از دختر و پسر و نيز دختر بالغ ، عقد ازدواج با ديگرى را جارى سازد ؛ ليكن در صورتى كه هر دو به اين امر اقدام كنند ، عقد هر كدام كه زودتر اجرا شده صحيح و ديگرى باطل است . 7\r\nاگر زنى دو نفر را براى تزويج خود وكيل كند و هر يك از آنان ، او را به شخصى تزويج نمايد ، عقدى كه نخست اجرا شده صحيح و دومى باطل است . همچنين است اگر مردى دو نفر را وكيل كرده باشد كه زنى را به عقد او در آورند و آنان مادر و دختر و يا دو خواهر را به عقد او در آورده باشند . 8\r\nاحياء موات : از راههاى پيدايى حق اولويت - كه از آن به حق سبق تعبير كرده‌اند - پيشى گرفتن در استفاده از مشتركات ( - - - ) مشتركات ) همچون راهها ، مساجد و ساير اماكن عمومى و نيز مباحات اصلى ، مانند زمين موات ،\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nآب چشمه و رودخانه است كه هدف صِرف انتفاع و استفاده از آنها باشد نه تملّك 9 ( - - - ) حق سبق ) .\r\nارث : از نشانه‌هاى تشخيص جنسيت ( مرد يا زن بودن ) خنثى و در نتيجه ، الحاق او به مرد يا زن در مسئلهء ارث ، پيشى گرفتن خروج بول از يكى از دو آلت او است 10 ( - - - ) خنثى ) .\r\n1 . العروة الوثقى 2 / 408 * 2 . تذكرة الفقهاء 4 / 57 - 60 ؛ جواهر الكلام 11 / 245 - 248 * 3 . كتاب الصلاة ( شيخ انصارى ) 2 / 499 ؛ العروة الوثقى 3 / 162 - 163 ؛ مستند العروة ( الصلاة ) 5 ( قسم 2 ) / 296 - 298 * 4 . مستند العروة ( الصلاة ) 5 ( قسم 2 ) / 259 * 5 . الحدائق الناضرة 11 / 140 ؛ مفتاح الكرامة 6 / 1718 - 1720 * 6 . مدارك الأحكام 4 / 328 ؛ الحدائق الناضرة 11 / 140 * 7 . جواهر الكلام 29 / 208 * 8 . مبانى العروة ( النكاح ) 2 / 352 - 355 * 9 . القواعد الفقهية ( مكارم ) 2 / 139 * 10 . جواهر الكلام 39 / 278 .\r\n\r\nسبق ؛ قاعده - - - ) قاعدهء سبق\r\n\r\nسبق لسان - - - ) زبان\r\n\r\nسبق و رمايه\r\n\r\nسبق و رمايه از بابهاى فقهى ( - - - ) سبق ) ( - - - ) رمايه ) .\r\n\r\nسبك شمردن\r\n\r\nسبك شمردن [ استخفاف 
  ] كوچك وخوار شمردن .\r\nاز احكام آن در بابهاى مختلف ، همچون طهارت ، شهادات و حدود سخن گفته‌اند ؛ چنان كه در كتب نگاشته شده در موضوع قواعد فقهى در ذيل قاعدهء « حرمت اهانت به محترمات » به اين موضوع نيز پرداخته‌اند ( - - - ) قاعدهء حرمت اهانت محترمات ) .\r\nچگونگى تحقق استخفاف : سبك شمردن چيزى يا با گفتار محقق مىشود از قبيل به كار بردن كلمات بيانگر آن ، مانند دشنام دادن و يا با فعل ، از قبيل انجام دادن كارى كه بر آن دلالت دارد . افعال دلالت كننده بر استخفاف چند گونه است :\r\n1 . كارهايى كه دلالت آنها بر استخفاف صريح است و تحقق استخفاف به آن ، متوقف بر قصد استخفاف نيست ، بلكه با قصد غير استخفاف نيز از عنوان استخفاف خارج نمىشود ، مانند انداختن نجاست بر چيزى كه احترام آن واجب است .\r\n\r\n","description":"","footnote":"","page_name":" 379 ","page_number":379},
  {"content":"\r\n\r\n2 . كارهايى كه ظهور در استخفاف دارد ، ليكن با قصد غير استخفاف از استخفاف خارج مىشود ، مانند ماليدن چيزى محترم بر پشت يا پاى خود به قصد شفا گرفتن .\r\n3 . كارهايى كه ظهور در استخفاف ندارد و تحقق استخفاف و عدم آن منوط به قصد انجام دهندهء آن است ، مانند دراز كردن پا در محضر قرآن كريم . 1\r\nحكم تكليفى : حكم استخفاف بر حسب نوع و متعلق آن متفاوت است . استخفاف نسبت به آنچه از نظر شرع احترام آن واجب است ، حرام مىباشد ؛ خواه از زمانهاى شريف باشد ، مانند ماه رمضان ، ماه‌هاى حرام و روز جمعه يا از مكانهاى شريف ، همچون مكّه مكرمه ، مساجد و مشاهد مشرفه يا اشخاص شريف ، مانند پيامبران و امامان معصوم عليهم السّلام ، حضرت صديقهء طاهره عليها السّلام و مؤمن و نيز فرشتگان و يا غير آنها از محترمات ، از قبيل قرآن كريم ، سخنان معصومان عليهم السّلام ، تربت امام حسين عليه السّلام و كعبه مشرفه و نيز احكام شرعى و خوردنيها ، چون نان ( - - - ) احترام ) .\r\nبرخى مراتب استخفاف - كه بيانگر بى اعتقادى استخفاف كننده به آن موضوع است - موجب كفر و ارتداد ( - - - ) ارتداد ) مىشود ، مانند اهانت ( - - - ) اهانت ) و استهزاى خدا و اسماء و صفات او ، پيامبران و معصومان عليهم السّلام ، قرآن كريم ، كعبه و احكام ضرورى و مسلّم دينى و شرعى ( - - - ) استهزاء ) .\r\nاستخفاف در برخى موارد جايز است ، مانند استخفاف نسبت به بدعت گذار ( - - - ) بدعت ) ، كافر حربى ( - - - ) اهل حرب ) و مسلمانى كه آشكارا مرتكب گناهان مىشود . 2\r\nترك سنن : ترك مستحب و انجام دادن مكروه ، حتى همهء مستحبات و مكروهات ، حرام نيست و در نتيجه موجب سقوط عدالت فرد نمىشود ( - - - ) عدالت ) ؛ ليكن اگر ترك مستحبات و ارتكاب مكروهات به حدّ استخفاف و بى اعتنايى به احكام شرع برسد ، مانند اينكه بر ترك مستحبات و ارتكاب مكروهات اصرار ورزد ، آيا\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nموجب سقوط عدالت فرد مىشود يا نه و درصورت نخست آيا منشأ سقوط عدالت ، معصيت بودن عمل است يا خلاف مروّت بودن آن ، اقوال مختلف است . 3 برخى ، ترك يك صنف از مستحبات ، همچون نمازهاى مستحب را در صورت اصرار بر آن و عادت قرار دادن به جهت خلاف مروّت بودن ، موجب سقوط عدالت دانسته‌اند . 4\r\n1 . القواعد الفقهية ( بجنوردى ) 5 / 296 - 297 * 2 . جواهر الكلام 41 / 412 - 413 * 3 . الروضة البهية 3 / 130 ؛ مرآة العقول 15 / 398 ؛ الدرر النجفية 4 / 47 - 48 ؛ مفاتيح الأصول / 557 ؛ مشارق الأحكام / 194 - 195 ؛ كتاب الشهادات ( گلپايگانى ) / 69 - 70 * 4 . مسالك الأفهام 14 / 171 - 172 .\r\n\r\nسبوس\r\n\r\nسبوس پوستهء برجاى مانده از دانهء گندم ، جو و مانند آن پس از آرد كردن .\r\nاز احكام آن به مناسبت در باب صلات و تجارت سخن گفته‌اند .\r\nصلات : آيا سجده بر سبوس گندم و جو جايز و صحيح مىباشد ؟ مسئله اختلافى است . 1\r\nتجارت : برخى ، فروختن گندم يا آرد آن در برابر سبوس آن را به بيشتر ، حرام و ربا دانسته‌اند ؛ 2 ليكن همين قائل در كتابى ديگر در تحقق ربا اشكال كرده و گفته است : هرچند اصل سبوس از گندم است ؛ ليكن به جنسى ديگر غير از گندم تبديل شده است 3 ( - - - ) ربا ) .\r\n1 . العروة الوثقى 2 / 391 - 392 ؛ مستند العروة ( الصلاة ) 2 / 172 * 2 . تذكرة الفقهاء 10 / 191 * 3 . نهاية الإحكام 2 / 542 .\r\n\r\nسبى\r\n\r\nسَبْى در بند اسارت ، از زنان و كودكان .\r\nسبى در لغت به معناى مطلق اسير است ؛ 1 ليكن در فقه در خصوص زنان و كودكان در بند اسارت اطلاق شده است . 2\r\n( - - - ) اسير )\r\n1 . لسان العرب ، واژهء « سبى » * 2 . الوسيلة / 204 ؛ جواهر الكلام 21 / 156 .\r\n\r\nسبيل - - - ) شارب\r\n\r\nسبيل اللَّه\r\n\r\nسبيل اللَّه هر كار خير و نيك داراىمصلحت براى اسلام يا مسلمانان .\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nسبيل در لغت به معناى راه و سبيل اللَّه به معناى راه خداوند متعال است . مراد از آن راه منتهى به پاداش و رضاى حق تعالى است . بنابر اين ، سبيل اللَّه عبارت است از هر عمل نيكى كه موجب تقرب به خداوند است ، به شرط آنكه علاوه بر برخوردارى از ثواب و تقرب به خداوند ، مصلحتى بر آن مترتب باشد ؛ خواه آن مصلحت در ارتباط با مسلمانان باشد ، مانند ساختن پل ، بيمارستان ، مدرسه و مسجد و يا در ارتباط با اسلام و مجد و عظمت آن ، همچون جهاد و يا تعظيم شعائر الهى ، از قبيل تشكيل مجالس وعظ و بيان فضائل و مصائب اهل بيت عليهم السلام و فرستادن افراد به حج . 1 در اينكه آيا لازم است مصلحت مترتب بر عمل نيك ، مصلحت نوعى باشد ، مانند مثالهاى ياد شده يا ترتب مصلحت شخصى نيز كفايت مىكند ، مانند اصلاح بين زوج و زوجه يا پدر و فرزند ، اختلاف است . 2 برخى قدما سبيل اللَّه را به جهاد مشروع و مجاهدان اختصاص داده‌اند . 3 اين عنوان در باب زكات و به مناسبت در باب وقف و وصيت آمده است .\r\nزكات : از مصارف هشت گانهء زكات ، سبيل اللَّه است . مراد از سبيل اللَّه به قول مشهور ، معناى عام آن - كه در بالا گذشت - مىباشد ؛ 4 ليكن برخى قدما آن را به جهاد اختصاص داده‌اند كه بدان اشاره شد .\r\nدر مستحقان زكات ايمان معتبر است و دادن زكات به غير مؤمن ( غير شيعهء دوازده امامى ) جايز نيست ؛ ليكن در سهم سبيل اللَّه دادن آن به غير مؤمن به جهت دفع شرّ وى از مؤمنان جايز است . 5 چنان كه در مستحق سهم سبيل اللَّه از رزمندگان و مجاهدان ، فقر و نياز شرط نيست ؛ از اين رو ، پرداخت زكات از سهم ياد شده به آنان جايز است ؛ هرچند بى نياز باشند ؛ 6 ليكن بنابر قول به تعميم سبيل اللَّه به غير مجاهدان ، آيا در ساير مستحقان زكات از سهم سبيل اللَّه ، نياز شرط است يا نه ، مسئله اختلافى است . 7 برخى گفته‌اند : به كسى كه فقير شرعى نيست ( بالفعل يا بالقوه به اندازهء هزينهء يك سال زندگى مال دارد ) ، ليكن بدون دريافت زكات ، توانايى رفتن به حج يا زيارت و مانند آن را ندارد ،\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nبراى انجام دادن امور ياد شده مىتوان از سهم سبيل اللَّه پرداخت كرد ؛ بلكه حتى در صورت توانايى بر انجام دادن آنها بدون زكات ، ليكن عدم اقدام بر آنها جز با پرداخت زكات ، دادن زكات از سهم سبيل اللَّه به او جايز است . 8\r\nالبته در صورت صرف زكات از سهم سبيل اللَّه در مصالح عمومى ، همچون ساختن پل ، مسجد و مدرسه ، شكى در جواز استفادهء افراد بى نياز نيست . محل اختلاف جايى است كه اين سهم به فردى داده شود كه در راه خير و ثواب همچون حج و زيارت هزينه مىكند . 9\r\nبنابر قول اختصاص سهم سبيل اللَّه به جهاد ، در صورت عدم جهاد ؛ بايد اين سهم تا زمان پيدا شدن مورد مصرف آن حفظ شود ؛ اما بنابر قول به تعميم ( قول مشهور ) از آن در ساير مصارف استفاده مىشود . 10\r\nوقف : اگر كسى مالى را وقف سبيل اللَّه كند ، به قول مشهور ، بلكه به اجماع ادعا شده ، فوايد و درآمد آن در همهء راههاى خير و نيك صرف مىشود ، 11 هرچند برخى قدما مصرف آن را به مجاهدان اختصاص داده‌اند . 12\r\nوصيت : چنانچه كسى مالى را براى سبيل اللَّه وصيت كند ، به قول مشهور ، بلكه به اجماع ادعا شده ، در مصالح عمومى مسلمانان صرف مىشود . 13 برخى قدما گفته‌اند : در صورت عدم تعيين مورد مصرف ، در راه كمك به مجاهدان هزينه مىشود و با نبود مجاهدان در ديگر راههاى خير ، همچون كمك به نيازمندان ، در راه ماندگان و دستگيرى از سادات ، هزينه مىگردد ؛ بلكه بخش اعظم چنين مالى صرف كمك به سادات فقير و در راه ماندگان از ايشان مىشود و آنچه باقى ماند در ديگر راههاى خير خرج مىشود . 14\r\n1 . المهذب 1 / 169 ؛ مسالك الأفهام 1 / 419 ؛ جواهر الكلام 15 / 368 ؛ موسوعة الخوئى 24 / 111 - 114 ؛ مدارك العروة 22 / 440 * 2 . العروة الوثقى 4 / 120 - 121 ؛ موسوعة الخوئى 24 / 114 ؛ مهذب الأحكام 11 / 212 * 3 . المقنعة / 241 ؛ المراسم العلوية / 132 * 4 . جامع المقاصد 9 / 89 ؛ جواهر الكلام 15 / 368 * 5 . جواهر الكلام 15 / 370 ؛ العروة الوثقى 4 / 124 ؛ موسوعة الخوئى 24 / 134 - 135 * 6 . جواهر الكلام 15 / 371 * 7 . مسالك الأفهام 1 / 420 ؛ مدارك الأحكام 5 / 231 - 232 ؛\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nالحدائق الناضرة 12 / 201 - 202 ؛ جواهر الكلام 15 / 370 - 371 * 8 . العروة الوثقى 4 / 121 * 9 . موسوعة الخوئى 24 / 114 - 116 * 10 . جواهر الكلام 15 / 371 - 372 * 11 . 28 / 103 * 12 . الوسيلة / 371 * 13 . كتاب السرائر 3 / 187 - 188 ؛ الحدائق الناضرة 22 / 475 * 14 . المقنعة / 674 .\r\n\r\nسبيلين\r\n\r\nسبيلين مجراى ادرار و مدفوع ( - - - ) آلت‌تناسلى ) ( - - - ) ادرار ) ( - - - ) دُبُر ) ( - - - ) مدفوع ) .\r\n\r\nسپاه - - - ) لشكر\r\n\r\nسپر - - - ) ابزار جنگ\r\n\r\nسپر انسانى\r\n\r\nسپر انسانى سپر قرار دادن افراد در جنگ .\r\nسپر انسانى كه از آن به « تترّس » تعبير مىشود ، به معناى سپر قراردادن انسانها در جنگ براى جلوگيرى از پيشروى دشمن است . از احكام آن در باب جهاد سخن گفته‌اند .\r\nحكم : سپر قرار دادن افرادى كه كشتن آنان جايز نيست ، حرام است ؛ ليكن چنانچه كفار در جنگ با مسلمانان افرادى را سپر قرار دهند ، دو صورت دارد ؛ سپرهاى انسانى يا از خود كفار و مشركان‌اند و يا از اسيران مسلمان . اگر از خودشان ، همچون زنان و كودكانى كه كشتن آنان جايز نيست ، باشند ، در صورت ضرورت - مانند شعله ور بودن جنگ و بيم پيروزى كفار - كشتن آنان جايز است ؛ ليكن بايد جنگجويان آنان هدف گرفته شوند و به سوى آنان تيراندازى شود ؛ هرچند در اين ميان ، كودكان يا زنان مورد اصابت قرار گرفته و كشته شوند ؛ اما در فرض عدم ضرورت ، مانند شعله ور نبودن آتش جنگ و پناهنده شدن كفار به جاى امن و سپر قرار دادن زنان و كودكان ، آيا تيراندازى به سوى آنان ، هرچند موجب كشته شدن كودكان يا زنان گردد ، جايز است ، گرچه كراهت دارد ، يا جايز نيست ؟ مسئله اختلافى است . 1\r\nاما اگر كفار ، اسيران مسلمان را سپر قرار دهند ، در غير حال ضرورت ، مانند آنكه جنگ برپا نباشد ، يا پيروزى بر كفار بدون تيراندازى ممكن باشد و يا وجودشان تهديدى براى سپاه اسلام به شمار نرود ،\r\n\r\n","description":"","footnote":"","page_name":" 384 ","page_number":384},
  {"content":"\r\n\r\nتيراندازى به سوى آنان جايز نيست و اگر نيرويى بر خلاف دستور ، به سمت آنان تيراندازى كند و موجب كشتن مسلمانى شود ، در صورت عمدى بودن ، كفاره و قصاص بر عهده‌اش ثابت است و اگر از روى خطا باشد ، بر عاقله‌اش ( - - - ) عاقله ) ديه و بر خودش كفّاره ثابت خواهد بود . در فرض ضرورت ، مانند بر پا بودن جنگ و عدم امكان جنگيدن يا پيروزى بر آنان جز با تيراندازى به سوى ايشان ، تيراندازى جايز است ؛ هرچند موجب كشته شدن مسلمانى گردد ، به شرط آنكه هدف كشتن كفار باشد . 2\r\nدر فرض ضرورت - كه كشتن مسلمان جايز است - بر قاتل ، قصاص و نيز ديه نيست ؛ ليكن آيا كفاره بر او واجب مىشود يا نه ؟ مشهور قائل به وجوب كفاره‌اند ؛ ليكن برخى آن را واجب ندانسته‌اند . 3\r\nبنابر قول به وجوب كفّاره ، در اينكه كفّارهء آن از بيت المال ( - - - ) بيت المال ) پرداخت مىشود يا بر عهدهء قاتل مىباشد ، اختلاف است و نيز در اينكه كفارهء آن ، كفّارهء قتل خطايى است يا كفارهء قتل عمدى ، دو احتمال مطرح است . برخى ، احتمال دوم را اقوى و مطابق احتياط دانسته‌اند . 4\r\n1 . المبسوط 2 / 11 - 12 ؛ جواهر الفقه / 50 ؛ تذكرة الفقهاء 9 / 73 - 74 * 2 . المبسوط 2 / 12 ؛ تذكرة الفقهاء 9 / 74 - 75 ؛ جواهر الكلام 21 / 68 - 70 * 3 . جواهر الكلام 21 / 71 - 72 ؛ منهاج الصالحين ( خويى ) 1 / 371 - 372 * 4 . جواهر الكلام 21 / 72 .\r\n\r\nسپردهء بانكى - - - ) بانك\r\n\r\nسپرز\r\n\r\nسپرز [ طحال 
  ] : عضوى غدّه مانند از بدن ، قرار گرفته در بالا و سمت چپ حفرهء شكم .\r\nاز آن در باب طهارت و اطعمه و اشربه سخن گفته‌اند .\r\nطهارت : خونى كه بعد از تذكيهء حيوان حلال گوشت در اعضاى حلال آن باقى مىماند ، بعد از خروج آن به اندازهء متعارف ، پاك است ؛ ليكن نسبت به اعضاى حرام ، مانند سپرز ، نجاست و پاكى آن محل اختلاف است . 1\r\nاطعمه و اشربه : از اعضاى حرام در حيوان حلال گوشت تذكيه شده سپرز است و اگر كسى با علم به حرمت ، آن را بخورد\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nاز سوى حاكم شرع تعزير ( - - - ) تعزير ) مىشود . 2\r\nبه قول مشهور ، چنانچه كسى گوشت حلالى را با سپرز كباب كند ، در صورتى كه گوشت در زير سپرز و سپرز شكافته شده باشد ، گوشت نيز حرام مىگردد ؛ اما اگر گوشت بالاى سپرز باشد يا سپرز شكافته نشده باشد ، گوشت بر حليّت خود باقى است . 3 برخى قدما در صورت پايين‌تر بودن گوشت از سپرز ، مطلقا قائل به حرمت شده‌اند ؛ خواه سپرز شكافته شده باشد يا نه . 4\r\nبرخى گفته‌اند : حرمت گوشت در فرض بالا بودن سپرز و شكافته شدن آن مقيد به صورتى است كه جريان خون از بالا به پايين و آميخته شدن آن با گوشت امكان‌پذير باشد . بنابر اين ، با قطع به عدم امكان آن ، گوشت محكوم به حليت است ؛ هرچند زير سپرز باشد . 5\r\n1 . جامع المقاصد 1 / 163 ؛ روض الجنان 1 / 436 ؛ جواهر الكلام 5 / 363 - 364 ؛ مصباح الفقيه 7 / 148 - 149 * 2 . النهاية / 713 ؛ تحرير الأحكام 5 / 346 * 3 . مسالك الأفهام 12 / 63 ؛ جواهر الكلام 36 / 351 - 352 * 4 . المقنع / 424 * 5 . جواهر الكلام 36 / 353 .\r\n\r\nستاره\r\n\r\nستاره اختر ؛ هر يك از اجسام نورانى آسمان كه در شب مىدرخشد .\r\nاز احكام مرتبط با آن به مناسبت در بابهاى صلات و تجارت سخن گفته‌اند .\r\nاز راههاى ظنّى تشخيص قبله ( - - - ) قبله ) در صورت عدم امكان تحصيل علم ، استفاده از برخى ستارگان است ، مانند قرار دادن ستارهء قطبى جُدَى ( - - - ) جُدى ) پشت شانهء راست براى اهالى مركزى عراق ، همچون كوفه ، نجف و بغداد . 1\r\nآموختن و آموزش دادن دانش ستاره شناسى و محاسبهء مسير ستارگان و سيارات و پيشگويى خورشيد و ماه گرفتگى و مانند آن كه بر قواعد و اصول علمى صحيح و استوار مبتنى است ، جايز مىباشد ؛ 2 ليكن پيشگويى رخدادهاى آينده بر اساس علم نجوم ( نجوم احكامى يا علم احكام نجوم ) با اين اعتقاد كه حركات فلكى به صورت مستقل يا با مشاركت خداوند ، تأثيرگذار در رخدادهاى جهان‌اند ، حرام و اعتقاد به آن ، كفر ( - - - ) كفر ) است .\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nچنان كه فراگيرى علم نجوم نيز با اين اعتقاد حرام مىباشد . اما اگر چنين اعتقادى نداشته باشد ؛ بلكه حركات فلكى را از جمله اسباب و مقتضياتى بداند كه خداوند براى ايجاد برخى حوادث قرار داده است ، مانند قرار دادن آتش براى سوزاندن ، جايز مىباشد ؛ 3 هرچند برخى اين اعتقاد را خطا و اشتباه دانسته‌اند . 4 همچنين خبر دادن غير قطعى و جزمى از رخدادهاى آينده بر اساس علم نجوم جايز است . برخى قدما آموختن و آموزش دادن علم نجوم ( نجوم احكامى ) را مطلقا حرام دانسته‌اند 5 ( - - - ) تنجيم ) .\r\nستاره پرستان از كفّار به شمار مىروند و احكام كفر بر آنان بار مىگردد 6 ( - - - ) كفر ) .\r\n( - - - ) اشتباك نجوم )\r\n1 . العروة الوثقى 2 / 298 - 299 ؛ مستمسك العروة 5 / 187 - 191 * 2 . كتاب المكاسب 1 / 201 ؛ مهذب الأحكام 16 / 92 * 3 . تحرير الأحكام 2 / 261 ؛ مفاتيح الشرائع 2 / 23 ؛ جواهر الكلام 22 / 107 - 108 ؛ كتاب المكاسب 1 / 204 - 205 * 4 . القواعد و الفوائد 2 / 35 - 36 * 5 . رسائل الشريف المرتضى 2 / 301 - 311 * 6 . تحرير الأحكام 3 / 482 ؛ القواعد و الفوائد 2 / 35 .\r\n\r\nستارهء جُدَى - - - ) جُدَى\r\n\r\nستاره شناسى - - - ) ستاره\r\n\r\nستارهء قطبى - - - ) جُدَى\r\n\r\nسَتر - - - ) پوشش\r\n\r\nستر عورت - - - ) عورت\r\n\r\nستره\r\n\r\nسُتْرَه حائل .\r\nستره در لغت به معناى پوشش و هر چيزى كه بدان استتار مىشود ، به كار رفته ، 1 ليكن در كلمات فقها به تبع روايات بر حائلى همچون عصا ، تلى از خاك ، كلاه و كوله پشتى كه نماز گزار ، پيش روى خود مىگذارد تا مانع آمد و شد ديگران از نزديك خود گردد ، نيز اطلاق شده است . از آن در باب صلات سخن گفته‌اند .\r\nنهادن ستره در پيش رو بر نمازگزار مستحب است . 2 ستره در مسجد يا منزل به نماز گزاردن نزديك ديوار و مانند آن و در فضاى باز يا محل آمد و شد به گذاردن شاخصى بلند از زمين ، از قبيل عصا ، كوله پشتى ، سنگ و شتر بسته شده\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nدر مقابل خود ، تحقق مىيابد . 3 به تصريح برخى ، ستره به انسانى كه پشت به نمازگزار كرده نيز محقق مىشود . 4\r\nمستحب است طول ستره به اندازهء ذراع باشد . 5\r\nهرگاه ستره يافت نشود ، بر نماز گزار مستحب است پيش روى خود بر زمين خطى بكشد و محاذى آن نماز بگزارد ؛ زيرا مقصود از ستره ، قرار دادن حريم براى نماز است تا ديگرى مزاحم او نشود و حواس او را پريشان نكند و اين مقصود با خط كشيدن نيز حاصل مىشود . 6\r\nمستحب است نماز گزار نزديك ستره نماز بخواند . برخى ، كمترين و بيشترين مقدار فاصله بين نماز گزار و ستره را مكان خوابيدن گوسفند و بستن اسب ذكر كرده‌اند .\r\nدر نماز جماعت ، سترهء امام ، سترهء مأمومان نيز به شمار مىرود و از آن كفايت مىكند . 7\r\nدر صورت عدم امكان نصب عصا به صورت عمودى ، گذاشتن آن به صورت افقى كفايت مىكند . 8\r\nغصبى يا نجس بودن ستره مانع تحقق آن نيست ، هرچند در فرض نخست ، نماز گزار مرتكب عملى حرام شده است . 9 برخى ، مباح بودن آن را شرط تحقق سترهء شرعى دانسته‌اند . 10\r\nدر استحباب ستره تفاوتى ميان مكّه و غير مكّه نيست ؛ 11 ليكن برخى گفته‌اند : در مكّه و حرم ( - - - ) حرم ) به ستره نياز نيست . 12\r\nعبور افراد بين ستره و نماز گزار مكروه است و در صورت عبور ، دفع عبور كننده توسط نماز گزار با اشاره و مانند آن ، بدون زدن ، به قول برخى ، مستحب است . 13\r\nدر اينكه كراهت عبور از پيش روى نماز گزار و نيز استحباب دفع عبور كننده اختصاص به نماز گزارى دارد كه پيش روى خود ستره قرار داده است ، يا حكم ياد شده مطلقا ثابت است ؛ خواه ستره قرار داده باشد يا نه ، دو احتمال مطرح شده است . 14 برخى گفته‌اند : ظاهر اين است كه مرور و مانند آن ، حكمت استحباب ستره است نه علت آن تا در صورت علم به عدم حضور يا مرور كسى ، ستره مستحب نباشد ؛ بلكه در اين صورت نيز ستره مستحب است . 15\r\n\r\n","description":"","footnote":"","page_name":" 388 ","page_number":388},
  {"content":"\r\n\r\n1 . مجمع البحرين ، واژهء « ستر » * 2 و 3 . جواهر الكلام 8 / 401 * 4 . تحرير الأحكام 1 / 214 ؛ البيان / 133 * 5 . تحريرالأحكام 1 / 214 * 6 . نهاية الإحكام 1 / 350 - 351 * 7 . تحرير الأحكام 1 / 214 * 8 . ذكرى الشيعة 3 / 103 * 9 . منتهى المطلب 4 / 339 ؛ البيان / 133 * 10 . الرسائل العشر ( حلّى ) / 70 ؛ نهاية الإحكام 1 / 351 * 11 . الدروس الشرعية 1 / 155 ؛ مدارك الأحكام 3 / 240 * 12 . تذكرة الفقهاء 2 / 420 - 421 * 13 . كتاب السرائر 1 / 267 ؛ نهاية الإحكام 1 / 351 ؛ ذكرى الشيعة 3 / 104 * 14 . ذكرى الشيعة 3 / 106 - 107 * 15 . جواهر الكلام 8 / 411 .\r\n\r\nستّوق\r\n\r\nسُتُّوق درهم مغشوش و ناخالص .\r\nستّوق تعريب شده از دو كلمهء فارسى « سه » و « توق » به معناى طبقه و لايه است . اين عنوان به درهمى اطلاق مىشد كه لايهء اصلى و ميانى آن از مس يا سرب و يا فلزى ديگر بود ، ليكن دو لايهء رويين و زيرينش آب نقره كارى و به عنوان نقره داد و ستد مىشد . 1\r\nاين عنوان به مناسبت در باب تجارت به كار رفته است .\r\nستّوق از دراهم تقلبى و مغشوش به شمار مىرود و معامله با آن جز در مواردى صحيح نيست ( - - - ) درهم ) .\r\n1 . مجمع البحرين ، واژهء « ستق » ؛ كتاب السرائر 2 / 270 .\r\n\r\nستون\r\n\r\nستون استوانه‌اى سنگى ، فلزى يا چوبى ، نصب شده به صورت عمودى در زير سقف .\r\nاز احكام مرتبط با آن در باب صلات و حج سخن گفته‌اند .\r\nصلات : ايستادن مأموم مرد پشت ستون و نيز فاصله انداختن ستون ميان يك صف در صورت برقرار بودن اتصال هرچند از يك سمت با امكان مشاهدهء امام يا مأمومى كه امام را مىبيند ، به صحت نماز جماعت مأمومى كه پشت يا دو طرف ستون قرار گرفته اخلال نمىرساند . البته اگر اتصال تنها از جانب چپ يا راست باشد ، بدون مشاهدهء امام يا مأمومى كه امام را مىبيند ، صحت نماز جماعت مأمومى كه پشت ستون قرار گرفته ، اختلافى است . مشهور فقها در اين فرض نيز قائل به صحت نماز وى شده‌اند . 1\r\nنماز گزاردن نزد ستون هفتم و پنجم مسجد كوفه ( - - - ) مسجد كوفه ) مستحب است . 2\r\n\r\n","description":"","footnote":"","page_name":" 389 ","page_number":389},
  {"content":"\r\n\r\nحج : مستحب است مسافر براى بر آمدن حاجت خود در مسجد النبى ( - - - ) مسجد النبى ) اعتكاف ( - - - ) اعتكاف ) كند ؛ بدين صورت كه سه روز ؛ روزهاى چهار شنبه ، پنج شنبه و جمعه روزه بگيرد و شب و روز چهار شنبه نزد ستون ابولبابه ، معروف به ستون توبه و شب و روز پنج شنبه كنار ستون محاذى ستون توبه از طرف مقام رسول خدا صلّى اللَّه عليه وآله و شب و روز جمعه نزد ستونى ديگر از دست راست كه نزديك محراب و محل نماز آن حضرت است بماند و نمازهاى خود را به جا آورد .\r\nعمل ياد شده با كيفيتى ديگر نيز نقل شده ؛ بدين گونه كه شب و روز چهار شنبه كنار ستون نزديك قبر مطهر و شب و روز پنج شنبه نزد ستون توبه و شب و روز جمعه كنار ستونى كه سمت محراب و محل نماز پيامبر صلّى اللَّه عليه و آله است ، بماند و نمازهاى خود را به جا آورد . 3\r\n1 . نهاية الإحكام 2 / 123 ؛ ذكرى الشيعة 4 / 433 ؛ الحدائق الناضرة 11 / 101 - 102 ؛ العروة الوثقى 3 / 146 ؛ مستند العروة ( الصلاة ) 5 ( قسم 2 ) / 205 و 209 * 2 . هداية الأمة 2 / 208 * 3 . جواهر الكلام 20 / 106 - 107 ؛ كلمة التقوى 3 / 517 .\r\n\r\nستون ابولُبابه - - - ) ستون\r\n\r\nستون توبه - - - ) ستون\r\n\r\nستون حنانه - - - ) حنّانه\r\n\r\nسجاده\r\n\r\nسجّاده جا نماز .\r\nاز آن در باب صلات سخن گفته‌اند .\r\nسجده بر سجاده در صورتى كه از چيزهايى كه سجده بر آنها صحيح است ، بافته شده باشد ، مانند خُمره ( - - - ) خمره ) - كه از برگ درخت خرما بافته مىشود - جايز و صحيح است ؛ اما اگر سجاده از چيزهايى كه سجده بر آنها صحيح نيست بافته شده باشد ، سجده بر آن صحيح نيست . 1\r\nكسى كه سجادهء خود را زودتر از ديگران در مسجد پهن كرده ، نسبت به آن مكان حق اولويت پيدا مىكند و ديگرى نمىتواند در استفاده از آن مزاحم او شود . 2\r\nپهن كردن سجاده به سمت قبله از سوى ميزبان براى مهمان اذن فعلى صاحب خانه به مهمان براى نماز گزاردن در خانهء خود محسوب مىشود . 3\r\n\r\n","description":"","footnote":"","page_name":" 390 ","page_number":390},
  {"content":"\r\n\r\n1 . جواهر الكلام 8 / 422 - 423 ؛ جامع المقاصد 2 / 165 * 2 . مهذب الأحكام 23 / 277 * 3 . منهاج الصالحين ( خويى ) 1 / 142 .\r\n\r\nسجاف\r\n\r\nسجاف پارچهء باريك دوخته شده بر لبهء آستين ، يقه و مانند آن .\r\nاز آن به مناسبت در باب طهارت و صلات سخن گفته‌اند .\r\nسزاوار است كفن ميّت بدون سجاف باشد . 1\r\nپوشيدن لباس ابريشمى بر مرد حرام است ؛ ليكن پوشيدن لباسى كه سجاف آن از ابريشم است ، بنابر قول مشهور ، حتى در نماز جايز مىباشد . 2 گروهى از فقها براى سجاف اندازهء خاصى ذكر نكرده‌اند . بنابر اين ، تا حدّى كه از نظر عرف اسم سجاف بر آن صادق باشد ، حكم فوق جارى مىشود ؛ 3 ليكن گروهى ديگر ، اندازهء آن را چهار انگشت بسته تعيين كرده‌اند . بنابر اين ، در فراتر از آن ، حكم ياد شده جارى نمىشود ؛ 4 بلكه اين قول به مشهور نسبت داده شده است . 5\r\n1 . وسائل الشيعة 3 / 50 ؛ لوامع صاحبقرانى 2 / 243 * 2 . مفتاح الكرامة 3 / 269 ؛ جواهر الكلام 8 / 128 - 129 * 3 . النهاية / 96 ؛ الوسيلة 87 ؛ المعتبر 2 / 90 ؛ نهاية الإحكام 1 / 377 ؛ الدروس الشرعية 1 / 150 * 4 . جامع المقاصد 2 / 86 ؛ الروضة البهية 1 / 528 ؛ مدارك الأحكام 3 / 180 * 5 . مجمع الفائدة 2 / 85 .\r\n\r\nسجده - - - ) سجود\r\n\r\nسجدهء تلاوت\r\n\r\nسجدهء تلاوت سجده‌اى كه به سبب تلاوت آيات سجده ، واجب يا مستحب مىگردد ( - - - ) آيات سجده ) .\r\n\r\nسجده ؛ سوره\r\n\r\nسجده ؛ سوره سى و دومين سورهء قرآن كريم .\r\nاز آن در باب صلات سخن گفته‌اند .\r\nسورهء سجده از عزائم ( - - - ) عزائم ) و سوره‌هاى داراى سجدهء واجب به شمار مىرود كه سجده كردن هنگام تلاوت يا گوش دادن آيهء پانزدهم آن واجب است ( - - - ) آيات سجده ) .\r\nخواندن سورهء سجده در روز جمعه 1 و نيز ركعت سوم نماز شب ( - - - ) نماز شب ) در شب جمعه مستحب است . 2\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nكسى كه تصميم بر حفظ قرآن دارد ، شب جمعه چهار ركعت ( دو تا دوركعتى ) نماز بگزارد ؛ در ركعت اول ، سورهء حمد و يس ، و در ركعت دوم ، حمد و دخان ، در ركعت سوم ، حمد و سجده و در ركعت چهارم ، حمد و ملك را بخواند ؛ 3 چنان كه مستحب است در شب نيمهء شعبان چهار ركعت ( دو تا دو ركعتى ) نماز بگزارد و پس از حمد ، سوره‌هاى يس ، دخان ، سجده و ملك را به ترتيب در چهار ركعت بخواند . 4\r\n1 . مصباح المتهجد / 265 * 2 . 271 * 3 . 264 * 4 . 839 .\r\n\r\nسجدهء سهو\r\n\r\nسجدهء سهو : دو سجدهء واجب به سبب‌عارض شدن سهو در نماز .\r\nبه دو سجدهء سهو از آن جهت كه موجب به خاك مالاندن دماغ شيطان مىشود ، در روايات 1 و به تبع آن ، كلمات فقها « مُرغمتان » اطلاق شده است . از احكام و شرايط آن در باب صلات سخن گفته‌اند .\r\nحكم تكليفى : با عروض يكى از اسباب سجود سهو در نماز ، دو سجدهء سهو واجب مىگردد .\r\nاسباب : اسباب وجوب دو سجدهء سهو كه از آن به موجبات تعبير مىشود عبارتند از :\r\n1 . سخن گفتن در اثناى نماز از روى فراموشى بنابر قول مشهور . بلكه بر وجوب دو سجدهء سهو در پى تكلم سهوى ادعاى اجماع شده است . 2\r\n2 . سلام دادن بى مورد از روى فراموشى بنابر قول مشهور . 3 برخى بر وجوب دو سجدهء سهو در اين صورت نيز ادعاى اجماع كرده‌اند . 4 عدم وجوب سجدهء سهو در اين فرض به ظاهر كلام برخى قدما نسبت داد شده است . 5\r\n3 . شك بين چهار و پنج به قول مشهور . بر اين قول ادعاى اجماع نيز شده است . 6\r\n4 . ترك يك سجده از روى فراموشى و يادآور نشدن آن تا پس از ركوع به قول مشهور كه علاوه بر قضاى سجدهء فراموش شده پس از نماز ، دو سجدهء سهو واجب مىشود . 7 بر اين قول ادعاى اجماع نيز شده است . 8\r\n\r\n","description":"","footnote":"","page_name":" 392 ","page_number":392},
  {"content":"\r\n\r\n5 . ترك تشهد از روى فراموشى و عدم تذكر آن مگر پس از ركوع بنابر قول مشهور . در اين فرض نيز علاوه بر تدارك تشهد پس از نماز بايد دو سجدهء سهو به جا آورد . 9\r\n6 . شك بين سه و چهار در نماز چهار ركعتى با گمان به چهار ، به قول برخى قدما . 10\r\n7 . ايستادن در جايى كه وظيفه نشستن است و عكس آن ، به قول گروهى . 11\r\n8 . به قول گروهى ، هر كاهش و افزايشى در نماز كه بطلان آن را درپى نداشته باشد و نيز شك در كاهش و افزايش . 12\r\nبنابر قول به وجوب دو سجدهء سهو براى هر كمى يا زيادى در نماز ، آيا كم يا زياد كردن مستحبات نماز همچون قنوت نيز موجب سجدهء سهو مىشود يا نه ؟ به تصريح برخى ، ترك جزء مستحب از روى فراموشى موجب سجدهء سهو نيست ؛ هرچند از برخى قدما در خصوص فراموشى قنوت ، وجوب دو سجدهء سهو نقل شده است ؛ چنان كه وجوب سجدهء سهو براى كم يا زياد كردن مستحبات ، به ظاهر كلام برخى نسبت داده شده است . ليكن برخى ، تنها در فرض افزودن جزء مستحب ، سجدهء سهو را واجب دانسته‌اند . 13\r\nمحل دو سجدهء سهو : بنابر مشهور ، دو سجدهء سهو بايد بعد از سلام نماز به جا آورده شود ؛ خواه سبب آن افزايش جزئى از اجزاى نماز باشد يا نقصان آن . از برخى قدما نقل شده كه اگر منشأ سجده افزايش باشد ، محل آن پس از سلام نماز و اگر نقصان باشد ، پس از تشهد و قبل از سلام نماز است . از برخى ديگر نقل شده كه محل دو سجدهء سهو مطلقا قبل از سلام نماز است ؛ ليكن براى اين قول ، قائلى شناخته نشده است . 14 بر قول نخست ادعاى اجماع نيز شده است . 15\r\nچگونگى : كيفيت دو سجدهء سهو بنابر قول مشهور بدين گونه است كه پس از نيّت مستحب است تكبير بگويد ، آنگاه به سجده رفته ، ذكر بگويد و پس از آن سر از سجده برداشته ، بنشيند و سپس دوباره به سجده رود و ذكر بگويد و بعد از\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nسر برداشتن از سجده ، تشهد سبكى بخواند و سلام دهد . 16 مراد از تشهد سبك ، اكتفا به دو شهادت و صلوات است . به تصريح برخى ، خواندن تشهد مختصر رخصت است و در نتيجه ، خواندن تشهد طولانى نيز جايز خواهد بود ، نه عزيمت كه خواندن تشهد مفصل جايز نباشد . 17\r\nدر اينكه در نيّت ، تعيين سبب دو سجدهء سهو - به عنوان مثال فراموشى سجده يا تشهد - واجب است يا نه ، اختلاف مىباشد . 18 برخى ، در سجدهء سهو ، تشهد و سلام را مستحب دانسته‌اند نه واجب . 19 برخى نيز گفتن ذكر را در حال سجده واجب ندانسته‌اند . 20\r\nبنابر قول به وجوب ذكر ، در اينكه در ذكر ، لفظى خاص معتبر است يا نه ، اختلاف است . 21 قول به وجوب ذكر با لفظى خاص به اكثر ، 22 بلكه مشهور 23 نسبت داده شده است . لفظ خاص به شكلهاى مختلف وارد شده است ، از جمله :\r\n1 . بسم اللَّه و باللَّه و صلّى اللَّه على محمد و آله .\r\n2 . بسم اللَّه و باللَّه ، اللهّم صلّ على محمد و آل محمد .\r\n3 . بسم اللَّه و باللَّه ، السّلام عليك ايّها النبى و رحمة اللَّه و بركاته .\r\n4 . عين لفظ سوم با اضافهء « و » قبل از السّلام عليك .\r\nبرخى گفته‌اند : هر يك از چهار ذكر ياد شده كفايت مىكند و نمازگزار مخير ميان آنها است . 24 برخى ، تنها لفظ دوم و سوم را ذكر كرده و شخص را ميان انتخاب آن دو مخيّر دانسته‌اند . 25 برخى نيز در هر دو سجده به لفظ دوم بسنده كرده‌اند . 26\r\nفورى بودن وجوب سجدهء سهو : به گفتهء برخى ، بر سهو كننده واجب است پس از سلام نماز و پيش از انجام دادن فعل منافى با نماز ، فورى دو سجدهء سهو را به جا آورد ؛ 27 ليكن برخى ، فورى بودن آن را واجب ندانسته و تأخير آن را جايز دانسته‌اند . 28\r\nشرايط و واجبات : آيا تمامى آنچه در سجود نماز به عنوان جزئى از اجزاى نماز معتبر است ، مانند طهارت ،\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nپوشاندن عورت در مرد و بدن در زن و رو به قبله قرار داشتن ، در دو سجدهء سهو نيز معتبر است يا تنها آنچه كه در خصوص سجود واجب است ، از قبيل طمأنينه و آرامش بدن در حال سجده و هنگام نشستن بين دو سجده ، نهادن هفت موضع از بدن بر زمين و گذاشتن پيشانى بر چيزى كه سجده بر آن صحيح است ، در سجدهء سهو نيز واجب خواهد بود و يا هيچ كدام واجب نيست و تنها به جا آوردن مسماى سجده كفايت مىكند ؟ مسئله اختلافى است . 29 برخى ، احتياط وجوبى را در مراعات همهء واجبات و شرايط معتبر در سجود نماز ، در سجدهء سهو دانسته‌اند . 30\r\nتداخل : در صورت عروض چند سبب سجدهء سهو در نماز ، مانند آنكه هم تشهد فراموش شود و هم يك سجده ، آيا واجب است براى هر كدام دو سجدهء سهو به جا آورد ، يا تداخل صورت مىگيرد و به جا آوردن دو سجدهء سهو براى همه كفايت مىكند ؟ مسئله اختلافى است . 31 برخى تفصيل داده و گفته‌اند : اگر اسباب متعدد از يك نوع باشند ، مانند آنكه از روى فراموشى چند بار سخن گفته باشد ، تداخل صورت مىگيرد و دو سجدهء سهو از چند سبب كفايت مىكند ؛ ليكن اگر اسباب چند نوع باشند ، مانند تكلّم و ترك تشهد از روى فراموشى ، تداخل حاصل نمىشود و به تعداد اسباب ، سجدهء سهو واجب مىگردد . 32\r\nساير احكام : بنابر قول به وجوب فورى سجدهء سهو ، در صورت تأخير ، شخص مرتكب گناه شده است ؛ ليكن سجود سهو ساقط نمىشود و بايد آن را به جا آورد و نيز در صورت فراموشى ، هر وقت يادش بيايد بايد آن را تدارك كند . 33\r\nآيا دو سجدهء سهو شرط صحّت نماز است ؛ بدين معنا كه ترك عمدى آن موجب بطلان نماز مىگردد ، يا شرط صحّت نيست و با ترك عمدى آن نماز باطل نمىشود ؟ مسئله محل اختلاف است . مشهور آن را شرط صحّت نماز نمىدانند . 34\r\nهرگاه نماز گزار در عروض يكى از موجبات سجدهء سهو شك كند ، بنا را بر عدم آن مىگذارد ؛ 35 ليكن چنانچه پس از\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nعارض شدن يكى از موجبات ، شك كند سجدهء سهو را به جا آورده يا نه ، بايد آن را به جا آورد ، 36 مگر آنكه شك پس از خروج وقت نماز باشد كه برخى ، بنا گذاشتن بر انجام دادن سجدهء سهو را بعيد ندانسته‌اند . 37\r\nاگر نماز گزار علم به عروض سبب سجدهء سهو داشته باشد ؛ ليكن به مقدار - مثلا يكى يا بيشتر بودن - آن شك داشته باشد ، بنا را بر كمتر مىگذارد و اگر در به جا آوردن فعلى از افعال سجود سهو شك كند ، در صورتى كه از محل آن نگذشته باشد ، آن را به جا مىآورد و اگر گذشته باشد به آن اعتنا نمىكند . 38 برخى در صورت گذشتن از محل ، احتياط وجوبى را در به جا آوردن فعل مشكوك دانسته‌اند . 39\r\nبنابر قول به عدم تداخل ، در صورت تعدد اسباب ، به قول بسيارى ، واجب نيست سجود سهو به ترتيب پيدايى اسباب آن به جا آورده شود . بنابر اين ، لازم نيست ابتدا سجدهء سهو را براى سبب آغازين و سپس براى سبب بعدى و همين طور ساير اسباب انجام دهد . آيا بين آن و اجزاى فراموش شده از تشهد ، سجده و نماز احتياط ، ترتيب واجب است يا نه ؟ اختلافى است . بنابر قول نخست ، ابتدا بايد جزء فراموش شده يا نماز احتياط و سپس سجده به جا آورده شود . 40\r\n1 . وسائل الشيعة 8 / 250 * 2 . منتهى المطلب 7 / 71 ؛ الحدائق الناضرة 9 / 313 - 314 * 3 . الحدائق الناضرة 9 / 317 * 4 . منتهى المطلب 7 / 71 * 5 . جواهر الكلام 12 / 432 * 6 . الحدائق الناضرة 9 / 320 ؛ جواهر الكلام 12 / 433 * 7 . الحدائق الناضرة 9 / 145 و 150 ؛ مفتاح الكرامة 6 / 1450 * 8 . غنية النزوع / 113 * 9 . الحدائق الناضرة 9 / 151 - 154 ؛ مفتاح الكرامة 6 / 1450 * 10 . المقنع / 102 ؛ الحدائق الناضرة 9 / 320 - 322 * 11 . الحدائق الناضرة 9 / 322 - 323 * 12 . 326 - 327 ؛ جواهر الكلام 12 / 434 - 439 * 13 . جواهر الكلام 12 / 440 ؛ العروة الوثقى 3 / 298 - 299 * 14 . مختلف الشيعة 2 / 431 ؛ جواهر الكلام 12 / 441 * 15 . الخلاف 1 / 448 - 449 * 16 . الحدائق الناضرة 9 / 331 - 334 ؛ جواهرالكلام 12 / 442 * 17 . جواهر الكلام 12 / 451 - 452 * 18 . 443 - 444 * 19 . مختلف الشيعة 2 / 434 ؛ مستند الشيعة 7 / 244 * 20 . المعتبر 2 / 400 - 401 ؛ مختلف الشيعة 2 / 434 ؛ مدارك الأحكام 4 / 285 * 21 . المبسوط 1 / 125 ؛ تحرير الأحكام 1 / 306 ؛ غنية النزوع / 114 ؛ الدروس الشرعية 1 / 208 ؛ مسالك الأفهام 1 / 299 - 300 * 22 . رياض المسائل 4 / 269 * 23 . الروضة البهية 1 / 706 * 24 . المقاصد العلية / 336 ؛ جواهر الكلام 12 / 455 * 25 . المقنع / 110 ؛ المقنعة / 148 * 26 . جمل العلم و العمل / 66 ؛ المراسم العلوية / 88 ؛\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nغنية النزوع / 114 * 27 . جواهر الكلام 12 / 455 ؛ العروة الوثقى 3 / 300 - 301 * 28 . مستند الشيعة 7 / 246 - 247 * 29 . ذكرى الشيعة 4 / 94 ؛ الحدائق الناضرة 9 / 337 - 338 ؛ مفتاح الكرامة 6 / 1562 و 1564 - 1565 ؛ مستند الشيعة 7 / 246 ؛ مدارك العروة 18 / 75 - 77 * 30 . العروة الوثقى 3 / 302 - 303 ؛ منهاج الصالحين ( سيد محسن حكيم ) 1 / 332 * 31 . مفتاح الكرامة 6 / 1570 ؛ مستند الشيعة 7 / 247 - 248 ؛ العروة الوثقى 3 / 299 * 32 . كتاب السرائر 1 / 258 * 33 . جواهر الكلام 12 / 457 - 458 ؛ العروة الوثقى 3 / 300 - 301 * 34 . الخلاف 1 / 462 ؛ جواهر الكلام 12 / 457 * 35 . العروة الوثقى 3 / 303 * 36 . تذكرة الفقهاء 3 / 361 * 37 . العروة الوثقى 3 / 304 * 38 . 304 - 305 * 39 . هداية العباد ( گلپايگانى ) 1 / 197 * 40 . جواهر الكلام 12 / 445 - 446 ؛ العروة الوثقى 3 / 300 .\r\n\r\nسجدهء شكر\r\n\r\nسجدهء شكر از سجده‌هاى مستحب .\r\nاز آن در باب صلات سخن گفته‌اند .\r\nحكم تكليفى : سجدهء شكر در موارد زير مستحب مؤكد است : بعد از هر نماز واجب و مستحب ؛ هنگام رسيدن نعمتى جديد و يا تجديد نعمت ؛ هنگام دور شدن نقمت و بلايى از انسان و نيز ياد آورى آنها ؛ پس از توفيق يافتن در به جا آوردن عملى نيك يا ترك گناهى 1 و نيز هنگام مشاهدهء فرد مبتلا به بلايى و ديدن فاسق . 2\r\nچگونگى : سجدهء شكر با انجام دادن مسماى سجده محقق مىشود . بنابر اين ، سجدهء شكر ، تكبير افتتاح ، تكبير هنگام رفتن به سجده و نيز تشهد و سلام ندارد ؛ 3 ليكن برخى قدما تكبير را پس از سر برداشتن از سجده مستحب دانسته‌اند . 4\r\nسجدهء شكر با يك بار سجده كردن تحقق مىيابد ؛ ليكن افضل آن است كه دو بار سجده كند و بين دو سجده ، گونهء راست و سپس گونهء چپ را - كه از آن به تعفير ( - - - ) تعفير ) تعبير مىشود - به زمين نهد . تعدد سجده با سر برداشتن از زمين و سر نهادن بر آن تحقق مىيابد و نشستن بين دو سجده لازم نيست . 5\r\nآيا براى تحقق مسماى سجدهء شكر ، نهادن اعضاى هفت گانه بر زمين لازم است يا گذاشتن پيشانى به تنهايى كفايت مىكند ؟ مسئله محل بحث واختلاف است . 6\r\nشرايط : در سجدهء شكر طهارت از حدث و نيز رو به قبله بودن شرط نيست . 7 در اشتراط مباح بودن ( غصبى نبودن ) مكان و نهادن پيشانى بر چيزى كه سجده بر آن صحيح است ، همچون خاك اختلاف است . 8\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nمستحبات : امور زير در سجدهء شكر مستحب است : روبه قبله بودن ؛ 9 طهارت از حدث ؛ 10 گستردن دستها بر زمين ؛ چسبانيدن سينه و شكم به زمين ؛ تعفير ( بر زمين نهادن گونهء راست و سپس چپ و به قول برخى جبين راست و چپ نيز ) ؛ طول دادن سجده ؛ خواندن دعاهاى وارد شده ؛ گفتن صد بار « شكراً للَّه » يا « شكراً ، شكراً » يا « عفواً ، عفواً » ؛ سه يا يك بار گفتن نيز كفايت مىكند و مسح محل سجده با دست و كشيدن دستها بر صورت و جلو بدن پس از سر برداشتن از سجده . 11\r\n1 . جواهر الكلام 10 / 234 - 240 ؛ العروة الوثقى 2 / 584 - 585 ؛ مهذب الأحكام 7 / 37 * 2 . جامع المقاصد 2 / 317 * 4 . المبسوط 1 / 114 * 5 . مسالك الأفهام 1 / 223 ؛ الحدائق الناضرة 8 / 351 * 6 . ذكرى الشيعة 3 / 465 ؛ جامع المقاصد 2 / 317 ؛ الحدائق الناضرة 8 / 349 - 350 ؛ العروة الوثقى 2 / 585 * 7 . تذكرة الفقهاء 1 / 137 و 3 / 15 * 8 . ذكرى الشيعة 3 / 465 ؛ جامع المقاصد 2 / 317 ؛ كشف الغطاء 3 / 215 ؛ الحدائق الناضرة 8 / 349 - 350 ؛ العروة الوثقى 2 / 585 * 9 . العروة الوثقى 2 / 312 - 313 * 10 . جواهر الكلام 10 / 245 * 11 . جامع المقاصد 2 / 316 - 317 ؛ مفاتيح الشرائع 1 / 158 ؛ الحدائق الناضرة 8 / 347 - 349 و 352 ؛ العروة الوثقى 2 / 585 .\r\n\r\nسجدهء عزيمه\r\n\r\nسجدهء عزيمه سجدهء واجب در پى تلاوت‌آيهء داراى سجدهء واجب ( - - - ) آيات سجده ) ( - - - ) عزائم ) .\r\n\r\nسجدهء قضايى\r\n\r\nسجدهء قضايى سجدهء به جا آورده شده بعد از سلام به جهت فراموشى آن در نماز .\r\nاز آن در باب صلات سخن گفته‌اند .\r\nترك عمدى يك سجده و نيز ترك عمدى و سهوى دو سجده موجب بطلان نماز است ؛ ليكن با ترك سهوى يك سجده نماز باطل نمىشود ؛ اما اگر قبل از ركوع متذكر شود بايد برگردد و آن را به جا آورد و چنانچه پس از ركوع ياد آور شود نمازش صحيح است ؛ ليكن بنابر قول مشهور بايد پس از سلام نماز قضاى آن را به جا آورد . 1 البته در اين صورت ، به قول مشهور ، علاوه بر قضاى سجده ، دو سجدهء سهو نيز واجب مىشود ( - - - ) سجدهء سهو ) .\r\nچنانچه ترك سهوى يك سجده در ركعت آخر نماز صورت گيرد ، با تذكر آن در اثنا يا بعد از تشهد و قبل از سلام بايد آن را تدارك كند و تشهد را دوباره بخواند ؛\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nاما اگر بعد از سلام نماز متذكر شود ، در اينكه بايد قضاى سجده را به جا آورد يا واجب است بر گردد و سجده را تدارك كند و دوباره تشهد و سلام را بگويد ، اختلاف است . البته بنابر قول دوم ، به جهت سلام بى جا و اضافى ، به قول مشهور بايد دو سجدهء سهو نيز به جا آورد . برخى به جهت تشهد اضافى دو سجدهء سهو را نيز واجب دانسته‌اند . 2\r\nرعايت همهء شرايط سجدهء نماز ، از قبيل طهارت داشتن و روبه قبله بودن در سجدهء قضايى نيز لازم است ؛ 3 ليكن در اينكه وجوب آن فورى است و در نتيجه فاصله انداختن بين آن و نماز جايز نيست ، يا آنكه وجوبش فورى نيست ، اختلاف است . بنابر قول به فورى بودن آن ، آيا فاصله انداختن بين آن دو ، به عملى كه انجام دادن عمدى يا سهوى آن نماز را باطل مىكند يا تنها ارتكاب عمدى آن باطل كنندهء نماز است و او از روى عمد آن را انجام دهد ، موجب بطلان نماز مىگردد و بايد آن را اعاده كند ، يا موجب بطلان نماز نمىشود و به جا آوردن سجدهء قضايى كفايت مىكند ؟ مسئله اختلافى است . 4\r\nحكم ياد شده دربارهء سجدهء قضايى اختصاص به نماز واجب دارد . به جا آوردن سجدهء فراموش شده در نماز مستحب لازم نيست . 5\r\n1 . جواهرالكلام 12 / 292 - 296 * 2 . 286 - 288 ؛ العروة الوثقى 2 / 570 - 571 ؛ مستند العروة ( الصلاة ) 4 / 179 * 3 . العروة الوثقى 3 / 285 ؛ مستمسك العروة 7 / 524 * 4 . مستند الشيعة 7 / 122 ؛ العروة الوثقى 3 / 285 - 286 ؛ مستمسك العروة 7 / 525 * 5 . العروة الوثقى 3 / 316 .\r\n\r\nسجدهء لقمان ؛ سوره\r\n\r\nسجدهء لقمان ؛ سوره سورهء سجده .\r\nاز سى و دومين سورهء قرآن كريم كه از آن با نامهاى « سجده » ( - - - ) سجده ؛ سوره ) ، « الم تنزيل » و « الم سجده » ياد شده است و از سوره‌هاى عزائم ( - - - ) عزائم ) به شمار مىرود ، در كلمات برخى فقها به « سجدهء لقمان » نيز تعبير شده است . 1 به گفتهء برخى ، جهت چنين تعبيرى ، تفكيك اين سوره از سورهء « حم سجده » ؛ يعنى سورهء فصلت است كه آن نيز از سور عزائم به شمار مىرود و از آنجا كه\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nاين سوره در پى سورهء لقمان آمده و متصل به آن است ، از آن به « سجدهء لقمان » تعبير شده تا با آن سوره اشتباه نشود . 2\r\n( - - - ) آيات سجده )\r\n1 . المقنع / 40 ؛ المقنعة / 52 ؛ الخلاف 1 / 100 ؛ البيان / 172 ؛ تذكرة الفقهاء 1 / 235 * 2 . مرآة العقول 8 / 402 و 407 ؛ مصباح المنهاج ( الطهارة ) 3 / 422 ؛ مصباح الفقيه 3 / 282 .\r\n\r\nسجده‌هاى قرآن - - - ) آيات سجده\r\n\r\nسجود\r\n\r\nسجود نهادن پيشانى بر زمين .\r\nسجود در لغت به معناى خضوع ، خم شدن و سر فرود آوردن آمده است . 1 برخى گفته‌اند : سجود در اصطلاح شرع عبارت است از : نهادن پيشانى بر زمين يا آنچه از زمين مىرويد و خوردنى و پوشيدنى نيست . بنابر اين تعريف ، سجود در شرع ، معنايى ويژه پيدا كرده است و نتيجهء آن ثبوت حقيقت شرعى ( - - - ) حقيقت شرعى ) براى سجود خواهد بود . 2 بعضى علاوه بر پيشانى ، نهادن ساير اعضاى هفت گانه ( كف دو دست ، دو زانو و سر انگشتان بزرگ دو پا ) را بر زمين در تحقق مسماى سجود لازم دانسته‌اند . 3 در مقابل ، برخى ثبوت حقيقت شرعى در لفظ سجود را نپذيرفته و بر اين نظر كه نهادن مواضع هفتگانه ، حتى پيشانى بر زمين در تحقق مسماى سجود دخيل است ، اشكال كرده و گفته‌اند : عرف ، حتى عرف متشرعه كسى را كه به جاى پيشانى ، صورت خود را بر زمين مىگذارد و يا پيشانى را بر فرش و مانند آن مىنهد ، سجده كننده به شمار مىآورد . 4 برخى ديگر گفته‌اند : گذاشتن پيشانى بر زمين بارزترين مصداق سجود به معناى لغوى آن است و شارع مقدس تنها خصوصياتى را بدان افزوده و رعايت آنها را در سجود لازم دانسته است . 5\r\nثمرهء اختلاف ياد شده در جايى ظاهر مىشود كه شارع مقدس در آن جا به مطلق سجود - بدون بيان قيود و شرايط آن - امر كند ، مانند سجدهء تلاوت كه بنابر قول به ثبوت حقيقت شرعى براى واژهء سجود ، رعايت ويژگيها و شرايط شرعى آن در تحقق سجود شرعى لازم خواهدبود . 6\r\n\r\n","description":"","footnote":"","page_name":" 400 ","page_number":400},
  {"content":"\r\n\r\nاز احكام آن به تفصيل در باب صلات سخن گفته‌اند .\r\nاقسام : سجود چند گونه است ؛ زيرا يا جزئى از اجزاى عبادتى به شمار مىرود كه عبارت است از سجود نماز و نيز قضاى سجدهء فراموش شده در نماز ، و يا چنين نيست ؛ بلكه خود عبادتى مستقل است كه به سببى بر مكلف واجب يا مستحب شده است ؛ واجب عبارت است از سجدهء تلاوت آياتى كه دارى سجده واجب‌اند ( - - - ) آيات سجده ) و نيز سجده به جهت سهو در نماز ( - - - ) سجدهء سهو ) و مستحب عبارت است از سجدهء تلاوت آيات داراى سجدهء مستحب و نيز سجدهء شكر ( - - - ) سجدهء شكر ) . موضوع سخن در اين نوشتار ، سجود نماز است .\r\nحكم تكليفى : در هر ركعت از نمازهاى واجب و مستحب ، دو سجدهء واجب است و ترك يا زياد كردن عمدى يكى از آن دو موجب بطلان نماز مىشود ؛ ليكن ترك يا افزايش سهوى يكى از دو سجده بنابر قول مشهور ، نماز را باطل نمىكند و در صورت ترك سهوى ، چنانچه پيش از ورود به ركن بعدى ( ركوع ) متذكر شود ، بايد برگردد و آن را به جا آورد ، و در صورت متذكر نشدن ، واجب است پس از سلام نماز قضاى آن را به جا آورد 7 ( - - - ) سجدهء قضايى ) .\r\nركنيت : دو سجده از اركان نماز به شمار مىرود ؛ از اين رو ، ترك يا زياد كردن آن دو از روى عمد ، سهو و يا جهل موجب بطلان نماز است . البته در صورت ترك از روى سهو و متذكر شدن پيش از دخول در ركن بعدى ، واجب است برگردد ، دو سجده را به جا آورد و نمازش صحيح است . اما اگر پس از آن متذكر گردد ، بنابر قول مشهور نمازش باطل است . 8 برخى قدما ميان دو ركعت اول و آخر نماز چهار ركعتى تفصيل داده و گفته‌اند : در دو ركعت نخست چنانچه پس از ركوع متذكر گردد نماز باطل است ، اما در دو ركعت آخر بدون اعتنا به ركوعِ انجام گرفته ، برمىگردد و دو سجده را به جا مىآورد ؛ سپس بلند مىشود و ركعت بعدى را دوباره به جا مىآورد . 9 از برخى قدما جريان حكم ياد شده در دو ركعت آخر ، در همهء ركعتها نقل شده است . 10\r\n\r\n","description":"","footnote":"","page_name":" 401 ","page_number":401},
  {"content":"\r\n\r\nبطلان نماز به افزايش دو سجده از روى عمد يا سهو ، اختصاص به نماز واجب دارد . در نماز مستحب ، زياد كردن دو سجده از روى سهو موجب بطلان نماز نمىشود ؛ 11 هرچند برخى در عدم بطلان نماز به زيادى سهوى اشكال كرده‌اند . 12\r\nواجبات : امورى در سجده واجب است كه عبارتند از :\r\n1 . نهادن هفت عضو از اعضاى بدن بر زمين كه بنابر قول مشهور عبارتند از : پيشانى ؛ كف دو دست ، سر دو زانو و سر دو انگشت بزرگ پا . 13 برخى قدما مفصل دو كف دست ( مچ ) را جايگزين كف دو دست كرده‌اند . 14\r\nدر گذاشتن اعضاى ياد شده بر زمين ، جز پيشانى مسماى آنها كفايت مىكند ؛ در حدّى كه از نظر عرف با نهادن آن بر زمين ، سجده با آن عضو صدق نمايد . بنابر اين ، گذاشتن همهء عضو بر زمين واجب نيست . همچنين بنابر قول مشهور ، در پيشانى ، مسماى پيشانى كفايت مىكند . 15 برخى ، گذاشتن پيشانى بر زمين به اندازهء درهم ( - - - ) درهم ) را واجب دانسته‌اند . 16\r\nنهادن پشت دست بر زمين كفايت نمىكند ؛ بلكه واجب است كف دست بر زمين گذاشته شود . در پا ، آيا نهادن ديگر انگشتان ، جز انگشتان بزرگ ، كفايت مىكند يا نه ، اختلاف است . مشهور فقها قائل به وجوب گذاشتن خصوص دو انگشت بزرگ پا بر زمين شده‌اند . 17 برخى قدما نهادن همهء انگشتان پا را بر زمين واجب دانسته‌اند . 18\r\nآيا واجب است سر دو انگشت بزرگ پا بر زمين نهاده شود يا قسمت پشت و داخل آن نيز كفايت مىكند ؟ مسئله اختلافى است . 19\r\nاعتماد بر همهء اعضاى هفتگانه ؛ به معناى انداختن سنگينى بدن بر آنها واجب است ؛ 20 ليكن برخى گفته‌اند : افزون بر مقدارى كه سجده با آن تحقق مىيابد واجب نيست ؛ هرچند احتياط در اعتماد است . 21\r\n2 . گذاشتن پيشانى بر چيزى كه سجده بر آن صحيح است . 22\r\n3 . پاك بودن محل سجده . 23\r\n\r\n","description":"","footnote":"","page_name":" 402 ","page_number":402},
  {"content":"\r\n\r\n4 . به قول مشهور ، جاى پيشانى نمازگزار بايد از جاى ايستادن او بلندتر از چهار انگشت بسته ( يك خشت ) نباشد . در اينكه حكم ياد شده در جهت پايين‌تر نبودن بيش از چهار انگشت بسته نيز جارى است يا نه ، اختلاف مىباشد ؛ چنان كه در تعميم حكم محل پيشانى نسبت به ساير اعضاى هفت گانه نيز اختلاف است . 24\r\n5 . ذكر . در اينكه هر ذكرى كه در بردارندهء ستايش خداوند متعال است ، همچون تكبير ، تهليل و تسبيح كفايت مىكند يا خصوص تسبيح ( سبحان اللَّه ) واجب است ، اختلاف مىباشد ؛ چنان كه بنابر قول دوم ، در كفايت مطلق تسبيح ، يا وجوب تسبيح كبرى ( سُبْحانَ رَبىَ الأعلى وَ بِحَمْدِهِ ) ، يا تخيير ميان آن و سه بار تسبيح صغرى ( سُبْحانَ اللَّهِ ) و يا وجوب سه بار تسبيح كبرى ، اختلاف است . در اينكه در تسبيح كبرى ، آوردن « وَبِحَمْدِهِ » واجب است يا گفتن « سُبْحانَ رَبى الأعْلى » كفايت مىكند و افزودن آن استحباب دارد ، اختلاف مىباشد . 25 البته در حال ضرورت ، گفتن يك بار « سبحانَ اللَّه » كفايت مىكند . 26\r\n6 . طمأنينه . واجب است بدن نماز گزار هنگام ذكر واجب سجده ، آرام و بدون حركت باشد . در وجوب طمأنينه هنگام گفتن ذكرهاى مستحب ، اختلاف است ؛ هر چند بر وجوب آن ادعاى اجماع شده است . 27 البته چنانچه استحباب ذكر ، مطلق باشد - نه در خصوص نماز - آرام بودن بدن هنگام گفتن آن ذكر ، واجب خواهد بود . 28\r\nترك عمدى طمأنينه در حال ذكرِ واجب ، موجب بطلان نماز مىشود ، بر خلاف ترك سهوى ؛ ليكن در ترك سهوى چنانچه قبل از سر برداشتن از سجده متذكر شود ، بايد دوباره ذكر را با طمأنينه بگويد . 29 ظاهر كلام برخى قدما ركن بودن طمأنينه است . 30 ليكن به گفتهء برخى ، مقصود از ركن بودن در كلام آنان ، وجوب طمأنينه در قبال قول به عدم وجوب آن است ، نه ركنى از اركان نماز بودن ، مانند ركوع كه ترك آن مطلقا ؛ از روى عمد ياسهو موجب بطلان نماز شود . 31\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nبرخى گفته‌اند : اگر اصل سجود ( مسماى آن ) فاقد طمأنينه باشد ، نماز باطل است ؛ هرچند ترك آن از روى سهو باشد ؛ اما اگر طمأنينه از روى سهو تنها در حال ذكر ترك شود نه در اصل ( مسماى ) سجود ، نماز صحيح است . 32\r\n7 . بقاى اعضاى هفت گانه بر زمين تا پايان ذكر . بنابر اين ، چنانچه در حال ذكر و از روى عمد يكى از آنها را از زمين بردارد ، نماز باطل مىشود و اگر از روى سهو باشد ، بايد آن عضو را بر زمين بگذارد و ذكر را دوباره بگويد . البته از زمين برداشتن اعضا جز پيشانى در غير حال ذكر اشكال ندارد . 33\r\n8 . سر برداشتن از سجدهء نخست و راست نشستن با طمأنينه . ترك عمدى آن موجب بطلان نماز است . 34\r\nسجده گاه : چيزى كه بر آن سجده مىشود بايد از جنس زمين باشد يا آنچه از زمين مىرويد ، به شرط آنكه خوردنى و پوشيدنى نباشد . بنابر اين ، در غير حال ضرورت و تقيّه ( - - - ) تقيّه ) سجده بر غير زمين يا خوردنيها و پوشيدنيهاى روييده از زمين ، صحيح نيست ؛ 35 مگر پنبه و كتان كه جواز سجده بر آن دو ، اختلافى است و ديدگاه مشهور عدم صحّت سجده بر آن دو است . قول مقابل مشهور ، كراهت سجده بر آن دو است . 36\r\nفقها قائل به صحّت سجده بر كاغذ شده‌اند ؛ ليكن در اينكه سجده بر آن مطلقا صحيح است ؛ هرچند از چيزى كه سجده بر آن صحيح نيست ساخته شده باشد يا اينكه صحّت منوط به ساختن آن از گياه است و يا علاوه بر آن ، منوط به اين است كه گياه خوردنى و پوشيدنى نباشد ، در مسئله سه قول مطرح است . بنابر قول نخست ، سجده بر كاغذ گرفته شده از غير گياه ، همچون كاغذ تهيه شده از ابريشم صحيح است ؛ ليكن بنابر قول دوم ، صحيح نخواهد بود و لازم است مادّهء كاغذ گياه باشد ؛ هرچند خوردنى يا پوشيدنى ؛ مانند پنبه و كتان ؛ اما بنابر قول سوم ، سجده بر كاغذ گرفته شده از پنبه و كتان نيز صحيح نخواهد بود و تنها بر كاغذى صحيح است كه مادّهء آن گياه غير خوردنى و پوشيدنى باشد . 37\r\n\r\n","description":"","footnote":"","page_name":" 404 ","page_number":404},
  {"content":"\r\n\r\nسجده بر آنچه از زمين استخراج شده ، ليكن بر اثر استحاله ( - - - ) استحاله ) و مانند آن ، از مصداق زمين بودن خارج گشته ، از قبيل معادن ( - - - ) معدن ) همچون طلا و نقره و قير ، صحيح نيست ؛ ليكن در صحّت سجده بر بعضى مصاديق معدن به جهت اختلاف ديدگاهها در خروج آن از عنوان زمين ، مانند سنگهاى قيمتى نظير عقيق و فيروزه ، اختلاف است . ديدگاه مشهور عدم صحّت سجده بر چنين سنگهايى است ؛ هرچند برخى قائل به صحّت آن شده‌اند . 38\r\nدر اينكه زمين با پخته شدن ، از مصداق زمين بودن خارج مىشود يا نه ، اختلاف است . بنابر قول نخست ، سجده بر سفال و آجر صحيح نخواهد بود ؛ بر خلاف قول دوم كه سجده بر آن محكوم به صحّت است . 39 قول دوم به ظاهر كلمات مشهور متأخران نسبت داده شده است . 40\r\nبه قول مشهور ، سجده بر سنگ آهك و نوره قبل از پخته شدن صحيح است . 41 سجده بر خاكستر صحيح نيست ؛ ليكن بر زغال اختلافى است ؛ 42 چنان كه در صحّت سجده برگياهان دارويى اختلاف مىباشد . 43\r\nسجده بر زمين افضل از گياه است ؛ چنان كه با فضليت‌ترين زمينها تربت كربلا ( - - - ) تربت ) مىباشد . 44\r\nاگر سجده بر آنچه سجده بر آن صحيح است امكان پذير نباشد ؛ خواه به جهت در دسترس نبودن يا تقيّه و يا عوارضى ديگر ، سجده بر آنچه ممنوع مىباشد ، صحيح است . 45 در اين صورت با وجود لباس ، لباس مقدم بر اشياى ديگر است ؛ ليكن در اينكه تقدم ، شامل هر لباسى مىشود ، هرچند از غير پنبه يا كتان باشد يا آنكه اختصاص به لباس كتان و پنبه‌اى دارد ، اختلاف است . بنابر قول دوم ، در صورت در دسترس نبودن لباس كتان يا پنبه‌اى آيا سجده بر مطلق لباس مقدم بر ديگر اشيا است يا نه ؟ اختلاف مىباشد .\r\nدر صورت نبود مطلق لباس يا خصوص لباس كتان و پنبه‌اى - بنابر اختلاف ديدگاهها - آيا تمامى آنچه سجده بر آنها ممنوع است در عرض يكديگر قرار دارند و هيچ يك بر ديگرى تقدم ندارد و در نتيجه سجده بر هر كدام از آنها صحيح است ، يا آنكه\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nبعضى بر بعضى ديگر تقدم دارند ؟ مسئله محل اختلاف است . بنابر قول دوم ، در اينكه پشت دست بر ديگر اشيا مقدم است و در صورت عدم امكان آن ، معادن مقدم است ، يا نمازگزار ميان سجده بر معدن و پشت دست مخيّر است ، يا آنكه پشت دست مقدم است و با عدم امكان سجده بر آن ، تفاوتى ميان معادن و ساير اشيا نيست و نمازگزار مىتواند بر هر كدام سجده كند ، ديدگاهها متفاوت است . 46\r\nاگر نمازگزار از روى عمد بر چيزى كه سجده بر آن صحيح نيست سجده كند ، نمازش باطل مىشود ؛ ليكن چنانچه از روى سهو باشد ، در صورتى كه در حال سجده متذكر شود بايد پيشانى خود را روى چيزى كه سجده بر آن صحيح است قرار دهد ؛ ليكن در اينكه واجب است سر خود را بدون آنكه آن را بردارد ، بكشد و بر روى چيزى كه سجده بر آن صحيح است بگذارد ، يا اينكه مىتواند آن را بر دارد و دوباره بگذارد ، اختلاف است . اگر پس از سر بر داشتن از سجده متذكر شود ، نمازش صحيح است و نيازى به اعادهء سجده نيست . 47\r\nاستقرار سجده گاه : سجده گاه بايد استقرار داشته باشد ؛ بدين معنا كه پيشانى روى آن قرار گيرد و ثبات پيدا كند . بنابر اين ، سجده بر گل صحيح نيست . 48\r\nناتوانى از سجود : چنانچه نمازگزار از خم شدن كامل براى سجده ناتوان باشد ، به اندازهء توانايى خم مىشود و سجده گاه را بالا مىآورد و پيشانى را بر آن مىنهد ؛ به گونه‌اى كه پيشانى بر آن استقرار يابد . ساير اعضا را نيز در جاى خود قرار مىدهد . 49 برخى گفته‌اند : فرض اين مسئله جايى است كه امكان خم شدن به اندازهء صدق عرفى سجود باشد ؛ هرچند با مقدارى خم شدن و بالا آوردن محل سجده و نهادن پيشانى بر آن . 50\r\nاگر نماز گزار هيچ نتواند خم شود ، براى سجده با سر اشاره مىكند ؛ بدين گونه كه با پايين آوردن سر ذكر سجده را مىگويد و سپس سر را بلند مىكند و چنانچه از اشاره با سر نيز ناتوان باشد ، به قول مشهور ، با بستن و بازكردن چشم عمل سجده را انجام مىدهد . آيا در اين فرض\r\n\r\n","description":"","footnote":"","page_name":" 406 ","page_number":406},
  {"content":"\r\n\r\n( عدم امكان خم شدن ) گذاشتن چيزى كه سجده بر آن صحيح است ، بر پيشانى واجب است يا نه ؟ پنج قول وجود دارد :\r\n1 . وجوب ، بدون نياز به اشاره با سر يا چشم .\r\n2 . تخيير ميان گذاشتن آن و اشاره كردن .\r\n3 . وجوب هر دو .\r\n4 . افضل بودن جمع بين هر دو .\r\n5 . وجوب گذاشتن در صورت ناتوانى از اشاره . 51\r\nمستحبات :\r\n1 . گفتن تكبير هنگام رفتن از ركوع به سجده ، پس از بلند شدن از سجده و هنگام رفتن براى سجدهء دوم ( - - - ) تكبير ) .\r\n2 . نهادن مرد ، نخست دستها و زن ، زانوها را بر زمين ، هنگام رفتن به سجده پس از ركوع .\r\n3 . بنابر مشهور ، نهادن بينى بر چيزى كه سجده بر آن صحيح است ( - - - ) ارغام ) .\r\n4 . روبه قبله قرار دادن انگشتان و چسبانيدن آنها - جز شصت - به هم و محاذى گوشها قرار دادن در حال سجده .\r\n5 . نگاه كردن به نوك بينى در حال سجده .\r\n6 . خواندن دعاى وارد شده قبل از ذكر سجده .\r\n7 . تكرار ذكر سجده و ختم آن به عدد فرد ، همچون سه ، پنج و هفت و گفتن ذكر صلوات و طولانى كردن سجده .\r\n8 . اختيار تسبيح كبرى بر ديگر ذكرها .\r\n9 . برابر قرار دادن محل پيشانى با محل ديگر اعضا .\r\n10 . دعا كردن و درخواست حاجت ، بويژه روزى حلال در حال سجده .\r\n11 . نشستن به گونهء تورّك ( - - - ) تورّك ) پس از سجده .\r\n12 . استغفار بين دو سجده هنگام نشستن و آرام گرفتن بدن .\r\n13 . قرار دادن مرد آرنجها را همچون دو بال گشوده و چسباندن زن آنها را به پهلو و نيز چسباندن ساير اعضاى بدن .\r\n14 . گذاشتن دستها بر روى رانها هنگام نشستن .\r\n15 . به قول مشهور ، نشستن بعد از سجدهء دومِ ركعت اول نماز دو ركعتى و سه ركعتى\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nو ركعت اول و سوم نماز چهار ركعتى ( - - - ) جلسهء استراحت ) .\r\n16 . بلند كردن زانوها از زمين پيش از دستها هنگام برخاستن از سجده براى قيام .\r\n17 . گفتن ذكر « بِحَولِ اللَّهِ وَ قُوَّتِهِ أقُومُ وَ أقْعُدُ » هنگام برخاستن جهت قيام . 52\r\nمكروهات :\r\n1 . نشستن به گونهء اقعاء ( - - - ) اقعاء ) .\r\n2 . فوت كردن محل سجده .\r\n3 . قرائت قرآن در سجده .\r\n4 . بر نداشتن دستها از زمين هنگام نشستن بين دو سجده . 53\r\nسجود براى غير خدا : سجود براى غير خداوند حرام است ؛ خواه براى معصومان عليهم السّلام باشد يا اولياى الهى يا غير ايشان . البته سجود نزد قبر معصومان عليهم السّلام براى خدا به قصد شكر گزارى بر توفيق يافتن به زيارت قبر ايشان جايز است . 54\r\n1 . المفردات ( راغب ) و لسان العرب ، واژهء « سجد » * 2 . تحرير الأحكام 1 / 253 ؛ جامع المقاصد 2 / 296 ؛ كشف الغطاء 3 / 200 * 3 . ذكرى الشيعة 3 / 465 * 4 . جواهر الكلام 10 / 123 - 124 ؛ مستمسك العروة 6 / 345 * 5 . مستند العروة ( الصلاة ) 4 / 93 * 6 . مهذب الأحكام 6 / 417 * 7 . جواهر الكلام 10 / 127 - 130 ؛ العروة الوثقى 2 / 554 ؛ مستمسك العروة 6 / 345 - 346 * 8 . جامع المقاصد 2 / 296 - 297 ؛ جواهر الكلام 10 / 127 - 130 ؛ العروة الوثقى 2 / 554 * 9 . الإقتصاد / 265 - 266 ؛ الوسيلة / 100 ؛ الجامع للشرائع / 83 * 10 . المبسوط 1 / 119 * 11 . العروة الوثقى 3 / 316 ؛ مستند العروة ( الصلاة ) 7 / 76 - 79 ؛ مهذب الأحكام 8 / 390 - 392 * 12 . مستمسك العروة 7 / 584 - 585 * 13 . الحدائق الناضرة 8 / 276 * 14 . جمل العلم و العمل / 60 ؛ كتاب السرائر 1 / 225 * 15 . الحدائق الناضرة 8 / 277 - 278 ؛ مفتاح الكرامة 4 / 780 ؛ جواهر الكلام 10 / 142 - 146 * 16 . المقنع / 87 ؛ كتاب السرائر 1 / 225 ؛ الدروس الشرعية 1 / 180 * 17 . جواهر الكلام 10 / 138 - 141 ؛ مستند العروة ( الصلاة ) 4 / 98 - 100 * 18 . غنية النزوع / 80 ؛ الكافى فى الفقه / 119 * 19 . جواهر الكلام 10 / 141 - 142 ؛ العروة الوثقى 2 / 561 ؛ مستند العروة ( الصلاة ) 4 / 138 - 139 * 20 . الدروس الشرعية 1 / 180 ؛ رسائل المحقق الكركى 1 / 111 ؛ الحدائق الناضرة 8 / 279 ؛ جواهر الكلام 10 / 147 * 21 . العروة الوثقى 2 / 561 * 22 . جواهر الكلام 10 / 148 * 23 . العروة الوثقى 2 / 557 * 24 . جواهر الكلام 10 / 150 - 156 ؛ مستمسك العروة 6 / 351 - 357 * 25 . مدارك الأحكام 3 / 389 - 393 و 409 ؛ جواهر الكلام 10 / 89 - 90 و 166 * 26 . جواهر الكلام 10 / 97 * 27 . العروة الوثقى 2 / 490 ؛ مستمسك العروة 6 / 143 - 144 * 28 . العروة الوثقى 2 / 490 - 491 * 29 . مدارك الأحكام 3 / 409 ؛ جواهر الكلام 12 / 277 * 30 . الخلاف 1 / 359 * 31 . تلخيص الخلاف 1 / 123 *\r\n\r\n","description":"","footnote":"","page_name":" 408 ","page_number":408},
  {"content":"\r\n\r\n32 . مستند العروة ( الصلاة ) 4 / 28 و 101 - 103 * 33 . جواهر الكلام 10 / 164 ؛ العروة الوثقى 2 / 556 ؛ مستمسك العروة 6 / 350 - 351 * 34 . الحدائق الناضرة 8 / 290 ؛ جواهر الكلام 10 / 168 - 169 * 35 . الحدائق الناضرة 7 / 245 ؛ جواهر الكلام 8 / 411 - 412 ؛ مستند العروة ( الصلاة ) 2 / 143 * 36 . الحدائق الناضرة 7 / 449 * 37 . 247 - 249 ؛ جواهر الكلام 8 / 430 - 432 ؛ مستند العروة ( الصلاة ) 2 / 147 - 152 * 38 . تذكرة الفقهاء 2 / 435 - 436 ؛ جواهر الكلام 8 / 412 ؛ مستند العروة ( الصلاة ) 2 / 152 * 39 . ذخيرة المعاد / 241 ؛ مفتاح الكرامة 3 / 433 - 435 ؛ مستند العروة ( الصلاة ) 2 / 163 - 164 * 40 . مستندالشيعة 5 / 251 ؛ الحدائق الناضرة 7 / 262 * 41 . الحدائق الناضرة 4 / 299 - 300 * 42 . مستند الشيعة 5 / 252 ؛ جواهر الكلام 8 / 416 ؛ مستند العروة ( الصلاة ) 2 / 161 - 162 * 43 . الروضة البهية 1 / 556 ؛ العروة الوثقى 2 / 390 ؛ مستند العروة ( الصلاة ) 2 / 167 - 168 * 44 . الحدائق الناضرة 7 / 259 - 260 * 45 . 251 * 46 . جواهر الكلام 8 / 437 - 443 ؛ العروة الوثقى 2 / 394 - 395 ؛ مستند العروة ( الصلاة ) 2 / 185 - 190 * 47 . العروة الوثقى 2 / 563 ؛ مستند العروة ( الصلاة ) 4 / 148 * 48 . مستند العروة ( الصلاة ) 2 / 191 * 49 . جواهر الكلام 10 / 165 ؛ العروة الوثقى 2 / 566 ؛ مستمسك العروة 6 / 380 - 381 * 50 . مستند العروة ( الصلاة ) 4 / 167 * 51 . العروة الوثقى 2 / 481 - 483 ؛ مستند العروة ( الصلاة ) 3 / 240 - 247 ؛ مهذب الأحكام 6 / 229 - 234 * 52 . جواهر الكلام 10 / 169 - 189 ؛ العروة الوثقى 2 / 573 - 575 * 53 . العروة الوثقى 2 / 575 - 576 * 54 . جواهر الكلام 10 / 124 - 127 ؛ العروة الوثقى 2 / 587 .\r\n\r\nسحت\r\n\r\nسُحْت مال نامشروع .\r\nواژهء سحت در قرآن كريم 1 و نيز روايات 2 و به تبع آن دو ، در كلمات فقها به كار رفته است . مراد از سحت مالى است كه از راه حرام به دست مىآيد . 3 از اين رو ، مالى كه در ازاى فروختن مردار يا سگ يا شراب دريافت مىشود و نيز مزدى كه زن بدكار در ازاى زنا دادن مىگيرد يا رشوه‌اى كه قاضى در قبال حكم خود دريافت مىكند و يا ربايى كه ربا خوار مىگيرد ، در روايات از مصاديق سحت شمرده شده است . 4 در روايتى از امام باقر عليه السّلام به مالى كه به خيانت از امام عليه السّلام گرفته شده است ، مانند تصرف در سهم امام از خمس يا در انفال ( - - - ) انفال ) بدون اذن امام عليه السّلام و نيز خوردن مال يتيم و مانند آن از مصاديق سحت شمرده شده است . 5 بنابر اين ، سحت بر هر مال به دست آمده از راه كسب نا مشروع يا خيانت و مانند آن اطلاق مىشود ؛ از اين رو ، برخى لغويان سحت را به هر حرامى كه ذكر آن زشت و ننگ آور است ، تعريف كرده‌اند . 6\r\n\r\n","description":"","footnote":"","page_name":" 409 ","page_number":409},
  {"content":"\r\n\r\n1 . مائده / 62 و 63 * 2 . الكافى ( كلينى ) 5 / 126 - 127 * 3 . مجمع البحرين ، واژهء « سحت » * 4 . وسائل الشيعة 17 / 92 - 96 * 5 . 92 * 6 . العين ، واژهء « سحت » .\r\n\r\nسحر\r\n\r\nسَحَر زمان قبل از سپيده دم .\r\nپايان سحر معلوم است ؛ زيرا به طلوع فجر صادق متصل است و با طلوع آن ، سحر پايان مىيابد ؛ ليكن در آغاز آن ابهام وجود دارد . برخى ، مدت سحر را از آغاز تا پايان ، يك ششم پايانى شب ذكر كرده‌اند . سحر به آخر شب ، نزديك طلوع فجر و پيش از طلوع فجر نيز تعريف شده است . برخى آن را به يك سوم پايانى شب تعريف كرده و رواياتى را بر آن شاهد آورده‌اند . 1 از احكام مرتبط با اين عنوان در بابهاى صلات ، صوم و حج سخن گفته‌اند .\r\nصلات : بهترين زمان براى دعا وقت سحر و دعا كردن در اين وقت مستحب است . در حديثى از امام باقر عليه السّلام آمده است : « بر شما باد به دعا كردن هنگام سحر تا طلوع خورشيد . اين زمان ساعتى است كه درهاى آسمان گشوده ، روزيها تقسيم و حاجتهاى بزرگ برآورده مىشود » . 2\r\nطلب آمرزش از خداوند متعال در وقت سحر ، مستحب مؤكد 3 و در قرآن كريم از ويژگيهاى پرهيزكاران شمرده شده است . 4\r\nبا فضيلت‌ترين زمان خواندن نماز شب ، وقت سحر ، بويژه نزديك طلوع فجر است 5 ( - - - ) نماز شب ) .\r\nمسواك زدن هنگام سحر براى كسى كه جهت گزاردن نماز از خواب برمىخيزد مستحب است . 6\r\nصوم : سحرى خوردن هنگام سحر براى كسى كه مىخواهد روزه بگيرد ، بويژه در ماه رمضان مستحب است . 7\r\nحج : تكرار تلبيه ( - - - ) تلبيه ) بويژه هنگام سحر بر محرم مستحب است . 8\r\n1 . جواهر الكلام 7 / 199 - 200 * 2 . وسائل الشيعة 7 / 67 - 68 ؛ جواهر الكلام 7 / 200 * 3 . وسائل الشيعة 7 / 181 * 4 . آل عمران / 17 ؛ ذاريات / 18 * 5 . تحرير الوسيلة 1 / 136 * 6 . وسائل الشيعة 2 / 20 * 7 . تذكرة الفقهاء 6 / 231 ؛ مفاتيح الشرائع 1 / 256 * 8 . جواهر الكلام 18 / 273 ؛ مناسك حج ( مراجع ) / 150 .\r\n\r\n","description":"","footnote":"","page_name":" 410 ","page_number":410},
  {"content":"\r\n\r\n\r\nسحر\r\n\r\nسِحر جادو ؛ افسون .\r\nسحر در لغت به معناى خدعه و نيرنگ ، چشم بندى ، اظهار باطل در چهرهء حق ، برگرداندن چيزى از مسير درست آن و هر چيزى كه منشأ و سبب آن دقيق و لطيف باشد ، آمده است . برخى لغويان گفته‌اند : اصل سحر تبديل چيزى از حقيقت خود به غير آن است و به عمل ساحر از اين جهت كه باطل را به صورت حق نشان مىدهد و چيزى را در خيال افراد ، خلاف حقيقت آن نمايان مىسازد ، سحر گفته‌اند . 1\r\nفقها از سحر تعريفهاى مختلفى ارائه كرده‌اند . اين اختلاف در تعريف موجب شده كه بعضى كارها بنابر برخى تعريفها از مصاديق سحر و بنابر تعاريفى ديگر ، خارج از آن قلمداد گردد ؛ چنان كه به تعريفهاى ارائه شده ، از جهت جامع و مانع بودن نيز اشكال شده است . از اين رو ، برخى گفته‌اند : به تعريفى تام كه همهء مصاديق سحر را شامل شود و از دخول كارهايى كه سحر به شمار نمىروند ، مانع‌گردد ، دست نيافتيم . 2 تعريفهاى ارائه شده از سحر عبارتند از :\r\n1 . گفتار ، نوشتار ، رُقيَه ( - - - ) رقيه ) يا هر عملى كه در بدن ، قلب يا عقل فرد سحر شده ( مسحور ) تأثير بگذارد ؛ بدون آنكه ساحر با او تماس پيدا كند . سحر ممكن است سبب قتل ، بيمارى ، جدايى ميان زن و شوهر ، كينه و دشمنى ميان آن دو يا پيدايى محبت شخصى به ديگرى گردد . 3\r\n2 . همان تعريف نخست با اضافهء استخدام فرشتگان ، جنيّان و شياطين جهت كشف امور پنهان و درمان فرد جن زده و نيز احضار ارواح و تعلّق دادن روح به بدنى كه آمادگى پذيرش آن را دارد . همچنين نيرنجات ( آميختن مواد عنصرى ، اشكال و اخلاط داراى مزاجهاى گوناگون و نيز كمك گرفتن از اسرار خورشيد و ماه به منظور اظهار امور شگفت‌آميز ) و طلسمها ( ممزوج كردن قواى آسمانى با قواى زمينى جهت اظهار امور شگفت ) . 4\r\nدر اين تعريف به جاى جملهء « اثر گذاشتن در مسحور » كه در تعريف نخست آمده ، جملهء « زيان رساندن به مسحور » به كار رفته است .\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nتعريف دوم از نظر گستره اعم از تعريف اول است ؛ زيرا امورى را در بر مىگيرد كه تعريف نخست شامل آنها نمىشود ؛ ليكن از جهت كاركرد ؛ تعريف اول اعم خواهد بود ؛ چون تأثير ، اعم از زيان و نفع است ، مگر آنكه مراد از تأثير در تعريف نخست همان اضرار باشد .\r\n3 . ايجاد كارهاى خارق العاده كه منشأ آن يا تأثيرات نفسانى است ، يا بهره‌گيرى از فلكيات يا در آميختن قواى آسمانى با قواى زمينى و يا استعانت از ارواح بسيط ( فرشتگان ، اجنّه و شياطين ) . در اصطلاح خاص ، اولى ( ايجاد كارهاى خارق العاده به سبب تأثيرات نفسانى ) « سحر » ، دومى « دعوت كواكب » ، سومى « طلسمات » و چهارمى « عزائم » ناميده مىشود . 5\r\nاين تعريف ، اعم از تعريفهاى پيشين است ؛ زيرا در آن نه از تأثير سخن رفته و نه از اضرار . بنابر اين ، ايجاد كار خارق العاده از راههاى ياد شده ، سحر به شمار مىرود ؛ در ديگرى تأثير بگذارد يا نگذارد .\r\n4 . كارى كه پديد آمدن امرى را در پى داشته و منشأ آن پنهان و غير متعارف باشد . البته نه بدين معنا كه هر عمل اين چنينى مصداق سحر است ؛ بلكه بدين معنا كه سحر چنين ماهيتى دارد ، با اين توضيح كه چنين عملى گاه در پرتو تقويت و تصفيهء نفس از راه رياضت از فرد صادر مىشود ؛ گاه با به كارگيرى قوانين طبيعى يا هندسى ؛ گاه با تسخير روحانيات افلاك ، ستارگان و مانند آنها كه مشهور نزد يونانيان و كلدانيان بوده است ؛ گاه با تسخير جنيّان و شياطين ؛ گاه با اعمالى كه مناسب مطلوب و مقصود است ، مانند كشيدن تصاوير مسحور ، نقشها ، گره زدن و بستن ، دميدن يا نوشتن كه به رُقيه ( كلماتى كه با آن ، فرد مبتلا به آفتى همچون صرع و تب را تعويذ ( - - - ) تعويذ ) مىكنند ) و عزيمه ( كلماتى كه با آن ارواح خبيث را از بدن كسى كه بدان تعلق گرفته خارج مىسازند ) تقسيم مىشود ، و يا دود كردن گياهان خوش بو و مناسب در زمانى خاص كه نزد « نَبَطيان » معروف بوده است\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nو گاه با ذكر نامهايى كه معانى آنها معلوم نيست و نوشتن آن نامها به ترتيبى خاص . اين قسم به اعراب و نبطيان منسوب است ، و گاه با ذكر الفاظ داراى معانى معلوم غير از دعاها و گاه با تصرف در بعضى آيات يا دعاها و يا نامها . گاهى نيز با قرار دادن اعداد به ترتيبى خاص در لوحهايى .\r\nگويندهء اين قول پس از بيان اسباب نه گانهء اشاره رفته ، مىگويد : قدر متيقن از سحر نوع پنجم است . نوع اول و دوم به طور يقين از مصاديق سحر نيست . باقى موارد مشتبه و مشكوك است . 6\r\nبنابر تعريف چهارم ، عمل خارق العادهء پديد آمده در پرتو تقويت نفس مصداق سحر نيست ؛ چنان كه آنچه به سبب نوع دوم ايجاد مىشود نيز مصداق سحر نخواهد بود . مصداق سحر بودن كارهايى كه با تسخير ارواح افلاك ( فرشتگان ) يا جنيان و شياطين و ساير اسباب نه گانه - جز نوع پنجم - صورت مىگيرد ، مورد شك و شبهه است . بنابر اين ، تعريف چهارم اخص از تعريف سوم است ؛ ليكن از حيث قيد نشدن اضرار به ديگرى در اين تعريف ، از تعريف اول و دوم اعم مىباشد .\r\n5 . مطلق ايجاد چيزى كه داراى آثار شگفت ، شبيه كرامات باشد ؛ بدون استناد به امور حسى يا شرعى ، از قبيل آيات و دعاهاى وارد شده ؛ خواه در مسحور اثر بگذارد يا نه و خواه سحر شده انسان باشد يا حيوان و يا جماد . استخدام فرشتگان ، احضار و تسخير جنيّان و احضار و تسخير ارواح و امثال آن ، ملحق به سحر است . 7 اين تعريف اعم از تعريفهاى قبلى است .\r\n6 . انجام دادن عملى خارق العاده از راههاى باطل و غير مشروع به منظور زيان رساندن به كسى . اين تعريف ، از جهتى همچون تعريف پيشين عموميت دارد ؛ زيرا هر نوع كار خارق العادهء پديد آمده از راه غير مشروع را شامل مىشود و از جهتى اخص است ؛ زيرا مقيد به اضرار است . بنابر اين ، عمل خارق العادهء غير زيان آور براى كسى در صورت عدم حرمت از جهتى ديگر ، موضوعاً يا حكماً مصداق سحر نخواهد بود . 8\r\n\r\n","description":"","footnote":"","page_name":" 413 ","page_number":413},
  {"content":"\r\n\r\n7 . آنچه كه بر اثر چيرگى حالتى بر حس بينايى يا شنوايى يا غير آن موجب پيدايى چيزى در وهم شود ، بدون آنكه واقعيت داشته باشد . بنابر اين تعريف ، سحر ، چشم بندى و نوعى نيرنگ است و ساحر كسى است كه با بهره‌گيرى از اسباب پنهان ، غير واقع را در خيال انسان به صورت واقع جلوه مىدهد و در نتيجه غير واقع به شكلهاى شگفت‌انگيز ديده مىشود . بر اساس اين تعريف ، نسبت سحر به واقع ، نسبت مكر به واقع خواهد بود . 9\r\nماهيت تعريف هفتم با ديگر تعريفها متفاوت است و در حقيقت ، تعريفى جديد از سحر است . بنابر اين تعريف ، ايجاد عمل خارق العاده مطلقا - با هر سبب پنهان - سحر به شمار نمىرود ؛ چنان كه تسخير نيز مطلقا سحر نخواهد بود . 10\r\n8 . دانشى كه به كار بستن آن ، موجب پيدايى ملكه‌اى نفسانى در فرد شده ، او را بر ايجاد كارهاى شگفت با اسباب ناپيدا توانا مىسازد . 11 طبق اين تعريف ، منشأ سحر قوت نفس ساحر است و او در پرتو توانايى نفس خود ، بدون آنكه از بيرون كمك بگيرد كارهاى خارق العاده انجام مىدهد . بنابر اين ، كارهاى خارق العادهء انجام گرفته به سببى از اسباب بيرونى - و نه قوت و ملكهء نفسانى ساحر - مصداق سحر نخواهد بود . در نتيجه اين تعريف از اين جهت اخص از تعريفهاى پيشين خواهد بود .\r\nنقطهء اشتراك همهء تعريفها از سحر اين است كه سبب آن ، پنهان و غير متعارف است . بنابر اين ، چنانچه سبب ، متعارف و آشكار باشد ، سحر به شمار نمىرود ؛ از اين رو ، ايجاد افعال شگفت‌آور با استفاده از اسباب طبيعى يا اشكال هندسى مصداق سحر نخواهد بود ؛ چنان كه ايجاد عمل خارق العاده با بهره‌گيرى از اسباب شرعى از قبيل ذكر ، دعا و آيات قرآن نيز همين حكم را دارد ؛ بلكه به تصريح برخى ، هر عملى كه منشأ آن خواص اشيا ، حتى حروف باشد همين گونه است و مصداق سحر نمىباشد . 12 عمل تسخير نيز بنابر بعضى تعريفها ، مصداق سحر و بنابر بعضى ديگر ، خارج از سحر مىباشد .\r\n\r\n","description":"","footnote":"","page_name":" 414 ","page_number":414},
  {"content":"\r\n\r\nاز عنوان ياد شده در باب تجارت و به مناسبت در بابهاى حدود ، قصاص و ديات سخن گفته‌اند .\r\nواقعى يا تخيّلى بودن سحر : آيا سحر حقيقت دارد و آنچه بر اثر سحر پديد مىآيد واقعى است يا صرفاً امرى تخيلى و وهمى است و يا بخشى از آن ، واقعى و بخشى ديگر تخيّلى است ؟ مسئله ميان فقها محل بحث و اشكال است . 13 البته طرح اين بحث بنابر تعريف هفتم موضوعيت ندارد ؛ زيرا خدعه و نيرنگ واقعيت ندارد ؛ هرچند گاه امرى واقعى بر آن مترتب مىگردد ، مانند اينكه ساحر چيزى ترسناك را در خيال مسحور آشكار سازد كه منجر به ترسيدن و در نهايت ديوانگى او شود . 14\r\nحكم : سحر از گناهان كبيره ( - - - ) گناه كبيره ) به شمار مىرود و آموزش دادن و آموختن آن به منظور به كار بستن و نيز دريافت اجرت در ازاى ياد دادن آن حرام و باطل است ؛ 15 ليكن به تصريح برخى ، آموختن سحر به انگيزهء دانستن و نه عمل كردن و يا به كار بستن آن هنگام ضرورت ، جايز است . 16 برخى گفته‌اند : ياد گرفتن سحر به انگيزهء حفظ خود از سحر شدن توسط ديگرى و دفع زيان آن از خود و مسلمانان و نيز دفع شر كسى كه بدان وسيله ادعاى پيامبرى مىكند ، جايز ، بلكه در مورد آخر ، واجب كفايى ( - - - ) وجوب كفايى ) است ؛ 17 ليكن برخى ، به كار گرفتن سحر را جهت حفظ خود يا دفع كسى كه بدان سبب ادعاى پيامبرى مىكند ، جايز ندانسته‌اند . 18\r\nگشودن سحر به وسيلهء ذكر ، دعا و آيات قرآن كريم جايز است ؛ ليكن در اينكه گشودن آن به وسيلهء سحر جايز است يا حرام ، اختلاف مىباشد . 19 البته اگر حفظ واجبى اهم ، متوقف بر عمل سحر باشد ، سحر جايز ، بلكه واجب خواهد بود . 20\r\nعملى كه مصداق سحر بودن آن مشكوك است ، به تصريح برخى ، محكوم به حكم سحر نيست و اگر از جهتى ديگر ، همچون زيان داشتن براى كسى ، حرام نباشد ، اشكالى ندارد . 21\r\nكفر ساحر : ساحر مسلمانى كه سحر را\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nحلال مىداند ، كافر و مرتد ( - - - ) ارتداد ) به شمار رفته و احكام مرتد بر او جارى مىگردد ؛ ليكن در صورتى كه آن را حلال نداند ، كافر به شمار نمىرود . 22\r\nكيفر ساحر : بنابر قول مشهور ، كيفر ساحر مسلمان قتل است ؛ خواه آن را حلال بشمارد يا حرام بداند ؛ ليكن كيفر ساحر كافر تعزير ( - - - ) تعزير ) مىباشد . 23 برخى در ساحر مسلمان بين كسى كه سحر را حلال مىشمارد و غير او ، تفاوت قائل شده و قتل را تنها در صورت نخست ، ثابت دانسته‌اند . 24\r\nاثبات سحر : بدون شك ، سحر با اقرار ساحر ثابت مىگردد ؛ ليكن در اينكه با بيّنه ( - - - ) بيّنه ) نيز ثابت مىشود يا نه ، معروف قول نخست است . 25 برخى ، سحر را تنها از راه اقرار قابل اثبات دانسته‌اند . 26 در اقرار نيز آيا يك بار اقرار كفايت مىكند يا دو بار لازم است ؟ برخى ، احتياط را در دو بار اقرار دانسته‌اند . 27\r\nكشتن ديگرى با سحر : اگر ساحر با سحر كردن ديگرى موجب مرگ او گردد ، در صورتى كه قصد او از اين كار ، كشتن مسحور باشد يا سحر به گونه‌اى باشد كه غالباً منجر به كشته شدن مسحور مىگردد ، قصاص مىشود ؛ اما اگر چنين قصدى نداشته باشد و سحر نيز غالباً كشنده نباشد ، قتل شبه عمد محسوب و ديه ثابت مىشود و اگر اقرار به خطا كند ؛ بدين معنا كه قصدش سحر ديگرى بوده و به اشتباه نام مقتول را برده است ، ديه بر عاقله ( - - - ) عاقله ) ثابت نمىشود ؛ بلكه بر ساحر ثابت مىگردد ؛ مگر آنكه عاقله ، ادعاى او را - مبنى بر خطا بودن - تصديق نمايد . برخى ، ثبوت قصاص و ديه را بر واقعيت داشتن سحر مبتنى كرده و گفته‌اند : اگر سحر واقعيت داشته باشد ، قصاص يا ديه ثابت است ؛ اما اگر تخيلى باشد ، قصاص يا ديه ثابت نخواهد بود ؛ ليكن بسيارى قصاص يا ديه را در هر دو تقدير ثابت دانسته‌اند . 28\r\n1 . العين و لسان العرب ، واژهء « سحر » * 2 . مستند الشيعة 14 / 114 * 3 . تحرير الأحكام 5 / 396 ؛ تذكرة الفقهاء 12 / 144 * 4 . الدروس الشرعية 3 / 163 - 164 ؛ الروضة البهية 3 / 214 - 215 * 5 . ايضاح الفوائد 1 / 405 * 6 . مستند الشيعة 14 / 115 * 7 . هداية العباد ( گلپايگانى ) 1 / 342 *\r\n\r\n","description":"","footnote":"","page_name":" 416 ","page_number":416},
  {"content":"\r\n\r\n8 . وسيلة النجاة ( بهجت ) / 417 * 9 . مصباح الفقاهة 1 / 285 ؛ مهذب الأحكام 16 / 99 ؛ كلمة التقوى 4 / 17 - 18 * 10 . مصباح الفقاهة 1 / 288 - 292 * 11 . التنقيح الرائع 2 / 12 * 12 . جواهر الكلام 22 / 85 ؛ هداية العباد ( گلپايگانى ) 1 / 342 * 13 . الخلاف 5 / 327 - 328 ؛ تحرير الأحكام 5 / 396 ؛ الدروس الشرعية 3 / 164 ؛ جامع المقاصد 4 / 30 ؛ الروضة البهية 3 / 215 * 14 . مصباح الفقاهة 1 / 286 * 15 . النهاية / 365 - 366 ؛ مفتاح الكرامة 8 / 120 * 16 . جواهر الكلام 22 / 78 * 17 . الدروس الشرعية 3 / 164 ؛ الروضة البهية 3 / 215 * 18 . جواهر الكلام 22 / 77 - 78 ؛ هداية العباد ( گلپايگانى ) 1 / 341 * 19 . تحرير الأحكام 2 / 261 ؛ الدروس الشرعية 3 / 164 ؛ الحدائق الناضرة 18 / 175 ؛ سداد العباد / 429 - 430 * 20 . جواهر الكلام 22 / 78 ؛ هداية العباد ( گلپايگانى ) 1 / 341 * 21 . مستند الشيعة 14 / 115 ؛ جواهر الكلام 22 / 85 * 22 . الخلاف 5 / 329 ؛ جواهر الكلام 22 / 86 ؛ مصباح الفقاهة 1 / 292 * 23 . جواهر الكلام 22 / 86 و 41 / 443 * 24 . مصباح الفقاهة 1 / 292 - 293 * 25 . جواهر الكلام 41 / 443 ؛ الدر المنضود ( گلپايگانى ) 2 / 279 * 26 . مسالك الأفهام 15 / 77 * 27 . جواهر الكلام 41 / 443 ؛ الدر المنضود ( گلپايگانى ) 2 / 280 ؛ مهذب الأحكام 28 / 35 * 28 . شرائع الإسلام 4 / 973 ؛ تحرير الأحكام 5 / 424 - 425 * 29 . مسالك الأفهام 15 / 77 ؛ تحرير الوسيلة 2 / 511 ؛ مبانى تكملة المنهاج 2 / 7 ؛ تفصيل الشريعة ( القصاص ) / 45 - 46 .\r\n\r\nسُحْق - - - ) مُساحقه\r\n\r\nسحور\r\n\r\nسَحور سحرى .\r\nاز آن در باب صوم نام برده‌اند .\r\nبر كسى كه قصد روزه گرفتن ، بويژه در ماه رمضان دارد ، مستحب است سحرى بخورد . كمترين اندازهء سحرى ، نوشيدن آب و برترين آن ، خوردن خرما ، سويق ( قاووت ) و كشمش است و زمان سحرى خوردن ، هرچه به طلوع فجر ( اذان صبح ) نزديك‌تر باشد افضل است . 1\r\n1 . مفاتيح الشرائع 1 / 256 ؛ وسائل الشيعة 10 / 142 - 146 .\r\n\r\nسخاوت - - - ) جود\r\n\r\nسخله\r\n\r\nسَخْلَه بچهء گوسفند ، گاو و شتر .\r\nسخله - كه جمع آن سخال مىباشد - در اصل به بچهء تازه متولد شدهء گوسفند - اعم از ميش و بز - گفته مىشود ؛ 1 ليكن مراد از آن در كلمات فقها در بحث زكات اعم از بچهء گوسفند ، گاو و شتر مىباشد . 2 از آن در باب زكات نام برده‌اند .\r\n\r\n","description":"","footnote":"","page_name":" 417 ","page_number":417},
  {"content":"\r\n\r\nاز شرايط تعلق زكات به انعام ثلاث ( گوسفند ، گاو و شتر ) سپرى شدن يك سال از زمان تملّك آنها است ؛ ليكن چنانچه در اثناى سال بچه‌هايى از آنها متولد شود ، بچه‌ها در مسئلهء سال ، تابع مادران خود نيستند ؛ از اين رو ، با گذشت سال بر مادران ، به بچه‌هايشان زكات تعلق نمىگيرد 3 و شرط تعلق زكات به بچه‌ها گذشت يك سال جدا گانه بر آنها است ؛ ليكن در اينكه مبدأ سال در بچه‌ها از زمان تولد آنها است يا از زمان گرفتن آنها از شير و آغاز چريدن ، اختلاف مىباشد . قول نخست ، منسوب به مشهور است . 4\r\n1 . مجمع البحرين ، واژهء « سخل » * 2 . الحدائق الناضرة 12 / 80 * 3 . الخلاف 2 / 22 ؛ شرائع الإسلام 1 / 110 * 4 . مختلف الشيعة 3 / 167 ؛ مسالك الأفهام 1 / 368 ؛ جواهر الكلام 15 / 92 - 93 .\r\n\r\nسخن چينى\r\n\r\nسخن چينى [ نَميمه 
  ] دو به هم زدن .\r\nسخن چينى عمل سخن چين است و سخن چين به كسى گويند كه به قصد برهم زدن روابط دوستانهء اشخاص ، سخن هريك را براى ديگرى بازگو مىكند .\r\nحكم تكليفى : سخن چينى ميان مسلمانان حرام ، 1 بلكه از گناهان كبيره ( - - - ) گناه كبيره ) است . 2 در حديثى از امام محمد باقر عليه السّلام آمده است : « بهشت بر سخن چينان حرام است » . 3\r\nسخن چينى به گفتار محدود نمىشود ، بلكه بازگو كردن سخن ديگرى با نوشتن يا اشاره را نيز در برمىگيرد . 4\r\nگوش دادن به كلام سخن چين نيز حرام است . 5\r\nسخن چينى گاه جايز ، بلكه مستحب يا واجب مىشود ، مانند سخن چينى ميان مشركان به قصد ايجاد اختلاف ميان آنان و تقويت جبههء اسلام . 6\r\nحكم وضعى : كسب مال از راه سخن چينى ، مانند اجير شدن براى اين كار ، باطل است و سخن چين نمىتواند در مالى كه از اين راه به دست آورده ، تصرف كند و بايد آن را به صاحبش بازگرداند . 7\r\nديگر احكام : بر امير لشكر جايز نيست فردى را كه كارش سخن چينى ميان مسلمانان است همراه خود به جبههء جنگ ببرد و اگر چنين كسى راهى جبهه شد ،\r\n\r\n","description":"","footnote":"","page_name":" 418 ","page_number":418},
  {"content":"\r\n\r\nاز غنايم سهمى ندارد و چنانچه نيرويى از دشمن را بكشد مستحق سَلَب او ( - - - ) سلب ) نخواهد بود . 8\r\nچنانچه كسى ديگرى را با عنوان سخن چين خطاب كند ، تعزير ( - - - ) تعزير ) مىشود . 9\r\n1 . جواهرالكلام 22 / 73 * 2 . 13 / 310 * 3 . الكافى ( كلينى ) 2 / 369 * 4 . مرآة العقول 11 / 57 ؛ جواهر الكلام 22 / 73 * 5 . الجامع للشرائع / 398 * 6 و 7 . جواهر الكلام 22 / 73 * 8 . تذكرة الفقهاء 9 / 51 * 9 . قواعد الأحكام 3 / 549 .\r\n\r\nسخن گفتن - - - ) تكلّم\r\n\r\nسدر\r\n\r\nسدر پودر برگهاى خشكيدهء درختى به همين نام / درختى گرم سيرى با برگهاى كوچك گرد به رنگ تيره .\r\nاز آن به هر دو معنا در باب طهارت و به معناى نخست درباب حج سخن گفته‌اند .\r\nواجب است ميّت را سه غسل بدهند كه نخستين آن با آب آميخته با سدر است 1 ( - - - ) غسل ميّت ) .\r\nكمترين مقدار سدر كه در آب ريخته مىشود ، بايد به اندازه‌اى باشد كه بر آن ، عنوان آب آميخته با سدر صادق باشد . در ناحيهء زياده نيز به قول گروهى ، مقدار سدر نبايد به اندازه‌اى باشد كه موجب مضاف شدن آب گردد . در صورت مضاف شدن آب ، غسل دادن ميّت با آن صحيح نيست ؛ هرچند برخى در اين صورت نيز غسل را صحيح دانسته‌اند . 2\r\nمستحب است قبل از غسل ، عورت ميّت با آب سدر و اشنان ( - - - ) اشنان ) سه بار شسته شود ؛ 3 چنان كه مستحب است سر ميّت را با كف سدر بشويند . در اينكه اين شستن جزء غسل واجب است يا عملى مستحب قبل از غسل ، اختلاف است . 4\r\nمستحب است در غسل ميّت ، قبل از هر بار غسل دادن ، دستهاى ميّت تا نصف ذراع ( - - - ) ذراع ) سه بار شسته شود . بنابر تصريح برخى ، بهتر است اين كار در نخستين غسل ، با آب سدر ، در غسل دوم با آب كافور و در غسل سوم با آب خالص انجام گيرد . 5\r\nگذاشتن دو شاخهءتر و تازه همراه ميّت ، مستحب مؤكد است . مستحب است اين دو شاخه از چوب درخت خرما و\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nدر صورت پيدا نشدن آن بنابر قول مشهور از چوب درخت سدر باشد 6 ( - - - ) جريدتين ) .\r\nشستن سر با سدر ، مستحب و موجب بر طرف شدن اندوه و فزونى روزى است . 7\r\nمستحب است انسان در حال سلامت ، كفن ، سدر و كافور خود را تهيّه كند . 8\r\nبه تصريح برخى ، شستن سر با سدر در حال احرام ( - - - ) احرام ) مكروه است . 9\r\n1 . مستند الشيعة 3 / 134 ؛ العروة الوثقى 2 / 46 * 2 . جواهر الكلام 4 / 118 - 130 * 3 . 152 * 4 . مدارك الأحكام 2 / 89 - 90 ؛ جواهر الكلام 4 / 150 - 151 * 5 . العروة الوثقى 2 / 59 * 6 . جواهر الكلام 4 / 233 - 239 ؛ العروة الوثقى 2 / 83 ؛ الحدائق الناضرة 4 / 41 - 42 * 7 . وسائل الشيعة 2 / 62 - 63 ؛ الدروس الشرعية 1 / 129 * 8 . العروة الوثقى 2 / 78 ؛ مهذب الأحكام 4 / 70 * 9 . الدروس الشرعية 1 / 388 .\r\n\r\nسدّ رمق\r\n\r\nسدّ رمق حفظ باقى ماندهء نيروى بدن ( - - - ) رمق ) . سَدل - - - ) اسدال\r\n\r\nسدّ معبر - - - ) راه\r\n\r\nسر\r\n\r\nسر بخش فوقانى يا بالاترين و يا جلوآمده‌ترين بخش بدن .\r\nبه بخش فوقانى بدن انسان ، شامل جمجمه و مغز و نيز به بالاترين يا جلو آمده‌ترين بخش از بدن مهره داران كه مغز ، چشمها ، گوشها ، بينى ، دهان و آرواره‌ها در آن قرار دارند ، سر اطلاق مىشود . فقها در بابهاى مختلف فقهى نظير طهارت ، صلات ، صوم ، حج ، جهاد ، كفالت ، نكاح ، ارث ، حدود ، قصاص و ديات از احكام مرتبط با آن سخن گفته‌اند .\r\nطهارت : پوشاندن سر هنگام تخلّى ( - - - ) تخلّى ) مستحب است . 1\r\nاز واجبات وضو مسح قسمت جلو سر است . 2 در غسل ترتيبى ، سر قبل از ديگر اعضاى بدن شسته مىشود 3 و بايد آب به پوست سر برسد و خيس كردن موها كفايت نمىكند . 4\r\nدر غسل شب اول ماه رمضان ، مستحب است - قبل يا بعد از غسل - سى كف آب روى سر ريخته شود . 5\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nمستحب است در آغاز ورود به حمام مقدارى آب گرم بر جلو سر ريخته شود ؛ چنان كه گذاردن عمامه بر سر هنگام خروج از حمام مستحب است 6 ( - - - ) حمّام ) .\r\nمستحب است سر ميّت با كف سدر شسته شود . 7 برخى گفته‌اند : اين كار قبل از غسل انجام مىشود . 8 چنان كه بلندتر بودن مكان سر ميّت از محل پاهاى او هنگام غسل 9 و نيز بستن عمامه بر سر ميّت مرد و روسرى يا مقنعه بر سر ميّت زن هنگام تكفين مستحب مىباشد . 10\r\nهنگام نماز گزاردن بر ميّت ، سر او بايد در سمت راست نماز گزار باشد . 11\r\nمستحب است كسى كه ميّت را در قبر مىگذارد سر برهنه باشد . 12\r\nمستحب است اين كارها از سمت سر ميّت آغاز گردد : داخل كردن ميّت مرد در قبر ؛ 13 باز كردن بندهاى كفن 14 و ريختن آب روى قبر پس از دفن ميّت . 15\r\nمستحب است پس از دفن ميّت ، نزد سر او ، دست با انگشتان باز ، با فشار روى قبر قرار داده شود . 16\r\nميّتى كه سرش از بدن جدا شده ، در هر يك از سه غسل ، نخست سر و سپس بدن او غسل داده مىشود و هنگام كفن كردن ، مقدارى پنبه روى گردن نهاده و سر را بدان متصل مىكنند . 17\r\nصلات : هنگام زيارت امامان عليهم السّلام در مشاهد مشرّفه رو به قبله ، نزد سر امام عليه السّلام ايستادن و خواندن دعا و نماز زيارت ، مستحب است . 18\r\nنهادن « بُرطلّه » ( نوعى كلاه ) بر سر در حال نماز و طواف ، بلكه به تصريح برخى ، همهء حالات ، مكروه است . 19\r\nپوشاندن سر در نماز بر كنيز بالغ و نيز دختر نابالغ واجب نيست . 20\r\nنماز گزار ناتوان از انجام دادن ركوع و سجود ، بايد با اشارهء سر ، آن دو را به جا آورد 21 ( - - - ) اشاره ) .\r\nصوم : بنابر قول مشهور ، فروبردن عمدى سر در آب بر روزه دار ، در روزهء واجب معيّن ، همچون روزهء ماه رمضان و نيز بعد از ظهر در قضاى روزهء ماه رمضان ، حرام است ؛ ليكن در بطلان روزه به سبب آن اختلاف مىباشد . 22\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nحج : گذاشتن عمامه بر سر ، 23 بويژه براى خطيب جمعه ، 24 و هنگام سفر 25 مستحب است ؛ چنان كه بر سر نهادن عمامهء سفيد در نماز عيد استحباب دارد 26 ( - - - ) عمامه ) .\r\nپوشاندن سر بر مرد محرم حرام 27 و موجب ثبوت كفّاره است و كفّاره آن يك گوسفند است . 28\r\nفروبردن سر در آب بر محرم حرام است ؛ ليكن در اينكه حرام مستقلى است يا حرمت آن به جهت پوشاندن سر است ، اختلاف مىباشد . بنابر قول نخست ، حرمت شامل زن و مرد مىشود ؛ بر خلاف قول دوم كه اختصاص به مرد دارد . 29\r\nاستظلال در حال احرام بر مرد حرام است . در اينكه حرمت به سايهء بالاى سر اختصاص دارد يا شامل زير سايه رفتن از هر سمت نيز مىشود ، اختلاف است . 30 مستحب است كسى كه هنگام زوال طواف مىكند ، سر برهنه باشد . 31\r\nمستحب است حاجى پيش از سعى مقدارى آب زمزم بر سر و بدنش بريزد . 32\r\nاز اعمال حج ، تراشيدن سر است ( - - - ) تراشيدن ) . كسى كه سرش مو ندارد ، به جاى تراشيدن موى سر ، تيغ بر سر خود مىكشد ؛ ليكن در اينكه اين عمل واجب است يا مستحب اختلاف مىباشد . اكثر قائل به استحباب آن‌اند ؛ 33 بلكه بر اين قول ادعاى اجماع شده است . 34 برخى در مسئله تفصيل داده و گفته‌اند : چنانچه در عمره سر خود را تراشيده باشد ، واجب است در حج بر سر خود تيغ بكشد و در صورت كچل بودن ، تيغ كشيدن مستحب است . 35 بنابر قول به وجوب ، در اينكه كشيدن تيغ بر سر از تقصير ( - - - ) تقصير ) كفايت مىكند يا نه ، اختلاف است . 36 البته در صورتى كه حاجى جهت تقصير ، ناخن يا مويى در سر و صورت خود نداشته باشد يا تنها تراشيدن سر بر او واجب باشد ، كشيدن تيغ بر او واجب خواهد بود . 37\r\nجهاد : خارج كردن سر كافرِ كشته شده از ميدان جنگ و گرداندن و به نمايش گذاشتن آن در شهرها مكروه است . 38\r\n\r\n","description":"","footnote":"","page_name":" 422 ","page_number":422},
  {"content":"\r\n\r\nكفالت : اگر كفيل هنگام كفالت ، به جاى آنكه بگويد : فلانى را كفالت كردم ، بگويد : سر فلانى را كفالت كردم ، صحيح است ؛ 39 هرچند برخى ، در صحّت آن ، در فرض عدم وجود شاهدى بر مقصود گوينده ، اشكال كرده‌اند . 40\r\nنكاح : ماليدن خون عقيقه ( - - - ) عقيقه ) بر سر كودك كراهت دارد . 41\r\nصيد و ذباحه : جدا كردن سر ذبيحه قبل از جان دادن ، به قولى حرام و به قولى ديگر مكروه است . بنابر قول به حرمت ، در حرام شدن گوشت ذبيحه اختلاف است . 42\r\nارث : كسى كه داراى دو سر است ، براى تشخيص يك يا دو نفر بودن وى ، ملاكهايى ذكر شده است كه ارث بر مبناى آن محاسبه مىشود ( - - - ) ذو الرأسين ) .\r\nحدود : در كيفر تازيانه ، هنگام اجراى حد ، به مواضع خطرناك بدن ، همچون سر ، تازيانه زده نمىشود . 43\r\nقصاص و ديات : به آسيب وارد بر سر « شجاج » گويند كه هشت گونه است و هر كدام داراى احكامى خاص از قصاص و ديات است ( - - - ) شجاج ) .\r\n( - - - ) رأس الحسين )\r\n1 . جواهر الكلام 2 / 55 * 2 . 170 و 178 * 3 . 3 / 85 * 4 . 80 * 5 . 5 / 24 ؛ العروة الوثقى 2 / 149 * 6 . كشف الغطاء 2 / 412 * 7 . جواهر الكلام 4 / 150 - 151 * 8 . شرائع الإسلام 1 / 31 * 9 . العروة الوثقى 2 / 58 * 10 . جواهرالكلام 4 / 207 و 216 * 11 . 12 / 56 * 12 . 4 / 284 * 13 . 283 * 14 . 303 * 15 . 316 * 16 . 318 * 17 . المبسوط 1 / 183 ؛ تذكرة الفقهاء 2 / 116 * 18 . الحدائق الناضرة 7 / 219 * 19 . / 161 - 162 ؛ جواهر الكلام 19 / 400 * 20 . جواهر الكلام 8 / 222 * 21 . 9 / 266 ؛ 10 / 79 - 80 و 165 * 22 . 16 / 227 - 228 * 23 . وسائل الشيعة 5 / 55 * 24 . ذكرى الشيعة 4 / 139 * 25 . كشف الغطاء 4 / 439 * 26 . العروة الوثقى 3 / 398 * 27 . جواهر الكلام 18 / 382 * 28 . 20 / 418 * 29 . المعتمد فى شرح المناسك 4 / 220 - 221 * 30 . مناسك حج ( مراجع ) / 189 - 190 * 31 . وسائل الشيعة 13 / 306 ؛ سداد العباد / 316 * 32 . مستند الشيعة 12 / 160 * 33 . مدارك الأحكام 8 / 98 ؛ رياض المسائل 6 / 503 - 504 ؛ مستند الشيعة 12 / 379 * 34 . الخلاف 2 / 331 * 35 . مسالك الأفهام 2 / 323 * 36 . 323 ؛ ذخيرة المعاد / 682 ؛ براهين الحج 4 / 16 * 37 . سداد العباد / 365 ؛ رياض المسائل 6 / 503 ؛ مستند الشيعة 12 / 379 ؛ شرح تبصرة المتعلمين 4 / 251 - 252 * 38 . جواهر الكلام 21 / 78 و 132 * 39 . 26 / 207 * 40 . مسالك الأفهام 4 / 254 * 41 . المبسوط 1 / 395 * 42 . جواهر الكلام 36 / 120 - 123 * 43 . 41 / 361 .\r\n\r\n","description":"","footnote":"","page_name":" 423 ","page_number":423},
  {"content":"\r\n\r\n\r\nسرّ\r\n\r\nسِرّ راز .\r\nبه آنچه كتمان مىشود ، سرّ گويند . از آن به مناسبت در بابهاى طهارت ، جهاد و تجارت سخن گفته‌اند .\r\nسرّ و احكام شرع : احكام شرع مقدّس مبتنى بر حكمتها و مصالح و مفاسد واقعى است كه از آن به اسرار احكام تعبير مىشود . در روايات به برخى از اين اسرار اشاره شده و شيخ صدوق ( م 381 ه . ق ) در كتابى به نام « علل الشرائع » آنها را گردآورى كرده است ؛ چنان كه برخى فقها دربارهء اسرار بعضى تكاليف ، همچون نماز ، روزه و حج ، كتابهايى نگاشته‌اند ، از قبيل « اسرار الصلاة » ، نوشتهء شهيد ثانى ( م 966 ه . ق ) .\r\nسرّ و احاديث ائمّه عليهم السّلام : در روايات بسيارى به كتمان اسرار اهل بيت عليهم السّلام از نا اهلان و دشمنان ايشان سفارش شده است . 1 امام صادق عليه السّلام مىفرمايد : « كسى كه حديثى را عليه ما افشا كند ، خداوند ايمان را از او سلب مىنمايد » ؛ 2 از اين رو برخى ، به حرمت افشاى اسرار اهل بيت عليهم السّلام ، تصريح كرده‌اند . 3\r\nسرّ مؤمن : افشاى سرّ مؤمن حرام است . 4\r\nانتقال اسرار به دشمن : رساندن اخبار و اطلاعات سرّى مسلمانان به دشمنان ايشان حرام و موجب تعزير ( - - - ) تعزير ) است 5 ( - - - ) جاسوسى ) .\r\n1 . التحفة السنية / 7 ؛ وسائل الشيعة 16 / 235 - 237 و 247 - 253 * 2 . وسائل الشيعة 16 / 250 * 3 . التنقيح ( الطهارة ) 4 / 320 * 4 . جواهر الكلام 41 / 58 * 5 . المبسوط 2 / 15 ؛ قواعد الأحكام 1 / 505 .\r\n\r\nسراح\r\n\r\nسَراح كنايه از طلاق .\r\nواژهء « سَراح » در قرآن كريم كنايه از طلاق به كار رفته است . 1 از آن به مناسبت در باب طلاق سخن گفته‌اند .\r\nبه قول مشهور ، طلاق تنها با لفظ صريح در آن تحقق مىيابد و اين لفظ نزد فقهاى شيعه ، تنها واژهء « طلاق » است . بنابر اين ، نزد مشهور اماميه ، طلاق با واژهء « سراح » محقق نمىشود ؛ ليكن نزد مخالفان ( اهل سنت ) واژهء « سراح » نيز از\r\n\r\n","description":"","footnote":"","page_name":" 424 ","page_number":424},
  {"content":"\r\n\r\nالفاظ صريح طلاق بر شمرده شده است . 2\r\n( - - - ) تسريح به احسان )\r\n1 . احزاب / 49 * 2 . الإنتصار / 300 - 301 ؛ المبسوط 4 / 347 - 348 ؛ الحدائق الناضرة 25 / 199 - 204 .\r\n\r\nسرارى - - - ) تَسرّى\r\n\r\nسراشيبى - - - ) شيب\r\n\r\nسرايت\r\n\r\nسرايت انتقال ، نفوذ و گسترش .\r\nاز آن در بابهاى عتق ، يمين ، حدود ، قصاص و ديات سخن گفته‌اند .\r\nسرايت آزادى : بنابر قول مشهور ، از اسباب آزادى برده ، سرايت است ؛ بدين معنا كه هرگاه مولا بخشى از بردهء خود را آزاد كند ، آزادى به همهء برده سرايت كرده و وى آزاد مىگردد . 1 چنان كه اگر مولايى كه مالك نيمى از برده است ، سهم خود را آزاد كند ، با داشتن توانايى مالى - پس از تعيين قيمت برده - بايد بهاى سهم شريكش را بپردازد تا برده آزاد گردد و در صورت نداشتن توانايى مالى ، بايد خود برده با كار و تلاش ، بهاى سهم او را بپردازد و به كلّى آزاد شود و در صورت عدم امكان ، يا خوددارى از آن و نيز عدم امكان پرداخت بهاى سهم مولا از بيت المال ، سرايت منتفى است و آزادى تنها به نسبت سهم مولايى كه به آزادى برده اقدام كرده است ، واقع مىشود . 2\r\nسرايت در قسم : كسى كه با سوگند خوردن ، گوشت يا شير حيوانى را بر خود حرام كرده ، آيا اين حكم به بچه‌هاى آن حيوان نيز سرايت مىكند ؟ مسئله اختلافى است . 3\r\nسرايت در جنايت : مراد اين است كه جنايت بر عضوى - به آسيب رساندن يا بريدن - موجب آسيب ديدن يا قطع عضوى ديگر ، و يا منجر به مرگ آسيب ديده گردد .\r\nسرايت در جنايتى كه هنگام وقوع آن ضمان آور بوده ، موجب ضمان است . از اين رو ، در موارد ثبوت قصاص ، مانند جنايت عمدى ، بنابر قول مشهور ، سرايت جنايت نيز قصاص آور است . بنابر اين ، اگر جانى انگشت دست مسلمانى را قطع كند\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nو پيامدهاى آن به كف دست آسيب ديده سرايت نموده ، موجب از كار افتادن و قطع آن شود در صورت مطالبهء آسيب ديده انگشتان جانى ، همراه كف دستش قطع مىشود و چنانچه موجب مرگ آسيب ديده گردد ، در صورت مطالبهء ولىّ دم جانى اعدام مىگردد . 4 در موارد ثبوت ديه ، مانند جنايت غير عمد ، در سرايت جنايت نيز ديه ثابت خواهد بود . 5\r\nاگر جنايت در زمان وقوع آن ، ضمانت آور نباشد ، سرايت آن نيز ضمانت آور نخواهد بود ، مانند اينكه مسلمانى دست كافر حربى را قطع كند ، سپس وى مسلمان شود و پس از پذيرش اسلام بر اثر آن جنايت بميرد ، در چنين موردى نه قصاص بر عهدهء مسلمان ثابت مىشود و نه ديه . 6 برخى گفته‌اند : در موارد قصاص ، سرايت جنايت موجب قصاص نمىشود ؛ ليكن ديه در آن ثابت است ، مگر آنكه جانى قصد سرايت داشته باشد يا جنايت از جناياتى باشد كه غالباً موجب سرايت مىشود كه در اين صورت قصاص ثابت مىشود . 7\r\nسرايت در قصاص و حدود : اگر منشأ سرايت ، قصاص عضو جانى يا اجراى حدّ بر مجرم باشد ، ضمانى متوجه قصاص كننده و اجرا كنندهء حد نمىگردد . بنابر اين ، چنانچه در پى قطع دست جانى يا مجرم - به جهت قصاص يا اجراى حدّ - زخم به جاى ديگر سرايت كند يا منجر به مرگ جانى يا مجرم گردد ، كسى ضامن نخواهد بود . 8\r\nسرايت بيمارى : كسى كه بيمارى مسرى دارد جايز نيست‌ازروى عمد آن را به ديگرى سرايت دهد 9 ( - - - ) بيمارى مسرى ) .\r\n1 . جواهر الكلام 34 / 152 * 2 . 154 - 158 ؛ مهذب الأحكام 26 / 284 * 3 . جواهر الكلام 35 / 279 * 4 . كشف اللثام 11 / 198 ؛ جواهر الكلام 42 / 29 * 5 . جواهرالكلام 42 / 412 * 6 . المبسوط 7 / 24 - 25 * 7 . مبانى تكملة المنهاج 2 / 6 ، 140 و 177 - 178 * 8 . المبسوط 7 / 25 ؛ جواهر الكلام 42 / 191 ؛ اسس الحدود و التعزيرات / 368 * 9 . صراط النجاة 1 / 545 .\r\n\r\nسرب - - - ) معدن\r\n\r\nسرپرستى - - - ) ولايت\r\n\r\n","description":"","footnote":"","page_name":" 426 ","page_number":426},
  {"content":"\r\n\r\n\r\nسرتاسرى\r\n\r\nسرتاسرى سومين قطعه از قطعات كفن ( - - - ) تكفين ) .\r\n\r\nسرخ\r\n\r\nسرخ يكى از سه رنگ اصلى .\r\nاز احكام مرتبط با آن در بابهاى طهارت ، صلات ، زكات ، حج ، تجارت ، نكاح و ديات سخن گفته‌اند .\r\nطهارت : هرگاه خون ، همراه مايعى پاك و سرخ رنگ در آب كرّ ( - - - ) آب كر ) بريزد و آب به سبب مجموع آن دو ، سرخ گردد ، در صورتى كه مقدار خون كم باشد به اندازه‌اى كه به تنهايى نتواند تغييرى هرچند اندك - مانند زردى - در آب پديد آورد ، آب پاك است ؛ ليكن اگر خون به اندازه‌اى باشد كه به تنهايى سبب تغيير آب ، هرچند در حدّ ضعيف گردد ، آيا آب محكوم به نجاست است يا نه ؟ اختلاف مىباشد . 1\r\nخضاب كردن با رنگ سرخ مستحب است ؛ هر چند با رنگ سياه افضل مىباشد 2 ( - - - ) خضاب ) .\r\nپوشاندن تابوت ( - - - ) تابوت ) با پارچهء سرخ مكروه است . 3 مستحب است علاوه بر پارچهء سرتاسرىِ واجب براى ميّت ، او را با پارچهء سرتاسرى ديگرى از برد يمانى سرخ بپوشانند . 4\r\nصلات : بنابر قول مشهور ، وقت نماز مغرب زمانى است كه سرخى سمت مشرق كه بعد از غروب آفتاب در افق پديد مىآيد ، زايل گردد . 5 پايان وقت نافله 6 و زمان فضيلت نماز صبح ، 7 به قول مشهور پيدايى سرخى در سمت مشرق است ( - - - ) حمرهء مشرقيه ) .\r\nبه تأخير انداختن نماز عشا تا زمان زوال سرخى در مغرب ( شفق ) افضل است 8 ( - - - ) شفق ) .\r\nنماز گزاردن با لباس سرخ مكروه است . 9 از اسباب وجوب نماز آيات ( - - - ) نماز آيات ) وزيدن بادهاى سرخ مىباشد . 10\r\nزكات : زمان تعلق زكات به خرما ، به قول مشهور ، هنگام سرخ يا زرد شدن آن است . 11\r\nحج : بركسى كه داخل‌كعبه شده مستحب است بر سنگ سرخى كه نزديك در ،\r\n\r\n","description":"","footnote":"","page_name":" 427 ","page_number":427},
  {"content":"\r\n\r\nبين دو ستون قرار دارد دو ركعت نماز به جا آورد . 12\r\nتجارت : سرخ رو كردن كنيز جهت سرخ روى نشان دادن وى به منظور فروش با قيمتى بيشتر ، تدليس ( - - - ) تدليس ) به شمار مىرود و موجب ثبوت خيار براى خريدار مىگردد . 13\r\nنكاح : آميزش هنگام وزيدن بادهاى سرخ مكروه است . 14 آرايش كردن به مثل سرخ نمودن گونه‌ها بر زنِ شوهر مرده در عدّهء وفات ( - - - ) عدّه ) حرام است 15 ( - - - ) حِداد ) .\r\nديات : ديهء سرخ شدن صورت بر اثر وارد آمدن ضربه يك مثقال و نيم شرعى طلا است ( - - - ) مثقال ) . ديهء سرخ شدن ساير اعضاى بدن ، نصف ديهء صورت ؛ يعنى سه چهارم مثقال شرعى طلا است . 16\r\nهرگاه كسى ادعا كند به سبب جنايتى قدرت نطق خود را از دست داده است ، بر اساس روايتى كه جمعى از فقها بدان عمل كرده‌اند ، سوزنى به زبان او فرو مىكنند ، اگر خون سياه خارج شود ، ادعايش پذيرفته مىشود ؛ اما اگر خون سرخ بيرون آيد ، ادعاى او پذيرفته نمىشود . 17\r\n( - - - ) رنگ )\r\n1 . العروة الوثقى 1 / 73 ؛ مستمسك العروة 1 / 128 - 129 ؛ التنقيح ( الطهارة ) 1 / 106 * 2 . وسائل الشيعة 2 / 90 * 3 . جواهر الكلام 4 / 352 * 4 . وسائل الشيعة 3 / 30 ؛ جواهر الكلام 4 / 200 و 222 * 5 . جواهر الكلام 7 / 109 ؛ التنقيح ( الصلاة ) 1 / 239 - 240 * 6 . التنقيح ( الصلاة ) 1 / 369 * 7 . 227 * 8 . العروة الوثقى 2 / 268 - 269 * 9 . وسائل الشيعة 4 / 460 ؛ جواهرالكلام 8 / 112 و 235 * 10 . جواهر الكلام 11 / 407 * 11 . 15 / 214 * 12 . الحدائق الناضرة 17 / 336 - 337 * 13 . جواهر الكلام 23 / 283 - 284 * 14 . 29 / 57 * 15 . 32 / 276 - 277 * 16 . 25 / 346 - 347 * 17 . 43 / 223 - 224 .\r\n\r\nسرداب\r\n\r\nسرداب فضاى ساخته شده در زير زمين به منظور مصون ماندن از گرما .\r\nاز آن در باب طهارت و احياء موات سخن گفته‌اند .\r\nطهارت : ميّت بايد در گودال كنده شده در زمين دفن گردد ؛ از اين رو ، نهادن ميّت در درون اتاق و مانند آن يا تابوت بدون ضرورت جايز نيست ؛ ليكن به تصريح برخى نهادن وى در سرداب با بستن در آن به وسيلهء خشت و گل و مانند آن ، جايز است . 1\r\n\r\n","description":"","footnote":"","page_name":" 428 ","page_number":428},
  {"content":"\r\n\r\nنبش قبر ميّت مسلمان حرام است ؛ ليكن چنانچه او را در سرداب نهاده باشند ؛ گشودن در آن جهت گذاردن ميّتى ديگر در آن ، در صورتى كه جسد ميّت نخست آشكار نشود ، به تصريح جمعى مصداق نبش قبر نخواهد بود و حرام نيست . در صورت آشكار شدن جسد ، در صدق عنوان نبش بر آن و در نتيجه حرمت آن ، اختلاف است . 2\r\nاحياء موات : احداث سرداب در مسير غير بن بست ، در صورت محكم بودن پايه‌ها و سقف آن و زيان نداشتن براى رهگذران ، جايز است ؛ ليكن در مسير بن بست جز با اجازهء صاحبان آن جايز نيست . 3\r\n1 . مستند الشيعة 3 / 267 - 268 ؛ منهاج الصالحين ( سيستانى ) 1 / 115 * 2 . الحدائق الناضرة 4 / 142 ؛ العروة الوثقى 2 / 133 ؛ مهذب الأحكام 4 / 252 * 3 . الدروس الشرعية 3 / 342 ؛ مفتاح الكرامة 12 / 842 .\r\n\r\nسردرد\r\n\r\nسردرد هر گونه درد كاسهء سر .\r\nاز آن به مناسبت در باب حج نام برده‌اند .\r\nاز محرمات احرام ( - - - ) احرام ) براى مرد ، پوشاندن سر است ؛ ليكن بستن سر با دستمال و مانند آن به جهت سردرد اشكال ندارد ؛ 1 البته برخى ، در اين فرض كفّاره را واجب دانسته‌اند . 2\r\n( - - - ) بيمارى )\r\n1 . جواهر الكلام 18 / 383 * 2 . مناسك حج ( مراجع ) / 184 .\r\n\r\nسردى\r\n\r\nسردى سرد بودن ، برودت .\r\nاز آن به مناسبت در بابهاى طهارت ، صلات ، حج ، صيد و ذباحه و حدود سخن گفته‌اند .\r\nسردى هوا : در فقه به سردى هوا به عنوان يك عذر و ضرورت نگريسته شده كه موجب تغيير و تبديل احكامى مىشود ، از قبيل عدم كراهت غسل ميّت با آب گرم ( ولرم ) در سرماى شديد ؛ 1 جواز تيمم براى كسى كه وضو و غسل براى او در هواى سرد زيان دارد يا بيم زيان مىرود ؛ 2 جواز مسح بر جوراب و مانند آن در صورتى كه به علت سردى شديد هوا و بيم زيان ديدن پاها امكان بيرون آوردن آن نباشد ؛ 3\r\n\r\n","description":"","footnote":"","page_name":" 429 ","page_number":429},
  {"content":"\r\n\r\nنماز خواندن مرد در لباس ابريشمى به علت سرماى شديد و عدم امكان بيرون آوردن آن 4 و تأخير اجراى حدّ تازيانه در سرماى شديد 5 ( - - - ) حدود ) .\r\nسردى آب : بنابر قول به نجاست عرق جنب از حرام ، برخى گفته‌اند : جنب از حرام جهت غسل جنابت بايد با آب سرد غسل كند . 6\r\nكسى كه به علّت سردى زياد آب ، از استفادهء آن جهت وضو و غسل بيم ضرر دارد ، در صورت امكان بايد آن را گرم كند ، و گرنه تيمّم مىكند و نماز مىگزارد . 7\r\nنوشيدن آب سرد و نيز ريختن آن بر بدن در حمام مكروه است ؛ 8 ليكن ريختن آب سرد بر پاها ، بويژه هنگام بيرون آمدن از گرمابه مستحب است . 9\r\nبه قول برخى ، شستن بدن با آب سرد بر مُحرم مكروه است . 10 برخى قدما آن را حرام دانسته‌اند . 11\r\nسردى بدن : بدن ميّت پس از سرد شدن و قبل از غسل دادن نجس است . در نجاست بدن ميّت قبل از سرد شدن اختلاف است . 12\r\nبنابر قول مشهور ، مس بدن ميّت پس از سرد شدن كامل آن و پيش از غسل دادن موجب وجوب غسل مس ميّت بر مس كننده مىشود . 13\r\nبنابر قول مشهور ، جدا كردن سر ذبيحه و نيز كندن پوست و بريدن عضوى از آن پيش از جان دادن و سرد شدن بدن حيوان مكروه است . برخى قائل به حرمت آن شده‌اند . بنابر قول به حرمت ، برخى گوشت حيوان را نيز حرام دانسته‌اند . 14\r\n1 . مدارك العروة 6 / 483 - 486 * 2 . مستند الشيعة 2 / 211 و 3 / 373 * 3 . العروة الوثقى 1 / 371 * 4 . جواهرالكلام 8 / 115 * 5 . 41 / 343 * 6 . العروة الوثقى 1 / 146 * 7 . الخلاف 1 / 153 * 8 . كشف الغطاء 2 / 416 * 9 . 412 * 10 . الدروس الشرعية 1 / 388 * 11 . الكافى فى الفقه / 203 * 12 . مستند الشيعة 1 / 165 - 167 ؛ جواهر الكلام 5 / 308 - 311 * 13 . الحدائق الناضرة 3 / 327 * 14 . جواهر الكلام 36 / 120 - 125 .\r\n\r\nسرزمين اسلام - - - ) دار الإسلام\r\n\r\nسرزمين كفر - - - ) دار الحرب\r\n\r\nسرزمين مسلمانان - - - ) دار الإسلام\r\n\r\n","description":"","footnote":"","page_name":" 430 ","page_number":430},
  {"content":"\r\n\r\n\r\nسرزنش\r\n\r\nسرزنش [ تعيير ؛ ملامت 
  ] سخن‌توبيخ آميز گفتن به كسى و بازخواست كردن‌او دربرابر لغرشى كه از او سر زده است .\r\nاز آن به مناسبت در باب تجارت و شهادات سخن گفته‌اند .\r\nحكم : سرزنش كردن مؤمن بر اشتباهى كه از او سر زده حرام است . 1 در حديثى از رسول خدا صلّى اللَّه عليه و آله آمده است : « كسى كه مؤمنى را بر گناهى سرزنش كند ، نميرد تا آنكه خود مرتكب آن گناه شود » . 2\r\n( - - - ) مذمت )\r\n1 . مجمع الفائدة 12 / 353 ؛ كتاب المكاسب 1 / 328 * 2 . وسائل الشيعة 12 / 277 .\r\n\r\nسرسام\r\n\r\nسرسام نوعى اختلال روانى .\r\nسرسام ، مركب از دو كلمهء فارسى « سر » و « سام » به معناى ورم و آماس است . سرسام به معناى آماس سر مىباشد كه نوعى بيمارى روانى با شروع حاد و همراه با اختلال در مغز است كه ممكن است با اختلال در دريافت ، پذيرش و به خاطر آوردن اطلاعات ، و توهم همراه باشد . 1\r\nاز آن به مناسبت در باب وصيّت و نكاح نام برده‌اند .\r\nدر صورتى كه سرسام موجب زوال عقل شود ، احكام ديوانه بر مبتلا به آن جارى مىگردد ( - - - ) ديوانگى ) . 2\r\nبرخى فقها سرسام را از بيماريهاى خطرناكى برشمرده‌اند كه غالبا منجر به مرگ مىگردد ؛ از اين رو ، احكام بيمارى منجر به مرگ بر آن بار مىشود ( - - - ) منجزات مريض ) . در نتيجه فرد مبتلا به اين بيمارى نمىتواند در بيش از يك سوم مال خود ، به وصيّت و مانند آن تصرف كند . 3\r\n( - - - ) بيمارى )\r\n1 . لغت نامهء دهخدا و فرهنگ بزرگ سخن * 2 . المبسوط 4 / 166 * 3 . 44 .\r\n\r\nسرعت\r\n\r\nسرعت تندى و شتاب در حركت يا كار .\r\nاز احكام مرتبط با آن در بابهايى نظير طهارت ، صلات ، حج ، اطعمه و اشربه و ديات سخن گفته‌اند .\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nشتاب در به جا آوردن اعمال نيك : قرآن كريم در مقام ستايش مؤمنان ، شتاب در كارهاى خير را از ويژگيهاى آنان مىشمارد ؛ 1 چنان كه در آيه‌اى ديگر به آنان دستور مىدهد : « به سوى مغفرت و آمرزش پروردگارتان و بهشتى كه پهناى آن همهء آسمانها و زمين را فرا گرفته است ، بشتابيد » . 2\r\nمراد از سرعت گرفتن در مغفرت الهى ، شتاب در به جا آوردن كارهاى خير و طاعت است كه سبب آمرزش مىباشد ؛ از اين رو ، در جاهاى متعدد در فقه بر استحباب انجام دادن عملى از اعمال خير ، به اين گونه آيات استدلال شده است . 3\r\nديگر احكام : شتابان حركت دادن جنازه جهت دفن ، هنگام تشييع مكروه است ( - - - ) تشييع جنازه ) .\r\nسريع گزاردن نماز جماعت جز در صورت تمايل داشتن مأمومان به طول دادن آن ، مستحب است . 4\r\nتند حركت كردن هنگام سعى بين صفا و مروه ( - - - ) سعى ) مستحب است 5 ( - - - ) هروله ) .\r\nبر حاجى مستحب است در مشعر هنگام رسيدن به وادى محسّر ( - - - ) وادى محسّر ) از آن جا با سرعت بگذرد . 6\r\nكسى كه با چارپا سفر مىكند ، سزاوار است هنگامى كه به سرزمين علف زار و سرسبز مىرسد ، بر حيوان آسان گيرد و در حركت شتاب نكند ، ليكن از سرزمين خشك با سرعت بگذرد . 7\r\nچنانچه سخن گفتن فردى بر اثر جنايت ، سرعت پيدا كند ، به گونه‌اى كه عيب به شمار رود ، برجانى ارش ( - - - ) ارش ) ثابت مىگردد . 8\r\n( - - - ) عجله )\r\n1 . مؤمنون / 61 * 2 . آل عمران / 133 * 3 . تذكرة الفقهاء 6 / 319 ؛ المهذب البارع 2 / 94 - 95 ؛ كشف اللثام 3 / 75 ؛ مدارك العروة 8 / 221 * 4 . الحدائق الناضرة 8 / 384 * 5 . المختصر النافع / 96 * 6 . جواهر الكلام 19 / 99 * 7 . الجامع للشرائع / 398 * 8 . جواهر الكلام 43 / 216 - 217 .\r\n\r\nسرقت\r\n\r\nسرقت دزدى .\r\nسرقت عبارت است از دزديدن مال ديگرى به صورت پنهان ؛ 1 بر خلاف اختلاس كه دزديدن مال ديگرى به سرعت و آشكار است 2 ( - - - ) اختلاس ) ؛\r\n\r\n","description":"","footnote":"","page_name":" 432 ","page_number":432},
  {"content":"\r\n\r\nچنان كه گرفتن به ناحق مال كسى را با زور و غلبه غصب ( - - - ) غصب ) گويند . از احكام آن به تفصيل در باب حدود و به مناسبت درباب صلات و غصب سخن گفته‌اند .\r\nحكم تكليفى : سرقت حرام ، بلكه از گناهان كبيره ( - - - ) گناه كبيره ) است . 3\r\nحكم وضعى : سرقت موجب ضمان است ؛ از اين رو ، با وجود عين مالِ ربوده شده ، سارق بايد آن را به صاحبش بازگرداند و در صورت تلف ، بايد مثل آن و با دسترسى نداشتن به مثل و يا قيمى ( - - - ) قيمى ) بودن مال ، قيمت آن را بپردازد 4 و اگر عين مال در دستش نقصان يافته ، بايد ارش ( - - - ) ارش ) آن را نيز بپردازد .\r\nاگر صاحب مال بميرد ، دزد بايد مال را به ورثهء او ، و در صورت نداشتن وارث ، به امام عليه السّلام تحويل دهد . 5 سرقت مال ديگرى ، علاوه بر ضمان موجب ثبوت حد با شرايط زير مىشود . 6\r\nشرايط ثبوت حد : برخى شرايط حدّ ، شرايط دزد و برخى ديگر شرايط مال دزديده شده است .\r\nالف . شرايط دزد :\r\n1 . بلوغ . بنابر اين ، بر دزد نابالغ حد جارى نمىشود ؛ حتى - بنابر قول مشهور - در صورتى كه پنج بار يا بيشتر مرتكب دزدى گردد ؛ بلكه به مقدار صلاحديد حاكم تأديب مىشود . 7 برخى گفته‌اند : دزد نابالغ ، بار اول ناديده گرفته مىشود . بار دوم ادب مىگردد . بار سوم سر انگشتانش ساييده مىشود تا خون جارى گردد . بار چهارم بند نخست از انگشتانش قطع مىگردد و بار پنجم دستش همچون دزد بالغ قطع مىشود . 8\r\n2 . عقل . بنابر اين ، بر دزد ديوانه ، هرچند ديوانگىاش ادوارى باشد ، حد جارى نمىگردد ؛ بلكه ادب مىشود 9 ( - - - ) ديوانگى ) .\r\n3 . اختيار . بنابر اين ، بر كسى كه به اجبار و اكراه دزدى كرده ، حد جارى نمىشود 10 ( - - - ) اكراه ) .\r\n4 . عدم اضطرار . بر كسى كه از روى اضطرار به مال ديگرى دستبرد زده حد جارى نمىشود 11 ( - - - ) اضطرار ) .\r\n5 . شُبهه نداشتن . از اين رو ، بر كسى كه\r\n\r\n","description":"","footnote":"","page_name":" 433 ","page_number":433},
  {"content":"\r\n\r\nمالى را به گمان اينكه از آنِ خود او است برداشته و بعد معلوم شده از آنِ ديگرى بوده ، حد جارى نمىشود . 12\r\n6 . شريك مال نبودن ؛ بدين معنا كه در مال ربوده شده ، با ديگرى شريك نباشد . بنابر اين ، كسى كه از مال مشتركِ ميان او و ديگرى به مقدار سهمش برداشته ، هرچند به قصد دزدى ، حد جارى نمىشود ؛ اما اگر افزون بر سهمش بدزدد ، با فراهم بودن ديگر شرايط ، حد بر او جارى مىگردد . 13 در اينكه حكم ياد شده در ديگر اموالى كه سارق در آن حقى دارد ، مانند بيت المال ( - - - ) بيت المال ) ، غنيمت ( - - - ) غنيمت ) ، خمس و زكات ، جريان دارد يا نه ، اختلاف است . بنابر قول دوم ، حد جارى نمىشود ، هرچند مقدار برداشته شده افزون بر حقش باشد . 14\r\n7 . گشودن حرز ؛ بدين معنا كه به تنهايى يا با كمك ديگرى حرز ( - - - ) حرز ) را بگشايد و مال درون آن را بربايد . بنابر اين ، اگر يكى حرز را بگشايد و ديگرى مال را بردارد ، بر هيچ كدام حد جارى نمىشود . البته هر دو ضامن‌اند ؛ اولى ضامن خسارت وارد آورده به حرز و دومى ضامن مالى كه برداشته است . در صورت مشاركت داشتن هر دو در گشودن حرز و برداشتن مال ، در اينكه بر هر دو حد جارى مىشود يا بر هيچ كدام جارى نمىگردد ، اختلاف است . 15\r\n8 . بيرون آوردن مال از حرز ، پس از گشودن آن ؛ چه مستقيم و بدون واسطه و چه با واسطه ، همچون طناب ، حيوان ، كودك غير مميّز يا ديوانه . اگر رباينده ، كودك مميزى را واسطه قرار داده باشد ، حد بر او جارى نمىشود ؛ 16 ليكن برخى ، در عدم ثبوت حد بر كسى كه كودك مميّز را واسطه قرار داده اشكال كرده‌اند . 17\r\n9 . دزد ، پدر يا جدّ پدرى مال باخته نباشد . بنابر اين ، بر پدر و جد پدرى كه مال فرزند را دزديده‌اند حد جارى نمىشود ؛ ليكن بر غير آن دو از بستگان ، حتى - به قول مشهور - مادر حد جارى مىشود . 18\r\n10 . پنهان دزديدن . بنابر اين ، كسى كه حرزى را با توسل به زور و غلبه آشكارا گشوده و مال درون آن را برداشته ،\r\n\r\n","description":"","footnote":"","page_name":" 434 ","page_number":434},
  {"content":"\r\n\r\nغاصب به شمار مىرود و حدّ سرقت بر او جارى نمىگردد . 19\r\n11 . دزد ، بردهء مال باخته نباشد . بنابر اين ، بر برده‌اى كه مال مولايش را ربوده ، حد جارى نمىشود . 20\r\nب : شرايط مال ربوده شده :\r\n1 . رسيدن به حدّ نصاب ، كه به قول مشهور عبارت است از يك چهارم دينار ( مثقال شرعى طلا ) يا قيمت آن . بنابر اين ، بر دزدى كه كمتر از آن دزديده ، حد جارى نمىشود . قول مقابل مشهور در حدّ نصاب ، يك پنجم دينار و يك دينار است . 21\r\n2 . مال ربوده شده در حرز ( محل امن و مطمئن ) باشد . بنابر اين ، بر ربايندهء مالِ خارج از حرز حد جارى نمىشود ، مانند سرقت از اماكنى كه محل آمد و شد عموم است ، از قبيل مساجد ، مشاهد مشرفه ( - - - ) مشاهد مشرفه ) ، پايانه‌ها و بوستانها و نيز منازل كسانى كه انسان مجاز به رفت و آمد بدانجا است ، از قبيل منزل پدر ، مادر ، برادر و خواهر ؛ همچنين سرقت مال به امانت گذاشته شده نزد انسان . 22 برخى قدما گفته‌اند : مراقبت از مال در اماكن عمومى حرز به شمار مىرود . بنابر اين ، دزديدن مالى كه صاحبش مراقب آن است ، موجب ثبوت حد مىشود . 23\r\nبه قول مشهور ، حرز هر مالى عبارت است از محل امنى كه عرف آن را متناسب با آن مال مىداند . 24 برخى قدما گفته‌اند : هر محلى كه جز با اجازهء مالك آن نمىتوان بدانجا داخل شد ، حرز به شمار مىرود 25 و نيز گفته‌اند : هر جا كه براى مالى حرز محسوب شود ، براى اموال ديگر نيز حرز خواهد بود . 26\r\nبه قول مشهور ، سرقت ميوهء موجود بر درخت ، سرقت از حرز به شمار نمىرود ، مگر آنكه مالك ميوه ، آن را چيده و در جاى مطمئنى قرار داده باشد . 27\r\nراههاى ثبوت سرقت : گذشت كه دزدى موجب ضمان و حد است . ضمان با يك بار اقرار ، در صورت فراهم بودن شرايط آن ( - - - ) اقرار ) و نيز گواهى دو مرد عادل و يا يك مرد عادل توأم با دو زن عادل ، همچنين با سوگند ياد كردن مدّعى ( مال باخته ) در صورت رد سوگند\r\n\r\n","description":"","footnote":"","page_name":" 435 ","page_number":435},
  {"content":"\r\n\r\nاز سوى منكر ( دزد ) به او ، ثابت مىشود ؛ ليكن حدّ سرقت تنها با گواهى دو مرد عادل و يا به قول مشهور با دو بار اقرار دزد ثابت مىگردد . و با يك بار اقرار ، اقرار كننده تنها موظف به رد مال به صاحبش مىشود و با دو بار اقرار حد نيز بر او ثابت مىگردد . 28\r\nاگر اقرار كننده ، به جهت سفاهت ( - - - ) سفاهت ) محجور ( - - - ) حجر ) شده باشد ، اقرارش نسبت به حدّ دزدى نافذ است ، ليكن نسبت به ضمانت و در نتيجه باز پس دادن مال ربوده شده ، نافذ نيست . 29\r\nحدّ سرقت : حدّ سرقت قطع چهار انگشت دست راست است ؛ به گونه‌اى كه كف دست و انگشت ابهام باقى بمانند ؛ 30 هرچند بنابر قول مشهور اگر يك يا هر دو دست وى شل و يا فاقد دست چپ باشد . 31\r\nاگر دزد فاقد دست راست باشد ، در اينكه حد از او ساقط است و تنها تعزير مىشود يا اينكه حكم منتقل به دست يا پاى چپ مىگردد ، اختلاف است و با فقدان هر دو دست ، در اينكه به پاى چپ يا پاى راست انتقال مىيابد و با فقدان هر دو پا ، در اينكه به زندان افكنده مىشود ، يا حد ساقط و تعزير ( - - - ) تعزير ) جايگزين مىگردد ، اختلاف است . 32 البته اگر دزد هنگام دزدى دست راست داشته و بعد از آن به جهتى قطع شده باشد ، بدون هيچ اختلافى ميان فقها ، هيچ كدام از دست چپ يا پايش قطع نمىشود . 33\r\nدزدى كه پس از اجراى حد دوباره دزدى كرده ، اين بار پاى چپش را از محل برآمدگى روى پا ( محل گره خوردن بند كفش كه از آن به كعب تعبير مىشود ) قطع مىكنند و در صورت تكرار دزدى براى بار سوم ، او را حبس ابد مىكنند تا بميرد و يا توبه كند و با ارتكاب سرقت براى چهارمين بار ، كشته مىشود . 34\r\nبر كسى كه پس از چند بار دزدى ، دستگير شده تنها يك حد جارى مىشود . 35\r\nاگر اجرا كنندهء حد از روى عمد ، به جاى دست راست ، دست چپ دزد را قطع كند ، قصاص مىشود . ليكن دست راست دزد هم قطع مىشود ؛ اما اگر اين\r\n\r\n","description":"","footnote":"","page_name":" 436 ","page_number":436},
  {"content":"\r\n\r\nاتفاق از روى اشتباه رخ دهد ، مانند آنكه دست راست را با دست چپ اشتباه گرفته يا حكم را اشتباه فهميده باشد ، ديهء قطع دست چپ از او گرفته مىشود . در اينكه دست راست دزد نيز قطع مىشود يا نه ، اختلاف است . 36 برخى معاصران در هر دو صورت ( عمد و سهو ) قائل به سقوط حد ( قطع دست راست ) شده‌اند . 37\r\nدر صورت سرايت زخم ناشى از قطع دست دزد به جاى ديگر بدن ، كسى ضامن نيست و در اين حكم ، فرقى بين قطع دست در هواى گرم با هواى سرد نيست . 38\r\nسقوط حد : حدّ سرقت در موارد زير ساقط مىشود :\r\n1 . توبه ، قبل از ثبوت سرقت نزد قاضى . توبه پس از ثبوت آن نزد قاضى به سبب بيّنه ( - - - ) بيّنه ) پذيرفته نيست و حد جارى مىشود ؛ اما اگر توبه ، پس از ثبوت سرقت به سبب اقرار باشد ، در اينكه حاكم مخيّر بين عفو و اجراى حد است يا اجراى حد متعين است ، اختلاف مىباشد . 39\r\n2 . مال باخته قبل از دادخواهى نزد حاكم ، مال ربوده شده را به دزد ببخشد يا از كيفر او بگذرد . بخشيدن مال يا صرف نظر كردن از كيفر دزد پس از دادخواهى نزد حاكم موجب سقوط حد نمىشود . 40\r\n3 . تملّك مال دزديده شده توسط دزد با خريدن و غير آن ، قبل از شكايت مال باخته نزد حاكم . 41\r\nدر اينكه بازگرداندن مال دزديده شده به حرز توسط دزد موجب سقوط حد مىشود يا نه ، اختلاف است . 42\r\nاحكام : اجراى حدّ سرقت منوط به درخواست مال باخته است . برخى معاصران گفته‌اند : در ثبوت سرقت با اقرار يا بيّنه ، اجراى حد منوط به مطالبه نيست . 43 برخى قدما گفته‌اند : در فرض ثبوت سرقت با اقرار ، حد جارى مىشود ، هرچند صاحب مال آن را مطالبه نكند . 44\r\nبر كسى كه در ايام خشكسالى و قحطى ، مواد غذايى را دزديده ، حد جارى نمىشود . 45 برخى ، بين صورتى كه مواد غذايى ، موجود و تهيّهء آن با قيمت گران امكان‌پذير باشد و بين صورتى\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nكه اين گونه نباشد ، تفصيل داده و در صورت نخست ، حد را ثابت دانسته‌اند . 46\r\nبه قول مشهور ، حكم ياد شده ( عدم جريان حد ) اختصاص به مواد خوراكى دارد و در نتيجه سرقت غير مواد خوراكى در ايام قحطى و خشكسالى ، موجب ثبوت حد مىشود . 47 در اينكه اين حكم اختصاص به مضطر دارد يا شامل غير مضطر نيز مىشود ، اختلاف است . 48\r\nبر راهنى كه مال گرو گذاشته شده نزد مرتهن و نيز موجرى كه مال مورد اجاره را از مستأجر ربوده ، حد جارى نمىشود . 49\r\nكسى كه بردهء نابالغ غير مميز را كه مولاى خود را از غير او تشخيص نمىدهد ، بدزدد ، با فراهم بودن ديگر شرايط سرقت ، دستش قطع مىشود ، اما اگر بردهء دزديده شده بالغ باشد ، به قول بسيارى ، بر رباينده حد جارى نمىشود . 50\r\nكسى كه كودك آزادى را دزديده ، تعزير مىشود ؛ 51 اما اگر او را بفروشد ، بنابر قول منسوب به مشهور به عنوان مفسد ، دستش قطع مىگردد . 52 در جريان اين حكم نسبت به فروختن بالغ آزاد اختلاف است . 53 بر كسى كه مال وقف شده بر اشخاص محدود و محصور ، مانند وقف بر فرزندان ذكور در هر نسل را دزديده ، حد جارى مىشود ؛ اما اگر موقوفٌ عليهم كلى باشند ، مانند علما و فقرا يا وقف بر جهت باشد ، مانند مساجد و مشاهد مشرفه ، در اينكه حكم سارقِ اين گونه مال وقفى ، حكم صورت سابق است يا نه ، اختلاف است . 54\r\nآيا جريان حد بر كسى كه نبش قبر كرده و كفن دزديده ، مشروط به رسيدن ارزش كفن به حدّ نصاب است يا نه ، يا بار نخست ، مشروط به آن است ، ليكن بار دوم و سوم مشروط به آن نيست ، و يا در صورتى كه كفن دزدى عادت او باشد و هر بار به مقدار نصاب يا بيشتر بدزدد ، حد بر او جارى مىشود ؟ اقوال مختلف است . 55\r\nهمان گونه كه بر مسلمانى كه از مسلمانى ديگر دزدى كرده ، حد جارى مىشود ، بر كافر ذمّىاى ( - - - ) اهل ذمّه ) نيز كه مال مسلمانى را دزديده يا عكس آن ، حد جارى مىگردد ؛ اما بر مسلمانى كه مال كافر حربىاى را كه در امان مسلمانان است ( - - - ) اهل حرب ) دزديده ،\r\n\r\n","description":"","footnote":"","page_name":" 438 ","page_number":438},
  {"content":"\r\n\r\nحد جارى نمىشود ، بلكه توسط حاكم شرع ، تعزير مىگردد . 56\r\nكسى كه ديگرى را به دزدى راهنمايى كرده يا در مقدمات ، او را يارى نموده ، بنابر قول مشهور ، ضامن نيست ؛ بلكه تنها ، فرد مباشر در دزدى ضامن است . 57\r\nدفاع از مال در برابر دزد با رعايت مراتب آن جايز است ؛ هر چند منجر به زخمى يا كشته شدن دزد گردد ، به شرط آنكه دزد مقاومت كند و گرنه در صورت فرار ، صاحب مال حق ضربه زدن به او را ندارد و اگر در حال فرار صدمه‌اى بر او وارد كند ضامن است 58 ( - - - ) دفاع ) .\r\nآداب قطع دست دزد : مستحب است هنگام قطع دست دزد ، او را بنشانند و پس از بستن دست او با طناب ، آن را روى تخته و مانند آن بگذارند و با چاقويى تيز - به گونه‌اى كه با يك بار كشيدن انگشتان را ببرد - دست را قطع كنند تا شخص اذيت نشود ؛ سپس محل قطع انگشتان را جهت جلوگيرى از خونريزى با روغن جوشيده داغ كنند . هزينهء اين كار بر عهدهء سارق است . 59\r\n1 . كتاب السرائر 3 / 483 * 2 . جواهر الكلام 41 / 596 - 597 * 3 . 13 / 310 * 4 . 41 / 543 - 544 * 5 . 545 * 6 . 475 * 7 . 476 * 8 . النهاية / 716 ؛ الوسيلة / 418 ؛ مختلف الشيعة 9 / 203 * 9 . جواهر الكلام 41 / 481 * 10 . 476 * 11 . 508 * 12 . 481 * 13 . مسالك الأفهام 14 / 482 - 483 ؛ جواهر الكلام 41 / 483 ؛ مبانى تكملة المنهاج 1 / 284 * 14 . جواهر الكلام 41 / 484 * 15 . 486 - 487 * 16 . مسالك الأفهام 14 / 486 ؛ كشف اللثام 10 / 595 * 17 . جواهر الكلام 41 / 487 * 18 . مختلف الشيعة 9 / 233 ؛ جواهر الكلام 41 / 487 - 488 * 19 . جواهر الكلام 41 / 488 * 20 . غنية النزوع / 430 * 21 . جواهر الكلام 41 / 495 ؛ مبانى تكملة المنهاج 1 / 293 * 22 . جواهر الكلام 41 / 499 - 504 ؛ مبانى تكملة المنهاج 1 / 285 * 23 . المبسوط 8 / 23 * 24 . السرقة على ضوء القرآن و السنّة / 150 * 25 . النهاية / 714 * 26 . الخلاف 5 / 419 * 27 . جواهرالكلام 41 / 506 * 28 . 527 و 495 ؛ مبانى تكملة المنهاج 1 / 299 * 29 . جواهر الكلام 35 / 107 * 30 . 41 / 528 * 31 . 535 - 537 * 32 . 538 - 539 ؛ مبانى تكملة المنهاج 1 / 307 * 33 . جواهر الكلام 41 / 537 ؛ مبانى تكملة المنهاج 1 / 307 * 34 . جواهر الكلام 41 / 530 - 535 * 35 . 535 * 36 . 541 * 37 . تكملة منهاج الصالحين / 49 ؛ اسس الحدود و التعزيرات / 365 - 366 * 38 . جواهر الكلام 41 / 543 * 39 . 539 - 540 ؛ مبانى تكملة المنهاج 1 / 308 ؛ الدر المنضود ( گلپايگانى ) 3 / 191 - 195 * 40 . جواهر الكلام 41 / 551 - 553 * 41 . 553 * 42 . 553 - 555 * 43 . 550 ؛ مبانى تكملة المنهاج 1 / 312 * 44 . الخلاف 5 / 445 - 446 * 45 . جواهر الكلام 41 / 507 * 46 . المبسوط 8 / 33 - 34 * 47 . الدر المنضود ( گلپايگانى ) 3 / 102 *\r\n\r\n","description":"","footnote":"","page_name":" 439 ","page_number":439},
  {"content":"\r\n\r\n48 . الروضة البهية 9 / 237 ؛ جواهر الكلام 41 / 508 - 509 * 49 . جواهر الكلام 41 / 490 * 50 . رياض المسائل 13 / 583 ؛ جواهر الكلام 41 / 509 ؛ الدر المنضود ( گلپايگانى ) 3 / 104 - 106 * 51 . جواهر الكلام 41 / 510 * 52 . مختلف الشيعة 9 / 236 - 237 ؛ جواهر الكلام 41 / 511 ؛ الدر المنضود ( گلپايگانى ) 3 / 107 * 53 . مسالك الأفهام 14 / 502 ؛ جواهر الكلام 41 / 510 * 54 . مسالك الأفهام 14 / 505 ؛ جواهر الكلام 41 / 513 ؛ الدر المنضود ( گلپايگانى ) 3 / 117 ؛ اسس الحدود و التعزيرات / 342 * 55 . جواهر الكلام 41 / 515 - 519 * 56 . 489 * 57 . 37 / 67 - 68 * 58 . 41 / 582 - 588 * 59 . 529 - 530 و 542 - 543 ؛ الدر المنضود ( گلپايگانى ) 3 / 164 - 198 .\r\n\r\nسرقفلى\r\n\r\nسرقفلى وجه دريافتى هر يك از مستأجر و مالك از ديگرى يا از شخصى سوم ؛ حق پيشه و كسب .\r\nسرقفلى عبارت است از وجهى كه مالك محل كسب تازه ساز در نخستين عقد اجاره ، علاوه بر اجاره بها در ازاى اعطاى حق بهره ورى پس از پايان مدت اجاره ، از مستأجر مىگيرد يا وجهى كه مستأجر محل كسب از مستأجر دوم ، يا مالك بابت نقل يا اسقاط حق و يا سابقهء كار خود در آن محل - كه از آن به حق پيشه يا كسب و يا تجارت تعبير مىكنند - دريافت مىكند .\r\nسرقفلى از عناوين جديد است كه به فقه راه يافته و در ميان بازاريان و پيشه وران رواج پيدا كرده است و به محل كسب تعلّق مىگيرد . اين عنوان در پى تصويب قانونى در ارتباط با موجر و مستأجر ، پديد آمد . مفاد اين قانون چنين است : مالكى كه محل كسب را اجاره داده ، با پايان يافتن مدت اجاره نمىتواند آن را از مستأجر بگيرد يا اجاره بها را افزايش دهد و مستأجر تا هر زمان كه بخواهد مىتواند با همان اجاره بهاى نخستين ، آن محل را در اختيار داشته باشد ، هرچند اجاره بهاى فعلى آن افزايش پيدا كرده باشد يا آن را با همان مبلغ اجاره بها به ديگرى واگذار كند و در ازاى آن از فرد سوم وجهى كه سرقفلى ناميده‌اند ، دريافت نمايد . از احكام سرقفلى در مسائل مستحدثه و نيز باب خمس سخن گفته‌اند .\r\nحكم : اجاره دادن ملكى موجب پيدايى حقى براى مستأجر ، علاوه بر مفاد قرارداد اجاره نيست ؛ چنان كه\r\n\r\n","description":"","footnote":"","page_name":" 440 ","page_number":440},
  {"content":"\r\n\r\nاستقرار و ماندن دراز مدت مستأجر در محل مورد اجاره ، موجب ثبوت حقى براى او نخواهد شد ؛ هرچند به سبب حضور وى در آن جا ، شهرتى براى محل پيدا شود كه موجب جلب بازرگانان و مشتريان گرديده باشد ، كه از آن در عرف به حق پيشه تعبير مىكنند ؛ از اين رو ، پس از پايان مدت اجاره ، بر مستأجر واجب است محل را تخليه كند و آن را به مالكش تحويل دهد و گرفتن هر نوع سرقفلى در اين صورت غير مشروع است .\r\nبنابر آنچه گفته شد ملاك مشروعيت و عدم مشروعيت سرقفلى اين است كه در هر موردى كه مالك ( موجر ) حق داشته باشد اجاره بها را افزايش دهد يا از مستأجر بخواهد محل اجاره را تخليه كند و او حق خوددارى از آن نداشته باشد ، گرفتن سرقفلى مشروعيت ندارد ؛ اما در جايى كه مالك حق افزايش اجاره بها يا درخواست تخليهء ملك را نداشته باشد و مستأجر نيز حق تخليهء ملك براى فردى سوم و اجاره دادن آن به او را داشته باشد ، سرقفلى گرفتن مشروعيت دارد . 1\r\nاسباب مشروعيت : سكونت در ملك ديگرى گاه از اباحهء ملك و اجازهء سكونت از طرف مالك آن ناشى مىشود كه به آن عاريه ( - - - ) عاريه ) گويند و هر زمان مالك بخواهد مىتواند از اجازهء خود برگردد ، و گاه از ملكيت منفعت ( سكونت ) كه در پى عقد اجاره پديد مىآيد . گاهى نيز از ناحيهء پيدايى حقى نسبت به آن مكان نشأت مىگيرد . نوع سوم نه عاريه است و نه اجاره ؛ بلكه حقى است متعلق به سكونت در آن مكان . منشأ پيدايى اين حق يا عقدى مستقل است ، مانند اينكه مالك به فردى بگويد : سكونت در اين خانه را براى تو قراردادم و او قبول كند . در اين صورت ، حق سكونت در آن خانه براى آن فرد پيدا مىشود . در كلمات فقها از اين عقد به « سكنى » تعبير شده است ؛ يامنشأ حق ياد شده شرط ضمن عقد است ، مانند اينكه كسى خانه‌اش را بفروشد و ضمن عقد بيع با خريدار شرط كند كه يك ماه در آن خانه سكونت داشته باشد . از جمله عقودى كه حق ياد شده مىتواند ضمن آن براى مستأجر شرط شود ، عقد اجاره است .\r\n\r\n","description":"","footnote":"","page_name":" 441 ","page_number":441},
  {"content":"\r\n\r\nشرط حق بقا در مكانى ضمن عقد اجاره يا با اين مفاد است كه پس از پايان مدت اجاره تنها مستأجر حق سكونت در آن مكان را داشته باشد و تازمانى كه وى در آن جا ساكن است مالك حق ندارد آن را به ديگرى اجاره دهد و بايد اجاره را با همان مستأجر تمديد كند . در اين صورت تنها با بيرون رفتن مستأجر و تخليهء آن مكان ، حق او از بين مىرود و مالك مىتواند آن را به ديگرى اجاره دهد ؛ ليكن مستأجر نمىتواند اين حق را به ديگرى منتقل كند و نيز مالى ( سرقفلى ) را كه در ازاى به دست آوردن اين حق - علاوه بر اجاره بها - به مالك پرداخت كرده از او باز پس گيرد . البته در اين صورت اگر فرد سومى پيدا شود كه در ازاى تخليهء مكان و يا اسقاط حق ، به مستأجر مالى ( سرقفلى ) بپردازد تا وى بتواند آن مكان را از مالكش اجاره كند ، اشكال ندارد . همچنين است اگر مالك از مستأجر بخواهد مكان را تخليه كند ، وى مىتواند در ازاى اسقاط حق خود و تخليهء محل ، از مالك مطالبهء مال ( سرقفلى ) كند .\r\nگاهى قلمرو شرط ضمن عقد گسترده است ؛ بدين گونه كه در ازاى دادن مالى ( سرقفلى ) به مالك علاوه بر اجاره بها ، حق ياد شده براى مستأجر يا هر كسى كه وى تعيين مىكند - خواه با واسطه يا بى واسطه - شرط شود . اين حق داراى ارزش مالى و قابل انتقال از راه فروختن - بنابر قول برخى - ارث بردن و مانند آن مىباشد . در اين صورت مستأجر مىتواند در ازاى انتقال حق خود به ديگرى وجهى دريافت كند . چنان كه مستأجرهاى بعدى نيز كه اين حق به آنان منتقل مىشود ، مىتوانند در ازاى انتقال حق خود به ديگرى از او سرقفلى بگيرند . البته در اين صورت ، مستأجر جديد پس از انتقال حق به او ، مكان را از مالك آن اجاره مىكند نه از مستأجر قديم .\r\nشرط حق بقا نيز گاه با شرط عدم افزايش اجاره بها در سالهاى بعد توأم است و گاه با افزايش آن به مقدار متعارف ؛ چنان كه گاه توأم با گرفتن مالى ( سرقفلى ) توسط مالك از مستأجر است و گاهى بدون آن .\r\n\r\n","description":"","footnote":"","page_name":" 442 ","page_number":442},
  {"content":"\r\n\r\nاز جمله موارد جواز سرقفلى اين است كه فردى محلى را براى تجارت - مثلا به مدت بيست سال - اجاره كند و بر اساس توافق انجام گرفته در عقد اجاره ، حق اجاره دادن آن را به ديگرى نيز داشته باشد و بر حسب اتفاق ، اجاره بهاى مثل آن محل در اثناى مدت افزايش يابد . در چنين فرضى ، مستأجر مىتواند آن مكان را با همان اجاره بها در ازاى گرفتن مالى به عنوان سرقفلى ، به ديگرى اجاره دهد . 2\r\nپايبندى به شرط ضمن عقد اجاره بر مالك واجب است و در صورت تخلف ، مستأجر مىتواند او را - هرچند با كمك حاكم شرع - بر وفاى به آن وادار سازد . در صورت عدم امكان اجبار مالك بر وفاى به شرط ، مستأجر پس از پايان مدت اجاره نمىتواند بدون رضايت مالك در آن مكان تصرف كند . اين در صورتى است كه شرط ضمن عقد ، شرط فعل ؛ يعنى شرط تجديد اجاره توسط مالك باشد ؛ اما اگر شرط تمديد اجاره در عقد ، شرط نتيجه باشد ؛ بدين گونه كه مستأجر بر مالك شرط كند كه حق استفاده از مكان و تصرف آن در ازاى مبلغى معين ، به طور سالانه يا به قيمت متعارف در هر سال ، براى او يا هر كسى كه او - به طور مستقيم يا با واسطه - تعيين مىكند ، باشد ، مستأجر يا فرد تعيين شده از سوى او مىتواند آن مكان را اشغال كرده و از آن استفاده نمايد و نيازى به رضايت مالك نيست . 3\r\nشرايط : شرايط عمومى در هر معامله‌اى ، همچون معلوم بودن عوض ( مقدار سرقفلى ) ، رضايت ، بلوغ ، عقل و رشد ( - - - ) رشد ) در دو طرف معامله ، در معاملهء سرقفلى نيز شرط است . 4\r\nسرقفلى و خمس : پولى كه مالك به عنوان سرقفلى از مستأجر مىگيرد ، سود كسب به شمار مىرود و در صورتى كه در كنار ساير سودها افزون بر مئونهء سال باشد ، به آن خمس تعلق مىگيرد ، اما وجهى كه مستأجر از سود حاصل از كسب‌سال جارى مىپردازد از مئونهء كسب او محسوب شده و خمس ندارد ؛ ليكن حقى كه مستأجر در ازاى پرداخت\r\n\r\n","description":"","footnote":"","page_name":" 443 ","page_number":443},
  {"content":"\r\n\r\nوجه ياد شده پيدا مىكند ، در صورتى كه حقى شرعى و نزد عقلا داراى ارزش مالى باشد ، از درآمد كسب او به شمار رفته و پس از محاسبهء ارزش مالى آن در كنار ساير درآمدهاى به دست آمده ، خمس افزون بر مئونهء سال را پرداخت مىنمايد . 5\r\n1 . توضيح المسائل مراجع 2 / 861 و 894 * 2 . مستند العروة ( الإجارة ) / 507 - 510 ؛ تحرير الوسيلة 2 / 614 - 615 ؛ كلمة التقوى 4 / 449 - 451 ؛ منهاج الصالحين ( سيستانى ) 1 / 451 - 452 * 3 . منهاج الصالحين ( سيستانى ) 1 / 452 * 4 . توضيح المسائل مراجع 2 / 917 * 5 . مستمسك العروة 9 / 538 ؛ منهاج الصالحين ( خويى ) 1 / 345 .\r\n\r\nسركشى - - - ) طغيان\r\n\r\nسركه\r\n\r\nسركه مايع ترش به دست آمده از مواد گوناگون ، بويژه انگور و خرما .\r\nاز آن در بابهاى طهارت ، نكاح و اطعمه و اشربه سخن گفته‌اند .\r\nدر روايات متعدد از سركه تعريف و به خوردن آن سفارش شده است . از رسول خدا صلّى اللَّه عليه و آله نقل شده كه فرمود : سركه خوب خورشى است و خانواده‌اى كه از آن برخوردارند ، فقير نمىشوند . 1 و نيز از آن حضرت نقل شده كه فرمود : خداوند و فرشتگان او به سفره‌اى كه در آن سركه و نمك باشد درود مىفرستند . 2\r\nمستحب است غذا خوردن با سركه آغاز گردد و با آن پايان يابد و يا بانمك شروع و با سركه ختم شود . 3\r\nمستحب است تازه عروس در هفتهء نخست عروسى از خوردن سيب ترش و سركه خوددارى كند . 4\r\nتبديل شراب ( - - - ) خمر ) به سركه ، كه در اصطلاح به آن انقلاب ( - - - ) انقلاب ) گويند ، موجب پاكى و حليّت آن مىشود . 5\r\n1 . وسائل الشيعة 25 / 23 * 2 . 92 * 3 . 24 / 407 * 4 . 20 / 250 * 5 . العروة الوثقى 1 / 258 ؛ مستمسك العروة 2 / 97 .\r\n\r\nسرگين\r\n\r\nسرگين فضلهء چارپايان ، بويژه دامها .\r\nاز احكام آن در بابهاى طهارت ، تجارت و اطعمه و اشربه سخن گفته‌اند .\r\nطهارت : سرگين چارپايان حرام گوشت نجس است . سرگين چارپايان\r\n\r\n","description":"","footnote":"","page_name":" 444 ","page_number":444},
  {"content":"\r\n\r\nحلال گوشت ، حتى - بنابر مشهور - چارپايانى كه گوشت آنها مكروه است ، پاك مىباشد ؛ 1 ليكن بر طرف نكردن آن از لباس و بدن و آلوده بودن به آن ، كراهت دارد . 2\r\nبنابر قول مشهور ، استنجاى مخرج غائط با سرگين خشك پاك ، حرام است . 3 بر حرمت ادعاى اجماع نيز شده است ؛ 4 ليكن برخى ، قائل به كراهت آن شده‌اند . 5 برخى نيز در حرمت استنجا با آن تأمل و توقف كرده‌اند . 6 بعضى گفته‌اند : ظاهر نص و فتوا اختصاص حرمت به سرگين چار پايان داراى سم بدون شكاف [ حافر 
  ] ، همچون اسب ، قاطر و الاغ است و شامل چارپايان ديگر كه سُمشان شكاف دار است ، مانند شتر ، گاو ، گوسفند و آهو نمىشود . 7\r\nبنابر قول به حرمت ، چنانچه كسى با سرگين خشك پاك استنجا و غائط را با آن بر طرف كند آيا كفايت مىكند و محل پاك مىشود يا نه ؟ مسئله اختلافى است . 8\r\nتجارت : خريد و فروش سرگين نجس بنابر قول مشهور باطل ، 9 بلكه بر آن ادعاى اجماع شده است ؛ 10 ليكن برخى در بطلان آن تأمل كرده‌اند . 11 داد و ستد سرگين پاك بنابر قول مشهور جايز و صحيح ، بلكه بر آن ادعاى اجماع شده است ؛ 12 هرچند عدم جواز خريد و فروش آن نيز به برخى نسبت داده شده است . 13\r\nبنابر قول به حرمت معاملهء سرگين نجس ، انتفاع از آن به عنوان كود زراعت و درختان و مانند آن و نيز ذخيره سازى آن براى بهره بردارى ، به تصريح برخى جايز است . 14\r\nاطعمه و اشربه : خوردن سرگين ، حتى پاك آن حرام است . 15\r\n1 . التنقيح ( الطهارة ) 1 / 445 - 460 * 2 . المهذب 1 / 52 ؛ كشف اللثام 1 / 417 - 419 * 3 . جامع المدارك 1 / 32 ؛ مستند الشيعة 1 / 379 - 380 * 4 . المعتبر 1 / 132 * 5 . وسائل الشيعة 1 / 357 * 6 . العروة الوثقى 1 / 318 * 7 . جواهر الكلام 2 / 49 - 50 * 8 . مدارك الأحكام 1 / 173 ؛ جواهر الكلام 2 / 54 - 55 * 9 . كتاب المكاسب 1 / 23 * 10 . تذكرة الفقهاء 10 / 31 * 11 . مجمع الفائدة 8 / 39 ؛ كفاية الأحكام 1 / 423 * 12 . مفتاح الكرامة 8 / 36 - 37 ؛ مستند الشيعة 14 / 83 * 13 . مستند الشيعة 14 / 83 * 14 . قواعد الأحكام 2 / 6 * 15 . 3 / 329 ؛ الروضة البهية 7 / 309 .\r\n\r\n","description":"","footnote":"","page_name":" 445 ","page_number":445},
  {"content":"\r\n\r\n\r\nسرم - - - ) تزريق\r\n\r\nسرما - - - ) سردى\r\n\r\nسرماخوردگى - - - ) زكام\r\n\r\nسرمايه - - - ) رأس المال\r\n\r\nسُرمَن رَأى - - - ) سامرا\r\n\r\nسرمه\r\n\r\nسرمه : ماده‌اى جهت زينت و تقويت چشم .\r\nسرمه يا « كحل » بيشتر بر سنگ سرمه ( آنتيموان ) اطلاق مىشود كه در عربى به آن « اثمد » گويند . سنگ سرمه سنگى است به رنگ آبه ( سرمه‌اى ) كه ساييده و به پلكها و مژه‌ها كشيده مىشود . اين سنگ با مواد ديگر نيز مخلوط مىگردد . سرمه ، بر هر ماده‌اى كه بر چشم كشند و بر نرم شدهء سولفور آهن يا نقره و بر مخلوطى از آهن و سرب و بعضى مواد ديگر نيز اطلاق مىشود . 1\r\nاز احكام آن در بابهايى نظير طهارت ، صوم ، حج و نكاح سخن گفته‌اند .\r\nسرمه كشيدن بخصوص با « اثمد » ، بويژه هنگام خواب در شب مستحب است . چنان كه مستحب است تعداد دفعات سرمه كشيدن در هر بار فرد باشد نه زوج ؛ جز هنگام خواب كه مستحب است بر چشم راست چهار و بر چشم چپ سه بار سرمه بكشد . 2\r\nدر حرمت يا جواز استفاده از سرمه دان طلايى يا نقره‌اى اختلاف است . 3\r\nكشيدن سرمهء آميخته با چيز تلخ يا معطر كه طعم آن به حلق مىرسد براى روزه دار مكروه است . 4 كشيدن سرمهء آميخته با چيز خوش بو بنابر قول مشهور بر محرم حرام است . در حرمت يا جواز كشيدن سرمهء غير مخلوط با چيز خوش بو در حال احرام ، اختلاف است . 5\r\nسرمه كشيدن با سرمهء سياه و هر چيزى كه به جهت رنگ و مانند آن ، زينت محسوب شود ، بر زن در عدّه وفات ( - - - ) عدّه ) حرام است . 6\r\n1 . لغت نامهء دهخدا ؛ فرهنگ معين ؛ فرهنگ بزرگ سخن / واژه‌هاى « سرمه » ، « اثمد » ، « سنگ سرمه » ؛ لسان العرب ، واژهء « كحل » * 2 . وسائل الشيعة 2 / 99 - 102 * 3 . جواهر الكلام 6 / 334 - 335 ؛ العروة الوثقى 1 / 294 - 295 * 4 . جواهر الكلام 16 / 317 - 318 * 5 . 18 / 346 - 348 * 6 . 32 / 276 .\r\n\r\n","description":"","footnote":"","page_name":" 446 ","page_number":446},
  {"content":"\r\n\r\n\r\nسرنشين - - - ) وسيلهء نقليه\r\n\r\nسرنگ - - - ) تزريق\r\n\r\nسرود - - - ) غناء\r\n\r\nسرور - - - ) شادى\r\n\r\nسرين\r\n\r\nسرين نشيمنگاه ، كپل .\r\nاز آن به مناسبت در بابهاى طهارت ، صلات ، نكاح ، حدود و ديات سخن گفته‌اند .\r\nطهارت : در غسل ترتيبى ( - - - ) غسل ) سرين ، از هر سمتى با همان سمت بدن ( چپ يا راست ) شسته مىشود . 1\r\nنهادن مقدارى پنبه بين سرين ميّت ، هنگام كفن كردن وى مستحب است . 2\r\nدر صورت تعدد جنازه ، هنگام خواندن نماز بر آنها ، بنابر قول برخى ، افضل آن است كه سر جنازهء دوم ، محاذى سرين جنازهء اول و سر جنازهء سوم ، محاذى سرين جنازهء دوم و همين طور ساير جنازه‌ها ، قرار داده شود و اگر برخى مرد و برخى زن باشند ، ابتدا اموات مرد ، به ترتيب يادشده چيده مىشوند و سپس سر اولين ميّت زن محاذى سرين آخرين ميّت مرد و سر دومين ميّت زن ، محاذى سرين نخستين ميّت زن و به همين ترتيب ، قرار داده مىشود ؛ آنگاه ، امام در وسط جنازه‌هاى مرد ايستاده ، بر آنان نماز مىگزارد . 3\r\nصلات : مستحب است زن هنگام ركوع دستهاى خود را بالاى زانوان ، بر روى رانها قرار دهد و زياد خم نشود در حدى كه باسنش بالا بيايد . 4\r\nدر حال نماز ، مستحب است مرد به صورت تورّك ( - - - ) تورّك ) و زن به صورت تربّع ( - - - ) تربّع ) بر باسن بنشيند . 5\r\nبنا بر قول مشهور ، سرين عورت ( - - - ) عورت ) به شمار نمىرود ؛ از اين رو ، پوشاندن آن واجب نيست 6 ( - - - ) پوشش ) .\r\nنكاح : كسى كه قصد ازدواج دارد ، مستحب است همسرى برگزيند كه از ويژگيهايى ، از جمله بزرگ سرين بودن ، برخوردار باشد . 7\r\nحدود : آميزش مرد با مرد و مرد با زن اجنبى ، بين سرين بدون دخول در دُبر حرام و موجب ثبوت حدّ ( صد تازيانه )\r\n\r\n","description":"","footnote":"","page_name":" 447 ","page_number":447},
  {"content":"\r\n\r\nدر اول بنابر قول مشهور و تعزير در دوم است 8 ( - - - ) تفخيذ ) .\r\nديات : در بريدن كل سرين كسى به جنايت ، ديهء كامل و در بريدن يك طرف آن نصف ديه ثابت است . 8\r\n1 . مفتاح الكرامة 2 / 533 * 2 . جواهر الكلام 4 / 205 * 3 . منتهى المطلب 7 / 359 - 360 ؛ ذكرى الشيعة 1 / 456 * 4 . كشف اللثام 4 / 189 * 5 . العروة الوثقى 2 / 574 ، 598 و 614 * 6 . مسالك الأفهام 1 / 167 * 7 . الجامع للشرائع / 431 ؛ وسائل الشيعة 20 / 56 * 8 . جواهر الكلام 41 / 382 * 9 . 43 / 277 .\r\n\r\nسريّه\r\n\r\nسَريّه پيش قراولان سپاه .\r\nسريّه بر تعدادى از سپاهيان لشكر ، بين پنج تا سيصد يا چهارصد تن كه پيشاپيش لشكر به سوى دشمن حركت مىكنند ، اطلاق شده است . 1 از آن در باب جهاد سخن گفته‌اند .\r\nلشكرى كه به عزم جنگ از شهر و مقرّ خود خارج شده ، چنانچه پيش قراولان آن به غنيمتى دست يابند ، همهء لشكر در آن غنيمت سهيم‌اند ؛ چنان كه عكس آن نيز چنين است ؛ اما اگر لشكر از شهر بيرون نرفته باشد و فرمانده ، پيش قراولان را به سوى دشمن روانه كند و آنان به غنيمتى دست يابند ، سپاهيان مستقر در شهر از آن غنيمت سهمى ندارند . 2\r\n1 . مجمع البحرين ، واژهء « سرا » * 2 . الخلاف 4 / 208 ؛ شرائع الإسلام 1 / 248 ؛ جواهر الكلام 21 / 210 - 211 .\r\n\r\nسُرّيه - - - ) تَسرّى\r\n\r\nسزارين\r\n\r\nسزارين عمل جراحى و برش ديوارهء شكم و رحم به منظور خارج كردن جنين .\r\nبه عنوان ياد شده در پاسخ به استفتائات اشاره كرده‌اند .\r\nعمل سزارين به تصريح برخى معاصران جايز است . 1\r\nخونى كه پس از سزارين از مجراى طبيعى خارج مىشود نفاس ( - - - ) نفاس ) به شمار مىرود . 2\r\n1 . توضيح المسائل مراجع 2 / 944 ؛ استفتائات جديد ( مكارم ) 2 / 622 * 2 . توضيح المسائل مراجع 2 / 926 ؛ مجمع المسائل 1 / 82 - 83 .\r\n\r\n","description":"","footnote":"","page_name":" 448 ","page_number":448},
  {"content":"\r\n\r\n\r\nسستى\r\n\r\nسستى نرمى ، مقابل سفتى / ضعف و بى حالى .\r\nاز سستى به معناى نخست در بابهاى طهارت و حج سخن گفته‌اند .\r\nطهارت : زمين سستى كه آب در آن فرومىرود و بر روى آن جارى نمىگردد ، در صورت نجس شدن ، با آب قليل ( - - - ) آب قليل ) - بنابر قول به نجاست غسالهء آن ( - - - ) غساله ) - پاك نمىشود ؛ بلكه با آب كرّ ( - - - ) آب كرّ ) يا باران ( - - - ) آب باران ) و تابيدن خورشيد ( - - - ) خورشيد ) پاك مىگردد . 1\r\nبنابر قول مشهور ، مستحب است بين چاه آب و چاه مستراح در زمين سست هفت ذراع ( - - - ) ذراع ) فاصله باشد ؛ مگر آنكه محل چاه آب بلندتر باشد ، كه در اين صورت مستحب است فاصله ، پنج ذراع باشد . 2\r\nبنابر قول مشهور ، حريم چشمه در زمين سخت ، پانصد ذراع و در زمين سست هزار ذراع است . بنابر اين ، در اين محدوده ، ديگرى نمىتواند قنات يا چاه احداث كند 3 ( - - - ) حريم ) .\r\nمستحب است ادرار كننده در جاى بلند و يا سست زمين ادرار كند . 4\r\nدر زمين سخت ، مستحب است براى قبر ميّت لحد درست كنند ؛ بدين گونه كه پايين قبر در سمت قبله ، ديوار قبر را بتراشند و محلى مستطيل گونه ، به حدّى كه بتوان جنازه را به شكل معتبر در آن جاى داد ، فراهم كنند ، ليكن در زمين سست به جهت بيم از فروريختن ديوار بر روى ميّت مستحب است شق را جايگزين لحد كنند . مراد از شق ، كندن عمق قبر به شكل جدول آب است كه جنازه را درون آن گذاشته ، بر آن سقف مىنهند . 5\r\nحج : مستحب است سنگ ريزه‌هايى كه در رمى جمره به كار مىروند ، سست باشند . 6\r\n( - - - ) استرخاء ) ( - - - ) سفتى )\r\nاز سستى به معناى دوم در برخى بابها نظير طهارت سخن گفته‌اند .\r\nاز نشانه‌هاى منى بودن رطوبت مشكوك خارج شده از انسان ، سست شدن بدن پس از خروج آن است . در اينكه سست شدن بدن ، نشانه‌اى مستقل است يا\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nبه ضميمهء نشانه‌هاى ديگر ( شهوت و خروج با فشار ) اختلاف است 7 ( - - - ) جنابت ) .\r\n1 . العروة الوثقى 1 / 234 ؛ المعالم المأثورة 3 / 261 - 263 * 2 . الروضة البهية 1 / 282 - 283 ؛ جواهر الكلام 1 / 280 * 3 . جواهر الكلام 38 / 44 - 46 * 4 . العروة الوثقى 1 / 326 * 5 . حاشية المختصر النافع / 21 ؛ جواهر الكلام 4 / 301 - 303 * 6 . الحدائق الناضرة 16 / 475 ؛ مناسك حج ( مراجع ) / 390 * 7 . جواهر الكلام 3 / 8 - 9 .\r\n\r\nسطح\r\n\r\nسطح مرز بيرونى يا برجسته‌ترين مرز هر جسم .\r\nاز آن در بابهاى طهارت و صلات سخن گفته‌اند .\r\nطهارت : مستحب است قبر به اندازهء چهار انگشت باز تا يك وجب از سطح زمين بالا آورده شود و افزون بر آن مكروه است ، مگر آنكه قبر بر اثر ناهموارى سطح زمين همچون شيب دار بودن ، به بالا آوردن بيشتر نياز داشته باشد ، مانند اينكه در قسمت بالاى زمين ، قبر به اندازهء يك وجب و در قسمت پايين ، بيش از يك وجب بالا آورده شود تا با قسمت بالا هم سطح گردد . البته اگر در قسمت پايينى زمين به همان يك وجب بلندى اكتفا شود ، به استحباب عمل شده است . 1\r\nآب كرّ ( - - - ) آب كرّ ) با ملاقات نجاست ، نجس نمى شود ، مگر آنكه رنگ ، بو يا مزهء آن بر اثر نجاست تغيير كند ؛ بر خلاف آب قليل ( - - - ) آب قليل ) كه بنابر قول مشهور با ملاقات نجاست ، نجس مىشود .\r\nدر حكم ياد شده تفاوتى نيست ميان اينكه آب كرّ يا قليل در يك جا فراهم آمده باشد ، مانند حوض ، يا در چند جا و با اتصال به هم از راه جوى . در فرض دوم آيا عدم انفعال آب كرّ يا انفعال آب قليل ، مشروط به همسانى همهء سطحها است يا نه ؟ در صورت همسانى سطوح - مانند دو حوض هم سطح متصل به هم - در عدم انفعال با ملاقات نجس در صورت كرّ بودن مجموع آن ، و انفعال در صورت قليل بودن مجموع آن شكى نيست . همچنين اگر اختلاف سطوح به گونهء شيب نزديك به همسانى باشد . انفعال آب موجود و متصل در حوضها و ظروف با ملاقات نجس ، هرچند مجموع به اندازهء كر باشد ،\r\n\r\n","description":"","footnote":"","page_name":" 450 ","page_number":450},
  {"content":"\r\n\r\nبه برخى قدما نسبت داده شده است . در فرض فاحش بودن اختلاف سطوح ، به اندازه‌اى كه در عرف همسان تلقى نشوند ، با رسيدن مجموع به مقدار كر ، آيا آب سطح بالا به آب سطح پايين و بر عكس ، تقويت مىشود و در نتيجه با ملاقات يكى از دو سطح با نجاست ، انفعال پيدا نمىشود ، يا پايين به بالا تقويت مىشود و در نتيجه با ملاقات سطح پايين با نجاست ، انفعال حاصل نمىگردد ، يا مطلقا تقويتى صورت نمىگيرد و ملاقات هر يك از دو سطح بالا و پايين موجب انفعال و نجاست آب مىگردد ؟ مسئله اختلافى است .\r\nدر صورتى كه مجموع آبها به اندازهء كرّ نباشند ، بر اثر ملاقات آب يكى از دو سطح با نجاست ، آب نجس مىشود . البته اگر آب از بالا به پايين جريان داشته باشد ، با ملاقات بخش پايينى آب با نجاست ، بخش بالايى قطعا نجس نمىشود ؛ هرچند مجموع آب به اندازهء كرّ نباشد . 2\r\nدر تطهير آب نجس با آب كرّ ، بايد سطح دو آب ، يا همسان باشند و يا سطح آب كر بالاتر از سطح آب نجس باشد . بنابر اين ، چنانچه سطح آب كرّ پايين‌تر باشد و آب نجس از بالا بر آن ريخته شود ، بخش بالايى آب نجس به صرف اتصال پايين آن به كرّ پاك نمىشود . 3\r\nصلات : در محل سجده ، پاك بودن سطح آن كه با پيشانى تلاقى پيدا مىكند ، كفايت مىنمايد ؛ هرچند لايهء زيرين و داخلى آن نجس باشد . 4\r\n1 . الروضة البهية 1 / 440 ؛ روض الجنان 2 / 845 * 2 . العروة الوثقى 1 / 78 ؛ مصباح الهدى 1 / 94 - 100 ؛ فقه الشيعة 1 / 165 - 166 * 3 . جواهر الكلام 1 / 136 ؛ العروة الوثقى 1 / 95 ؛ فقه الشيعة 2 / 56 * 4 . العروة الوثقى 1 / 171 - 172 .\r\n\r\nسطر\r\n\r\nسطر مجموعهء كلمات نگاشته شده روى يك خط افقى .\r\nاز آن به مناسبت در باب طهارت و تجارت سخن گفته‌اند .\r\nاز آداب نوشتن ، فاصله انداختن ميان سطرها و نزديك نكردن آنها به يكديگر است ( - - - ) نوشتن ) . 1\r\nمسّ خط قرآن بدون طهارت حرام است ؛ ليكن مسّ ميان سطرها اشكال ندارد ، هرچند مكروه است . 2\r\n\r\n","description":"","footnote":"","page_name":" 451 ","page_number":451},
  {"content":"\r\n\r\n1 . وسائل الشيعة 17 / 404 * 2 . العروة الوثقى 1 / 342 .\r\n\r\nسطل - - - ) دلو\r\n\r\nسعايت\r\n\r\nسعايت سخن چينى / تلاش بردهء مكاتب براى تكميل آزادى خود ( - - - ) استسعاء ) .\r\nسعايت به معناى نخست ، در معناى سخن چينى و بد گويى از كسى نزد قدرت مدارانى چون پادشاهان و رؤسا به كار مىرود كه بدترين نوع نميمه و سخن چينى 1 و از گناهان بزرگ است 2 ( - - - ) سخن چينى ) .\r\n1 . تاج العروس ، واژهء « سعى » ؛ جامع السعادات 2 / 215 * 2 . الروضة البهية 3 / 129 .\r\n\r\nسعد\r\n\r\nسعد گياهى خوش بو از خانوادهء جِگن كه‌ريشهء معطر آن مصرف دارويى دارد . 1\r\nاز آن به مناسبت در باب حج و اطمعه و اشربه نام برده‌اند .\r\nبنابر قول به حرمت بوييدن گياهان خوش بو بر محرم ( - - - ) احرام ) گياهان صحرايى خوش بو ، همچون سعد استثنا شده و بوييدن آنها جايز است . 2\r\nشستن دهان با سعد پس از غذا و تميز كردن دندانها با آن مستحب است . 3\r\nاستنجاى محل غائط ( - - - ) استنجاء ) با سعد استحباب دارد . 4\r\n1 . فرهنگ بزرگ سخن * 2 . المبسوط 1 / 352 ؛ جواهر الكلام 18 / 328 * 3 . الدروس الشرعية 3 / 46 ؛ مستند الشيعة 15 / 242 * 4 . وسائل الشيعة 24 / 426 .\r\n\r\nسعديك\r\n\r\nسَعْدَيك فرمان بردار توام .\r\nواژهء « سعديك » تثنيه « سعد » است ؛ ليكن برخى لغويان گفته‌اند : مفرد آن از عرب شنيده نشده است . بعضى گفته‌اند : نصب « سعدَيك » به فعلى مقدّر ( سَعَدْتَ يا اسْعَدَكَ و مانند آن ) است . « سعديك » از مساعده و اسعاد به معناى يارى كردن و موافقت بر چيزى آمده است . برخى نحويان گفته‌اند : اصل اسعاد و مساعده ، فرمان بردارى بنده از فرمان پروردگارش و جلب رضايت او است . بنابر اين ، معناى سعديك - خطاب به خداوند - اين است كه\r\n\r\n","description":"","footnote":"","page_name":" 452 ","page_number":452},
  {"content":"\r\n\r\nمن از فرمان تو اطاعت مىكنم و آنچه را كه رضاى تو در آن است انجام مىدهم . برخى « سعديك » را اين گونه معنا كرده‌اند : خداوند مرا بر كارهاى نيك توفيق و يارى مضاعف دهد ( كه كنايه از تكرار و استمرار توفيق و يارى الهى است ) . آمدن اين واژه به صيغهء تثنيه ، براى افادهء تكرار و استمرار مفاد آن است . بنابر اين ، سعديك بر استمرار فرمان بردارى و تحصيل رضا دلالت دارد .\r\nاگر مخاطب در « سعديك » غير خدا باشد ، معناى آن چنين خواهد بود كه خداوند تو را بر آنچه كه مورد رضاى او است توفيق دهد تا سعادتمند گردى . 1 عنوان سعديك در باب صلات و حج به كار رفته است .\r\nصلات : توجه ( - - - ) توجه ) در آغاز نمازهاى واجب و بعضى نمازهاى مستحب با گفتن هفت تكبير ، همراه دعاهاى وارد شده ، مستحب است . در توجه پس از تكبير پنجم مستحب است اين دعا خوانده شود : « لبيّك و سعديك ، و الخيرُ فى يدَيْك ، و الشَّرُ لَيسَ إلَيْك ، و المَهدىّ مَن هَدَيْتَ ، لاملجأ منكَ إلا إليك ، سُبحانَكَ و حَنانَيْك ، تبارَكْتَ وَ تَعالَيْت ، سُبْحانَكَ ربَّ البيت » . 2 چنان كه اين كلمه در برخى دعاهاى وارد شده در تعقيب نماز ( - - - ) تعقيب ) و قنوت و غير آن به كار رفته است . 3\r\nحج : بر محرم ( - - - ) احرام ) مكروه است در پاسخ كسى كه او را صدا مىزند لبيك گويد ؛ ليكن گفتن سعديك كراهت ندارد . 4\r\n1 . لسان العرب ، واژهء « سعد » ؛ الوافى 8 / 637 ؛ مرآة العقول 12 / 292 ؛ بحارالأنوار 84 / 367 * 2 . وسائل الشيعة 6 / 24 * 3 . بحار الأنوار 85 / 270 و 86 / 6 و 28 / 44 ، 120 و 87 / 267 * 4 . الدروس الشرعية 1 / 388 .\r\n\r\nسعديه - - - ) يلملم\r\n\r\nسعى\r\n\r\nسَعى از مناسك حج و عمره .\r\nسعى عبارت است از هفت دور پيمودن مسافت بين دو كوه صفا و مروه به نيت حج يا عمره . از آن در باب حج سخن گفته‌اند .\r\nحكم : سعى از واجبات ، بلكه اركان حج و عمره است كه ترك عمدى آن\r\n\r\n","description":"","footnote":"","page_name":" 453 ","page_number":453},
  {"content":"\r\n\r\n- به گونه‌اى كه زمان تداركش بگذرد - موجب بطلان حج و عمره مىشود ؛ ليكن ترك آن از روى فراموشى موجب بطلان نمىگردد و هر وقت متذكر شد بايد آن را به جا آورد و در صورت عدم امكان يا مشقت داشتن ، بايد نايب بگيرد و تا زمانى كه سعى انجام نشود ، محرماتى كه پس از سعى بر او حلال مىشود ، به قوت خود باقى است . در اينكه جهل به حكم ، حكم نسيان را دارد يانه ، اختلاف است . 1\r\nجايگاه سعى : سعى پس از طواف و نماز آن به جا آورده مىشود ؛ از اين رو ، اگر عمره گزار يا حاجى به عمد آن را قبل از طواف به جا آورد ، سعيش باطل و اعادهء آن پس از طواف و نماز آن واجب است ؛ 2 ليكن اگر تقديم از روى فراموشى يا جهل به حكم صورت گيرد ، در بطلان سعى و وجوب اعادهء آن پس از طواف اختلاف است . همچنين در بطلان سعى در صورتى كه عمدا قبل از نماز طواف انجام شود ، اختلاف است و در فرض جهل و نسيان باطل نخواهد بود . 3\r\nفاصله انداختن بين سعى و طواف تا شب به قول مشهور جايز است ؛ ليكن تأخير سعى از طواف بدون عذر تا روز بعد جايز نيست . 4 برخى ، تأخير تا روز بعد را جايز دانسته و بعد از آن را جايز ندانسته‌اند . 5\r\nمقدمات سعى : براى عمره گزار و حاجى مستحب است پيش از سعى از چاه زمزم يك يا دو دلو آب بردارد و ضمن نوشيدن مقدارى از آن ، بقيه را بر سر و پشت و شكم خود بريزد و اين دعا را بخواند : « أللهُمَ اجْعَلْهُ عِلْماً نافِعاً وَ رِزْقاً واسِعَاً وَ شِفاءاً مِنْ كُلِّ داءٍ وَ سُقْمٍ » . سپس حجرالأسود ( - - - ) حجرالأسود ) را استلام ( - - - ) استلام ) نمايد و از درى كه محاذى آن است ( باب صفا ) با آرامش و وقار به سمت صفا حركت كند و پس از رسيدن به كوه صفا بر فراز آن رفته و به كعبه نظر كند و با پيش رو قرار دادن ركن حجرالأسود ، و پس از حمد و ثناى خداوند متعال و گفتن هفت بار تكبير و تهليل ، دعاى وارد شده را بخواند .\r\nبنابر قول مشهور ، طهارت از حدث و بنابر قول برخى ، پاكى بدن و لباس هنگام سعى مستحب است . 6\r\n\r\n","description":"","footnote":"","page_name":" 454 ","page_number":454},
  {"content":"\r\n\r\nواجبات سعى : امور زير در سعى واجب است :\r\n1 . نيّت . از آنجا كه سعى عبادت مىباشد ، نخستين شرط صحّت آن نيّت است ؛ يعنى به جا آوردن آن به قصد تقرب به خداوند متعال و همچنين تعيين اينكه سعى حَجَة الإسلام است يا عمره تمتع و يا عمرهء مفرده ، لازم است . 7\r\n2 . شروع از صفا و ختم به مروه . سعى بايد از صفا آغاز و به مروه ختم شود . بنابر اين ، در صورت شروع آن از مروه چه عمدى يا سهوى يا از روى جهل ، سعى باطل مىشود و اعادهء آن از صفا واجب است . 8 برخى گفته‌اند : در صورت شروع از مروه ، تنها دور نخست باطل مىشود و دورهاى بعدى صحيح است و بايد سعى را تا هفت دور كامل كند . 9 برخى ديگر گفته‌اند : تنها دورهاى فرد كه از مروه آغاز گشته ، مانند دور اول و سوم باطل مىشود و دورهاى ديگر صحيح است و بايد تكميل شود . 10\r\nمبدأ و منتهاى سعى ، ابتداى كوه صفا و مروه است . بنابر اين ، بالا رفتن بر كوه صفا و مروه واجب نيست ، هرچند افضل و مستحب است . 11 بسيارى گفته‌اند : در شروع از صفا چسباندن پاشنهء پا ، و در بازگشت ، چسباندن سر انگشتان پا به كوه واجب است . 12 ليكن بعضى صدق عرفى سعى ميان صفا و مروه را كافى دانسته‌اند . 13\r\n3 . هفت دور سعى كردن ؛ با اين توضيح كه رفتن از صفا به مروه يك دور و بازگشت از مروه به صفا دور ديگر به شمار مىرود . بنابر اين ، مجموع رفت و برگشت دو دور خواهد بود نه يك دور . 14\r\nاگر كسى از روى علم و عمد بيش از هفت دور سعى كند ، سعيش باطل است . افزودن بر سعى از روى سهو ، موجب بطلان آن نمىشود ؛ ليكن در اينكه بايد مقدار اضافى را به حساب نياوَرَد و تنها هفت دور آن را سعى قرار دهد يا اينكه زيادى را تا هفت دور كامل كند كه مجموع چهارده دور گردد و يا اينكه ميان آن دو ، مخيّر مىباشد ، اختلاف است . بيشتر فقها قول سوم را پذيرفته‌اند . 15 افزايش سعى از هفت دور بر اثر جهل به حكم ،\r\n\r\n","description":"","footnote":"","page_name":" 455 ","page_number":455},
  {"content":"\r\n\r\nبه تصريح بسيارى از فقها ، حكم افزايش سهوى را دارد . 16\r\nاگر كسى به عمد كمتر از هفت دور سعى كند ، بافوت زمان تدارك آن ، حج يا عمره‌اش باطل است . به قول برخى ، جهل به حكم نيز حكم عمد را دارد . چنانچه كاهش از روى سهو باشد ، عمره يا حجش صحيح است و هر زمان متذكر شد بايد آن را به جا آورد ؛ ليكن در اينكه تدارك دورهاى باقى مانده كفايت مىكند ؛ خواه شمار آنها كمتر از نصف باشد يا بيشتر از آن يا آنكه در صورت كمتر بودن از نصف ، باقى مانده را تدارك مىكند ؛ اما در صورت نصف يا بيشتر بودن آن ، سعيش باطل و اعادهء آن از اول واجب است ، اختلاف مىباشد . اشهر قول نخست است . 17\r\n4 . قرار داشتن جلو بدن به طرف هر يك از صفا و مروه هنگام حركت به سمت آنها . بنابر اين ، اگر عقب عقب يا به پهلو به سمت صفا و مروه حركت كند ، صحيح نيست ؛ ليكن نگاه كردن به سمت چپ و راست ، بلكه پشت سر اشكال ندارد . 18\r\n5 . حركت به سمت صفا و مروه از راه متعارف . بنابر اين ، سعى از راه غير متعارف باطل است . 19\r\nمستحبات سعى : پياده سعى كردن ؛ راه رفتن در بخش آغازين و پايانى مسعى و براى مردان هروله ( - - - ) هروله ) در حدّ فاصل مناره و بازار عطر فروشان - كه هم اكنون با مهتابى سبز رنگ مشخص شده است - و خواندن دعاى وارد شده هنگام سعى . 20\r\nاحكام سعى : بنابر قول مشهور ، بين دورهاى سعى و نيز در خود دورها موالات شرط نيست ؛ 21 از اين رو ، قطع سعى براى اداى فريضه و نيز بر آوردن نياز كسى و غير آن و سپس ادامه دادن از جايى كه قطع شده جايز است . 22\r\nنشستن بر فراز كوه صفا يا مروه و نيز به قول مشهور در مسعى جهت استراحت جايز است . 23\r\nشك در سعى شقوقى دارد . شك يا در آغاز آن است كه از صفا بوده يا از مروه با يقين به عدد دور يا در شمار دورهاى به جا آورده و يا در صحّت دورهاى انجام داده .\r\n\r\n","description":"","footnote":"","page_name":" 456 ","page_number":456},
  {"content":"\r\n\r\nصورت نخست : اگر سعى كننده در دور زوج ( دوم ، چهارم يا ششم ) در صفا يا به سمت صفا باشد سعيش صحيح است ؛ و اگر در مروه يا به سمت مروه باشد ، سعيش باطل است و بايد اعاده كند . اما اگر در دور فرد ( اول ، سوم ، پنجم يا هفتم ) در مروه يا به سمت مروه باشد ، سعيش صحيح است و اگر در صفا يا به سمت صفا باشد ، سعيش باطل مىباشد و بايد آن را اعاده كند . 24\r\nصورت دوم : شك در شمار دورها يا در زيادى و نقصان آنها است ، مانند آنكه شك كند شش دور سعى كرده يا نُه دور ، يا تنها در نقصان ، مانند اينكه شك كند شش دور سعى كرده يا پنج دور و يا تنها در زيادى دورها ، مانند آنكه در دور آخر شك كند دور هفتم است يا نهم . در هر سه حالت ، شك حاصل يا قبل از فراغ از سعى بوده و يا بعد از آن .\r\nشك در تعداد دورها قبل از فراغ ، بنابر قول مشهور ، موجب بطلان سعى و وجوب اعاده است ، مگر آنكه شك در زياده با يقين به اتمام هفت دور باشد ، مانند آنكه در مروه شك كند اين دور ، هفتم است يا نهم ؛ در اين صورت اعتنايى به شك نمىكند و سعيش صحيح است . 25\r\nبه شك بعد از فراغ از عمل ( خروج از مسعى و اشتغال به عملى ديگر همچون تقصير يا طواف نساء ) نيز اعتنا نمىشود ؛ 26 ليكن در اينكه شك حاصل در پايان سعى و قبل از خروج از مسعى ، حكم شك قبل از فراغ را دارد يا حكم شك بعد از فراغ ، اختلاف است . 27 برخى ، مطلقا ، حتى شك حاصل بعد از خروج از مسعى و اشتغال به عملى ديگر را همچون شك قبل از فراغ ، موجب بطلان عمل و وجوب اعاده دانسته‌اند . 28 چنان كه برخى ، مطلقا ، حتى نسبت به شك حاصل در اثناى عمل ، حكم به صحّت كرده و اعاده را واجب ندانسته و گفته‌اند : بنا را بر كمترين عدد - كه يقينى است - مىگذارد و آن را به اتمام مىرساند . 29 بعضى در صحّت سعى در فرض شكِ در نقصان بعد از فراغ اشكال كرده و احتياط را در به جا آوردن دورهايى كه احتمال نقصان آنها را مىدهد ، دانسته‌اند . 30\r\n\r\n","description":"","footnote":"","page_name":" 457 ","page_number":457},
  {"content":"\r\n\r\nصورت سوم : اگر شك در صحّت عمل پس از فراغ از آن باشد يا بعد از هر دور ، در صحت آنچه انجام داده شك كند يا در صحّت جزئى از يك دور پس از فراغ از آن جزء شك نمايد ، بنا را بر صحّت مىگذارد و به شك خود اعتنا نمىكند . 31\r\nسعى از طبقهء فوقانى : به تصريح برخى فقهاى معاصر ، سعى در طبقهء فوقانى مسعى در صورتى كه احراز نشود بين دو كوه صفا و مروه واقع شده ، صحيح نيست . برخى گفتهءاند : طبقهء فوقانى بين دو كوه قرار ندارد . بنابر اين ، سعى در طبقهء فوقانى صحيح نخواهد بود . 32\r\nحلال شدن بوى خوش پس از سعى : با حلق يا تقصير محرّمات احرام ( - - - ) احرام ) جز زن و بوى خوش بنابر مشهور بر حاجى حلال مىشود 33 و پس از طواف و سعى بنابر مشهور بوى خوش حلال مىگردد . 34\r\n1 . مسالك الأفهام 2 / 359 ؛ جواهر الكلام 19 / 429 - 431 * 2 . الحدائق الناضرة 16 / 292 ؛ المعتمد فى شرح المناسك 5 / 63 * 3 . مدارك الأحكام 8 / 219 - 220 ؛ جواهرالكلام 19 / 446 ؛ دليل الناسك / 297 ؛ المعتمد فى شرح المناسك 5 / 41 - 43 ؛ مهذب الأحكام 14 / 137 * 4 . الحدائق الناضرة 16 / 295 ؛ جواهر الكلام 19 / 390 - 391 * 5 . شرائع الإسلام 1 / 202 * 6 . مستند الشيعة 12 / 159 ؛ جواهر الكلام 19 / 410 - 417 * 7 . الروضة البهية 2 / 263 ؛ جواهر الكلام 19 / 417 * 8 . مدارك الأحكام 8 / 206 ؛ الحدائق الناضرة 16 / 266 * 9 . مناسك حج ( مراجع ) / 321 ؛ براهين الحج 4 / 109 - 110 * 10 . كتاب الحج ( محقق داماد ) 3 / 603 * 11 . الخلاف 2 / 329 - 330 ؛ تذكرة الفقهاء 8 / 130 - 131 ؛ جامع المقاصد 3 / 206 * 12 . تذكرة الفقهاء 8 / 131 ؛ جواهر الكلام 19 / 419 * 13 . الحدائق الناضرة 16 / 266 * 14 . جواهر الكلام 19 / 422 * 15 . مستند الشيعة 12 / 179 ؛ جواهر الكلام 19 / 431 - 437 * 16 . جواهر الكلام 19 / 437 ؛ مناسك حج ( مراجع ) / 333 * 17 . مسالك الأفهام 2 / 361 ؛ مستند الشيعة 12 / 180 - 183 ؛ جواهر الكلام 19 / 429 - 431 و 439 - 440 ؛ المعتمد فى شرح المناسك 5 / 87 * 18 . مستند الشيعة 12 / 170 ؛ جواهر الكلام 19 / 422 - 423 * 19 . مستند الشيعة 12 / 170 * 20 . جواهر الكلام 19 / 423 - 428 * 21 . مستند الشيعة 12 / 185 ؛ الحدائق الناضرة 16 / 289 * 22 . جواهر الكلام 19 / 444 - 446 * 23 . 428 - 429 * 24 . 437 - 438 * 25 . مدارك الأحكام 8 / 215 ؛ براهين الحج 4 / 116 - 117 * 26 . جواهر الكلام 19 / 438 - 439 ؛ المعتمد فى شرح المناسك 5 / 96 * 27 . المعتمد فى شرح المناسك 5 / 97 ؛ التهذيب فى مناسك العمرة و الحج 3 / 104 - 107 * 28 . مستند الشيعة 12 / 184 - 185 * 29 . كتاب الحج ( محقق داماد ) 3 / 635 - 640 * 30 . تحرير الوسيلة 1 / 439 * 31 . 439 ؛ مناسك حج ( مراجع ) / 327 * 32 . مناسك حج ( مراجع ) / 328 * 33 . جواهر الكلام 19 / 251 * 34 . 257 - 258 ؛ مناسك حج ( مراجع ) / 444 .\r\n\r\n","description":"","footnote":"","page_name":" 458 ","page_number":458},
  {"content":"\r\n\r\n\r\nسعير - - - ) جهنم\r\n\r\nسفارت - - - ) سفير\r\n\r\nسفال\r\n\r\nسفال آنچه از خاك رس زرد يا سرخ مىسازند و بدون لعاب كارى آن را مىپزند .\r\nاز آن در باب طهارت و صلات سخن گفته‌اند .\r\nدر صحّت تيمم بر مثل سفال - كه با آتش پخته شده - اختلاف است ؛ 1 چنان كه صحت سجده بر سفال در حال اختيار ( با وجود خاك و مانند آن ) اختلافى است . 2\r\nآيا استفاده از ظروف سفالى و مانند آن كه مايعات در آن نفوذ مىكند ، پس از ريختن شراب در آن و بر طرف شدن عين نجاست و شستن ظرف ، جايز است ؟ مسئله اختلافى است . 3\r\nدر اينكه گل نجس بر اثر پخته شدن با آتش و تبديل به سفال ، استحاله ( - - - ) استحاله ) و در نتيجه پاك مىگردد يا نه ، اختلاف است . 4\r\nماليدن سفال به پا هنگام حمام كردن مكروه است . 5\r\nنوشيدن آب در ظرف سفالى مستحب است . 6\r\n1 . جواهر الكلام 5 / 129 - 130 ؛ العروة الوثقى 2 / 193 * 2 . مفتاح الكرامة 3 / 433 - 435 ؛ العروة الوثقى 2 / 389 * 3 . جواهر الكلام 36 / 418 ؛ العروة الوثقى 1 / 291 * 4 . جواهر الكلام 6 / 271 * 5 . وسائل الشيعة 2 / 54 * 6 . 3 / 523 .\r\n\r\nسفاهت\r\n\r\nسفاهت : ناتوانى در حفظ مال بر اثر سبك‌عقلى .\r\nسفاهت در لغت به معناى سبك عقلى و نقصان خرد آمده است . به فرد داراى سفاهت « سفيه » گويند . مراد از سفاهت در كلمات فقها ، سبك عقلى و كم خردى نسبت به حفظ مال است . بنابر اين ، در فقه به كسى سفيه گويند كه به جهت سبك عقلى فاقد حالت و ملكهء حفظ مال است و در نتيجه اموال خود را به مصارفى غير عقلايى مىرساند و آنها را به هدر مىدهد و در معاملاتش مصلحت انديشى ندارد و به راحتى فريب مىخورد و در به دست آوردن مال و هزينه كردن آن ، شيوه و روشى جداى از شيوهء عقلا دارد . 1 از اين رو ،\r\n\r\n","description":"","footnote":"","page_name":" 459 ","page_number":459},
  {"content":"\r\n\r\nدر حديثى از امام صادق عليه السّلام ، سفيه به كسى اطلاق شده كه يك درهم را به چند برابر ارزش واقعى آن مىخرد . 2 آيا كسى كه در امور خير مانند ساختن مسجد ، پل ، مدرسه ، مهمانى دادن و صدقات بيش از اندازه‌اى كه لايق شأن او است صرف مىكند ، سفيه به شمار مىآيد يا نه ؟ مسئله محل اختلاف است . قول دوم به مشهور نسبت داده شده است . 3 نقطهء مقابل سفاهت ، رشد ( - - - ) رشد ) و مقابل سفيه ، رشيد است .\r\nانسان رشيد چنانچه از روى غفلت و بر حسب اتفاق در مال خود تصرفى سفيهانه كند ، مانند آنكه آن را در غير محل عقلايى مصرف كند يا در معامله‌اى به راحتى فريب بخورد ، سفيه به شمار نمىرود ؛ چنان كه اگر سفيهى از روى اتفاق ، در مال خود تصرف عقلايى نمايد ، از سفاهت خارج نمىشود و به او رشيد نمىگويند . 4 از احكام سفيه به تفصيل در باب حجر و از معاملهء سفهى در باب تجارت سخن گفته‌اند .\r\nاحكام سفاهت : احكام سفاهت در دو حوزهء تصرفات مالى و غير مالى قابل طرح است .\r\n1 . سفاهت و تصرفات مالى\r\nممنوعيت تصرف در مال : از اسباب حجر ( - - - ) حجر ) ؛ يعنى ممنوع بودن از تصرف در اموال خويش ، سفاهت است . بنابر اين سفيه نمىتواند در اموال خود با فروختن ، بخشيدن ، اجاره دادن ، وقف كردن و مانند آن تصرف كند و در صورت تصرف ، تصرفش جز با اذن ولىّ او نافذ نخواهد بود .\r\nدر محجور بودن سفيه تفاوتى ميان تصرفات مالى اى كه به طور اتفاق به شيوهء عقلا صورت مىگيرد و غير آن و نيز ميان مرد و زن نيست ؛ چنان كه تفاوتى ميان تصرف در اموال موجود و تصرف مالى در ذمّه نيست . بنابر اين ، سفيه نمىتواند در ذمّهء خود تعهد مالى - همچون قرض گرفتن و ضامن شدن - ايجاد كند ؛ 5 ليكن در اينكه سفيه مىتواند براى انجام دادن كارى در ازاى دريافت اجرت ، خود را اجاره دهد ( اجير كسى شود ) يا نه ، مسئله اختلافى است .\r\n\r\n","description":"","footnote":"","page_name":" 460 ","page_number":460},
  {"content":"\r\n\r\nبسيارى از فقها آن را نيز براى سفيه ممنوع دانسته‌اند ؛ 6 ليكن برخى آن را جايز دانسته‌اند . 7 بعضى نيز در آن توقف كرده‌اند . 8\r\nمراد از ممنوعيت سفيه از تصرف در مال ، تصرف استقلالى و بدون اذن ولى است . بنابر اين ، با اذن ولىّ به تصرفى معيّن در آن ، تصرف سفيه صحيح خواهد بود ، حتى اگر اجازه پس از تصرف و انجام دادن معامله باشد . البته بر اذن مطلق ، بدون تعيين نوع تصرف و مقدار عوض اثرى مترتب نيست . 9 برخى قدما تصرف مالى سفيه را ، حتى با اذن و اجازهء ولىّ صحيح نداسته‌اند . 10\r\nدر صورت عدم اذن ولىّ ، معاملهء انجام گرفته باطل است و با وجود عين مال ، آن مال بايد به صاحبش بازگردانده شود ؛ اما اگر تلف شده باشد ، در صورتى كه با اجازهء صاحب مال ، آن را تحويل گرفته و صاحب مال نيز از سفاهت او آگاه باشد ، ضمانى متوجه سفيه نيست ؛ ليكن در صورت جهل به سفاهت وى ، آيا ضمانى متوجه سفيه مىشود يا نه ، اختلاف است . چنانچه سفيه مال را با اذن صاحبش تحويل نگرفته باشد ، مطلقا ضامن است ؛ هرچند برخى در اين صورت نيز قائل به عدم ضمان او شده‌اند . 11\r\nاشتراط حجر به حكم حاكم : سفاهت يا قبل از بلوغ بر فرد عارض مىشود و نابالغ در حال سفاهت به بلوغ مىرسد و يا پس از بلوغ عارض مىگردد . در اينكه تحقق حجر در سفيه منوط به حكم حاكم شرع به ممنوع بودن وى از تصرفات مالى است يا نه ، اختلاف است . قول نخست به مشهور نسبت داده شده است . 12 بنابر قول دوم ، سفيه به صرف آشكار شدن سفاهت ، از تصرفات مالى ممنوع مىگردد .\r\nآيا محل نزاع در مسئلهء ياد شده ( اشتراط حجر به حكم حاكم و عدم اشتراط آن ) مطلق سفاهت است ؛ خواه پيش از بلوغ پديد آمده باشد يا بعد از آن ، يا محل نزاع فرض دوم است ؟ برخى ، محل نزاع را اختصاص به صورت پيدايى سفاهت بعد از بلوغ داده و بر مشروط نبودن حجر به حكم حاكم در فرض اتصال سفاهت به قبل از بلوغ ادعاى اجماع كرده‌اند . 13\r\n\r\n","description":"","footnote":"","page_name":" 461 ","page_number":461},
  {"content":"\r\n\r\nدر مقابل ، برخى محل نزاع را عام دانسته و گفته‌اند : اختلاف در مشروط بودن حجر سفيه به حكم حاكم شامل هر دو صورت مىشود . 14\r\nبه تصريح برخى ، مستحب است حاكم شرع بر حكم خود به حجر سفيه گواه بگيرد تا حجر وى بر همگان آشكار شود و در نتيجه از داد و ستد با وى خوددارى ورزند . 15\r\nاشتراط زوال حجر سفيه به حكم حاكم : آيا رفع حجر از سفيه - پس از زوال سفاهت وى - منوط به حكم حاكم است ، يا بدون حكم حاكم به زوال آن نيز رفع مىشود ؟ مسئله اختلافى است . 16 البته بين ثبوت و زوال حجر از اين جهت تلازمى نيست ؛ از اين رو ، برخى تنها رفع حجر را منوط به حكم حاكم دانسته‌اند ، و نه ثبوت آن را ؛ 17 چنان كه عكس آن نيز از بعضى نقل شده است ؛ هرچند قائل آن مشخص نيست . 18 برخى قائلان به توقف ثبوت حجر بر حكم حاكم ، در توقف زوال آن به حكم حاكم ، تأمل و اشكال كرده‌اند . 19 اختلاف مطرح در محل نزاع در مسئلهء اشتراط ثبوت حجر به حكم حاكم در اين مسئله نيز مطرح است .\r\nولايت بر سفيه : آيا ولايت بر سفيه در اموالش مطلقا از آنِ حاكم شرع است ؛ خواه سفاهت او قبل از بلوغ و يا بعد از بلوغ پديد آمده باشد ، يا مطلقا از آنِ پدر و جد پدرى و با نبود آن دو ، از آنِ وصىّ يكى از ايشان و در صورت نبود وصىّ ، از آنِ حاكم شرع است و يا در فرض پيدايى آن پس از بلوغ از آنِ حاكم شرع و در فرض اتصال آن به قبلِ بلوغ از آنِ پدر و جد پدرى است ؟ مسئله اختلافى است . 20 قول سوم ، ديدگاه بسيارى از فقها است . 21\r\n2 . سفاهت و تصرفات غير مالى\r\nسفاهت و عبادات : حكم سفيه در عبادات ، همچون حكم رشيد است و سفاهت مانع توجه خطابابهاى شرع مقدس در عبادات به سفيه نمىباشد . بنابر اين ، همهء عباداتى كه بر رشيد واجب است ، مانند نمازهاى روزانه ، حج در صورت استطاعت ، زكات و خمس ، بر سفيه نيز واجب است . البته در تكاليف مالى به جاى سفيه ، مال را ولىّ او\r\n\r\n","description":"","footnote":"","page_name":" 462 ","page_number":462},
  {"content":"\r\n\r\nاز طرف وى پرداخت مىكند ؛ چنان كه در حج ، هزينهء آن توسط ولىّ سفيه از مال وى برداشته مىشود . سفيه مىتواند حج مستحب نيز بگزارد ، به شرط آنكه هزينهء آن بيشتر از مخارج اقامت وى در وطنش نباشد . در صورت افزون بودن ، ولىّ مىتواند او را از گزاردن حج بازدارد ، مگر آنكه سفيه مقدار افزون را از راه كسب در مسير حج به دست آورد ؛ 22 ليكن برخى ، به جا آوردن حج مستحب را حتى در صورت افزون بودن هزينهء آن از هزينهء اقامت در وطن مطلقا جايز دانسته‌اند ؛ هرچند وى نتواند مقدار اضافى را از راه كسب به دست آورد . 23\r\nنذر ، عهد و قسم سفيه در صورتى كه متعلق آن مال نباشد صحيح است و در صورت مال بودن ، اگر مالى مشخص باشد ، نذر باطل است ؛ اما اگر مال در ذمّه است ، صحيح مىباشد و پس از زوال حجر ، آن را ادا مىكند و درصورت شكستن نذر يا عهد و يا قسم ، بدون شك كفاره بر او واجب مىگردد ؛ ليكن در چگونكى اداى آن با مال يا با روزه گرفتن ، اختلاف است . 24\r\nسفاهت و امامت : از برخى فقها كراهت امامتِ جماعت براى سفيه نقل شده است ؛ 25 ليكن برخى ديگر در جواز امامت سفيه به دليل جايگاه بلند امامت و نقصان خرد سفيه اشكال كرده‌اند . 26\r\nسفاهت و وديعه و عاريه : چنانچه سفيه مالى را كه قبل از حجر و ممنوعيت از تصرف به امانت نزد او بوده ، به دست خود تلف كند ضامن است . ليكن اگر صاحب مال با علم به سفاهت كسى مال خود را به امانت نزد او بگذارد و سفيه آن را تلف كند ، در ضمانت و عدم ضمانت وى اختلاف است . 27 بنابر قول به ضمان ، آيا در صورتى كه تلف بر اثر كوتاهى سفيه باشد نيز ضمان ثابت است يا نه ، مسئله اختلافى است . 28 در احكام ياد شده ، عاريه نيز حكم وديعه را دارد . 29\r\nسفاهت و وكالت : سفاهت مانع وكالت سفيه نيست ؛ از اين رو ، سفيه مىتواند در همهء عقود وكيل ديگرى شود ؛ خواه متعلق عقد مال باشد ، مانند فروختن ، بخشيدن و اجاره دادن يا غير مال ، مانند طلاق . 30 چنان كه سفيه در تصرفات غير مالى\r\n\r\n","description":"","footnote":"","page_name":" 463 ","page_number":463},
  {"content":"\r\n\r\nمىتواند ديگرى را وكيل خود قرار دهد . اين كار در تصرفات مالى منوط به اذن ولىّ است . 31\r\nسفاهت و وصيت : وصيت سفيه در غير مال ، مانند تجهيز ( - - - ) تجهيز ) صحيح است ؛ ليكن نسبت به مال در اينكه مطلقا صحيح است ؛ چه وصيت به خير و معروف ، مانند ساختن پل باشد يا امر مباح ، يا مطلقا صحيح نيست و يا تنها در وصيت به معروف و خير صحيح است ، سه ديدگاه وجود دارد . 32 قول آخر به مشهور نسبت داده شده است . 33\r\nسفاهت و نكاح : سفيه يا به ازدواج نياز دارد يا ندارد . در فرض دوم ، ازدواج براى او جايز و صحيح نيست و در صورت ازدواج عقدش باطل است ؛ هرچند ولىّ او آن را اجازه دهد . در فرض نخست ، ازدواج با اذن ولىّ جايز است . در اين صورت ، آيا تعيين زوجه و نيز مقدار مهر بر ولىّ واجب است يا اذن دادن بدون تعيين نيز كفايت مىكند ؟ ديدگاهها مختلف است . 34 برخى ، تنها تعيين مهر را بر ولىّ واجب دانسته‌اند . 35\r\nهر گاه ولىّ ، زوجه يا مهر و يا هر دو را تعيين كند ، سفيه حق تعدّى از آن را ندارد ؛ ليكن اگر تنها زوجه را مشخص نمايد و مهر را مطلق بگذارد ، بنابر قول به كفايت آن ، سفيه مىتواند با آن زن به مهر المثل ( - - - ) مهر المثل ) يا كمتر ازدواج كند و چنانچه به بيشتر از آن ازدواج نمايد ، مقدار اضافى باطل است ؛ هرچند عقد صحيح مىباشد . اما اگر ولىّ مهر را تعيين كند ، بدون تعيين زوجه ، سفيه مىتواند با هر زنى با همان مهر ازدواج نمايد ، به شرط آنكه مهر المثل آن زن به همان اندازه يا بيشتر باشد و در صورت كمتر بودن ، عقد با مهر المثل صحيح و مقدار زيادى ساقط است . اگر ولى هيچ كدام از مهر و زوجه را مشخص نكند ، بنابر قول به كفايت اذن مطلق ، سفيه مىتواند با زن مورد نظر خود با مهر المثل يا كمتر ازدواج كند ، مگر آنكه مهر المثل آن زن به اندازه‌اى باشد كه تمامى مال سفيه يا بيشتر آن را در برگيرد كه در اين صورت عقد صحيح نخواهد بود .\r\nدر فرض نياز سفيه به ازدواج ،\r\n\r\n","description":"","footnote":"","page_name":" 464 ","page_number":464},
  {"content":"\r\n\r\nچنانچه وى پيش از آنكه از ولىّ اذن بگيرد ، مبادرت به ازدواج نمايد ، از ديدگاه برخى ، عقد صحيح مىباشد ؛ هرچند گناه كرده است ؛ ليكن برخى ديگر ، صحّت عقد را منوط به اجازهء بعدى از ولىّ دانسته‌اند ؛ مگر آنكه ولىّ از اذن دادن خوددارى ورزد و سفيه به حاكم شرع نيز دسترس نداشته باشد كه در اين صورت به تصريح بعضى ، ازدواج بدون اذن ولىّ صحيح خواهد بود . 36\r\nسفاهت و طلاق : از آنجا كه سفيه از تصرفات غير مالى ممنوع نيست ، اجراى طلاق توسط او صحيح خواهد بود و در اين حكم تفاوتى ميان اقسام طلاق نيست . بنابر اين ، طلاق خلعى سفيه نيز كه در مقابل بذل عوض صورت مىگيرد ، صحيح است ؛ خواه عوض به اندازهء مهر المثل باشد يا كمتر از آن . البته عوض به سفيه داده نمىشود ؛ بلكه به ولىّ او تحويل مىگردد . اگر مختلعه ( زنى كه طلاق خلعى داده شده ) بدون اجازهء ولىّ ، مال را به سفيه بدهد و مال در دست او تلف شود ، مختلعه ضامن است و در نتيجه ، ولىّ ، مثل يا قيمت آن را از او مىگيرد و اگر آن را با اذن ولىّ به وى بدهد ، آيا ذمّه‌اش برى مىشود يا نه ؟ برخى گفته‌اند : در صورت مراقبت ولىّ از سفيه ، دادن مال به سفيه به منزلهء دادن به ولىّ او است ؛ ليكن در صورت غايب بودن ولىّ و عدم مراقبت از سفيه ، اذن او تأثيرى در برائت ذمّهء مختلعه ندارد . 37 برخى نيز در فرض اذن ولىّ ، مطلقا ذمّهء مختلعه را برى دانسته‌اند . 38\r\nسفاهت و اقرار : اقرار سفيه در مال پذيرفته نيست . بنابر اين ، چنانچه سفيه به دينى يا به تلف كردن مال كسى يا به جنايتى كه بر جانى تعهد مالى در پى دارد ، مانند جنايت شبه عمد ، اقرار كند ، پذيرفته نمىشود ؛ ليكن در غير مال ، همچون طلاق ، ظهار و جنايت عمدى پذيرفته مىشود .\r\nاگر متعلق اقرار داراى دو حيث مالى و غير مالى باشد ، مانند سرقت كه موجب حد و ضمان است ، اقرار سفيه نسبت به جنبهء غير مالى پذيرفته و حد بر او جارى مىشود ، ليكن نسبت به جنبهء مالى پذيرفته نيست و ضمانى متوجه او نخواهد بود ؛ 39\r\n\r\n","description":"","footnote":"","page_name":" 465 ","page_number":465},
  {"content":"\r\n\r\nهرچند برخى در عدم پذيرش اقرار نسبت به حيث مالى در مثل سرقت تأمل و توقف كرده‌اند . 40 البته عدم پذيرش اقرار سفيه در مال بر حسب ظاهر است ؛ ليكن چنانچه او بين خود و خداى خود مىداند كه آنچه بدان اقرار كرده ، حق است پس از زوال حجر بر او واجب است مال را به صاحبش برگرداند . 41\r\nاقرار سفيه به آنچه كه موجب قصاص يا حد و يا تعزير مىشود ، پذيرفته است . 42 برخى گفته‌اند : اقرار سفيه به ازدواج پذيرفته نيست . 43\r\nاقرار سفيه به نسب ، مانند اقرار به فرزندى كسى ، پذيرفته است ؛ هرچند مقتضاى آن ثبوت نفقه ( - - - ) نفقه ) است ؛ ليكن در اينكه نفقه از مال سفيه پرداخت مىشود يا از بيت المال اختلاف است . 44\r\nسفاهت و حدود و قصاص و ديات : اقرار سفيه - چنان كه گذشت - به چيزى كه موجب حد ، تعزير و قصاص گردد ، پذيرفته است ؛ ليكن اقرار سفيه به ارتكاب جنايتى كه موجب ثبوت ديه بر او يا عاقلهء او ( - - - ) عاقله ) مىشود ، پذيرفته نيست . 45\r\nدر خواست قصاص براى سفيه و نيز عفو او از جانى و قصاص نكردن وى ؛ خواه رايگان يا در ازاى گرفتن مالى از او جايز است ؛ ليكن در صورت عفو در ازاى مال ، آن مال به ولىّ او داده مىشود .\r\nاگر جنايت وارد بر سفيه موجب ثبوت ديه يا ارش ( - - - ) ارش ) به نفع او باشد ، وى نمىتواند ديه يا ارش را ببخشد ، مگر آنكه ولىّ او اجازه دهد . 46\r\nسفيهى كه به ارتكاب جنايتِ موجب قصاص اعتراف كرده ، آيا مىتواند بر ترك قصاص درازاى دادن مالى به فرد آسيب ديده يا ولىّ او ، مصالحه كند ؟ به تصريح برخى چنين مصالحه‌اى صحيح است . 47\r\nمعاملهء سفهى : اگر انسان رشيد ، بر حسب اتفاق معامله‌اى سفيهانه ( غير عقلايى ) انجام دهد آيا معامله‌اش صحيح است يا باطل ؟ برخى گفته‌اند : دليلى بر بطلان معاملهء سفهى نيست ؛ بلكه مفاد عموم ادلهء نفوذ و صحّت معاملات ، صحّت آن است . 48 در مقابل ، بسيارى قائل به بطلان آن شده‌اند ؛ بلكه آن را از مسلّمات مورد اتفاق همهء فقيهان دانسته‌اند . 49\r\n\r\n","description":"","footnote":"","page_name":" 466 ","page_number":466},
  {"content":"\r\n\r\nزوال سفاهت : با زوال سفاهت و احراز رشد سفيه ، اموالش در اختيار او قرار مىگيرد . و چنانچه حالش از جهت رشد و سفاهت مشخص نباشد ، به شكلهاى مختلف در خور شأنش آزمايش مىشود ، مانند واگذار كردن كارى يا خريد و فروش مالى و يا اجاره دادن يا اجاره كردن ملكى به او . با مشاهدهء دقت و زيركى او در معامله و سلامت از فريب خوردن و حفظ مال از ضايع شدن و تصرف كردن در آن به شيوهء عقلايى ، اموالش به وى تحويل مىگردد . 50 البته در اينكه زوال حجر و تحويل مال سفيه به وى بعد از حكم حاكم به زوال حجر صورت مىگيرد يا نياز به حكم حاكم ندارد ، اختلاف است كه تفصيل آن گذشت .\r\n1 . مسالك الأفهام 4 / 151 - 152 ؛ مفتاح الكرامة 12 / 480 ؛ عوائد الأيام / 514 - 517 و 523 - 525 ؛ وسيلة النجاة / 485 - 486 * 2 . وسائل الشيعة 19 / 363 * 3 . مسالك الأفهام 4 / 152 ؛ الحدائق الناضرة 20 / 355 - 356 * 4 . مسالك الأفهام 4 / 148 و 152 ؛ مفتاح الكرامة 12 / 427 * 5 . جواهر الكلام 26 / 56 ؛ وسيلة النجاة / 486 ؛ تحريرالوسيلة 2 / 15 * 6 . مستمسك العروة 12 / 11 - 12 ؛ منهاج المؤمنين 2 / 32 ؛ مستند العروة ( الإجارة ) / 56 - 57 ؛ مهذب الأحكام 19 / 17 - 18 * 7 . تحرير الأحكام 3 / 80 * 8 . العروة الوثقى 5 / 12 - 13 * 9 . جامع المقاصد 5 / 198 ؛ مسالك الأفهام 4 / 155 ؛ مفتاح الكرامة 12 / 489 - 490 * 10 . المبسوط 2 / 286 * 11 . الروضة البهية 4 / 108 ؛ مسالك الأفهام 4 / 159 - 160 ؛ جواهر الكلام 26 / 97 - 99 * 12 . جواهر الكلام 26 / 94 * 13 . المبسوط 2 / 286 ؛ مجمع الفائدة 9 / 235 ؛ مفتاح الكرامة 12 / 484 * 14 . المناهل / 99 - 100 ؛ جواهر الكلام 26 / 94 - 97 * 15 . الجامع للشرائع / 360 ؛ تحريرالأحكام 2 / 538 * 16 . جواهر الكلام 26 / 94 * 17 . اللمعة الدمشقية / 121 * 18 . مسالك الأفهام 4 / 158 - 159 * 19 . تحرير الأحكام 2 / 538 * 20 . مفتاح الكرامة 12 / 453 * 21 . كنز العرفان 2 / 49 ؛ جامع المقاصد 5 / 197 ؛ اللمعة الدمشقية / 121 ؛ مسالك الأفهام 4 / 162 ؛ الأنوار اللوامع 13 / 152 ؛ جواهر الكلام 26 / 104 - 105 ؛ وسيلة النجاة / 486 ؛ منهاج الصالحين ( سيد محسن حكيم ) 2 / 195 ؛ مهذب الأحكام 21 / 140 ؛ كلمة التقوى 6 / 229 * 22 . تذكرة الفقهاء 14 / 236 - 237 ؛ مسالك الأفهام 4 / 163 * 23 . الحدائق الناضرة 20 / 378 - 379 * 24 . مسالك الأفهام 4 / 164 - 165 ؛ الحدائق الناضرة 20 / 380 - 381 * 25 . جواهر الكلام 13 / 391 * 26 . تذكرة الفقهاء 4 / 299 - 300 * 27 . شرائع الإسلام 2 / 354 ؛ غاية المرام 2 / 184 ؛ مسالك الأفهام 4 / 160 * 28 . جامع المقاصد 5 / 199 ؛ حاشية شرائع الإسلام / 414 ؛ وسيلة النجاة / 487 ؛ مهذب الأحكام 21 / 147 - 148 * 29 . مسالك الأفهام 4 / 160 * 30 . إرشاد الأذهان 1 / 396 ؛ الروضة البهية 4 / 105 ؛ جواهر الكلام 26 / 58 * 31 . شرائع الإسلام 2 / 431 ؛ تذكرة الفقهاء 15 / 21 * 32 . المقنعة / 667 - 668 ؛\r\n\r\n","description":"","footnote":"","page_name":" 467 ","page_number":467},
  {"content":"\r\n\r\nالمراسم العلوية / 206 ؛ تحرير الأحكام 3 / 337 ؛ التنقيح الرائع 2 / 367 ؛ جواهر الكلام 28 / 274 ؛ العروة الوثقى 5 / 671 * 33 . جامع المقاصد 10 / 36 * 34 . جواهر الكلام 29 / 191 - 192 ؛ العروة الوثقى 5 / 627 * 35 . مستمسك العروة 14 / 459 - 460 * 36 . تذكرة الفقهاء ( ق ) 2 / 610 - 611 ؛ كشف اللثام 7 / 71 - 73 ؛ جواهر الكلام 29 / 191 - 194 * 37 . مسالك الأفهام 9 / 414 - 415 ؛ كشف اللثام 8 / 193 - 194 ؛ الأنوار اللوامع 10 قسم 1 / 380 * 38 . قواعد الأحكام 3 / 158 * 39 . إرشاد الأذهان 1 / 406 ؛ الدروس الشرعية 3 / 128 ؛ الروضة البهية 4 / 104 - 105 * 40 . مجمع الفائدة 9 / 393 * 41 . جامع المقاصد 5 / 200 * 42 . تحرير الأحكام 2 / 539 ؛ تذكرة الفقهاء 14 / 228 * 43 . تذكرة الفقهاء ( ق ) 2 / 611 * 44 . جامع المقاصد 5 / 200 - 201 ؛ جواهر الكلام 26 / 57 - 58 ؛ وسيلة النجاة / 486 * 45 . كشف اللثام 11 / 108 * 46 . المبسوط 2 / 287 ؛ تحرير الأحكام 2 / 540 ؛ جواهر الكلام 26 / 108 ؛ مهذب الأحكام 21 / 146 * 47 . قواعد الأحكام 2 / 138 ؛ ايضاح الفوائد 2 / 56 ؛ جامع المقاصد 5 / 201 * 48 . حاشية المكاسب ( ايروانى ) 1 / 18 ؛ مصباح الفقاهة 1 / 194 و 5 / 260 و 266 * 49 . العناوين 2 / 371 ؛ جواهر الكلام 22 / 120 ؛ غاية الآمال 1 / 18 ؛ بلغة الفقيه 2 / 44 و 327 ؛ حاشية المكاسب ( يزدى ) 1 / 29 ؛ العروة الوثقى 5 / 370 * 50 . وسيلة النجاة / 487 - 488 .\r\n\r\nسفته - - - ) اوراق تجارى\r\n\r\nسفتى\r\n\r\nسفتى سختى ، محكمى ؛ مقابل سستى .\r\nاز احكام مرتبط با آن به مناسبت در بابهاى طهارت ، زكات ، نكاح ، اطعمه و اشربه و احياء موات سخن گفته‌اند .\r\nطهارت : ادرار كردن در زمين سفت - كه موجب ترشح بول به بدن و لباس مىشود - مكروه است . 1\r\nتخم درون شكم مردار در صورتى كه پوست سفت رويين ، آن را پوشانده باشد ، پاك است 2 ( - - - ) تخم ) .\r\nبراى پاك كردن زمين سخت نجس - كه آب بر آن جارى مىگردد - جريان آب قليل ( - - - ) آب قليل ) بر آن كفايت مىكند . 3\r\nمستحب است بين چاه آب و چاه مستراح در زمين سخت پنج ذراع ( - - - ) ذراع ) فاصله باشد 4 ( - - - ) چاه آب ) .\r\nمستحب است براى قبر در زمين سخت لحد درست كنند ؛ بدين گونه كه در قسمت ديوار سمت قبلهء قبر به اندازهء حجم جنازه ، شكافى ايجاد و جسد ميّت در آنجا دفن گردد . 5\r\nزكات : به قول مشهور ، زمان تعلّق زكات به گندم و جو ، هنگام بسته و سفت شدن دانهء آنها است . 6\r\n\r\n","description":"","footnote":"","page_name":" 468 ","page_number":468},
  {"content":"\r\n\r\nنكاح : به قول مشهور ، رضاع با هريك از سه معيار : اثر گذارى ، زمان و عدد با تحقق شرايط آن موجب محرميّت مىشود . در اثرگذارى ، شير خوردن كودك بايد به حدّى باشد كه موجب محكم شدن استخوان و روييدن گوشت وى گردد 7 ( - - - ) رضاع ) .\r\nاطعمه و اشربه : حيوان حلال گوشتى كه شير خوك خورده و بر اثر آن استخوانش محكم شده و گوشت در بدنش روييده است ، گوشت آن و نسلش حرام مىباشد و اگر به اين حدّ نرسد ، مكروه خواهد بود . 8\r\nاستفاده از ظرف سخت و غير قابل نفوذى كه شراب در آن ريخته شده پس از تطهير جايز است ؛ ليكن در جواز استفاده از ظرفى كه شراب در آن نفوذ مىكند ، مانند ظرف چوبى ، پس از تطهير اختلاف است . 9\r\nاحياء موات : به قول مشهور ، حريم چشمه در زمين سخت پانصد و در زمين سست هزار ذراع است 10 ( - - - ) حريم ) .\r\n( - - - ) سستى )\r\n1 . جواهر الكلام 2 / 66 * 2 . 5 / 323 - 324 ؛ المبسوط 2 / 157 * 3 . التنقيح ( الطهارة ) 3 / 92 ؛ العروة الوثقى 1 / 234 * 4 . جواهر الكلام 1 / 280 * 5 . روض‌الجنان 2 / 843 ؛ تحريرالوسيلة 1 / 89 - 90 * 6 . جواهر الكلام 15 / 213 - 214 * 7 . 29 / 269 - 271 * 8 . 36 / 282 * 9 . 418 * 10 . 38 / 44 .\r\n\r\nسفر\r\n\r\nسفر مقابل حضر .\r\nسفر عبارت است از خارج شدن از محل زندگى به قصد پيمودن مسافتى خاص كه موجب قصر نماز و افطار روزه گردد . مقابل آن ، حَضَر قرار دارد . از احكام آن در بابهاى صلات ، صوم ، حج ، نكاح و مضاربه سخن گفته‌اند .\r\nحكم : سفر موضوع احكام تكليفى پنج گانهء واجب ، حرام ، مستحب ، مكروه و مباح قرار گرفته است .\r\nسفر واجب : سفر با نذر ، قسم يا عهد واجب مىشود . همچنين است اگر به جا آوردن واجبى همچون حج ، منوط به سفر باشد .\r\nسفر حرام : سفر حرام دو گونه است ؛ زيرا حرمت سفر يا به لحاظ خود سفر است ، مانند سفرى كه موجب اذيت و آزار پدر و مادر شود و سفر زن بدون اجازه شوهر در صورت منافات داشتن\r\n\r\n","description":"","footnote":"","page_name":" 469 ","page_number":469},
  {"content":"\r\n\r\nبا حق او و نيز سفرى كه مصداق فرار از جنگ به شمار رود . در موارد ياد شده ، حرمت سفر بدان جهت است كه مصداق عنوان حرام - همچون آزار پدر و مادر - واقع شده است ؛ و يا حرمت به جهت دستيابى به هدف و غرض حرامى است ؛ هرچند اصل سفر قطع نظر از آن جايز باشد ، مانند سفر به انگيزهء راهزنى ، يا كشتن مسلمانى و يا فروختن شراب . 1\r\nهرگاه سفر مستلزم ترك واجبى باشد ، مانند آنكه بدهكار در پى مطالبهء طلبكار و عدم امكان پرداخت طلب او در حال سفر ، مسافرت كند ، آيا حرام خواهد بود يا نه ؟ اختلاف است . برخى تفصيل داده و گفته‌اند : اگر انگيزهء فرد از سفر ، ادا نكردن بدهى و در دسترس طلبكار نبودن باشد ، سفرش حرام است ؛ اما اگر چنين قصدى از سفر نداشته باشد ؛ بلكه انگيزه‌اش امرى مباح يا مستحب باشد ، سفر حرام نخواهد بود . 2\r\nمسافرت كردن پس از زوال روز جمعه در صورت وجوب تعيينى ( - - - ) وجوب تعيينى ) نماز جمعه حرام است . 3 همچنين است حكم سفر پس از طلوع خورشيد و قبل از گزاردن نماز عيد در روز عيد فطر و قربان در صورت وجوب آن . 4\r\nدر حرمت سفر براى شكار به قصد سرگرمى و خوش گذرانى اختلاف است . 5\r\nمسافرت كردن در ماه رمضان جايز است ؛ ليكن به قول برخى ، در روزهء واجب معين غير از روزهء ماه رمضان ، حرام است . 6\r\nسفر مستحب : سفرى كه به جا آوردن عمل استحبابى اى منوط به آن است ، سفر مستحب به شمار مىرود ، مانند سفر جهت گزاردن حج مستحب يا زيارت مشاهد مشرفه 7 ( - - - ) مشاهد مشرفه ) .\r\nسفر مكروه : سفر كردن در اوقات و موارد زير مكروه است : سفر بعد از طلوع فجر روز جمعه تا زوال ؛ 8 قبل از گزاردن نماز عيد در فرض استحباب آن ؛ 9 از آغاز ماه رمضان تا بيست و سوم ماه ؛ 10 در روز دو شنبه ؛ 11 در زمانى كه ماه در برج عقرب باشد ؛ 12 به تنهايى 13 و سفر دريايى بويژه براى تجارت . 14\r\n\r\n","description":"","footnote":"","page_name":" 470 ","page_number":470},
  {"content":"\r\n\r\nسفر مباح : سفرى كه مصداق هيچ يك از سفرهاى چهارگانهء ياد شده نباشد مباح است ، مانند سفر به قصد گردش و تفريح ، سفر زمينى به قصد تجارت 15 و سفر به قصد شكار ، براى تهيه آذوقهء خانواده يا تجارت .\r\nآثار سفر : سفر با شرايطى موجب قصر نماز ( - - - ) قصر ) و افطار روزه مىشود . بين دو اثر ياد شده تلازم وجود دارد ؛ بدين معنا كه هرجا نماز قصر شود روزه نيز افطار مىشود . عكس آن نيز چنين است ؛ مگر مواردى خاص كه از اين قانون كلّى استثنا شده است . 16\r\nشرايط قصر : سفر با شرايط زير موجب قصر نماز مىشود ؛ يعنى نمازهاى چهار ركعتى ( ظهر و عصر و عشا ) دو ركعت خوانده مىشوند ( - - - ) نماز مسافر ) .\r\n1 . مسافت ؛ يعنى رسيدن سفر به هشت فرسخ يا 24 ميل . 17 معاصران در مقدار فرسخ شرعى به كيلومتر اختلاف نظر دارند ؛ تقريبا پنج كيلومتر و نيم ؛ مقدارى كمتر از پنج كيلومتر و نيم و تقريبا پنج كيلومتر . در نتيجه هشت فرسخ را به كيلومتر 44 ، 43 ، 45 و بنابر قول آخر چهل كيلومتر ذكر كرده‌اند . 18\r\nدر تحقق هشت فرسخ - كه موجب قصر نماز مىشود - تفاوتى ميان اينكه رفت يا برگشت به تنهايى هشت فرسخ باشد و يا مجموع آن ؛ بدين گونه كه رفت ، چهار و برگشت نيز چهار فرسخ باشد ، نيست ، به شرط آنكه در فرض دوم ، در همان روز برگردد . 19 اگر در همان روز بر نگردد ، در صورت عدم پيدايى يكى از قواطع سفر ، مانند اقامت ده روز در محلى كه سفر كرده ( - - - ) اقامت ) ، آيا قصر متعين است يا شخص بين قصر و اتمام ( - - - ) اتمام ) مخير مىباشد و يا تكليف ، اتمام نماز است ؟ مسئله اختلافى است . قول دوم مشهور ميان فقها است . البته برخى قائلان به اين قول ، روزه گرفتن در ماه رمضان را واجب دانسته و افطار را جايز ندانسته‌اند . 20\r\nدر فرض دوم - كه مجموع رفت و برگشت هشت فرسخ باشد - آيا لازم است مسافت هر يك از رفت و برگشت كمتر از چهار فرسخ نباشد ، يا مسافت رفت\r\n\r\n","description":"","footnote":"","page_name":" 471 ","page_number":471},
  {"content":"\r\n\r\nنبايد كمتر از چهار فرسخ باشد و يا هيچ كدام شرط نيست ؟ مسئله اختلافى است . 21\r\nآغاز مسافت ياد شده در شهرهاى كوچك و متوسط از ديوار شهر در صورت داشتن ديوار و آخرين خانهء شهر در صورت نداشتن ديوار ، محاسبه مىشود . و اگر شخص باديه نشين باشد ، مبدأ مسافت منزل او خواهد بود . 22 برخى گفته‌اند : بعيد نيست مبدأ مسافت مطلقا نقطهء آغازين حركت به قصد سفر باشد . 23 در مبدأ مسافت در شهرهاى بسيار بزرگ ، مانند تهران اختلاف است كه آيا همانند شهرهاى كوچك و متوسط است يا آخر محله و يا منزل 24 ( - - - ) بلاد كبيره ) .\r\n2 . قصد مسافت ؛ بدين معنا كه شخص از آغاز ، قصد پيمودن مسافت شرعى را داشته باشد . بنابر اين ، اگر بدون قصد آن ، مقدار مسافت و حتى بيشتر از آن را بپيمايد ، نمازش قصر نمىشود ، مانند كسى كه در پى گمشدهء خود اقدام به سفر كرده ، ليكن نمىداند آن را كجا مىيابد . البته در برگشت ، چنانچه مسافت به مقدار هشت فرسخ يا بيشتر باشد ، نمازش قصر خواهد بود ؛ چنان كه اگر كسى بعد از پيمودن مسافت شرعى بدون قصد ، از آن جا به بعد قصد مسافت كند ، نمازش قصر مىشود . 25\r\nدر قصد مسافت ، قصد تبعى نيز كافى است ، مانند قصد زوجه به تبع زوج ، در صورتى كه بداند زوج قصد پيمودن مسافت را دارد . 26\r\n3 . استمرار قصد مسافت تا انتهاى آن . بنابر اين ، چنانچه قبل از رسيدن به انتهاى مسافت از قصد خود بر گردد يا در ادامه دادن سفر خود ترديد كند ، نمازش تمام است . 27\r\n4 . عدم قصد قطع سفر ؛ بدين معنا كه شخص در آغاز يا اثناى حركت ، قصد قطع سفر پيش از رسيدن به هشت فرسخ را نداشته باشد . بنابر اين ، اگر كسى قصد دارد قبل از رسيدن به مسافت ، ده روز در مكانى اقامت كند ، نمازش تمام است . همچنين است اگر در اثناى مسافت قصد عبور از وطن را داشته باشد . 28\r\nاگر مسافر قبل از رسيدن به محل اقامت يا وطن از تصميم خود بر گردد ،\r\n\r\n","description":"","footnote":"","page_name":" 472 ","page_number":472},
  {"content":"\r\n\r\nدر صورتى كه باقى ماندهء راهى كه مىخواهد برود ، در حدّ مسافت باشد ، نمازش قصر مىگردد . 29\r\n5 . حرام نبودن سفر . بنابر اين ، اگر سفر حرام باشد نماز تمام است . 30 ملاك در حرمت سفر ، حرام بودن اصل سفر يا هدف آن است نه مطلق ارتكاب فعل حرام در سفر . بنابر اين ، ارتكاب عملى حرام ، مانند نوشيدن شراب در سفرى كه اصل آن مباح است ، موجب اتمام نماز نمىشود . 31\r\nدر حرام بودن سفر ، تفاوتى بين ابتدا و ادامهء آن نيست . بنابر اين ، چنانچه سفر در آغاز مباح باشد ، ليكن در ادامه به جهت قصد گناه از سفر ، حرام گردد ، از آن لحظه به بعد نماز تمام است و چنانچه در آغاز به جهت قصد معصيت ، حرام باشد ، ليكن در اثنا تبدّل قصد از معصيت به طاعت - مثلا زيارت - حاصل شود ، در صورتى كه مقدار باقى مانده در حدّ مسافت باشد ، نمازش قصر خواهد شد . 32 برخى گفته‌اند : اگر مجموع راه پيموده شده به مقدار مسافت باشد ، نمازش قصر است ؛ هرچند باقى مانده كمتر از حدّ مسافت باشد . 33\r\n6 . براى شكار جهت سرگرمى نباشد . مسافرت كردن براى شكار يا به انگيزهء خوش گذرانى و سرگرمى است يا به جهت تهيهء آذوقهء خانواده و يا براى تجارت . بدون شك ، شكار رفتن با دو هدف آخر جايز است ؛ چنان كه در سفر شكارى با انگيزهء نخست ، نماز تمام است و چنين سفرى موجب قصر نماز نمىشود ؛ ليكن در حرمت اين نوع سفر شكارى اختلاف است . بنابر قول به حرمت ، تمام بودن نماز به جهت حرمت سفر است ؛ اما بنابر قول به جواز ، تمام بودن نماز به دليل خاص مىباشد .\r\nسفر شكارى به انگيزهء تهيهء آذوقه موجب قصر نماز و افطار روزه مىشود ؛ ليكن به انگيزهء تجارت اختلاف است كه آيا موجب قصر نماز و افطار روزه مىشود يا تنها موجب افطار روزه مىگردد و نماز در آن تمام است . 34\r\n7 . خانه به دوش نبودن . بنابر اين ، نماز باديه نشينان كه دريك جا استقرار ندارند ، بلكه در جاهاى سرسبز و پر آب و علف فرود مىآيند و منزل مىكنند تمام است .\r\n\r\n","description":"","footnote":"","page_name":" 473 ","page_number":473},
  {"content":"\r\n\r\nدر وجوب اتمام نمازِ خانه به دوش بحثى نيست . بحث در اين است كه آيا اين شرط به شرط هشتم ( كثيرالسفر يا شغل نبودن سفر ) برمىگردد يا خود شرطى مستقل است ؟ بنابر فرض نخست ، شرط هفتم در شرط هشتم مندرج مىشود و هردو يك شرط به شمار مىآيند و در نتيجه علّت اتمام نماز ، كثرت يا شغل بودن سفر خواهد بود نه خانه به دوش بودن ؛ چنان كه ظاهر عبارت قدما و متأخران همين است ؛ زيرا آنان تنها شرط هشتم را ذكر كرده و باديه نشينانِ غير مستقر در يك جا را از جمله مصاديق آن شمرده‌اند ؛ 35 ليكن در دو سدهء اخير بسيارى از فقها بويژه معاصران ، شرط هفتم را مستقل و جداى از شرط هشتم دانسته و علت تمام خواندن خانه به دوشان را عدم صدق عنوان مسافر بر آنان بيان كرده‌اند ؛ زيرا سفر عبارت است از دور شدن از خانه و محل زندگى خود و خانه به دوشان ، خانه و محل زندگى شان همراه خودشان است . 36 دركلمات برخى متأخران نيز به استقلال اين شرط اشاره شده است . 37 بنابر اين ، شرط هفتم در شمار شرايطى كه براى قصر نماز در سفر ذكر مىشود نخواهد بود ؛ زيرا اين شرط ( خانه به دوش نبودن ) تحقق بخش عنوان سفر است و با عدم آن ( خانه به دوش بودن ) سفر تحقق نمىيابد و در نتيجه اين شرط نمىتواند شرط قصر باشد 38 و برشمردن آن در رديف شرايط قصر براى توجه دادن به اين امر است كه بدون آن سفر محقق نمىشود . 39\r\nچنانچه فرد خانه به دوش به مقصدى ديگر - غير از مكان سرسبز و آب و علف دار - مانند حج يا زيارت سفر كند ، در صورتى كه خانه‌اش با او نباشد ، نمازش قصر و اگر خانه‌اش با او باشد نمازش تمام است . 40 برخى در اين صورت ، احتياط را در جمع بين اتمام و قصر دانسته‌اند . 41 ظاهر كلام برخى وجوب قصر نماز مطلقا است ؛ خانه‌اش با او باشد يا نباشد . 42\r\nاگر خانه به دوش براى پيدا كردن جاى فرود مناسب سفر كند در اينكه مطلقا نمازش قصر مىشود يا مطلقا تمام است\r\n\r\n","description":"","footnote":"","page_name":" 474 ","page_number":474},
  {"content":"\r\n\r\nو يا در صورتى كه خانه‌اش با او باشد تمام و در غير اين صورت قصر مىباشد ، اختلاف است . برخى درفرض همراه نبودن خانه احتياط را در جمع ميان قصر و اتمام دانسته‌اند . 43\r\n8 . شغل و كار نبودن سفر . بنابر اين ، كسى كه سفر شغل و كار او است ، مانند ، راننده ، چوبدار ، نامه رسان و بازرگانى كه براى عرضه و فروش كالاهاى خود دوره گردى مىكند و از شهرى به شهرى ديگر مىرود ، نمازش تمام و روزه‌اش صحيح است .\r\nاين شرط به لحاظ حدود و نيز مفهوم و مراد از آن از مباحث بسيار مشكل و پيچيدهء فقهى و محل اختلافات شديد است .\r\nنخستين اختلاف : اولين اختلاف در تعبير از اين شرط است . بسيارى از فقها ، بلكه مشهور آنان تا زمان محقق اردبيلى ( م 993 ه . ق ) افزون نبودن سفر از حضر ( بودن در وطن ) را عنوان شرط قرار داده‌اند . 44 برخى از آنان نيز عنوان شرط را كثير السفر نبودن ذكر كرده‌اند ؛ 45 اين عنوان به حسب ظاهر به همان عنوان نخست برمىگردد و دو عنوان متفاوت به شمار نمىرود . 46\r\nبرخى قدما به جاى ذكر عنوان كلى ، عناوين اشخاص ذكر شده در روايات ، همچون مُكارى ( كسى كه مركب خود را كرايه مىدهد و خود نيز همراه مسافر مىرود ، نظير رانندهء وسيلهء نقليه در عصر ما ) ، بريد ( نامه رسان ) ، راعى ( چوپان ) و ملّاح ( دريا نورد ) را آورده‌اند . 47 برخى ديگر عناوين ياد شده را توأم با عنوان كثير السفر ذكر كرده‌اند . 48 در مقابل ، بسيارى از فقهاى پس از محقق اردبيلى عنوان شرط را شغل و كار نبودن سفر قرار داده‌اند . 49\r\nمنشأ اختلاف فقها در تعبير از اين شرط ، اختلاف در ملاك اتمام و قصر است كه آيا ملاك ، كثرت سفر و اغلب بودن آن نسبت به حضر است يا اينكه ملاك اتخاذ سفر به عنوان شغل و كار است و كثرت و اغلب بودن دخالتى در آن ندارد ؛ هرچند در مواردى كثرت و غلبه سفر را نيز همراه داشته باشد ؟\r\n\r\n","description":"","footnote":"","page_name":" 475 ","page_number":475},
  {"content":"\r\n\r\nريشهء اختلاف در ملاك نيز اين است كه مقصود از ذكر عناوين اشخاصى كه در روايات آمده و حكم به اتمام نماز آنان شده و نيز علتى كه در برخى روايات براى اتمام نماز ايشان وارد شده ( سفر عمل آنان است ) چيست ؟ آيا مقصود بيان كثرت و غلبهء سفر است و علّت ياد شده اشاره به بناى عملى و استمرار آنان بر سفر مىباشد يا مقصود اتخاذ سفر به عنوان كار و شغل است ؟ بنابر بر احتمال نخست ، ملاك كثرت و غلبهء سفر خواهد بود ؛ خواه سفر به جهت شغل و كار باشد يا غير آن ، همچون سياحت يا زيارت ؛ ليكن بنابر احتمال دوم ، ملاك اتخاذ سفر به عنوان كار و حرفه مىباشد نه كثرت و غلبهء آن بر حضر . بنابر اين ، سفر غير كارى ، همچون زيارت يا تفريح هرچند بسيار و بر حضر ( بودن در وطن ) غلبه داشته باشد موجب اتمام نماز نمىشود ؛ ليكن در اينكه مراد از اتخاذ سفر به عنوان شغل ، مقوّم و ركن بودن سفر براى شغل است ؛ بدين معنا كه سفر بخشى از شغل باشد ، مانند راننده يا بازرگانى كه از شهرى به شهرى ديگر دوره گردى مىكند ، يا اينكه مراد از آن توقف شغل بر سفر است ؛ اعم از آنكه سفر جزء آن باشد ، مانند مثال ياد شده يا مقدمهء آن ، مانند كسى كه محل كارش در شهرى ديگر - غير از وطنش - مىباشد و در نتيجه براى رفتن به محل كار ناگزير از سفر است ، اختلاف مىباشد . بنابر احتمال نخست ، كسى كه سفر مقدمهء شغل او است ، نه مقوّم و جزء آن ، نمازش قصر است ، چنان كه گروهى قائل به آن‌اند ؛ 50 ليكن بنابر احتمال دوم ، نمازش تمام است ، چنان كه گروهى به آن فتوا داده‌اند . 51\r\nدومين اختلاف : بنابر اينكه ملاك كثرت سفر باشد ، كثرت به چه چيزى محقق مىشود ؛ به دوبار سفر كردن يا سه بار و يا معيار صدق عرفى آن مىباشد ؟ مسئله اختلافى است . برخى گفته‌اند : كثرت سفر با سه بار سفر كردن محقق مىشود ، به شرط آنكه سفر در هر بار با رسيدن به وطن يا غير وطن به قصد اقامت ده روز پايان يابد و نماز تمام خوانده شود و بين سفرها نيز ده روز\r\n\r\n","description":"","footnote":"","page_name":" 476 ","page_number":476},
  {"content":"\r\n\r\nاقامت در وطن يا غير وطن فاصله نيفتد . در اين صورت در سفر سوم نماز تمام خواهد بود . 52\r\nبرخى ديگر با دو بار مسافرت به گونهء ياد شده ، كثرت را محقق دانسته و در سفر دوم قائل به اتمام نماز شده‌اند . 53\r\nبرخى نيز صدق عرفى را ملاك دانسته و گفته‌اند : تكرار سفر به اندازه‌اى كه از نظر عرف كثير السفر اطلاق شود ، لازم است . 54\r\nبرخى بين كسى كه سفر شغل و حرفهء او است و كسى كه چنين نيست تفصيل داده و گفته‌اند : در صورت نخست ، در سفر اول نماز تمام است و نيازى به تكرار سفر نيست ؛ زيرا شغل و حرفه قرار دادن سفر جايگزين تكرار سفر مىشود ؛ ليكن در صورت دوم ، تكرار سفر به اندازه‌اى كه نزد عرف كثير السفر به شمار آيد - كه به كمتر از سه بار سفر كردن پى درپى محقق نمىشود - لازم است . 55\r\nسومين اختلاف : بنابر اينكه ملاك شغل بودن سفر باشد ، تحقق بخش شغل بودن سفر چيست ؟\r\nشكى نيست كه صدق عنوان شغل و كار بر جيزى منوط به انتخاب آن به عنوان شغل و اشتغال به آن با تصميم بر استمرار آن است . بنابر اين ، با انجام دادن كارى ، يك يا دو و يا سه بار به طور اتفاقى عنوان شغل محقق نمىشود ؛ چنان كه با انتخاب شغل بدون اشتغال به آن نيز عنوان شغل تحقق نمىيابد ؛ ليكن با انتخاب چيزى به عنوان شغل و شروع به آن ، عنوان شغل بودن تحقق مىيابد و متوقف بر تكرار آن نيست ؛ از اين رو ، گروهى قائل به وجوب اتمام نماز در سفر اول شده‌اند ؛ 56 ليكن برخى تعدد سفر - دو يا سه بار - را لازم دانسته‌اند ؛ هرچند با سفر نخست عنوان ياد شده تحقق يابد . 57\r\nگروهى ملاك را صدق عرفى عنوان فوق دانسته و گفته‌اند : صدق عرفى كار و شغل بودن سفر نسبت به بعضى مشاغل با يك بار سفر تحقق مىيابد ، ليكن نسبت به بعضى مشاغل ديگر متوقف بر تكرار سفر است . 58\r\nپس از ثبوت حكم ( اتمام نماز ) بر\r\n\r\n","description":"","footnote":"","page_name":" 477 ","page_number":477},
  {"content":"\r\n\r\nكثير السفر يا كسى كه شغل او سفر است - بنابر اختلاف ديدگاهها - چنانچه وى ده روز در وطن يا در غير وطن به قصد اقامت ده روز ، اقامت گزيند ، بنابر قول مشهور ، حكم اتمام نماز برداشته و در سفر بعدى نماز قصر بر او واجب مىشود ؛ ليكن در اينكه ده روز اقامت در غير وطن بدون قصد اقامت نيز موجب برداشته شدن حكم اتمام نماز و وجوب قصر در سفر بعدى مىشود يا نه ، اختلاف است . همچنين در اينكه سى روز ماندن در غير وطن با ترديد در ماندن و رفتن و در نتيجه عدم قصد اقامت ده روز موجب برداشته شدن حكم اتمام نماز مىشود يا نه و يا در صورتى كه پس از سى روز ، ده روز اقامت كند كه در مجموع چهل روز شود ، حكم اتمام برداشته مىشود ، اختلاف است . 59\r\nبنابر قول مشهور در بر طرف شدن حكم اتمام نماز به سبب اقامت ده روز ، تفاوتى ميان چاروادار ، دريانورد و مانند آنان كه سفر جزء شغلشان به شمار مىرود و غير آنان نيست و در همهء افراد و انواع سفرها ، اقامت ده روز حكم اتمام نماز را برمى دارد ؛ 60 ليكن برخى حكم ياد شده را به چاروا دار اختصاص داده‌اند و در نتيجه اقامه ده روز موجب برداشته شدن حكم اتمام نماز نسبت به غير چاروادار نمىشود . 61 برخى حكم ياد شده را حتى در چاروادار ثابت ندانسته‌اند . 62\r\nدر اينكه ده روز اقامت موجب خروج فرد از موضوع كثير السفر يا كسى كه شغلش سفر است مىشود يا موجب خروج وى از حكم آن ، مسئله اختلافى است . بنابر قول نخست مسافر پس از ده روز اقامت مصداق كثير السفر يا كسى كه شغلش سفر است نخواهد بود و در نتيجه بايد نمازش را تا صدق يكى از آن دو عنوان بر او قصر بخواند . بنابر اين ، ثبوت مجدد حكم ( اتمام نماز ) منوط به دو يا سه بار سفر كردن و يا تا حصول صدق عرفى عنوان بر او - بنابر اختلاف ديدگاهها - است ؛ ليكن بنابر قول دوم ، مسافر پس از ده روز اقامت از مصداق كثير السفر يا كسى كه شغلش سفر است خارج نشده و در نتيجه تنها در نخستين سفر نمازش قصر است و در سفرهاى بعدى\r\n\r\n","description":"","footnote":"","page_name":" 478 ","page_number":478},
  {"content":"\r\n\r\nبايد تمام بخواند تا وقتى كه در جايى اقامت ده روز نگزيند . 63\r\nبنابر قول مشهور ، اقامت پنج ، بلكه كمتر از ده روز حكم اقامت ده روز را ندارد ، ليكن از بعضى همسانى حكم اقامت پنج روز با ده روز نقل شده است . 64 برخى ديگر از قدما بين شب و روز و نيز نماز و روزه تفصيل داده و گفته‌اند : با اقامت پنج روز نمازهاى روزانه ( ظهر و عصر ) قصر و نماز شبانه ( عشا ) تمام گزارده و روزه ماه رمضان نيز گرفته مىشود . 65\r\nكسى كه شغلش سفر است چنانچه بخواهد به سفرى غير مرتبط با شغل خود - مانند سفر حج يا زيارت - برود آيا بايد نمازش را تمام بخواند يا قصر ؟ مسئله اختلافى است . گروهى قائل به قصرند . 66 در مقابل ، برخى نماز را تمام دانسته‌اند . 67 البته بنابر اينكه ملاك در اتمام نماز كثرت سفر باشد نه شغل بودن آن و يا مراد از شغل بودن سفر بناى عملى بر استمرار آن در طول سال خواه براى كسب و كار و يا غير آن همچون زيارت و سياحت باشد ، حكم اتمام نماز در همهء انواع سفرها با حفظ ملاك ثابت خواهد بود ؛ از اين رو ، در كلمات قدما تا شهيد اوّل ( م 786 ه . ق ) چنين تفصيلى ديده نشده است ؛ زيرا آنان - بر حسب ظاهر كلماتشان - ملاك را كثرت سفر مىدانستند .\r\n9 . رسيدن به حدّ ترخص . نقطهء آغاز قصر نماز و افطار روزه براى مسافر ، رسيدن به حدّ ترخص است ؛ بدين معنا كه به قدرى از شهر دور شود كه ديوارِ خانه‌هاى شهر را نبيند و صداى اذان آن را نشنود 68 ( - - - ) حدّ ترخص ) .\r\nدر اينكه شرط حد ترخص به وطن اختصاص دارد يا شامل محل اقامت ده روز يا سى روز با ترديد در غير وطن نيز مىشود ، اختلاف است . بنابر قول اول ، به محض خروج مسافر از محل اقامت ، نمازش قصر مىشود و شرط آن رسيدن به حد ترخص نيست . 69\r\nقطع سفر : سفر گاه با بر طرف شدن موضوع ( اصل سفر ) قطع مىشود و گاه با بر طرف شدن حكم آن . آنچه كه در دو بُعد ياد شده موجب قطع سفر مىگردد\r\n\r\n","description":"","footnote":"","page_name":" 479 ","page_number":479},
  {"content":"\r\n\r\nعبارت است از :\r\n1 . وطن . با رسيدن مسافر به وطن ، سفر او قطع مىشود و در نتيجه اثر سفر ، يعنى شكسته شدن نماز منتفى مىگردد ؛ زيرا با رسيدن مسافر به وطن ، شخص از عنوان « مسافر » خارج مىشود و با بر طرف شدن موضوع ( سفر ) حكم آن نيز منتفى مىگردد 70 ( - - - ) وطن ) .\r\n2 . قصد اقامت ده روز در يك مكان . اگر مسافر قصد كند ده روز پياپى در محلى اقامت كند نمازش تمام و روزه‌اش صحيح است 71 ( - - - ) اقامت ) .\r\n3 . باقى ماندن توأم با ترديد سى روز در يك مكان . مسافرى كه در يك محل ، سى روز با ترديد در ماندن و رفتن بماند ، پس از سى روز نمازش تمام و روزه‌اش صحيح است . 72\r\nافطار : خوردن روزه - چنان كه گذشت - از آثار سفر است . بنابر اين ، مسافر نبودن از شرايط صحت روزه است و روزهء مسافر صحيح نيست ، مگر در مواردى كه استثنا شده است ( - - - ) روزه ) .\r\nشرايط افطار : شرايط افطار همان شرايط قصر نماز است كه گذشت . بنابر اين ، با تحقق هر يك از آنها روزه نيز افطار مىشود ؛ چنان كه قطع كنندهء سفر نيز همين حكم را دارد ؛ يعنى همان گونه كه اثر سفر را نسبت به نماز برمىدارد ، اثر سفر نسبت به روزه را نيز برمىدارد و در نتيجه با پيدايى يكى از آنها روزه گرفتن ، جايز يا واجب خواهد بود . 73 تنها در موارد ذيل ، اثر سفر نسبت به نماز و روزه متفاوت است .\r\n1 . مكانهاى چهارگانهء مكه ، مدينه ، كوفه و كربلا ( - - - ) اماكن اربع ) كه مسافر نسبت به نماز ، بين قصر و اتمام مخيّر است ؛ 74 ليكن نسبت به روزه ، افطار بر او متعين مىباشد . 75\r\n2 . مسافرى كه بعد از زوال از وطن يا محل اقامت خود خارج مىشود ، به قول مشهور روزه‌اش صحيح است و در صورت وجوب روزه ، مانند روزهء ماه رمضان ، افطار آن حرام خواهد بود ؛ ليكن نمازش قصر مىشود .\r\n3 . مسافر اگر بعد از زوال به وطن خود بازگردد ، روزهء آن روزش صحيح نيست ؛ ليكن نمازش تمام است . 76\r\n\r\n","description":"","footnote":"","page_name":" 480 ","page_number":480},
  {"content":"\r\n\r\n4 . كسى كه به انگيزهء تجارت و سود جويى به شكار مىرود بنابر قول برخى نمازش تمام است ؛ ليكن روزه‌اش افطار مىشود ؛ چنان كه گذشت .\r\n5 . كسى كه سفر شغل او است ، بنابر قول برخى قدما در صورت اقامت پنج روز ، در روز ، نماز روزانه‌اش قصر است ؛ ليكن روزه‌اش صحيح خواهد بود ؛ چنان كه گذشت .\r\nسقوط حق قَسْم : به قول مشهور در عقد دائم ، زوجه از هر چهار شب يك شب حق همخوابى با زوج را دارد . در اينكه اين حق از ابتدا براى زوجه ثابت است يا نه ، اختلاف است ؛ 77 ليكن با مسافرت كردن زوج ، حق قَسْم ساقط مىشود ( - - - ) قَسْم ) ؛ از اين رو ، زوج مىتواند بدون همسر يا با همسرانش به سفر رود . 78 البته در فرض داشتن چند همسر ، در صورتى كه يكى از آنان را با خود ببرد ، آيا بر او قضاى شبهاى فوت شده نسبت به همسران ديگر واجب است يا نه ؟ برخى گفته‌اند : اگر تعيين يكى از همسران براى بردن با خود با قرعه بوده ، قضا واجب نيست . در غير اين صورت قضا واجب است .\r\nآيا حكم ياد شده در فرض همراه بردن يكى از همسران ، شامل همهء سفرها است يا نه ؟ مسئله اختلافى است . برخى ، ميان سفر تجارتى و مانند آن كه به طور معمول در جايى اقامت نمىكنند و بين سفر تفريحى يا زيارتى كه توأم با اقامت در مقصد است ، تفصيل داده و در نوع نخست از سفر ، قضا را واجب ندانسته‌اند بر خلاف نوع دوم . 79\r\nديگر احكام : بر مرد جايز نيست نزديكى با همسر خود را بيش از چهار ماه به تأخير اندازد ؛ ليكن به تصريح برخى ، حكم يادشده به مردى اختصاص دارد كه نزد همسر خود حاضر است ، نه مردى كه به سفر رفته و از همسر خود دور است . 80\r\nآميزش در حال سفر درصورت دسترس نداشتن به آب براى غسل ، مكروه است . 81\r\nدر مضاربه ، هزينهء سفر براى تجارت ، بنابر قول مشهور ، بر عهدهء عامل نيست ؛ بلكه از اصل سرمايه برداشته مىشود ؛ مگر آنكه شرط شود 82 ( - - - ) مضاربه ) .\r\n\r\n","description":"","footnote":"","page_name":" 481 ","page_number":481},
  {"content":"\r\n\r\nآداب سفر : آداب سفر به سه مرحله تقسيم مىشود : قبل از سفر ، در حال حركت و بازگشت .\r\nالف . آداب قبل از حركت : اختيار روزهاى شنبه ، سه شنبه و پنج شنبه براى سفر ، مستحب و روزهاى دو شنبه و چهار شنبه و قبل از ظهر روز جمعه مكروه است . 83 غسل كردن ، همراه خواندن دعاى وارد شده ؛ به امانت سپردن خانواده نزد خدا با خواندن دو يا چهار ركعت نماز و دعاى وارد شده ؛ صدقه دادن ؛ عمامه بر سر نهادن و تحت الحنك انداختن 84 ( - - - ) تحنيك ) و نيز اعلام سفر به برادران دينى 85 از ديگر آداب سفر قبل از حركت است .\r\nب . آداب حال حركت : خواندن دعاى وارد شده پس از خروج از منزل ؛ ايستادن بر در منزل و خواندن سورهء حمد ، معوذتين ، آية الكرسى و توحيد از طرف راست و چپ خود و نيز خواندن سورهء قدر و دعاى وارد شده ؛ همراه داشتن مقدارى تربت امام حسين عليه السّلام ( - - - ) تربت ) ؛ در دست داشتن انگشتر عقيق زرد و فيروزه و عصايى از چوب بادام تلخ ؛ همراه داشتن سلاح ، دارو و وسايل مورد نياز ؛ خواندن دعاى وارد شده پس از سوار شدن بر مركب ؛ تسبيح گفتن در سراشيبى و تكبير و تهليل در سرابالايى و بسمله در آستانهء پل و قبل از گذر از روى آن ؛ خوش رفتارى با هم سفران و بذل توشهء سفر به آنان و برگزيدن رفيق . 86\r\nج . آداب بازگشت : سوغاتى آوردن براى خانواده مستحب و وارد شدن بر آنان در شب ، جز در صورت آگاه ساختن ايشان از قبل ، مكروه است . 87\r\n( - - - ) ابن السبيل )\r\n1 . مستند العروة ( الصلاة ) 8 / 99 - 107 * 2 . مستند الشيعة 8 / 264 - 266 ؛ جواهر الكلام 14 / 258 - 259 ؛ العروة الوثقى 3 / 437 * 3 . جواهر الكلام 11 / 282 * 4 . 398 * 5 . شرائع الإسلام 1 / 102 ؛ تذكرة الفقهاء 4 / 395 و 399 ؛ الدروس الشرعية 1 / 210 ؛ البدرالزاهر / 231 - 234 ؛ مستندالعروة ( الصلاة ) 8 / 113 - 117 * 6 . العروة الوثقى 3 / 624 * 7 . جواهر الكلام 14 / 257 * 8 . غنية النزوع / 91 * 9 . الكافى فى الفقه / 155 * 10 . المبسوط 1 / 284 * 11 . كتاب السرائر 3 / 647 * 12 . الجامع للشرائع / 453 * 13 . تحرير الأحكام 1 / 573 * 14 . ذكرى الشيعة 4 / 338 * 15 . جواهر الكلام 14 / 257 *\r\n\r\n","description":"","footnote":"","page_name":" 482 ","page_number":482},
  {"content":"\r\n\r\n16 . مدارك الأحكام 6 / 291 - 292 ؛ ذخيرةالمعاد / 538 * 17 . جواهر الكلام 14 / 193 - 197 * 18 . توضيح المسائل مراجع 1 / 683 * 19 . جواهر الكلام 14 / 206 * 20 . 216 * 21 . العروة الوثقى 3 / 414 - 415 ؛ مستند العروة ( الصلاة ) 8 / 12 - 17 * 22 . العروة الوثقى 3 / 422 ؛ مستند العروة ( الصلاة ) 8 / 50 * 23 . كفاية الأحكام 1 / 157 * 24 . مفتاح الكرامة 6 / 1779 - 1780 ؛ العروة الوثقى 3 / 423 ؛ تحرير الوسيلة 1 / 248 * 25 . قواعد الأحكام 1 / 323 - 324 ؛ مدارك الأحكام 4 / 439 * 26 . مسالك الأفهام 1 / 340 ؛ جواهر الكلام 14 / 237 - 239 * 27 . مدارك الأحكام 4 / 439 ؛ العروة الوثقى 3 / 430 * 28 . جواهر الكلام 14 / 239 - 240 ؛ العروة الوثقى 3 / 432 * 29 . جواهر الكلام 14 / 240 ؛ العروة الوثقى 3 / 434 * 30 . جواهر الكلام 14 / 257 * 31 و 32 . 260 * 33 . العروة الوثقى 3 / 442 * 34 . جواهر الكلام 14 / 262 - 267 ؛ العروة الوثقى 3 / 439 ؛ البدر الزاهر / 231 - 234 * 35 . الرسائل العشر ( شيخ طوسى ) ( الجمل و العقود ) / 215 ؛ المهذب 1 / 106 ؛ اشارة السبق / 87 ؛ المختصر النافع 1 / 51 ؛ تحرير الاحكام 1 / 337 ؛ مستمسك العروة 8 / 67 - 68 * 36 . مصابيح الظلام 2 / 147 - 148 و 151 ؛ غنائم الايام 2 / 118 ؛ جواهر الكلام 14 / 270 ؛ العروة الوثقى 3 / 452 - 453 * 37 . تذكرة الفقهاء 4 / 394 ؛ روض الجنان 2 / 1039 ؛ مجمع الفائدة 3 / 390 * 38 . جواهر الكلام 14 / 270 * 39 . بحوث فى الفقه ( صلاة المسافر ) / 88 * 40 . 88 - 89 ؛ صلاة المسافر ( سيدابوالحسن اصفهانى ) / 175 ؛ مستمسك العروة 8 / 69 ؛ منهاج الصالحين ( خوئى ) 1 / 246 * 41 . العروة الوثقى 3 / 452 - 453 * 42 . جواهر الكلام 14 / 270 ؛ العروة الوثقى 3 / 452 * 43 . العروة الوثقى 3 / 452 - 453 * 44 . المقنعة / 349 ؛ الإنتصار / 164 ؛ الكافى فى الفقه / 116 ؛ المراسم العلوية / 75 ؛ الإقتصاد / 289 ؛ المهذب 1 / 106 ؛ غنية النزوع / 73 ؛ كتاب السرائر 1 / 336 ؛ مجمع الفائدة 3 / 388 ؛ مفتاح الكرامة 6 / 1904 - 1905 * 45 . الدروس الشرعية 1 / 211 ؛ المهذب البارع 1 / 484 ؛ جامع عباسى / 89 * 46 . روض الجنان 2 / 1036 ؛ مستند العروة ( الصلاة ) 8 / 156 * 47 . المقنع / 196 - 197 ؛ الهداية 1 / 143 * 48 . المبسوط 1 / 141 ؛ إصباح الشيعة / 92 * 49 . مجمع الفائدة 3 / 390 ؛ مفاتيح الشرائع 1 / 24 ؛ الحدائق الناضرة 11 / 390 ؛ كشف الغطاء 3 / 345 ؛ غنائم الايام 2 / 118 ؛ مستند الشيعة 8 / 273 ؛ جواهر الكلام 14 / 275 ؛ العروة الوثقى 3 / 453 * 50 . توضيح المسائل مراجع 1 / 701 و 2 / 802 ؛ الاحكام الواضحة ( فاضل ) / 234 - 235 * 51 . مستند الشيعة 8 / 274 - 278 ؛ مستند العروة ( الصلاة ) 8 / 157 - 159 ؛ توضيح المسائل مراجع 1 / 702 - 703 ، 735 و 737 * 52 . جامع المقاصد 2 / 512 - 513 ؛ مسالك الافهام 1 / 345 ؛ مجمع الفائدة 3 / 391 ؛ الحدائق الناضرة 11 / 390 و 393 * 53 . مختلف الشيعة 3 / 109 * 54 . جامع عباسى / 89 ؛ جواهر الكلام 14 / 278 * 55 . كتاب السرائر 1 / 339 - 340 * 56 . مستند الشيعة 8 / 278 ؛ مستمسك العروة 8 / 73 ؛ مهذب الاحكام 9 / 202 * 57 . رياض المسائل 4 / 427 ؛ رسائل آل طوق 1 / 376 ؛ صلاة المسافر ( سيد ابوالحسن اصفهانى ) / 161 - 162 ؛ العروة الوثقى 3 / 454 * 58 . مدارك الاحكام 4 / 450 - 451 ؛ جواهر الكلام 14 / 276 - 278 ؛ مستند العروة ( الصلاة ) 8 / 167 - 168 ؛ منهاج الصالحين ( سيستانى ) 1 / 294 * 59 . الدروس الشرعية 1 / 212 ؛ جواهر الكلام 14 / 279 - 282 ؛ بحوث فى الفقه ( صلاة المسافر ) / 97 - 104 ؛ مستمسك العروة 8 / 79 * 60 . مستمسك العروة 8 / 82 - 83 *\r\n\r\n","description":"","footnote":"","page_name":" 483 ","page_number":483},
  {"content":"\r\n\r\n61 . منتهى المطلب 6 / 355 ؛ مستند الشيعة 8 / 284 - 285 ؛ توضيح المسائل مراجع 1 / 705 * 62 . منهاج الصالحين ( سيستانى ) 1 / 296 * 63 . جواهر الكلام 14 / 281 ؛ كتاب الصلاة ( شيخ انصارى ) 3 / 129 ؛ بحوث فى الفقه ( صلاة المسافر ) / 97 - 98 ؛ العروة الوثقى 3 / 456 * 64 . مستند العروة ( الصلاة ) 8 / 182 - 183 * 65 . المبسوط 1 / 141 ؛ الوسيلة / 108 * 66 . ذكرى الشيعة 4 / 317 ؛ غنائم الايام 2 / 120 ؛ جواهر الكلام 14 / 271 ؛ العروة الوثقى 3 / 454 * 67 . مستند الشيعة 8 / 289 - 290 ؛ منهاج الصالحين ( سيد محسن حكيم ) 1 / 344 ؛ العروة الوثقى 3 / 454 * 68 . جواهر الكلام 14 / 284 - 285 * 69 . العروة الوثقى 3 / 464 ؛ مستمسك العروة 8 / 97 - 99 ؛ مستند العروة ( الصلاة ) 8 / 213 - 220 * 70 . مستمسك العروة 8 / 103 * 71 . 115 * 72 . 148 * 73 . العروة الوثقى 3 / 614 و 624 * 74 . جواهر الكلام 14 / 329 * 75 و 76 . العروة الوثقى 3 / 624 * 77 . جواهر الكلام 31 / 150 - 156 * 78 . 179 * 79 . 179 - 180 * 80 . كشف اللثام 7 / 270 ؛ مستند الشيعة 16 / 79 * 81 . جواهر الكلام 29 / 56 * 82 . 26 / 345 ؛ العروة الوثقى 5 / 172 * 83 . مناسك الحج ( صاحب حدائق ) / 1 - 2 * 84 . 3 - 4 * 85 . العروة الوثقى 4 / 328 * 86 . مناسك الحج ( صاحب حدائق ) / 4 - 5 ؛ جواهر الكلام 18 / 139 - 146 ؛ العروة الوثقى 4 / 328 - 333 * 87 . العروة الوثقى 4 / 334 .\r\n\r\nسفر شرعى\r\n\r\nسفر شرعى سفرى كه موجب قصر نماز مىگردد 1 ( - - - ) سفر ) .\r\n1 . مسالك الأفهام 1 / 241 ؛ الحدائق الناضرة 21 / 211 .\r\n\r\nسفر عرفى\r\n\r\nسفر عرفى مسافر تلقى شدن از نظر عرف .\r\nسفر عرفى در مقابل سفر شرعى عبارت است از صدق عنوان سفر از نگاه عرف ، هرچند از ديدگاه شرع ، سفر به شمار نيايد و احكام سفر از قصر نماز و افطار روزه بر آن مترتب نگردد ، مانند مسافرى كه در غير وطن خود ده روز قصد اقامت كرده است . چنين فردى از ديدگاه عرف مسافر محسوب مىشود ؛ ليكن از منظر شرع ، با قصد ده روز از حكم مسافر خارج مىشود و عنوان حاضر بر او صدق مىكند و در نتيجه نمازش تمام و روزه‌اش صحيح خواهد بود . 1 از اين عنوان به مناسبت در بابهايى چون زكات ، خمس و مضاربه سخن گفته‌اند .\r\nاز مستحقان زكات و خمس « ابن سبيل » است كه مسافر در راه مانده را گويند . در اينكه مراد از مسافر در ابن سبيل ، مسافر عرفى است 2 يا مسافر شرعى 3 اختلاف است . بنابر قول دوم ، به مسافرى كه در جايى قصد اقامت ده روزه كرده ، از سهم ابن سبيل داده نمىشود\r\n\r\n","description":"","footnote":"","page_name":" 484 ","page_number":484},
  {"content":"\r\n\r\nبر خلاف قول نخست كه چنين فردى به نظر عرف مسافر محسوب مىشود و مستحق سهم ابن سبيل است .\r\nبه قول مشهور در مضاربه ( - - - ) مضاربه ) تمامى آنچه كه عامل در سفر هزينه مىكند از اصل مال برداشته مىشود نه از سود آن . مراد از سفر ، سفر عرفى است نه سفر شرعى . بنابر اين ، اگر سفر عامل كمتر از چهار فرسخ باشد ، هزينه را بر مىدارد ، هرچند به حدّ سفر شرعى نرسيده باشد . 4\r\n( - - - ) سفر )\r\n1 . الحدائق الناضرة 21 / 211 و 435 ؛ مبانى العروة ( المضاربة ) / 71 * 2 . مستند الشيعة 9 / 294 ؛ مستمسك العروة 9 / 268 - 269 ؛ موسوعة الخوئى 24 / 117 - 118 * 3 . المبسوط 1 / 257 ؛ تذكرة الفقهاء 5 / 355 * 4 . الحدائق الناضرة 21 / 210 - 211 .\r\n\r\nسفر معصيت - - - ) سفر\r\n\r\nسفره\r\n\r\nسفره تكه‌اى از جنس پارچه يا نايلون و مانند آن كه بر روى آن غذا مىچينند و مىخورند .\r\nاز آن به مناسبت در باب حج و اطعمه و اشربه سخن گفته‌اند .\r\nبرداشتن و خوردن غذاى بيرون ريخته از سفره استحباب دارد ، مگر در بيابان كه مستحب است براى جانوران از آن صرف نظر شود . 1 از ديگر مستحبات ، زياد نشستن سر سفره و طول دادن غذا خوردن است . 2\r\nبعد از گذاردن نان بر سفره ، منتظر ماندن براى ديگر غذاها مكروه است . 3 نشستن و خوردن از سفره‌اى كه در آن شراب نوشيده مىشود حرام است . 4\r\n( - - - ) خوردن )\r\n1 . جواهر الكلام 36 / 470 * 2 . توضيح المسائل مراجع 2 / 605 م 2636 * 3 . 607 م 2637 * 4 . جواهر الكلام 36 / 466 .\r\n\r\nسفله\r\n\r\nسَفِلَه [ سِفْلَه 
  ] فرومايه ( - - - ) پستى ) .\r\n\r\nسفهى - - - ) سفاهت\r\n\r\nسفيد\r\n\r\nسفيد از رنگها .\r\nاحكام مرتبط با آن را در بابهايى نظير طهارت ، صلات ، حج و نكاح ذكر كرده‌اند .\r\nپوشيدن لباس سفيد ، 1 بويژه در نماز 2\r\n\r\n","description":"","footnote":"","page_name":" 485 ","page_number":485},
  {"content":"\r\n\r\nو نيز پوشيدن نعلين سفيد 3 مستحب است ؛ چنان كه كفن كردن ميّت در پارچهء سفيد ، 4 پيچيدن نوزاد پس از تولد در پارچهء سفيد ، 5 بر سر نهادن عمامهء سفيد در نماز عيد 6 ( - - - ) نماز عيد ) و احرام بستن در لباس سفيد 7 مستحب است .\r\nخوابيدن بر فرش غير سفيد براى محرم مكروه است . 8\r\nكندن موى سفيد محاسن مكروه است ؛ ليكن چيدن و قطع آن كراهت ندارد . 9 نگهدارى خروس سفيد در منزل مستحب است . 10\r\n( - - - ) رنگ )\r\n1 . جامع عباسى / 346 * 2 . توضيح المسائل مراجع 1 / 478 م 864 * 3 . جامع عباسى / 347 * 4 . الحدائق الناضرة 4 / 50 * 5 . جامع عباسى / 304 * 6 . العروة الوثقى 3 / 398 * 7 . مستند الشيعة 11 / 304 * 8 . جامع عباسى / 188 * 9 . وسائل الشيعة 2 / 130 ؛ إثنى عشر رسالة ( شارع النجاة ) / 108 * 10 . وسائل الشيعة 11 / 525 .\r\n\r\nسفير\r\n\r\nسفير فرستاده ، پيام آور .\r\nاز آن به مناسبت در باب جهاد و نكاح نام برده‌اند .\r\nجهاد : كافرى كه به عنوان سفير و رساندن پيامى وارد سرزمين اسلام شده ، در امان است . 1\r\nنكاح : تدليس ( - - - ) تدليس ) با شرايطى از اسباب ثبوت خيار فسخ عقد نكاح است . تدليس با خبر دروغ دادن زوجه يا ولىّ يا وكيل او از سلامت وى ، يا برخوردارى از وصفى خاص همچون برده نبودن ، تحقق مىيابد . در اينكه تدليس با خبر دادن فرستادهء زوجه نيز تحقق مىيابد يا نه ، اختلاف است . 2\r\n1 . تذكرة الفقهاء 9 / 91 * 2 . قواعد الأحكام 3 / 69 ؛ ايضاح الفوائد 3 / 182 ؛ جامع المقاصد 13 / 286 .\r\n\r\nسفيه - - - ) سفاهت\r\n\r\nسقاية الحاج\r\n\r\nسِقايَة الحاج آب دادن به حاجيان .\r\nعنوان ياد شده در قرآن كريم به كار رفته 1 و از مناصب مربوط به كعبه و حج است كه از دوران جاهليت در ميان قريش وجود داشته است . بر اساس روايتى ، حضرت عبد المطّلب ، جدّ بزرگوار رسول خدا صلّى اللَّه عليه و آله پس از حفر زمزم\r\n\r\n","description":"","footnote":"","page_name":" 486 ","page_number":486},
  {"content":"\r\n\r\nبراى نخستين بار آن را سقاية الحاج ناميد ؛ از اين رو ، سقاية الحاج از جمله سنتهاى آن گرامى شمرده شده كه پس از اسلام نيز ادامه يافت و مورد تأييد رسول خدا صلّى اللَّه عليه و آله قرار گرفت . 2 در زمان نزول آيهء شريفهء « أجَعَلْتُم سِقايَةَ الحاجّ وَ عِمارَةَ المَسْجِدِالحرامِ . . . » عباس عموى پيامبر صلّى اللَّه عليه و آله عهده‌دار اين منصب بود ، به همين جهت در كلمات برخى از اين عنوان به « سقاية العباس » نيز ياد شده است . 3 از عنوان ياد شده در باب حج سخن گفته‌اند .\r\nاز مناسك واجب حج ، بيتوته در منى در ايّام تشريق ؛ يعنى شبهاى يازدهم ، دوازدهم و براى برخى ، سيزدهم ذيحجه است كه ترك آن موجب ثبوت كفاره بر حاجى است ؛ ليكن گروهى از جمله كسانى كه عهده دار سقاية الحاج در مكه‌اند از اين حكم استثنا و براى آنان بيتوته در مكّه جايز دانسته شده است . 4 برخى ، استثناى كسانى كه عهده دار منصب ياد شده هستند را نپذيرفته‌اند . 5\r\nزمان رمى جمره بنابر قول مشهور از طلوع آفتاب تا غروب آن است ، مگر براى معذوران كه مىتوانند در شب رمى كنند . برخى ، افراد عهده‌دار سقاية الحاج را نيز از معذوران شمرده‌اند . 6\r\n1 . توبه / 19 * 2 . بحار الأنوار 21 / 132 * 3 . تذكرة الفقهاء 8 / 359 ؛ مسالك الأفهام 2 / 364 ؛ بحار الأنوار 36 / 37 و 38 / 236 * 4 . الخلاف 2 / 354 ؛ تذكرة الفقهاء 8 / 358 - 359 ؛ الحدائق الناضرة 17 / 292 و 303 - 304 * 5 . المعتمد فى شرح المناسك 5 / 396 * 6 . الجامع للشرائع / 218 .\r\n\r\nسقط جنين\r\n\r\nسقط جنين افتادن جنين از رحم قبل از كامل شدن .\r\nعنوان ياد شده در بابهاى نكاح و ديات و نيز مسائل مستحدثه به كار رفته است .\r\nحكم تكليفى : سقط كردن جنين به هر وسيله ؛ اعم از خوردن يا تزريق دارو ، حرام است ؛ خواه از طريق مشروع متكوّن شده باشد يا از زنا . 1 در اين حكم تفاوتى ميان مراحل مختلف جنين نيست . بنابر اين ، ساقط كردن نطفهء استقرار يافته در جدار رحم نيز كه مبدأ رشد جنين است ، حرام مىباشد . 2\r\n\r\n","description":"","footnote":"","page_name":" 487 ","page_number":487},
  {"content":"\r\n\r\nمرد نمىتواند همسرش را وادار به سقط جنين كند ؛ چنان كه اطاعت زوجه از زوج در سقط جنين حرام است . 3\r\nهرگاه باقى ماندن جنين در رحم موجب مرگ مادر گردد و در نتيجه امر داير بين ماندن جنين و مرگ مادر يا عكس آن باشد ، به تصريح برخى ، سقط جنين قبل از دميده شدن روح در آن ( چهار ماهگى ) جايز است و پس از آن براى غير مادر جايز نيست ؛ 4 ليكن براى مادر ، به قول برخى جايز است ؛ بدين صورت كه مادر با خوردن دارو و مانند آن ، جنين را بكشد ، سپس پزشك آن را بيرون آورد . 5 البته اكثر فقها آن را براى مادر نيز جايز ندانسته‌اند . 6\r\nاگر استمرار باردارى ، حيات مادر و جنين ؛ هر دو را تهديد كند ، در صورت عدم امكان نجات جان كودك به هيچ وجه و امكان نجات زندگى مادر به تنهايى با سقط جنين ، به گفتهء برخى ، سقط جايز است . 7\r\nهرگاه زنده ماندن جنين متوقف بر سقط كردن آن باشد ؛ بدون آنكه خطرى مادر را تهديد كند ، سقط آن جايز است . 8\r\nسقط جنين معلول ، همچون عقب ماندهء ذهنى يا ناقص الخلقه حتى قبل از دميده شدن روح ، جايز نيست ، مگر آنكه باقى ماندن آن در آن حالت پس از تولد به طور يقين موجب عسر و حرج پدر و مادر گردد ، كه در اين صورت ، برخى قبل از دميده شدن روح ، سقط را جايز دانسته‌اند . 9\r\nحكم وضعى : سقط كردن جنين موجب ثبوت ديه بر مباشر سقط است ؛ مادر باشد يا غير مادر . وارث جنين مستحق ديه خواهد بود ؛ ليكن اگر مادر مباشر سقط باشد ، در فرض عمدى بودن از ديه ارث نمىبرد . 10\r\nچنانچه سقط كننده دو نفر باشند - يكى سبب و ديگرى مباشر - هر كدام كه نقش قوىتر و مؤثرترى داشته باشد ، به گونه‌اى كه سقط به او نسبت داده شود ، ضامن ديه خواهد بود . 11\r\nبنابر قول مشهور ، در سقط كردن عمدى جنين پس از دميده شدن روح در آن ، قصاص ثابت است . 12 گروهى از معاصران ، آن را ثابت ندانسته‌اند . 13\r\n\r\n","description":"","footnote":"","page_name":" 488 ","page_number":488},
  {"content":"\r\n\r\nاگر جنين بر اثر جنايت عمدى زنده سقط شود و حياتش استقرار ( - - - ) استقرار ) داشته باشد ، سپس فردى ديگر او را بكشد ، جانى دوم قاتل است و ضمانى بر عهدهء سقط كننده نيست ؛ هرچند او گناهكار است و تعزير ( - - - ) تعزير ) مىشود ؛ ليكن در صورت عدم استقرار حيات ، جانى نخست قاتل به شمار مىرود و جانى دوم تنها تعزير مىگردد 14 و در صورت شك در استقرار حيات ، قصاص از هر دو منتفى است ؛ ليكن در اينكه بر جانى دوم ديهء جنين زنده ( ديه كامل ) ثابت است يا ديهء جنين مرده ، اختلاف مىباشد . 15 برخى معاصران گفته‌اند : بر دومى يك دهم ديهء كامل ثابت است و باقى ديه از بيت المال ( - - - ) بيت المال ) پرداخت مىگردد . 16\r\nديهء جنين : ديهء جنين با توجه به مراحل تكوّن آن متفاوت است . ديهء جنينى كه اندامهايش شكل نگرفته ، در مرحلهء نطفه ، بيست دينار ؛ در مرحلهء علقه ( - - - ) علقه ) چهل دينار ؛ در مرحلهء مضغه ( - - - ) مضغه ) شصت دينار و در مرحلهء استخوان بندى ، هشتاد دينار است ؛ اما ديهء جنينى كه اندامهايش شكل گرفته ، ليكن روح در آن دميده نشده است ، بنابر قول مشهور صد دينار ( يك دهم ديهء كامل ) براى جنين مسلمان ، اعم از دختر و پسر و هشتاد درهم براى جنين كافر ذمّى ( - - - ) اهل ذمّه ) ؛ يعنى يك دهم ديهء كامل پدر ، و بنابر قول مشهور ، براى جنين برده - اعم از پسر و دختر يك دهم قيمت مادر است .\r\nديهء جنينى كه روح در آن دميده شده در پسر ، ديهء كامل و در دختر نصف آن است . 17\r\nديهء اعضا و جراحتهاى جنين ، قبل از دميده شدن روح به نسبت ديهء جنين و بعد از آن بسان ديهء انسان زنده محاسبه مىشود . 18\r\nكفّارهء سقط جنين : سقط كردن جنين قبل از دميده شده روح ، كفّاره ندارد ، ليكن در سقط كردن آن بعد از دميده شدن روح بنابر قول مشهور ، كفّاره ( آزاد كردن برده و در صورت عدم امكان آن ، دو ماه روزه گرفتن و در صورت عدم امكان آن ،\r\n\r\n","description":"","footnote":"","page_name":" 489 ","page_number":489},
  {"content":"\r\n\r\nاطعام شصت فقير ) ثابت است ، به شرط آنكه جانى مباشر در سقط باشد نه مسبب . 19\r\nسقط جنين حيوان : اگر بر اثر جنايت بر حيوان حلال گوشت ، همچون گاو ، گوسفند و شتر ، جنين او سقط شود ، مانند آنكه كسى حيوانى را بزند و بر اثر زدن ، جنين آن سقط گردد ، در اينكه آيا جانى ضامن يك دهم قيمت حيوان است يا ضامن ارش ( مابه التفاوت قيمت حيوان حامله و غير حامله ) و يا ضامن بالاترين قيمت از ارش و يك دهم قيمت ؟ مسئله اختلافى است . 20\r\n( - - - ) جنين )\r\n1 . منهاج الصالحين ( سيستانى ) 3 / 115 - 116 ؛ مهذب الأحكام 25 / 253 * 2 . صراط النجاة 1 / 332 ؛ مهذب الأحكام 25 / 251 ؛ أجوبة الإستفتاءات 2 / 66 * 3 . مهذب الأحكام 25 / 252 * 4 . إرشاد السائل / 172 - 173 ؛ أجوبة الإستفتاءات 2 / 66 ؛ بحوث فقهية هامة / 293 ؛ مهذب الأحكام 25 / 253 * 5 . صراط النجاة 1 / 333 و 5 / 326 - 327 * . جواهر الكلام 4 / 378 ؛ العروة الوثقى 2 / 118 * 76 . أجوبة الإستفتاءات 2 / 66 * 8 . إرشاد السائل / 173 * 9 . مجموعهء آراى فقهى قضايى در امور كيفرى 1 / 299 - 300 ؛ أجوبة الإستفتاءات 2 / 66 ؛ بحوث فقهية هامة / 294 * 10 . جواهر الكلام 43 / 374 ؛ مهذب الأحكام 29 / 313 - 314 * 11 . مهذب الأحكام 29 / 316 - 317 * 12 . جواهر الكلام 43 / 381 ؛ مبانى تكملة المنهاج 2 / 417 * 13 . تكملة منهاج الصالحين / 134 ؛ مجمع المسائل 3 / 291 ؛ بحوث فقهية هامة / 290 - 292 * 14 . جواهر الكلام 43 / 381 ؛ مبانى تكملة المنهاج 2 / 417 - 418 * 15 . مسالك الأفهام 15 / 488 ؛ جواهر الكلام 43 / 382 - 383 ؛ مهذب الأحكام 29 / 324 * 16 . مبانى تكملة المنهاج 2 / 417 - 418 * 17 . جواهر الكلام 43 / 356 - 364 * 18 . 375 ؛ مهذب الأحكام 29 / 318 * 19 . جواهر الكلام 43 / 364 - 366 ؛ مبانى تكملة المنهاج 2 / 409 - 410 * 20 . جواهر الكلام 43 / 391 - 392 ؛ تحرير الوسيلة 2 / 603 .\r\n\r\nسقف\r\n\r\nسقف بالاترين پوشش فضاى سر پوشيده ، مانند اتاق .\r\nاز آن در بابهاى طهارت ، صلات ، تجارت و صلح سخن گفته‌اند .\r\nطهارت : بر سقف مسجدى كه واقف ، آن را جزء مسجد قرار نداده ، احكام مسجد از قبيل وجوب تطهير و حرمت نجس كردن بار نمىشود . 1\r\nنوشتن آية الكرسى ( - - - ) آية الكرسى ) در ارتفاع هشت ذراعى يا بالاتر بر ديوار اتاقى كه ارتفاع سقف آن بيش از هشت ذراع ( - - - ) ذراع ) مىباشد ، مستحب است . 2\r\n\r\n","description":"","footnote":"","page_name":" 490 ","page_number":490},
  {"content":"\r\n\r\nصلات : مستحب است نماز عيد ( - - - ) نماز عيد ) در مكانى بدون سقف خوانده شود 3 و خواندن آن در زير سقف مكروه است . 4 نماز گزاردن در زير سقف غصبى تصرف در مال ديگرى به شمار نمىرود و باطل نيست . 5\r\nبنا كردن مسجد بدون سقف ، مستحب و قرار دادن سقف بر آن مكروه است ، ليكن پوشاندن مسجد با حصير و مانند آن كراهت ندارد . 6\r\nتجارت : سقف ميانى خانهء دو يا چند طبقه ، ميان مالكان آنها مشترك است . بنابر اين ، مالك طبقهء پايين حق استفاده از سطح درونى سقف و مالك طبقهء بالا حق استفاده از سطح بيرونى آن را دارد . 7\r\nبه قول مشهور ، افروختن چراغ با روغن نجس در زير سقف جايز نيست 8 ( - - - ) استصباح ) .\r\nصلح : هر گاه چند نفر به طور مشاع در ديوارى شريك باشند ، تصرف هر يك از شركا در ديوار با مثل زدن سقف بر روى آن ، منوط به اجازهء ديگر شركا است . 9\r\nدر سقفهاى مشترك ميان مالك طبقهء بالا و پايين ، همچون آپارتمانها ، هيچ يك از مالكان نمىتواند ديگرى را مجبور به تعمير سقف نمايد . در اينكه تعمير سقف توسط شريكى منوط به اجازهء شريك ديگر است يا نه ، اختلاف مىباشد . 10\r\nدر صورت اختلاف دو مالك طبقهء بالا و پايين در ملكيت سقف مشترك آيا حكم به ملكيت سقف براى مالك طبقهء فوقانى مىشود يا پس از قسم خوردن هر دو و يا نكول هر دو از قسم ، حكم به ملكيت اشتراكى براى هر دو مىگردد و در صورت قسم خوردن يكى و نكول ديگرى ، قسم خورنده مالك مىشود و يا آنكه قرعه انداخته مىشود ؟ ديدگاهها مختلف است . 11\r\nآيا بودن تير سقف بر ديوار مورد نزاع در فرض عدم وجود بيّنه ( - - - ) بيّنه ) در صورت سوگند ياد كردن صاحب تير موجب حكم به ملكيت وى نسبت به ديوار مىشود ؟ مسئله اختلافى است . 12\r\n1 . مستمسك العروة 1 / 513 ؛ العروة الوثقى 1 / 180 * 2 . وسائل الشيعة 5 / 312 - 313 * 3 . مستند الشيعة 6 / 201 * 4 . العروة الوثقى 3 / 399 ؛ تحرير الوسيلة 1 / 242 * 5 . مستند العروة ( الصلاة ) 2 / 23 *\r\n\r\n","description":"","footnote":"","page_name":" 491 ","page_number":491},
  {"content":"\r\n\r\n6 . جواهرالكلام 14 / 75 * 7 . 23 / 130 * 8 . 22 / 15 * 9 . 26 / 265 ؛ تحريرالوسيلة 1 / 567 - 568 * 10 . جواهر الكلام 26 / 266 - 267 * 11 . 276 * 12 . 263 .\r\n\r\nسقنقور\r\n\r\nسَقَنْقور نوعى سوسمار .\r\nسقنقور ، سوسمارى است با پوست صاف و براق ، پاهاى كوچك و شكم سفيد كه بيشتر در مناطق گرمسير و معتدل زندگى مىكند . 1 از آن به مناسبت در باب اطعمه و اشربه سخن گفته‌اند .\r\nسقنقور از حرام گوشتان است . 2\r\n( - - - ) سوسمار )\r\n1 . فرهنگ بزرگ سخن * 2 . إرشاد السائل / 133 .\r\n\r\nسقوط\r\n\r\nسقوط بر طرف شدن تكليف يا حق / فروافتادن .\r\nسقوط به معناى نخست در بيشتر ابواب فقهى به كار رفته است كه متعلّق آن تكليف يا حق است .\r\nالف . تكليف : سقوط تكليف عوامل مختلفى دارد . اين عوامل عبارتند از :\r\n1 . امتثال ، مانند وجوب نماز ظهر و عصر بر مكلّف كه با گزاردن آنها ، وجوب ساقط مىگردد و يا وجوب حج بر مكلّف مستطيع كه با به جا آوردن آن از عهدهء وى ساقط مىگردد .\r\n2 . پيدايى عوارضى كه فقدان شرطى از شرايط تكليف را درپى دارد ، مانند زوال عقل ( - - - ) ديوانگى ) و هشيارى ( - - - ) بيهوشى ) ، حيض ( - - - ) حيض ) ، نفاس ( - - - ) نفاس ) و سفر ( - - - ) سفر ) .\r\n3 . زيان و خطرى كه از ناحيهء امتثال تكليف نخست متوجه مكلّف مىگردد ؛ مانند موارد تقيّه ( - - - ) تقيّه ) و اضطرار ( - - - ) اضطرار ) .\r\n4 . تخفيف و رفع مشقت از مكلّف در مواردى كه امتثال تكليف حرجى و داراى مشقت غير قابل تحمل - بر حسب متعارف - باشد ، مانند سقوط روزه از پيرمرد و پيرزن ( - - - ) پيرى ) .\r\nنمونه‌هايى از سقوط تكليف در بابهاى مختلف فقه عبارتند از :\r\n1 . نماز : به قول برخى ، نمازهاى شبانه روزى از كسى كه در تمام وقت\r\n\r\n","description":"","footnote":"","page_name":" 492 ","page_number":492},
  {"content":"\r\n\r\nبراى وضو يا تيمّم به آب يا خاك دسترس ندارد ، ساقط است ؛ هم ادا و هم قضاى آن . 1\r\nنماز از زنى كه خون حيض يا نفاس ديده ساقط است ؛ همچنين از عاقل بالغى كه ديوانه شده يا هوشيارى كه بيهوش شده است . نماز جمعه از پير ، بيمار و مسافر ساقط است ( - - - ) نماز جمعه ) .\r\n2 . روزه : روزه از پير مرد و پير زنى كه توان گرفتن آن را ندارند يا بر ايشان مشقت غير قابل تحمل دارد ساقط است ؛ چنان كه از بيمارى كه روزه گرفتن براى او زيان دارد ؛ همچنين از مسافر با شرايطى ساقط مىباشد ( - - - ) سفر ) .\r\n3 . تكليف اوّلى : تكليف اوّلى هنگام ضرورت ساقط و تكليف ثانوى جايگزين آن مىشود ، مانند خوردن مردار براى مضطر كه حكم اوّلى آن حرمت است و در حال اضطرار تبديل به جواز مىشود و يا اظهار كفر براى مسلمان كه در حال تقيّه جايز است ( - - - ) تقيّه ) .\r\n4 . مهر : چنانچه زوجه قبل از دخول طلاق داده شود ، نيمى از مهرش از ذمّهء زوج ساقط مىگردد ( - - - ) مهر ) .\r\n5 . نفقهء زوجه : نشوز زوجه موجب سقوط نفقهء او از ذمّهء زوج است ( - - - ) نشوز ) .\r\n6 . حدود : حدود با شبهات - مانند جهل به حكم يا موضوع - ساقط مىشود ( - - - ) قاعدهء درء ) ؛ چنان كه توبهء بزهكار قبل از اقامهء بيّنه ( - - - ) بيّنه ) و نيز انكار پس از اقرار به گناهِ موجب رجم ( - - - ) رجم ) از اسباب سقوط حدّ است ( - - - ) حدود ) .\r\n7 . جزيه : با اسلام آوردن كافر ذمّى ، جزيه از او ساقط مىشود ( - - - ) جزيه ) .\r\nب . حق : از ويژگيهاى حق ، قابليت آن براى اسقاط است ( - - - ) حق ) . سبب سقوط يا عام است كه نوع حقوق را دربر مىگيرد ، مانند شرط سقوط در ضمن عقد ( - - - ) شرط ضمن عقد ) و اسقاط توسط صاحب حق ، و يا خاص كه در بعضى حقوق جريان دارد ، مانند جدا شدن دو طرف معامله در خصوص حق خيار مجلس ( - - - ) خيار مجلس ) ؛ تصرف در مال خريدارى شده كه موجب سقوط خيار مىگردد ( - - - ) خيار ) و سوگند خوردن منكر كه موجب سقوط حق دعوا ( - - - ) دعوا ) مىشود .\r\n\r\n","description":"","footnote":"","page_name":" 493 ","page_number":493},
  {"content":"\r\n\r\nاز سقوط به معناى دوم در باب ديات سخن گفته‌اند .\r\nاگر كسى در ملك خود يا هر محل مُجاز چاهى بكند و ديگرى در آن سقوط كند ، چاه كَن ضامن نيست ؛ اما اگر در ملك ديگرى بدون اذن صاحبش و يا در مسير آمد و شد مردم چاهى بكند و كسى در آن بيفتد ، ضامن است ، مگر آنكه كندن چاه در راه در راستاى مصلحت عمومى باشد كه در اين صورت ، برخى قائل به عدم ضمان وى شده‌اند . 2\r\n1 . المعتبر 1 / 379 ؛ قواعد الأحكام 1 / 238 ؛ جامع المقاصد 1 / 486 * 2 . جواهرالكلام 43 / 100 - 103 .\r\n\r\nسكته\r\n\r\nسكته گرفتگى و انسداد رگهاى قلب يا وقفه در رسيدن خون به مغز و نرسيدن اكسيژن به سلولهاى عصبى آن / سكوت اندك ( - - - ) سكوت ) .\r\nاز سكته به معناى نخست به مناسبت در باب طهارت سخن گفته‌اند .\r\nتعجيل در تجهيز ( غسل ، كفن و دفن ) ميّت مستحب است ؛ ليكن در مواردى همچون سكته ، در صورت مشكوك بودن مرگ ، تاحصول اطمينان به آن ، بايد صبر كنند . زمان انتظار سه روز است و پس از سه روز بايد ميّت تجهيز شود . 1\r\n1 . المقنعة / 86 ؛ الوسيلة / 62 ؛ الجامع للشرائع / 49 .\r\n\r\nسُكر - - - ) مستى\r\n\r\nسكركه\r\n\r\nسُكُركَه [ اسكُركَه 
  ] فقّاع .\r\nسكركه به قول برخى لغويان به معناى فقّاع است . 1 برخى ديگر از اهل لغت آن را به شراب مست كنندهء بر گرفته شده از ذرت تعريف كرده‌اند . بنابر اين تعريف ، مرادف فقّاع نخواهد بود . 2 ليكن اين واژه در كلمات فقها مرادف فقّاع به كار رفته است 3 ( - - - ) فقّاع ) .\r\n1 . الإنتصار / 419 * 2 . النهاية ( ابن اثير ) ، واژهء « سكر » ؛ لسان العرب و مجمع البحرين ، واژهء « سكرك » * 3 . رسائل المحقق الكركى 3 / 216 ؛ كشف اللثام 9 / 293 ؛ مصباح الفقيه 7 / 233 .\r\n\r\nسكنى\r\n\r\nسُكنى سكونت دادن كسى در ملك خودبه رايگان / اقامت گزيدن در مكانى .\r\n\r\n","description":"","footnote":"","page_name":" 494 ","page_number":494},
  {"content":"\r\n\r\nسكنى به معناى نخست در كلمات فقها همراه دو عنوان عُمرى ( - - - ) عمرى ) و رُقبى ( - - - ) رقبى ) به كار رفته و عبارت است از مسلط كردن ديگرى بر ملك خود جهت بهره بردارى خاص ( سكونت ) از آن به رايگان ، با بقاى ملك بر ملكيت مالك آن . 1\r\nسكنى اگر مقيد به زمانى خاص - مثلا يك سال - باشد ، رقبى و چنانچه به عمر مالك يا سكونت كننده مقيد باشد عمرى ناميده مىشود . بنابر اين ، سكنى اعم از رقبى و عمرى است . البته اين در صورتى است كه در متن عقد لفظ سكنى به كار رفته باشد ، مانند آنكه مالك بگويد : سكونت اين خانه ، تا من زنده‌ام از آن تو باشد ؛ اما اگر لفظ به كار رفته در عقد ، رقبى يا عمرى باشد ، عقد ، سكنى ناميده نمىشود ، بلكه بر آن تنها عمرى يا رقبى اطلاق مىگردد . در نتيجه ، نسبت بين سكنى و آن دو ، عموم و خصوص من وجه خواهد بود ؛ زيرا با اشتمال عقد بر لفظ سكنى و تقيد آن به زمانى خاص ، هر دو عنوان سكنى و رقبى بر آن اطلاق مىشود و با اشتمال عقد بر لفظ رقبى ، تنها رقبى به آن اطلاق مىگردد . از سوى ديگر ، با اشتمال عقد بر لفظ سكنى و تقيد سكنى به عمر مالك يا سكونت كننده ، هر دو عنوان سكنى و عمرى بر آن اطلاق مىشود و در اين صورت چنانچه در متن عقد لفظ عمرى به كار رفته باشد ، تنها عمرى به آن اطلاق مىگردد . البته عمرى و رقبى از جهت متعلّق اعم از سكنى هستند ؛ زيرا متعلق سكنى تنها مسكن است ؛ در حالى كه متعلق رقبى و عمرى اعم از مسكن و ديگر اعيانى است كه انتفاع از آنها با حفظ بقاى آنها امكان پذير است ، مانند زمين ، وسيلهء نقليه ، اثاث و ابزار . از اين رو ، برخى گفته‌اند : تعريف جامعى كه هر سه عقد را دربر گيرد عبارت است از : تمليك رايگان منفعت عينى مشخص به ديگرى ، در مدتى معين .\r\nآنچه در نسبت ميان سه عقد ياد شده ذكر شد به اكثر فقها نسبت داده شده است ؛ 2 ليكن برخى گفته‌اند : نسبت ميان عقود سكنى ، رقبى و عمرى تباين است . بنابر اين ، در صورت اشتمال عقد بر لفظ سكنى ، تنها سكنى صادق است ؛ هرچند\r\n\r\n","description":"","footnote":"","page_name":" 495 ","page_number":495},
  {"content":"\r\n\r\nمقيد به زمانى خاص يا عمر مالك يا ساكن شوندهء آن باشد و در صورت اشتمال بر لفظ رقبى يا عمرى ، تنها رقبى يا عمرى صادق خواهد بود . 3\r\nبرخى فقها ، سكنى را به سكونت دادن ديگرى در ملك خود در زمانى مشخص ، به رايگان ، و رقبى را به اسكان ديگرى در ملك خود به مدت عمر مالك و عمرى را به مدت طول عمر سكونت كننده تعريف كرده‌اند . 4\r\nبعضى ديگر ، سكنى را به سكونت دادن ديگرى در خانهء خود به مدت عمر مالك يا سكونت كننده و عمرى را به قرار دادن منفعت خانه يا باغ و يا زمين براى كسى به مدت حيات او يا مالك و رقبى را به قرار دادن رقبهء ملك براى ديگرى در مدتى مشخص تعريف كرده‌اند . 5 برخى نيز سكنى را به معناى عام تعريف نموده ، ليكن رقبى و عمرى را يكى دانسته‌اند ؛ هرچند لفظ آن دو مختلف است . 6 البته به تصريح برخى ، اختلافات مطرح در تعريف اين سه عقد ، لفظى است كه ثمره‌اى بر آن مترتب نمىباشد . 7\r\nسكنى همراه رقبى و عمرى در بسيارى از كتابهاى فقهى عنوان بابى مستقل و كوچك است كه از احكام آنها در اين باب سخن گفته‌اند ؛ ليكن برخى ، احكام آن را در ذيل باب هبه ، 8 بعضى ديگر در ذيل باب وقف ، 9 برخى نيز تحت عنوان سكنى و حبس 10 مطرح كرده‌اند .\r\nعقد سكنى : سكنى از عقود است ؛ از اين رو ، به ايجاب و قبول نياز دارد و شرايط عمومى عقد ، همچون لزوم مقدم بودن ايجاب بر قبول بنابر قولى ؛ موالات عرفى ميان ايجاب و قبول ؛ منجّز بودن صيغهء عقد و بلوغ و عقل در دو طرف عقد ( متعاقدان ) در آن معتبر است .\r\nايجاب عقد سكنى با هر لفظى كه در نظر عرف بيانگر مفاد سكنى ( مسلط كردن ديگرى بر ملك خود جهت سكونت رايگان در آن ) باشد ، تحقق مىيابد ، مانند « أسكَنتُكَ هذهِ الدار ؛ تو را در اين خانه سكونت دادم » يا « لَكَ سُكنى هذهِ الدار ؛ سكونت در اين خانه از آن تو است » . قبول آن نيز توسط طرف مقابل ، با هر لفظى كه بيانگر پذيرش سكنى باشد ، محقق مىگردد .\r\n\r\n","description":"","footnote":"","page_name":" 496 ","page_number":496},
  {"content":"\r\n\r\nالبته بنا بر قول به جريان معاطات ( - - - ) معاطات ) در عقود ، ايجاب و قبول فعلى نيز كفايت مىكند ، مانند اينكه مالك به قصد اسكان كسى كليد خانهء خود را به او بدهد ، او نيز آن را بگيرد .\r\nدر عقدهاى رقبى و عمرى ، ايجاب هم با لفظ « أسكَنتُكَ » و مانند آن محقق مىشود و هم با لفظ « أعْمَرتُكَ » و « أرقَبتُكَ » و هم با فعل بيانگر آن . 11\r\nقبض : آيا در سكنى قبض ( تحويل گرفتن مسكن ) شرط است يا نه ؟ و بنابر شرط بودن آيا شرط صحّت عقد است يا شرط لزوم ؟ بر شرط بودن قبض در سكنى ادعاى اجماع شده است ؛ ليكن در اينكه شرط صحّت است يا لزوم ، اختلاف است . قول نخست به ظاهر كلام اكثر فقها نسبت داده شده است . 12 بنابر اين قول ، با مرگ مالك قبل از قبض ، عقد باطل مىشود . 13\r\nقصد قربت : آيا قصد قربت در سكنى شرط است يا نه ؟ و بنابر اشتراط ، آيا شرط صحّت است يا لزوم ؟ مسئله اختلافى است . قول به عدم اشتراط - نه در صحّت و نه در لزوم - به ظاهر كلمات اكثر يا مشهور فقها نسبت داده شده است . 14 برخى ، قصد قربت را شرط صحّت 15 و گروهى ، شرط لزوم عقد 16 دانسته‌اند .\r\nلزوم عقد سكنى : عقد سكنى - چون رقبى و عمرى - از عقود لازم است . بنابر اين - پس از تحقق - بر هم زدن آن جز با رضايت دوطرف عقد جايز نيست ؛ هرچند در اينكه قصد قربت يا قبض ، شرط لزوم است يا نه اختلاف مىباشد ، چنان كه گذشت . البته لزوم عقد در صورتى است كه عقد محدود به زمانى مشخص يا عمر مالك و يا سكونت كننده باشد ؛ اما اگر مطلق و نامحدود به زمانى باشد ، در اينكه عقد در اين صورت نيز لازم است ؛ بدين معنا كه عقد به مقدار تحقق عنوان و صدق مسماى سكونت لازم است ، و پس از تحقق آن ، مالك مىتواند سكونت كننده را بيرون كند ، يا اينكه عقد در اين صورت اصلًا - حتى به اندازهء صدق مسماى سكونت - لزوم ندارد ، اختلاف است . 17\r\nساير احكام : با عقد سكنى - و نيز رقبى و عمرى - مسكن از ملك مالك خارج نمىشود و او مىتواند آن را بفروشد\r\n\r\n","description":"","footnote":"","page_name":" 497 ","page_number":497},
  {"content":"\r\n\r\nو فروختن موجب بطلان عقد سكنى نمىگردد ؛ ليكن اگر عقد محدود به زمانى مشخص يا عمر مالك يا سكونت كننده باشد ، عقد به قوّت خود باقى است و خريدار نمىتواند قبل از آن زمان يا پيش از مرگ مالك يا ساكن ، سكونت كننده را بيرون كند . البته در صورت جهل خريدار به آن ، وى ميان فسخ عقد و امضاى معامله مخيّر خواهد بود . 18 برخى در فرض تقيد عقد سكنى به عمر ، معامله را صحيح ندانسته‌اند . 19\r\nچنانچه مدت سكنى عمر مالك باشد و ساكن شونده قبل از او بميرد ، ورثهء او تا زمان مرگ مالك ، حق سكنى دارند ؛ هرچند برخى در فرض عدم ذكر فرزندان و نسل ساكن شونده در عقد ، با مرگ او ، قول به بطلان عقد را ترجيح داده‌اند . 20\r\nاگر مدت سكنى عمر ساكن شونده باشد و مالك پيش از او بميرد ، وارثان مالك نمىتوانند ، ساكن شونده را تا زمانى كه زنده است بيرون كنند ؛ 21 ليكن از برخى قدما نقل شده است كه در صورت افزون بودن قيمت خانه از ثلث تركهء ميّت ، ورثه حق دارند او را بيرون كنند . 22\r\nآيا مقتضاى عقد سكنى و رقبى و عمرى تمليك منفعت خاص ( سكونت ) است به فردى كه سكنى براى او قرار داده شده ، يا تمليك انتفاع ؛ بدين معنا كه بهره ورى و سكونت گزيدن در ملك براى سكونت كننده باشد ، بدون آنكه منفعت آن ملك به وى انتقال يابد و يا اباحهء لازم ؟ سه احتمال متصور است . تفاوت آن سه در اين است كه بنابر احتمال نخست ( تمليك منفعت خاص ) فردى كه سكنى براى او قرار داده شده ، در صورت اطلاق عقد ، مىتواند هر گونه استفاده‌اى از آن مكان ببرد ؛ به سكونت خودش يا ديگرى ، هرچند اجنبى ، يا اينكه آن را به ديگرى اجاره يا عاريه دهد . اما بنابر احتمال دوم ( تمليك انتفاع ) در صورت اطلاق عقد ، تنها مىتواند كسانى را كه به طور معمول با وى در يك جا زندگى مىكنند - مانند همسر ، فرزندان و خدمتكار - در آن مكان اسكان دهد ؛ ليكن غير آنان را نمىتواند اسكان دهد يا آن مكان را به ديگرى اجاره يا عاريه دهد .\r\n\r\n","description":"","footnote":"","page_name":" 498 ","page_number":498},
  {"content":"\r\n\r\nبنابر احتمال سوم ( اباحهء لازم ) نيز حكم همين است با اين تفاوت كه طبق احتمال دوم ، چنانچه حق انتفاع مقيد به مرگ مالك باشد و سكونت كننده قبل از او بميرد ، اين حق به ورثهء او به ارث مىرسد ، بر خلاف احتمال سوم كه طبق آن ، حقى به ورثه منتقل نمىشود .\r\nبر حسب ظاهر ، احتمال سوم قائلى ندارد ؛ ليكن برخى مقتضاى عقد سكنى و نيز رقبى و عمرى را تمليك منفعت ، 23 و برخى ديگر تمليك انتفاع دانسته‌اند . 24 قول به عدم جواز اسكان كسانى كه بر حسب متعارف با سكونت كننده در يك جا زندگى نمىكنند ، به مشهور نسبت داده شده است . 25\r\nاز سكنى به معناى دوم در بابهاى مختلف ، همچون حج ، تجارت و احياء موات سخن گفته‌اند .\r\nسكنى و منفعت : سكنى منفعت به شمار مىرود . بنابر اين ، تمليك آن به مستأجر در ازاى اجرت ، و نيز وصيت كردن به آن و بهاى كالا قرار دادن آن در معاملات ، صحيح و جايز است . 26\r\nسكنى و حق اولويت : كسى كه در جايى همچون مدرسهء علمى كه براى طلاب علوم دينى وقف شده ، در چارچوب شرايط و ضوابط آن مدرسه ، سكونت دارد ، تا زمانى كه در آن مكان ساكن است ، نسبت به ديگران حق اولويت دارد ؛ هرچند سكونتش به درازا بكشد و كسى حق مزاحمت او را ندارد و در صورتى كه محل سكونت وى براى يك نفر تهيه شده باشد ، وى مىتواند از سكونت ديگرى در آن جا جلوگيرى كند .\r\nالبته اگر سكونت در آن مكان مدت دار باشد ، سكونت كننده بايد پس از اتمام مدت ، آن جا را ترك و مكان را تخليه كند ؛ همچنين است اگر مشروط به شرايطى باشد و او آن شرايط را از دست بدهد .\r\nخارج شدن از محل سكونت براى كارهاى ضرورى كه به طور متعارف براى آنها بيرون مىروند ، لطمه به حق سكونت در آن جا نمىزند و موجب زوال آن نمىشود ؛ ليكن اگر اين گونه نباشد و فرد با قصد بازگشت براى مدتى محل را ترك كند ، به تصريح برخى ، در صورتى كه\r\n\r\n","description":"","footnote":"","page_name":" 499 ","page_number":499},
  {"content":"\r\n\r\nخروج بدون عذر باشد ، حقش مطلقا ساقط مىشود 27 و در فرض خروج از روى عذر عرفى يا شرعى ، اختلاف است كه آيا حق او مطلقا از بين مىرود ؛ هرچند مدت خروجش كوتاه و اثاثش در آن جا باقى باشد ، يا در صورت كوتاه بودن مدت - مثلا چند روز - حق او باطل نمىشود ؛ هرچند اثاثى باقى نگذاشته باشد ، يا در صورت بقاى اثاث و طولانى نشدن مدت تا اندازه‌اى كه عرفا موجب تعطيلى مكان نگردد ، حق باقى است ، يا در صورت خروج از روى عذر ، حق مطلقا ساقط نمىشود ؛ هرچند مدت آن طولانى باشد ، يا امر او به ناظر و متولى آن مكان واگذار مىگردد و او هر گونه صلاح بداند ، انجام مىدهد . 28\r\nسكنى و خانه‌هاى مكّه : به قول مشهور ، باز داشتن حاجيان و عمره گزاران از سكونت و اقامت گزيدن در خانه‌هاى مكّه بر اهالى مكّه مكروه است 29 ( - - - ) مكّه ) .\r\n1 . مسالك الأفهام 5 / 418 ؛ الحدائق الناضرة 22 / 275 * 2 . التنقيح الرائع 2 / 332 ؛ مسالك الأفهام 5 / 418 - 419 * 3 . تحرير الأحكام 3 / 322 ؛ جواهر الكلام 28 / 136 * 4 . الكافى فى الفقه / 363 - 364 * 5 . الوسيلة / 380 * 6 . كتاب السرائر 3 / 168 - 169 * 7 . مختلف الشيعة 6 / 334 * 8 . غنية النزوع / 302 ؛ إصباح الشيعة / 350 - 351 * 9 . تذكرة الفقهاء ( ق ) 2 / 448 * 10 . شرائع الإسلام 2 / 455 * 11 . جواهر الكلام 28 / 134 و 137 - 138 ؛ مهذب الأحكام 22 / 111 - 112 * 12 . جواهر الكلام 28 / 134 - 135 ؛ تحرير الوسيلة 2 / 88 ؛ منهاج الصالحين ( خوئى ) 2 / 254 * 13 . هداية العباد ( گلپايگانى ) 2 / 163 * 14 . غاية المرام 2 / 391 ؛ جواهر الكلام 28 / 135 * 15 . الوسيلة / 380 ؛ قواعد الأحكام 2 / 402 * 16 . الكافى فى الفقه / 363 ؛ غنية النزوع / 302 ؛ إصباح الشيعة / 350 ؛ الجامع للشرائع / 367 * 17 . تذكرة الفقهاء ( ق ) 2 / 450 ؛ مسالك الأفهام 5 / 423 - 426 ؛ الحدائق الناضرة 22 / 286 - 287 ؛ جواهر الكلام 28 / 138 و 146 * 18 . تذكرة الفقهاء ( ق ) 2 / 451 ؛ الحدائق الناضرة 22 / 289 - 291 ؛ مهذب الأحكام 22 / 113 - 114 * 19 . تحرير الأحكام 3 / 323 * 20 . النهاية و نكتها 3 / 130 - 131 ؛ جواهر الكلام 28 / 142 - 143 * 21 . جواهر الكلام 28 / 143 * 22 . مختلف الشيعة 6 / 332 * 23 . تحرير الوسيلة 2 / 89 * 24 . الأحكام الواضحة ( فاضل ) / 439 * 25 . جواهر الكلام 28 / 151 - 153 * 26 . 337 ؛ مصباح الفقاهة 2 / 31 * 27 . مسالك الأفهام 12 / 436 ؛ مجمع الفائدة 7 / 514 - 515 * 28 . الدروس الشرعية 3 / 70 ؛ مسالك الأفهام 12 / 436 - 437 ؛ الروضة البهية 7 / 179 - 181 ؛ جواهر الكلام 38 / 97 - 100 * 29 . جواهر الكلام 20 / 48 .\r\n\r\nسكوت\r\n\r\nسكوت خاموش بودن و سخن نگفتن .\r\n\r\n","description":"","footnote":"","page_name":" 500 ","page_number":500},
  {"content":"\r\n\r\nاز احكام آن در فقه در بابهاى صلات ، صوم ، امر به معروف ، تجارت ، قرض ، نكاح ، لعان و قضاء و نيز در اصول فقه سخن گفته‌اند .\r\nالف . بعد فقهى\r\nحكم تكليفى : سكوت در صورت عدم وجود مرجّح براى سخن گفتن ، مستحب ، و در روايات بدان ترغيب شده است . درحديثى از امام صادق عليه السّلام آمده است : « بندهء مؤمن تا زمانى كه ساكت است ، نيكوكار نوشته مىشود ، و چون لب به سخن گشايد ، نيكوكار يا گنهكار نوشته مىشود » 1 و نيز به نقل از آن حضرت آمده است « سكوت ، گنج فراوان و زينت شخص بردبار و پوشش فرد نادان است » 2 ؛ ليكن به لحاظ عروض حالاتى ، موضوع احكامى ديگر قرار گرفته كه بدانها اشاره مىشود .\r\nدر نماز : سكوت كردن و گوش فرا دادنِ ( انصات ) مأموم هنگام قرائت امام بنابر قول مشهور مستحب است . 3 برخى آن را واجب دانسته‌اند . 4\r\nدر نماز و اثناى قرائت يا ذكر ، سكوت كردن براى شنيدن سخن گوينده‌اى مكروه است . 5\r\nدر نماز جماعتِ اخفاتى ( - - - ) اخفات ) ، مانند نماز ظهر هنگام اشتغال امام به قرائت ، بر مأموم گفتن تسبيح مستحب و سكوت كردن مكروه مىباشد . 6\r\nدر نماز بين حمد و سوره و نيز پس از اتمام سوره ، سكوت كردن به مقدار اندك ( اندازهء يك نفس كشيدن ) مستحب است . 7\r\nهنگام ايراد خطبه : در وجوب ترك سخن و خاموش بودن هنگام ايراد خطبه‌هاى نماز جمعه و گوش فرادادن به خطبه‌ها ، اختلاف مىباشد . 8 قول به وجوب به مشهور نسبت داده شده است . 9 ليكن سكوت و استماع ، هنگام ايراد خطبه‌هاى نماز عيد فطر و قربان ، مستحب است . 10\r\nهنگام قرائت قرآن : سكوت كردن و گوش دادن به آيات قرآن كريم هنگام تلاوت قارى ، مستحب است 11 ( - - - ) استماع ) .\r\nروزهء سكوت : روزهء سكوت ( صوم الصمت ) ؛ بدين گونه كه روزه دار ،\r\n\r\n","description":"","footnote":"","page_name":" 501 ","page_number":501},
  {"content":"\r\n\r\nسكوت را جزء نيّت روزه قرار دهد ، حرام است 12 ( - - - ) روزهء سكوت ) .\r\nسكوت و رضا : سكوت دلالت بر رضايت ندارد ، مگر آنكه قراين و شواهدى بر رضايت سكوت كننده وجود داشته باشد . بنابر اين ، در مواردى همچون اجازهء عقد فضولى ( - - - ) فضولى ) سكوت دلالت بر اجازه نمىكند ؛ زيرا اعم از رضايت است ؛ 13 ليكن در خصوص دختر باكره ( - - - ) باكره ) مشهور سكوت وى را در برابر پيشنهاد ازدواج ، نشانهء رضايت و اذن او به ازدواج تلقى كرده و آن را كافى دانسته‌اند . 14\r\nدر برابر بدعتها : سكوت عالمان در برابر بدعتها ( - - - ) بدعت ) جز در موارد تقيه حرام و مقابله با آن ، بر ايشان واجب است . 15\r\nسكوت دو طرف دعوا : هر گاه مدّعى و مدّعى عليه در دادگاه سكوت اختيار كنند ، بر قاضى مستحب است از آنان يا از مدّعى از ايشان بخواهد سخن بگويند و اگر گمان كند سكوت آنان به جهت ابهت و مقام او است ، به فردى ديگر دستور مىدهد كه آن را به آنان ابلاغ كند . 16\r\nسكوت مدّعى عليه در برابر مدّعى اگر به جهت عذر باشد ، مانند آنكه لال يا وحشت زده باشد ، قاضى به اقتضاى حال ، اقدام به رفع عذر مىكند ؛ اما اگر بدون عذر باشد ، قاضى او را به پاسخگويى ترغيب مىنمايد . در صورت استمرار سكوت ، در چگونگى برخورد قاضى با وى اختلاف است كه آيا او را تا زمان پاسخگويى بازداشت مىكند ، يا اينكه از باب امر به معروف با رعايت تدريج تا حدّ زدن بر او سخت مىگيرد ، يا اينكه قاضى او را به بازگرداندن قسم به مدّعى ، تهديد مىكند و به وى مىگويد : پاسخ بده و گرنه تو را خوددارى كننده از قسم شمرده ، آن را به مدعى بر مىگردانم ، و در صورت مقاومت مدّعى عليه و استمرار سكوت وى ، تهديد خود را عملى و پس از سوگند خوردن مدّعى ، به نفع او حكم مىكند ، و يا اينكه پس از سخت‌گيرى بر مدّعى عليه و اصرار وى بر سكوت ، قاضى او را تهديد مىكند . 17\r\n\r\n","description":"","footnote":"","page_name":" 502 ","page_number":502},
  {"content":"\r\n\r\nديگر احكام : هرگاه زوجه مدّعى شود شوهرش او را قذفِ موجب لعان ( - - - ) لعان ) كرده و زوج سكوت كند ، در اينكه ملزم به پاسخگويى مىشود و در صورت خوددارى زندانى مىگردد تا پاسخ دهد ، يا زوجه مىتواند پس از سكوت زوج و قبل از پاسخگويى وى ، عليه او بيّنه ( - - - ) بيّنه ) اقامه كند ، اختلاف است 18 ( - - - ) قذف ) .\r\nآيا شوهرى كه هنگام زاييدن همسرش سكوت اختيار كرده و نوزاد را از خود نفى نكرده ، پس از آن مىتواند او را از خود نفى كند ؟ مسئله اختلافى است . برخى ، انكار پس از سكوت را نافذ ندانسته‌اند ، مگر آنكه تأخير در انكار در حدّ متعارف و از روى عذر باشد ، همچون مراجعه به حاكم و مانند آن . برخى ديگر سكوت زوج را اقرار ندانسته و تا زمان عدم اقرار ، حق انكار را براى او محفوظ دانسته‌اند . 19 قول نخست منسوب به مشهور است . 20\r\nكسى كه از ديگرى طلب دارد و او از پرداخت آن امتناع مىورزد ، مستحب است به جاى اصرار و سخن گفتن با بدهكار ، نزد او برود و بدون آنكه سخنى بگويد مدتى طولانى بنشيند . 21\r\nب . بعد اصولى\r\nسكوت در مقام بيان : سكوت شارع در مقام بيان حكم نسبت به خصوصيات و قيود محتمل در آن ، نوعى ظهور و اطلاق به شمار مىرود كه براى نفى خصوصيات ، مىتوان بدان استناد كرد ؛ از اين رو ، گفته‌اند : سكوت در مقام بيان دليل حصر ( حصر مقصود در آنچه بيان شده ) است . البته اين ظهور در صورتى قابل استناد است كه معارض با دليل لفظى ديگرى نباشد . از سكوت در مقام بيان به اطلاق سكوتى يا اطلاق مقامى تعبير كرده‌اند 22 ( - - - ) اطلاق ) .\r\nسكوت معصوم عليه السّلام در برابر گفتار يا كردار صادر از شخص در محضر او يا در برابر سيره و عادت رايج در ميان مردم ، بدون وجود عذرى همچون تقيه ( - - - ) تقيّه ) تأييد و تقرير آن عمل به شمار مىرود و دلالت بر جواز آن دارد ( - - - ) تقرير ) .\r\n( - - - ) تكلّم ) ( - - - ) اجماع سكوتى )\r\n\r\n","description":"","footnote":"","page_name":" 503 ","page_number":503},
  {"content":"\r\n\r\n1 . وسائل الشيعة 12 / 184 * 2 . 185 * 3 . مستمسك العروة 7 / 253 - 254 * 4 . المقنعة / 164 * 5 . العروة الوثقى 3 / 38 * 6 . جواهر الكلام 13 / 183 * 7 . الحدائق الناضرة 8 / 190 ؛ جواهر الكلام 9 / 421 ؛ منهاج الصالحين ( خويى ) 1 / 168 * 8 . كشف اللثام 4 / 260 - 262 ؛ مفتاح الكرامة 5 / 1113 - 1119 * 9 . الحدائق الناضرة 10 / 96 * 10 . جواهر الكلام 11 / 397 * 11 . كنز العرفان 1 / 195 - 196 ؛ كشف الغطاء 3 / 464 * 12 . جواهر الكلام 17 / 125 * 13 . الروضة البهية 3 / 234 ؛ جواهر الكلام 22 / 293 و 23 / 16 * 14 . جواهر الكلام 29 / 203 - 204 ؛ مستمسك العروة 14 / 479 - 480 * 15 . تحرير الوسيلة 1 / 473 * 16 . جواهر الكلام 40 / 144 - 145 * 17 . 207 - 211 ؛ مهذب الأحكام 27 / 106 - 107 * 18 . جواهر الكلام 34 / 72 * 19 . قواعد الأحكام 3 / 184 ؛ الروضة البهية 6 / 186 * 20 . جواهر الكلام 34 / 17 - 18 * 21 . وسائل الشيعة 18 / 348 - 349 * 22 . تقريرات آية اللَّه المجدد الشيرازى 2 / 338 ؛ حقائق الأصول 1 / 176 ؛ دراسات فى علم الأصول 1 / 87 .\r\n\r\nسكون\r\n\r\nسكون ساكن بودن حرف ، مقابل حركت داشتن ( - - - ) اعراب ) ( - - - ) وقف ) / طمأنينه و آرام بودن بدن ( - - - ) استقرار ) / مقابل حركت ( - - - ) حركت ) .\r\n\r\nسكونت - - - ) سُكنى\r\n\r\nسكه\r\n\r\nسكه پول فلزى ضرب شده .\r\nسكه عبارت است از قطعه‌اى فلزى و بهادار كه معمولا بر روى آن ارزش و نام كشورى كه در آن ضرب شده يا نام فرمانروايى كه به امر او ضرب شده ، حك شده است . 1\r\nگونه‌هاى پول در دوره‌هاى پيش از اسلام و نيز در سرتاسر دورهء تمدن اسلامى بيشتر بر نظام دو فلزى ، در قالب سكه‌هاى طلا ( - - - ) دينار ) و نقره ( - - - ) درهم ) استوار بود و نسبت قيمت آنها به يكديگر از طريق مقررات ضرب سكه در ضراب خانه تعيين مىشد . 2 از آن به مناسبت در بابهاى زكات ، خمس و تجارت سخن گفته‌اند .\r\nزكات : از شرايط تعلق زكات به طلا و نقره ، مسكوك بودن آن دو به سكه‌هاى معامله يا رواج داشتن معامله با آن دو است 3 ( - - - ) زكات ) .\r\nخمس : ازچيزهايىكه خمس ( - - - ) خمس ) به آن تعلّق مىگيرد ، گنج است . در اينكه گنج تنها به سكهء طلا و نقره اطلاق مىشود يا اعم از آن دو است ، اختلاف مىباشد . 4\r\n\r\n","description":"","footnote":"","page_name":" 504 ","page_number":504},
  {"content":"\r\n\r\nتجارت : خريد و فروش سكه‌هاى رايج در ازاى اسكناس با تفاضل در قيمت ، بنابر قول مشهور جايز است و مصداق ربا ( - - - ) ربا ) به شمار نمىرود . 5\r\n( - - - ) گنج ) ( - - - ) پول ) ( - - - ) نقدين )\r\n1 . فرهنگ بزرگ سخن * 2 . دائرة المعارف بزرگ اسلامى 14 / 54 * 3 . مدارك الأحكام 5 / 115 - 116 ؛ جواهر الكلام 15 / 180 * 4 . جواهر الكلام 16 / 24 - 26 ؛ العروة الوثقى 4 / 245 * 5 . توضيح المسائل مراجع 2 / 278 .\r\n\r\nسكهء اسلام\r\n\r\nسكهء اسلام نوعى سكه ؛ مقابل سكهء كفر .\r\nسكهء اسلام ، سكه‌اى است كه اثر اسلام ( - - - ) اثر اسلام ) از قبيل نام مبارك پيامبر صلّى اللَّه عليه و آله يا شهادت به رسالت آن حضرت و يا اسم حاكم اسلامى ؛ اعم از عادل و فاسق بر آن ضرب شده باشد . 1 از آن به مناسبت در باب خمس نام برده‌اند .\r\nچنانچه در زمينى موات از دارالإسلام ( - - - ) دارالإسلام ) گنجى پيدا شود ، در صورتى كه از سكه‌هاى اسلامى باشد ، در اينكه پس از اخراج خمس آن ، از آنِ يابنده خواهد بود يا حكم لقطه ( - - - ) لقطه ) را دارد ، اختلاف است . 2\r\n( - - - ) گنج )\r\n1 . رسائل الشهيد الثانى 2 / 1236 ؛ التنقيح الرائع 1 / 337 * 2 . جواهر الكلام 16 / 29 و 39 .\r\n\r\nسكهء عادى\r\n\r\nسكهء عادى نوعى سكه ؛ مقابل سكهء اسلام .\r\nعادى ؛ يعنى قديمى و كهن . به گفتهء برخى گويا منسوب به عاد ، قوم حضرت هود عليه السّلام باشد ؛ ليكن مراد از آن در كلمات فقها سكهء مقابل سكهء اسلام ( - - - ) سكهء اسلام ) است ؛ قديمى باشد يا جديد . 1 از آن به مناسبت در باب خمس نام برده‌اند .\r\nچنانچه در زمينى موات از بلاد اسلامى سكهء عادى پيدا شود ، پس از اخراج خمس آن ، باقى مانده از آنِ يابنده خواهد بود . 2\r\n( - - - ) سكه )\r\n1 . مسالك الأفهام 1 / 463 ؛ مدارك الأحكام 5 / 374 * 2 . جواهر الكلام 16 / 39 .\r\n\r\nسكيت\r\n\r\nسُكيت دهمين اسب در مسابقه .\r\nبه نظر برخى ، سكيت همان فسكل ( آخرين اسب ) است 1 ( - - - ) اسب دوانى ) .\r\n1 . جواهر الكلام 28 / 214 .\r\n\r\n","description":"","footnote":"","page_name":" 505 ","page_number":505},
  {"content":"\r\n\r\n\r\nسگ\r\n\r\nسگ حيوان معروف .\r\nعنوان ياد شده در بابهاى طهارت ، صلات ، حج ، تجارت ، اجاره ، وقف ، وصيّت ، اطعمه و اشربه ، لقطه ، قصاص و ديات به كار رفته است .\r\nنجاست سگ : همهء انواع سگ - جز نوع دريايى آن 1 - حتى اجزاى فاقد حيات آن همچون مو و ناخن 2 و نيز رطوبتهاى بدنش از قبيل آب دهان و بينى نجس و غير قابل تطهير 3 و تذكيه 4 ( - - - ) تذكيه ) است . سگ دريايى بنابر قول مشهور پاك است . 5\r\nبراى تطهير ظرفى كه سگ آن را ليسيده يا از آن ، آب يا مايعى ديگر خورده ، بنابر مشهور بايد ابتدا آن را خاك مالى كرد و سپس دو مرتبه با آب شست . لزوم خاك مالى بنابر قول مشهور اختصاص به ولوغ ( - - - ) ولوغ ) دارد . بنابر اين ، ظرفى كه با آب دهان سگ - بدون ولوغ - يا بر اثر رطوبتى از بدن آن و يا افتادن سگ درون آن نجس شده ، نيازى به خاك مالى ندارد 6 ( - - - ) خاك مالى ) .\r\nبرخورد كردن لباس با سگ ، در صورتى كه هر دو خشك باشند ، موجب نجاست لباس نمىشود ؛ هرچند به قول مشهور ، پاشيدن مقدارى آب روى آن مستحب است . 7\r\nحرمت گوشت سگ : سگ از حرام گوشتان و بنابر آنچه در برخى روايات آمده از مسخ شدگان ( - - - ) مسوخ ) است . 8\r\nخريد و فروش و اجارهء سگ : خريد و فروش سگ ، جز سگ شكارى ( - - - ) سگ شكارى ) جايز نيست ؛ 9 ليكن به قول برخى داد و ستد توله سگ ، جهت آموزش دادن آن براى شكار جايز است . 10\r\nبسيارى از فقها سگ نگهبان خانه ، باغ ، مزرعه و گله را نيز در حكم به سگ شكارى ملحق كرده‌اند ؛ 11 ليكن برخى خريد و فروش اين نوع سگها را جايز ندانسته‌اند . 12 البته بنابر قول به عدم جواز داد و ستد ، نگهدارى آنها به منظور استفاده در نگهبانى جايز است 13 و نگهدارى غير آنها جايز نيست . 14\r\nاجاره دادن سگ شكارى و سگ نگهبان جايز است . 15\r\n\r\n","description":"","footnote":"","page_name":" 506 ","page_number":506},
  {"content":"\r\n\r\nجنايت سگ : نگهدارى و مواظبت از سگ درنده كه بى جهت به افراد حمله مىكند بر صاحبش واجب است و در صورت كوتاهى در اين امر ، ضامن جنايت سگ خواهد بود . 16\r\nاگر بر اثر تحريك سگ درنده به سوى كسى ، وى كشته شود ، در صورتى كه سگ غالباً كشنده يا قصد تحريك كننده ، كشتن طرف باشد ، تحريك كننده قصاص مىشود ؛ زيرا نقش سگ در اين صورت نقش آلت قتل است . 17\r\nاگر كسى وارد خانه‌اى شود و سگ صاحب خانه به او آسيب برساند ، در صورتى كه ورودش با اذن صاحب خانه بوده ، صاحب خانه ضامن است ، و گرنه ضمانى متوجه وى نيست . 18\r\nديهء سگ : بنابر قول مشهور ، ديهء سگ شكارى چهل درهم است . 19 برخى قدما ديهء ياد شده را به سگ سلوقى اختصاص داده‌اند ؛ 20 ليكن برخى ، مراد قدما از سگ سلوقى را همان سگ شكارى دانسته‌اند 21 ( - - - ) سگ سلوقى ) . از برخى قدما نقل شده كه ديهء سگ شكارى قيمت آن است ، به شرط آنكه از چهل درهم بيشتر نباشد . 22 بعضى گفته‌اند : مراد از سگ شكارى نوعى خاص از سگ است كه استعداد شكار كردن و آموزش ديدن براى اين منظور را دارد ، نه سگى كه بالفعل براى شكار آموزش ديده باشد . 23 ليكن در مقابل ، برخى ديگر قائل‌اند : مراد از سگ شكارى ، سگ آموزش ديده جهت شكار است و سگى كه استعداد شكار كردن - هرچند با آموزش ديدن - دارد ، اما هنوز آموزش نديده ، ملحق به آن نيست . 24\r\nدر اينكه ديهء سگ گله يك گوسفند نر است يا بيست درهم و يا بهاى خود سگ ، اختلاف است . قول دوم ، منسوب به مشهور است .\r\nديهء سگ نگهبان باغ بنابر قول مشهور بيست درهم است . برخى ديهء آن را قيمتش دانسته‌اند .\r\nديهء سگ مزرعه بنابر قول مشهور ، يك پيمانه ( قفيز ) گندم است . برخى ديهء آن را قيمت خود سگ دانسته‌اند . 25\r\nبنابر قول مشهور ، جز سگهاى ياد شده\r\n\r\n","description":"","footnote":"","page_name":" 507 ","page_number":507},
  {"content":"\r\n\r\nبراى ديگر سگها ارزش و قيمتى نيست ؛ در نتيجه ديه‌اى نخواهند داشت . برخى قدما ديهء آنها را يك زنبيل خاك ذكر كرده‌اند . 26\r\nبرخى گفته‌اند : ديهء سگ در موارد ثبوت ، در ازاى صِرف كشتن سگ است . بنابر اين ، چنانچه كسى يكى از سگهاى ياد شده را غصب كند و سپس آن را بكشد ، ضامن بيشترين مقدار از ديه و قيمت سگ است . برخى گفته‌اند : چنانچه غاصب سگ را بكشد ، ضامن بالاترين مبلغ از ديه و قيمت است و اگر سگ نزد غاصب تلف شود ، او تنها ضامن قيمت آن خواهد بود ؛ بيشتر از مقدار ديه باشد يا كمتر . برخى ، غاصب را همچون غير غاصب ، تنها ضامن ديه دانسته‌اند . 27\r\nديگر احكام : اگر سگى در چاه آب بيفتد و بميرد ، براى تطهير آن چهل دلو آب كشيده مىشود و اگر نميرد هفت دلو . كشيدن مقدار ياد شده بنابر قول مشهور متأخران ، مستحب است 28 ( - - - ) آب چاه ) .\r\nنماز گزاردن در خانه‌اى كه در آن سگ غير شكارى است مكروه مىباشد . 29\r\nمُحرمى كه سگ خود را به سوى شكار فرستاده و سگ آن را كشته ، ضامن است و چنانچه حيوان در حرم ( - - - ) حرم ) باشد ، دو كفّاره بر عهده‌اش مىآيد ؛ يكى كفّارهء صيد در حال احرام و ديگرى كفّارهء صيد در حرم . 30\r\nسگهايى كه تملّك آنها جايز است ، از قبيل سگ شكارى ، وقف كردن 31 و وصيّت 32 به آنها نيز جايز مىباشد .\r\nاگر سگى با گوسفندى آميزش كند و بچه‌اى متولد گردد ، عنوان هريك از آن دو كه بر بچه صادق باشد ، حكم همان را خواهد داشت . 33\r\nدر جواز گرفتن سگ گم شدهء قابل تملّك همچون سگ شكارى ، اختلاف است . بنابر قول به جواز ، تا يك سال اعلام مىكند و پس از آن چنانچه صاحبش پيدا نشود ، مىتواند از آن استفاده كند ، ليكن در صورت تلف ، ضامن قيمت آن است . 34\r\n1 . جواهر الكلام 5 / 366 ؛ العروة الوثقى 1 / 138 * 2 . جواهر الكلام 5 / 331 ؛ العروة الوثقى 1 / 138 * 3 . جواهر الكلام 5 / 366 ؛ العروة الوثقى 1 / 138 * 4 . العروة الوثقى 1 / 283 * 5 . جواهرالكلام 5 / 368 *\r\n\r\n","description":"","footnote":"","page_name":" 508 ","page_number":508},
  {"content":"\r\n\r\n6 . 6 / 355 - 361 * 7 . 202 * 8 . مستند الشيعة 15 / 99 - 101 ؛ جواهر الكلام 36 / 196 - 197 * 9 . جواهر الكلام 22 / 136 * 10 . نهاية الإحكام 2 / 462 ؛ الروضة البهية 3 / 209 * 11 . الوسيلة / 248 ؛ كتاب السرائر 2 / 220 ؛ مختلف الشيعة 5 / 12 ؛ الدروس الشرعية 3 / 168 ؛ مسالك الأفهام 3 / 135 ؛ جواهرالكلام 22 / 137 * 12 . المقنعة / 589 ؛ النهاية / 364 ؛ شرائع الإسلام 2 / 265 * 13 . الخلاف 3 / 183 ؛ المبسوط 2 / 166 * 14 . تحرير الأحكام 2 / 258 ؛ كتاب السرائر 2 / 215 * 15 . مسالك الأفهام 3 / 135 * 16 . جواهرالكلام 43 / 129 * 17 . 42 / 42 * 18 . 43 / 134 * 19 . مفاتيح الشرائع 2 / 160 * 20 . النهاية / 780 ؛ المقنعة / 769 * 21 . منتهى المطلب ( ق ) / 1009 * 22 . مختلف الشيعة 9 / 423 - 424 * 23 . مجمع الفائدة 14 / 350 * 24 . جواهر الكلام 43 / 398 * 25 . 393 - 397 ؛ مبانى تكملة المنهاج 2 / 428 - 431 * 26 . جواهر الكلام 43 / 397 * 27 . 398 - 399 * 28 . 1 / 233 و 254 * 29 . العروة الوثقى 2 / 400 * 30 . جواهر الكلام 20 / 289 * 31 . 28 / 18 * 32 . 316 * 33 . 5 / 368 - 369 * 34 . 38 / 254 .\r\n\r\nسگ آبى\r\n\r\nسگ آبى جانورى آبزى .\r\nسگ آبى ، جانورى با اندام دراز و به نسبت باريك و دم بلند است كه بيشتر شبها بيرون مىآيد و شناگر ماهرى است . 1 از احكام آن در بابهايى نظير طهارت و اطعمه و اشربه سخن گفته‌اند .\r\nسگ آبى بنابر قول مشهور پاك است ؛ 2 ليكن گوشت آن حرام مىباشد . 3 برخى قدما قائل به نجاست سگ آبى همچون سگ خشكى شده‌اند . 4 برخى گفته‌اند : سگ آبى اگر دندان نيش داشته باشد حرام گوشت و گرنه ، حلال گوشت است . 5\r\n( - - - ) خز ) ( - - - ) جند )\r\n1 . فرهنگ بزرگ سخن * 2 . كفاية الأحكام 1 / 59 ؛ جواهرالكلام 5 / 368 * 3 . جواهرالكلام 36 / 253 * 4 . كتاب السرائر 2 / 220 * 5 . الحدائق الناضرة 7 / 66 - 67 .\r\n\r\nسگ سلوقى\r\n\r\nسگ سَلوقى : نوعى سگ ، منسوب به سلوق .\r\nسلوق نام آبادىاى در يمن است كه بيشتر سگهاى آن شكارى بودند و سگ منسوب به آن را سگ سلوقى مىگفتند . از آن در باب تجارت و ديات نام برده‌اند .\r\nبرخى قدما جواز خريد و فروش سگ شكارى را به نوع سلوقى آن اختصاص داده‌اند . 1\r\nديهء سگ شكارى ( - - - ) سگ شكارى ) چهل درهم است . برخى قدما اين مقدار ديه را به سگ سلوقى اختصاص داده‌اند ؛ 2\r\n\r\n","description":"","footnote":"","page_name":" 509 ","page_number":509},
  {"content":"\r\n\r\nليكن برخى گفته‌اند : مراد آنان از سگ سلوقى ، سگ شكارى است ؛ از اين جهت كه بيشتر سگهاى سلوقى شكارىاند و علت تعبير از سگ شكارى به سگ سلوقى ، ورود آن در روايت است كه مراد از آن در روايت نيز سگ شكارى مىباشد . 3\r\n( - - - ) سگ )\r\n1 . المقنعة / 589 ؛ النهاية / 364 * 2 . المقنعة / 769 ؛ النهاية / 780 * 3 . منتهى المطلب ( ق ) / 1009 .\r\n\r\nسگ شكارى\r\n\r\nسگ شكارى سگ آموزش ديده براىشكار .\r\nاز آن در باب صيد و ذباحه نام برده‌اند .\r\nحلّيت شكار با سگ شكارى : از ميان حيوانات شكارى - همچون ببر ، باز و عقاب - تنها سگ شكارى است كه شكار توسط آن با شرايطى كه ذكر خواهد شد حلال است . البته اگر شكار زنده به دست شكارچى بيفتد و ذبح شرعى گردد ، تفاوتى ميان سگ شكارى و غير آن نخواهد بود . 1\r\nشرايط : شرايط حلّيت شكار با سگ شكارى به سه دسته تقسيم مىشود :\r\nالف . شرايط سگ شكارى : حلّيت شكار با سگ شكارى مشروط به آموزش ديده بودن آن است كه تحقق عرفى آن منوط به سه شرط است :\r\n1 و 2 . هر زمان كه شكارچى آن را پى شكار بفرستد ، برود و هر وقت باز دارد باز ايستد .\r\n3 . عادت به خوردن شكار خود نداشته باشد . خوردن گاه و بى گاه زيان به عنوان شكارى بودن نمىزند ؛ چنان كه عادت داشتن به خوردن خونى كه از شكار مىريزد ، منافاتى با عنوان شكارى بودن آن ندارد . 2\r\nب . شرايط شكارچى : حلّيت شكار شكارچى مشروط به اين است كه وى :\r\n1 . مسلمان يا در حكم مسلمان - مانند فرزند نابالغ مميّز مسلمان - باشد . بنابر اين ، شكار كافر حلال نيست ؛ گرچه در حلّيت شكار يهودى و مسيحى اختلاف است . 3\r\nچنانچه سگ توسط غير شكارچى آموزش ديده باشد ، آيا در حلّيت شكار ، مسلمان بودن آموزش دهنده شرط است يا شكارچى ؟ مشهور قول دوم است . 4\r\n\r\n","description":"","footnote":"","page_name":" 510 ","page_number":510},
  {"content":"\r\n\r\n2 . سگ را براى شكار بفرستد . بنابر اين ، چنانچه سگ بدون فرستادن شكارچى شكار كند ، شكارش حلال نخواهد بود ؛ اما اگر پس از حركت سگ به سمت شكار شكارچى آن را متوقف كند و سپس براى شكار بفرستد ، شكارش حلال خواهد بود . 5\r\nهرگاه شكارچى ، سگ را به سوى تعدادى از حيوانات بفرستد و سگ تنها يكى از آنها را شكار كند ، شكار حلال است ؛ اما اگر شكارچى بدون اينكه شكار را ببيند ، سگ را بفرستد و سگ به طور اتفاقى شكار كند ، شكار حلال نيست . 6\r\n3 . هنگام فرستادن سگ ، نام خدا را با گفتن « بسم اللَّه » و مانند آن به زبان آورد و چنانچه از روى عمد آن را نگويد ، شكار حلال نيست ؛ اما اگر ترك آن از روى فراموشى باشد ، شكار حلال است . در اينكه زمان گفتن « بسم اللَّه » هنگام فرستادن سگ به سوى شكار است ، و در نتيجه اگر پس از فرستادن و قبل از رسيدن به شكار « بسم اللَّه » بگويد كفايت نمىكند ، يا گفتن « بسم اللَّه » در حالت دوم نيز در حلّيت شكار كفايت مىكند ، اختلاف است . 7\r\n4 . اطمينان داشته باشد كه شكار توسط سگ كشته شده است . بنابر اين ، چنانچه شكار در حالى كه حيات مستقر ( - - - ) حيات ) داشته ، از ديد او پنهان گردد و سپس آن را مرده بيابد و نداند كه توسط سگ كشته شده يا نه ، حلال نيست ؛ ليكن اگر حياتش غير مستقر بوده ، حلال است . 8\r\nج . شرايط شكار : حيوانى شكار آن توسط سگ شكارى حلال است كه وحشى و غير رام باشد ؛ خواه در اصل ، مانند بز كوهى يا آنكه ابتدا اهلى بوده و سپس وحشى شده باشد . 9\r\n( - - - ) سگ )\r\n1 . جواهرالكلام 36 / 8 - 9 * 2 . 18 - 24 * 3 . 26 * 4 . 43 - 45 * 5 . 27 - 28 * 6 . 45 - 46 * 7 . 31 - 33 * 8 . 37 - 39 * 9 . 48 .\r\n\r\nسگ گله - - - ) سگ\r\n\r\nسگ نگهبان - - - ) سگ\r\n\r\n","description":"","footnote":"","page_name":" 511 ","page_number":511},
  {"content":"\r\n\r\n\r\nسل\r\n\r\nسِل بيمارى عفونى مزمن كه باعث تشكيل‌كانونهاى عفونى مشخصى در بدن مىشود .\r\nاز آن به مناسبت در باب وصيّت نام برده‌اند .\r\nبنابر ديدگاه جمعى از فقها ، انسان در بيمارى منجر به مرگ نمىتواند در افزون بر يك سوم مال خود - به بخشيدن ، وقف كردن و مانند آن - تصرف كند . برخى ، بيمارى منجرّ به مرگ را بيمارى خطرناكى دانسته‌اند كه غالبا سبب مرگ مىگردد . در اينكه سل از مصاديق بيمارى خطرناك است يا نه ، اختلاف است . قائلان به قول نخست ، برخى بخش آغازين و برخى بخش پايانى بيمارى سل را خطرناك دانسته‌اند . 1\r\n1 . شرائع الإسلام 2 / 488 ؛ تذكرة الفقهاء ( ق ) 2 / 523 ؛ جواهر الكلام 28 / 461 - 462 .\r\n\r\nسلاح\r\n\r\nسلاح ابزار جنگى .\r\nسلاح به ابزارى اطلاق مىشود كه براى نبرد با دشمن ساخته شده است ؛ خواه براى حفظ بدن در برابر يورش دشمن باشد ، مانند كلاه خود ، سپر و زره ، يا براى تهاجم و ضربه زدن به دشمن ، مانند تفنگ ، شمشير و نيزه . از آن در بابهاى صلات ، حج ، جهاد ، تجارت ، سبق و رمايه ، صيد و ذباحه ، ارث و حدود سخن گفته‌اند .\r\nصلات : بنابر قول مشهور ، نماز گزاردن در جايى كه سلاح آشكار پيش روى نماز گزار قرار دارد ، مكروه است . برخى قائل به حرمت شده‌اند . 1\r\nبه تصريح برخى ، آشكار كردن سلاح در مسجد مكروه است ؛ 2 چنان كه آويختن سلاح در مسجد اكبر مكروه مىباشد . در غير مسجد اكبر ، آويختن در غير جهت قبله كراهت ندارد . 3 البته در اينكه مراد از مسجد اكبر ، مسجد الحرام ( - - - ) مسجد الحرام ) است يا مسجد جامع شهر ( - - - ) مسجد جامع ) اختلاف است . 4\r\nهمراه بردن سلاح هنگام بيرون رفتن براى نماز عيد ( - - - ) نماز عيد ) در فرض نداشتن عذر - همچون بيم از دشمن - كراهت دارد . 5\r\n\r\n","description":"","footnote":"","page_name":" 512 ","page_number":512},
  {"content":"\r\n\r\nهمراه داشتن سلاح هنگام اقامهء نماز خوف ( - - - ) نماز خوف ) براى هر دو گروه نماز گزاران و نگهبانهاى آنان ، واجب است . از برخى قدما استحباب آن براى نماز گزاران نقل شده است . 6\r\nحج : بنابر قول مشهور ، حمل سلاح براى محرم ( - - - ) احرام ) جز در حال ضرورت جايز نيست . برخى ، آن را مكروه دانسته‌اند . 7\r\nهمراه داشتن سلاح در سفر مستحب است ؛ 8 ليكن ورود به حرم ( - - - ) حرم ) با سلاح مكروه است ، مگر آنكه روى آن پوشيده باشد . 9\r\nجهاد : به تصريح قرآن كريم ، 10 مسلمانان بايد هميشه براى جهاد و دفاع آمادگى داشته باشند و نيرو و ابزار جنگ را از پيش فراهم كنند . 11 از مصارف بيت المال ( - - - ) بيت المال ) خريد ابزار مورد نياز سپاه اسلام است . 12\r\nدر جنگ با دشمنان اسلام ، سلاح كشتهء آنان جزء سلب ( - - - ) سلب ) به شمار مىرود و با شرايطى از آنِ قاتل او است نه جزء غنايم جنگى . 13\r\nسزاوار است حاكم اسلامى امورى را بر ذمّيان ( - - - ) اهل ذمّه ) شرط كند كه ممنوعيت شمشير به خود آويختن و تهيه و همراه داشتن سلاح از آن جمله است . 14\r\nتجارت : فروش سلاح به دشمنان دين كه در حال جنگ با مسلمانان اند يا به انگيزهء تجهيز و تقويت آنان عليه مسلمانان ، هرچند در حال جنگ نباشند ، حرام و معامله باطل است . برخى ، فروش آن را در هر وضعيت حرام دانسته‌اند . 15\r\nسبق و رمايه : مسابقهء تير اندازى با تير و كمان و نيز بنابر قول برخى معاصران با اسلحهء جديد جنگى با شرط بندى جايز است . 16\r\nصيد و ذباحه : كشتن شكار با سلاح سرد و گرم با شرايطى موجب حلال شدن آن خواهد شد ( - - - ) آلات صيد ) .\r\nارث : سلاح شمشير جزو حبوه ( - - - ) حبوه ) است و به پسر بزرگ ميّت به ارث مىرسد . ديگر سلاحها ، همچون تفنگ و خنجر جزو حبوه به شمار نمىرود . 17 برخى ، در اين نوع سلاحها احتياط را در مصالحه با ديگر وارثان دانسته‌اند . 18\r\n\r\n","description":"","footnote":"","page_name":" 513 ","page_number":513},
  {"content":"\r\n\r\nحدود : كسى كه به قصد ترساندن مردم سلاح بر كشد و يا اقدام به حمل آن كند محارب به شمار رفته ، حدّ محاربه بر وى جارى مىگردد 19 ( - - - ) محاربه ) .\r\n1 . الخلاف 1 / 506 ؛ مختلف الشيعة 2 / 109 * 2 . ذكرى الشيعة 3 / 135 ؛ الحدائق الناضرة 7 / 286 * 3 . البيان / 136 ؛ ذكرى الشيعة 3 / 124 ؛ كشف الغطاء 3 / 84 * 4 . الحدائق الناضرة 7 / 299 ؛ بحار الأنوار 83 / 364 * 5 . جواهرالكلام 11 / 390 * 6 . الحدائق الناضرة 11 / 282 - 283 ؛ جواهر الكلام 14 / 174 - 175 * 7 . جواهر الكلام 18 / 422 * 8 . وسائل الشيعة 11 / 425 * 9 . مستند الشيعة 13 / 326 * 10 . انفال / 60 * 11 . فقه القرآن 1 / 333 * 12 . المبسوط 2 / 75 * 13 . جواهرالكلام 21 / 190 * 14 . قواعد الأحكام 1 / 483 * 15 . جواهر الكلام 22 / 28 - 30 * 16 . منهاج الصالحين ( خويى ) 2 / 119 ؛ منهاج الصالحين ( سيستانى ) 2 / 159 * 17 . الروضة البهية 8 / 110 - 111 * 18 . منهاج الصالحين ( خويى ) 2 / 361 * 19 . جواهر الكلام 41 / 564 .\r\n\r\nسلاخى - - - ) قصابى\r\n\r\nسلام\r\n\r\nسلام تحيّت گفتن با صيغهء سلام / سلام نماز ( - - - ) تسليم ) .\r\nاز سلام به معناى نخست در باب صلات سخن گفته‌اند .\r\nاهميت سلام : در قرآن كريم از سلام به عنوان تحيت بهشتيان نام برده 1 و بدان امر شده است . 2\r\nچنان كه در روايات ، از سنتهاى رسول خدا صلّى اللَّه عليه و آله و از مستحبات مؤكد شمرده شده است . ابتدا به سلام و مقدم داشتن آن بر هر سخنى ، سلام كردن به كودكان و افشاى سلام ؛ يعنى سلام كردن به هر كس كه انسان با او برخورد مىكند ، مورد تأكيد و سفارش قرار گرفته است . 3\r\nحكم سلام : پيشى گرفتن در سلام به مسلمانان ، مستحب مؤكّد و ترك آن مكروه است ، 4 مگر نمازگزار كه ابتدا به سلام براى او جايز نيست . 5 برخى ، سلام كردن به نمازگزار را مكروه دانسته‌اند . 6 در مقابل ، برخى تفاوتى ميان نمازگزار و غير نمازگزار نگذاشته ، سلام كردن را مطلقا ، حتى به نمازگزار ، مستحب دانسته‌اند ؛ 7 بلكه عدم كراهت سلام كردن به نمازگزار به مشهور نسبت داده شده است . 8\r\nبه تصريح برخى ، سلام كردن به كافر جز هنگام ضرورت جايز نيست . 9\r\n\r\n","description":"","footnote":"","page_name":" 514 ","page_number":514},
  {"content":"\r\n\r\nسلام كردن زن به مرد نامحرم و عكس آن ، در صورتى كه بيم فتنه و افتادن در گناه نباشد جايز است . 10 قول به حرمت سلام كردن زن به مرد نامحرم به مفهوم كلمات بسيارى از فقها نسبت داده شده است . 11 البته برخى به كراهت سلام كردن مرد بر زن جوان نامحرم تصريح كرده‌اند . 12\r\nسلام كردن ، مستحب كفايى است و در جايى كه جمعى وارد بر كسى مىشوند با سلام كردن يكى از آنان ، استحباب آن از ديگران ساقط مىگردد ؛ 13 ليكن برخى در فرض ياد شده قائل به بقاى اصل استحباب براى ديگران شده و گفته‌اند : تنها مؤكد بودن آن برداشته مىشود . 14\r\nصيغهء سلام : معروف ميان فقها تحقق ابتدا به سلام با هر يك از چهار صيغهء : « سلامٌ عليك ، السّلامُ عليك ، سلامٌ عليكم و السّلام عليكم » است ؛ 15 ليكن در اينكه سلام تنها با چهار تركيب ياد شده ( با تقدم كلمهء سلام بر ظرف ) تحقق مىيابد يا نه ، اختلاف است . برخى ، تنها چهار تركيب بالا را تحقق بخش سلام دانسته و سلام كردن به ديگر تركيبها همچون « عليك و عليكم السلام » ( با تقدم ظرف بر سلام ) را صحيح ندانسته‌اند ؛ در نتيجه جواب آن واجب نخواهد بود . 16 برخى ديگر صيغه‌هاى سلام را « سلام عليك ، سلام عليكم ، السّلام عليكم ، و عليكم السّلام » دانسته‌اند . 17\r\nدر مقابل ، برخى گفته‌اند : سلام كردن به آنچه عنوان تحيت ( - - - ) تحيت ) و سلام بر آن صادق است ، تحقق مىيابد ؛ خواه با تركيب « سلام عليكم » باشد يا « عليكم السّلام » و يا « سلام » به تنهايى ؛ در نتيجه با هر صيغه‌اى ادا شود ، پاسخ آن واجب خواهد بود . 18\r\nپاسخ سلام : سلام كردن مستحب ، بلكه افضل از پاسخ آن است ، ليكن پاسخ آن حتى بر نمازگزار واجب است . 19 البته وجوب آن كفايى است ( - - - ) وجوب كفايى ) و با پاسخ دادن فردى از ميان جمع ، از ديگران ساقط مىشود . 20\r\nپاسخ سلام واجب فورى است ؛ 21 بدين معنا كه سلام شونده بايد در پاسخ دادن\r\n\r\n","description":"","footnote":"","page_name":" 515 ","page_number":515},
  {"content":"\r\n\r\nشتاب كند ؛ در حدّى كه عرف او را تارك آن نداند . بنابر اين ، پاسخگويى پس از اتمام كلمه يا كلام در صورتى كه سلام در اثناى آن صورت گرفته باشد ، ضررى به فورى بودن نمىرساند . 22\r\nبنابر قول مشهور ، پاسخ سلام بايد به گونه‌اى باشد كه سلام كننده آن را بشنود ؛ 23 ليكن برخى در وجوب آن ترديد كرده‌اند ؛ 24 بلكه بعضى در حال نماز ، پاسخ آهسته را نيز جايز دانسته‌اند . 25\r\nپاسخ سلام كودك مميّز نيز واجب است ؛ ليكن در صورتى كه سلام بر جمع باشد ، در جواز اكتفا به پاسخ وى ، اختلاف است . 26 برخى ، پاسخ دادن به سلام كودك مميّز را واجب ندانسته‌اند . 27\r\nدر اينكه پاسخ سلام كافر واجب است يا نه اختلاف است . 28\r\nبنابر قول به حرمت سلام كردن زن بر مرد نامحرم و عكس آن ، آيا در صورت سلام كردن ، پاسخ آن واجب است يا نه مسئله اختلافى است . 29\r\nپاسخ به سلام كتبى ( نامه ) واجب نيست ؛ هرچند مستحب است ؛ 30 ليكن بنابر قول به وجوب جواب نامه ، پاسخگويى به سلام مندرج در آن نيز واجب خواهد بود . 31\r\nپاسخگويى به سلام با واسطه واجب نيست ؛ هرچند استحباب دارد و مستحب است پاسخ دهنده خطاب به واسطه بگويد : « عليك و عليه السّلام » . 32 برخى ، در اين فرض نيز رد سلام را واجب دانسته‌اند . 33\r\nپاسخ دادن به سلام غلط نيز واجب است ، مگر آنكه غلط به حدّى فاحش باشد كه عنوان سلام و تحيت بر آن صدق نكند . 34\r\nچگونگى پاسخ : پاسخ به سلام در غير حال نماز با لفظ « عليكم » يا « عليك السّلام » تحقق مىيابد ؛ ليكن در اينكه منحصر به كيفيت ياد شده است يا به ديگر صيغه‌ها نيز ، همچون « سلام عليكم » محقق مىشود ، اختلاف است . 35\r\nبنابر قول مشهور ، در جواب سلام كافر « عليك » گفته مىشود ؛ 36 ليكن در وجوب اكتفا به آن و عدم ضميمهء « سلام » يا جواز پاسخ به غير آن ، اختلاف است . 37\r\n\r\n","description":"","footnote":"","page_name":" 516 ","page_number":516},
  {"content":"\r\n\r\nدر پاسخ سلام در حال نماز بنابر قول مشهور ، مماثلت آن با سلام شرط است . بنابر اين ، اگر كسى با صيغهء « سلام عليكم » بر نمازگزار سلام كند ، بر او واجب است در پاسخ « سلام عليكم » بگويد و پاسخ دادن به صيغهء ديگر جايز نيست . 38 برخى ، مماثلت را واجب ندانسته و گفتن « عليكم السّلام » در پاسخ « سلام عليكم » را در حال نماز نيز جايز دانسته‌اند . 39\r\nچنانچه كسى با صيغهء « عليكم السّلام » به نمازگزار سلام كند ، آيا پاسخگويى به آن بر او جايز است و در صورت جواز آيا بايد جواب همانند سلام باشد يا با صيغهء « سلام عليكم » ؟ مسئلهء اختلافى است . 40\r\nآيا نماز گزار مىتواند جواب سلام را نيكوتر از سلام بدهد ، مانند آنكه در پاسخ « سلام عليكم » بگويد « سلام عليكم و رحمة اللَّه » ؟ اختلاف است . 41\r\nهرگاه يكى از نمازگزاران سلام را پاسخ دهد ، آيا پاسخگويى بر ديگران نيز جايز بلكه مستحب است ، يا نه ؟ مسئله اختلافى است . 42\r\nهرگاه نماز گزار پاسخ سلام را ندهد و نماز را ادامه دهد ، آيا نمازش باطل مىگردد ؟ مسئله اختلافى است . 43\r\nسلام بر خود و اهل مجلس : مستحب است انسان وقتى وارد خانه‌اى مىشود كه كسى در آن نيست ، برخود اين گونه سلام كند : « السّلامُ عَلَيْنا مِنْ عِنْدِ رَبّنا » 44 همچنين سلام كردن به حاضران در مجلس هنگام برخاستن از آن و خدا حافظى از آنان مستحب است ؛ 45 ليكن در استحباب يا وجوب پاسخ به آن اختلاف است . 46\r\nآداب سلام : پاسخ دادن سلام به نيكوتر از آن در غير نماز ، مستحب و مورد تأكيد قرآن كريم است . 47 نيكويى با گفتن « عليكم السّلام و رحمة اللَّه و بركاته » در پاسخ « سلام عليكم » تحقق مىيابد . 48\r\nآغاز كردن به سلام براى اينان مستحب است : سواره به پياده ؛ ايستاده به نشسته ؛ جمع اندك به جمع انبوه و كوچك‌تر به بزرگ‌تر . 49 چنان كه هنگام سلام كردن فشردن دست غير مسافر و در آغوش گرفتن مسافر مستحب است . 50\r\n\r\n","description":"","footnote":"","page_name":" 517 ","page_number":517},
  {"content":"\r\n\r\n1 . يونس / 10 * 2 . نور / 61 * 3 . وسائل الشيعة 12 / 55 - 63 * 4 . 57 * 5 . العروة الوثقى 3 / 15 * 6 . مستند الشيعة 7 / 66 - 67 ؛ العروة الوثقى 3 / 24 * 7 . الحدائق الناضرة 9 / 89 - 90 * 8 . مجمع الفائدة 3 / 122 * 9 . الحدائق الناضرة 9 / 84 - 85 ؛ مستند الشيعة 7 / 74 * 10 . الحدائق الناضرة 9 / 83 ؛ مستند الشيعة 7 / 73 ؛ العروة الوثقى 3 / 25 * 11 . مجمع الفائدة 3 / 120 * 12 . غنائم الأيام 3 / 237 * 13 . تذكرة الفقهاء 9 / 20 ؛ الحدائق الناضرة 9 / 75 * 14 . جواهر الكلام 11 / 106 * 15 . 103 * 16 . الحدائق الناضرة 9 / 72 * 17 . كتاب السرائر 1 / 236 * 18 . مختلف الشيعة 2 / 204 ؛ جواهر الكلام 11 / 104 * 19 . مفتاح الكرامة 4 / 973 ؛ مستند الشيعة 7 / 67 * 20 . جواهر الكلام 11 / 106 * 21 . مفتاح الكرامة 4 / 969 ؛ جواهرالكلام 11 / 111 * 22 . ذخيرة المعاد / 367 ؛ الحدائق الناضرة 9 / 81 * 23 . ذخيرة المعاد / 366 ؛ جواهر الكلام 11 / 108 * 24 . مجمع الفائدة 3 / 119 - 120 * 25 . المعتبر 2 / 264 * 26 . الحدائق الناضرة 9 / 75 - 76 ؛ مستند الشيعة 7 / 71 ؛ جواهر الكلام 11 / 107 * 27 . مفتاح الكرامة 4 / 967 - 968 * 28 . 972 - 973 ؛ مستند الشيعة 7 / 74 * 29 . مفتاح الكرامة 4 / 972 ؛ جواهر الكلام 11 / 117 - 118 * 30 . جواهر الكلام 11 / 110 - 111 * 31 . الحدائق الناضرة 9 / 82 ؛ مستند الشيعة 7 / 73 * 32 . الحدائق الناضرة 9 / 82 * 33 . مستند الشيعة 7 / 73 * 34 . 69 ؛ جواهر الكلام 11 / 107 ؛ العروة الوثقى 3 / 19 * 35 . الحدائق الناضرة 9 / 70 - 71 ؛ مفتاح الكرامة 4 / 973 - 974 ؛ جواهر الكلام 11 / 114 - 115 * 36 . مستند الشيعة 7 / 74 * 37 . 74 ؛ مفتاح الكرامة 4 / 973 ؛ مستمسك العروة 6 / 569 - 570 * 38 . جواهر الكلام 11 / 101 * 39 . كتاب السرائر 1 / 236 ؛ مختلف الشيعة 2 / 203 ؛ مستند الشيعة 7 / 68 * 40 . مفتاح الكرامة 4 / 963 - 964 ؛ مستمسك العروة 6 / 557 - 558 ؛ مستند العروة ( الصلاة ) 4 / 487 - 489 ؛ مهذب الأحكام 7 / 189 - 190 * 41 . مفتاح الكرامة 4 / 964 ؛ جواهر الكلام 11 / 103 * 42 . مفتاح الكرامة 4 / 966 - 967 ؛ جواهر الكلام 11 / 108 * 43 . مفتاح الكرامة 4 / 969 - 971 * 44 . وسائل الشيعة 12 / 80 - 81 * 45 . 83 * 46 . تذكرة الفقهاء 9 / 23 ؛ بحار الأنوار 84 / 276 ؛ غنائم الأيام 3 / 236 ؛ صراط النجاة 3 / 291 * 47 . نساء / 86 * 48 . تحرير الوسيلة 1 / 187 * 49 . العروة الوثقى 3 / 26 * 50 . وسائل الشيعة 12 / 73 .\r\n\r\nسلامتى\r\n\r\nسلامتى : سالم و بى عيب بودن ؛ بيمار نبودن .\r\nاز آن در بابهاى طهارت ، صلات ، زكات ، حج ، جهاد ، نكاح ، كفّارات ، لعان ، قصاص و ديات سخن گفته‌اند .\r\nطهارت : مستحب است انسان در حال سلامتى كفن ، سدر و كافور خود را تهيّه كند . 1\r\nصلات : از شرايط وجوب حضور در نماز جمعه ، بيمار نبودن است ؛ چنان كه سلامت از كورى و لنگى نيز شرط وجوب آن است 2 ( - - - ) نماز جمعه ) .\r\nدر اينكه سلامت از جذام ( - - - ) جذام ) ، برص ( - - - ) پيسى ) و كورى ( - - - ) نابينايى )\r\n\r\n","description":"","footnote":"","page_name":" 518 ","page_number":518},
  {"content":"\r\n\r\nاز شرايط امامت نماز جمعه و جماعت است يا نه ، اختلاف است . 3\r\nزكات : در زكات انعام ثلاثه ( گاو ، گوسفند و شتر ) در صورت سالم بودن تعداد نصاب ، پرداخت حيوان معيوب و بيمار كفايت نمىكند . 4\r\nحج : وجوب حج مشروط به استطاعت و تحقق استطاعت منوط به متمكن بودن فرد از امورى ، از جمله برخوردارى از سلامت و توانايى جسمى براى رفتن به مكه و به جا آوردن مناسك حج است 5 ( - - - ) استطاعت ) .\r\nاز شرايط قربانى در حج ، سالم بودن آن است . بنابر اين ، قربانى لنگ و يا يك چشم كفايت نمىكند 6 ( - - - ) قربانى ) .\r\nجهاد : از شرايط وجوب جهاد ابتدايى ، سلامت از كورى ، زمين‌گيرى و بيمارى بازدارنده از دويدن و سوار شدن است . 7\r\nنكاح : مستحب است عقيقه سالم و بى عيب باشد 8 ( - - - ) عقيقه ) .\r\nآيا در حضانت ( - - - ) حضانت ) ، سلامت از بيمارى مسرى خطرناك ، از قبيل پيسى و جذام ، شرط است يا نه ؟ مسئله اختلافى است . 9\r\nلعان : از شرايط صحّت لعان ، سلامت ملاعَنه ( زن لعان شده ) از كرى و لالى است 10 ( - - - ) لعان ) .\r\nكفّارات : از شرايط برده‌اى كه به عنوان كفّاره آزاد مىشود ، سالم بودن او از عيبهايى است كه موجب آزادى قهرى وى مىگردد ، مانند كورى ، جذام و زمين گيرى . 11\r\nقصاص : از شرايط قصاص اعضاى بدن ، همسانى عضو آسيب رساننده با عضو آسيب ديده از حيث سالم و شَل بودن است . بنابر اين ، دست سالم در برابر دست شل قصاص نمىشود ؛ ليكن اگر عضو جانى شَل باشد ، در برابر عضو سالم قصاص مىشود 12 ( - - - ) قصاص ) .\r\nديات : از شرايط حيوان پرداختى به عنوان ديهء قتل ، سالم بودن آن از عيب و بيمارى ( معيوب و بيمار نبودن ) است ؛ چنان كه سلامت از عيب در ديگر چيزيهايى كه به عنوان ديه پرداخت مىگردد نيز شرط است . 13\r\n( - - - ) بيمارى )\r\n1 . توضيح المسائل مراجع 1 / 330 م 584 *\r\n\r\n","description":"","footnote":"","page_name":" 519 ","page_number":519},
  {"content":"\r\n\r\n2 . جواهر الكلام 11 / 257 و 261 - 263 ؛ توضيح المسائل مراجع 1 / 869 * 3 . جواهر الكلام 11 / 297 - 299 و 13 / 381 - 383 * 4 . العروة الوثقى 4 / 40 ؛ مستمسك العروة 9 / 88 * 5 . مستند الشيعة 11 / 64 ؛ العروة الوثقى 4 / 416 * 6 . جواهر الكلام 19 / 139 * 7 . الروضة البهية 2 / 382 * 8 . 5 / 447 ؛ جواهر الكلام 31 / 268 * 9 . مسالك الأفهام 8 / 428 - 429 ؛ الأنوار اللوامع 10 قسم 2 / 340 * 10 . جواهر الكلام 34 / 30 * 11 . 33 / 204 * 12 . 42 / 348 - 349 * 13 . تحريرالوسيلة 2 / 555 .\r\n\r\nسلب\r\n\r\nسَلَب وسايل دشمن كشته شده در جنگ . 1\r\nاز احكام آن در باب خمس و جهاد سخن گفته‌اند .\r\nحكم : در جنگ چنانچه مسلمانى جنگجويى از دشمن را بكشد ، وسايل مقتول با شرايطى از آنِ قاتل خواهد بود و اگر دو نفر باهم او را بكشند ، اموال مقتول ميان آن دو تقسيم مىشود . 2\r\nقلمرو سلب : لباسها و نيز ادوات جنگى مقتول ، از قبيل شمشير ، زره ، كلاه خود و مانند آن كه كاربرد نظامى دارند ، جزو سلب به شمار مىروند . همچنين بنابر تصريح برخى ، اشياى زينتى ، مانند دست بند ، گردنبند و انگشتر و نيز انبان ، قمقمه و كوله پشتى و مانند آنها كه براى حمل و نگهدارى زاد و توشه استفاده مىشوند ، سلب به حساب مىآيند ؛ اما اشياى جداى از مقتول ، همچون برده و چارپايى كه براى حمل اثاث خود آورده و نيز سلاحى كه در دست او نيست ، جزو سلب نمىباشد ؛ بلكه غنيمت محسوب مىشود . البته مركبى كه بر آن سوار است و افسارش در دست او است همراه وسايلش از قبيل زين و ركاب جزو سلب به شمار مىآيد .\r\nمركب يدك مقتول - كه به جهت احتمال نياز به آن در جنگ ، همراه خود آورده - جزء سلب نيست ، مگر آنكه افسار آن را در دست داشته باشد كه در اين صورت ، برخى آن را جزء سلب شمرده‌اند ؛ بلكه برخى ، حيوان يدك را حتى در صورت نبودن افسار آن در دست مقتول ، جزء سلب به حساب آورده‌اند . 3\r\nشرايط ملكيت : سلب با شرايط ذيل ملك قاتل مىشود :\r\n1 . از سوى امام عليه السّلام يا نايب وى شرط شده باشد كه سلب از آن قاتل باشد .\r\n\r\n","description":"","footnote":"","page_name":" 520 ","page_number":520},
  {"content":"\r\n\r\nدر غير اين صورت ، سلب جزو غنايم ( - - - ) غنيمت ) خواهد بود . از برخى قدما نقل شده كه سلب بدون شرط ملكيت نيز ملك قاتل است . 4\r\n2 . مقتول ، سزاوار قتل باشد . بنابر اين ، اگر مقتول زن ، كودك يا كهنسال باشد قاتل ، مالك سلب آنان نمىشود ، مگر آنكه افراد ياد شده جنگجو باشند .\r\n3 . مقتول ، ناتوان از مقاومت نباشد . بنابر اين ، چنانچه مسلمانى ، فردى اسير يا مجروح ناتوان از جنگيدن را بكشد مستحق سلب او نخواهد بود . 5\r\n4 . قاتل ، حقى در غنيمت داشته باشد . بنابر اين ، چنانچه به جهت عصيان و نافرمانى ، در غنيمت - به عنوان سهم يا رضخ ( - - - ) رضخ ) - حقى نداشته باشد ، مستحق سلب نخواهد بود . 6\r\n5 . در عرف ، قتل به او نسبت داده شود . بنابر اين ، كسى كه نيروى دشمن را مجروح كرده ، ليكن ديگرى او را كشته است ، مستحق سلب نيست و سلب از آنِ كسى است كه او را كشته است ، مگر آنكه همان جراحت ، كافى در قتل وى باشد . 7\r\nبرخى گفته‌اند : چنانچه فردى هر دو دست و پاى دشمن را قطع كند ، ليكن ديگرى او را بكشد ، سلب از آنِ فرد نخست است ، اما اگر دو دست يا دو پاى وى را قطع كند و ديگرى او را بكشد ، فردى كه او را كشته مستحق سلب خواهد بود . 8\r\n6 . به قول برخى ، قتل در حال برپا بودن جنگ ، صورت گرفته باشد . بنابر اين ، اگر رزمنده‌اى در حال فرار نيروى دشمن ، او را بكشد ، مستحق سلب نخواهد بود . اموال مقتول در اين حالت غنيمت به شمار مىرود . 9\r\n7 . به گفتهء برخى ، قتل در موقعيت خطرناك براى قاتل صورت گرفته باشد . بنابر اين ، اگر نيرويى از ميانهء سپاه اسلام تيرى به سمت جبههء دشمن پرتاب كند و يكى از جنگجويان آن را بكشد ، مستحق سلبِ او نخواهد بود . همچنين اگر گروهى يك نفر را بكشند . 10 برخى در اعتبار اين شرط اشكال كرده‌اند . 11\r\nخمس سلب : اگر امام عليه السّلام سلب را براى قاتل قرار نداده باشد ،\r\n\r\n","description":"","footnote":"","page_name":" 521 ","page_number":521},
  {"content":"\r\n\r\nجزو غنايم است و خمس غنايم بدان تعلّق مىگيرد ؛ اما اگر براى قاتل قرار داده باشد ، در اينكه چنين مواردى كه امام عليه السّلام براى افرادى خاص مقرر مىكند ، قبل از اخراج خمس از غنايم جدا مىشود و سپس خمس غنايم محاسبه مىگردد و در نتيجه خمس بدان تعلّق نمىگيرد ، يا آنكه ابتدا خمس آن برداشته و سپس تقسيم مىگردد ، و در نتيجه متعلّق خمس قرار مىگيرد ، مسئله اختلافى است . 12\r\n1 . مجمع البحرين ، واژهء « سلب » ؛ مسالك الأفهام 3 / 60 * 2 . المبسوط 2 / 67 * 3 . 67 ؛ تحرير الأحكام 2 / 184 - 185 ؛ مسالك الأفهام 3 / 60 ؛ جواهرالكلام 21 / 190 * 4 . مختلف الشيعة 4 / 404 * 5 . جواهر الكلام 21 / 187 ؛ مهذب الأحكام 15 / 162 - 163 * 6 . جواهر الكلام 21 / 190 * 7 . مهذب الأحكام 15 / 162 * 8 . تحرير الأحكام 2 / 182 ؛ جواهر الكلام 21 / 187 * 9 . المبسوط 2 / 66 * 10 . تحرير الأحكام 2 / 183 * 11 . جواهر الكلام 21 / 189 * 12 . 197 و 16 / 10 ؛ العروة الوثقى 4 / 235 ؛ مستمسك العروة 9 / 453 .\r\n\r\nسلت\r\n\r\nسُلْت نوعى جو .\r\nسلت نوعى جو بدون پوست 1 و به گفتهء برخى ، به رنگ گندم و طعم جو است . 2 از آن به مناسبت در باب زكات سخن گفته‌اند .\r\nاز غلاتى كه زكات بدانها تعلّق مىگيرد جو است . در اينكه سلت در اين مسئله حكم جو را دارد يا نه ، اختلاف است . 3 عدم وجوب زكات در آن به مشهور نسبت داده شده است . 4 بنابر اين قول ، پرداخت زكات آن مستحب خواهد بود . 5\r\nشرط تحقق ربا در معاملات ، هم جنس بودن كالا و بهاى آن است ؛ از اين رو ، بنابر قول به اينكه سلت از مصاديق جو است ، حكم ربا بين جو و سلت نيز جريان مىيابد ، بر خلاف قول مخالف آن 6 ( - - - ) ربا ) .\r\n1 . العين و مجمع البحرين ، واژهء « سلت » * 2 . الخلاف 2 / 65 * 3 . المبسوط 1 / 217 ؛ كتاب السرائر 1 / 428 - 429 ؛ مختلف الشيعة 3 / 186 - 187 ؛ جامع المقاصد 3 / 22 - 23 * 4 . مفاتيح الشرائع 1 / 191 * 5 . شرائع الإسلام 1 / 116 * 6 . جواهرالكلام 23 / 347 .\r\n\r\nسَلِس - - - ) مسلوس\r\n\r\nسلسلة الذّهب\r\n\r\nسلسلة الذهب سند حديثى معروف .\r\nعنوان ياد شده به معناى سلسلهء طلايى به سند حديثى اطلاق مىشود كه\r\n\r\n","description":"","footnote":"","page_name":" 522 ","page_number":522},
  {"content":"\r\n\r\nامام رضا عليه السّلام هنگام احضار آن حضرت به مرو ، توسط مأمون ، خليفهء عباسى ، در نيشابور ايراد فرمودند . سند اين حديث شريف از امام رضا عليه السّلام آغاز مىگردد و به خداى متعال بدين صورت پايان مىيابد : « سَمِعْتُ أبى ، موسى بن جعفر ، يقول : سَمِعْتُ أبى ، جعفر بن محمد يقول : سَمِعْتُ أبى ، محمد بن على يقول : سَمِعْتُ أبى ، على بن الحسين ، يقول : سَمِعْتُ أبى ، الحسين بن على يقول : سَمِعْتُ أبى ، اميرالمؤمنين ، على بن أبى طالب ( عليهم السّلام ) يقول : سَمِعْتُ رسول اللَّه ( صلّى اللَّه عليه و آله ) يقول : سَمِعْتُ جبرائيل ، يقول : سَمِعْتُ اللَّه عزّوجلّ يقول : لا إلهَ إلّا اللَّه حِصْنى ، فَمَن دَخَلَ حِصْنى أمِنَ مِن عَذابى . فَلَمّا مرّتِ الرّاحلةُ ، نادانا : بِشُرُوطِهِا و أنا مِن شُرُوطِها » . 1\r\nعلت نام گذارى سلسلهء سند حديث ياد شده به « سلسلة الذهب » اين است كه همهء راويان اين حديث شريف تا خداى متعال ، از معصومان و پاك‌ترين و شريف‌ترين مخلوقات‌اند . نقل شده : اميرى از اميران سامانى ، اين حديث شريف را با طلا نوشت و دستور داد آن را با وى در قبر بگذارند . از اين رو ، برخى همين قضيه را وجه نام گذارى حديث به سلسلة الذهب دانسته‌اند . 2 از اين عنوان به مناسبت در باب طهارت ياد كرده‌اند .\r\nبه گفتهء برخى ، نوشتن سند سلسلة الذهب بر كفن مناسب است ؛ 3 بلكه بهتر و نيكوتر آن است كه علاوه بر آن ، سند حديثى ديگر به شرح ذيل كه آن نيز مشتمل بر اسامى معصومان عليهم السّلام ، از امام رضا عليه السّلام تا خداى متعال است ، بر كفن نوشته شود : « عن على بن موسى الرضا ، عن موسى بن جعفر ، عن جعفر بن محمد ، عن محمد بن على ، عن على بن الحسين ، عن الحسين بن على ، عن على بن أبى طالب ( عليهم السّلام ) ، عن رسول اللَّه ( صلّى اللَّه عليه و آله ) ، عن جبرئيل ، عن ميكائيل ، عن اسرافيل ، عن اللوح ، عن القلم ، قال : يقولُ اللَّه تباركَ و تعالى : ولايةُ على بن أبى طالب حِصْنى ، فَمَن دَخَلَ حِصْنى أمِنَ مِن نارى » . 4\r\n1 . الأمالى ( صدوق ) / 306 * 2 . مصباح الهدى 6 / 221 - 222 * 3 . العروة الوثقى 2 / 76 - 77 * 4 . الأمالى ( صدوق ) / 306 .\r\n\r\n","description":"","footnote":"","page_name":" 523 ","page_number":523},
  {"content":"\r\n\r\n\r\nسلسلهء سند - - - ) سند حديث\r\n\r\nسلطان\r\n\r\nسلطان دارندهء ولايت و سلطنت بر مردم .\r\nولايت و سلطنت حقيقى بر خلق از آنِ خداوند است و همهء موجودات مقهور قدرت اويند . به جهت بروز و ظهور اين صفت الهى در پيامبران و جانشينان آنان ، عناوين سلطان ، سلطان عادل و سلطان حق در كلمات فقها بر رسول خدا صلّى اللَّه عليه و آله و امامان معصوم عليهم السّلام 1 ( - - - ) ائمّه ) و نيز نايبان عام ايشان ( فقهاى واجد شرايط ) ( - - - ) ولايت فقيه ) اطلاق شده است . 2\r\nعناوين سلطان و سلطان جائر بر رهبران باطل و غير مشروعى كه حكومت ظاهرى بر مردم دارند نيز اطلاق شده است ( - - - ) سلطان جائر ) .\r\n1 . تذكرة الفقهاء 4 / 20 - 21 ؛ منتهى المطلب ( ق ) / 1024 ؛ جامع المقاصد 2 / 371 ؛ الأنوار اللوامع 10 / قسم 2 / 89 * 2 . كتاب البيع ( امام خمينى ) 2 / 653 ؛ النور الساطع 1 / 359 .\r\n\r\nسلطان جائر\r\n\r\nسلطان جائر زمامدار ستمگر .\r\nسلطنت حقيقى بر خلق در اصل از آنِ خداوند است ؛ زيرا همهء مخلوقات مقهور قدرت او و نيازمند به او هستند . خداوند اين مقام و منصب را به اولياى خود ؛ يعنى پيامبران و اوصياى آنان عطا كرده است . بدين جهت بر آنان نيز عناوين سلطان ، سلطان عادل و سلطان حق اطلاق شده است ( - - - ) سلطان ) . در جبههء مقابل آنان ، سلاطين جور قرار دارند كه با زور و قهر و غلبه و يا با تزوير و نيرنگ و بدون داشتن اذن و نيابتى از جانب خداوند بر مردم حكومت مىكنند . بنابر اين ، همهء كسانى كه حكومتشان مبناى شرعى ندارد ؛ يعنى مأذون از جانب خدا نيستند ، سلاطين جور به شمار مىروند ؛ خواه مسلمان باشند يا غير مسلمان .\r\nاز آن به مناسبت در بابهاى صلات ، زكات ، جهاد ، تجارت و قضاء سخن گفته‌اند .\r\nپذيرش منصب از ناحيهء سلطان جائر : به تصريح قرآن كريم ، 1 گرايش و ميل به زمامداران ستمگر ، حرام ، بلكه از گناهان كبيره ( - - - ) گناه كبيره ) است . 2 بر اين اساس ،\r\n\r\n","description":"","footnote":"","page_name":" 524 ","page_number":524},
  {"content":"\r\n\r\nبدون ضرورت ، پذيرش هر نوع پست و منصبى ، همچون قضاوت ، استاندارى و فرماندارى منطقه و شهرى ، توليت و تصدّى جمع آورى زكات ، خراج و ديگر انواع ماليات و حتى دوستى با وى و خوشنودى و رضايت از كارها و سياستهاى او و تمايل به بقاى وى ، هرچند براى مدتى كوتاه از مصاديق گرايش به ظالم به شمار رفته و حرام است ، 3 مگر آنكه با پذيرش منصب بتواند به مصالح مؤمنان و ستمديدگان قيام كند و حق را بر پا دارد و به ستيز با باطل همت گمارد ، يا آنكه در پذيرش آن مجبور باشد ؛ به گونه‌اى كه اگر نپذيرد جان و مال او و يا نزديكان او مانند پدر و فرزند از سوى سلطان جائر به مخاطره بيفتد ؛ 4 جز نسبت به كشتن فرد بى گناه كه در هيچ شرايطى جايز نيست . 5\r\nقبول ولايت از طرف سلطان جائر به منظور اقامهء حدود با توانايى بر آن براى غير فقيه جامع شرايط ، بنابر قول مشهور ، جز در صورت تقيّه ( - - - ) تقيّه ) جايز نيست ؛ ليكن براى فقيه جامع شرايط بنابر قول مشهور جايز است ؛ بلكه برخى وجوب آن را بعيد ندانسته‌اند . 6\r\nبر اساس مفاد برخى روايات ، كفّارهء خدمت به سلطان جائر ، نيكى به برادران دينى و برآوردن نيازهاى آنان است . 7\r\nهداياى سلطان جائر : گرفتن ، هدايا و جوائز سلطان جائر با علم به حرام بودن عين آن و نيز تصرف در آن ، حرام است و تملّك آن صحيح نيست . در غير اين صورت ، حتى با علم اجمالى به وجود حرام در مال سلطان ، گرفتن و تصرف در آن جايز است . 8\r\nدر فرض نخست ، جايزهء دريافتى را در صورت امكان و شناخت مالك آن ، واجب است به صاحبش برگرداند و اگر مالك آن را نشناسد يا به او دسترس نداشته باشد ، آن را از جانب صاحبش صدقه مىدهد و بازگرداندن آن به غير مالك جايز نيست و موجب ضمان است . البته اگر جايزه را با علم به غصبى بودن آن از سلطان دريافت كرده ، ضامن است ، حتى اگر سلطان يا ديگرى آن را به زور از او بگيرد ؛ بلكه برخى\r\n\r\n","description":"","footnote":"","page_name":" 525 ","page_number":525},
  {"content":"\r\n\r\nدرصورت جهل به غصبى بودن جايزه هنگام دريافت و سپس آگاه شدن از آن ، دريافت كننده را مطلقا ضامن دانسته‌اند . 9\r\nپرداخت خراج به سلطان جائر : در عصر غيبت آيا زمام زمينهاى خراجى ( - - - ) خراج ) در دست حاكم جائر است و در نتيجه تصرف در آنها بدون اذن وى و پرداخت خراج آنها جز به او جايز نيست ، يا در دست حاكم شرعى ( فقيه جامع شرايط ) است و يا در دست هيچ يك از آن دو نيست ؟ مسئله اختلافى است ( - - - ) زمين مفتوح عنوه ) . ليكن پرداخت خراج آنها در فرض مبسوط اليد نبودن امام و شرايط تقيّه به سلطان جائر ، جايز و موجب برائت ذمّهء پرداخت كننده است ؛ هرچند تصرف در آن بر سلطان حرام مىباشد . همچنين خريدن اموال خراجى و آنچه سلطان به عنوان زكات دريافت كرده و انجام دادن ديگر معاملات و داد و ستدها با آن اموال و نيز قبول آنها به عنوان هبه و جايزه ، بر شيعيان جايز است و بازگرداندن آن به صاحبش حتى در صورت معلوم بودن ، واجب نيست . 10\r\nپرداخت زكات به سلطان جائر : پرداخت زكات به سلطان جائر در حال اختيار جايز نيست و پرداخت كننده ضامن است و ذمّه‌اش برى نمىشود . 11 در مجزى بودن زكات پرداختى به او از روى تقيّه اختلاف است . 12 برخى ، بين صورتى كه آن را اخراج كرده و كنار گذاشته و صورتى كه آن را جدا نكرده است تفصيل داده و گفته‌اند : در صورت نخست ، مال نزد او امانت است و چنانچه جائر آن را به زور از او بگيرد ، ضامن نيست ؛ بر خلاف صورت دوم ، كه بايد دوباره زكات را بپردازد . 13 برخى گفته‌اند : اگر مالك راهى جز پرداخت زكات به جائر نداشته باشد ، با پرداخت آن ذمّه‌اش برى مىشود ؛ ليكن اگر راه فرار يا انكار و يا غير آن را داشته باشد ، آنچه به عنوان زكات پرداخته ، كفايت نمىكند و دوباره بايد بپردازد . 14\r\nپرداخت زكات مالى كه جائر آن مال را به زور گرفته واجب نيست . 15\r\nاحكامى كه دربارهء سلطان جائر بيان شد ؛ از جواز پرداخت خراج به او و برى شدن ذمّهء پرداخت كننده و جواز خريدن\r\n\r\n","description":"","footnote":"","page_name":" 526 ","page_number":526},
  {"content":"\r\n\r\nخراج از او و نيز جواز پرداخت زكات به او و برى شدن ذمّهء پرداخت كننده ، آيا اختصاص به سلطان جائرى دارد كه ادعاى خلافت و ولايت عامّه بر همهء مسلمانان دارد يا شامل غير او مانند سلاطين شيعه يا كافر نيز مىشود ؟ مسئله اختلافى است . 16\r\nديگر موارد : بستن قرار داد ذمّه با اهل كتاب ( - - - ) اهل كتاب ) و گرفتن جزيه ( - - - ) جزيه ) از آنان از اختيارات امام عليه السّلام و نايب او است ؛ ليكن در فرض مبسوط اليد نبودن آنان ، بستن عقد ذمّه و دريافت جزيه از ايشان توسط سلطان جائر مسلمان صحيح است . 17\r\nتظلّم و داد خواهى نزد حاكم ستمگر جز در حال ضرورت حرام است . 18\r\nاز مصاديق سفر معصيت كه نماز در آن قصر نمىشود ، مسافرت كردن با سلطان جائر است ، به شرط آنكه همراهى با وى ، با اختيار خود او و كمك به جائر در ستمگرىاش باشد . 19\r\n1 . هود / 113 * 2 . جواهرالكلام 13 / 310 - 312 * 3 . زبدة البيان / 504 - 507 ؛ جواهر الكلام 22 / 156 ؛ إرشاد الطالب 1 / 258 * 4 . كتاب المكاسب 2 / 69 - 85 * 5 . الحدائق الناضرة 18 / 135 ؛ جواهر الكلام 22 / 165 * 6 . جواهر الكلام 21 / 390 - 399 ؛ كتاب المكاسب 2 / 77 - 84 * 7 . جواهرالكلام 33 / 193 * 8 . 22 / 170 * 9 . 177 - 178 * 10 . مسالك الأفهام 3 / 142 ؛ جواهر الكلام 22 / 180 - 181 و 201 * 11 . تذكرة الفقهاء 5 / 321 ؛ منتهى المطلب 8 / 305 * 12 . تهذيب الأحكام 4 / 39 - 40 ؛ المعتبر 2 / 561 ؛ مسالك الأفهام 3 / 143 ؛ مصباح الفقاهة 1 / 532 - 535 * 13 . تذكرة الفقهاء 5 / 323 * 14 . كتاب الزكاة ( شيخ انصارى ) / 321 * 15 . تذكرة الفقهاء 5 / 323 * 16 . مصباح الفقاهة 1 / 543 ؛ تحرير الوسيلة 1 / 503 ؛ هداية العباد ( گلپايگانى ) 1 / 349 - 350 * 17 . جواهر الكلام 21 / 262 - 263 * 18 . القضاء و الشهادات ( شيخ انصارى ) / 61 * 19 . جواهر الكلام 14 / 257 ؛ العروة الوثقى 3 / 438 .\r\n\r\nسلطنت - - - ) سلطه\r\n\r\nسلطنت ؛ قاعده - - - ) قاعدهء سلطنت\r\n\r\nسلطه\r\n\r\nسلطه چيرگى بر كسى يا چيزى .\r\nسلطه يا سلطنت عبارت است از استيلا و چيرگى بر كسى يا چيزى به سببى . از آن در بسيارى از ابواب فقه سخن گفته‌اند .\r\nاسباب سلطه :\r\n1 . ولايت : از مهم‌ترين اسباب سلطهء\r\n\r\n","description":"","footnote":"","page_name":" 527 ","page_number":527},
  {"content":"\r\n\r\nانسان ، ولايت است ، مانند ولايت پيامبر اكرم صلّى اللَّه عليه و آله و خاندان پاك آن حضرت بر تمامى خلق ، ولايت حاكم شرع بر امور حسبى ( - - - ) امور حسبى ) ، ولايت پدر بر فرزند نابالغ يا ديوانه كه از آثار آن جواز تصرف در اموال آن دو است و نيز ولايت وى بر دختر بالغ باكره در امر ازدواج ( - - - ) ولايت ) و ولايت وصى بر متعلَّق وصيّت ( - - - ) وصيّت ) .\r\n2 . حق : ثبوت حق براى كسى موجب سلطهء او در قلمرو حق است ، مانند حق خيار كه موجب سلطهء دارندهء اين حق بر ابطال معامله است و يا حق قصاص كه سبب سلطهء صاحب حق بر جنايتكار ، جهت استيفاى حق قصاص مىباشد ( - - - ) حق ) .\r\n3 . ملكيت : مالكيت موجب مىشود مالك بر ملك خود سلطه پيدا كرده و هر گونه تصرفى در آن بكند . مفاد قاعدهء سلطنت همين است ( - - - ) قاعدهء سلطنت ) .\r\nموانع سلطه :\r\n1 . كفر : به تصريح آيهء شريفهء « لَنْ يَجْعَلَ اللَّهُ لِلكافِرينَ عَلى المُؤمِنينَ سَبيلًا ؛ 1 خداوند هرگز براى كافران نسبت به مؤمنان راه تسلط قرار نمىدهد » ، كفار سلطه‌اى بر مؤمنان ندارند و هر راهى كه موجب آن گردد ، ممنوع است . مفاد اين آيهء شريفه مبناى قاعده‌اى فقهى با عنوان « قاعدهء نفى سبيل » است ( - - - ) قاعدهء نفى سبيل ) .\r\n2 . خويشاوندى : به بردگى ( - - - ) بردگى ) گرفتن برخى نزديكان ، همچون پدر و مادر صحيح نيست ( - - - ) آزادى ) .\r\n( - - - ) غلبه ) ( - - - ) استقلال )\r\n1 . نساء / 141 .\r\n- - - )\r\n\r\nسَلَف بيع سلف\r\n\r\nسلف و بيع - - - ) بيع و سلف\r\n\r\nسَلَم - - - ) بيع سلف\r\n\r\nسلمان\r\n\r\nسلمان صحابى رسول خدا صلّى اللَّه عليه و آله .\r\nجناب سلمان ، معروف به سلمان فارسى از برترين ياران پيامبر اكرم صلّى اللَّه عليه و آله و حضرت على عليه السّلام است .\r\n\r\n","description":"","footnote":"","page_name":" 528 ","page_number":528},
  {"content":"\r\n\r\nاحاديث فراوانى از معصومان عليهم السّلام در منزلت و عظمت اين صحابى بلند مرتبه رسيده است ؛ 1 از جمله اين روايت معروف نبوى است كه « سلمان از ما اهل بيت است » . 2 عنوان ياد شده به مناسبت در باب حج به كار رفته است .\r\nزيارت جناب سلمان در مداين 3 ( محل دفن ايشان ) بويژه به زيارت مأثور 4 مستحب است .\r\n1 . بحار الأنوار 22 / 329 و 343 - 352 * 2 . عيون اخبار الرضا 1 / 70 * 3 . تذكرة الفقهاء 8 / 456 ؛ جواهر الكلام 20 / 103 * 4 . تهذيب الأحكام 6 / 118 - 119 ؛ تحرير الأحكام 2 / 126 .\r\n\r\nسَلوقى - - - ) سگ سلوقى\r\n\r\nسليطه\r\n\r\nسليطه زن بد زبان و سلطه جو .\r\nاز آن به مناسبت در باب نكاح نام برده‌اند .\r\nازدواج با زن سليطه مكروه است . 1\r\nبنابر قول مشهور ، بيرون ريختن منى از رحم زن آزاد بدون رضايت وى مكروه است ؛ ليكن اين كار نسبت به برخى زنان ، از جمله زن سليطه كراهت ندارد . 2\r\n1 . الوسيلة / 290 * 2 . جواهر الكلام 29 / 111 - 113 ؛ تحرير الوسيلة 2 / 242 .\r\n\r\nسليقه\r\n\r\nسليقه ذوق شخصى در گزينش چيزى يا ترجيح دادن چيزى بر چيزى ديگر .\r\nاز آن به مناسبت در باب اجتهاد و تقليد سخن گفته‌اند .\r\nاز مهم‌ترين شرايط اجتهاد ، بلكه اساس همهء آنها برخوردارى از توان قدسى و ملكهء نيرومند استنباط احكام شرعى از ادلّهء آن است . با پيدايى و حصول اين توان ، شرايط ديگر سودمند خواهند بود . تحقق اين شرط در گرو امورى است كه كج سليقه نبودن مجتهد يكى از آنها است .\r\nكج سليقگى آفتى براى حواس درونى همچون انديشه و خيال است ؛ چنان كه گاه حواس ظاهرى همچون چشم و گوش دچار آفت مىشود و در نتيجه چشم اشيا را درست نمىبيند و يا گوش درست نمىشنود . بنابر اين ، كج سليقگى مانع درك درست مطالب مىشود .\r\n\r\n","description":"","footnote":"","page_name":" 529 ","page_number":529},
  {"content":"\r\n\r\nكج سليقگى يا ذاتى است و يا عارضى كه به سبب عارض شدن عوارضى - همچون شبههء رسوخ يافته - براى فرد پيدا مىشود . راه شناخت كج سليقگى عرضه كردن فهم خود بر فهم فقهايى است كه به حسن سليقه و اعتدال شهرت دارند . 1\r\n1 . الفوائد الحائرية / 337 - 338 .\r\n\r\nسليمانيه\r\n\r\nسليمانيه از فرقه‌هاى زيديه .\r\nفرقهء سليمانيه از انشعابهاى زيديه و پيروان سليمان بن جرير به شمار مىروند . سليمان ، امامت را شورايى مىدانست كه با بيعت مردم ، بلكه دو مرد از بزرگان مسلمانان با فردى به عنوان امام منعقد مىشود . وى امامت مفضول را با وجود فرد افضل ، صحيح مىدانست . بر اين اساس پيشوايى ابوبكر و عمر را قبول داشت ؛ زيرا معتقد بود مردم آن دو را انتخاب كرده‌اند . گاهى نيز مىگفت : با وجود حضرت على عليه السّلام ، انتخاب آن دو توسط مردم ، خطا بود ؛ ليكن اين خطا در حدّى نبود كه موجب فسق گردد . سليمان ، عثمان را قبول نداشت و او را كافر مىدانست . 1\r\nسليمانيه از فرقه‌هاى شيعه به شمار نمىرود ؛ زيرا قائل به خلافت ابوبكر و عمر مىباشد 2 ( - - - ) زيديه ) .\r\n1 . كتاب الملل و النحل 1 / 141 * 2 . المهذب البارع 3 / 60 ؛ كشف الرموز 2 / 50 ؛ جامع المقاصد 9 / 43 ؛ مسالك الأفهام 5 / 340 .\r\n\r\nسَم\r\n\r\nسَم هر مادهء شيميايى زيان آور براىبافتهاى بدنِ موجودات زنده ؛ زهر .\r\nاز احكام آن در بابهاى جهاد ، تجارت ، اطعمه و اشربه و قصاص سخن گفته‌اند .\r\nخوردن سم : خوردن سم ؛ اعم از جامد و مايع حرام است ؛ چنان كه خوردن حيوان داراى زهر نيز حرام مىباشد . اگر مادّه‌اى كم آن ، زيان آور و كشنده نباشد ، خوردن زياد آن - كه اين ويژگى را دارد - حرام است . 1\r\nملاك درحرمت خوردن سم ، زيان آور بودن آن است ، از اين رو ، چنانچه خوردن آن براى كسى زيان آور نباشد ، حرام نخواهد بود . 2\r\n\r\n","description":"","footnote":"","page_name":" 530 ","page_number":530},
  {"content":"\r\n\r\nداد و ستد سم : خريد و فروش سمهاى داراى منفعت حلال عقلايى و كاربردى صحيح است ؛ ليكن معاملهء سمومى كه چنين منفعتى بر آنها مترتب نيست ، باطل مىباشد . 3\r\nبه تصريح گروهى از قدما ، فروشندهء سمهاى كشنده‌اى كه منفعت حلال ندارند ، كيفر مىشود و در صورت استمرار بر فروش و دست برنداشتن از آن ، اعدام مىگردد . 4 به قول برخى ، نگهدارى سمى كه منفعتى ندارد ، جايز نيست . 5\r\nريخن سم بر روى دشمن : در جنگ با كفار ، ريختن سم بر منطقهء مسكونى آنان ، بنابر قول گروهى حرام است . 6 برخى ، آن را مكروه دانسته‌اند . 7 برخى ، حرمت يا كراهت را در فرضى دانسته‌اند كه پيروزى بر كفار بدون آن ممكن باشد ، و گرنه در صورت توقف پيروزى بر آن ، حرمت يا كراهت منتفى است . 8 ليكن برخى در جواز آن ، حتى در صورت توقف پيروزى بر آن اشكال كرده‌اند . 9 البته ريختن سم بر جنگجويان كافر در جبهه جنگ جايز است . 10\r\nقصاص با آلت زهر آلود : استفاده از ابزار آلوده به سم در قصاص اعضا حرام است و در صورت استفاده ، چنانچه زهر به ديگر اعضا سرايت كند يا منجر به مرگ قصاص شونده گردد ، قصاص كننده ضامن است . ليكن در قصاص نفس ، به كارگيرى آلت زهر آلود ، در صورتى كه موجب هتك قصاص شونده هنگام غسل يا دفن او گردد ، مانند آنكه سبب فساد بدن و متلاشى شدن آن شود ، حرام است ؛ ليكن چنانچه سبب متلاشى شدن بدن بعد از دفن گردد آيا جايز است يا حرام ؟ اختلاف مىباشد . از اين رو ، بر قاضى يا نايب او مستحب است ، قبل از قصاص بررسى نمايد كه ابزار ، زهر آلود نباشد . 11\r\nدر فرض نخست ( قصاص اعضا ) چنانچه استفاده از آلت زهر آلود موجب مرگ قصاص شونده گردد ، ولىّ دم كه اقدام به قصاص كرده ، با علم به زهر آلود بودن آلت ، ضامن نصف ديه است و يا چنانچه ولى دمِ قصاص شونده بخواهد او را قصاص كند بايد نصف ديه را به او برگرداند . برخى در اين صورت قصاص\r\n\r\n","description":"","footnote":"","page_name":" 531 ","page_number":531},
  {"content":"\r\n\r\nرا جايز ندانسته‌اند مگر در صورتى كه قصاص كننده علم به كشنده بودن سم داشته باشد .\r\nاگر مباشرِ قصاص غير ولىّ دم باشد ، ضمان بر عهدهء ولىّ دم است ، به شرط آنكه وى آلت مسموم را به مباشر داده و او نيز از زهر آلود بودن آن آگاهى نداشته باشد ، و درصورت آگاهى ، حكم آن ، حكم صورت پيشين است . 12 برخى گفته‌اند : ولىّ دمِ مباشرِ قصاص ، ضامن است ، حتى اگر عالم به زهر آلود بودن آلت نباشد ؛ ليكن اگر مباشر غير ولىّ باشد ، در فرض جهل به مسموميت آلت ، ضامن نيست ؛ بلكه ضمان بر عهدهء ولىّ دم است ، به شرط آنكه او آلت زهر آلود را به مباشر داده باشد . 13 برخى اضافه كرده‌اند : اگر آلت از خود مباشر بوده و يا آن را غير ولىّ دم به او داده باشد ، مباشر ضامن خواهد بود . 14\r\n1 . إرشاد الأذهان 2 / 111 ؛ جواهرالكلام 36 / 370 - 371 * 2 . مسالك الأفهام 12 / 70 - 71 * 3 . تحرير الأحكام 2 / 264 ؛ تذكرة الفقهاء 10 / 32 ؛ جواهر الكلام 22 / 40 - 41 * 4 . المقنعة / 801 ؛ المراسم العلوية / 253 ؛ النهاية / 713 ؛ المهذب 2 / 536 ؛ كتاب السرائر 3 / 478 ؛ الجامع للشرائع / 558 * 5 . الدروس الشرعية 3 / 168 * 6 . غنية النزوع / 201 ؛ كتاب السرائر 2 / 7 ؛ إصباح الشيعة / 189 * 7 . تذكرة الفقهاء 9 / 70 ؛ اللمعة الدمشقية / 73 * 8 . شرائع الإسلام 1 / 236 ؛ جامع المقاصد 3 / 385 ؛ الروضة البهية 2 / 392 ؛ منهاج الصالحين ( خوئى ) 1 / 373 * 9 . جواهر الكلام 21 / 68 * 10 . 68 ؛ منهاج الصالحين ( خوئى ) 1 / 373 * 11 . مسالك الأفهام 15 / 234 ؛ جواهر الكلام 42 / 294 - 295 ؛ تحرير الوسيلة 2 / 535 * 12 . مسالك الأفهام 15 / 234 ؛ جواهر الكلام 42 / 295 * 13 . قواعد الأحكام 3 / 627 * 14 . كشف اللثام 11 / 166 .\r\n\r\nسُم\r\n\r\nسُم ناخن شاخى شدهء انتهاى انگشتان‌برخى پستانداران .\r\nاز آن در باب طهارت و اطعمه و اشربه سخن گفته‌اند .\r\nحيواناتى كه مردارشان نجس است ، اجزايى از مردار آنها كه روح در آنها دميده نشده ، مانند سم ، پاك 1 و استفاده از آنها جايز است . 2\r\nبه قول مشهور ، استنجاى مخرج غائط با سرگين حيوانات حلال گوشت حرام است . 3 به قول برخى ظاهر نص و فتوا اختصاص حرمت به سرگين چارپايان داراى سم بدون شكاف [ حافر 
  ] ، همچون اسب ، قاطر و الاغ است و شامل\r\n\r\n","description":"","footnote":"","page_name":" 532 ","page_number":532},
  {"content":"\r\n\r\nچارپايان ديگر كه سُمشان شكاف دار است ، مانند شتر ، گاو ، گوسفند و آهو نمىشود 4 ( - - - ) سرگين ) .\r\n1 . جواهرالكلام 5 / 319 و 36 / 338 * 2 . الكافى فى الفقه / 321 * 3 . جامع المدارك 1 / 32 ؛ مستند الشيعة 1 / 379 - 380 * 4 . جواهر الكلام 2 / 49 - 50 .\r\n\r\nسماع\r\n\r\nسَماع : شنيدن ( - - - ) شنيدن ) / از راههاىتحمّل حديث ( - - - ) تحمّل حديث ) / غنا ( - - - ) غناء ) .\r\n\r\nسمت - - - ) جهت\r\n\r\nسمحاق\r\n\r\nسِمْحاق جراحتى كه از گوشت عبور كرده‌و به پوشش نازك استخوان رسيده است .\r\nسمحاق چهارمين مرحله از مراحل هشت گانهء شجاج ( جراحت سر و صورت ) است ( - - - ) شجاج ) و از آن در باب قصاص و ديات سخن گفته‌اند .\r\nدر سمحاق قصاص ثابت است . 1 ديهء سمحاق در سر و صورت چهار شتر است . 2\r\n( - - - ) جراحت )\r\n1 . جواهر الكلام 42 / 355 * 2 . 43 / 326 ؛ تحرير الوسيلة 2 / 594 .\r\n\r\nسَمحه و سَهله - - - ) تَيسير\r\n\r\nسمسارى - - - ) دلالى\r\n\r\nسَمعَله - - - ) تسميع\r\n\r\nسمعه\r\n\r\nسُمعه انجام دادن كار نيك به انگيزهءشنيدن مردم .\r\nسمعه عبارت است از اينكه انسان عملى نيك همچون اطعام به ديگران و خواندن نماز اول وقت به جماعت در مسجد را نه براى خدا ، كه براى شنيدن مردم و مشهور و عزيز شدن نزد آنان ، انجام دهد . تفاوت سمعه با ريا آن است كه ريا انجام دادن عمل به انگيزهء ديدن مردم مىباشد . 1 از آن به مناسبت در باب طهارت و صلات سخن گفته‌اند .\r\nشرط صحّت عمل عبادى ، اخلاص است ؛ از اين رو ، چنانچه انگيزهء عبادت يا جزء انگيزه ، سمعه باشد ، عمل باطل است ؛ 2 چنان كه ريا هم همين حكم را دارد ( - - - ) ريا ) .\r\n\r\n","description":"","footnote":"","page_name":" 533 ","page_number":533},
  {"content":"\r\n\r\n1 . لسان العرب و العين ، واژهء « سمع » ؛ كتاب الطهارة ( شيخ انصارى ) 2 / 106 * 2 . العروة الوثقى 1 / 411 .\r\n\r\nسمور\r\n\r\nسَمور پستاندار گوشت خوار ، شبيه گربه بابدنى باريك و كشيده و پاهايى كوتاه .\r\nاز آن در بابهاى صلات ، صيد و ذباحه و اطعمه و اشربه سخن گفته‌اند .\r\nسمور از جانوران پاك ، اما حرام گوشت 1 و به قول مشهور قابل تذكيه ( - - - ) تذكيه ) به شمار مىرود ؛ از اين‌رو ، استفاده از لباس فراهم آمده از كرك و پوست آن پس از تذكيه در غير نماز جايز است ؛ 2 ليكن نماز در لباس تهيه شده از پوست ، كرك و پشم حيوانات حرام گوشت صحيح نيست . برخى قدما سمور را استثنا كرده و نماز در لباس فراهم آمده از پوست و كرك آن را صحيح دانسته‌اند ؛ 3 هرچند مشهور اين استثنا را نپذيرفته و حكم به بطلان نماز كرده‌اند . 4\r\n1 . جواهرالكلام 36 / 296 - 297 * 2 . 196 و 199 * 3 . المقنع / 79 * 4 . جواهر الكلام 8 / 107 .\r\n\r\nسن\r\n\r\nسِن شمار سالهاى زندگى انسان يا موجودزندهء ديگر ؛ مدت عمر .\r\nعنوان ياد شده به مناسبت در بابهايى چون طهارت ، صلات ، زكات ، حج و حجر به كار رفته است .\r\nملاك سن : ملاك در محاسبهء سن و سپرى شدن سال در عناوينى كه متعلق احكام شرعى قرار گرفته‌اند ، از قبيل بلوغ و يائسگى ، سال قمرى است نه شمسى ( - - - ) سال ) .\r\nسن بلوغ : به قول مشهور ، سن بلوغ در پسر پانزده و در دختر سپرى شدن نُه سال قمرى است 1 ( - - - ) بلوغ ) .\r\nسن يائسگى : سن يائسگى بنابر قول مشهور در زن قرشى و نبطى سپرى شدن شصت و در غير آن دو ، پنجاه سال قمرى است 2 ( - - - ) يائسگى ) .\r\nديگر احكام : در صورت اختلاف مأمومان بر سر امام جماعت دو يا چند نفر واجد شرايط ، مرجّحاتى ذكر شده است كه مسن‌تر بودن از جملهء آنها است 3 ( - - - ) امام جماعت ) .\r\n\r\n","description":"","footnote":"","page_name":" 534 ","page_number":534},
  {"content":"\r\n\r\nشتر ، گاو و گوسفندِ پرداختى به جهت زكات بايد داراى سنّى خاص باشد كه از آن به « اسنان فرائض » تعبير مىشود 4 ( - - - ) اسنان فرائض ) .\r\nاز جمله شرايط قربانى در حج واجب شرط سنّى است كه به قول مشهور در شتر پنج سال تمام ، و در گاو و گوسفند يك سال و در بز شش و يا هفت ماه تمام است 5 ( - - - ) هدى ) .\r\n( - - - ) پيرى ) ( - - - ) جوان ) ( - - - ) سال ) ( - - - ) كودك ) ( - - - ) مميّز )\r\n1 . جواهر الكلام 26 / 16 و 38 * 2 . مفتاح الكرامة 2 / 571 - 572 ؛ جواهر الكلام 3 / 161 - 162 * 3 . جواهر الكلام 13 / 357 - 358 * 4 . 15 / 123 - 126 * 5 . الحدائق الناضرة 17 / 88 - 91 ؛ جواهر الكلام 19 / 136 - 138 .\r\n\r\nسنّت\r\n\r\nسنّت قول ، فعل و تقرير معصوم عليه السّلام / مقابل فريضه / در برابر بدعت / مستحب ( - - - ) استحباب ) .\r\nاطلاق سنّت به معناى نخست ، بر گفتار ، رفتار و تقرير پيامبر اعظم صلّى اللَّه عليه و آله مورد اتفاق همهء مسلمانان است ؛ ليكن از آنجا كه شيعهء دوازده امامى به استناد دلائل قطعى عقلى و نقلى ، امامان دوازده گانه و حضرت فاطمه عليهم السّلام را معصوم دانسته ، سخن و سيرهء آنان را همچون سخن و سيرهء پيامبر صلّى اللَّه عليه و آله حجّت و پيروى از ايشان را واجب مىدانند ، در معناى عنوان « سنّت » توسعه داده و آن را بر گفتار ، رفتار و تقرير ساير معصومان از خاندان پاك آن حضرت نيز اطلاق كرده‌اند . بنابر اين ، كاربرد سنّت در كلمات فقها به عنوان يكى از ادله و منابع استنباط احكام ، قول ، فعل و تقرير همهء معصومان عليهم السّلام است . 1\r\nتفاوت سنّت با حديث در اين است كه حديث عبارت است از قول و محكى قول ، فعل و تقرير معصوم عليه السّلام ؛ ليكن سنّت اعم از آن است و شامل موارد ياد شده و خود فعل و تقرير نيز مىشود . 2 از عنوان ياد شده در اصول فقه ، بخش حجج و امارات سخن گفته‌اند .\r\nجايگاه سنّت : پس از قرآن كريم ، سنّت مهم‌ترين منبع استنباط احكام شرعى ، اعم از اصول و فروع است ؛\r\n\r\n","description":"","footnote":"","page_name":" 535 ","page_number":535},
  {"content":"\r\n\r\nچه آنكه در قرآن كريم ، كليات احكام آمده و تفصيل آنها در سنّت بيان شده است .\r\nراههاى دستيابى به سنّت : راههايى كه ما را به سنّت مىرساند دو گونه است : قطعى و غير قطعى .\r\n1 . راههاى قطعى : مهم‌ترين راههاى قطعى كه براى دستيابى به سنّت شمرده‌اند عبارت است از : خبر متواتر ( - - - ) تواتر ) ؛ خبر غير متواتر همراه با قراين و شواهدى كه موجب قطع به صدور آن از معصوم عليه السّلام شود ؛ اجماع كاشف از سنّت ( - - - ) اجماع ) ؛ بناى عقلا كه كاشف از سنّت باشد ( - - - ) بناى عقلا ) ؛ سيرهء متشرعهء كاشف از سنّت ( - - - ) سيره ) و ارتكاز متشرعهء كاشف از سنّت 3 ( - - - ) ارتكاز ) .\r\n2 . راههاى غير قطعى : تنها راه غير قطعى كه - به سبب وجود دلايل قطعى بر حجيت آن - از سوى همهء متأخران و بسيارى از قدما پذيرفته شده ، خبر واحدى است كه راوى آن مورد وثوق و اطمينان باشد ( - - - ) خبر واحد ) .\r\nچگونگى استفاده از سنّت : سنّت در همهء عرصه‌هاى ياد شده ( قول ، فعل و تقرير معصوم عليه السّلام ) بيانگر حكم خداوند متعال است . بنابر اين ، مفاد سنّت حكم شرعى است ؛ خواه در ارتباط با طبيعت بشرى معصوم عليه السّلام باشد ، مانند خوردن ، نوشيدن و خوابيدن ، يا در رابطه با ادارهء زندگى شخصى وى ، همچون تجارت و كشاورزى ، يا در حوزهء مسائل كشورى و لشكرى و رهبرى جامعه و يا در قلمرو تبيين و تبليغ احكام شرع به مردم . 4 بنابر اين سنّت از مصادر تشريع احكام مىباشد .\r\nاينك با توجه به گسترهء سنّت ( قول ، فعل و تقرير ) به بررسى مقدار دلالت هر يك مىپردازيم .\r\nالف . دلالت قول : استفاده از گفتار معصوم عليه السّلام در قلمرو معناى لغوى لفظ و يا معناى اصطلاحى آن ، در جايى كه حقيقت شرعى ( - - - ) حقيقت شرعى ) وجود دارد ، صورت مىگيرد . براى فهم معانى لغوى الفاظ بر اساس بناى عقلا ، كه از سوى شرع نيز تأييد شده باشد ،\r\n\r\n","description":"","footnote":"","page_name":" 536 ","page_number":536},
  {"content":"\r\n\r\nبه لغويان رجوع مىشود و در موارد پيدايى شك در مراد ، مرجع ، اصول لفظى ، همچون اصل حقيقت ، اصل عموم و اصل اطلاق است 5 ( - - - ) اصل لفظى ) .\r\nب . دلالت فعل : در دلالت فعل معصوم عليه السّلام بر جواز و اباحه به معناى عام - و نه اباحه به عنوان يكى از احكام پنج گانهء تكليفى - شكى نيست ، مانند جمع بين نماز ظهر و عصر و يا مغرب و عشا كه بيانگر روا بودن آن است ، مگر در جايى كه فعل ، عبادى باشد كه در آن ، قصد قربت معتبر است . در اين موارد ، مدلول فعل معصوم عليه السّلام رجحان آن است ؛ هرچند وجوب يا استحباب آن مشخص نمىشود .\r\nدر ناحيهء ترك ، انجام ندادن فعلى توسط معصوم عليه السّلام بيانگر عدم وجوب آن است ؛ هرچند بر حرمت ، استحباب ، كراهت و يا اباحهء آن به معناى خاص دلالتى ندارد .\r\nالبته در مواردى كه معصوم عليه السّلام در صدد بيان حكمى و يا تبيين عملى عبادى ، چون وضو و نماز است ، فعل او بر حسب قراين و شواهد موجود مىتواند بيانگر نوع حكم ، همچون وجوب يا استحباب يا غير آن باشد .\r\nدر اينكه فعل معصوم - در موارد عدم وجود قراين - آيا علاوه بر اباحه ، بر وجوب يا استحباب دلالت مىكند ؟ و يا دلالت بر اين دو ندارد ، مسئله اختلافى است . 6\r\nج . دلالت تقرير : منظور از تقرير يا امضاى معصوم عليه السّلام اين است كه فردى نزد معصوم عليه السّلام كارى انجام دهد و يا سخنى بگويد و معصوم عليه السّلام بدون وجود مانعى همچون تقيّه ( - - - ) تقيّه ) با سكوت خود آن را تأييد كند . تقرير همچون فعل ، نوع حكم را تعيين نمىكند ، مگر آنكه قراينى بر آن وجود داشته باشد 7 ( - - - ) تقرير ) .\r\nارتباط سنّت با قرآن كريم : احكامى را كه قرآن در ظاهر متعرض آنها شده ، عمدتاً در حدّ بيان اصل تشريع آنها است و نه تفصيل و خصوصيات مرتبط با آنها از قبيل شرايط ، موانع و چگونگى انجام دادن آنها . سنّت در جايگاه تبيين و تشريح كنندهء قرآن كريم در اين زمينه ، به تشريح و بيان تفصيلى احكام پرداخته است .\r\n\r\n","description":"","footnote":"","page_name":" 537 ","page_number":537},
  {"content":"\r\n\r\nاحكامى كه در سنّت آمده يا تأكيد كنندهء احكام كلّى قرآنى است ، مانند رواياتى كه به نماز ، روزه ، زكات و حج ، امر و از شراب و قمار نهى مىكنند ، يا تشريح و تبيين كنندهء آن ، مانند رواياتى كه متكفل بيان اجزاء ، شرايط و موانع نماز ، روزه و حج‌اند و يا تبيين كنندهء احكامى جديداند كه در ظاهر قرآن كريم نيامده است ، از قبيل محروميت قاتل از ارث و حرمت جمع بين عمه و دختر برادر او يا خاله و دختر خواهر او ، مگر با اجازهء عمه و خاله . بنابر اين ، انكار سنّت در هر يك از عرصه‌هاى ياد شده و قائل شدن به كفايت كتاب خدا ، انكار اصل اسلام و قرآن و موجب كفر است .\r\nبدون شك ، تخصيص ( - - - ) تخصيص ) عمومات قرآن كريم به سنّتى كه از راه قطعى به دست آمده ، جايز است ؛ همچنين است سنّتى كه از راه غير قطعى ؛ يعنى خبر واحد - بنابر قول به حجيّت آن - به دست آمده باشد . نسخ قرآن كريم ( - - - ) نسخ ) به سنّت جايز است . 8\r\nسنّت به معناى دوم بر عمل واجبى اطلاق مىشود كه وجوب آن از راه سنّت ثابت شده باشد . مقابل آن فريضه قرار دارد و بر واجبى اطلاق مىشود كه وجوب آن از طريق قرآن به اثبات رسيده است .\r\nكاربرد اين نوع سنّت بيشتر در روايات است . به عنوان مثال ، در روايتى آمده است : « غسل جنابت فريضه و غسل ميّت سنّت است » . مراد اين است كه حكم غسل جنابت در قرآن و حكم غسل ميّت در سنّت بيان شده است . 9\r\nسنّت به معناى سوم ، مقابل بدعت ( - - - ) بدعت ) به كار مىرود و بر مجموع معارف دينى ، اعم از اعتقادات ، اخلاقيات و احكام كه از سوى رسول خدا صلّى اللَّه عليه و آله و ساير معصومان عليهم السّلام ابلاغ و تبيين شده ، اطلاق مىگردد . 10\r\n1 . أصول الفقه 2 / 64 - 65 * 2 . مشرق الشمسين / 22 و 24 * 3 . الأصول العامة / 193 - 201 * 4 . 229 - 230 * 5 . 232 - 233 * 6 . أصول الفقه 2 / 59 - 61 ؛ الأصول العامة / 233 - 236 * 7 . الأصول العامة / 236 - 237 * 8 . 241 - 247 * 9 . تهذيب الأحكام 1 / 109 ؛ مشرق الشمسين / 350 - 351 ؛ التنقيح ( الطهارة ) 8 / 264 * 10 . الوافى 1 / 302 .\r\n\r\nسنتور - - - ) آلات موسيقى\r\n\r\n","description":"","footnote":"","page_name":" 538 ","page_number":538},
  {"content":"\r\n\r\n\r\nسنج - - - ) صنج\r\n\r\nسنجاب\r\n\r\nسنجاب از پستانداران جونده ، داراى دمىپشمالو و پاهاى عقبى بلند و قوى .\r\nاز آن به مناسبت در باب صلات و اطعمه و اشربه نام برده‌اند .\r\nسنجاب از حيوانات حرام گوشت 1 و بنابر قول مشهور قابل تذكيه ( - - - ) تذكيه ) به شمار مىرود ؛ از اين رو ، پس از تذكيه ، استفاده از پوست و كرك آن در غير نماز جايز است ؛ ليكن صحّت نماز در لباس فراهم آمده از پوست و كرك آن ، اختلافى است . قول به صحّت به مشهور متأخران نسبت داده شده است . 2\r\n1 . جواهر الكلام 36 / 296 - 297 * 2 . رياض المسائل 3 / 167 - 168 ؛ مستند الشيعة 4 / 326 ؛ موسوعة الخوئى 12 / 191 - 192 .\r\n\r\nسند - - - ) اسناد رسمى\r\n\r\nسند حديث\r\n\r\nسند حديث سلسلهء راويان حديث تا معصوم عليه السّلام .\r\nعنوان ياد شده از اصطلاحات علم درايه ( - - - ) درايه ؛ علم ) است و در آن علم از آن سخن گفته‌اند .\r\nاحاديث رسيده از معصومان عليهم السّلام از لحاظ سند به متواتر ( - - - ) تواتر ) و خبر واحد ( - - - ) خبر واحد ) ، و خبر واحد به چهار قسم اصلى : صحيح ( - - - ) حديث صحيح ) ، موثق ( - - - ) حديث موثق ) ، حسن ( - - - ) حديث حسن ) و ضعيف ( - - - ) حديث ضعيف ) تقسيم مىشود . براى احاديث از لحاظ سند ، تقسيمات فرعىاى نيز ذكر كرده‌اند .\r\n\r\nسند مالكيت - - - ) اسناد رسمى\r\n\r\nسنگ\r\n\r\nسنگ جسم طبيعى سخت ومعدنى ، فراهم آمده از اجتماع كانيهاى سازندهء پوستهء زمين / وزنهء به كار رفته در ترازو براى اندازه‌گيرى وزن ( سنگ ترازو ) .\r\nاز سنگ به معناى نخست در بابهاى طهارت ، صلات ، اطعمه و اشربه ، احياء موات و حدود سخن گفته‌اند .\r\n\r\n","description":"","footnote":"","page_name":" 539 ","page_number":539},
  {"content":"\r\n\r\nسنگ و زمين : سنگ از اجزاى زمين است . بنابر اين ، احكام مترتب بر عنوان زمين بر سنگ نيز مترتب مىگردد ، مانند پاك شدن كف پا و ته كفش نجس با راه رفتن بر آن ، جواز تيمم بر آن به قول مشهور ، پاك شدن آن در صورت نجس شدن با تابيدن آفتاب ( - - - ) خورشيد ) و جواز سجده بر آن ( - - - ) زمين ) .\r\nاستنجا با سنگ : از راههاى تطهير مخرج غايط ، استنجا ( - - - ) استنجاء ) با سنگ است كه بر مخرج غايط كشيده مىشود ( - - - ) استجمار ) .\r\nخوردن سنگ : به قول برخى خوردن سنگ حرام است ؛ 1 ليكن برخى در حرمت آن اشكال كرده‌اند ؛ 2 بلكه برخى آن را حرام ندانسته‌اند ، مگر آنكه براى بدن زيان داشته باشد . 3\r\nسنگ چينى : سنگ چينى اطراف زمين موات موجب حق اولويت براى سنگ چين كننده مىشود ( - - - ) تحجير ) .\r\nسنگ و حدود : از جمله كيفرهاى تعيين شده در شرع مقدس ، سنگسار است كه حدّ زناكار محصن ( - - - ) احصان ) مىباشد ( - - - ) رجم ) .\r\nاز سنگ به معناى دوم در باب تجارت و ضمان سخن گفته‌اند .\r\nدر معامله ، وزن كالاى وزنى بايد معلوم باشد ؛ از اين رو ، سنگ ترازويى كه كالا با آن وزن مىشود اندازهء آن بايد معلوم باشد . 4\r\nچنانچه پس از معامله معلوم شود سنگ ترازو سبك‌تر از مقدار اسمى آن بوده - به عنوان مثال ، سنگ يك كيلويى ، در واقع نهصد گرم بوده است - فروشنده نسبت به آن مقدار ضامن است 5 ( - - - ) ترازو ) .\r\n( - - - ) آسياب ) ( - - - ) احجار كريمه ) ( - - - ) سنگ ريزه )\r\n1 . الشرح الصغير 3 / 109 * 2 . كفاية الأحكام 2 / 611 ؛ جواهرالكلام 36 / 356 * 3 . مستندالشيعة 15 / 162 ؛ وسيلة النجاة / 622 ؛ مهذب الأحكام 23 / 158 * 4 . جواهر الكلام 22 / 417 - 418 * 5 . 26 / 150 .\r\n\r\nسنگ چينى - - - ) تحجير\r\n\r\nسنگ خوار\r\n\r\nسنگ خوار [ قطا 
  ] پرنده‌اى شبيه كبوتر .\r\n\r\n","description":"","footnote":"","page_name":" 540 ","page_number":540},
  {"content":"\r\n\r\nسنگ خوار كه در فارسى به آن « باقرقره » نيز گويند ، شبيه كبوتر است با پر و بالى خاكى رنگ و قهوه‌اى ، بالهاى نوك تيز ، پاهاى كوتاه و تيز پرواز . از آن به مناسبت در باب حج و اطعمه و اشربه نام برده‌اند .\r\nمرغ سنگ خوار از حلال گوشتان و خوردن آن روا است . 1\r\nكفّارهء كشتن سنگ خوار در حال احرام ( - - - ) احرام ) يك برهء نر از شير گرفته شده و علف خوار مىباشد 2 ( - - - ) حَمَل ) .\r\nاگر محرم تخم سنگ خوار را كه به جوجه تبديل شده و داراى حركت است ، بشكند و بر اثر آن جوجه بميرد ، بايد به قولى يك بچه گوسفند ( برهء از شير گرفته شده ) و به قولى ديگر ، گوسفند ماده‌اى كه مىتواند آبستن شود ، به عنوان كفاره قربانى كند و اگر تبديل به جوجه نشده يا جوجه به حركت در نيامده است ، بايد به تعداد تخمها ، گوسفند ماده را با يك يا چند گوسفند نر در محلى گردآورد تا جفت گيرى نمايند و حاصل آن را در مكّه قربانى كند .\r\nدر صورت ناتوانى از اقدام ياد شده ، اختلاف شده كه آيا بدل از هر تخم بايد يك گوسفند قربانى كند و در صورت عدم امكان آن ، بدل از هر تخم ، ده فقير را اطعام نمايد و با ناتوانى از آن ، در ازاى هر تخم ، سه روز روزه بگيرد ، يا اينكه قربانى كردن يك گوسفند در ازاى هر تخم واجب نيست ، بلكه اطعام ده فقير و با ناتوانى از آن ، بدل از هر تخم ، سه روز روزه واجب است . 3\r\n( - - - ) پرنده )\r\n1 . توضيح المسائل مراجع 2 / 594 * 2 . جواهر الكلام 20 / 242 ؛ توضيح المناسك / 106 * 3 . جواهر الكلام 20 / 218 - 224 .\r\n\r\nسنگدان\r\n\r\nسنگدان بخشى از لولهء گوارش بعضى جانوران ، از قبيل پرندگان كه براى خرد كردن غذا به كار مىرود .\r\nاز آن به مناسبت در باب اطعمه و اشربه سخن گفته‌اند .\r\nدر موارد شك در حليّت و حرمت پرنده‌اى ، سنگدان داشتن يكى از نشانه‌هاى حلال گوشت بودن آن است 1 ( - - - ) پرنده ) .\r\n\r\n","description":"","footnote":"","page_name":" 541 ","page_number":541},
  {"content":"\r\n\r\n1 . رياض المسائل 12 / 163 ؛ جواهرالكلام 36 / 306 .\r\n\r\nسنگ ريزه\r\n\r\nسنگ ريزه دانهء ريز سنگ .\r\nاز احكام آن در بابهاى طهارت ، صلات و حج سخن گفته‌اند .\r\nطهارت : ريختن سنگ ريزه بر قبر مستحب است . 1\r\nسنگ ريزه‌هاى موجود روى زمين كه به نظر عرف جزء آن محسوب مىشوند ، در پاك شدن با تابش آفتاب ، حكم زمين را دارند ؛ ليكن چنانچه از زمين برداشته شوند ، حكم ساير منقولات را پيدا مىكنند 2 ( - - - ) خورشيد ) .\r\nتيمّم بر سنگ ريزه صحيح است . 3\r\nصلات : در حرمت يا كراهت بيرون آوردن سنگ ريزه از مسجد اختلاف است . بنابر قول به حرمت ، برگرداندن آن به همان مسجد يا مسجدى ديگر واجب است . 4\r\nپرتاب كردن سنگ ريزه در مسجد كراهت دارد ؛ 5 ليكن برخى ، نوع خاصى از پرتاب ؛ يعنى پرتاب به گونهء خَذْف ( - - - ) خذف ) ( نهادن سنگ ريزه بر انگشت شصت و پرتاب آن با انگشت سبابه يا ميانى ) را مكروه دانسته‌اند . برخى نيز كراهت را به غير مسجد تعميم داده و پرتاب به گونهء خذف را در غير مسجد نيز مكروه دانسته‌اند . 6\r\nحج : از مناسك حج پرتاب سنگ ريزه به جمرات سه گانه است ( - - - ) رمى جمره ) .\r\n( - - - ) سنگ )\r\n1 . ذكرى الشيعة 2 / 30 ؛ الحدائق الناضرة 4 / 137 * 2 . تحرير الوسيلة 1 / 130 * 3 . جواهر الكلام 5 / 118 * 4 . 14 / 104 - / 105 * 5 . مسالك الأفهام 1 / 331 * 6 . جواهر الكلام 14 / 131 - 132 .\r\n\r\nسنگ زمزم - - - ) زمزم\r\n\r\nسنگسار - - - ) رجم\r\n\r\nسنگ قيمتى - - - ) احجار كريمه\r\n\r\nسنگينى\r\n\r\nسنگينى سنگين بودن .\r\nاز آن در باب طهارت و صلات سخن گفته‌اند .\r\nطهارت : انداختن سنگينى بدن بر پاى چپ هنگام تخلّى ( - - - ) تخلّى ) مستحب است . 1\r\n\r\n","description":"","footnote":"","page_name":" 542 ","page_number":542},
  {"content":"\r\n\r\nبه تصريح برخى ، گذاشتن شىء سنگين بر شكم ميّت مكروه است . 2\r\nكسى كه در كشتى مرده ، در صورتى كه انتقال او به خشكى ممكن نباشد يا دشوار باشد ، پس از تجهيز وى ( غسل دادن ، كفن كردن و نماز گزاردن بر او ) و بستن شىء سنگينى به پايش كه او را زير آب ببرد ، او را به دريا مىافكنند . 3\r\nصلات : در حال سجده بايد بر اعضاى هفت گانه تكيه كرد ؛ بدين معنا كه نمازگزار سنگينى بدن را روى آنها بيندازد و به صرف تماس دادن آنها با زمين بسنده نكند . 4\r\nآيا در حال قيام واجب است سنگينى بدن روى هر دو پا باشد يا انداختن سنگينى آن روى يك پا نيز جايز است ؟ مسئله اختلافى است . قول نخست اشهر است . 5\r\nمستحب است نمازگزار در حال قيام سنگينى بدن را به يك اندازه روى هر دو پا بيندازد . 6\r\n1 . توضيح المسائل مراجع 1 / 65 م 78 * 2 . العروة الوثقى 2 / 21 * 3 . جواهر الكلام 4 / 292 * 4 . 10 / 146 - 148 ؛ مستند الشيعة 5 / 278 * 5 . جواهر الكلام 9 / 251 ؛ الحدائق الناضرة 8 / 63 * 6 . توضيح المسائل مراجع 1 / 543 م 977 .\r\n\r\nسنّى - - - ) مخالف\r\n\r\nسواره\r\n\r\nسواره مقابل پياده .\r\nاز آن در بابهاى طهارت ، صلات ، خمس ، حج ، جهاد ، صلح ، عاريه ، نذر و ديات سخن گفته‌اند .\r\nطهارت : سواره‌اى كه براى او پايين آمدن از مركب دشوار است ، به قول برخى ، مستحب است قبل از سوار شدن ادرار كند . 1\r\nتشييع جنازه درحال سواره مكروه است . 2\r\nصلات : مستحب است سواره بر پياده ، اسب سوار بر قاطر سوار و آن دو بر الاغ سوار سلام كنند . 3\r\nاذان گفتن در حال سواره مكروه است . 4\r\nچنانچه سواره ، آيهء سجدهء واجب را تلاوت كند و يا بدان گوش فرا دهد ، جايز است برمركب سجده نمايد و\r\n\r\n","description":"","footnote":"","page_name":" 543 ","page_number":543},
  {"content":"\r\n\r\nبا عدم امكان ، واجب است از مركب فرود آمده و بر زمين سجده كند و در صورت عدم امكان آن نيز ، بايد با اشاره سجده كند . 5\r\nنمازگزارى كه در نماز واجب از ايستادن ناتوان است ، و امر داير بين سواره نماز گزاردن و پياده گزاردن آن باشد ، در اينكه پياده نماز خواندن بر سواره خواندن مقدم است يا شخص مخير بين آن دو است ، اختلاف مىباشد . برخى احتياط وجوبى را در گزاردن نماز به هر دو حالت دانسته‌اند . 6\r\nدر اينكه خواندن نماز واجب بر وسيلهء سوارى بدون ضرورت ، با امكان به جا آوردن ركوع ، سجود و ديگر واجبات آن ، صحيح است يا نه ، اختلاف مىباشد . قول دوم منسوب به مشهور است . 7\r\nاز برخى قدما قول به صحّت خواندن نماز آيات بر مَركب بدون ضرورت نقل شده است ؛ هرچند به جا آوردن بعضى واجبات آن ، همچون استقرار ممكن نباشد . 8\r\nخمس : وسيلهء نقليه‌اى كه كاربرى آن سوارى است و نه كسب و تجارت ، جزء مئونه ( - - - ) مئونه ) به شمار مىرود و خمس بدان تعلق نمىگيرد ؛ ليكن در تعلق خمس به وسيلهء نقليه‌اى كه جهت كسب و كار از آن استفاده مىشود اختلاف است 9 ( - - - ) رأس المال ) .\r\nحج : گفتن بسم اللَّه و الحمد للَّه‌و شكر خدا كردن هنگام سوار شدن بر مركب مستحب است . 10\r\nبه قول مشهور ، پياده حج گزاردن ، به قصد خشوع و خضوع و تحمل مشقت بيشتر به منظور نيل به ثواب و قرب الهى ، از سواره گزاردن آن افضل است ؛ ليكن اگر پياده رفتن با هدف صرفه جويى در هزينه باشد ، با داشتن توانايى مالى ، سواره رفتن افضل است . 11\r\nبراى محرم ، تلبيه گفتن هنگام سوار شدن و نيز هنگام ملاقات با سواره مستحب است ؛ 12 چنان كه براى مُحرمى كه از راه مدينه سواره به حج آمده ؛ بلند كردن صدا به تلبيه ( - - - ) تلبيه ) هنگام رسيدن به وادى بيداء ( - - - ) بيداء ) مستحب مىباشد . 13\r\n\r\n","description":"","footnote":"","page_name":" 544 ","page_number":544},
  {"content":"\r\n\r\nسواره طواف كردن بنابر قول مشهور ، مكروه است ؛ 14 ليكن بدون عذر ، سواره سعى كردن جايز مىباشد ؛ هرچند پياده افضل است . هروله ( - - - ) هروله ) بر سواره نيز مستحب است ؛ بدين صورت كه در حدّ فاصل بين مناره و بازار عطاران ، مركبش را كمى تند براند . 15\r\nمستحب است وقوف به عرفات ، ايستاده انجام شود و نشسته يا سواره وقوف كردن مكروه است . همچنين ايستاده دعا خواندن ، افضل از نشسته يا سواره خواندن است . 16\r\nهنگامى كه حاجى در مسير منى به وادى محسّر مىرسد ، مستحب است به مقدار صد گام يا صد ذراع ( - - - ) ذراع ) يا تا گذر از آن ، با شتاب حركت كند و در صورت سواره بودن ، مركب خود را تندتر براند . 17\r\nبه قول برخى ، سواره رمى جمرات كردن ، افضل از پياده است . 18\r\nجهاد : بنابر قول مشهور ، سواره از غنايم جنگى دو سهم دارد ؛ يكى به جهت خود و ديگرى به جهت مركبش . از برخى قدما براى سواره سه سهم نقل شده است . 19\r\nصلح : در صورت اختلاف فرد سوار بر مركب با در دست دارندهء افسار آن در مالكيت مركب ، بدون داشتن بيّنه ( - - - ) بيّنه ) در اينكه به نفع سواره حكم مىشود يا آنكه هر دو يكسان در ملكيت آن شريك خواهند بود ، اختلاف است . 20\r\nعاريه : هرگاه فرد سوار بر مركب مدعى عاريه گرفتن و مالك ، مدعى اجاره دادن آن باشد ، در اينكه قول سواره با قسم مقدم بر قول مالك است يا عكس آن ، اختلاف است . بنابر قول دوم ، با قسم خوردن مالك ، اجرة المثل ( - - - ) اجرت ) بر عهدهء سواره ثابت مىشود . البته اين در فرضى است كه اختلاف پس از استفاده از مركب توسط سواره پديد آيد ؛ و گرنه در صورت بروز آن پس از عقد و قبل از استفاده ، قول سواره مقدم خواهد بود . 21\r\nنذر : كسى كه نذر كرده پياده حج بگزارد ، ليكن بدون عذر سواره گزارده ، در صورتى كه نذرش معين و مقيد به آن سال نباشد بايد حج را اعاده كند .\r\n\r\n","description":"","footnote":"","page_name":" 545 ","page_number":545},
  {"content":"\r\n\r\nاگر در فرض ياد شده بعض راه را سواره بپيمايد ، در اينكه حكم صورت پيشين را دارد يا اينكه حج را اعاده مىكند و آن مقدار راه را كه سواره رفته ، پياده مىرود تا با تركيب اين دو ، وفا به نذر تحقق يابد ، اختلاف است .\r\nاما اگر نذر ، معين و مقيد به آن سال باشد ، در اينكه در اين صورت نيز اعاده لازم است يا نه ، بلكه كفارهء تخلف از نذر بر عهده‌اش مىآيد ، مسئله اختلافى است .\r\nاگر در فرض ياد شده ، سواره رفتن به حج ، از روى عذر و ناتوانى از پياده روى باشد ، در وجوب يا استحباب همراه آوردن شتر براى قربانى ، اختلاف است .\r\nكسى كه نذر كرده سواره حج بگزارد ؛ ليكن پياده گزارده است ، از نذر خود تخلف كرده و كفّاره بر عهده‌اش ثابت مىگردد . 22\r\nديات : سواره ضامن خساراتى است كه حيوان با دستهايش پديد آورده است . بسيارى او را ضامن خساراتى دانسته‌اند كه با سرش نيز پديد آورده است . برخى ، حكم جنايت با پاها را همچون جنايت با دستها دانسته‌اند ( - - - ) جنايت ) . اگر سواره دو نفر باشند ، هر دو يكسان ، ضامن خواهند بود . 23\r\n1 . العروة الوثقى 1 / 329 * 2 . جواهر الكلام 4 / 265 * 3 . 11 / 118 ؛ العروة الوثقى 3 / 26 * 4 . جامع عباسى / 40 * 5 . مفتاح الكرامة 4 / 812 ؛ جواهرالكلام 10 / 230 * 6 . العروة الوثقى 2 / 486 * 7 . جواهر الكلام 7 / 429 - 430 * 8 . مختلف الشيعة 2 / 291 - 292 * 9 . مجمع المسائل 1 / 289 - 290 * 10 . العروة الوثقى 4 / 328 * 11 . جواهر الكلام 17 / 310 - 312 * 12 . العروة الوثقى 4 / 668 * 13 . مستند الشيعة 11 / 320 * 14 . مختلف الشيعة 4 / 210 * 15 . جواهر الكلام 19 / 423 - 424 * 16 . جواهرالكلام 19 / 58 - 59 * 17 . مستند الشيعة 12 / 280 - 281 * 18 . المبسوط 1 / 369 ؛ كتاب السرائر 1 / 591 ؛ مختلف الشيعة 4 / 262 * 19 . جواهر الكلام 21 / 201 * 20 . الخلاف 3 / 296 - 297 ؛ المبسوط 2 / 296 - 297 ؛ العروة الوثقى [ تكملة 
  ] 3 / 165 * 21 . جواهر الكلام 27 / 195 - 198 * 22 . 17 / 351 - 356 و 35 / 383 - 386 * 23 . 43 / 135 - 141 .\r\n\r\nسوأتين\r\n\r\nسوأتين : قُبُل ( - - - ) آلت‌تناسلى ) ودُبُر ( - - - ) دبر ) .\r\n\r\nسوء خلق\r\n\r\nسوء خُلق بد اخلاقى و تند خويى .\r\nسوء خلق از رذايل اخلاقى است كه - بر اساس روايتى از امام صادق عليه‌السّلام -\r\n\r\n","description":"","footnote":"","page_name":" 546 ","page_number":546},
  {"content":"\r\n\r\nموجب تباهى اعمال نيك انسان مىگردد ؛ آن گونه كه سركه عسل را تباه مىسازد . در روايتى ديگر از آن حضرت به جاى « عمل » ، « ايمان » آمده است . همچنين از آن گرامى نقل شده است : آن كه بد خلق و تندخو است ( در حقيقت ) خودش را آزار داده است . 1 از آن به مناسبت در بابهاى صلات ، جهاد و نكاح سخن گفته‌اند .\r\nاجتناب از تندخويى نسبت به ديگران واجب است ؛ 2 چنان كه ازدواج با فرد تندخو و بد اخلاق 3 و نيز سپردن كودك براى شير خوردن به دايهء بد اخلاق كراهت دارد . 4\r\nمستحب است براى رفع تند خويى عارض بر انسان و نيز چارپاى چموش ، در گوش آنها اذان بگويند . 5\r\n1 . وسائل الشيعة 16 / 27 - 28 * 2 . مهذب الأحكام 15 / 284 * 3 . الحدائق الناضرة 24 / 110 ؛ العروة الوثقى 5 / 487 * 4 . توضيح المسائل مراجع 2 / 511 م 2488 * 5 . جواهر الكلام 9 / 148 - 149 .\r\n\r\nسوء ظنّ\r\n\r\nسوء ظنّ بدگمان شدن .\r\nاز آن به مناسبت در باب جهاد و شهادات سخن گفته‌اند .\r\nدر روايات از سوء ظن به خداى متعال ، نكوهش و به حسن ظن به او امر شده است ؛ از اين رو ، برخى قائل به حرمت سوء ظن به خداوند متعال شده‌اند . 1 در حديثى از رسول خدا صلّى اللَّه عليه و آله آمده است : « خداوند مؤمن را پس از توبه و استغفار ، كيفر نمىكند مگر به بدگمانى او نسبت به خدا » 2 . در حديثى ديگر از امام صادق عليه السّلام آمده است : « خداوند متعال نزد گمان بنده‌اش به او است ؛ اگر خير باشد ، خير و اگر شر باشد شر خواهد بود » 3 ( با داشتن حسن ظن ، خداوند با او به نيكى و با داشتن سوء ظن ، خداوند با او همان گونه كه گمان دارد ، رفتار مىكند ) .\r\nبد گمان بودن به مؤمن حرام و در قرآن كريم به اجتناب از آن امر شده است . 4 مراد از بد گمانى حرام ، اعتقاد به آن و حكم به بد بودن مؤمن بدون يقين به آن است نه صرف خطور آن در ذهن . 5\r\n( - - - ) حسن ظن )\r\n\r\n","description":"","footnote":"","page_name":" 547 ","page_number":547},
  {"content":"\r\n\r\n1 . وسائل الشيعة 15 / 229 * 2 و 3 . 230 * 4 . حجرات / 12 ؛ جواهرالكلام 41 / 59 * 5 . رسائل الشهيد الثانى ( ق ) / 293 .\r\n\r\nسوت\r\n\r\nسوت صداى حاصل از بيرون دادن نفس از لبها به شيوه‌اى خاص .\r\nاز آن به مناسبت در باب حج نام برده‌اند .\r\nدر برخى روايات ، سوت كشيدن از عادتهاى قوم لوط برشمرده شده است ؛ از اين رو ، حكم به كراهت آن شده است . 1\r\n1 . وسائل الشيعة 5 / 45 و 11 / 506 .\r\n\r\nسوختگى\r\n\r\nسوختگى حالت سوخته شدن ناشى از قرار گرفتن در معرض حرارت شديد .\r\nاز آن در باب طهارت سخن گفته‌اند .\r\nميّتى كه بر اثر سوختگى و مانند آن ، امكان غسل دادن وى ، هرچند با ريختن آب بر او ، وجود ندارد و در صورت غسل دادن احتمال جدا شدن پوست يا گوشت از او مىرود ، تيمم داده مىشود 1 و بنابر قول مشهور ، يك تيمم از هر سه غسل ميّت كفايت مىكند . 2\r\nبه تصريح برخى ، دفن جسدى كه بر اثر سوختگى شديد تبديل به خاكستر شده بنابر احتياط لازم است . 3\r\nچنانچه بر اثر سوختگى ، در اعضاى وضو بر آمدگى و تاولى پديد آيد ، شستن و مسح روى آن كفايت مىكند . 4\r\n( - - - ) آتش )\r\n1 . جواهر الكلام 4 / 142 * 2 . التنقيح ( الطهارة ) 8 / 267 * 3 . مجمع المسائل 1 / 97 * 4 . توضيح المسائل مراجع 1 / 176 م 292 .\r\n\r\nسود\r\n\r\nسود بهره ، ربح .\r\nسود كه در لغت عرب از آن به « ربح » تعبير مىشود ، عبارت است از درآمد افزون بر سرمايه ( رأس المال ) كه از راه تجارت و كسب به دست مىآيد . از احكام آن در بابهاى زكات ، خمس ، تجارت ، شركت ، مضاربه و وديعه سخن گفته‌اند .\r\nحكم : سود يا مشروع است يا نامشروع . سود مشروع - كه گرفتن و تصرف در آن جايز است - سودى است بر آمده از كسب مشروع ، مانند داد و ستد غير ربايى ؛ و سود نامشروع -\r\n\r\n","description":"","footnote":"","page_name":" 548 ","page_number":548},
  {"content":"\r\n\r\nكه دريافت و تصرف در آن حرام است - سودى است حاصل از تجارت نامشروع ، مانند معاملهء ربايى ( - - - ) ربا ) .\r\nسود مشروع گاه مكروه خواهد بود ، مانند گرفتن سود از مؤمن ، جز در معامله‌اى كه مؤمن كالا را براى تجارت بخرد يا مبلغ كالا افزون بر صد درهم باشد ، و نيز از كسى كه وعدهء احسان در معامله به او داده شده است . 1 برخى در ثبوت كراهت گرفتن سود از مؤمن اشكال كرده‌اند . 2\r\nسود و زكات : بنابر قول برخى ، چنانچه مالك با مالى كه زكات بدان تعلق گرفته ، قبل از اخراج زكات ، تجارت كند و سود ببرد ، مستحقان زكات به نسبت ، در سود به دست آمده نيز سهيم‌اند ؛ ليكن اگر مالك زيان ببيند ، از جيب خود او رفته است . 3 برخى گفته‌اند : معامله نسبت به سهم فقرا فضولى است . بنابر اين ، با اجازهء حاكم شرعى ، سود به نسبت سهم فقرا ، به ايشان داده مىشود و با عدم اجازه ، معامله باطل است . 4\r\nچنانچه از مال مضاربه‌اى سودى به دست آيد ، زكات اصل مال ( سرمايه ) در صورت رسيدن به حدّ نصاب و دارا بودن ساير شرايط بر عهدهء مالك است . همچنين است زكات سهم مالك از سود ، در صورت رسيدن آن به حدّ نصاب و گذشتن سال بر آن . تعلّق زكات به سهم عامل نيز منوط به رسيدن آن به حدّ نصاب و گذشتن سال است . البته بنابر قول به اينكه عامل مالك سود نيست ، بلكه مستحق اجرت المثل كار خود است ، تمامى زكات بر عهدهء مالك مىباشد 5 ( - - - ) زكات ) .\r\nسود و خمس : به در آمد و سود حاصل از كسب ، پس از كسر مئونه ، يعنى هزينه‌هاى جارى خانواده در طول سال ، خمس تعلق مىگيرد . برخى ، سود كسب را مشمول عفو و تحليل شارع دانسته و پرداخت خمس را مطلقا واجب ندانسته‌اند 6 ( - - - ) خمس ) .\r\nسود و تجارت : سود اندك گرفتن در داد و ستد مستحب است 7 و - چنان كه گذشت - گرفتن سود از كسى كه به او وعدهء نيكى در معامله داده شده مكروه مىباشد .\r\n\r\n","description":"","footnote":"","page_name":" 549 ","page_number":549},
  {"content":"\r\n\r\nدر بيع مرابحه ( - - - ) بيع مرابحه ) فروشنده و خريدار بايد از قيمت خريد ، مقدار سود ، غرامت و نيز هزينه‌هايى كه فروشنده براى جا به جايى كالا و مانند آن متحمل شده ، آگاهى داشته باشند . 8 همچنين در بيع مرابحه ، نسبت دادن سود به رأس المال ( قيمت خريد ) ؛ بدين گونه كه فروشنده بگويد : اين كالا را در ازاى صد تومان و سود هر ده تومان يك تومان به تو مىفروشم ، مكروه است . 9\r\nسود و قرض : شرط كردن سود در قرض ، ربا و حرام است ( - - - ) بانك ) .\r\nسود و شركت : در مشاركت ، سود و زيان حاصل از داد و ستد مال مشترك ، به نسبت سهام شركا ميان آنان تقسيم مىشود ؛ ليكن در اينكه شرط سود بيشتر براى يكى در فرض تساوى سهام ، و شرط تساوى همهء شركا در سود و زيان در فرض تفاوت سهام ، بدون انجام دادن عملى در ازاى آن ، صحيح است يا نه ، و بر فرض عدم صحّت موجب بطلان عقد مىشود يا نه ، اختلاف است . 10 البته شرط سود بيشتر براى شريكِ عامل در ازاى عملى كه انجام مىدهد صحيح است . 11\r\nسود و مضاربه : دادن سرمايه به ديگرى براى تجارت كردن و قرار دادن سود آن تنها براى خود كه از آن به ابضاع ( - - - ) ابضاع ) تعبير مىكنند ، صحيح است ؛ 12 چنان كه قرار دادن سود حاصل براى هر دو ( سرمايه گذار و عامل ) بر حسب آنچه شرط شود ، مضاربه ( - - - ) مضاربه ) ناميده مىشود . 13\r\nبنابر قول مشهور ، با حصول سود ، عامل مالك سهم خود از سود مىشود و مالكيت وى متوقف بر تبديل كالا به نقدينه نيست . 14\r\nسود و وديعه : كسى كه مالى نزد او به امانت نهاده شده ، چنانچه بدون اجازهء مالك با آن مال تجارت كند ، بنابر قول مشهور ضامن است و سود حاصل ، از آنِ صاحب مال خواهد بود ؛ 15 ليكن برخى گفته‌اند : اگر امانت نگهدار با عين مالِ امانتى تجارت كند ، معامله فضولى خواهد بود . بنابر اين با اجازهء مالك ، معامله صحيح و سود ، از آنِ مالك ، و بدون اجازهء وى معامله باطل است ؛\r\n\r\n","description":"","footnote":"","page_name":" 550 ","page_number":550},
  {"content":"\r\n\r\nاما اگر معامله در ذمّه صورت گرفته باشد ، ليكن تاجر ، دين خود را از مال امانتى پرداخت كند ، سود حاصل ، از آنِ او است ؛ هرچند اصل امانت ، و در صورت عدم امكان ، مثل يا قيمت آن را بايد به مالك برگرداند . 16\r\n1 . الأنوار اللوامع 11 / 104 - 105 ؛ مستند الشيعة 14 / 23 - 25 * 2 . الحدائق الناضرة 18 / 25 - 28 * 3 . العروة الوثقى 4 / 88 - 89 * 4 . موسوعة الخوئى 23 / 399 - 400 * 5 . مدارك الاحكام 5 / 180 - 181 ؛ مستند الشيعة 9 / 256 * 6 . الحدائق الناضرة 12 / 347 ؛ جواهر الكلام 16 / 45 - 46 * 7 . وسائل الشيعة 17 / 396 * 8 . الحدائق الناضرة 19 / 200 - 201 * 9 . جواهر الكلام 23 / 313 * 10 . 26 / 300 - 301 * 11 . 301 * 12 . 336 - 338 * 13 . المهذب 1 / 460 * 14 . مسالك الأفهام 4 / 371 * 15 . مختلف الشيعة 6 / 64 - 65 ؛ الحدائق الناضرة 21 / 470 * 16 . تذكرة الفقهاء 16 / 227 .\r\n\r\nسور - - - ) وليمه\r\n\r\nسُوَر عزائم - - - ) عزائم\r\n\r\nسور مفصّل\r\n\r\nسُوَر مفصّل مجموعه‌اى از سوره‌ها ، ازسورهء محمد صلّى اللَّه عليه و آله تا آخرقرآن كريم .\r\nمراد از سوره‌هاى مفصل بنابر اشهر ، 68 سورهء پايانى قرآن كريم است كه با سورهء محمد صلّى اللَّه عليه و آله آغاز مىگردد . 1 شروع از « ق » ، « ضحى » ، « حجرات » ، « جاثيه » ، « صافات » ، « صفّ » ، « تبارك » ، « فتح » ، « الرحمن » ، « انسان » و « اعلى » ديگر اقوال در مسئله‌اند . 2 از اين عنوان در باب صلات سخن گفته‌اند .\r\nفقها سوره‌هاى مفصل را به سه بخش تقسيم كرده‌اند : سوره‌هاى طولانى از « محمد » صلّى اللَّه عليه و آله تا « نبأ » ؛ سوره‌هاى متوسط از « نازعات » تا « ضحى » و سوره‌هاى كوتاه از « شرح » تا « ناس » . 3\r\nبه قول مشهور ، قرائت سوره‌هاى طولانى در نماز صبح ، سوره‌هاى متوسط در نماز عشا ، و سوره‌هاى كوتاه در نمازهاى ظهر ، عصر و مغرب ، مستحب است . 4 برخى ، استحباب آن را ثابت ندانسته‌اند . 5\r\n1 . الروضة البهية 1 / 605 ؛ مستند الشيعة 5 / 179 * 2 . جواهر الكلام 9 / 401 * 3 . مدارك الأحكام 3 / 363 * 4 . جواهرالكلام 9 / 400 - 401 * 5 . الحدائق الناضرة 8 / 176 - 177 .\r\n\r\n","description":"","footnote":"","page_name":" 551 ","page_number":551},
  {"content":"\r\n\r\n\r\nسوره\r\n\r\nسوره واحد متشكل از آيات قرآن كريم كه - جز در يك مورد - با بسمله آغاز مىگردد .\r\nاز احكام آن در باب صلات سخن گفته‌اند .\r\nبسمله در آغاز سوره ، جزء سوره است و آيهء مستقلى به شمار مىرود ؛ از اين رو ، قرائت آن با سوره در نماز واجب است 1 ( - - - ) بسمله ) .\r\nسوره‌هاى « ضحى » ( - - - ) ضحى ؛ سوره ) و « شرح » ( - - - ) انشراح ؛ سوره ) و نيز « فيل » ( - - - ) فيل ؛ سوره ) و « قريش » ( - - - ) قريش ؛ سوره ) يك سوره به شمار مىروند ؛ از اين رو در نماز ، اكتفا به يكى از آن دو جايز نيست ، بلكه در يك ركعت بايد هر دو خوانده شوند . اين قول ، مشهور ميان قدما است ؛ بلكه به اكثر فقها ؛ 2 بلكه مشهور 3 و بلكه اتفاق آنان 4 نسبت داده شده است . ليكن گروهى از متأخران ، هر كدام از آن دو را سوره‌اى مستقل دانسته‌اند . 5 البته جمع بين آن دو - حتى بنابر قول به تعدد - در قرائت يك ركعت از نماز بنابر قول مشهور ، واجب است . 6 گر چه بعضى ، جمع را نيز واجب ندانسته‌اند . 7 در اينكه در صورت قرائت آن دو ، قرائت بسملهء دوم واجب است يا نه ، اختلاف است . 8\r\nقرائت يك سورهء كامل پس از حمد در نمازهاى واجب ، با وسعت وقت ، واجب ، 9 و در نمازهاى مستحب ، مستحب است ؛ 10 جز سوره‌هاى داراى سجدهء واجب كه بنابر قول مشهور ، قرائت آنها در فرائض جايز نيست ؛ 11 ليكن در نوافل جايز است و پس از قرائت آيهء سجده ، سجده مىكند 12 ( - - - ) عزائم ) .\r\n( - - - ) سوَر مفصل )\r\n1 . جواهر الكلام 9 / 296 * 2 . ذكرى الشيعة 3 / 328 * 3 . الروضة البهية 1 / 612 * 4 . كتاب السرائر 1 / 220 * 5 . مفتاح الكرامة 4 / 682 - 683 * 6 . جامع المقاصد 2 / 262 * 7 . مدارك الأحكام 3 / 377 - 378 * 8 . جواهر الكلام 10 / 24 * 9 . 9 / 331 * 10 . 400 * 11 . 343 * 12 . 10 / 50 .\r\n\r\nسورهء سجده دار - - - ) عزائم\r\n\r\nسوزاندن\r\n\r\nسوزاندن آتش زدن .\r\n\r\n","description":"","footnote":"","page_name":" 552 ","page_number":552},
  {"content":"\r\n\r\nعنوان ياد شده به مناسبت در بابهاى طهارت ، جهاد ، كفّارات ، اطعمه و اشربه و حدود آمده است .\r\nبه تصريح برخى ، سوزاندن اوراقِ دربردارندهء آيات قرآن و نامهاى متبرك ، جايز نيست ، مگر در حال ضرورت . براى محو نوشته‌ها از شستن با آب و يا خمير كردن استفاده مىشود ؛ چنان كه دفن اوراق در زمين جايز است . 1\r\nسوزاندن حيوان به قولى حرام 2 و به قولى ديگر مكروه است . 3\r\nحيوان حلال گوشت وطى شده از سوى انسان ، در صورتى كه گوشت آن به طور معمول مصرف مىشود ، مانند گاو ، گوسفند و شتر ، واجب است ابتدا ذبح و سپس سوزانده شود 4 ( - - - ) آميزش با حيوان ) .\r\nحاكم شرع در اجراى حدّ قتل بر لواط كننده ، ميان كشتن با شمشير ، سوزاندن ، سنگسار كردن ( - - - ) رجم ) ، افكندن از بلندى و ويران كردن ديوار بر او مخيّر است ؛ چنان كه جمع بين قتل و سوزاندن وى نيز جايز است 5 ( - - - ) لواط ) .\r\nبراى زن ، چيدن مو در مصيبت جايز نيست و بنابر قول مشهور ، موجب ثبوت كفّاره است . در الحاق سوزاندن و تراشيدن به چيدن اختلاف است . 6\r\n( - - - ) آتش )\r\n1 . وسائل الشيعة 12 / 140 ؛ توضيح المسائل مراجع 1 / 207 * 2 . منتهى المطلب ( ق ) / 924 ؛ كنز الفوائد 3 / 312 * 3 . مفاتيح الشرائع 2 / 25 * 4 . جواهر الكلام 41 / 637 * 5 . 380 - 382 * 6 . 33 / 183 - 185 .\r\n\r\nسوسك\r\n\r\nسوسك : از حشرات .\r\nاز آن در باب طهارت و اطعمه و اشربه نام برده‌اند .\r\nسوسك از حشرات ( - - - ) حشرات ) به شمار مىرود ؛ از اين رو ، خوردن آن حرام است ؛ ليكن فضله و نيز مردار آن پاك مىباشد . 1\r\n1 . النهاية / 577 و 589 ؛ الروضة البهية 7 / 271 ؛ تذكرة الفقهاء 1 / 51 ؛ توضيح المسائل مراجع 2 / 603 .\r\n\r\nسوسمار\r\n\r\nسوسمار : خزنده‌اى با بدن پوشيده از پولك .\r\nاز آن در باب حج و اطعمه و اشربه نام برده‌اند .\r\n\r\n","description":"","footnote":"","page_name":" 553 ","page_number":553},
  {"content":"\r\n\r\nسوسمار از مسخ شدگان ( - - - ) مسوخ ) و حرام گوشتان است . 1\r\nكفّارهء كشتن سوسمار در حال احرام ( - - - ) احرام ) بنابر قول مشهور يك بزغالهء نر است . 2 برخى قدما كفّارهء آن را برهء نرى كه از شير گرفته شده و چرنده است دانسته‌اند . 3\r\n1 . مسالك الأفهام 11 / 517 ؛ جواهر الكلام 6 / 82 و 36 / 324 * 2 . جامع المدارك 2 / 590 ؛ جواهر الكلام 20 / 243 * 3 . إشارة السبق / 128 ؛ غنية النزوع / 163 ؛ الكافى فى الفقه / 206 .\r\n\r\nسوغات - - - ) هديه\r\n\r\nسوق العطّارين - - - ) زُقاق العطّارين\r\n\r\nسوق ؛ قاعده - - - ) قاعدهء سوق\r\n\r\nسوگند - - - ) قَسم\r\n\r\nسوگوارى - - - ) عزادارى\r\n\r\nسوم\r\n\r\nسَوم عرضهء كالا براى فروش / چريدن‌حيوان .\r\nاز سَوم به معناى نخست در باب تجارت سخن گفته‌اند .\r\nاز آداب تجارت ، آغاز كردن صاحب كالا به عرضهء آن براى فروش است . 1 عرضهء كالا براى فروش در بين الطلوعين ( طلوع فجر تا طلوع خورشيد ) كراهت دارد . 2\r\nداخل شدن در معاملهء ديگرى بنابر قول مشهور مكروه است . 3 برخى آن را حرام دانسته‌اند . 4 مراد از آن از ناحيهء خريدار آن است كه پس از گفت و گو و توافق فروشنده و خريدار بر معاملهء كالايى ، پيش از عقد ، فرد سومى با پيشنهاد بهاى بيشتر ، فروشنده را نسبت به فروش كالا به او ترغيب نمايد ، و از ناحيهء فروشنده آن است كه فروشنده دوم با عرضهء كالاى مرغوب‌تر با همين قيمت يا همانند آن با قيمت كمتر ، نظر خريدار را نسبت به خريد كالاى خود جلب كند . 5 معاملهء مزايده‌اى از اين حكم مستثنا است ، مگر پس از پايان زمان مزايده و توافق فروشنده با خريدار و ورود در معامله 6 ( - - - ) مزايده ) ؛ چنان كه حرمت يا كراهت دخول در معامله ديگرى پس از توافق يا در آستانهء توافق قرار گرفتن مىباشد و قبل از آن ، حرام يا مكروه نيست . 7\r\n\r\n","description":"","footnote":"","page_name":" 554 ","page_number":554},
  {"content":"\r\n\r\nبنابر قول مشهور از اسباب ضمان ، قبض به سوم است ؛ بدين معنا كه مشترى ضامن كالايى است كه هنگام خريد در دستش تلف شده است . برخى ضمان را در چنين فرضى به جهت اينكه قبض با اذن مالك صورت گرفته منتفى دانسته‌اند . 8\r\nاز سوم به معناى دوم در باب زكات سخن گفته‌اند .\r\nاز شرايط تعلّق زكات ( - - - ) زكات ) به شتر ، گاو و گوسفند ، سائمه بودن آنها ( چريدن از مراتع طبيعى و علف بيابان ) در طول سال است 9 ( - - - ) چريدن ) .\r\n1 . جواهر الكلام 22 / 463 * 2 . 456 * 3 . 459 * 4 . المبسوط 2 / 160 ؛ كتاب السرائر 2 / 235 * 5 . التنقيح الرائع 2 / 38 * 6 . جواهر الكلام 22 / 459 * 7 . الروضة البهية 3 / 296 * 8 . مستند الشيعة 12 / 174 ؛ جواهر الكلام 37 / 72 - 73 * 9 . جواهر الكلام 15 / 92 .\r\n\r\nسويق\r\n\r\nسَويق : آرد پخته شده و بو داده ؛ قاووت .\r\nاز آن به مناسبت در بابهاى صوم ، حج و اطعمه و اشربه سخن گفته‌اند .\r\nسحرى خوردن براى كسى كه مىخواهد روزه بگيرد ، مستحب است . برترين سحرى ، خوردن سويق و خرما است ؛ 1 چنان كه افطار ( گشودن روزه ) نيز با آن مستحب است . 2\r\nدر روايات ، سويق ، غذاى پيامبران معرفى و براى آن ، خواص و فوايد زيادى ذكر شده است ، از جمله : محكم شدن استخوان و روييدن گوشت ؛ پاكسازى معده و پيشگيرى از هفتاد نوع درد . 3\r\nاگر در حال احرام بر اثر دست كشيدن به محاسن يا سر ، مويى از آن كنده شود ، بايد يك كف دست طعام يا به تصريح برخى ، سويق به فقير صدقه دهد . 4\r\n1 . وسائل الشيعة 10 / 146 ؛ مفاتيح الشرائع 1 / 256 * 2 . وسائل الشيعة 10 / 156 * 3 . 25 / 14 - 17 * 4 . الحدائق الناضرة 15 / 518 - 520 ؛ كتاب الحج ( گلپايگانى ) 2 / 190 .\r\n\r\nسهام فرائض\r\n\r\nسَهام فرائض سهم الإرث‌هاى تعيين شده‌در قرآن كريم .\r\nسهام جمع سهم و فرائض جمع فريضه و مراد از آن شش سهم الإرث نام برده شده در قرآن كريم است 1 كه عبارتند از : نصف ، دو سوم ، يك سوم ، يك چهارم ،\r\n\r\n","description":"","footnote":"","page_name":" 555 ","page_number":555},
  {"content":"\r\n\r\nيك ششم و يك هشتم كه هر كدام سهم فرد يا افرادى خاص از اعضاى خانواده و بستگان ميّت مىباشد . فقها از اين شش سهم به فرائض يا سهام فرائض تعبير كرده‌اند 2 ( - - - ) ارث ) .\r\n1 . نساء / 11 - 12 * 2 . المهذب 2 / 124 و 173 .\r\n\r\nسهر\r\n\r\nسَهَر شب بيدار ماندن .\r\nاز آن در باب صلات و تجارت سخن گفته‌اند .\r\nنخوابيدن و بيدار ماندن در تمام شب ، جز براى عبادت ( - - - ) تهجد ) و تحصيل علم مكروه است . 1 در حديثى از رسول خدا صلّى اللَّه عليه و آله آمده است : « بيدار ماندن در شب ( شايسته ) نيست ، مگر در سه مورد : تلاوت قرآن ، تحصيل علم و زفاف » . 2\r\nخوابيدن تمام شب مكروه است . 3\r\nبيدار ماندن تمام شب جهت كسب و كار كراهت دارد . 4\r\n( - - - ) بيدارى ) ( - - - ) شب )\r\n1 . نزهة الناظر / 46 * 2 . وسائل الشيعة 20 / 92 - 93 * 3 . هداية الأمة 3 / 199 * 4 . تذكرة الفقهاء 12 / 186 .\r\n\r\nسه شنبه - - - ) ايّام هفته\r\n\r\nسه طلاقه\r\n\r\nسه طلاقه زنى كه سه بار طلاق داده شده است .\r\nاز احكام آن در باب طلاق سخن گفته‌اند .\r\nاگر مردى همسرش را - با شرايط - سه بار طلاق دهد ، آن زن بر وى حرام مىشود و حلال شدن دوباره منوط به اين است كه زن با مردى ديگر ازدواج كند و پس از آميزش ، آن مرد او را طلاق دهد ( - - - ) تحليل ) . در تحقق سه طلاقه بودن ، تفاوت نمىكند زن مدخولٌ بها ( نزديكى با او صورت گرفته ) باشد يا نباشد و نيز مرد در فاصلهء بين طلاق اول و دوم ، در عدّه ( - - - ) عدّه ) رجوع كرده باشد يا پس از انقضاى عدّه او را به زنى گرفته باشد و همچنين پس از رجوع در عدّه ، با وى آميزش كرده و سپس او را طلاق داده باشد و يا قبل از آميزش او را طلاق داده باشد . 1\r\n\r\n","description":"","footnote":"","page_name":" 556 ","page_number":556},
  {"content":"\r\n\r\nاز برخى قدما نقل شده كه چنانچه پس از پايان يافتن عدّه و با ازدواج جديد ، زن را به همسرى گرفته باشد ، حكم سه طلاقگى ( حرمت زن بر مرد و نياز داشتن به محلل ) بر آن مترتب نمىشود . بنابر اين قول ، خروج از عدّه ، اثر طلاق پيشين را از بين مىبرد . 2\r\nطلاق سومِ زن سه طلاقه ، به اين ( - - - ) طلاق به اين ) به شمار مىرود ؛ از اين رو ، همسرش تعهدى نسبت به هزينه زندگى او در زمان عدّه ندارد . 3\r\nسه طلاق در يك مجلس واقع نمىشود ؛ بدين گونه كه مرد در يك مجلس به همسرش بگويد : « انْتِ طالِقٌ ثَلاثاً » ؛ ليكن در اينكه با اجراى طلاق به صورت ياد شده - با وجود شرايط - يك طلاق واقع مىشود يا نه ، اختلاف است . 4 مشهور ، قول نخست است 5 ( - - - ) طلاق ) .\r\n1 . جواهر الكلام 32 / 128 * 2 . 129 * 3 . 121 ؛ مجمع المسائل 2 / 260 * 4 . كتاب السرائر 2 / 678 ؛ الروضة البهية 6 / 17 * 5 . كشف اللثام 8 / 40 .\r\n\r\nسهل\r\n\r\nسهل زمين مسطح و هموار ، مقابل زمين ناهموار و كوهستانى / آسان ( - - - ) سهولت ) .\r\nسهل به معناى نخست در باب طهارت و حج به كار رفته است .\r\nطهارت : كسى كه وظيفه‌اش وضو گرفتن يا غسل كردن است ، ليكن آب در اختيار ندارد ، بنابر قول مشهور بايد در زمين هموار به اندازهء برد دو تير ( حدود چهارصد گام ) در چهار جهت ، در صورت احتمال وجود آب ، به جست و جو بپردازد و پس از مأيوس شدن از يافتن آب در آن محدوده ، تيمم نمايد . 1\r\nحج : به قول مشهور ، در روز عرفه وقوف بر كوه براى حاجى مكروه مىباشد ، و مستحب است وقوف در دامنهء كوه و در زمين هموار صورت گيرد . 2 برخى قدما وقوف بر كوه را جز در حال ضرورت جايز ندانسته‌اند 3 ( - - - ) وقوف ) .\r\n1 . جواهر الكلام 5 / 79 - 80 * 2 . مختلف الشيعة 4 / 236 ؛ جواهر الكلام 19 / 57 * 3 . المهذب 1 / 246 .\r\n\r\nسهل الإقتضاء\r\n\r\nسهل الاقتضاء [ حُسن الاقتضاء 
  ] : آسان‌گرفتن بر بدهكار .\r\nعنوان ياد شده در حديثى از پيامبر اكرم صلى اللَّه عليه و آله آمده 1 و مراد از آن\r\n\r\n","description":"","footnote":"","page_name":" 557 ","page_number":557},
  {"content":"\r\n\r\nاين است كه طلبكار در مطالبهء طلب خود بر بدهكار سخت نگيرد ؛ به عنوان مثال ، به او فرصت كافى بدهد يا حواله را از او بپذيرد . 2 عنوان فوق به مناسبت در باب تجارت به كار رفته است .\r\nاز آداب تجارت اين است كه فروشنده در گرفتن بهاى كالا از خريدار و نيز طلبكار در مطالبهء طلب خود سهل الإقتضاء باشد . 3\r\n1 . وسائل الشيعة 17 / 450 * 2 . النخبة / 196 - 197 * 2 . الحدائق الناضرة 18 / 48 ؛ الأنوار اللوامع 11 / 116 .\r\n\r\nسهل انگارى - - - ) تسامح\r\n\r\nسهل القضاء\r\n\r\nسهل القضاء آسان پرداخت كردن بدهى .\r\nمراد از سهل القضاء آن است كه سعى بدهكار اين باشد كه بدهى خود را به موقع ، بلكه زودتر از زمان سررسيد پرداخت كند . 1 عنوان ياد شده در روايات 2 و به تبع در كلمات فقها در باب تجارت آمده است .\r\nمستحب است بدهكار در پرداخت بدهى خود سهل القضاء باشد . 3\r\n1 . ملاذ الأخيار 10 / 489 * 2 . وسائل الشيعة 17 / 450 * 3 . الحدائق الناضرة 18 / 48 .\r\n\r\nسهم\r\n\r\nسهم بخش نامعين از چيزى .\r\nاز آن به مناسبت در باب وصيّت نام برده‌اند .\r\nهرگاه كسى وصيّت كند سهمى از مالش را به ديگرى بدهند ، به قول مشهور يك هشتم از مال به او داده مىشود . 1 برخى قدما گفته‌اند : يك ششم از مال را به او مىدهند . 2\r\n1 . مسالك الأفهام 6 / 179 ؛ الحدائق الناضرة 22 / 461 * 2 . المقنع / 478 ؛ الخلاف 4 / 140 .\r\n\r\nسهم امام\r\n\r\nسهم امام نيمى از خمس متعلق به امام عليه السّلام ( - - - ) خمس ) .\r\n\r\nسهم الجهاد - - - ) سبيل اللَّه\r\n\r\nسهم ذى القربى\r\n\r\nسهم ذى القربى از سهام خمس .\r\nاز آن در باب خمس سخن گفته‌اند .\r\n\r\n","description":"","footnote":"","page_name":" 558 ","page_number":558},
  {"content":"\r\n\r\nبنابه تصريح قرآن كريم 1 خمس به شش سهم تقسيم مىشود : سهم خدا ، سهم رسول خدا صلّى اللَّه عليه و آله ، سهم ذى القربى و سه سهم سادات يتيم ، فقير و درمانده در سفر .\r\nمراد از ذى القربى بنابر نظر مشهورِ نزديك به اجماع ، امام معصوم عليه السّلام 2 و به تصريح برخى ، به اضافهء حضرت فاطمه عليها السّلام مىباشد . 3 از برخى ، قول به تعميم آن به خويشان پيامبر صلّى اللَّه عليه و آله از بنى هاشم ، نقل شده است . 4\r\n( - - - ) خمس )\r\n1 . انفال / 41 * 2 . جامع الخلاف و الوفاق / 234 ؛ جواهر الكلام 16 / 86 - 87 * 3 . مستند العروة ( الخمس ) 1 / 307 - 308 * 4 . مدارك الأحكام 5 / 397 - 398 ؛ جواهر الكلام 16 / 87 .\r\n\r\nسهم الرقاب\r\n\r\nسهم الرقاب سهمى از زكات جهت آزاد كردن بردگان با شرايطى خاص ( - - - ) زكات ) .\r\n\r\nسهم سادات\r\n\r\nسهم سادات نيمى از خمس ( - - - ) خمس ) متعلق به بنى هاشم ( - - - ) بنى هاشم ) .\r\n\r\nسهم المؤلفة\r\n\r\nسهم المؤلفة از سهام هشت گانهء زكات كه به منظور جلب نظر و تأليف قلوب برخى پرداخت مىگردد ( - - - ) زكات ) .\r\n\r\nسهم المصالح\r\n\r\nسهم المصالح سهم مصالح از بيت المال .\r\nسهم المصالح از سهم سبيل اللَّه ( - - - ) سبيل اللَّه ) و درآمد زمينهاى فتح شده با قهر و غلبه جدا مىشود و در آنچه كه مصالح اسلام و مسلمانان در آن است ، از قبيل تهيهء جنگ افزار و پرداخت حقوق قضات و مرزداران صرف مىگردد 1 ( - - - ) بيت المال ) .\r\n1 . المبسوط 2 / 75 ؛ المهذب 1 / 327 ؛ تحرير الأحكام 2 / 198 .\r\n\r\nسهو\r\n\r\nسَهْو غفلت ؛ متذكر نشدن .\r\nسهو در برابر تذكر عبارت است از محو شدن صورت علمى شىء از قوهء ذاكرهء انسان ، بدون محو آن از حافظه ؛ به گونه‌اى كه با اندك تأمل و تذكرى به ياد مىآورد . 1\r\n\r\n","description":"","footnote":"","page_name":" 559 ","page_number":559},
  {"content":"\r\n\r\nتفاوت آن با نسيان آن است كه در سهو - چنان كه گذشت - صورت علمى شىء تنها از قوهء ذاكره محو مىشود ، نه از خزانهء حافظه ؛ اما در نسيان ، صورت علمى شىء از خزانهء حافظه نيز محو مىشود و تنها با يادگيرى مجدد و يا مراجعه ، در ذهن حاضر مىشود و نه با تذكر اجمالى و تأمل . در حقيقت ، سهو حالت متوسط ميان تذكر و نسيان است . 2 البته در فقه ، وقتى از سهو سخن گفته مىشود ، نسيان را هم دربر مىگيرد ، چه آنكه كاربرد سهو ، معمولا در برابر عمد است ؛ يعنى جايى كه فرد متذكر است و با توجه و تذكر عملى را انجام مىدهد يا ترك مىكند ؛ بر خلاف سهو كه منشأ فعل يا ترك عمل ، غفلت يا فراموشى است .\r\nتفاوت سهو با شك نيز روشن است . شك عبارت است از تساوى دو طرف احتمال . منشأ تردد و تساوى احتمال مىتواند سهو و نسيان باشد . بنابر اين ، سهو از اسباب شك است ؛ بدين جهت - از باب ناميدن مسبّب به اسم سبب - سهو بر شك نيز اطلاق شده است ؛ 3 به عنوان مثال ، مراد از سهو در اين سخن : « با غلبهء ظن ، حكمى براى سهو نيست » شك است ؛ 4 چنان كه مراد از آن در اين جمله : « در صورت كثرت سهو حكمى براى آن نيست » يا شك است و يا اعم از سهو و شك . 5 از احكام عنوان ياد شده در باب صلات سخن گفته‌اند .\r\nاخلال به واجبات از روى سهو : اخلال به واجبات ركنى نماز ، همچون نيّت ، تكبيرة الإحرام و ركوع ، از روى عمد يا سهو موجب بطلان نماز است . اخلال به واجبات غير ركنى از روى سهو در برخى موارد ، خدشه‌اى در صحت نماز وارد نمىكند ( - - - ) خلل در نماز ) و نماز بدون تدارك آن صحيح است و در برخى موارد ، صحّت نماز منوط به تدارك آن واجب و يا تدارك توأم با سجدهء سهو ( - - - ) سجدهء سهو ) است . 6\r\nچنان كه بر شك در نماز كه از آن به سهو نيز تعبير شده و نيز بر سهو در ديگر اعمال عبادى ، همچون روزه و حج احكامى مترتب است كه در عناوين مربوط مطرح خواهد شد .\r\n\r\n","description":"","footnote":"","page_name":" 560 ","page_number":560},
  {"content":"\r\n\r\nسهو در سهو : در بعضى روايات وارد در سهو نماز آمده است : « لا سَهوَ فى سَهوٍ ؛ در سهو سهوى نيست » . 7 مفاد آن اين است كه سهو در سهو قابل اعتنا نيست و اثرى بر آن مترتب نمىباشد .\r\nدر اينكه مراد از اين جمله چيست احتمالات بسيارى مطرح شده كه مهم‌ترين آنها هشت احتمال است . منشأ اين احتمالات اين است كه مراد از هر يك از دو سهو در جملهء ياد شده يا شك است يا معناى خاص آن كه گذشت . بنابر اين چهار صورت به دست مىآيد ؛ زيرا مراد از هر دو يا شك است و يا سهو به معناى خاص و يا مراد از يكى ، سهو به معناى خاص و ديگرى شك مىباشد . همچنين مراد از سهو دوم ، يا خود سهو است كه منشأ آثار است و از آن به « موجِب » تعبير مىشود و يا آثار سهو ، همچون نماز احتياط ( - - - ) نماز احتياط ) و سجدهء سهو كه از آن به « موجَب » تعبير مىگردد . حاصل ضرب چهار احتمال نخست در اين دو احتمال اخير ، هشت احتمال زير خواهد بود .\r\n1 . شك در پيدايى شك ؛ بدين معنا كه فرد شك كند در اينكه آيا شك كرده است يا نه ؟ به چنين شكى اعتنا نمىشود . برخى گفته‌اند : عدم اعتنا به اين شك در صورتى است كه بعد از فراغ از نماز باشد ؛ خواه شك در اجزا و افعال نماز باشد يا در عدد ركعات . همچنين است اگر چنين شكى در اثناى نماز ، در افعال آن ، پس از دخول در فعلى ديگر پيدا شود ، مانند اينكه در حال ايستادن شك كند كه آيا پيش از آن در به جا آوردن سجود شك داشته است يا نه ؟ اگر شك ياد شده در اثناى نماز ، در عدد ركعتها پيدا شود ، مانند اينكه در حال نشستن شك كند كه آيا در حالت نشستهء پيشين ، بين دو و چهار شك كرده بود - تا ركعتى كه به جا آورده ، موجب بطلان نماز گردد ؛ چون بايد بنا را بر چهار مىگذاشت و نماز را تمام مىكرد - يا نه ؟ به اين شك نيز اعتنا نمىشود . 8\r\nبرخى گفته‌اند : مراد فقها از شك در شك ، شك مطلق است نه مقيد به سجده يا تشهد و يا ركعت . بنابر اين ، اگر كسى\r\n\r\n","description":"","footnote":"","page_name":" 561 ","page_number":561},
  {"content":"\r\n\r\nشك كند كه آيا پيش از اين - قطع نظر از متعلق شك از افعال و ركعات - شكى بر او عارض شده يا نه ، به آن اعتنا نمىكند ؛ ليكن اگر شك كند كه پيش از اين ، در به جا آوردن فعلى مثلا سجده شك داشته يا نه ، بايد به احكام آن عمل كند ؛ بدين معنا كه قبل از گذشتن از محل تدارك ، آن را به جا آورد و پس از تجاوز از محل ، بدان اعتنا نكند . 9\r\n2 . شك در سهو ؛ بدين معنا كه شك كند آيا سهوى بر او عارض شده است يا نه ؟ به اين شك نيز اعتنا نمىشود و آنچه در فرض پيشين بيان شده ؛ از عروض شك بعد از فراغ از نماز يا در اثنا ، بعد از تجاوز از محل يا قبل از تجاوز ، در اين فرض نيز مطرح است .\r\nآيا حكم عدم التفات به شك در جايى كه اصل وقوع سهو يقينى ، اما متعلق آن مشكوك است ، جارى مىشود ؟ مانند آنكه مىداند از روى سهو سجده‌اى را به جا نياورده ، ليكن ركعت آن را نمىداند ، يا مىداند سهوى عارض شده ، ليكن نمىداند آنچه ترك كرده ، سجده است يا قرائت ، يا آنكه بين سجده و تشهد يا ركوع و سجود يا ركوع و قرائت ترديد دارد . براى صورتها و فروض ياد شده ، تفاصيل و احكامى ذكر كرده‌اند كه در اين مختصر نمىگنجد . 10\r\n3 . شك در موجَبِ شك ؛ بدين معنا كه در عمل واجب شده بر مكلّف به سبب شك ، همچون نماز احتياط شك كند . به اين شك نيز اعتنا نمىشود ؛ خواه شك در افعال باشد يا در شمار ركعتها . مراد از عدم اعتنا به شك در عدد ركعات ، بنا گذاشتن بر اكثر است . بنابر اين ، اگر در نماز احتياط دو ركعتى شك كند كه در ركعت اول است يا دوم ، بنا را بر ركعت دوم مىگذارد ، مگر آنكه بنا گذاشتن بر اكثر مستلزم بطلان نماز باشد ، كه در اين صورت بنا را بر اقل مىگذارد ، مانند شك بين يك و دو در نماز احتياط يك ركعتى ، و مراد از عدم اعتنا به شك در افعال ، بنا گذاشتن بر انجام گرفتن آن است . حكم دو سجدهء سهو نيز كه به سبب شك واجب شده همين است و به شك عارض در آن ؛ اعم از شك در شمار سجده و افعال آن ، اعتنا نمىشود . 11\r\n\r\n","description":"","footnote":"","page_name":" 562 ","page_number":562},
  {"content":"\r\n\r\nبرخى در فرض شك در عدد سجده يا ركعت ، به بنا گذاشتن بر اقل و در فرض شك در انجام دادن فعلى ، به انجام دادن آن در صورت عدم تجاوز از محل آن ، قائل شده‌اند . 12\r\nقانون ياد شده شامل شك در انجام دادن اصل نماز احتياط و دو سجدهء سهو نمىشود . بنابر اين ، اگر شك كند كه نماز احتياط يا دو سجدهء سهو را - كه در پايان نماز واجب بر او واجب شده - انجام داده يا نه ، بر او واجب است آن را به جا آورد . همچنين است اگر پس از يقين به حصول شكِ موجبِ نمازِ احتياط ، شك كند كه آيا وظيفه‌اش نماز احتياط يك ركعتى بوده يا دو ركعتى ؟ كه جهت تحصيل يقين بايد هر دو را به جا آورد . همچنين اگر در انجام دادن فعل مشكوك ، شك عارض شود ، مانند آنكه شك كند كه آيا سجدهء مشكوك را - كه قبل از تجاوز از محل بايد آن را به جا مىآورده - به جا آورده يا نه ؟\r\n4 . شك در موجَبِ سهو ؛ بدين معنا كه در عمل واجب شده به سبب سهو در نماز ، همچون سجدهء سهو ، شك در عدد يا افعال آن عارض شود . حكم اين فرض ، حكم فرض پيشين ( حكم شك در موجَب شك ) است . 13\r\n5 . سهو در سهو ؛ به معناى فراموشى در هر دو ، مانند كسى كه سجده‌اى را فراموش كرده و در حال تشهد متذكر شده ، كه وظيفه‌اش بازگشت به سجده و تدارك آن است ؛ ليكن تدارك را هم فراموش كرده است . وظيفهء نماز گزار در اين فرض اين است كه اگر قبل از ركوع متذكر شود بايد برگردد و آن را تدارك كند و بنابر قول مشهور ، پس از نماز دو سجدهء سهو نيز به جا آورد ؛ اما اگر پس از ركوع متذكر شود ، بايد پس از نماز ، قضاى آن را به جا آورد . در فرض ياد شده اگر هر دو سجده را فراموش كند ، نمازش باطل است . بنابر اين ، بر سهو در سهو به معناى ياد شده ، حكم جديدى جز حكم مترتب بر سهو در اصل فعل مترتب نمىشود . 14\r\n6 . سهو در سهو ؛ به معناى فراموشى در اولى و شك در دومى ؛ بدين معنا كه\r\n\r\n","description":"","footnote":"","page_name":" 563 ","page_number":563},
  {"content":"\r\n\r\nشك خود را فراموش كند ، مانند اينكه قبل از تجاوز از محل سجده در به جا آوردن آن شك كند كه وظيفه‌اش انجام دادن آن است ؛ ليكن شك خود را هم فراموش كرده و در نتيجه ، سجدهء مشكوك را به جا نياورده است . وظيفهء چنين فردى اين است كه اگر قبل از تجاوز از محل ، متذكر شك خود شده باشد ، بايد سجدهء فوت شده را به جا آورد ؛ ليكن در صورت تجاوز از محل و پيش از داخل شدن در ركن بعدى ، آيا بازگشت و تدارك سجدهء مشكوك واجب است يا نه ؟ مسئله محل اختلاف و اشكال است ؛ از اين رو ، برخى احتياط را در اتمام نماز و سپس اعادهء آن دانسته‌اند . 15\r\n7 . سهو به معناى فراموشى در موجَبِ سهو ، مانند فراموش كردن يكى از دو سجده در سجدهء سهو . در اين فرض ، به تصريح جمعى از فقها ، اعتنايى به سهو نمىشود ؛ بدين معنا كه فراموشى يك سجده در سجدهء سهو موجب سجدهء سهو ديگرى و نيز قضاى آن نمىشود ؛ ليكن اگر تذكر قبل از تجاوز از محل باشد بايد آن را به جا آورد . 16\r\n8 . سهو به معناى فراموشى در موجَبِ سهو به معناى شك ، مانند فراموش كردن سجده‌اى يا اضافه كردن عملى ، همچون قيام از روى فراموشى در نماز احتياط كه موجب سجدهء سهو در نمازهاى روزانه مىشود . بنابر اشهر ، اضافه يا كم كردن عملى كه در غير نماز احتياط موجب سجدهء سهو مىشود ، در نماز احتياط موجب آن نمىگردد ؛ ليكن نسبت به فراموش كردن سجده‌اى ، چنانچه تذكر قبل از گذشتن از محل تدارك باشد ، به تصريح گروهى ، بايد آن را به جا آورد و اگر بعد از گذشتن از محل و قبل از دخول در ركن بعدى باشد ، در وجوب بازگشت و تدارك آن ياعدم وجوب ، اختلاف و اشكال است . 17\r\nبرخى براى جملهء « لاسهوَ فى سهوٍ » تنها دو معناى اول و سوم را ذكر كرده و گفته‌اند : در هيچ يك به شك اعتنايى نمىشود . بنابر اين ، در جملهء ياد شده ، سهو به معناى خاص آن مراد نيست ؛ 18 ليكن برخى ، ارادهء اعم از شك و سهوِ به معناى خاص از سهو دوم را با تقدير گرفتن موجَب ( موجَب شك يا سهو ) قوى دانسته‌اند . 19\r\n\r\n","description":"","footnote":"","page_name":" 564 ","page_number":564},
  {"content":"\r\n\r\n( - - - ) شكيّات )\r\n1 . روض الجنان 2 / 908 * 2 . 908 ؛ الحدائق الناضرة 9 / 104 * 3 . مستند العروة ( الصلاة ) 7 / 49 * 4 . إرشاد الأذهان 1 / 268 * 5 . الروضة البهية 1 / 721 - 722 ؛ جواهر الكلام 12 / 416 - 418 * 6 . شرائع الإسلام 1 / 87 - 88 ؛ قواعد الأحكام 1 / 302 * 7 . وسائل الشيعة 8 / 242 * 8 . جواهر الكلام 12 / 389 - 390 * 9 . الحدائق الناضرة 9 / 260 - 261 * 10 . جواهرالكلام 12 / 392 - 394 * 11 . 394 - 396 * 12 . مجمع الفائدة 3 / 136 * 13 . جواهر الكلام 12 / 394 - 397 * 14 . الحدائق الناضرة 9 / 266 ؛ جواهر الكلام 12 / 398 * 15 . الحدائق الناضرة 9 / 264 ؛ جواهر الكلام 12 / 398 - 400 * 16 . جواهر الكلام 12 / 400 * 17 . الحدائق الناضرة 9 / 265 - 266 ؛ جواهر الكلام 12 / 401 * 18 . التنقيح الرائع 1 / 262 * 19 . جواهر الكلام 12 / 402 - 403 .\r\n\r\nسهولت\r\n\r\nسهولت آسانى .\r\nاز احكام مرتبط با آن در بابهايى نظير حج ، جهاد ، تجارت ، طلاق ، صيد و ذباحه و قضاء سخن گفته‌اند .\r\nاحكام شريعت مقدس مبتنى بر سهولت است ؛ چه در مقام جعل و تشريع و چه در مرحلهء پيدايى عوارض و حالاتى همچون بيمارى و ناتوانى براى مكلّف كه موجب حرجى شدن حكم و به مشقت افتادن مكلّف مىگردد . در آيات و روايات متعددى بر آسان بودن دين و نفى حرج و سختى از آن تصريح شده است ، از جمله در قرآن كريم آمده است : « هُوَ اجْتَبَاكُمْ وَ مَا جَعَلَ عَلَيْكُمْ فِى الدّينِ مِنْ حَرَجٍ ؛ 1 او شما را برگزيد و بر شما در دينتان مشقت و سختى قرار نداده است » . در روايتى از پيامبر اكرم صلّى اللَّه عليه و آله نقل شده است كه فرمود : « من بر آيين معتدل و آسان برانگيخته شده‌ام » . 2\r\nاز جمله قواعد مهم فقهى قاعدهء « عسر و حرج » است كه مفاد آن برداشته شدن هر گونه حكم حرجى غير قابل تحمل براى مكلف است ( - - - ) قاعدهء عسر و حرج ) . اينك مهم‌ترين احكام مرتبط با عنوان ياد شده در ابواب مختلف فقهى .\r\nحج : كسى كه به اندازهء هزينهء حج مالى قرض كرده است ، باداشتن توانايى اداى به موقع دين خود به آسانى و بدون مشقت بنابر قول جمعى ، مستطيع ( - - - ) استطاعت ) و حج بر او واجب مىگردد . 3\r\nجهاد : در دفاع از جان ، مال و يا آبرو در برابر مهاجم ، ابتدا بايد راه آسان‌تر\r\n\r\n","description":"","footnote":"","page_name":" 565 ","page_number":565},
  {"content":"\r\n\r\nانتخاب شود . بنابر اين ، در جايى كه خطر مهاجم با فرياد زدن دفع مىشود ، بايد به همان بسنده كرد 4 ( - - - ) دفاع ) .\r\nتجارت : آسان گرفتن در خريد و فروش و نيز در وصول طلب از بدهكار ( - - - ) سهل الاقتضاء ) ، همچنين پرداخت بدهى به طلبكار ( - - - ) سهل القضاء ) مستحب است . 5\r\nطلاق : از شرايط صحّت طلاق ، وقوع آن در زمان پاكى زن از حيض مىباشد ؛ ليكن صورت غايب بودن شوهر از اين حكم مستثنا است . بنابر اين ، مردى كه در سفر است با عدم آگاهى از حيض بودن همسرش مىتواند او را طلاق دهد ، مگر در صورتى كه امكان آگاهى از وضعيت زن به آسانى براى شوهر فراهم باشد كه در اين صورت بر او ، حكم حاضر جارى مىشود نه غايب . 6\r\nصيد و ذباحه : مستحب است در ذبح يا نحر حيوان شيوهء آسان‌تر اتخاذ گردد تا حيوان كمتر رنج و اذيت ببيند . 7\r\nقضاء : بر قاضى مستحب است به منظور سهولت دسترسى ارباب رجوع به وى ، در مكانى باز و بدون مانع بنشيند . 8\r\nآيا صدور حكم غيابى عليه كسى كه در شهر نيست ؛ ليكن احضار وى به آسانى ممكن است ، جايز مىباشد ؟ برخى در جواز صدور چنين حكمى اشكال كرده‌اند . 9\r\n( - - - ) تيسير )\r\n1 . حج / 78 * 2 . الكافى ( كلينى ) 5 / 494 ؛ وسائل الشيعة 8 / 116 * 3 . مناسك حج ( مراجع ) / 25 ؛ كلمة التقوى 3 / 37 * 4 . شرائع الإسلام 4 / 967 * 5 . مهذب الأحكام 16 / 18 * 6 . تحرير الوسيلة 2 / 328 ؛ هداية العباد ( گلپايگانى ) 1 / 53 * 7 . تحرير الوسيلة 2 / 151 * 8 . قواعد الأحكام 3 / 426 * 9 . تحرير الوسيلة 2 / 414 ؛ تفصيل الشريعة ( القضاء و الشهادات ) / 93 .\r\n\r\nسهيل\r\n\r\nسُهَيْل روشن‌ترين ستارهء صورت فلكىسفينه ، از صور فلكى جنوبى / حيوانىدريايى .\r\nاز سهيل به معناى نخست در باب صلات سخن گفته‌اند .\r\nاز نشانه‌هاى ظنّى دستيابى به قبله هنگام جهل به جهت آن ، براى مردم عراق ، شام و يمن ، ستارهء سهيل است . عراقيان براى به دست آوردن جهت قبله هنگام طلوعِ ستارهء سهيل ، آن را محاذى شانهء چپ خود ، مردم شام هنگام غروب ستاره ،\r\n\r\n","description":"","footnote":"","page_name":" 566 ","page_number":566},
  {"content":"\r\n\r\nآن را برابر چشم راست و هنگام طلوع ، ميان دو چشم و مردم يمن ، هنگام غروب سهيل ، آن را ميان دو كتف خود قرار مىدهند . 1\r\nاز سهيل به معناى دوم در باب اطعمه و اشربه نام برده‌اند .\r\nدر روايتى ، سهيل از حيوانات دريايى 2 و از مسخ شدگان ( - - - ) مسوخ ) شمرده شده است . سبب آن - بر اساس برخى روايات - اين ذكر شده كه مردى از يمن ، به دستور حاكم ستمگر از مردم ( ده يك ) ماليات مىگرفت . خداوند به سبب اين ستم او را به صورت آن حيوان دريايى مسخ كرد . 3\r\n1 . تذكرة الفقهاء 3 / 12 ؛ قواعد الأحكام 1 / 252 ؛ جواهر الكلام 7 / 359 * 2 . روضة المتقين 7 / 456 * 3 . الحدائق الناضرة 5 / 225 .\r\n\r\nسياحت\r\n\r\nسياحت گردشگرى .\r\nاز آن به مناسبت در باب صلات ياد كرده‌اند .\r\nسفر كردن به قصد سياحت جايز و با تحقق شرايط آن موجب قصر نماز مىشود ؛ 1 ليكن كسى كه جايى را به عنوان وطن انتخاب نكرده و كارش گردشگرى است ، نمازش تمام و روزه‌اش صحيح است 2 ( - - - ) سفر ) .\r\n( - - - ) آيهء سياحت )\r\n1 . توضيح المسائل مراجع 1 / 698 م 1300 * 2 . 706 م 1315 ؛ تحرير الوسيلة 1 / 255 .\r\n\r\nسيادت - - - ) بنى هاشم\r\n\r\nسياست\r\n\r\nسياست اصلاح و تدبير ( ادارهء امور ) كشور در ابعاد مختلف سياسى ، فرهنگى ، اقتصادى و نظامى .\r\nمفاد سياست در معناى لغوى ، تدبير ، اصلاح و تربيت است ؛ از اين رو ، در معانى امر و نهى كردن مردم ، رياست كردن ، حكم راندن ، مصلحت انديشيدن ، كيفر دادن ، تربيت و ادب كردن ، تمرين دادن حيوانات ، به اصلاح چيزى همت گماردن و نگاهدارى و حراست ، به كار رفته است . 1\r\nمفهوم سياست از ديدگاه صاحب نظران علم سياسيت چندان روشن نيست و همهء تعريفهايى كه از اين واژه شده ، نسبى است و هر كدام ناظر به يك يا چند بُعد آن است\r\n\r\n","description":"","footnote":"","page_name":" 567 ","page_number":567},
  {"content":"\r\n\r\nو همين مسئله مفهوم سياست را در رديف مفاهيم پيچيده و دشوار قرار داده است . علت پيچيدگى و دشوارى آن ، يكى فزونى مباحث و موضوعات گوناگونى است كه با سياست پيوند خورده است ، و ديگرى شمول و فراگيرى سياست نسبت به همهء افراد و گروههاى جامعهء بشرى است . بديهى است موضوع مطالعه و پژوهش هر اندازه گسترده و اجزاء و آحاد گوناگون آن ، پراكنده و ناهمگون باشد ، ارائهء تعريف جامع و فراگير نسبت به همهء مصاديق آن ، دشوارتر خواهد بود . 2\r\nتعريف سياست به ادارهء كشور 3 يا امور مرتبط با ادارهء كشور و ارتباط آن با خارج ، 4 هرچند تعريفى به نسبت جامع ، يا جامع‌ترين تعريفها است ، ليكن حدود اين تعريف روشن نيست و هر صاحب نظرى از نگاه خود مىتواند بر گسترهء آن بيفزايد يا آن را محدود كند . 5\r\nدر كتب و ابواب فقه بابى مستقل به سياست اختصاص نيافته است ؛ ليكن برخى فقها كتابى مستقل در موضوع سياست يا برخى شئون مربوط به آن نگاشته‌اند ، مانند « تنبيه الامّة و تنزيه الملّة » نوشته ميرزاى نائينى ( م . 1355 ه . ق ) ، « قاطعة اللجاج » نگاشتهء محقق كركى ( م 940 ه . ق ) ، « ولايت فقيه » اثر امام خمينى ( م 1409 ه . ق ) ، « الفقه ، السياسة » نگاشتهء سيد محمد شيرازى ( م 1422 ه . ق ) و « دراسات فى ولاية الفقيه » نوشتهء حسينعلى منتظرى ( م 1431 ه . ق ) .\r\nالبته گرچه در كتب فقهى بابى مستقل تحت عنوان سياست نيامده است ، ليكن ابواب قابل توجهى از فقه ، از جهات گوناگون مرتبط با سياست است ، مانند بابهاى قضاء ، اقرار ، شهادات ، صلح ، حدود و تعزيرات ، قصاص ، ديات ، جهاد ، امر به معروف و نهى از منكر ، سبق و رمايه ، خمس و زكات .\r\nضرورت حكومت : انديشمندان هر امت و ملتى بر اين باورند كه قوام نظام هستى و بقا و استمرار زندگى بشر در گرو حكومت است ؛ چه حكومت حق و چه باطل ؛ 6 چنان كه امير مؤمنان ، على عليه السّلام مىفرمايد : « مردم نيازمند اميرند ؛ چه نيك و چه بد » . 7\r\n\r\n","description":"","footnote":"","page_name":" 568 ","page_number":568},
  {"content":"\r\n\r\nشئون حكومت : شئون حكومت در دو حوزهء كلى قابل طرح است : حوزهء قانون گذارى و حوزهء اجرا .\r\n1 . قانون گذارى : وجود قانون براى بشر يك ضرورت است ؛ زيرا انسانها در تعاملات اجتماعى با يكديگر و اصطكاكها و اختلافات ناشى از خواستهاى درونى در مقام ارضاى آنها ، نيازمند قوانينى هستند كه حدّ و مرز حق و تكليف هر فرد را مشخص كند و كسى نتواند از آن فراتر گام نهد .\r\nشكى نيست كه حق قانون گذارى ( تشريع قانون ) از آنِ خداى متعال است كه آفرينندهء هستى و روزى دهندهء مادى و معنوى بندگان خود و داناى به مصالح و مفاسد واقعى آنان و تواناى على الاطلاق است . بنابر اين ، جز او كسى - حتى اجماع آحاد يك جامعه يا همهء انسانهاى روى زمين - حق اعتبار و انشاء امر و نهى ندارد و نمىتواند قانون آفرين باشد . 8\r\nاز ديدگاه اسلام ، قوانين دو گونه‌اند : نخست قوانينى كه در متن كتاب يا سنّت معتبر آمده است . اين نوع قوانين ، ثابت و تغييرناپذيرند كه خود بر دو قسم است : قسم نخست به طور مستقيم از جانب خداوند متعال وضع شده است و قسم دوم قوانينى است كه خداوند متعال ، حق وضع و تشريع آنها را به پيامبر اعظم صلّى اللَّه عليه و آله و ديگر معصومان عليهم السّلام عطا كرده است ؛ چنان كه مفاد برخى روايات چنين است ( - - - ) شارع ) .\r\nنوع دوم ، قوانين جزئى ، موقت و موردى است كه در متن كتاب و سنّت نيامده و از آنها به احكام حكومتى و ولايى تعبير مىشود ( - - - ) حكم ولايى ) .\r\nشكى در ثبوت حق وضع چنين قوانينى براى معصومان عليهم السّلام نيست ؛ ليكن در بارهء غير معصوم ؛ يعنى فقيه جامع شرايط ، همچنين حدود و موارد آن ، ديدگاههاى مختلفى وجود دارد .\r\nمنابع قانون گذارى : اصوليان شيعه از چهار دليل يا منبع به عنوان ادلّهء چهارگانه ، كه قوانين از آنها به دست مىآيد ، نام مىبرند كه عبارتند از كتاب ، سنّت ، اجماع و عقل ( - - - ) ادلّهء اربع ) .\r\n\r\n","description":"","footnote":"","page_name":" 569 ","page_number":569},
  {"content":"\r\n\r\n2 . مجرى قانون ( حاكم ، ولى امر ) : بدون شك ، حاكم حقيقى و على الاطلاق تنها خداى متعال است و همهء هستى مقهور قدرت و تحت اراده و مشيّت او است و هيچ امرى در عالم هستى رخ نمىدهد مگر به اذن و ارادهء او .\r\nاز آنجا كه ذات حق تعالى برتر از وهم و درك بشر است و دسترسى به آن غير ممكن مىباشد و نيز براى انسانها ، دريافت وحى و آگاهى از قوانين الهى بدون واسطه مقدور نمىباشد ، خداوند متعال در ميان خلق براى خود جانشينانى برگزيده تا مجرى احكام و قوانين الهى در ميان بشر باشند و مردم آن احكام را از ايشان دريافت كنند . اين جانشينان ، همان پيامبران و اوصياى آنان عليهم السّلام هستند . البته عرصهء اجراى قانون ، دو حوزهء مديريت و رهبرى جامعه و قضاوت و داورى است . در هر دو حوزه ، مجرى ، پيامبر يا جانشين او است . از اين رو ، امام صادق عليه السّلام در حديثى مىفرمايد : « حكومت از آنِ نبى يا وصىّ نبى است . » امير مؤمنان عليه السّلام خطاب به شريح قاضى فرمود : « اى شريح تو در مقامى نشسته‌اى كه جز نبى يا وصىّ نبى و يا فرد شقى ( منحرف و غاصب اين مقام ) در اين جايگاه نمىنشيند . » 9\r\nبر اساس روايات متعدد ، منصب قضاوت براى فقيه جامع شرايط ، ثابت است ؛ ليكن در حوزهء مديريت جامعه در عصر غيبت ، ديدگاههاى مختلفى وجود دارد كه در جاى خود بدانها اشاره خواهد شد ( - - - ) ولايت فقيه ) .\r\nبنابر آنچه بيان شد حاكم يا قاضى بايد منصوب و يا مأذون از جانب خداى متعال باشد . 10\r\nمباحث ديگرى نيز در بارهء سياست مطرح است كه از حوزهء فرهنگ فقه خارج است ؛ از اين رو ، به اين مقدار بسنده شد .\r\n1 . العين و لسان العرب ، واژهء « سوس » ؛ لغت نامهء دهخدا ؛ مرآة العقول 3 / 150 * 2 . مبانى سياست 1 / 6 - 7 * 3 . الفقه ( السياسة ) 105 / 39 ؛ مبسوط در ترمينولوژى حقوق 3 / 2220 * 4 . فرهنگ بزرگ سخن * 5 . الفقه ( السياسة ) 105 / 39 * 6 . تنبيه الأمّة / 39 * 7 . بحار الأنوار 33 / 358 * 8 . حقوق و سياست در قرآن / 99 * 9 . الكافى ( كلينى ) 7 / 406 * 10 . حقوق و سياست در قرآن / 227 و 246 .\r\n\r\n","description":"","footnote":"","page_name":" 570 ","page_number":570},
  {"content":"\r\n\r\n\r\nسياه\r\n\r\nسياه از رنگها ؛ مقابل سفيد .\r\nاز احكام آن در بابهاى طهارت ، صلات ، حج ، نكاح و ديات سخن گفته‌اند .\r\nطهارت : كفن كردن مرد با پارچهء سياه و نيز نوشتن كفن با جوهر سياه مكروه است 1 ( - - - ) تكفين ) .\r\nرنگ كردن موهاى سر و صورت با رنگ مشكى مستحب است . 2\r\nصلات : پوشيدن لباس سياه ، بويژه در نماز مكروه است . كفش ، كسا ( عبا ، چادر و مانند آن ) و عمامه از اين حكم استثنا شده است . 3 برخى ، پوشيدن لباس مشكى ، به جهت اظهار حزن و اندوه بر مصيبتهاى وارد بر ائمه ، بويژه حضرت سيد الشهداء عليهم السّلام را نيز استثنا كرده ، بلكه آن را مستحب دانسته‌اند . 4\r\nبه قول مشهور ، از اسباب وجوب نماز آيات ، وزيدن بادهاى ترسناك ، همچون باد سياه است 5 ( - - - ) نماز آيات ) .\r\nحج : به قول برخى ، سرمهء سياه كشيدن به چشم در حال احرام ( - - - ) احرام ) حرام است . قول مقابل ، كراهت آن مىباشد . 6\r\nاحرام بستن در لباس مشكى 7 و نيز به تصريح برخى خوابيدن بر رختخواب سياه ( - - - ) رختخواب ) و سر نهادن بر بالش سياه در حال احرام ، مكروه است . 8 برخى قدما قائل به حرمت احرام بستن در لباس سياه شده‌اند . 9\r\nديات : ديهء دندانى كه بر اثر جنايت ، سياه شده ولى نيفتاده ، يك سوم ديهء همان دندان است . 10 ديهء دندان سياهى كه بر اثر جنايت افتاده ، يك سوم ديهء دندان سالم است ؛ 11 ليكن برخى قدما ، ديهء آن را يك چهارم ديهء دندان سالم دانسته‌اند 12 ( - - - ) دندان ) .\r\nبه قول مشهور ، ديهء ناخنى كه بر اثر جنايت ، افتاده و در جاى آن ناخن سياه در آمده ، ده مثقال شرعى طلا است 13 ( - - - ) ناخن ) .\r\nديهء سياه شدن صورت بر اثر جنايت ، به قولى سه و به قولى ديگر ، شش مثقال شرعى طلا است . 14\r\n1 . جواهرالكلام 4 / 247 * 2 . وسائل الشيعة 2 / 88 * 3 . جواهرالكلام 8 / 230 - 235 ؛ مستمسك العروة 5 / 411 * 4 . الحدائق الناضرة 7 / 118 ؛ مهذب الأحكام 5 / 348 - 349 ؛ الأنوار الإلهية / 152 - 153 *\r\n\r\n","description":"","footnote":"","page_name":" 571 ","page_number":571},
  {"content":"\r\n\r\n5 . جواهر الكلام 11 / 407 * 6 . 18 / 346 - 347 * 7 . 423 - 424 * 8 . 427 ؛ مناسك حج ( شيخ انصارى ) / 26 ؛ مناسك حج ( مراجع ) / 151 * 9 . المبسوط 1 / 351 ؛ الوسيلة / 168 * 10 . جواهر الكلام 43 / 235 * 11 . مسالك الأفهام 15 / 422 ؛ جواهرالكلام 43 / 238 * 12 . النهاية / 767 - 768 * 13 . جواهر الكلام 43 / 258 - 259 * 14 . 347 .\r\n\r\nسيب\r\n\r\nسيب ميوه‌اى معروف .\r\nاز آن به مناسبت در باب نكاح و اطعمه و اشربه نام برده‌اند .\r\nمستحب است نو عروس در هفتهء نخست از خوردن سيب ترش خوددارى كند . 1\r\nسيب از ميوه‌هايى است كه در روايات به برگزيدن و خوردن آن سفارش و براى آن خواصى بر شمرده شده است . در روايتى از امام باقر عليه السّلام آمده است : « چون خواستى سيب بخورى ، نخست آن را ببوى و سپس بخور » . 2 در روايتى ديگر از رسول خدا صلّى اللَّه عليه و آله ، خوردن سيب ترش از اسباب فراموشى بيان شده است . 3\r\n1 . العروة الوثقى 5 / 491 * 2 . وسائل الشيعة 25 / 159 - 162 * 3 . 163 .\r\n\r\nسيّد\r\n\r\nسَيّد جنس مرد از نسل هاشم ؛ جدّ اعلاىرسول خدا صلّى اللَّه عليه وآله ( - - - ) بنىهاشم ) / مرد آزادِ مالك برده ( - - - ) بردگى ) .\r\n\r\nسيّده\r\n\r\nسَيّده جنس زن از فرزندان هاشم ؛ جدّاعلاى رسول خدا صلّى اللَّه عليه و آله ( - - - ) بنىهاشم ) / زن آزادِ مالك برده ( - - - ) بردگى ) .\r\n\r\nسير\r\n\r\nسير گياهى معروف .\r\nاز آن به مناسبت در باب صلات و نكاح نام برده‌اند .\r\nصلات : كسى كه سير يا پياز و مانند آن خورده كه بوى دهانش موجب آزار ديگران مىشود ، مكروه است به مسجد برود . كراهت در خصوص سير شديدتر است . 1\r\nكسى كه در پى سير خوردن ، نماز گزارده ، مستحب است آن را اعاده كند . 2\r\nنكاح : بر زن واجب است از آنچه موجب تنفر شوهر مىشود ، از قبيل خوردن سير ، خوددارى كند ؛ چنان كه مرد مىتواند همسر خود را از خوردن آن بازدارد . 3\r\n\r\n","description":"","footnote":"","page_name":" 572 ","page_number":572},
  {"content":"\r\n\r\n1 . جواهر الكلام 14 / 125 ؛ توضيح المسائل مراجع 1 / 508 م 915 * 2 . جواهر الكلام 14 / 127 * 3 . 31 / 148 و 335 .\r\n\r\nسيره\r\n\r\nسيره سيرت و روش عملى .\r\nسيره عبارت است از تداوم و استمرار سيرت و روش عملى مردم يا جمعى از آنان بر انجام دادن يا ترك كارى . از سيره در اصول فقه به عنوان يكى از راههاى دستيابى به احكام شرع سخن گفته‌اند ، چنان كه در فقه نيز بر احكام گوناگون در بابهايى بدان استناد و استدلال كرده‌اند .\r\nاقسام : سيره به لحاظ بناى عملى بودن آن براى همه و يا جمعى از مردم ، دو نوع است :\r\n1 . سيرهء عقلا كه از آن به بناى عقلا نيز تعبير مىشود و منظور از آن ، روش عملى عقلاى هر مليّت و مذهبى است .\r\nسيرهء عقلا به تنهايى حجّت و دليل حكم شرعى نيست ، مگر در صورت تأييد و موافقت شارع مقدس با مفاد آن .\r\nاحراز تأييد و موافقت شارع بستگى به نوع بناى عقلا دارد . گاه بناى عقلا به گونه‌اى است كه انتظار همسويى شارع با آنان مىرود ؛ زيرا از ناحيهء شرع مانعى بر سر راه سيره وجود ندارد . در اين صورت اگر ثابت شود شارع از عمل به سيره عقلا منع كرده ، بديهى است كه سيره حجيت نخواهد داشت . در مقابل ، عدم ثبوت چنين منعى از ناحيهء شارع ، بيانگر اين است كه شارع نيز به عنوان يكى از عقلا ، بلكه رئيس و رهبر آنان ، موافق با مفاد سيره است ، مانند بناى عقلا بر عمل به خبر ثقه و ظواهر كلمات .\r\nاما اگر بناى عقلا به گونه‌اى است كه به دليل وجود مانع ، انتظار نمىرود شارع با روش آنان موافق باشد . در اين صورت ، اگر قلمرو بناى عقلا امور شرعى را نيز دربرگيرد ، مانند استصحاب ( - - - ) استصحاب ) ، عدم ثبوت منع از ناحيهء شارع در كشف از امضا و تأييد وى نسبت به مفاد سيره كفايت مىكند ؛ ليكن اگر جريان بناى عقلا در حوزهء شرع قطعى نباشد ، صرف عدم ورود منع از ناحيهء شارع ، دليل موافقت وى با بناى عقلا نخواهد بود ؛\r\n\r\n","description":"","footnote":"","page_name":" 573 ","page_number":573},
  {"content":"\r\n\r\nبلكه نيازمند دليلى خاص و قطعى بر موافقت شارع با بناى عقلا است .\r\n2 . سيرهء متشرعان كه مراد از آن ، روش عملى گروهى از مردم از آن جهت كه مسلمان و يا شيعهء دوازده امامىاند ، مىباشد . اين نوع سيره در حقيقت نوعى اجماع ، بلكه معتبرترين نوع آن است ؛ چه اينكه اجماع عملىِ همهء مسلمانان ، اعم از علما و غير آنان است ؛ درحالى كه اجماع قولى تنها اجماع علما مىباشد . در كلمات فقها از اين نوع سيره به اجماع فعلى نيز تعبير شده است .\r\nحجيّت سيرهء متشرعه : سيرهء متشرعه اگر در زمان معصومان عليهم السّلام نيز جريان داشته باشد و آن حضرات بدان عمل نموده و يا آن را تقرير ( - - - ) تقرير ) و تأييد كرده باشند ، حجت است ؛ اما سيره‌اى كه علم به جريان آن در زمان ائمّه عليهم السّلام وجود ندارد و يا علم به جريان آن پس از دوران آنان وجود دارد ، حجت نيست .\r\nگسترهء دلالت سيره : سيره ؛ خواه مفاد آن انجام دادن فعلى و يا ترك آن باشد ، صرفاً بر مشروعيت اصل فعل يا ترك دلالت دارد ، نه وجوب ، استحباب ، حرمت و يا كراهت آن . البته لازمهء مشروع بودن بعضى امور ، وجوب عمل به آنها است ، مانند برخى امارات ، از قبيل خبر واحد و ظواهر كلمات ؛ زيرا عمل به اماره مشروع نخواهد بود مگر آنكه شارع براى رساندن احكام خود به مكلفان ، آن را حجّت قرار داده باشد و تمسك به حجت شرعى و عمل به آن واجب است ؛ زيرا دستيابى به احكام و فرا گرفتن آن بر مكلفان واجب مىباشد . 1\r\n1 . ذكرى الشيعة 4 / 140 ؛ جواهر الكلام 31 / 179 ؛ أصول الفقه 2 / 151 - 158 ؛ الأصول العامة / 197 - 200 .\r\n\r\nسيرهء ارتكازى - - - ) ارتكاز\r\n\r\nسيرهء عملى - - - ) سيره\r\n\r\nسيرهء نبوى\r\n\r\nسيرهء نبوى شيوه و روش عملى رسول خدا صلّى اللَّه عليه و آله .\r\nمراد از سيرهء نبوى ، سبك و رفتار پيامبر اعظم صلّى اللَّه عليه و آله در ابعاد\r\n\r\n","description":"","footnote":"","page_name":" 574 ","page_number":574},
  {"content":"\r\n\r\nمختلف عبادى ، سياسى ، فرهنگى و غير آن است . سيرهء نبوى از سنّت به شمار مىرود و حجّت است . سيرهء امامان عليهم السّلام در جايگاه جانشينى رسول خدا صلّى اللَّه عليه و آله نيز ملحق به سيرهء نبوى و حجّت است ( - - - ) سنّت ) .\r\n\r\nسيرى\r\n\r\nسيرى حالت بى ميلى به غذا بر اثر غذا خوردن .\r\nاز احكام آن در بابهاى طهارت ، صوم ، حج ، نكاح ، اطعمه و اشربه و قضاء سخن گفته‌اند .\r\nخوردن تا حدّ سيرى و نيز در حال سيرى 1 مكروه است ؛ چنان كه قضاوت كردن در حالت سيرى مفرط 2 و نيز آميزش 3 و حمام كردن 4 در حال سيرى كراهت دارد .\r\nخوردن و نوشيدن محرمات در حال اضطرار ( - - - ) اضطرار ) تا حدّ سيرى ، از ديدگاه برخى فقها جايز نيست ، بلكه مضطر مىتواند تنها در حدّ سدّ رمق ( رهايى از مرگ ) بخورد يا بياشامد . 5\r\nخوردن و آشاميدن تا حد سيرى بر معذور از روزه گرفتن در ماه رمضان ، مكروه است . 6\r\nخوردن گوشت شكار بر مُحرم حرام است ؛ ليكن در حال اضطرار تا حدّ سد رمق مىتواند از آن بخورد و خوردن تا حدّ سيرى بر او جايز نيست . 7\r\n( - - - ) اطعام )\r\n1 . مهذب الأحكام 23 / 199 * 2 . الروضة البهية 3 / 76 * 3 . جواهر الكلام 29 / 60 - 61 * 4 . وسائل الشيعة 2 / 52 * 5 . مسالك الأفهام 12 / 115 - 116 * 6 . جواهر الكلام 17 / 154 - 155 * 7 . الحدائق الناضرة 15 / 164 .\r\n\r\nسيطره - - - ) سلطه\r\n\r\nسيگار - - - ) دخانيات\r\n\r\nسيل\r\n\r\nسيل جريان پر تلاطم و شديد آب ، پديد آمده از بارش شديد باران يا آب شدن ناگهانى برفها .\r\nاز آن به مناسبت در باب صلات سخن گفته‌اند .\r\nنمازگزاردن در بستر سيل مكروه است . 1\r\n1 . مستند الشيعة 4 / 432 .\r\n\r\n","description":"","footnote":"","page_name":" 575 ","page_number":575},
  {"content":"\r\n\r\n\r\nسيلى\r\n\r\nسيلى ضربه زدن با كف دست بر صورت .\r\nاز احكام آن در باب طهارت و ديات سخن گفته‌اند .\r\nطهارت : به قول مشهور ، سيلى زدن بر صورت در مصيبت جايز نيست . 1 بر عدم جواز ادعاى اجماع نيز شده است . 2 مصيبت اهل بيت ، بويژه سيد الشهداء عليهم السّلام از اين حكم استثنا شده ، بلكه به عنوان اظهار حزن و اندوه در مصائب وارد بر آنان از شعائر دينى شمرده شده و مستحب است ؛ هرچند موجب كبودى صورت و جارى شدن خون گردد . 3\r\nديات : ديهء سيلى زدن به صورت ديگرى ، در صورت سرخ شدن صورت ، يك مثقال و نيم شرعى طلا ( - - - ) مثقال ) و در صورت كبود و به قولى سياه شدن ، سه مثقال است . برخى ، در صورت سياه شدن صورت ، ديهء آن را شش مثقال دانسته‌اند 4 ( - - - ) صورت ) .\r\n1 . العروة الوثقى 2 / 131 ؛ كتاب الطهارة ( گلپايگانى ) / 219 * 2 . المبسوط 1 / 189 * 3 . صراط النجاة 3 / 442 - 443 ؛ الأنوار الإلهية / 148 - 149 * 4 . جواهر الكلام 43 / 346 - 347 .\r\n\r\nسيمان\r\n\r\nسيمان : از مصالح ساختمانى .\r\nاز آن به مناسبت در باب طهارت و صلات سخن گفته‌اند .\r\nسيمان از مصاديق عنوان زمين به شمار مىرود ( - - - ) زمين ) ؛ از اين رو ، با راه رفتن روى زمين سيمانى ، ته كفش و عصاى نجس و مانند آن پاك مىشود . 1 همچنين بنابر قول به صحّت سجده بر اجزاى پخته شدهء زمين ، سجده بر سيمان صحيح است ؛ 2 هرچند - بنابر قول ياد شده - صحّت تيمم با آن ، اختلافى است . 3\r\n1 . توضيح المسائل مراجع 1 / 115 ؛ مجمع المسائل 1 / 45 ؛ الفتاوى الميسرة ( سيستانى ) / 60 * 2 . صراط النجاة 1 / 83 ؛ مجمع المسائل 1 / 173 ؛ توضيح المسائل مراجع 1 / 586 ، 612 و 2 / 927 * 3 . صراط النجاة 2 / 32 ؛ مهذب الأحكام 4 / 395 ؛ الفتاوى الواضحة ( صدر ) 1 / 293 .\r\n\r\nسيميا\r\n\r\nسيميا : ايجاد صورتهاى خيالى و واقعىجلوه دادن آنها .\r\nواژهء سيميا نزد برخى ، عبرانى معرّب است و ريشهء آن سيم يه ( شيم يه ) نام خدا\r\n\r\n","description":"","footnote":"","page_name":" 576 ","page_number":576},
  {"content":"\r\n\r\nبوده است . 1 برخى ديگر آن را واژه‌اى عربى و از ريشه « سِمه » به معناى نشانه دانسته‌اند . 2 بعضى گفته‌اند : سيميا به نوع غير حقيقى سحر اطلاق مىشود و مراد از آن ايجاد صورتهاى خيالى است ، بدون آنكه در خارج واقعيتى داشته باشد . گاهى نيز به ايجاد آن صورتها در حس اطلاق مىگردد ؛ بدين گونه كه ساحر بر مادّه و جوهر هوا ، آن صورتها را مىپوشاند و آنها را آشكار مىسازد ؛ ليكن به دليل لطافت جوهر و مادّهء هوا ، صورتهاى نمود يافته به سرعت ناپديد مىشوند . 3\r\nاز كلمات برخى استفاده مىشود كه سيمياگران با كنار هم گذاشتن حروف و تركيب اسمها و كلمات ، در مخيّلهء افراد تصرف مىكنند و صورتهاى خيالى را در ذهن آنان به گونه‌اى ترسيم مىكنند كه گويى واقعيت خارجى دارند ؛ در حالى كه صرفاً خيال است و واقعيتى در خارج وجود ندارد . در حقيقت ، آنچه افراد به واسطهء آن در بيدارى مىبينند شبيه آن چيزى است كه انسان در خواب مىبيند . 4\r\nمستفاد از كلمات برخى ديگر اين است كه ايجاد صورتهاى تخيلى بخشى از سيميا مىباشد و بخش ديگر آن واقعى است ؛ از اين رو ، برخى سيميا را اين گونه تعريف كرده‌اند : دانشى كه از آميختن قواى ارادى با قواى خاص مادى براى دستيابى به تصرفات شگفت‌آور در امور طبيعى بحث مىكند . كه نوعى از آن تصرف در خيال است و « حَسْرُ العُيون » ناميده مىشود . 5 از احكام عنوان ياد شده به مناسبت در باب تجارت سخن گفته‌اند .\r\nحكم : عمل سحر و نيز ياد دادن و ياد گرفتن آن جهت عمل و گرفتن اجرت در ازاى آن ، حرام و باطل است . سيميا بر اساس تعريفهاى ياد شده از مصاديق سحر ، بلكه به تصريح برخى از بارزترين مصاديق آن است . 6\r\n( - - - ) سحر )\r\n1 . روح المعانى 16 / 227 * 2 . الفتوحات المكية 2 / 135 * 3 . التنقيح الرائع 2 / 14 ؛ كشف الظنون 2 / 1019 ؛ الدروس الشرعية 3 / 164 * 4 . الفتوحات المكية 2 / 135 و 3 / 43 ؛ شرح فصوص ( قيصرى ) / 632 * 5 . الميزان 1 / 244 * 6 . كتاب المكاسب 1 / 273 ؛ الميزان 1 / 244 ؛ ماوراء الفقه 3 / 74 - 75 .\r\n\r\n","description":"","footnote":"","page_name":" 577 ","page_number":577},
  {"content":"\r\n\r\n\r\nسينه\r\n\r\nسينه بخش بالايى تنه ، بين زير گردن تا بالاى شكم / پستان ( - - - ) پستان ) .\r\nاز آن به معناى نخست در بابهاى طهارت ، صلات ، حدود و ديات سخن گفته‌اند .\r\nطهارت : كشيدن شانه بر سينه پس از شانه زدن موهاى سر و محاسن ، مستحب است . 1\r\nبنابر قول مشهور ، غسل ، كفن و نماز بر بدن ميّتى كه از آن ، تنها سينه يا قسمتى كه مشتمل بر سينه است ، باقى مانده ، واجب است ؛ ليكن در وجوب حنوط ( - - - ) حنوط ) و نيز كفن كردن آن با سه قطعه اختلاف است . آيا در احكام ياد شده ، بعض سينه ملحق به همهء سينه است ؟ بنابر تصريح جمعى ، بعض مشتمل بر قلب ، حكم همه سينه را دارد ، ليكن در غير آن اختلاف است . 2\r\nمستحب است لنگ - نخستين قطعه از قطعات واجب كفن - از سينه تا قدم يا ساق ميّت را بپوشاند . 3\r\nافكندن دو طرف عمامه ؛ طرف راست آن بر سمت چپ و طرف چب آن بر سمت راست سينهء ميّت استحباب دارد . 4\r\nبعد از فراغ از حنوط ميّت ، مستحب است مقدار اضافى حنوط را روى سينهء او بگذارند . 5\r\nنماز گزار بر ميّت زن ، مستحب است محاذى سينهء او بايستد . 6\r\nصلات : موارد زير مستحب است : كشيدن دستها بر سر ، صورت و سينه پس از قنوت در نماز مستحب 7 و نيز پس از پايان دعا در غير نماز ، در صورت بلند كردن دستها هنگام دعا ؛ 8 اسدال عمامه ( - - - ) اسدال ) به افكندن يكى از دو طرف آن بر روى سينه 9 ( - - - ) تحنيك ) ؛ چسباندن سينه به زمين در سجدهء شكر 10 ( - - - ) سجدهء شكر ) و چسباندن زن پستانهاى خود را به سينه با دست در نماز هنگام قيام . 11\r\nحدود : به قول مشهور ، در حدّ رجم ، زن تا سينه در گودالى قرار داده ، سپس سنگسار مىشود 12 ( - - - ) رجم ) .\r\nديات : به قول برخى ، چنانچه بر اثر كوبيده شدن سينه ، استخوان دو طرف آن\r\n\r\n","description":"","footnote":"","page_name":" 578 ","page_number":578},
  {"content":"\r\n\r\nخميده و كج شود ، نصف ديه و در صورت خميده شدن يك طرف ، يك چهارم ديه بر عهدهء جانى ثابت مىشود ( - - - ) دنده ) . ديهء موضحهء سينه ( - - - ) موضحه ) 25 دينار است . 13\r\n1 . وسائل الشيعة 2 / 125 * 2 . جواهر الكلام 4 / 100 - 104 ؛ العروة الوثقى 2 / 45 - 46 ؛ مستمسك العروة 4 / 115 - 117 * 3 . 151 ؛ جواهر الكلام 4 / 160 * 4 . جواهرالكلام 4 / 207 - 210 * 5 . 180 - 181 و 244 - 245 * 6 . 12 / 73 - 74 * 7 . الحدائق الناضرة 8 / 387 ؛ وسائل الشيعة 7 / 51 * 8 . كلمة التقوى 1 / 467 * 9 . جواهر الكلام 8 / 240 - 247 * 10 . العروة الوثقى 2 / 585 * 11 . 614 * 12 . جواهر الكلام 41 / 347 ؛ مجمع الفائدة 13 / 61 * 13 . إصباح الشيعة / 507 ؛ مبانى تكملة المنهاج 2 / 326 .\r\n\r\nسينه زنى\r\n\r\nسينه زنى ضربه زدن با دست به سينه درمصيبت و عزا .\r\nعنوان ياد شده در پاسخ به استفتائات آمده است .\r\nسينه زدن در مصيبت سالار شهيدان ، حضرت امام حسين و ديگر معصومان عليهم السّلام هر چند محكم و شديد باشد ، در صورتى كه موجب جنايت بر نفس و وهن در مذهب نباشد ، جايز بلكه مستحب و از اسباب تقرب به خداوند است . 1\r\n1 . الأنوار الإلهية / 148 - 149 و 158 ؛ صراط النجاة 3 / 442 - 443 و 5 / 300 .\r\n\r\n","description":"","footnote":"","page_name":" 579 ","page_number":579},
  {"content":"\r\n . \r\n","description":"","footnote":"","page_name":" 580 ","page_number":580},
  {"content":"\r\n\r\n\r\nحرف ش\r\nشاخ - شيوع\r\n\r\n","description":"","footnote":"","page_name":" 581 ","page_number":581},
  {"content":"\r\n . \r\n","description":"","footnote":"","page_name":" 582 ","page_number":582},
  {"content":"\r\n\r\n\r\nشاخ\r\n\r\nشاخ برآمدگى سخت و نوك تيز و معمولًا دراز و انحنادار روى سر بعضى حيوانات .\r\nاز آن به مناسبت در باب طهارت و حج سخن گفته‌اند .\r\nطهارت : اعضاى بى جان حيوان تذكيه پذير ( - - - ) تذكيه ) مانند شاخ با مردار شدن حيوان ، نجس نمىشود . 1\r\nحج : از شرايط قربانى در حج آن است كه قسمت داخلى شاخ - كه سفيد است - بريده يا شكسته نباشد . شكسته يا بريده بودن لايهء بيرونى آن - كه سخت و سياه است - اشكالى ندارد . 2\r\nآيا قربانى كردن حيوانى كه در اصل خلقت بى شاخ است ، كفايت از قربانى حج مىكند ؟ گروهى آن را كافى ، اما مكروه دانسته‌اند ؛ ليكن برخى ، احتياط واجب را در ترك آن دانسته‌اند 3 ( - - - ) قربانى ) .\r\nهرگاه محرم ( - - - ) احرام ) هر دو شاخ آهو را بشكند ، بنابر قول منسوب به مشهور ، بايد نصف قيمت آن و اگر يكى را بشكند بايد يك چهارم قيمت آن را صدقه دهد . قول مقابل ، وجوب پرداخت ارش ( مابه التفاوت قيمت حيوان داراى شاخ سالم و شاخ شكسته ) است . 4\r\n1 . جواهر الكلام 5 / 319 * 2 . 19 / 141 ؛ مناسك حج ( مراجع ) / 400 م 1026 * 3 . جواهر الكلام 19 / 144 - 145 ؛ مناسك حج ( مراجع ) / 399 * 4 . جواهر الكلام 20 / 265 - 268 .\r\n\r\nشاخص\r\n\r\nشاخص چوب يا چيزى مانند آن كه براى تعيين ظهر شرعى به صورت عمودى بر زمين نصب مىكنند .\r\nاز آن در باب صلات نام برده‌اند .\r\nاز راههاى شناخت ظهر شرعى نصب شاخص بر زمين است . با نصب شاخص پس از طلوع خورشيد سايهء آن به سمت مغرب خواهد بود . هر چه خورشيد بالاتر رود ، سايهء شاخص كوتاه‌تر مىگردد .\r\n\r\n","description":"","footnote":"","page_name":" 583 ","page_number":583},
  {"content":"\r\n\r\nبا قرار گرفتن خورشيد در وسط آسمان ، در صورتى كه عمودى بتابد ، سايه از بين مىرود ؛ اما اگر مقدارى متمايل بتابد ، سايه‌اى كوتاه در ناحيهء شمال يا جنوب باقى مىماند . با تمايل آفتاب به سمت مغرب ، سايهء زوال يافتهء شاخص در سمت مشرق پديد مىآيد و يا اگر چيزى از آن مانده بود ، در سمت مشرق افزايش مىيابد و هرچه خورشيد به سمت مغرب مىرود ، سايه بلندتر مىشود . اين افزايش دوباره سايهء شاخص پس از كاهش و يا پيدايش سايه پس از بر طرف شدن ، از راههاى شناخت ظهر شرعى است . 1\r\nبه قول مشهور ، وقت فضيلت نماز ظهر 2 و نيز وقت نماز جمعه 3 ( - - - ) نماز جمعه ) از اول زوال ( - - - ) زوال ) تا رسيدن سايهء شاخص به اندازهء آن است و وقت فضيلت نماز عصر از زمان رسيدن سايهء شاخص به اندازهء آن تا زمان دو برابر شدن سايه است ؛ 4 چنان كه وقت نافلهء ظهر از زوال تا رسيدن سايهء شاخص به اندازهء دو قدم ( دو هفتم شاخص ) و نافلهء عصر از زوال تا رسيدن سايهء شاخص به اندازهء چهار قدم 5 ( چهار هفتم شاخص ) است .\r\n1 . جواهر الكلام 7 / 97 ؛ العروة الوثقى 2 / 251 ؛ مستمسك العروة 5 / 65 * 2 . العروة الوثقى 2 / 250 - 251 ؛ التنقيح ( الصلاة ) 1 / 207 * 3 . جواهر الكلام 11 / 134 - 137 ؛ روض الجنان 2 / 755 * 4 . العروة الوثقى 2 / 250 - 251 ؛ التنقيح ( الصلاة ) 1 / 207 * 5 . جواهر الكلام 7 / 170 - 171 ؛ الروضة البهية 1 / 487 - 488 .\r\n\r\nشاخه\r\n\r\nشاخه هر يك از انشعابهاى ساقهء گياه .\r\nاز آن به مناسبت در بابهاى طهارت ، حج ، صلح ، وقف ، اطعمه و اشربه ، احياء موات و حدود سخن گفته‌اند .\r\nطهارت : گذاشتن دو شاخهء تر و تازه بدون برگ در كفن ميّت مستحب است 1 ( - - - ) جريدتين ) .\r\nحج : قطع كردن شاخهء درختى كه ريشه در حرم ( - - - ) حرم ) دارد حرام است ؛ هرچند شاخه در فضاى بيرون حرم باشد . همچنين است عكس آن . 2 كفّارهء آن بنابر قول مشهور ، قيمت شاخهء قطع شده است . 3\r\n\r\n","description":"","footnote":"","page_name":" 584 ","page_number":584},
  {"content":"\r\n\r\nصلح : اگر شاخهء درختى به ملك همسايه سرايت كند ، وى مىتواند آن را به ملك صاحب درخت بازگرداند و در صورت عدم امكان ، آن را در محدودهء ملك خود قطع كند . در اينكه بريدن شاخه بايد با اذن مالك و با خوددارى وى با اذن حاكم شرع باشد يا نه و نيز در اينكه قطع آن بر مالك درخت واجب است يا نه ، اختلاف مىباشد . 4\r\nوقف : شاخه‌هايى كه حكم ميوهء درخت را دارد ، از منافع درخت به شمار مىرود و با وقف درخت شاخه‌ها نيز به ملك موقوف عليه منتقل مىشوند . 5\r\nاطعمه و اشربه : خوردن از ميوهء درخت ديگرى كه شاخه هايش از ديوار بيرون زده ، بدون رضايت صاحبش حرام است ، 6 مگر آنكه باغ در كنار راه باشد كه براى رهگذران با شرايطى جايز است 7 ( - - - ) حق مارّه ) .\r\nاحياء موات : حريم درخت كاشته شده در زمين موات ( - - - ) زمين موات ) در صورت موات بودن اطراف آن ، محدوده‌اى است كه شاخه و ريشه درخت بدانجا سرايت كرده يا زمينهء سرايت دارد . بنابر اين ، كسى حق احياى اين محدوده را با كاشتن درخت و مانند آن ندارد . 8\r\nحدود : اجراى حدّ تازيانه بر بيمار و مستحاضه تا زمان بهبود و پاك شدن ، به تأخير مىافتد و در صورتى كه مصلحت در تعجيل باشد ، مانند آنكه احتمال بهبود بيمار نرود ، مشتى از شاخه‌هاى نازك درخت به تعداد تازيانه‌ها گرفته و يك بار بر بيمار مىزنند . 9\r\n1 . جواهر الكلام 4 / 233 * 2 . 18 / 412 - 413 ؛ المعتمد فى شرح المناسك 4 / 269 * 3 . جواهر الكلام 20 / 425 ؛ المعتمد فى شرح المناسك 4 / 270 * 4 . الحدائق الناضرة 21 / 140 ؛ جواهرالكلام 26 / 277 - 278 * 5 . جواهر الكلام 28 / 14 * 6 . صراط النجاة ( شيخ انصارى ) / 275 * 7 . مستند الشيعة 15 / 55 ؛ توضيح المسائل مراجع 2 / 837 * 8 . جواهر الكلام 38 / 52 * 9 . 41 / 339 - 342 .\r\n\r\nشادى\r\n\r\nشادى خوشحالى .\r\nاحكام آن به مناسبت در بابهاى امر به معروف ، قضاء و شهادات آمده است .\r\nشاد كردن مؤمن مستحب است . 1 از رسول خدا صلى اللَّه عليه و آله نقل شده كه\r\n\r\n","description":"","footnote":"","page_name":" 585 ","page_number":585},
  {"content":"\r\n\r\nفرمود : « هركس مؤمنى را خوشحال كند ، مرا خوشحال كرده است و هركس مرا خوشحال كند ، خدا را خوشحال نموده است » . 2 و نيز در سخنى ديگر فرمود : « محبوب‌ترين اعمال نزد خداوند عزوجل ، شاد كردن مؤمنان است » . 3 از امام عسكرى عليه السّلام نقل شده كه فرمود : « اظهار سرور و شادمانى نزد فرد غمگين خلاف ادب است » . 4\r\nقضاوت كردن در حالت دل مشغولى به چيزى كه مانع تمركز فكر و پراكندگى حواس مىگردد ، مانند خوشحالى از رخداد مشغول كنندهء دل ، مكروه است . 5\r\nاز جمله گناهان ، اظهار شادى از اندوه مؤمن و ابراز ناراحتى از خوشحالى او است . 6\r\n1 . مصباح الفقاهة 1 / 424 ؛ الفتاوى الميسرة ( سيستانى ) / 378 * 2 . الكافى ( كلينى ) 2 / 188 * 3 . 189 * 4 . بحار الأنوار 78 / 374 * 5 . جواهر الكلام 40 / 81 * 6 . مسالك الأفهام 14 / 193 ؛ كفاية الأحكام 2 / 755 .\r\n\r\nشاذّ\r\n\r\nشاذّ نادر ، مقابل مشهور .\r\nعنوان شاذّ در فقه گاه با قول به كار مىرود و گاه با قرائت و در علم درايه همراه حديث به كار مىرود .\r\nقول شاذّ : به نظريهء مخالف مشهورِ فقها ، قول شاذ اطلاق مىشود ( - - - ) شهرت ) .\r\nحديث شاذّ : مراد از « حديث شاذ » نزد فقها حديثى است كه فقها بدان عمل نكرده‌اند ؛ هرچند روايت صحيح و بدون معارض باشد ( - - - ) حديث شاذّ ) .\r\nقرائت شاذّ : مراد از « قرائت شاذّ » قرائتى از قرآن است كه خلاف قرائت متواتر و مشهور باشد 1 ( - - - ) قرائات متواتر ) .\r\n1 . ذكرى الشيعة 3 / 305 ؛ تذكرة الفقهاء 3 / 141 ؛ جواهر الكلام 9 / 291 - 292 .\r\n\r\nشاذروان\r\n\r\nشاذَرْوان پيش آمدگى پايهء ديوار كعبه .\r\nدر قسمت پايين ديوارهاى كعبه سنگ نماى كم عرضى وجود دارد كه مقدارى از ديوار بيرون زده است . از اين برآمدگى به شاذروان تعبير مىكنند . نقل كرده‌اند : در پى سيلى كه پيش از بعثت در مكه جارى گشت و كعبه را ويران نمود ،\r\n\r\n","description":"","footnote":"","page_name":" 586 ","page_number":586},
  {"content":"\r\n\r\nقريش در تجديد بناى آن ، ديوارهاى كعبه را بر آنچه كه ابراهيم عليه السّلام پى ريخته بود ، بنا نهادند . مقدارى از ديوارها بالا آمد ، ليكن به جهت عدم كفايت هزينهء تعمير كه از هدايا ، نذورات و اموال پاك فراهم آمده بود ، ناگزير ادامهء ديوارها را مقدارى به سمت داخل بنا نمودند .\r\nپس از بناى قريش ، كعبه چندين بار تجديد بنا شد . بناى كنونى بر اساس پى ريزى قريش است كه ديوارها از هر طرف حدود نيم متر عقب‌تر بنا شده است . براى اينكه براى طواف كنندگان اشكالى پيش نيايد پايين ديوارها را به ديوار كعبه متصل كرده و طرف بالاى آن را شيب داده‌اند تا راه رفتن بر روى آن ممكن نباشد . 1 از احكام عنوان ياد شده در باب حج سخن گفته‌اند .\r\nشاذروان جزء كعبه است ؛ از اين رو ، واجب است طواف كننده آن را داخل طواف خود قرار دهد و چنانچه در حال طواف روى آن راه برود ، طوافش باطل است . 2\r\nآيا چنانچه طواف كننده در موازات شاذروان دست خود را به ديوار كعبه بچسباند طوافش باطل مىشود يا نه ؟ مسئله محل اختلاف است . 3\r\n1 . تذكرة الفقهاء 8 / 86 ؛ راهنماى حرمين شريفين 1 / 176 * 2 . جامع المقاصد 3 / 192 ؛ جواهر الكلام 19 / 299 ؛ المعتمد فى شرح المناسك 4 / 337 - 338 * 3 . جامع المقاصد 3 / 192 ؛ كشف اللثام 5 / 417 - 418 .\r\n\r\nشارب\r\n\r\nشارب موى پشت لب بالا كه به لب زيرين برسد .\r\nآن مقدار از موى سبيل كه لبها را پوشانده شارب گويند . 1 برخى شارب را به خود سبيل نيز معنا كرده‌اند ؛ 2 ليكن برخى لغويان آن را نادرست دانسته‌اند . 3 بسيارى از آنان تنها همان معناى ذكر شده در شناسه را ذكر كرده‌اند . از احكام آن در بابهاى طهارت ، صلات ، حج و حجر سخن گفته‌اند .\r\nبلند گذاردن شارب و نچيدن آن مكروه و چيدن آن ، بويژه در روز جمعه تا بالاى خط لب رويين مستحب است ؛ 4\r\n\r\n","description":"","footnote":"","page_name":" 587 ","page_number":587},
  {"content":"\r\n\r\nچنان كه مستحب است پس از چيدن شارب اين دعا را بخواند : « بِسمِ اللَّهِ و باللَّهِ وَ عَلى سُنّةِ مُحَمَّدٍ وَ آلِ مُحَمَّدٍ » . 5 خوش بو و معطر كردن شارب ( سبيل ) مستحب است . 6\r\nچيدن شارب قبل از احرام ( - - - ) احرام ) مستحب ، 7 ليكن در حال احرام حرام است 8 و از ديدگاه بعضى ، موجب كفّاره نيز مىباشد و كفّارهء آن يك گوسفند است . 9\r\nحاجىاى كه پس از اتمام اعمال منى ( رمى جمره ، قربانى ، حلق يا تقصير ) براى طواف زيارت [ / طواف حج 
  ] به مكه باز مىگردد ، مستحب است پيش از طواف غسل كند و ناخن و شارب خود را بچيند . 10\r\nتقصير ( - - - ) تقصير ) در عمره يا حج با چيدن شارب ( سبيل ) نيز محقق مىشود . 11 بنابر قول برخى ، روييدن شارب ( سبيل ) از نشانه‌هاى بلوغ است . 12\r\nدر حرمت يا كراهت چيدن شارب ( سبيل ) ميّت اختلاف است . 13\r\n1 . لسان العرب و مجمع البحرين و المفردات ( راغب ) ، واژهء « شرب » * 2 . القاموس المحيط ، واژهء « شرب » * 3 . لسان العرب ، واژهء « شرب » * 4 . وسائل الشيعة 2 / 114 - 115 و 141 و 7 / 355 * 5 . 7 / 362 - 363 * 6 . 2 / 144 * 7 . جواهر الكلام 18 / 175 * 8 . 377 * 9 . الكافى فى الفقه / 204 ؛ غنية النزوع / 168 ؛ جواهر الكلام 20 / 409 - 410 * 10 . تذكرة الفقهاء 8 / 351 * 11 . جواهر الكلام 20 / 452 * 12 . تذكرة الفقهاء 14 / 187 ؛ الروضة البهية 2 / 145 * 13 . مدارك العروة 6 / 472 - 482 .\r\n\r\nشارب خمر - - - ) شراب خوار\r\n\r\nشارع\r\n\r\nشارع خداى متعال / رسول اكرم صلّى اللَّه عليه و آله .\r\nشارع به معناى وضع و تشريع كنندهء شريعت ( مجموع تكاليف و فرامين الهى ) خداى متعال و به معناى تبيين و تفسير كنندهء شريعت ، رسول اكرم صلّى اللَّه عليه و آله مىباشد . در فقه شارع به هر دو معنا اطلاق شده است . 1\r\nبر اساس روايات متعدد ، مقام تشريع و وضع قوانين كه از آن به ولايت تشريعى تعبير مىشود ، از جانب خداوند به رسول خدا صلّى اللَّه عليه و آله عطا شده است ؛\r\n\r\n","description":"","footnote":"","page_name":" 588 ","page_number":588},
  {"content":"\r\n\r\nاز اين رو ، عنوان شارع بر آن حضرت نيز اطلاق مىگردد . در روايتى از امام صادق عليه السّلام چنين آمده است : « خداوند رسول خود را به نيكوترين ادب ، ادب آموخت ( و به اخلاق نيكو آراست ) و آنگاه كه آن را كامل گردانيد ، فرمود « إنَّكَ لَعَلى خُلُقٍ عَظِيم ؛ 2 تو به نيكو خلقى عظيم آراسته‌اى » . سپس امر دين و امت را به وى سپرد تا بندگانش را تربيت و تدبير كند . پس از آن فرمود : « مَا آتاكُمُ الرَّسُولُ فَخُذُوهُ وَ مَا نَهاكُمْ عَنْهُ فَانْتَهُوا ؛ آنچه پيامبر براى شما آورد ، آن را بپذيريد و آنچه شما را از آن بازدارد ، از آن دست برداريد » . رسول خدا صلّى اللَّه عليه و آله مؤيد و مسدّد به روح القدس بود و لغزش و خطا در او راه نداشت . سپس خداوند متعال نماز را دو ركعت ، دو ركعت و در مجموع ده ركعت واجب كرد . پس از آن ، رسول خدا صلّى اللَّه عليه و آله به دو ركعت نماز ظهر ، عصر و عشا ، دو ركعت افزود كه ترك آنها جايز نيست مگر در سفر ، و يك ركعت به نماز مغرب افزود كه ترك آن در حضر و سفر جايز نيست ، سپس خداى متعال همهء آنها را به آن حضرت اجازه داد . در پى آن ، نمازهاى واجب هفده ركعت شد .\r\nدر ادامهء روايت ، امام صادق عليه السّلام موارد ديگرى از آنچه رسول خدا صلّى اللَّه عليه و آله را تشريع كرده و خداوند به او اجازه داده است ، مىشمارد كه عبارتند از : 34 ركعت نمازهاى مستحب شبانه روزى ، استحباب روزهء ماه شعبان ، سه روز در هر ماه و حرام كردن هر شراب مست كننده . 4\r\nبر حسب روايات متعدد ، مقام ولايت تشريعى براى امامان عليهم السّلام نيز ثابت است . 5\r\n1 . جامع الخلاف و الوفاق / 265 ؛ إرشاد الطالب 3 / 21 ؛ بحوث فقهية هامة / 536 * 2 . قلم / 4 * 3 . حشر / 7 * 4 . الكافى ( كلينى ) 1 / 266 * 5 . 265 - 268 .\r\n\r\nشافعى\r\n\r\nشافعى پايه گذار مذهب شافعى / از مذاهب فقهى معروف اهل سنّت .\r\nمذهب شافعى از مذاهب چهارگانهء فقهى اهل سنّت است كه به پايه گذار آن ؛ محمد بن ادريس شافعى ( 150 - 204 ه . ق ) منتسب مىباشد .\r\n\r\n","description":"","footnote":"","page_name":" 589 ","page_number":589},
  {"content":"\r\n\r\nمذهب شافعى به لحاظ زمانى ، سومين مذهب از مذاهب چهارگانهء اهل سنّت است و پيروان و اصحاب آن را چون اصحاب مالك ( - - - ) مالكى ) « اهل حديث » مىخوانند .\r\nشافعى هرچند دانش آموختهء مكتب مالك است ، ليكن پس از زمانى ، خود مذهبى خاص پديد آورد . 1 مبناى او در استنباط احكام ، عمل به قرآن ، سنّت ( روايات نقل شده از پيامبر صلّى اللَّه عليه و آله ) ، اجماع ( - - - ) اجماع ) و قياس ( - - - ) قياس ) بود . وى در اين راستا نه به قول صحابه رجوع مىكرد و نه استحسان ( - - - ) استحسان ) را مىپذيرفت . 2\r\n1 . ادوار فقه 3 / 673 * 2 . تاريخ فقه و فقها / 85 .\r\n\r\nشاكى - - - ) دعوا\r\n\r\nشام\r\n\r\nشام نام سرزمينى كه در گذشته ، شامل اردن ، سوريه ، لبنان و فلسطين مىشد / غذايى كه در شب مىخورند .\r\nاز شام به معناى نخست در باب صلات و جهاد سخن گفته‌اند .\r\nقبلهء مردم شام : قبلهء كسانى كه از مكّه دورند ، جهت كعبه است . بنابر اين ، مردم هر منطقه‌اى به سمت يكى از اركان كعبه كه در جهت آنان واقع شده ، توجه مىكنند . جهت قبلهء مردم شام ، ركن شامى ( ركن غربى ) كعبه است . 1\r\nفقها جهت دستيابى مردم شام به قبله نشانه‌هايى بيان كرده‌اند ، از جمله : قرار دادن « بنات النعش » ( - - - ) بنات نعش ) ، هنگام غايب شدن ( نهايت پايين آمدن آنها به سمت مغرب ) در پشت گوش راست و قرار دادن ستارهء جُدَى ( - - - ) جُدى ) هنگام طلوع ( اوج ارتفاع آن ) و هنگام غروب ( پايين‌ترين وضعيت آن در افق ) پشت شانهء چپ . 2\r\nسرزمين شام : در چگونگى فتح سرزمين شام توسط سپاهيان اسلام ، برخى گفته‌اند : حَلَب ، حِمى ، حِمْص و طرابلس با صلح فتح شده‌اند ؛ ليكن دمشق از يك سمت با قهر و غلبه و از سمتى ديگر با صلح فتح گرديده است ؛ بدين گونه كه مردم ناحيه‌اى از دمشق از فرماندهء سپاه اسلام در آن ناحيه تقاضاى صلح كردند\r\n\r\n","description":"","footnote":"","page_name":" 590 ","page_number":590},
  {"content":"\r\n\r\nو او پذيرفت و بدون جنگ وارد شهر شد ؛ ليكن فرماندهء ناحيهء ديگر با غفلت از اين امر ، بدون صلح و با قهر وارد شهر گرديد .\r\nآيا چنين سرزمينى حكم زمين مفتوح عنوه ( - - - ) زمين مفتوح عنوه ) را دارد يا حكم زمين صلح ( - - - ) زمين صلح ) بر آن مترتب است ؟ برخى كه اين مسئله را طرح كرده‌اند ، دو احتمال داده‌اند : يكى عدم جريان احكام زمين مفتوح عنوه بر اين گونه زمين و دوم ، مبنا و ملاك بودن تصميم اتخاذى از سوى فرمانده سپاه اسلام ، از صلح يا فتح با قهر و غلبه . 3\r\nاز شام به معناى دوم در باب اطعمه و اشربه سخن گفته‌اند .\r\nترك شام ، بويژه براى كسى كه پا به سن گذاشته ، مكروه است . 4 مستحب است شام پس از اقامهء نماز عشا خورده شود . 5\r\n1 . شرائع الإسلام 1 / 51 - 52 * 2 . روض الجنان 2 / 535 ؛ جامع المقاصد 2 / 57 * 3 . بلغة الفقيه 1 / 257 - 258 ؛ كفاية الأحكام 1 / 378 * 4 . الدروس الشرعية 3 / 34 ؛ هداية الأمة 8 / 97 * 5 . مستند الشيعة 15 / 255 .\r\n\r\nشامّه - - - ) بويايى\r\n\r\nشانه - - - ) كتف\r\n\r\nشانه زدن\r\n\r\nشانه زدن مرتب كردن و آراستن مو .\r\nاز احكام آن در بابهاى طهارت ، صلات ، نكاح و طلاق سخن گفته‌اند .\r\nحكم تكليفى : شانه زدن موى سر و صورت ، بويژه قبل و پس از هر نمازِ واجب و مستحب و شانه زدن محاسن پس از وضو و نيز شانه زدن ابروها مستحب مىباشد 1 و در روايات متعدد به اين عمل سفارش و تأكيد شده است . در حديثى از رسول خدا صلّى اللَّه عليه و آله آمده است : « بسيار شانه زدن ، و با را از انسان دور و روزى را زياد مىكند و بر قوّهء باه مىافزايد » . 2\r\nشانه زدن موى سر در عدّهء وفات براى زن جايز است و با حداد ( - - - ) حداد ) منافات ندارد ؛ 3 چنان كه وسايل نظافت زن ، همچون شانه از نفقهء واجب زن به شمار مىرود كه شوهر بايد آن را تهيه كند . 4\r\nآداب : شانه زدن با شانهء تهيّه شده از عاج فيل مستحب است . 5 ايستاده شانه كردن مكروه است و در روايات ، موجب\r\n\r\n","description":"","footnote":"","page_name":" 591 ","page_number":591},
  {"content":"\r\n\r\nفقر ، فزونى دين و ضعيف شدن قلب دانسته شده است . 6 شانه زدن در حمام كراهت دارد . 7\r\nهنگام شانه زدن محاسن ، خواندن سورهء قدر ، عاديات و نيز خواندن اين دعا « اللهمَّ سَرّح عنّى الهُمُومَ و الغُمُومَ وَ وَحشَةَ الصُدُور » مستحب است 8 و نيز مستحب است پس از شانه زدن سر و صورت ، شانه را بر سينهء خود بكشد . 9\r\nدر اينكه شانه زدن موى سر و صورت ميّت حرام است يا مكروه ، اختلاف مىباشد . 10\r\n1 . هداية الأمة 1 / 156 - 157 * 2 . الكافى ( كلينى ) 6 / 489 * 3 . جواهرالكلام 32 / 281 * 4 . 31 / 335 * 5 . وسائل الشيعة 2 / 122 * 6 . 125 * 7 . 45 ؛ كشف الغطاء 2 / 416 * 8 . وسائل الشيعة 2 / 127 * 9 . 125 * 10 . الخلاف 1 / 694 ؛ الوسيلة / 65 ؛ المعتبر 1 / 278 ؛ الدروس الشرعية 1 / 106 .\r\n\r\nشاهد - - - ) شهادت\r\n\r\nشاهد اصل - - - ) شهادت اصل\r\n\r\nشاهد حال\r\n\r\nشاهد حال شواهد و قراين غير گفتارى دلالت كننده بر رضايت و مانند آن .\r\nشاهد حال عبارت است از شهادت حالت و رفتار فرد بر موضوعى همچون رضايت ، ناخشنودى و مانند آن ، از قبيل گشودن در مهمان پذير ، كاروان سرا و گرمابه كه بيانگر رضايت مالك آن نسبت به ورود به آن مكان و استفاده از آن است ، يا حصار نكشيدن اطراف ملك و سرزمين وسيع كه به طور معمول بيانگر رضايت صاحب آن نسبت به آمد و شد ، نشستن و ديگر تصرفات غير زيان آور به ملك است . از احكام مرتبط با آن در بابهايى نظير صلات ، تجارت و نكاح سخن گفته‌اند .\r\nتصرف در مال ديگرى جايز نيست مگر با رضايت او . از راههاى به دست آوردن رضايت ، شاهد حال است كه گاه علم آور است و گاه ظن آور .\r\nبدون شك ، شاهد حالى كه موجب يقين به رضايت صاحب مال مىشود ، معتبر و حجّت است . همچنين به تصريح برخى ، شاهد حالى كه اطمينان آور است و از آن به ظنِ نزديك به يقين و علم عادى تعبير مىشود . 1 اگر شاهد حال موجب ظن به رضايت صاحب مال گردد ،\r\n\r\n","description":"","footnote":"","page_name":" 592 ","page_number":592},
  {"content":"\r\n\r\nآيا تصرف در آن جايز است يا نه ؟ مسئله اختلافى است . 2 برخى گفته‌اند : اگر رفتارى از نظر عرف و عقلا ظهور در اذن داشته باشد ، همچون ظهور لفظى حجّت و معتبر است ؛ هرچند براى فرد يقين و اطمينان آور نباشد . 3 در ذيل به نمونه‌هايى از احكام مرتبط با شاهد حال در ابواب مختلف اشاره مىكنيم .\r\nصلات : مكان نماز گزار بايد مباح باشد ؛ بدين معنا كه يا بايد ملك نماز گزار باشد و يا در صورتى كه ملك ديگرى است بااذن او ، هرچند مستند به شاهد حال باشد . در اينكه شاهد حال ظنى كفايت مىكند يا نه ، اختلاف است ؛ 4 چنان كه گذشت .\r\nتجارت : چنانچه خريدار ادعا كند عيب موجود در كالا نزد فروشنده و يا قبل از قبض آن ، حادث شده است و فروشنده منكر آن باشد ، گفتهء فروشنده با سوگند ياد كردن پذيرفته مىشود ، به شرط آنكه خريدار ، بيّنه ( - - - ) بيّنه ) يا شاهد حالِ قطعىِ گواهى دهندهء به نفع او ، نداشته باشد ، مانند زايد بودن يك انگشت يا بريده شدن انگشتى كه جاى آن بهبود يافته ؛ در حالى كه خريدار آن را ديروز خريده و بر حسب عادت ، امكان ندارد جاى آن به اين زودى بهبود يابد . در اينكه شاهد حال ظنى كفايت مىكند يا نه ، برخى گفته‌اند : ظاهر اطلاق كلمات بعضى ، كفايت شاهد حال ظنى به ضميمهء سوگند خوردن است . 5\r\nنكاح : پس از خلوت زن و شوهر ، اگر زن مدعى نزديكى و دخول و مرد منكر آن باشد ، در صورت عدم وجود بيّنه آيا ادعاى زوج با سوگند پذيرفته مىشود يا ادعاى زوجه ؟ مسئله اختلافى است . برخى گفته‌اند : ادعاى زوجه به جهت وجود شاهد حال پذيرفته است . 6\r\nخوردن و برداشتن آنچه كه در مجالس عروسى بر سر عروس و داماد مىريزند با بيانگر بودن شاهد حال بر اباحهء آن از سوى نثار كننده ، جايز است . 7\r\n1 . وسيلة النجاة / 134 ؛ تحرير الوسيلة 1 / 148 ؛ كتاب الصلاة ( محقق داماد ) 2 / 450 - 451 ؛ مصباح الهدى 5 / 384 ؛ منهاج المؤمنين 1 / 149 ؛ التنقيح ( الصلاة ) 4 / 381 ؛ المسائل المنتخبة ( سيستانى ) / 106 * 2 . جامع الشتات 2 / 24 و 3 / 406 ؛ العناوين 2 / 511 - 512 ؛ جواهر الكلام 8 / 281 - 283 ؛\r\n\r\n","description":"","footnote":"","page_name":" 593 ","page_number":593},
  {"content":"\r\n\r\nالعروة الوثقى 2 / 375 * 3 . جواهر الكلام 8 / 281 - 282 ؛ مصباح الفقيه 11 / 20 ؛ العروة الوثقى 2 / 375 - 376 ؛ مهذب الأحكام 5 / 394 * 4 . الحدائق الناضرة 7 / 176 ؛ مفتاح الكرامة 3 / 337 * 5 . مفتاح الكرامة 10 / 1130 ؛ جواهر الكلام 23 / 286 * 6 . تحرير الأحكام 3 / 582 * 7 . مسالك الأفهام 7 / 31 - 32 ؛ جواهر الكلام 29 / 51 - 52 .\r\n\r\nشاهد فرع - - - ) شهادت فرع\r\n\r\nشاهين\r\n\r\nشاهين : از پرندگان شكارى ( - - - ) پرندهءشكارى ) .\r\n\r\nشأن\r\n\r\nشأن منزلت و مرتبت .\r\nمراد از شأن ، مقام و منزلت خانوادگى و اجتماعى انسان است كه در شرع مقدس بدان توجه ويژه شده است . به نمونه‌هايى از احكام مرتبط با آن در بابهاى زكات ، خمس ، حج و نكاح اشاره مىشود .\r\nزكات : به نيازمندى كه توانايى بر كسب منافى شأن خود دارد مىتوان زكات داد . 1 چنان كه در پرداخت زكات به مستحقان ، شأن آنان نيز لحاظ مىگردد ؛ از اين رو ، داشتن خانه ، خدمتكار و مركب متناسب با شأن ، مانع گرفتن زكات براى فرد نيازمند به آن نمىشود . 2\r\nخمس : در ارباح مكاسب ( سودهاى به دست آمده از راه كسب و تجارت ) در افزون بر مئونهء سال خمس واجب مىشود . در محاسبه و مقدار مئونه ، ملاك شأن فرد و خانوادهء او است . بنابر اين ، چنانچه در حدّ شأن خود هزينه كند و چيزى اضافه بيايد ، مقدار اضافى خمس دارد ؛ اما اگر افزون بر شأن خود - در حدى كه نسبت به او سفاهت و اسراف محسوب شود - هزينه كند ، آن مقدار ، مئونه به شمار نمىرود و خمس آن واجب است . 3\r\nحج : وجوب حج مشروط به استطاعت ( - - - ) استطاعت ) است . از امور تحقق بخش استطاعت ، داشتن توشه و وسيلهء سوارى است . توشه به لحاظ كمى و كيفى بايد متناسب با شأن حج گزار باشد . در اينكه وسيلهء نقليه نيز بايد چنين باشد يا تنها به لحاظ قوت و ضعف بايد مناسب حال او باشد ، اختلاف است . 4\r\n\r\n","description":"","footnote":"","page_name":" 594 ","page_number":594},
  {"content":"\r\n\r\nنكاح : ملاك در وجوب انفاق بر خويشان نزديك ، همچون پدر ، مادر و فرزند ، نياز آنان بر حسب شأنشان است ؛ از اين رو ، چنانچه يكى از آنان بر كسبى نامناسب شأن خود توانايى داشته باشد ، اما بدان اشتغال نورزد ، دادن نفقه به او واجب است ؛ ولى اگر قادر بر كسب مناسب شأنش باشد و به جهت تنبلى و راحتى آن را ترك كند ، واجب النفقه نخواهد بود . همچنين است در مقدار نفقه كه بايد شأن واجب النفقه لحاظ شود ؛ از اين رو ، چنانچه شأن زن ، داشتن خدمتكار باشد ، بر مرد واجب است براى او خدمتكار بگيرد . 5\r\n1 . العروة الوثقى 4 / 103 ؛ مستمسك العروة 9 / 225 * 2 . مستمسك العروة 9 / 223 - 224 * 3 . العروة الوثقى 4 / 285 ؛ مستمسك العروة 9 / 537 - 539 * 4 . العروة الوثقى 4 / 364 ؛ مستمسك العروة 10 / 75 - 76 * 5 . وسيلة النجاة / 769 - 770 ؛ هداية العباد ( گلپايگانى ) 2 / 383 ؛ مهذب الأحكام 25 / 317 .\r\n\r\nشب\r\n\r\nشب زمان بين غروب آفتاب تا طلوع فجر صادق مقابل روز .\r\nشب كه در لغت عرب از آن به « ليل » تعبير مىشود ، هرچند در لغت بر مدت زمان بين غروب آفتاب و طلوع آن اطلاق شده ، 1 ليكن مراد از آن در شرع مقدس و نزد معروف و مشهور فقها مدت زمان بين غروب خورشيد ( ناپديد شدن قرص آن يا زوال حمرهء مشرقيه بنابر اختلاف اقوال ) و طلوع فجر صادق ( آغاز وقت نماز صبح ) است . 2 برخى معاصران ، شب را - جز در موارد استثنا شده ، مانند روزه - همان معناى لغوى دانسته‌اند . 3 از احكام آن در بابهاى زيادى نظير طهارت ، صلات ، صوم ، اعتكاف ، حج ، جهاد ، نكاح ، صيد و ذباحه و اطعمه و اشربه سخن گفته‌اند .\r\nشب ، ظرف زمانى براى انجام دادن عباداتى همچون نمازهاى واجب مغرب و عشا ، نافله‌هاى شبانه ، نماز وحشت ( - - - ) نماز وحشت ) ، بيتوته در منى و نزد همسر ، قرار داده شده است ؛ چنان كه شبهاى خاصى موضوع تشريع عباداتى مستحب ؛ اعم از نماز و دعا و غير آن قرار گرفته است ، مانند شبهاى ماه رمضان ، شبهاى قدر ، جمعه ، غدير ، عرفه ، عيد فطر و قربان ، مبعث و . . . .\r\n\r\n","description":"","footnote":"","page_name":" 595 ","page_number":595},
  {"content":"\r\n\r\nطهارت : روشن كردن چراغ نزد ميّت در شب بنابر مشهور ، مستحب است ؛ 4 چنان كه حمل آتش پشت سر جنازه مكروه است ، مگر در شب . 5 ادرار كردن در آب بويژه در شب كراهت دارد . 6\r\nصلات : قرائت سوره‌هاى احقاف ، 7 يس ، 8 واقعه ، 9 فرقان ، 10 فاطر ، 11 غافر ، 12 و سبأ 13 در شب و نيز مزمّل 14 در آخر شب مستحب است ؛ چنان كه تلاوت معوّذتين ( - - - ) معوّذتين ) براى كسى كه در شب مىترسد ، 15 استحباب دارد .\r\nاقامت ده روزهء مسافر در مكانى موجب اتمام نماز و صحّت روزهء او است . مراد از ده روز ، همهء روزها و شبهاى ميان آنها است . بنابر اين ، شبهاى اول و آخر جزء آن به شمار نمىرود 16 ( - - - ) اقامت ) .\r\nبا فضيلت‌ترين اوقات براى دعا نيمه شب است . 17 كسى كه از احتلام ( - - - ) احتلام ) در شب بيم دارد مىتواند نماز شب را قبل از نيمه شب بخواند . 18 بيدار ماندن در تمامى شب جز براى عبادت و علم آموزى 19 و نيز خوابيدن تمامى شب 20 مكروه است ( - - - ) تهجد ) . روشن كردن چراغ مسجد در شب مستحب است . 21 نگهدارى زباله در منزل در شب كراهت دارد . 22\r\nصوم : اگر روزه دار در هواى ابرى با ظنّ به دخول شب افطار كند و سپس معلوم شود شب داخل نشده ، روزه‌اش صحيح است و قضا ندارد . 23\r\nخواندن شعر در شب جز در موارد استثنا شده همچون مدح يا مصيبت معصومان عليهم السّلام مكروه است 24 ( - - - ) شعر ) .\r\nاعتكاف : شبهاى دوم و سوم از سه روز اعتكاف ، جزء مدت اعتكاف است ، ليكن شب اول ، به قول مشهور جزء آن نيست . 25\r\nدر ايام اعتكاف ، آميزش در شب موجب بطلان اعتكاف و ثبوت كفاره است ؛ ليكن در بطلان اعتكاف به استمنا ( - - - ) استمناء ) در شب اختلاف است ؛ هرچند حرام مىباشد 26 ( - - - ) اعتكاف ) .\r\nجهاد : در جنگ ، يورش شبانه به دشمن جز در حال ضرورت مكروه است . 27\r\n\r\n","description":"","footnote":"","page_name":" 596 ","page_number":596},
  {"content":"\r\n\r\nنكاح : در عقد دائم به قول مشهور ، زن از هر چهار شب ، يك شب حق همخوابى با شوهر را دارد و در صورت تعدد زنها ، چهار شب ميان آنان تقسيم مىشود . بنابر اين ، اگر مرد چهار زن داشته باشد ، هر شب بايد نزد يكى از آنان باشد . 28\r\nمستحب است مراسم عقد ازدواج در شب برگزار شود ؛ 29 چنان كه آميزش با همسر در برخى شبها ، مانند شب اول ماه رمضان و شبهاى دو شنبه ، سه شنبه ، پنج شنبه و جمعه مستحب است ، در مقابل در بعضى شبها ، مانند شب اول هر ماه - جز ماه رمضان - مكروه مىباشد 30 ( - - - ) آميزش ) .\r\nصيد و ذباحه : سر بريدن حيوان در شب ، جز در حال ضرورت كراهت دارد . 31\r\nاطعمه و اشربه : در شب مستحب است آب را نشسته نوشيد و ايستاده نوشيدن آن مكروه است . 32 ترك شام بويژه براى كسى كه پا به سن گذاشته ، مكروه است . 33\r\n1 . فرهنگ معين * 2 . كنز العرفان 1 / 216 ؛ الحدائق الناضرة 6 / 54 - 55 ؛ جواهرالكلام 7 / 219 - 220 * 3 . التنقيح ( الصلاة ) 1 / 277 * 4 . جواهر الكلام 4 / 20 * 5 . الحدائق الناضرة 4 / 83 - 84 ؛ العروة الوثقى 2 / 87 * 6 . نهاية الإحكام 1 / 83 * 7 . وسائل الشيعة 7 / 411 * 8 . كشف الغطاء 3 / 468 * 9 . وسائل الشيعة 6 / 112 * 10 . 253 * 11 - 13 . 253 - 254 * 14 . جواهر الكلام 9 / 418 * 15 . مصباح المتهجد / 121 * 16 . جواهر الكلام 14 / 303 و 311 ؛ العروة الوثقى 3 / 478 * 17 . جواهر الكلام 7 / 202 * 18 . العروة الوثقى 2 / 266 * 19 . نزهة الناظر / 46 * 20 . هداية الأمة 3 / 199 * 21 . جواهر الكلام 14 / 88 * 22 . وسائل الشيعة 5 / 318 * 23 . العروة الوثقى 3 / 607 ؛ مستمسك العروة 8 / 392 * 24 . وسائل الشيعة 14 / 597 ؛ كشف الغطاء 4 / 17 * 25 . مستند الشيعة 10 / 547 - 549 ؛ جواهر الكلام 17 / 166 - 168 * 26 . جواهر الكلام 17 / 202 ، 207 - 208 ؛ مجمع الفائدة 5 / 393 * 27 . جواهر الكلام 21 / 81 - 82 * 28 . 31 / 150 - 156 * 29 . 29 / 41 * 30 . 56 ؛ العروة الوثقى 5 / 490 * 31 . جواهر الكلام 36 / 134 * 32 . وسائل الشيعة 25 / 239 ؛ مستند الشيعة 15 / 266 و 268 * 33 . هداية الأمة 8 / 97 .\r\n\r\nشبانه روز\r\n\r\nشبانه روز يك شب و روز كامل ؛ معادل 24 ساعت .\r\nدر فقه ، گاه چند روز پياپى ، مثلا سه روز ، موضوع احكامى قرار گرفته كه به طور طبيعى شبهاى ميان آنها نيز داخل در آن موضوع به شمار مىرود . چنان كه گاهى در كلمات فقها « روز » به كار رفته و مراد از آن شبانه روز است . در ذيل\r\n\r\n","description":"","footnote":"","page_name":" 597 ","page_number":597},
  {"content":"\r\n\r\nبه نمونه‌هايى از احكام مرتبط با آن در بابهاى طهارت ، صلات ، زكات ، اعتكاف ، جهاد ، تجارت ، نكاح ، اطعمه و اشربه ، شفعه ، لقطه و حدود ، اشاره مىشود .\r\nطهارت : بر بيمار مستحب است تا سه روز بيمارى خود را از ديگران پنهان دارد و پس از سه روز ، آن را به مؤمنان اطلاع دهد 1 ( - - - ) بيمارى ) .\r\nمستحب است تا سه روز براى خانوادهء داغ ديده غذا بفرستند . 2\r\nوظيفهء زن در استحاضهء متوسطه انجام دادن يك غسل و در استحاضه كثيره انجام دادن سه غسل در هر روز ( شبانه روز ) است 3 ( - - - ) استحاضه ) .\r\nكمترين زمان حيض سه روز و بيشترين آن ده روز است 4 ( - - - ) حيض ) .\r\nزن پرستار كودكى كه تنها يك لباس دارد و آن نيز در روز بارها با ادرار بچه نجس مىشود و امكان شستن هر بار آن وجود ندارد ، بنابر مشهور مىتواند در هر شبانه روز يك بار آن را بشويد و نمازهايش را با آن بخواند و نيازى به تكرار شستن نيست 5 ( - - - ) پرستارى ) .\r\nنماز گزاردن بر قبر ميّتى كه بر او نماز ميّت خوانده‌اند ، براى كسانى كه حضور نداشته‌اند ، بنابر قول مشهور تا يك شبانه روز جايز است . 6\r\nصلات : نماز واجب بر مكلّف در شبانه روز هفده ركعت است 7 ( - - - ) نماز ) .\r\nاقامت مسافر با ده روز ماندن در يك جا به قصد اقامت تحقق مىيابد . 8 مراد از ده روز ، ده روز تمام با شبهاى ميان آنها است و شبهاى اول و آخر جزء آن به شمار نمىرود ؛ از اين رو ، ماندن ده روز و نُه شب براى كسى كه از آغاز روز ( طلوع فجر يا طلوع خورشيد ، بنابر اختلاف ديدگاهها ) قصد اقامت ده روز كرده ، كفايت مىكند 9 ( - - - ) اقامت ) .\r\nزكات : بنابر آنچه از برخى قدما نقل شده است ، زكات فطره بر كسى كه مالك قوت يك شبانه روز خويش باشد ، واجب است 10 ( - - - ) زكات فطره ) .\r\nاعتكاف : كمترين زمان اعتكاف سه روز است و شبهاى دوم و سوم جزء اين سه روز به شمار مىرود ، ولى بنابر قول مشهور شب اول جزء آن نيست . 11\r\n\r\n","description":"","footnote":"","page_name":" 598 ","page_number":598},
  {"content":"\r\n\r\nمحرّمات اعتكاف در طول شبانه روز بر معتكف حرام است 12 ( - - - ) اعتكاف ) .\r\nجهاد : كمترين مدت مرزبانى سه روز با دو شب ميانى آن و بيشترين زمان آن چهل روز با شبهاى ميانى آن است 13 ( - - - ) مرزبانى ) .\r\nتجارت : خيار تأخير ثمن با گذشت سه روز از معامله براى فروشنده ثابت مىشود 14 ( - - - ) خيار تأخير ) .\r\nبه قول مشهور ، خيار حيوان تا سه روز از زمان معامله براى خريدار ثابت است 15 ( - - - ) خيار حيوان ) .\r\nچنانچه كسى كالايى بفروشد كه بيشتر از يك شبانه روز نمىماند ، در صورتى كه خريدار آن را تحويل نگرفته و بهاى آن را نپرداخته باشد ، فروشنده تا شب صبر نموده ، با دخول شب حق خيار پيدا مىكند 16 ( - - - ) خيار مايفسد من يومه ) .\r\nكسىكه حيوانى شيرده خريده ، براى آگاهى از مقدار شيردهى آن مىتواند تا سه روز حيوان را بدوشد . چنانچه شير دوشيده شده در هر روز كمتر از مقدار آن هنگام معامله باشد ، مىتواند با استفاده از حق خيار معامله را فسخ كند 17 ( - - - ) تصريه ) .\r\nحدّ احتكار بنابر قول برخى ، در ايام گرانى ، سه روز و به گاه ارزانى چهل روز است 18 ( - - - ) احتكار ) .\r\nنكاح : از جمله شرايط تحقق رضاع ، شيردادن به كودك در طول يك شبانه روز كامل است 19 ( - - - ) رضاع ) .\r\nاطعمه و اشربه : بنابر قول مشهور ، استبراى شتر نجاست خوار چهل روز ، گاو بيست روز ، گوسفند ده روز ، مرغابى پنج روز ، مرغ سه روز 20 و ماهى يك شبانه روز 21 است ( - - - ) استبراء ) .\r\nشفعه : از شرايط ثبوت حقّ شفعه ، توانايى صاحب حق ( شفيع ) بر پرداخت ثمن به خريدار است ؛ ليكن چنانچه شفيع مدعى عدم حضور ثمن نزد خود باشد ، تا سه روز به او مهلت داده مىشود 22 ( - - - ) شفعه ) .\r\nلقطه : گوسفندى كه در آبادى پيدا شده ، سه روز آن را نگه مىدارند و با پيدا نشدن صاحب آن ، آن را فروخته و پولش را صدقه مىدهند 23 ( - - - ) ضالّه ) .\r\nحدود : فرد مصلوب را نبايد بيش از سه روز بر چوبهء دار رها كنند . 24\r\n\r\n","description":"","footnote":"","page_name":" 599 ","page_number":599},
  {"content":"\r\n\r\nپيش از اعدام مرد مرتدّ ملى بايد از او خواسته شود كه توبه كند . به قول برخى ، مهلتى كه جهت توبه به او مىدهند سه روز است 25 ( - - - ) ارتداد ) .\r\n1 . العروة الوثقى 2 / 16 ؛ مهذب الأحكام 3 / 355 - 356 * 2 . العروة الوثقى 2 / 124 ؛ مهذب الأحكام 4 / 205 - 206 * 3 . جواهر الكلام 3 / 314 ، 321 و 329 * 4 . 147 * 5 . 6 / 231 ؛ العروة الوثقى 1 / 213 * 6 . العروة الوثقى 2 / 107 ؛ مصباح الهدى 6 / 393 - 394 * 7 . كشف الغطاء 3 / 241 ؛ العروة الوثقى 2 / 244 * 8 . جواهرالكلام 14 / 303 ؛ العروة الوثقى 3 / 478 * 9 . جواهرالكلام 14 / 311 * 10 . مختلف الشيعة 3 / 261 * 11 . جواهر الكلام 17 / 166 - 168 * 12 . 204 - 205 * 13 . 21 / 41 - 42 * 14 . 23 / 51 - 52 * 15 . 23 * 16 . 60 * 17 . 267 * 18 . 22 / 483 - 484 * 19 . 29 / 286 * 20 . تحرير الوسيلة 2 / 159 ؛ مهذب الأحكام 23 / 138 * 21 . جواهر الكلام 36 / 260 * 22 . 37 / 283 * 23 . 38 / 251 * 24 . 41 / 590 * 25 . 612 - 613 .\r\n\r\nشب اوّل قبر - - - ) نماز وحشت\r\n\r\nشباهت\r\n\r\nشباهت شبيه و همسان بودن .\r\nعنوان ياد شده به مناسبت در باب نكاح و لعان به كار رفته است .\r\nبا وجود شرايط الحاق فرزند به پدر ، نفى فرزند از خود بر پدر جايز نيست ؛ بلكه فرزند به او ملحق مىشود ؛ هرچند به وى شباهت نداشته باشد و يا حتى به ديگرى - كه با مادر او زنا كرده - شباهت داشته باشد . بنابر اين ، شباهت داشتن يا نداشتن ، هيچ كدام دليل انتساب فرد به ديگرى يا نفى انتساب از او نيست . 1\r\n( - - - ) تشبيه ) ( - - - ) تشبّه )\r\n1 . جواهر الكلام 34 / 29 و 31 / 246 - 248 ؛ جامع الشتات 4 / 450 ؛ تفصيل الشريعة ( النكاح ) / 514 .\r\n\r\nشب پره - - - ) خفّاش\r\n\r\nشب جهنى\r\n\r\nشب جُهَنى : شب بيست و سوم ماه رمضان . 1\r\nجهنى لقب « عبد اللَّه بن انيس انصارى » صحابى پيامبر صلّى اللَّه عليه و آله است . وى به جهت دور بودن منزلش از مدينه از رسول خدا صلّى اللَّه عليه و آله تقاضا كرد كه براى ورود به مدينه شبى را براى او معين كند . پيامبر صلّى اللَّه عليه و آله شب بيست و سوم ماه رمضان را تعيين كرد ؛ از اين رو ، اين شب به « ليلة الجُهَنى » نام گرفت . 2\r\n\r\n","description":"","footnote":"","page_name":" 600 ","page_number":600},
  {"content":"\r\n\r\nعنوان ياد شده به مناسبت در باب صوم به كار رفته است .\r\nاز ديدگاه بيشتر فقها شب قدر شبى است كه رسول خدا صلّى اللَّه عليه و آله جُهنى را به آمدن به مدينه و بهره گيرى از آن شب سفارش كرد 3 ( - - - ) شب قدر ) .\r\n1 . مجمع البحرين ، واژهء « جَهَن » * 2 . من لا يحضره الفقيه 2 / 161 ؛ عدّة الداعى / 45 ؛ مجمع البحرين ، واژهء « جَهَن » * 3 . تكميل مشارق الشموس / 445 .\r\n\r\nشبح\r\n\r\nشبح آنچه به صورت سياهى و بدون تشخيص خصوصيات آن از شكل ، رنگ و غير آن به نظر آيد .\r\nعنوان ياد شده در باب طهارت و صلات به كار رفته است .\r\nطهارت : واجب در پوشيدن عورت ، پوشاندن خود عورت ( بشره ) است نه حجم آن ؛ ليكن چنانچه به سبب نازك بودن لباس ، شبح عورت پيدا باشد ، هرچند رنگ آن قابل تشخيص نباشد ، آيا در اين صورت نيز پوشاندن آن واجب است يا نه ؟ برخى ، قائل به وجوب آن شده و برخى ديگر پوشاندن آن را مطابق احتياط دانسته‌اند . 1\r\nصلات : آيا ملاك در حدّ ترخّص ( - - - ) حدّ ترخّص ) ديده نشدن صورت و شكل ديوار خانه‌هاى شهر است ، هرچند شبح آن از دور پيدا باشد ، يا ملاك ديده نشدن حتّى شبح آن است ؟ مسئله اختلافى است . 2\r\nپردهء نازكى كه از پشت آن شبح امام جماعت يا صفهاى نماز ديده مىشود نيز حائل محسوب مىشود و مانع صحّت اقتدا است . 3\r\n1 . العروة الوثقى 1 / 305 - 306 و 2 / 319 ؛ مصباح الهدى 3 / 7 ؛ موسوعة الخوئى 12 / 95 * 2 . تكميل مشارق الشموس / 380 ؛ الروضة البهية 1 / 787 ؛ جواهر الكلام 14 / 295 ؛ كتاب الصلاة ( شيخ انصارى ) 3 / 40 * 3 . العروة الوثقى 3 / 149 .\r\n\r\nشب زفاف - - - ) عروسى\r\n\r\nشب زنده دارى - - - ) تهجّد\r\n\r\nشب قدر\r\n\r\nشب قدر از شبهاى ماه رمضان .\r\nعنوان ياد شده در قرآن كريم به كار رفته 1 و بر اساس مفاد برخى آيات و\r\n\r\n","description":"","footnote":"","page_name":" 601 ","page_number":601},
  {"content":"\r\n\r\nروايات متعدد در ماه رمضان واقع است و نيز خارج از سه شب نوزده ، بيست و يك و بيست و سوم اين ماه نيست ؛ ليكن در تعيين آن از ميان سه شب ، به سبب اختلاف روايات ، اختلاف است . 2 اكثر فقها شب بيست و سوم را شب قدر دانسته‌اند . برخى نيز هر سه شب را از مراتب شب قدر شمرده و گفته‌اند : هريك از اين سه شب به جهت تأثير آن در سرنوشت انسان ، شب قدر محسوب مىشود . 3\r\nدر روايتى از امام صادق عليه السّلام آمده است : « شب نوزدهم ، شب تقدير ( اندازه گيرى كردن ) ، شب بيست و يكم ، شب استوار ساختن ( آنچه تقدير شده ) و شب بيست و سوم ، شب امضا ( نسبت به آنچه مستحكم شده ) مىباشد » . 4\r\nعلت نام گذارى اين شب به شب قدر يا به جهت تقدير امور سالانه ، از خير و شرّ ، عمر و روزى و غير آن در اين شب است ، يا شرافت و منزلت ويژهء آن و يا تنگ شدن زمين به جهت فرود آمدن انبوه فرشتگان در زمين .\r\nقدر بنابر احتمال نخست به معناى تقدير و اندازه‌گيرى يا حكم ، و بنابر احتمال دوم ، به معناى شرافت و بزرگى و بنابر احتمال سوم به معناى تنگ شدن است . البته احتمال نخست ، بر حسب روايات و مناسبت با برترى اين شب بر هزار شب به واقع نزديك‌تر است . 5 از احكام مرتبط با عنوان ياد شده در باب طهارت و صلات سخن گفته‌اند .\r\nفضيلت : به تصريح قرآن كريم ، 6 شب قدر ، شب نزول قرآن كريم بر پيامبر اعظم صلّى اللَّه عليه و آله است . خداى متعال اين شب را بهتر و برتر از هزار شب معرفى مىكند كه فرشتگان همراه روح ( روح القدس ) با اذن پروردگارشان به زمين فرود آمده و به محضر امام زمان عليه السّلام مىرسند و آنچه را كه در طول يك سال رخ مىدهد ، مىنويسند . 7\r\nآداب : امور ذيل در شب قدر مستحب است : غسل كردن در آغاز شبهاى نوزده ، بيست و يك و بيست و سوم و نيز در آخر شب بيست و سوم ؛ احيا و شب زنده دارى به عبادت ، بسيار دعا كردن 8\r\n\r\n","description":"","footnote":"","page_name":" 602 ","page_number":602},
  {"content":"\r\n\r\nو بسيار تلاوت كردن قرآن ؛ 9 زيارت امام حسين عليه السّلام . 10 خواندن سوره‌هاى عنكبوت و روم و هزار بار سورهء قدر در شب بيست و سوم . 11\r\n1 . قدر / 1 - 3 * 2 . وسائل الشيعة 10 / 350 - 361 * 3 . لوامع صاحبقرانى 6 / 585 و 559 ؛ مرآة العقول 16 / 381 ؛ تكميل مشارق الشموس / 444 - 445 ؛ الحدائق الناضرة 13 / 446 - 447 * 4 . وسائل الشيعة 10 / 354 * 5 . الحدائق الناضرة 13 / 447 - 448 * 6 . قدر / 1 * 7 . الكافى ( كلينى ) 1 / 251 - 253 ؛ مرآة العقول 3 / 85 * 8 . جامع المقاصد 1 / 74 - 75 ؛ هداية الأمّة 4 / 253 - 255 * 9 . هداية الأمّة 3 / 78 * 10 . 5 / 487 * 11 . وسائل الشيعة 10 / 361 .\r\n\r\nشبهاى مهتابى\r\n\r\nشبهاى مهتابى شبهاى روشن بر اثر تابش نور ماه .\r\nعنوان شبهاى مهتابى يا « ليالى مُقمِره » كه به مناسبت وقت نماز صبح در كلمات معاصران به كار رفته است ، بر شبهايى اطلاق مىشود كه در مقايسه با ديگر شبها روشن‌تراند ؛ به گونه‌اى كه تابش نور ماه مانع رؤيت فجر صادق ( - - - ) فجر صادق ) در اول وقت طلوع آن مىگردد و رؤيت سپيدهء صبح در اين شبها با كمى تأخير ( حدود ده دقيقه بر حسب نوسان نور ماه ) امكان‌پذير است . بنابر اين ، علاوه بر شبهاى سيزده تا هفدهم كه قرص ماه به نسبت كامل و نور آن زياد است ، بر شبهاى پس از آن - تا نزديك به اواخر ماه - نيز به جهت نزديك شدن تدريجى ماه به افق شرقى ( محل برآمدن سپيدهء صبح ) شبهاى مهتابى اطلاق و يا حكم شبهاى مهتابى به اين شبها نيز سرايت داده شده است . 1\r\nآيا ملاك در طلوع فجر صادق - كه اول وقت نماز صبح و گرفتن روزه است - طلوع حسى ( قابل مشاهده ) فجر در افق مىباشد يا طلوع تقديرى ( واقعى ) نيز كفايت مىكند ، هرچند به سبب غلبهء نور ماه ، طلوع فجر محسوس نباشد ؟ بنابر ديدگاه نخست ، وقت نماز صبح و امساك در روزه در شبهاى مهتابى با شبهاى غير مهتابى متفاوت خواهد بود ؛ زيرا طلوع حسى فجر در شبهاى مهتابى با حدود ده دقيقه تأخير صورت خواهد گرفت ، بر خلاف ديگر شبها ؛ ليكن بنابر ديدگاه دوم ، تفاوتى ميان شبهاى مهتابى و غير مهتابى نيست ؛\r\n\r\n","description":"","footnote":"","page_name":" 603 ","page_number":603},
  {"content":"\r\n\r\nزيرا ملاك ، طلوع واقعى فجر است و مشاهده يكى از راههاى علم به تحقق آن مىباشد و در نتيجه قابل مشاهده بودن موضوعيتى ندارد و از هر راهى كه بدان علم حاصل شود كفايت مىكند .\r\nبحث فوق در كلمات قدما و متأخران مطرح نشده است . برخى معاصران و نيز بعضى ديگر از فقهاى قريب به اين عصر آن را مطرح كرده و قائل به قول نخست شده‌اند ؛ 2 هرچند ساير معاصران آن را نپذيرفته و قائل به قول دوم شده‌اند . 3\r\n1 . الرسائل العشرة ( امام خمينى ) / 199 * 2 . مصباح الفقيه 9 / 134 ؛ الرسائل العشرة ( امام خمينى ) / 199 - 205 * 3 . التنقيح ( الصلاة ) 1 / 284 ؛ مجمع المسائل 1 / 127 ؛ توضيح المسائل مراجع 1 / 411 و 439 .\r\n\r\nشبه عمد\r\n\r\nشِبه عمد از اقسام جنايت .\r\nجنايت به لحاظ قصد و عدم قصد آسيب رسانى ، به عمد ، شبه عمد و خطا تقسيم مىشود . جنايت عمدى عبارت است از جنايت فرد عاقل و بالغى كه قصد ارتكاب فعل و نيز آسيب ايجاد شده به سبب آن را داشته باشد . جنايت شبه عمد كه از آن به « شبه خطا » ، « عمد خطا » « خطاى عمد » ، « عمد شبيه خطا » و « خطاى شبيه عمد » نيز تعبير مىشود ، عبارت است از جنايت فرد عاقل و بالغى كه قصد ارتكاب فعل منجر به آسيب را داشته ، ليكن قصد آسيب زدن را نداشته است ، مانند اينكه استادى شاگرد خود را به قصد ادب كردن بزند و شاگرد به طور اتفاق بر اثر آن بميرد 1 ( - - - ) جنايت ) . از احكام آن در بابهاى ارث ، شهادات ، قصاص و ديات سخن گفته‌اند .\r\nحكم : جنايت شبه عمد يا موجب از بين رفتن عضو فرد آسيب ديده مىشود يا منفعت وى از قبيل بينايى و شنوايى و يا كشته شدن او . در هر سه صورت ، جنايت شبه عمد موجب ثبوت قصاص بر جانى نمىگردد ، بلكه ديه ثابت مىشود ( - - - ) ديات ) . در قتل شبه عمد كفاره نيز ثابت مىشود و كفارهء آن به قول مشهور مرتّب ( آزاد كردن برده و در صورت عدم امكان آن ، دو ماه پى در پى روزه گرفتن و با عدم امكان آن ، اطعام شصت فقير ) است ( - - - ) قتل ) .\r\n\r\n","description":"","footnote":"","page_name":" 604 ","page_number":604},
  {"content":"\r\n\r\nاز موانع ارث ، قاتل بودن وارث است . در ثبوت اين حكم نسبت به قتل عمد شكى نيست ؛ ليكن جريان آن نسبت به قتل شبه عمد اختلافى است . چنان كه بنابر قول به جريان ، در اينكه قاتل از تمامى تركهء مقتول ، حتى ديه ، ارث مىبرد يا اينكه از ديه ارث نمىبرد ، اختلاف است . اكثر فقها قول دوم را اختيار كرده‌اند . 2\r\n1 . القواعد و الفوائد 1 / 345 - 347 ؛ جواهر الكلام 43 / 3 - 4 * 2 . جواهر الكلام 39 / 36 - 40 .\r\n\r\nشبهه\r\n\r\nشُبهه : مردد بودن چيزى بين دو يا چند چيز .\r\nشبهه عبارت است از اينكه يكى از دو يا چند چيز به جهت وجود شباهتهايى ميان آنها ، از ديگرى تميز و تشخيص داده نشود ؛ خواه شباهت معنوى باشد ، مانند مشتبه شدن تكليف ميان وجوب و حرمت ، يا حسّى ، مانند مردد شدن آبى نجس بين چند ظرف .\r\nتفاوت شبهه با شك آن است كه شك حالتى نفسانى است كه منشأ آن جهل به چيزى است ؛ ليكن شبهه عبارت است از مشتبه شدن چند چيز به يكديگر و شك از اسباب اشتباه به شمار مىرود . از شبهه و اقسام و احكام آن در اصول فقه در بحث حالات مكلّف - كه شك يكى از آنها است - تحت عنوان شك ، به تفصيل سخن گفته‌اند .\r\nحالات مكلّف : براى مكلّف هنگام توجه به حكم شرعى واقعه‌اى ، يكى از حالات زير پديد مىآيد ؛ يقين به حكم ، ظن به حكم و شك نسبت به آن . شكى در حجيّت يقين ، به معناى عمل به مقتضاى آن نيست ؛ ليكن حجيّت ظن متوقف بر وجود دليلى قطعى بر اعتماد به آن در به دست آوردن حكم شرعى است . اما شك ، از آنجا كه در آن هيچ گونه كشفى از واقع وجود ندارد ، حجيّت آن معقول نيست ؛ از اين رو ، چنانچه در مورد شك حكم شرعىاى وارد شود - مانند اينكه گفته شود : حكم واقعهء مشكوك چنين است - حكم ظاهرى خواهد بود نه واقعى 1 ( - - - ) شك ) .\r\nاقسام شبهه : در موارد شبهه ، شك يا در تكليف ؛ يعنى نوعى خاص از الزام است ،\r\n\r\n","description":"","footnote":"","page_name":" 605 ","page_number":605},
  {"content":"\r\n\r\nهرچند جنس آن ( الزامى بودن ) معلوم باشد ، مانند تكليف مردد بين وجوب و حرمت و يا در متعلّق تكليف [ مكلّف به 
  ] با علم به تكليف ، مانند علم به وجوب نمازى در ظهر جمعه ، و شك در تعلّق وجوب به نماز ظهر يا نماز جمعه ، يا علم به فوت شدن نمازى و ترديد آن بين ظهر و مغرب .\r\nدر هر دو صورت يادشده ، شبهه يا حكمى است و يا موضوعى . شبههء حكمى ، شبهه در حكم كلّى شرعى يا موضوع آن است . اول ، مانند شبهه در حكم استعمال دخانيات كه حرام است يا حلال ، و دوم مانند شبهه در اينكه موضوع حكم وجوب در ظهر جمعه ، نماز ظهر است يا نماز جمعه ، و شبههء موضوعى عبارت است از شبهه در حكم جزئى شرعى يا موضوع حكم جزئى . اول مانند شبهه در اينكه اين آب پاك است يا نجس و دوم ، مانند اينكه اين آب كر است يا قليل .\r\nاحكام شبهه\r\nالف . شك در تكليف : شبههء ناشى از شك در تكليف يا حكمى است كه عبارت است از شك در تكليف كلّى شرعى و يا موضوعى است كه عبارت است از شك در تكليف جزئى . هريك از اين دو شبهه يا تحريمى است ( مردد بودن حكم بين حرمت و غير وجوب از اباحه ، كراهت و استحباب ) يا وجوبى ( مردد بودن حكم بين وجوب و غير حرمت ) و يا داير بين دو محذور 2 ( وجوب و حرمت ) .\r\nمشأ شك در شبههء حكمى يا فقدان دليل معتبر است يا اجمال آن و يا تعارض دو دليل ؛ ليكن در شبههء موضوعى ، منشأ شك اشتباه در امر خارجى است . با توجه به فروض ياد شده ، براى شبهه در تكليف دوازده صورت به شرح زير متصور است :\r\n1 . شبههء حكمى تحريمى ناشى از فقدان دليل معتبر ، مانند شك در حرمت يا حليّت استعمال دخانيات ، بدون آنكه دليلى معتبر بر اثبات يكى از آن دو وجود داشته باشد . در اين صورت ، دو نظر وجود دارد : يكى جواز فعل از نظر شرع كه ديدگاه اصوليان ( مجتهدان ) است\r\n\r\n","description":"","footnote":"","page_name":" 606 ","page_number":606},
  {"content":"\r\n\r\nو ديگرى وجوب احتياط و ترك فعل كه ديدگاه معظم اخباريان مىباشد . 3\r\n2 . شبههء تحريمى ناشى از اجمال دليل معتبر . سبب اجمال دليل يا اجمال لفظى است كه بر حكم شرعى دلالت دارد ، مانند نهى از چيزى بدون قرينه ، بنابر اين ديدگاه كه صيغهء نهى ، مشترك لفظى ميان حرمت و كراهت است يا اجمال لفظى است كه بر متعلّق حكم دلالت مىكند ؛ خواه اجمال در معناى لغوى آن باشد ، مانند غنا ( - - - ) غناء ) ، بنابر مجمل بودن مفهوم لغوى آن ، يا مقصود از آن مجمل باشد ، مانند لفظ خمر كه - حرام شده و - در شمول آن نسبت به خمر غير مست كننده شبهه پيدا شود . ديدگاهها در اين صورت نيز همانند صورت سابق است . 4\r\n3 . شبههء حكمى تحريمى ناشى از تعارض دو دليل معتبر ، مانند جايى كه دليلى معتبر بر حرمت و دليل معتبر ديگرى بر غير وجوب دلالت كند ، بدون آنكه يكى بر ديگرى مزيتى داشته باشد . ديدگاهها در اين صورت نيز مانند دو صورت پيشين است . 5\r\n4 . شبههء موضوعى تحريمى ، مانند شك در حليّت و حرمت نوشيدن مايع موجود در ظرفى به سبب شك در شراب يا سركه بودن آن . در اين صورت ، اصل برائت ( - - - ) اصل برائت ) جارى و در مثال يادشده حكم به جواز نوشيدن مايع مشكوك مىشود . 6\r\n5 . شبههء حكمى وجوبى ناشى از فقدان دليل معتبر ، مانند شك در وجوب رؤيت هلال ماه رمضان به سبب فقدان دليل معتبر . ديدگاه اصوليان و نيز معروف اخباريان ، عدم وجوب احتياط و جواز ترك آن به استناد اصل برائت است . از برخى ، وجوب احتياط و عدم جواز ترك نقل شده است . 7\r\n6 . شبههء حكمى وجوبى ناشى از اجمال دليل معتبر ، مانند ورود امر نسبت به چيزى . بنابر اين ديدگاه كه صيغهء امر مشترك لفظى ميان وجوب و استحباب يا اباحه است ، در دليل - در صورت عدم وجود قرينه بر تعيين يكى از آنها - اجمال پديد مىآيد . معروف در اين صورت نيز عدم وجوب احتياط است ؛ ليكن از برخى وجوب آن نقل شده است . 8\r\n\r\n","description":"","footnote":"","page_name":" 607 ","page_number":607},
  {"content":"\r\n\r\n7 . شبههء حكمى وجوبى ناشى از تعارض دو دليل معتبر . ديدگاهها در اين صورت ، همچون صورت پيشين است . 9\r\n8 . شبههء موضوعى وجوبى . اصل برائت از وجوب جارى و به جواز ترك آنچه وجوبش احتمال مىرود ، حكم مىشود . 10\r\n9 . شبههء حكمى ناشى از فقدان دليل معتبر در دوران بين دو محذور ، مانند آنكه فقها در مسأله‌اى دو نظر داشته باشند ؛ يكى وجوب و ديگرى حرمت ؛ نظر سوم نيز به طور قطع باطل باشد . ديدگاهها در حكم اين صورت متفاوت است : جريان اصل برائت عقلى و شرعى ( اباحهء ظاهرى ) ؛ توقف در حكم ؛ اعم از ظاهرى و واقعى با تخيير عقلى درمقام عمل به هر يك از آن دو ؛ تخيير شرعى ؛ تخيير عقلى با رجوع به اصل اباحهء شرعى و تقديم جانب حرمت و عمل به مقتضاى آن . بنابر جريان اصل برائت ، در اينكه برائت عقلى جارى مىشود يا شرعى ، و نيز بنابر قول به تخيير ، در اينكه تخيير ابتدايى ( - - - ) تخيير ابتدايى ) است يا استمرارى ( - - - ) تخيير استمرارى ) اختلاف است . 11 البته در صورتى كه وجوب و حرمت ، هر دو يا يكى از آن دو تعبدى باشد - كه قصد قربت در آن معتبر است - رجوع به اباحه و ناديده گرفتن هر دو حكم جايز نخواهد بود . 12\r\n10 . شبههء حكمى ناشى از اجمال دليل در دوران بين دو محذور . حكم اين صورت ، حكم صورت پيشين است . 13\r\n11 . شبههء حكمى ناشى از تعارض بين دو دليل در دوران بين دو محذور . در اينكه مكلّف مخيّر ميان عمل به هر يك از آن دو است يا جانب نهى و حرمت مقدم داشته و به مقتضاى آن عمل مىشود ، اختلاف است . چنان كه اختلاف در ابتدايى يا استمرارى بودن تخيير در اين قسم نيز جارى است . 14\r\n12 . شبهه موضوعى ناشى از اشتباه در خارج ، در دوران بين دو محذور ، مانند اينكه اكرام عادل واجب و اكرام فاسق حرام ، و حال فردى از جهت فسق و عدالت مشتبه باشد ، كه در اين صورت معلوم نيست اكرام او واجب است يا حرام . به تصريح برخى ، از نظر عقل ، مكلف بين فعل و ترك مخير است . 15\r\n\r\n","description":"","footnote":"","page_name":" 608 ","page_number":608},
  {"content":"\r\n\r\nب . شك در مكلف به : مورد آن جايى است كه نوع حكم ( وجوب يا حرمت ) معلوم ، ليكن حرام يا واجب مشتبه باشد .\r\nقبل از بيان حكم شبههء حكمى در شك در مكلف به ، به بيان حكم شبههء موضوعى - به دليل شهرت اين عنوان در اين بحث - مىپردازيم .\r\n1 . شبههء موضوعى تحريمى : اين قسم دو صورت دارد ؛ زيرا اطراف شبهه يا محصور و محدود است و يا غير محصور .\r\n1 - 1 . شبههء محصورهء موضوعى تحريمى ، مانند اشتباه يك ظرف شراب ميان چند ظرف موجود . سخن در اين قسم در دو مقام است : يكى مخالفت عملى قطعى كه در مثال بالا با نوشيدن مايع همهء ظرفها حاصل مىشود و ديگرى موافقت قطعى كه با ترك نوشيدن مايع همهء آنها تحقق مىيابد .\r\nالف . مخالفت عملى قطعى : آيا مخالفت عملى قطعى به ارتكاب همهء اطراف شبهه حرام است يا جايز ؟ مسئله اختلافى است . منشأ اختلاف در حرمت مخالفت يا وجوب موافقت آن است كه آيا علم اجمالى به حرمت يكى از اطراف شبهه منجِّز تكليف است ؛ بدين معنا كه تكليف را متوجه مكلّف مىكند و در نتيجه ارتكاب آن در هر حال بر او حرام خواهد بود ، هرچند علم تفصيلى به آن نداشته باشد ، يا چنين نيست و در نتيجه ، در اطراف شبهه ، اصولى همچون اصل طهارت ( - - - ) اصل طهارت ) و اصل برائت جارى مىشود و يا اصول تنها در بعضى اطراف آن جارى مىشود نه در همه ؟\r\nب . موافقت قطعى : آيا موافقت قطعى ؛ به معناى اجتناب از همهء اطراف شبهه واجب است يا نه ؟ ديدگاه مشهور ، وجوب آن است ؛ بلكه بر اين قول ادعاى اجماع فقها شده است . از برخى عدم وجوب موافقت قطعى و كفايت موافقت احتمالى و از بعضى ديگر ، رجوع به قرعه ( - - - ) قرعه ) نقل شده است . 16\r\n1 - 2 . شبههء غير محصورهء تحريمى . بر عدم وجوب اجتناب از اطراف شبههء غير محصوره ، ادعاى اجماع شده است . بنابر اين ، موافقت قطعى واجب نيست ؛ 17\r\n\r\n","description":"","footnote":"","page_name":" 609 ","page_number":609},
  {"content":"\r\n\r\nليكن آيا مخالفت قطعى با ارتكاب همهء اطراف شبهه حرام است يا نه ؟ برخى آن را حرام دانسته‌اند . 18\r\nمعيار محصور و غير محصور بودن شبهه : ديدگاهها در اين باره مختلف است . برخى ، ملاك را عرف دانسته و گفته‌اند : غير محصور عبارت است از آنچه بر حسب عادت ، غير محصور به شمار مىرود ؛ بدين معنا كه شمارش آن مشكل باشد . مقابل آن محصور قرار دارد . 19 برخى ديگر گفته‌اند : هرجا شمارش اطراف يك شبهه در كوتاه مدت از نظر عرف مشكل باشد ، شبهه غير محصور خواهد بود . 20 بعضى ديگر گفته‌اند : اگر اطراف شبهه به اندازه‌اى باشد كه اجتناب از همهء آنها غالباً منجر به ترك نماز مىشود ، شبهه غير محصور است . 21 برخى ديگر گفته‌اند : ممكن است اين گونه گفته شود كه چنانچه اطراف احتمالى شبهه به قدرى زياد باشد كه عقلا به علم اجمالى پديد آمده در آن اعتنا نكنند ، شبهه غير محصوره خواهد بود . 22\r\nشك در محصور و غير محصور بودن : چنانچه محصور يا غير محصور بودن شبهه‌اى معلوم نباشد آيا حكم شبههء محصور بر آن مترتب مىگردد يا شبههء غير محصور ؟ بعضى ، حكم شبهه محصور را جارى و در نتيجه اجتناب از همهء اطراف شبهه را واجب دانسته‌اند . 23\r\n2 . شبههء حكمى تحريمى شك در مكلف به . مورد آن جايى است كه حكم ( حرمت ) معلوم ، ليكن حرام به سبب اشتباه حكم با غير واجب اشتباه شده است . اشتباه حكم يا ناشى از فقدان دليل معتبر يا اجمال آن و يا تعارض دو دليل معتبر است ؛ ليكن بيشتر از همه ، شبههء حكمى ناشى از اجمال دليل است ، مانند مردد بودن غناى حرام ميان دو مفهومى كه نسبتشان با يكديگر عموم و خصوص من وجه است كه مادّهء افتراقشان از اين قسم است ، و نيز اذان سوم در روز جمعه - بنابر قول به حرمت آن - كه در تعيين آن اختلاف شده است . در مقابل اشتباه ناشى از فقدان نصّ در اين نوع شبهات ، بسيار اندك است . چنانچه منشأ شبهه فقدان يا اجمال دليل معتبر باشد ،\r\n\r\n","description":"","footnote":"","page_name":" 610 ","page_number":610},
  {"content":"\r\n\r\nاحتياط با اجتناب از همهء اطراف شبهه ، واجب است و اگر منشأ تعارض دو دليل باشد ، مكلف در عمل مخيّر مىباشد . 24\r\n3 . شبههء وجوبى شك در مكلّف به . مكلّف در اين نوع شبهه به نوع تكليف ( وجوب ) علم ، و در آنچه واجب شده شك دارد . دو طرف شبهه در اين قسم يا با يكديگر متباين اند ، مانند نماز ظهر و جمعه و قصر و اتمام و يا اقل و اكثر . اين نيز دو گونه است : اقل و اكثر استقلالى ، مانند دوران بدهى ميان پنج و ده هزار تومان ، و اقل و اكثر ارتباطى ، مانند دوران بين نماز نُه جزئى ( مثلا بدون سوره ) و ده جزئى ( با سوره ) .\r\nشك در اقل و اكثر ارتباطى در شبههء تحريمى مكلف به ، به شك در تكليف بر مىگردد . همچنين در اقل و اكثر استقلالى مطلقا ، چه در شبههء تحريمى يا شبههء وجوبى ؛ با اين تفاوت كه در ارتباطى حرمت اكثر يقينى و حرمت اقل مشكوك است ؛ ليكن در استقلالى عكس آن است . در هر دو مورد نسبت به مشكوك اصل برائت جارى مىشود . در ذيل به احكام اقسام شبههء وجوبى شك در مكلفّ به در متباينين و اقل و اكثر ارتباطى اشاره مىكنيم .\r\nالف . متباينين : شبههء وجوبى كه دو طرف آن متباينين اند چهار قسم است ؛ زيرا شبهه يا موضوعى است يا حكمى . شبههء حكمى يا ناشى از فقدان دليل معتبر است يا اجمال و يا تعارض آن .\r\n1 . شبههء حكمى وجوبى ناشى از فقدان دليل معتبر . بدون شك مخالفت قطعى ؛ يعنى ترك همهء اطراف شبهه با وجود اجماع و ضرورت بر حرمت آن ، حرام است ، مانند ظهر و جمعه در روز جمعه كه به ضرورت و اجماع ، ترك هر دو حرام است . در فرض فقدان اجماع و ضرورت بر حرمت آن ، آيا مخالفت قطعى حرام است يا نه ؟ مشهور قائل به حرمت آن اند . 25 آيا موافقت قطعى ؛ به احتياط و انجام دادن همهء اطراف شبهه واجب است يا نه ؟ مسئله اختلافى است . 26\r\n2 . شبههء حكمى وجوبى ناشى از اجمال دليل معتبر . ظاهرا حكم اين صورت ، حكم صورت پيشين است . 27\r\n\r\n","description":"","footnote":"","page_name":" 611 ","page_number":611},
  {"content":"\r\n\r\n3 . شبههء حكمى وجوبى ناشى از تعارض دو دليل معتبر ؛ قول مشهور ، تخيير است و مكلّف ميان انجام دادن هر يك از اطراف شبهه مخير مىباشد . 28\r\n4 . شبههء موضوعى وجوبى ، مانند اينكه علم اجمالى به قضا شدن يك نماز چهار ركعتى دارد ، ليكن نمىداند نماز ظهر است يا عصر . ترديد موجود ، در مكلف به ؛ يعنى نماز فوت شده است نه در تكليف ( وجوب قضا ) . در اين نوع شبهه آيا احتياط واجب است يا نه ؟ اختلاف مىباشد . بنابر قول نخست ، بايد دونماز چهار ركعتى به جا آورد ، ليكن بنابر قول دوم ، خواندن يك نماز كفايت مىكند . 29\r\nب . اقل و اكثر ارتباطى : پيش از اين يادآور شديم كه شك در اقل و اكثر استقلالى به شك در تكليف برمىگردد ؛ از اين رو ، در اين جا به بيان حكم اقل و اكثر ارتباطى مىپردازيم .\r\nاقل و اكثر ارتباطى در شبههء وجوبى به شك در جزء ياشرط بودن چيزى در مأمورٌبه بر مىگردد . در اين نوع اقل و اكثر ، بين آن دو ارتباط و وابستگى وجود دارد ؛ بدين معنا كه هر كدام امتثال جدا گانه‌اى ندارد ؛ بلكه يك امتثال وجود دارد . بنابر اين ، اگر در واقع ، اكثر واجب باشد ، با به جا آوردن اقل ، واجب امتثال نشده است و بر امتثال آن اثرى مترتب نمىگردد ؛ بر خلاف اقل و اكثر استقلالى كه هركدام امتثال جدا گانه‌اى دارد و باانجام دادن اقل ، به همان مقدار از واجب امتثال شده است ( - - - ) اقل و اكثر ) .\r\nشك در اقل و اكثر ارتباطى يا به شك در جزء بودن چيزى در خارج برمىگردد و يا به شك در جزء بودن چيزى در ذهن كه از آن به قيد يا شرط تعبير مىشود . شبهه در هريك از اين دو يا موضوعى است يا حكمى . شبههء حكمى در هر دو يا ناشى از فقدان دليل معتبر است يا اجمال آن و يا تعارض دو دليل معتبر كه در مجموع هشت صورت پيدا مىشود :\r\n1 . شبههء حكمى شك در جزء خارجى ناشى از فقدان دليل معتبر ، مانند قول برخى به وجوب استعاذه قبل از قرائت در ركعت نخست ، بدون وجود دليلى معتبر بر آن كه نتيجهء آن پيدايى\r\n\r\n","description":"","footnote":"","page_name":" 612 ","page_number":612},
  {"content":"\r\n\r\nشك در جزئيت استعاذه خواهد بود . آيا در اين صورت ، احتياط ، واجب است ، يا اينكه اصل برائت جارى مىشود و نتيجهء آن عدم وجوب استعاذه خواهد بود ؟ مسئله اختلافى است . مشهور قول دوم است . 30\r\n2 . شبههء حكمى شك در جزء خارجى ناشى از اجمال دليل . حكم اين صورت ، حكم صورت پيشين است .\r\n3 . شبههء حكمى شك در جزء خارجى ناشى از تعارض دو دليل ، مانند اينكه دليلى بر جزء بودن سوره در نماز و دليلى ديگر بر عدم آن دلالت كند . مكلّف در عمل به هر يك از دو دليل مخيّر مىباشد . 31\r\n4 . شبههء موضوعى ناشى از شك در جزء خارجى . مورد آن جايى است كه به مفهومى روشن امر شده ، ليكن مصداق آن مردد بين اقل واكثر باشد ، مانند اينكه به سبب نذر ، بر نذر كننده يك ماه قمرى روزه واجب شده باشد . دراين صورت ، مفهوم ماه قمرى روشن است ( با رؤيت هلال شروع مىشود و با همان پايان مىيابد ) ؛ ليكن شك در 30 يا 29 روز بودن آن است . برخى در اين فرض احتياط را واجب دانسته‌اند . بنابر اين بايد به اكثر عمل كند . 32\r\n5 - 8 . شك در شرطيّت ( جزء ذهنى ) : تفاوت شرط با جزء آن است كه جزء داخل در ماهيت مأموربه است و شرط خارج از آن . البته تقيّد به آن داخل در مأموربه است . اين تقيد را جزء ذهنى مأموربه مىنامند ( - - - ) جزء ) .\r\nقيد دو گونه است . زيرا گاهى از فعل خارجى كه مغاير با مقيّد و مستقل از آن است ، انتزاع مىشود ، مانند طهارت كه از وضو ( قيد ) - كه فعلى جدا و مستقل از نماز ( مقيّد ) است - انتزاع مىگردد ، و گاهى در وجود خارجى متحد با مقيد است ، مانند ايمان در رَقَبه ( برده ) كه در وجود خارجى جدا از مقيّد ( برده ) نيست .\r\nبرخى گفته‌اند : حكم چهار صورت شك در جزء ذهنى ، حكم چهار صورت شك در جزء خارجى است . در مقابل ، برخى ميان قسم نخست قيد ( طهارت ) و قسم دوم ( ايمان ) تفصيل داده و در قسم اول ، حكم شك در جزء خارجى و در قسم دوم ، حكم صورت تباين بين اطراف شبهه را جارى دانسته‌اند . 33\r\n\r\n","description":"","footnote":"","page_name":" 613 ","page_number":613},
  {"content":"\r\n\r\nدوران بين دو محذور در شك در مكلف به ؛ و آن جايى است كه مكلف علم اجمالى به وجوب يكى از دو عمل و حرمت ديگرى دارد ، مانند دو گوسفند كه شخص علم اجمالى به واجب بودن ذبح يكى و حرمت ذبح ديگرى دارد . حكم در اين صورت ، مخير بودن در عمل به هر يك است . چنانچه مشكوك يك عمل و مكلّف علم اجمالى به وجوب يا حرمت آن داشته باشد ، از باب دوران بين محذورين در شك در تكليف خواهد بود كه گذشت . 34\r\n1 . فرائد الأصول 2 / 9 - 10 * 2 . 17 - 18 * 3 . 19 - 20 * 4 . 114 * 5 . 115 * 6 . 119 * 7 . 142 - 148 * 8 . 162 * 9 . 165 * 10 . 169 * 11 . 178 - 189 ؛ أصول الإستنباط / 233 - 234 ؛ الأصول العامة / 541 * 12 . فرائد الأصول 2 / 179 * 13 . 190 * 14 . 191 * 15 . 193 - 194 ؛ أصول الإستنباط / 236 * 16 . فرائد الأصول 2 / 198 - 210 * 17 . 257 * 18 . 266 * 19 . روض الجنان 2 / 599 ؛ جامع المقاصد 2 / 166 * 20 . مفتاح الكرامة 3 / 443 * 21 . كشف اللثام 3 / 349 * 22 . فرائد الأصول 2 / 271 * 23 . 272 - 273 * 24 . أصول الإستنباط / 252 - 253 * 25 . فرائد الأصول 2 / 279 - 280 ؛ عناية الأصول 4 / 148 - 149 * 26 . فرائد الأصول 2 / 280 * 27 . 295 * 28 . 298 * 29 . 299 - 300 * 30 . 316 - 317 * 31 . 348 * 32 . 352 - 353 * 33 . 354 - 359 * 34 . 403 .\r\n\r\nشبههء بدوى\r\n\r\nشُبههء بَدْوى مقابل شبههء توأم با علم‌اجمالى ( - - - ) شبههء مقرون به علم اجمالى ) .\r\nشبههء بدوى در جايى است كه حكم يا موضوعى مردد بين دو يا چند چيز باشد ، بدون آنكه علم اجمالىاى وجود داشته باشد . از آن در اصول فقه سخن گفته‌اند .\r\nشبههء بدوى يا حكمى است يا موضوعى . در شبههء بدوى حكمى گاه تكليف مردد بين چند چيز است ، مانند مردد بودن حكم مصرف دخانيات بين حرمت و جواز ، و گاه مكلّف به ، مانند مردد بودن نماز واجب در ظهر جمعه ميان نماز ظهر و نماز جمعه .\r\nشبههء بدوى موضوعى در جايى است كه موضوعى در خارج ميان چند چيز مردد باشد ، مانند مردد بودن آبى ميان طهارت و نجاست .\r\nدر شبهات بدوى فحص از حكم واجب است و قبل از فحص احتياط واجب مىباشد ؛ ليكن در شبهات موضوعى ، فحص واجب نيست . 1\r\n1 . أجودالتقريرات 3 / 81 - 82 ؛ مجمع الأفكار 3 / 633 .\r\n\r\n","description":"","footnote":"","page_name":" 614 ","page_number":614},
  {"content":"\r\n\r\n\r\nشبههء تحريمى\r\n\r\nشُبههء تحريمى مردد بودن حكم ميان‌حرمت و غير وجوب .\r\nشبههء تحريمى ، مقابل شبههء وجوبى ( - - - ) شبههء وجوبى ) در جايى است كه حكم كلّى شرعى يا حكم جزئى در موضوعى مردد ميان حرمت و غير وجوب ( مباح ، مستحب و مكروه ) باشد .\r\nشبههء تحريمى در حكم كلّى شرعى « شبههء تحريمى حكمى » و در حكم جزئى « شبههء تحريمى موضوعى » ناميده مىشود . اول مانند شك در حرمت استعمال دخانيات و دوم ، همچون شك در شراب يا سركه بودن مايعى ( - - - ) شبهه ) .\r\n\r\nشبههء حكمى\r\n\r\nشُبههء حكمى : مردد بودن حكم كلّى شرعى .\r\nشبههء حكمى در جايى است كه حكم كلّى شرعى ميان يكى از احكام پنج گانه مردد باشد . ترديد ميان وجوب و غير حرمت را « شبههء وجوبى » و ميان حرمت و غير وجوب را « شبههء تحريمى » گويند . چنان كه اگر حكمى مردد ميان وجوب و حرمت باشد ، دوران بين محذورين ناميده مىشود . مقابل شبههء حكمى ، شبههء موضوعى ( - - - ) شبههء موضوعى ) قرار دارد ( - - - ) شبهه ) .\r\nشُ\r\n\r\nبههء عبائيه - - - ) استصحاب فرد مردد\r\n\r\nشبههء عقد\r\n\r\nشُبههء عقد [ شبههء نكاح 
  ] ازدواج فاسدبه گمان صحيح بودن .\r\nشبههء عقد يا نكاح ، در جايى است كه ازدواجى باطل به جهت جهل به موضوع يا حكم به گمان صحّت آن انجام شود . اوّلى مانند آنكه فردى با يكى از محارم خود ، همچون عمه و خاله به گمان اجنبى بودن آنان ، و يا با زنى كه در عدّه است به گمان عدم عدّه ازدواج كند ؛ و دومى مانند ازدواج شغار ( - - - ) شغار ؛ نكاح ) يا ازدواج بدون اذن ولىّ ، بنابر قول به لزوم اذن و بطلان ازدواج بدون آن ، به گمان صحّت آن .\r\nآميزش در چنين ازدواجى از مصاديق آميزش به شبهه به شمار مىرود و احكام آن را دارد 1 ( - - - ) آميزش به شبهه ) .\r\n1 . النهاية / 688 ؛ تحرير الأحكام 3 / 466 ؛ المبسوط 4 / 208 .\r\n\r\n","description":"","footnote":"","page_name":" 615 ","page_number":615},
  {"content":"\r\n\r\n\r\nشبههء غير محصوره\r\n\r\nشُبههء غير محصوره شبهه در اطرافِ علم‌اجمالىِ داراى محتملات بسيار ( - - - ) شبهه ) .\r\n\r\nشبههء محصوره\r\n\r\nشُبههء محصوره شبهه در اطرافِ علم‌اجمالىِ داراى محتملات اندك ( - - - ) شبهه ) .\r\n\r\nشبههء مصداقى\r\n\r\nشُبههء مصداقى شك در مصداق بودن‌فردى براى يك مفهوم .\r\nشبههء مصداقى ، مقابل شبههء مفهومى ( - - - ) شبههء مفهومى ) و مورد آن جايى است كه نسبت به دخول فردى از افراد عام تحت عنوان خاص - به دليل اجمال در آن فرد و نه در مفهوم خاص - شك داشته باشيم ، مانند اينكه شارع مقدس فرموده است : هر آبى پاك است ، مگر آنكه به نجاست تغيير كند . حال اگر تغيير آبى به نجاست مشكوك باشد ، معلوم نيست كه آيا اين فرد متصف به عنوان خاص ( آب تغيير يافته ) شده و در نتيجه از حكم عام ( پاكى ) خارج گشته يا به آن متصف نشده و در نتيجه محكوم به حكم عام است ؟ از عنوان ياد شده در اصول فقه ، بحث عام و خاص سخن گفته‌اند .\r\nآيا تمسك به عام در شبههء مصداقى - به معناى جريان حكم عام در فرد مشكوك - صحيح است يا نه ؟ خاص دو گونه است : خاصِ لفظى كه لفظ بر آن دلالت دارد و خاص لُبّى كه غير لفظ بر آن دلالت مىكند ، مانند اجماع و دليل عقل . خاص لفظى يا متّصل به عام است و يا منفصل و جدا از آن . اجمال در هر يك از آن دو نيز يا بين اقل و اكثر ( - - - ) اقل و اكثر ) است و يا بين دو متباين .\r\nتمسك به عام در شبههء مصداقى در مخصّص لفظى ، به تصريح بسيارى صحيح نيست ؛ خواه شبهه ميان اقل و اكثر باشد يا دو متباين و خواه متّصل باشد يا منفصل ؛ 1 ليكن در مخصّص لبّى ، گروهى تمسّك به عام در شبههء مصداقى را صحيح دانسته‌اند . البته برخى ميان مخصّص لبّى اى كه متكلّم در مقام بيان مقصود خود مىتواند بر آن تكيه كند ، مثل موردى كه عقلىِ بديهى است و مخصّص لبّى اى كه اين گونه نيست ، تفصيل داده و\r\n\r\n","description":"","footnote":"","page_name":" 616 ","page_number":616},
  {"content":"\r\n\r\nدر صورت نخست تمسك به عام در شبههء مصداقى را صحيح ندانسته‌اند . برخى اين تفصيل را نپسنديده و تفصيل ديگرى داده‌اند كه در اين مختصر نمىگنجد . 2\r\n1 . كفاية الأصول / 221 ؛ أجود التقريرات 2 / 319 ؛ أصول الفقه 1 / 138 - 139 ؛ أصول الإستنباط / 141 ؛ بحوث فى علم الأصول / 308 - 325 * 2 . أجود التقريرات 2 / 342 - 349 ؛ أصول الفقه 1 / 140 - 142 ؛ أصول الإستنباط / 142 .\r\n\r\nشبههء مفهومى\r\n\r\nشُبههء مفهومى ابهام و ترديد در مفهوم‌يك لفظ .\r\nشبههء مفهومى ، مقابل شبههء مصداقى ( - - - ) شبههء مصداقى ) عبارت است از شك و ترديد در مفهوم لفظى به لحاظ شمول و عدم شمول آن ، مانند آنكه شك كنيم معناى لفظ « صعيد » در آيهء تيمم ، 1 آيا خصوص خاك است يا آنچه از زمين به شمار مىرود ؛ اعم از خاك ، سنگ ، معدن و مانند آن . از عنوان ياد شده در اصول فقه ، بحث عام و خاص سخن گفته‌اند .\r\nاصوليان در عام و خاص بحثى مطرح كرده‌اند كه چنانچه خاص به لحاظ مفهوم مجمل باشد آيا اجمال آن به عام نيز سرايت مىكند و در نتيجه تمسك به اصل عموم براى داخل كردن فرد مشكوك در حكم عام صحيح نيست يا سرايت نمىكند و با تمسك به اصل عموم ، فرد مشكوك محكوم به حكم عام خواهد بود ؟\r\nشبههء مفهومى يا ميان اقل و اكثر ( - - - ) اقل و اكثر ) است و يا ميان متباينين و در هر دو صورت ، خاص يا متصل است يا منفصل . بنابر اين ، چهار صورت پيدا مىكند .\r\nچنانچه خاص متصل باشد ؛ خواه دوران بين اقل و اكثر باشد يا متباينين ، اجمال خاص به عام سرايت مىكند و در نتيجه تمسك به عموم براى داخل كردن فرد مشكوك در حكم آن صحيح نيست ؛ اقل و اكثر ، مانند آنكه گفته شود آب كر پاك است ، مگر آنكه اوصاف آن تغيير كرده باشد و در مفهوم تغيير شك كنيم كه مراد ، تغيير حسّى است يا اعم از آن و تقديرى ، و متباينين ، مانند آنكه گفته شود : حسن ظن داشته باشيد مگر به زيد و زيد مردد ميان دو نفر باشد .\r\n\r\n","description":"","footnote":"","page_name":" 617 ","page_number":617},
  {"content":"\r\n\r\nهمچنين است اگر خاص ، منفصل و شبهه بين متباينين باشد . ليكن اگر خاص ، منفصل و شبهه بين اقل و اكثر باشد ، اجمال خاص به عام سرايت نمىكند و عمل به حكم عام در فرد مشكوك ( اكثر ) صحيح است . 2\r\nبرخى در خاص متصل ، بين خاصى كه با ادوات استثنا بيان شده ، مانند « اكرم العلماء الّا الفسّاق » و بدون آن ، از قبيل « اكرم العلماء العدول » تفصيل داده و گفته‌اند : در صورت نخست اجمال خاص به عام سرايت نمىكند ، اما در صورت دوم سرايت مىكند . 3\r\n1 . نساء / 43 ؛ مائده / 6 * 2 . كفاية الأصول / 220 ؛ أصول الفقه 1 / 136 - 138 ؛ أجود التقريرات 2 / 313 ؛ تهذيب الأصول ( امام خمينى ) 2 / 14 - 16 ؛ عناية الأصول 2 / 259 - 261 * 3 . أصول الإستنباط / 139 - 141 .\r\n\r\nشبههء مقرون به علم اجمالى\r\n\r\nشُبههء مقرون به علم اجمالى مقابل شبههءبَدوى ( - - - ) شبههء بدوى ) .\r\nشبههء مقرون به علم اجمالى ( - - - ) علم اجمالى ) ، در جايى است كه تكليف اجمالًا معلوم ، ليكن مردد ميان چند چيز است و آن بر دو گونه است : شبههء محصوره و شبههء غير محصوره ( - - - ) شبهه ) .\r\n\r\nشبههء موضوعى\r\n\r\nشُبههء موضوعى ترديد در حكم و ياموضوعى جزئى .\r\nشبههء موضوعى در جايى است كه شك يا در حكمى جزئى باشد ، مانند شك در پاكى و نجاست اين مايع و يا در موضوعى جزئى ، مانند شك در كر بودن اين آب . مقابل آن شبههء حكمى ( - - - ) شبههء حكمى ) قرار دارد .\r\nدر شبهات حكمى منشأ شك ، فقدان دليل معتبر ، اجمال آن و يا تعارض دو دليل است ؛ ليكن در شبهات موضوعى ، منشأ ، اشتباه در امر خارجى است . به عنوان مثال ، شك در اينكه مصرف دخانيات چه حكمى دارد ، شبهه حكمى و شك در اينكه اين مايع شراب است يا سركه ، شبههء موضوعى خواهد بود ( - - - ) شبهه ) .\r\n\r\nشُبههء نكاح - - - ) شبههء عقد\r\n\r\n","description":"","footnote":"","page_name":" 618 ","page_number":618},
  {"content":"\r\n\r\n\r\nشبههء وجوبى\r\n\r\nشُبههء وجوبى مردد بودن حكمى ميان‌وجوب و غير حرمت .\r\nشبههء وجوبى مقابل شبههء تحريمى ( - - - ) شبههء تحريمى ) در جايى است كه حكم كلّى شرعى مردد ميان وجوب و غير حرمت ( مباح ، مستحب و مكروه ) باشد و يا حكم جزئى در موضوعى مردد ميان آن دو باشد . اول « شبههء وجوبى حكمى » ناميده مىشود ، مانند آنكه در حكم دعا هنگام رؤيت هلال ماه شك شود كه واجب است يا مستحب ، و دوم « شبههء وجوبى موضوعى » ، مانند اينكه مصداق بودن فردى براى « عالم » كه اكرام او واجب است و « غير عالم » كه اكرامش جايز مىباشد ، مشكوك باشد ( - - - ) شبهه ) .\r\n\r\nشبيخون\r\n\r\nشبيخون يورش شبانه به دشمن .\r\nاز آن در باب جهاد سخن رفته است .\r\nشبيخون زدن به دشمن جز در صورت ضرورت مانند ضعف مسلمانان و قوت دشمنان ، مكروه است . 1\r\n1 . المهذب 1 / 302 - 303 ؛ جواهر الكلام 21 / 82 .\r\n\r\nشبيه خوانى\r\n\r\nشبيه خوانى نمايش تعزيه .\r\nشبيه خوانى غالباً به نمايشى منظوم كه بعض مصائب اهل بيت ، بويژه امام حسين عليهم السّلام را به تصوير مىكشد ، اطلاق مىگردد . به احكام آن در پاسخ استفتائات اشاره كرده‌اند .\r\nشبيه خوانى در صورت عدم اشتمال بر حرام ، مانند استفاده از آلات لهو ( - - - ) آلات لهو ) و غنا و دروغ بستن بر معصومان عليهم السّلام و نيز در صورتى كه محتوا و اجراى آن موجب وهن مذهب نگردد ، جايز است ؛ هرچند روضه خوانى افضل از آن است . 1\r\nدر اينكه در شبيه خوانى پوشيدن لباس زنان بر مردان حرام است يا نه ، اختلاف است . 2\r\n1 . توضيح المسائل مراجع 2 / 834 و 1023 ؛ مجمع المسائل 1 / 559 * 2 . صراط النجاة 2 / 444 ؛ مجمع المسائل 1 / 559 .\r\n\r\nشبيه سازى\r\n\r\nشبيه سازى توليد نسخه‌اى مطابق اصل از انسان ، حيوان يا گياه بدون تلقيح سلولهاى جنسى مذكر و مؤنث . 1\r\n\r\n","description":"","footnote":"","page_name":" 619 ","page_number":619},
  {"content":"\r\n\r\nعمل شبيه سازى (  cloning  ) كه نوع گياهى و حيوانى آن در سالهاى اخير جامهء عمل پوشيده و نوع انسانى آن چه بسا در آينده تحقق پيدا كند ، فرايندى است كه با پيمودن مراحل ذيل عملى مىشود :\r\n1 . گرفتن تخمكى تلقيح نشده از پستاندار ماده و سپس بيرون كشيدن هستهء تخمك و به دست آوردن تخمكى فاقد هسته و كروموزومهاى بيست و سه گانه دربارهء انسان كه در بردارندهء اطلاعات ژنتيكى است و آنچه باقى مىماند تنها مايع سيتوپلاسم است كه اساسىترين كار آن تغذيهء جنين مىباشد . البته در سيتوپلاسم تعدادى ميتوكندرى وجود دارد كه مقدار اندكى از اطلاعات ژنتيكى را در خود دارد و به جنين منتقل مىسازد .\r\n2 . گزينش يك سلول جسمى - مثلا سلول پوستى - و بيرون كشيدن هستهء آن و هدايت آن به درون تخمك فاقد هسته به منظور بازسازى آن .\r\nتخمك بازسازى شده با تخمكهاى طبيعى از دو جهت متفاوت است : نخست آنكه فاقد كروموزومهاى اصلى خويش است و دوم آنكه همهء كروموزومهاى لازم [ 46 كروموزوم 
  ] از سلولِ دهنده گرفته شده است .\r\n3 . تحريك تخمك بازسازى شده به كمك داروهاى شيميايى يا جريان الكتريكى . اين عمل ، تخمك را فعال و به تقسيم سلولى وادار مىسازد و در نتيجه بدون آنكه لقاح جنسى صورت گيرد ، تخمك به فعاليت و تكثير ادامه مىدهد .\r\n4 . با رسيدن تخمك به مرحلهء چند سلولى ، به رحم مناسب منتقل گشته و در آنجا مراحل جنينى را مىگذراند و پس از گذشت زمان لازم ، نوزادى متولد مىشود كه - جز در مورد تأثيرات « دى . ان . اى » موجود در ميتوكندرى تخمك - شباهت نسبتاً كاملى به كسى دارد كه هستهء سلولى جسمى از او گرفته شده بود و جنسيت او نيز تابع همان شخص است . عنوان ياد شده در مسائل مستحدثه مطرح شده و برخى صاحب نظران نيز در اين موضوع مقاله نوشته و مسئله را از بعد شرعى و نيز پيامدهاى اخلاقى ، حقوقى و اجتماعى آن بررسى كرده‌اند . 2\r\n\r\n","description":"","footnote":"","page_name":" 620 ","page_number":620},
  {"content":"\r\n\r\nحكم : شكى در جواز شبيه سازى گياهى نيست ؛ چنان كه شبيه سازى حيوانى نيز بنابر ديدگاه فقهايى كه متعرض مسئله شده‌اند عملى مشروع و جايز است . 3 آنچه مورد بحث و محل ديدگاههاى مختلف قرار گرفته و موضوع اصلى اين مدخل مىباشد شبيه سازى انسانى است .\r\nبسيارى از معاصران كه متعرض حكم شبيه سازى شده‌اند ، اصل عمل را صرف نظر از عوارض و پيامدهاى اخلاقى ، اجتماعى و حقوقى آن ، جايز دانسته‌اند ؛ ليكن تعدادى از آنان ، آن را به لحاظ مفاسد مترتب بر آن ، حرام دانسته‌اند . بنابر اين ، از ديدگاه اين دسته از فقيهان ، شبيه سازى هرچند به حكم اولى جايز است ، ليكن به حكم ثانوى به موجب پيامدهاى مفسده دار آن ، حرام مىباشد . در مقابل ، ظاهر كلام برخى حرمت شبيه سازى فى نفسه و به حكم اوّلى است . بعضى نيز با در نظر گرفتن پيامدهاى مفسده دار اين عمل ، آن را در سطحى محدود كه منجرّ به آن مفاسد نگردد ، جايز دانسته‌اند . 4\r\nانتساب : در اينكه انسان شبيه سازى شده داراى نسب و پدر و مادر است يا نه و در فرض نخست ، پدر و مادر او چه كسى است ، ديدگاهها مختلف است . برخى ، موجود شبيه سازى شده را فاقد نسب و پدر و مادر دانسته و او را فرزند شرعى هيچ يك از صاحب سلول ، صاحب تخمك و صاحب رحِم نمىدانند . 5 برخى پدر او را مرد صاحب سلول و مادر او را زن صاحب تخمك دانسته‌اند . 6 بعضى گفته‌اند : كودك شبيه سازى شده در صورتى كه سلول گرفته شده از مرد باشد ، تنها پدر دارد و اگر از زن باشد ، تنها مادر دارد . بنابر اين ، كودك شبيه سازى شده در صورت نخست ، مادر و در صورت دوم پدر ندارد . 7\r\nدر عمل شبيه سازى يا غير آن ، چنانچه تخمك از زنى و رحِم از زنى ديگر باشد ، آيا صاحب تخمك مادر محسوب مىشود يا صاحب رحِم و يا هر دو ؛ بدين معنا كه صاحب تخمك مادر نسبى و صاحب رحِم مادر رضاعى ؟ ديدگاهها مختلف است 8 ( - - - ) تلقيح مصنوعى ) .\r\n\r\n","description":"","footnote":"","page_name":" 621 ","page_number":621},
  {"content":"\r\n\r\nپيامدها : براى شبيه سازى پيامدهاى منفىاى شمرده‌اند كه موجب حكم به عدم جواز آن از ديدگاه برخى شده است . مهم‌ترين اين پيامدها عبارت است از :\r\n1 . برچيده شدن تدريجى سنّت ازدواج و بروز اختلال در نظام خانواده .\r\n2 . فاقد نسب بودن كودك شبيه سازى شده .\r\n3 . روبه اضمحلال رفتن تنوع گونه‌هاى انسانى .\r\n4 . احتمال سوء استفادهء بزهكاران حرفه‌اى از اين روش و عدم امكان تشخيص آنان در صورت شباهت داشتن به يكديگر .\r\nبرخى از پيامدهاى ياد شده ، همچون فاقد نسب بودن ، تنها بنابر بعضى مبانى و اقوال است و گروهى - چنان كه گذشت - چنين نوزادى را فاقد نسب نمىدانند . همچنين ديگران از ساير پيامدها پاسخهايى داده و آنها را براى حكم به حرمت كافى ندانسته‌اند . 9\r\n1 . فصلنامهء فقه اهل بيت ، شمارهء 52 / 63 * 2 . فقه ( كاوشى نو در فقه اسلامى ) ، شمارهء 44 / 6 - 7 * 3 . مجموعه آراى فقهى قضايى در امور حقوقى 1 / 233 - 234 * 4 . فقه ( كاوشى نو در فقه اسلامى ) ، شمارهء 44 / 8 - 12 ؛ استفتائات جديد ( مكارم ) 2 / 619 - 620 ؛ صراط النجاة 3 / 393 ؛ پژوهش و حوزه ( فصلنامه ) ، شمارهء 6 / 26 - 27 * 5 . صراط النجاة 3 / 394 ؛ پژوهش و حوزه ( فصلنامه ) ، شمارهء 6 / 26 ؛ فقه ( كاوشى نو درفقه اسلامى ) ، شمارهء 44 / 45 - 46 * 6 . فقه ( كاوشى نو در فقه اسلامى ) ، شمارهء 44 / 50 * 7 . شمارهء 46 / 110 - 111 ؛ فصلنامهء فقه اهل بيت ، شمارهء 55 / 44 * 8 . فقه ( كاوشى نو در فقه اسلامى ) ، شمارهء 44 / 52 - 54 * 9 . صراط النجاة 3 / 394 ؛ پژوهش و حوزه ( فصلنامه ) ، شمارهء 6 / 25 - 27 .\r\n\r\nشپش\r\n\r\nشپش حشره‌اى كوچك و خونخوار .\r\nاز آن به مناسبت در بابهاى طهارت ، صلات ، حج و اطعمه و اشربه نام برده‌اند .\r\nطهارت : خون ، فضله و مردار حشراتى چون پشه و شپش كه خون جهنده ندارند پاك است 1 و خون نجس با انتقال به بدن چنين جانورانى پاك مىشود 2 ( - - - ) انتقال ) .\r\nكشتن شپش در مسجد بنابر تصريح برخى مكروه است . 3\r\nحج : به قول مشهور ، كشتن و انداختن شپش از بدن در صورت آزار نداشتن آن بر محرم ( - - - ) احرام ) حرام و موجب ثبوت كفاره است . كفارهء آن يك كف طعام است . 4\r\n\r\n","description":"","footnote":"","page_name":" 622 ","page_number":622},
  {"content":"\r\n\r\nبرخى قدما ، كشتن شپش را جايز ، ليكن انداختن آن را از بدن ، حرام و موجب كفاره دانسته‌اند . 5\r\nبر حاجىاى كه قبل از احرام بر سرش دارويى را كه كشندهء شپش است قرار داده و سپس محرم گشته و شپش به سبب آن - در حال احرام - كشته شده است ، كفاره نخواهد بود . برخى ، عدم ثبوت كفاره را مشروط به عدم امكان ازالهء آن دارو دانسته‌اند . 6\r\nاطعمه واشربه : حشرات كوچك ، همچون پشه ، مگس و شپش از خبائث ( - - - ) خبيث ) به شمار رفته و خوردن آنها حرام است . 7\r\n1 . العروة الوثقى 2 / 338 * 2 . الحدائق الناضرة 5 / 474 ؛ العروة الوثقى 1 / 271 * 3 . جواهر الكلام 14 / 129 - 130 * 4 . 18 / 364 - 368 و 20 / 246 * 5 . المبسوط 1 / 339 ؛ الوسيلة / 162 * 6 . جواهر الكلام 20 / 273 - 274 * 7 . المبسوط 6 / 281 ؛ جواهر الكلام 36 / 296 .\r\n\r\nشتاب - - - ) عجله\r\n\r\nشتر\r\n\r\nشتر حيوانى معروف .\r\nاز آن در ابواب مختلف فقهى ، مانند طهارت ، صلات ، زكات ، حج ، جهاد ، تجارت ، اطعمه و اشربه و ديات نام برده‌اند .\r\nشتر به لحاظ مراحل سنى داراى اسامى مختلفى است كه هر مرحله موضوع احكامى واقع شده است ، مانند ابن مخاض ( - - - ) ابن مخاض ) ، بنت مخاض ( - - - ) بنت مخاض ) ، ابن لبون ( - - - ) ابن لبون ) ، بنت لبون ( - - - ) بنت لبون ) ، حِقّه ( - - - ) حقّه ) ، جذع و جذعه ( - - - ) جذع ) ، ثنىّ و ثنيّه ( - - - ) ثنىّ ) و بازل ( - - - ) بازل ) . در ذيل به نمونه هايى از احكام مشترك كه در ابواب مختلف آمده اشاره مىشود .\r\nطهارت : در طهارت و نجاست عرق شتر نجاست خوار اختلاف است . قول به طهارت به مشهور فقها و قول به نجاست به اشهر قدما نسبت داده شده است . 1\r\nبرخى قدما براى تطهير آب چاهى كه با عرق شتر نجاست خوار ملاقات كرده ، كشيدن تمامى آب چاه را لازم دانسته‌اند 2 ( - - - ) آب چاه ) .\r\nمدت استبراى شتر نجاست خوار چهل روز است . 3\r\n\r\n","description":"","footnote":"","page_name":" 623 ","page_number":623},
  {"content":"\r\n\r\nصلات : نماز گزاردن در خوابگاه شتران مكروه است . 4\r\nزكات : شتر از انعام ثلاثه ( گوسفند ، گاو ، شتر ) و اصناف نه گانه است كه با تحقق شرايط ، زكات در آن واجب مىشود ( - - - ) زكات ) .\r\nحيوانى كه به عنوان زكات ، صدقه و يا جزيه گرفته مىشود ، مانند شتر ، مستحب است بر مواضع مقاوم و آشكار بدن آن ، همچون رانها ، با داغ كردن علامت نهند . 5\r\nحج : گزاردن حج و عمره با شتر نجاست خوار مكروه است . 6\r\nبرترين قربانى در حج ، شتر ، بويژه مادهء آن است . 7 البته سن آن نبايد كمتر از پنج سال تمام باشد . 8\r\nدر حج قران ( - - - ) حج قران ) بنابر قول مشهور ، حج گزار مخيّر است با يكى از اين سه : تلبيه ( - - - ) تلبيه ) ، اشعار ( - - - ) اشعار ) و تقليد ( - - - ) تقليد ) احرام ببندد . اشعار اختصاص به شتر دارد ، ليكن تقليد مشترك بين شتر ، گاو و گوسفند است . 9\r\nجهاد : در غنايم جنگى براى شتر سهمى منظور نمىگردد ؛ هرچند نقشى در حد اسب و حتى بيشتر از آن داشته باشد . 10\r\nتجارت : بنابر قول به عدم جواز خريد و فروش ادرار حيوان حلال گوشت ، برخى ادرار شتر را استثنا كرده و دادو ستد آن را جايز دانسته‌اند . 11\r\nجهاندن شتر نر بر مادهء داراى بچهء خردسال ، جهت جفت‌گيرى و آبستن شدن مكروه است ، مگر آنكه بچه شتر را صدقه دهند يا نحر كنند . 12\r\nبه قول مشهور ، شتر در احكام تصريه ملحق به گوسفند است 13 ( - - - ) تصريه ) .\r\nاطعمه و اشربه : شتر از حيوانات حلال گوشت است . 14 برخى قدما خوردن گوشت شتر بُختى ( - - - ) بختى ) را مكروه دانسته‌اند . 15\r\nنوشيدن بول شتر براى استشفا جايز است . 16 در اينكه نوشيدن آن براى غير استشفا نيز جايز است يا نه ، اختلاف مىباشد . 17\r\nتذكيهء شتر تنها با نحر ( - - - ) نحر ) تحقق مىيابد . بنابر اين ، شتر با ذبح و سر بريدن حلال نمىشود . 18\r\n\r\n","description":"","footnote":"","page_name":" 624 ","page_number":624},
  {"content":"\r\n\r\nديات : در شريعت اسلام براى ارتكاب قتل انسان شش نوع ديه مقرر شده كه يكى از آنها صد شتر است 19 ( - - - ) قتل ) ( - - - ) ديات ) .\r\n1 . جواهر الكلام 6 / 77 - 78 * 2 . المهذب 1 / 21 * 3 . مسالك الأفهام 12 / 28 ؛ جواهرالكلام 36 / 276 * 4 . جواهر الكلام 8 / 341 - 343 * 5 . 15 / 456 * 6 . 20 / 68 * 7 . المبسوط 1 / 372 ؛ كتاب السرائر 1 / 596 - 597 ؛ جواهر الكلام 19 / 154 * 8 . جواهر الكلام 19 / 136 * 9 . 18 / 55 * 10 . رياض المسائل 7 / 520 ؛ جواهر الكلام 21 / 204 * 11 . جواهر الكلام 22 / 19 - 23 * 12 . وسائل الشيعة 17 / 235 ؛ جواهر الكلام 22 / 467 * 13 . جواهر الكلام 23 / 273 * 14 . إرشاد الأذهان 2 / 110 * 15 . الكافى فى الفقه / 279 * 16 . الروضة البهية 7 / 324 ؛ جواهر الكلام 36 / 391 * 17 . غاية الآمال 1 / 14 * 18 . جواهر الكلام 36 / 116 * 19 . 43 / 4 .\r\n\r\nشتر مرغ\r\n\r\nشتر مرغ پرنده‌اى معروف .\r\nشترمرغ پرنده‌اى است با سر و گردن و رانهاى بدون پر يا كم پر كه نر آن سياه ، براق و داراى پرهاى سفيد و مادهء آن قهوه‌اى مايل به خاكسترى است و با بالهاى گشاده به سرعت مىدود اما نمىتواند پرواز كند . 1 از احكام مرتبط با آن در باب حج و اطعمه و اشربه سخن گفته‌اند .\r\nحج : شكار حيوانات وحشى در حرم ( - - - ) حرم ) حرام و موجب ضمان است ؛ چنان كه شكار آنها بر محرم در غير حرم نيز حرام مىباشد . 2\r\nهرگاه محرم شتر مرغى را بكشد بايد يك بدنه ( شتر پنج ساله به تصريح برخى ) كفّاره دهد 3 ( - - - ) بدنه ) . در اينكه كفّارهء كشتن جوجهء شتر مرغ نيز همچون كفّارهء شتر مرغ يك بدنه است يا بچه شترِ هم سن آن ، اختلاف است . 4 اكثر فقها قائل به قول دوم‌اند ؛ هرچند بنابر اين قول ، قربانى كردن بدنه كفايت مىكند . 5\r\nدر اينكه شترى كه به عنوان كفّاره قربانى مىشود بايد ماده باشد يا نر نيز كفايت مىكند ، دو ديدگاه وجود دارد . 6\r\nاگر محرمِ كشندهء شتر مرغ ، از قربانى كردن شتر به عنوان كفّاره ناتوان باشد ، بنابر قول مشهور ميان متأخران ، 7 بلكه اكثر فقها 8 پس از تعيين قيمت عادلانهء شتر ، به اندازهء بهاى شتر ، گندم تهيه كرده و به هر فقيرى دو مُدّ ( - - - ) مدّ ) صدقه مىدهد و چنانچه با توزيع به گونهء ياد شده ، امكان صدقه دادن به بيش از شصت فقير باشد ،\r\n\r\n","description":"","footnote":"","page_name":" 625 ","page_number":625},
  {"content":"\r\n\r\nصدقه دادن به بيش از شصت نفر واجب نيست و مقدار گندم اضافه از آنِ كفّاره دهنده خواهد بود ؛ چنان كه اگر مقدار گندم براى شصت نفر كافى نباشد ، تكميل نصاب تا شصت نفر بر او واجب نخواهد بود . 9 در اينكه دادن يك مدّ نيز كافى است يا بايد دو مدّ پرداخت شود ، اختلاف است . مشهور قول دوم است ؛ چنان كه در انحصار پرداخت به گندم يا كفايت طعامى ديگر همچون برنج نيز ، ديدگاهها مختلف است . 10\r\nقول مقابل مشهور متأخران ، صدقه دادن به قيمت شتر و در فرض عدم امكان آن ، توزيع قيمت بر گندم و براى هر دو مدّ از آن يك روز روزه گرفتن است . 11 برخى قدما به صورت مطلق گفته‌اند : در صورت ناتوانى از قربانى كردن شتر بايد شصت فقير را اطعام كند . 12 بعضى گفته‌اند : ممكن است مراد اينان همان قول نخست باشد كه در حدّ بهاى شتر ، گندم فراهم و ميان فقرا - هر فقيرى دو مدّ - توزيع مىشود . 13\r\nچنانچه از اطعام فقرا نيز ناتوان باشد ، بنابر قول مشهور بايد در ازاى هر دو مدّ يك روز روزه بگيرد . بر اين قول ادعاى اجماع شده است . 14 در صورتى كه تعداد روزها - بر اساس براى هر دو مدّ يك روز - افزون بر شصت روز گردد ، روزهء مازاد بر شصت روز بر او واجب نيست ؛ ليكن در صورت كمتر شدن از آن ، آيا روزه گرفتن به همان مقدار كفايت مىكند يا بايد شصت روز را كامل كند ؟ مسئله اختلافى است . 15\r\nاگر صيد كنندهء شتر مرغ از شصت روز روزه گرفتن نيز ناتوان باشد ، بنابر قول مشهور ، هيجده روز روزه بر او واجب مىشود . 16 برخى در فرض ناتوانى از اطعام فقرا ، تنها هيجده روز روزه را به عنوان بدل آن واجب دانسته‌اند . 17 بنابر اين ، با عجز از اطعام ، شصت روز روزه گرفتن بر او واجب نخواهد بود .\r\nآيا كفارهء ياد شده مرتّبه است ؛ بدين معنا كه ابتدا قربانى كردن شتر و با ناتوانى از آن ، اطعام فقرا و در صورت عجز از آن ، روزه واجب مىشود ، يا از ابتدا ميان آن سه مخير مىباشد ؟ مسئله اختلافى است ؛ 18 ليكن قول نخست ، مشهور است . 19\r\n\r\n","description":"","footnote":"","page_name":" 626 ","page_number":626},
  {"content":"\r\n\r\nاگر محرم تخم شتر مرغى را كه به جوجه تبديل شده و داراى حركت است ، بشكند و بر اثر آن ، جوجه بميرد ، بايد يك شتر به عنوان كفاره قربانى كند و در صورتى كه جوجه حركت نداشته باشد ، به قول مشهور بايد به تعداد هر تخم شكسته ، شتر ماده‌اى را كه موقعيت آبستن شدن دارد با يك يا چند شتر نر در يك محل رها كند تا جفت‌گيرى كنند و تعداد شترانى را كه از اين طريق متولد مىشوند در مكّه قربانى كند . در صورت ناتوانى از آن بايد در ازاى هر تخم ، يك گوسفند به عنوان كفّاره بكشد و چنانچه از آن نيز ناتوان باشد بايد به ده فقير - هركدام يك مدّ - اطعام نمايد و اگر توانايى آن را نيز ندارد ، سه روز روزه بگيرد . 20\r\nبرخى قدما بر خلاف نظر مشهور ، رها كردن شتران ماده در ميان شتران نر را مطلقا واجب دانسته‌اند ؛ خواه جوجهء درون تخم داراى حركت باشد يا نباشد . 21 برخى ديگر از آنان حكم ياد شده را در فرض حركت داشتن جوجه ، ثابت و در فرض حركت نداشتن آن ، براى هر تخم ، قربانى كردن يك گوسفند را واجب دانسته‌اند . 22 از قدما در مسئله اقوال ديگرى نيز وجود دارد . 23\r\nاطعمه و اشربه : به تصريح بسيارى از فقيهان ، خوردن گوشت و تخم شتر مرغ حلال است . 24 برخى معاصران گفته‌اند : اگر معلوم باشد كه شتر مرغ يكى از سه نشانهء پرندگان حلال گوشت ؛ يعنى چينه دان ، سنگدان يا خار پشت پا را دارد و فاقد دو نشانهء حيوانات وحشى حرام گوشت ؛ يعنى دندان نيش و چنگال است ، حلال گوشت مىباشد . در غير اين صورت حلّيت آن محل تأمل است . 25\r\n( - - - ) پرنده )\r\n1 . فرهنگ بزرگ سخن * 2 . جواهر الكلام 20 / 165 و 294 * 3 . الروضة البهية 2 / 332 - 333 * 4 . الحدائق الناضرة 15 / 184 - 185 * 5 . مدارك الأحكام 8 / 325 * 6 . 321 - 322 ؛ الحدائق الناضرة 15 / 175 * 7 . الحدائق الناضرة 15 / 177 * 8 . مدارك الأحكام 8 / 322 * 9 . جواهر الكلام 20 / 193 - 196 * 10 . مختلف الشيعة 3 / 509 - 510 ؛ مستند الشيعة 13 / 159 - 160 ؛ جواهر الكلام 20 / 193 - 194 ؛ دليل الناسك / 182 * 11 . الكافى فى الفقه / 205 ؛ غنية النزوغ / 162 * 12 . المقنعة / 571 ؛ جمل العلم و العمل / 113 * 13 . جواهر الكلام 20 / 196 * 14 . 200 - 201 * 15 . 201 - 202 *\r\n\r\n","description":"","footnote":"","page_name":" 627 ","page_number":627},
  {"content":"\r\n\r\n16 . 202 * 17 . دليل الناسك / 183 * 18 . تحرير الأحكام 2 / 40 ؛ جواهر الكلام 20 / 204 - 205 * 19 . مصباح الهدى 9 / 4 * 20 . مستند الشيعة 13 / 168 - 171 * 21 . المقنعة / 572 ؛ الإنتصار / 249 ؛ المراسم العلوية / 118 * 22 . من لا يحضره الفقيه 2 / 368 - 369 * 23 . الحدائق الناضرة 15 / 201 - 203 * 24 . جواهر الكلام 36 / 322 - 323 ؛ وسيلة النجاة / 617 ؛ تحرير الوسيلة 2 / 158 ؛ إرشاد السائل / 132 ؛ مهذب الأحكام 23 / 134 - 135 ؛ الفتاوى الميسرة ( سيستانى ) / 290 ؛ توضيح المسائل مراجع 2 / 595 * 25 . جامع المسائل ( بهجت ) 4 / 393 .\r\n\r\nشَتْم - - - ) دشنام\r\n\r\nشجاج\r\n\r\nشِجاج جراحتهاى هشت گانه ، پديد آمده‌در سر و صورت . 1\r\nاسامى اين هشت مرحله با تعريف و حدود هر يك به شرح زير است :\r\n1 . حارصه : خراشيدگى پوست ، بدون جريان خون 2 ( - - - ) حارصه ) .\r\n2 . داميه : جراحتى كه كمى در گوشت نفوذ كرده و خون جارى شده است 3 ( - - - ) داميه ) .\r\n3 . متلاحمه : جراحتىكه در عمق‌گوشت نفوذ كرده ، ليكن به پوشش نازك استخوان ( سِمحاق ) آسيب نرسانده است 4 ( - - - ) باضعه ) .\r\n4 . سِمحاق : زخمى كه از گوشت عبور كرده و به پوشش روى استخوان رسيده است 5 ( - - - ) سمحاق ) .\r\n5 . موضحه : جراحتى كه سمحاق را دريده و سفيدى استخوان را آشكار ساخته است 6 ( - - - ) موضحه ) .\r\n6 . هاشمه : آسيب ناشى از شكستگى استخوان ، هر چند بدون جراحت 7 ( - - - ) هاشمه ) .\r\n7 . منقّله : آسيب ناشى از حركت استخوان از جاى خود ؛ به گونه‌اى كه درمان آن جز با جا به جا كردن استخوان ممكن نباشد 8 ( - - - ) منقّله ) .\r\n8 . مأمومه : جراحتى كه به پردهء مغز ( امّ الدماغ ) رسيده است 9 ( - - - ) آمّه ) .\r\n( - - - ) جراحت )\r\n1 . جواهر الكلام 43 / 317 * 2 . 320 * 3 . 322 * 4 . 323 * 5 . 326 * 6 . 327 * 7 . 331 * 8 . 332 * 9 . 334 .\r\n\r\nشجاعت\r\n\r\nشجاعت از فضايل اخلاقى .\r\nشجاعت به عنوان يكى از فضايل نفسانى و صفات و اخلاق پسنديده ،\r\n\r\n","description":"","footnote":"","page_name":" 628 ","page_number":628},
  {"content":"\r\n\r\nعبارت است از قوّت قلب در مصاف با دشمن و تحمل دشواريهاى آن 1 كه از آن به دليرى و دلاورى نيز تعبير مىشود . عالمان علم اخلاق ، شجاعت را به استقامت و اعتدال قوهء غضبيه تعريف كرده و استقامت و اعتدال آن را به اين دانسته‌اند كه با سهولت تحت فرمان عقل درآيد و از انحراف به دو سوى افراط ؛ يعنى تهور و بى باكى و تفريط ، يعنى ترس ، مصون باشد . 2 از اين عنوان در باب صلات و جهاد سخن گفته‌اند .\r\nامام صادق عليه السّلام - بر اساس روايتى كه از آن حضرت نقل شده - شجاعت را از مكارم اخلاقىاى دانسته كه خداوند پيامبر صلّى اللَّه عليه و آله را بدان اختصاص داده است ؛ از اين رو ، تحصيل فضيلت شجاعت مستحب است . 3 در حديثى ديگر از آن حضرت آمده است : « هركس از ( نعمت ) مكارم اخلاقى از جمله شجاعت برخوردار باشد ، لازم است خدا را بر آن ستايش كند و در صورت عدم بر خوردارى از آن ، با تضرّع به پيشگاه الهى آن را از خدا بخواهد » . 4\r\nاز صفات و ويژگيهاى امام عليه السّلام اين است كه بايد شجاع ترين مردم بوده و هيچ ترس و وحشتى در او نباشد . 5\r\nسزاوار است زمامدار مسلمانان هنگام جنگ با دشمنان ، جهت دفع آنان ، به هر ناحيه و جبهه گروهى را اعزام كند و فرماندهء خردمند و شجاعى را بر ايشان بگمارد . 6\r\nبه تصريح برخى ، استفاده از آلات لهو و نيز موسيقى و مانند آن كه موجب ايجاد شجاعت و تقويت روحيهء مجاهدان شود ، در صورت توقف نظم سپاه و شكست دشمن بر آن ، جايز است . 7\r\nسزاوار است امام جمعه شجاع باشد و در راه خدا از سرزنش ملامتگران نهراسد . 8\r\n1 . رسائل الشريف المرتضى 2 / 274 * 2 . مفاتيح الشرائع 2 / 16 * 3 و 4 . وسائل الشيعة 15 / 198 * 5 . الكافى فى الفقه / 90 * 6 . كتاب السرائر 2 / 6 * 7 . كشف الغطاء 4 / 380 * 8 . تحريرالوسيلة 1 / 236 .\r\n\r\nشجره نامه\r\n\r\nشجره نامه نمودار بيانگر ارتباط اعضاى يك خانواده با يكديگر و با پيشينيانشان .\r\nعنوان ياد شده به مناسبت در باب خمس به كار رفته است .\r\n\r\n","description":"","footnote":"","page_name":" 629 ","page_number":629},
  {"content":"\r\n\r\nاز راههاى شناخت سيادت افراد ، وجود شجره نامهء معتبر است كه گوياى انتساب آنان به جناب هاشم ، جدّ اعلاى رسول خدا صلّى اللَّه عليه و آله باشد . 1\r\n( - - - ) بنى هاشم )\r\n1 . مجمع المسائل 1 / 391 .\r\n\r\nشَحْمَةُ الاذُن - - - ) گوش\r\n\r\nشخصيت حقوقى\r\n\r\nشخصيت حقوقى شايستگى اعتبارى دارا شدن حقوق و تكاليف ؛ مقابل شخصيت حقيقى .\r\nشخصيت عبارت است از نوعى وصف و شايستگىِ برخوردارى از يك سلسله حقوق و تكاليف . اين وصف كه در كلمات فقها از آن به « اهليت » ( - - - ) اهليت ) تعبير مىشود ، اگر ذاتى و همزاد و ملازم با شخص و جدايى ناپذير از او باشد ، شخصيت حقيقى يا طبيعى و عادى ناميده مىشود و دارندهء آن اهليت را « شخص حقيقى » گويند كه تنها مصداق آن انسان برخوردار از حيات مستقل - نه جنينى - است ؛ اما اگر اين شايستگى وصف ذاتى شخص نباشد ، بلكه شارع يا عقلا آن را براى موجود يا موضوعى اعتبار كرده باشند و در نتيجه قابليت سلب از آن موجود يا موضوع را داشته باشد ، آن را « شخصيت حقوقى » يا معنوى و اخلاقى و دارندهء آن را « شخص حقوقى » مىنامند . بنابر اين ، شخصيت حقوقى عبارت است از صلاحيت و قابليتى كه شارع يا عقلا فرض و اعتبار كنند تا به موجب آن ، صاحب آن صلاحيت بتواند از حقوق و تكاليفى برخوردار گردد .\r\nشخصيت حقوقى مصاديق متعددى دارد و گسترهء آن موارد غير شخص حقيقى را از آنچه كه از نظر عرف و قانون صلاحيت دارا شدن حقوق و تكاليف را دارد ، در بر مىگيرد ، از قبيل بانكهاى دولتى ، شركتها ، مؤسسه ها ، انجمنها و احزاب . 1\r\nعنوان ياد شده از عناوين جديد مطرح در علم حقوق است كه برخى معاصران به آن پرداخته‌اند و برخى رسالهء مستقلى در اين موضوع نگاشته‌اند .\r\n\r\n","description":"","footnote":"","page_name":" 630 ","page_number":630},
  {"content":"\r\n\r\nپيشينه : اين عنوان به جهت جديد بودن در كلمات فقهاى پيشين به كار نرفته است ؛ ليكن گروهى از معاصران ، چنين عنوانى را در شريعت ثابت و با شمردن مصاديقى در فقه تعريف شخصيت حقوقى را بر آنها منطبق دانسته‌اند ، مانند عنوان امام كه به جهت امامت و ولايت مالك انفال و خمس است . اين اموال ملك شخصى امام نيست ؛ بلكه ملك شخصيت امام است ؛ از اين رو ، پس از درگذشت او به ارث برده نمىشود ، بلكه به جانشين وى ( امام بعد ) منتقل مىگردد . عنوان كلّى « مسلمانان » و « فقرا » - كه اولى مالك زمينهاى مفتوح عنوه ( - - - ) زمين مفتوح عنوه ) و دومى مالك زكات مىشود - نيز جهات عمومى همچون مساجد ، مدارس ، مشاهد مشرفه است كه مالك مال وقفى خود مىشود . 2\r\nحكم : آنچه امروزه عرف عقلايى به عنوان شخصيت حقوقى به رسميت شناخته و براى آن حقوقى همسان با شخصيت حقيقى - جز در آنچه اختصاص به شخصيت حقيقى دارد ، مانند حق حضانت ( - - - ) حضانت ) - قرار داده ، آيا از ديدگاه شرع مقدس مورد تأييد است ؟ گروهى با پذيرش ثبوت شخصيت حقوقى در شريعت مقدس ، در اينكه همهء حقوق ثابت براى شخصيت حقوقى از سوى عقلا ، مورد تأييد شرع نيز هست يا نه ، اختلاف دارند . برخى گفته‌اند : آنچه به دليل ثابت است ، صحت وقف بر مسجد و مانند آن از جهات عامه يا مالك بودن كلى فقير نسبت به زكات و يا دولت ( منصب امامت ) نسبت به انفال است ؛ اما دليلى بر صحت بخشيدن پول نقد - مثلا - به مسجد يا عنوان كلى فقير و نيز قرض گرفتن آنها و مانند آن از ساير حقوق وجود ندارد ، مگر در عنوانى كه بالفعل بر انسان منطبق است ، مانند عنوان امام كه بر شخص امام منطبق است و امام همان گونه كه به جهت منصب امامت مالك انفال مىشود ، با همين عنوان مىتواند قرض بگيرد و يا اموالى را به او ببخشند . 3 در مقابل ، برخى با الغاى خصوصيت آنچه در دليل آمده ، همهء حقوق ثابت براى شخصيت حقيقى - جز موارد استثنا شده - را براى شخصيت حقوقى ثابت دانسته‌اند . 4\r\n\r\n","description":"","footnote":"","page_name":" 631 ","page_number":631},
  {"content":"\r\n\r\nبرخى شخصيت حقوقى را از اساس انكار كرده و گفته‌اند : شرط صحّت شركت يا مؤسسه‌اى انتساب حقيقى آن به شخص يا اشخاص موضوع حقوق و تكاليف است و قرار دادن ذمّه و مسئوليت بر عهدهء مؤسسه يا شركت ، صرف نظر از اشخاص صحيح نيست . 5\r\nآثار : ثبوت يا عدم ثبوت شخصيت حقوقى از منظر فقهى داراى آثار و نتايج متفاوتى است ، از قبيل :\r\n1 . بنابر قول به ثبوت ، طلبكاران شركتهاى قانونى بدون واسطه نسبت به اموال شركت ذى حق هستند و مىتوانند - بى آنكه طلبكاران شخصى شركا مزاحم آنان شوند - حق خود را از داراييهاى شركت استيفا كنند ؛ ليكن بنابر قول به عدم ثبوت آن ، داراييهاى شركت ملك شايع شركا است نه ملك شخصيت حقوقى ، چنان كه در شركت عادى اين گونه است و در نتيجه طلبكار شركت ، طلبكار شركا مىشود و با او همانند ديگر طلبكاران شخصى شركا بر خورد مىگردد . بنابر اين ، چنانچه شركا ورشكست شوند ، ميان انواع طلبكاران فرقى نخواهد بود و همهء دارايى فرد ورشكسته به طور مساوى بر سهم طلبكاران تقسيم مىگردد .\r\n2 . بنابر قول به ثبوت ، بين طلب شخص از شريك و بدهى وى به شركت مقاصه واقع نمىشود . بنابر اين ، چنانچه طلبكار شخصِ شريك ، به شركت بدهكار باشد ، حق ندارد بدهى خود به شركت را در ازاى طلبى كه از شريك دارد ساقط كند ؛ زيرا طلبكار از شخص حقيقى طلب دارد و در مقابل ، به شخص حقوقىاى ديگر بدهكار است نه به آن شخص تا مقاصه صورت گيرد . همچنين اگر بدهكار شخص شريك از شركت طلبكار باشد حق ندارد از پرداخت حق شريك به بهانهء تقاص با بدهى شركت به او ، استنكاف كند ؛ ليكن بنابر قول به عدم ثبوت ، تقاص ( - - - ) تقاص ) جايز است . 6\r\n1 . شخصيت حقوقى / 80 - 81 * 2 . مجلة فقه اهل البيت ، شمارهء 7 / 63 - 64 * 3 . فصلنامهء فقه اهل بيت ، شمارهء 21 / 32 - 35 * 4 . الفقه ، القانون / 425 - 429 ؛ فصلنامهء فقه اهل بيت ، شمارهء 43 / 9 - 13 * 5 . ماوراء الفقه 3 / 416 - 422 * 6 . فصلنامهء فقه اهل بيت ، شمارهء 21 / 19 .\r\n\r\n","description":"","footnote":"","page_name":" 632 ","page_number":632},
  {"content":"\r\n\r\n\r\nشخصيت حقيقى - - - ) شخصيت حقوقى\r\n\r\nشخم زدن\r\n\r\nشخم زدن ايجاد شيار در زمين به وسيلهء خيش يا گاو آهن .\r\nاز احكام آن در بابهاى زكات ، مزارعه ، مساقات و اجاره سخن گفته‌اند .\r\nزكات : به قول مشهور ، هزينه‌هاى كاشت ، داشت و برداشت گندم و جو از جمله هزينهء شخم زدن زمين ، قبل از پرداخت زكات آنها ، از اصل محصول كسر مىشود ؛ چنان كه به قول مشهور ، شرط تعلّق زكات به محصول ، رسيدن آن به حدّ نصاب پس از كسر هزينه‌ها ، از جمله هزينهء شخم زدن است . 1\r\nشرط تعلّق زكات به انعام ثلاث ( شتر ، گاو و گوسفند ) به كار نگرفتن آنها در طول سال است . بنابر اين ، به گاوى كه در اثناى سال براى شخم زدن به كار گرفته شده زكات تعلق نمىگيرد . 2\r\nمزارعه و مساقات : با اطلاق عقد مزارعه ( - - - ) مزارعه ) و مساقات ( - - - ) مساقات ) ، شخم زدن زمين و فراهم ساختن ابزار آن بر عهدهء عامل است نه مالك زمين . 3\r\nاجاره : شرط صحت اجاره دادن حيوان براى شخم زدن زمينى با مساحت معيّن ، مشاهدهء آن زمين توسط اجاره دهنده و يا توصيف مشخصات آن از جهت سختى و سستى ، بى سنگ و يا سنگلاخ بودن و مانند آن است تا غرر ( - - - ) غرر ) لازم نيايد و اگر اجارهء حيوان براى شخم زدن در مدت معين - مثلا يك روز - باشد ، تعيين مدت كفايت مىكند و نيازى به مشاهده يا توصيف زمين نيست ؛ ليكن حيوان از لحاظ قوى يا ضعيف بودن بايد معلوم باشد . 4 برخى ، علاوه بر تعيين مدت ، تعيين زمين ، به مشاهده يا توصيف را نيز لازم دانسته‌اند . 5\r\n1 . جواهر الكلام 15 / 233 * 2 . 110 ؛ جامع عباسى / 98 * 3 . جواهر الكلام 27 / 46 و 66 * 4 . 285 - 286 * 5 . قواعد الأحكام 2 / 298 .\r\n\r\nشراب\r\n\r\nشراب مايع مست كننده ( - - - ) خمر ) / نوشيدنى ( - - - ) نوشيدنى ) .\r\n\r\n","description":"","footnote":"","page_name":" 633 ","page_number":633},
  {"content":"\r\n\r\n\r\nشراب خوار\r\n\r\nشراب خوار نوشندهء مى .\r\nاز احكام آن به مناسبت در بابهاى صلات ، نكاح و شهادات سخن گفته‌اند .\r\nنوشيدن شراب از گناهان كبيره 1 ( - - - ) گناه كبيره ) و شراب خوار فاسق ( - - - ) فسق ) است . بنابر اين ، در امور مشروط به عدالت ، همچون امامت جماعت و شهادت دادن ، شراب خوار شايستگى ندارد . 2\r\nنماز گزاردن در لباس كسى كه از نجاست پرهيز نمىكند ، بويژه شراب خوار مكروه است . 3 به قول معروف ميان متأخران ، در مستحق زكات - اعم از زكات مال و فطره - عدالت شرط نيست . بنابر اين ، پرداخت زكات به مرتكب گناه كبيره ، حتى شراب خوار در صورتى كه پرداخت آن كمك به گناه او نباشد ، جايز است ؛ ليكن برخى پرداخت زكات به شراب خوار را جايز ندانسته‌اند ؛ 4 چنان كه برخى ديگر نپرداختن زكات به كسى كه آشكارا مرتكب كارهاى ناشايست ، بويژه شراب خوارى مىشود ، را مطابق احتياط دانسته‌اند . برخى احتياط ياد شده را به شراب خوار اختصاص داده‌اند 5 ( - - - ) زكات ) .\r\nتزويج دختر به مرد فاسق ، بويژه شراب خوار مكروه است . 6\r\n( - - - ) خمر ) ( - - - ) فقّاع )\r\n1 . من لا يحضره الفقيه 3 / 570 - 571 ؛ جواهر الكلام 13 / 308 * 2 . جواهرالكلام 41 / 46 ؛ تحريرالوسيلة 1 / 274 * 3 . العروة الوثقى 2 / 359 * 4 . الحدائق الناضرة 12 / 209 * 5 . العروة الوثقى 4 / 129 - 130 و 226 * 6 . جواهر الكلام 30 / 115 ؛ العروة الوثقى 5 / 487 .\r\n\r\nشرافت - - - ) شرف\r\n\r\nشراكت - - - ) شركت\r\n\r\nشرايع سابق - - - ) شريعت\r\n\r\nشِرب - - - ) حقّابه\r\n\r\nشُرب - - - ) نوشيدن\r\n\r\nشَرح ؛ سوره - - - ) انشراح ؛ سوره\r\n\r\nشرط\r\n\r\nشرط الزام و التزام / آنچه از نبود آن نبودمشروط لازم آيد ، بدون آنكه از وجودش‌وجود مشروط لازم بيايد / چيزى كه تأثيرمشروط بستگى به آن دارد .\r\n\r\n","description":"","footnote":"","page_name":" 634 ","page_number":634},
  {"content":"\r\n\r\nشرط در لغت به معانى متعدد ، همچون الزام و التزام به چيزى در معاملات ، آغاز چيزى ، عهده ، مطلق ربط و وابستگى چيزى به چيزى ديگر آمده است ؛ چنان كه در كلمات اصوليان و فقها در معانى مختلف به كار رفته است . 1\r\nدر اصطلاح ، شرط به معناى نخست - در شناسه - را شرط فقهى و به معناى دوم را شرط اصولى يا عقلى ( - - - ) شرط عقلى ) و به مفهوم سوم را شرط شرعى ( - - - ) شرط شرعى ) گويند . شرط اصطلاح چهارمى نيز دارد كه در علم نحو مطرح مىباشد و عبارت است از چيزى كه يكى از ادوات شرط بر سر آن در آمده باشد . 2 اين نوع شرط خارج از قلمرو اين نوشتار است .\r\nدر كتابهاى فقهى با همهء گستردگى مباحث آنها از شرط و ماهيت آن - با همهء اهميتى كه دارد - بحث مستقلى نشده است ؛ بلكه فقها ضمن بحث از فروع و احكام مختلف در ابواب گوناگون به مسائل شرط و احكام آن نيز در حدّ نياز و ضرورت پرداخته و به همين مقدار بسنده كرده‌اند .\r\nنخستين فقيهى كه به طور مستقل از شرط بحث كرده ، شيخ انصارى است . وى در كتاب مكاسب به مناسبت شرط ضمن عقد به بحث تفصيلى از شرط پرداخته است . فقهاى پس از ايشان نيز به تبع ، از آن سخن گفته‌اند ؛ ليكن در اينكه معناى شرط چيست اختلاف نظر دارند . برخى براى شرط معانى متعدد ذكر كرده‌اند . برخى ديگر آن را به يك معناى جامع - كه معانى متعدد به آن برمىگردد - تعريف كرده‌اند . چنان كه بنابر ديدگاه دوم ، در مراد از معناى جامع ديدگاههاى مختلفى ابراز شده است كه در ذيل بدانها اشاره مىشود :\r\n1 . شرط در عرف در دو معنا به كار مىرود : يكى معناى مصدرى كه عبارت است از الزام و التزام به چيزى در عقد . شرط بدين معنا مصدر « شَرَطَ » است . شرط به معناى مصدرى گاهى بر خود مشروط نيز اطلاق مىشود . در اين صورت ، مصدر به معناى اسم مفعول است و مراد از آن چيزى است كه شرط كننده خود را بدان ملزم ساخته است .\r\n\r\n","description":"","footnote":"","page_name":" 635 ","page_number":635},
  {"content":"\r\n\r\nمعناى دوم عرفى شرط عبارت است از چيزى كه از نبود آن نبود مشروط لازم مىآيد ، بدون ملاحظهء اينكه از بودش بود مشروط لازم بيايد يا نه ، مانند طهارت براى نماز و گذشت سال براى وجوب زكات .\r\nصاحب اين ديدگاه براى شرط دو معناى ديگر ذكر مىكند ؛ يكى شرط نحوى و ديگرى شرط اصولى كه اولى نزد نحويان و دومى نزد اصوليان و اهل معقول ( فلاسفه ) مصطلح است . تفاوت شرط اصولى با معناى دوم عرفى شرط آن است كه معناى دوم عرفى اعم از شرط اصولى است ، زيرا شرط به معناى دوم شامل سبب - يعنى چيزى كه از وجود آن وجود مشروط و از عدم آن عدم مشروط لازم مىآيد - نيز مىشود ، بر خلاف شرط اصولى كه شامل آن نمىشود . 3\r\n2 . شرط تنها يك معنا دارد و آن عبارت است از تقيّد و بسته بودن چيزى به چيزى ديگر ؛ خواه اين تقيّد و وابستگى واقعى و خارجى باشد ، مانند وابستگى معلول به علت خود و يا جعلى و اعتبارى ، مانند وابستگى نماز به طهارت و عقد به آنچه ضمن آن شرط مىشود ( - - - ) شرط ضمن عقد ) . 4\r\n3 . شرط يك معنا دارد و آن لزوم وضعى است نه تكليفى . بنابر اين ، الزامى كه برابر با ايجاب ( واجب كردن بر ديگرى ) است مصداق شرط نيست ؛ بلكه مراد از الزام شرطى ملازم قرار دادن چيزى با شخص است ؛ به گونه‌اى كه جز با وفاى به آن از وى جدا نمىشود . مفاد اين معنا همان عهد مىباشد كه يكى از معانى شرط شمرده شده است .\r\nصاحب اين ديد گاه سپس اين احتمال را مطرح مىكند كه شرطيت - كه مبدأ شرط مىباشد - به معناى لزوم چيزى براى چيزى است و اين لزوم يا مجعول به جعل شارع است ، مانند لزوم طهارت براى نماز ، يا مجعول به جعل غير شارع ، مانند شرط ضمن عقد كه دو طرف عقد آن را جعل مىكنند ، از قبيل جعل خيار براى بيع ، و يا مجعول نيست ، مانند لزوم وضع و محاذى قرار دادن شىء و خشك بودن محل براى سوزاندن آتش .\r\n\r\n","description":"","footnote":"","page_name":" 636 ","page_number":636},
  {"content":"\r\n\r\nدر فرض آخر ، ملزوم يا لازم به صورت تكوينى مجعول است ، اما لزوم مجعول نيست . بر اساس اين فرض ، معناى دوم شرط ( شرط اصولى ) ، معنايى مستقل نخواهد بود .\r\nصاحب اين نظر در ادامهء بحث مىافزايد : لزوم ، به موضوع خود ، قيام حلولى دارد . اين قيام تصحيح كنندهء عناوين : لازم ، ملزوم ، لَزِمَ و يَلْزَمُ و مانند آن و نيز مبدأ اشتقاق آنها است . ضمن آنكه لزوم ، علاوه بر قيام حلولى به موضوع خود ، قيام صدورى به جعل كنندهء لزوم دارد ؛ زيرا لزوم طهارت براى نماز مجعول به جعل شارع است . لزوم به اين اعتبار مبدأ عناوين : شرَطَ ، يَشرُطُ ، شارط و مشروط و مانند آنها است .\r\nدر مواردى كه قيام صدورى متصور نيست ، مانند شرايط واقعى ، همچون محاذى قرار گرفتن شىء و خشك بودن محل براى سوزاندن ، عنوان شرَطَ و يَشرُط صادق نيست ، بلكه عنوان شرط به معناى وصفى ( آنچه از نبود آن نبود مشروط لازم مىآيد ) بر آن صادق خواهد بود . 5\r\n4 . شرط يك معنا دارد و آن عبارت است از جعل و تقرير خاص كه بر دو گونه است ؛ زيرا جعل گاه از باب الزام و التزام ( يا التزام در التزام ) است ، و گاه از باب تقييد . شرط به اعتبار نخست با « لام » و « على » و به اعتبار دوم با « فى » متعدى مىشود . بنابر اين ، « اشترط عليه » به معناى الزام و التزام ، و « اشترط فيه » به معناى تقييد ( وابسته كردن چيزى به چيزى ديگر ) است . البته شرايط در عقود ، بيشتر مواقع يا پيوسته ، از باب الزام و التزام ( شرط فقهى ) است . بر اساس اين ديدگاه ، اطلاق شرط به معناى دوم بر خود قيد ( آنچه از نبود آن نبود مشروط لازم مىآيد ) از باب اطلاق خلق بر مخلوق است ؛ چنان كه شرط به معناى نخست نيز بر مشروط اطلاق مىگردد . شرط به معناى تقييد نوعى جعل است كه گاه عقل بدان حكم مىكند ، گاه شرع و گاه عرف كه به ترتيب ، شرط عقلى ، شرعى و عرفى ناميده مىشود . 6\r\n\r\n","description":"","footnote":"","page_name":" 637 ","page_number":637},
  {"content":"\r\n\r\n5 . شرط در همهء كاربردها يك معنا بيشتر ندارد و آن ربط و وابستگى چيزى به چيزى ديگر است و همهء معانى عرفى و اصطلاحى به اين معنا باز مىگردد . اين ربط و وابستگى يا تكوينى است ، مانند وابسته بودن معلول به علت خود ، يا شرعى ، مانند طهارت نسبت به نماز و يا جعلى محض ، مانند شروط در معاملات . 7\r\nصاحب اين ديدگاه ، در جاى ديگر در توضيح شرط در عقد مىگويد : شرط در عقد عبارت است از گونه‌اى ارتباط و همبستگى ميان شرط و مشروط كه يا مقتضى تعليق مُنشأ ( انشاء شده در عقد ) و عقد بر التزام مشروط عليه ( كسى كه عليه او شرط شده ) به چيزى است و يا مقتضى تعليق التزام او به مُنشأ و وفاى به آن بر چيزى به گونهء قضيّهء مانعة الخلوّ ؛ زيرا آن دو گاهى در يك عقد جمع مىشوند .\r\nتوضيح تعريف ياد شده اين است كه شرط گاه به معناى تعليق مُنشأ و عقد بر التزام مشروط عليه به چيزى است ؛ به گونه‌اى كه اگر به آن ملتزم نمىشد ، طرف ديگر ، عقد را انشاء نمىكرد ، مانند شرط كردن زوجه بر زوج ، استقلال در مسكن يا سكونت در وطن را در عقد نكاح كه در اين صورت با قبول زوج ، التزام تحقق مىيابد و عقد صحيح خواهد بود . و گاه به معناى تعليق التزام مشروط عليه به مُنشأ و وفاى به آن بر چيزى در خارج است كه در اين صورت ، عقد مطلق است و آنچه تعليق شده التزام مشروط عليه و وفاى به آن است ، مانند آنكه در خريد و فروش برده ، خريدار معامله را به شرط با سواد بودن برده قبول كند . در اين صورت عقد مطلق است ، ليكن التزام فروشنده به عقد و وفاى به آن معلّق بر تحقق آن وصف ( با سواد بودن برده ) در خارج است . گاهى نيز هر دو نوع تعليق با هم اجتماع مىكنند ، مانند اينكه يكى از دو طرف عقد ، كارى معيّن همچون دوختن لباس را بر ديگرى شرط كند . در اين فرض ، هم خود عقد بر التزام مشروط عليه به آن كار معلق است كه با قبول وى تحقق مىيابد و هم التزام او به اين عقد و وفاى به آن بر تحقق آن عمل ( دوختن لباس ) در خارج معلّق مىباشد . 8\r\n\r\n","description":"","footnote":"","page_name":" 638 ","page_number":638},
  {"content":"\r\n\r\nبه شرط كننده « شارط » به كسى كه به نفع او شرط شده « مشروط له » ، به كسى كه به زيان او شرط شده و تعهد داده است « مشروط عليه » و به آنچه شرط شده « مشروط » گفته مىشود .\r\nشروط ابتدايى : مراد شرايط در غير ضمن عقد است . در اينكه شرط - خواه به معناى الزام و التزام باشد يا ربط و پيوستگى - تنها ضمن عقد تحقق مىيابد و يا شروط ابتدايى را نيز دربر مىگيرد ، اختلاف است . بنابر قول نخست ، تعهدى كه ضمن عقد نيست شرط به شمار نمىرود ؛ هرچند به طور مجاز بر آن عنوان شرط اطلاق شود و در حقيقت چنين تعهدى وعده به شمار مىرود ؛ ليكن بنابر قول دوم ، اين نوع تعهد نيز مصداق شرط خواهد بود . 9\r\nتفاوت شرط با مانع : شرط چيزى است كه وجودش در تكليف و يا مكلف به مؤثر است ، مانند استطاعت ( - - - ) استطاعت ) نسبت به حج و استقبال يا طهارت نسبت به نماز ؛ در حالى كه مانع چيزى است كه وجودش مزاحم تكليف و يا مكلف به است ، مانند حيض ( - - - ) حيض ) و يا اجزاء حيوان حرام گوشت نسبت به نماز 10 ( - - - ) مانع ) .\r\nتفاوت شرط با سبب : جايگاه شرط در احكام تكليفى است ، مانند استطاعت نسبت به حج ؛ اما جايگاه سبب در احكام وضعى است ، مانند ملاقات با نجاست كه سبب نجس شدن ملاقات كننده مىشود و يا حيازت كه سبب ملكيت مىگردد . بدين جهت ، برخى تفاوت آن دو را در حدّ اصطلاح دانسته‌اند . 11\r\nاقسام شرط : شرط به لحاظهاى مختلف تقسيماتى دارد . به لحاظ كاربرد آن در معاملات و غير آن به شرط فقهى و اصولى ؛ به لحاظ حكم كننده ( عقل ، شرع و عرف ) به آن به شرط عقلى ، شرعى و عرفى و به لحاظ عام و خاص بودن شرط ، به شروط عام و شروط خاص تقسيم مىشود ؛ چنان كه در معاملات به لحاظ متعلق شرط ، به شرط وصف ، شرط فعل و شرط نتيجه تقسيم مىگردد .\r\nشرط شرعى به لحاظ تقدم زمان آن بر مشروط يا تقارن‌آن با مشروط و يا تأخر آن از مشروط به شرط متقدم ، مقارن و متأخر\r\n\r\n","description":"","footnote":"","page_name":" 639 ","page_number":639},
  {"content":"\r\n\r\nو شرط فقهى به لحاظ وجود آن ضمن عقد يا غير ضمن عقد ، به شرط ضمن عقد و شرط ابتدايى تقسيم مىشود . 12 البته به لحاظهاى ديگر ، تقسيمات ديگرى نيز براى شرط وجود دارد كه در اين مختصر نمىگنجد .\r\n1 . القاموس المحيط و تاج العروس ، واژهء « شرط » * 2 . عوائدالأيام / 127 ؛ حاشية معالم الدين / 77 - 78 * 3 . عوائد الأيام / 128 ؛ كتاب المكاسب 6 / 11 - 13 ؛ كتاب البيع ( امام خمينى ) 1 / 134 * 4 . حاشية المكاسب ( ايروانى ) 2 / 61 * 5 . حاشية كتاب المكاسب ( اصفهانى ) 5 / 103 - 104 * 6 . حاشية المكاسب ( يزدى ) 2 / 105 - 106 و 128 * 7 . مصباح الفقاهة 7 / 297 - 298 * 8 . مبانى العروة ( المضاربة ) / 40 - 41 * 9 . كتاب المكاسب 6 / 11 - 12 ؛ مبانى العروة ( المضاربة ) / 42 - 43 ؛ مصباح الفقاهة 2 / 142 ؛ حاشية المكاسب ( يزدى ) 2 / 106 ؛ كتاب البيع ( امام خمينى ) 1 / 136 ؛ مهذب الأحكام 17 / 236 * 10 و 11 . مصباح الاصول 3 / 80 - 82 * 12 . الشروط او الإلتزامات التبعية فى العقود 1 / 69 - 71 .\r\n\r\nشرط ابتدايى\r\n\r\nشرط ابتدايى مقابل شرط ضمن عقد .\r\nشرط ابتدايى عبارت است از تعهد و قرارى كه مستقل و جدا از عقد باشد ، نه ضمن آن ( - - - ) شرط ضمن عقد ) . 1 در اينكه چنين تعهداتى در واقع شرط هستند يا نه ، اختلاف است . 2 بنابر قول دوم ، تعهدى كه ضمن عقد نباشد شرط به شمار نمىرود ، هرچند به طور مجاز عنوان شرط بر آن اطلاق گردد . در حقيقت چنين تعهدى وعده به شمار مىرود . 3 از آن در باب تجارت و به مناسبت در برخى بابهاى ديگر ، همچون حج و قضاء سخن گفته‌اند .\r\nحكم : بنابر قول مشهور ، وفا كردن به شرط ابتدايى واجب نيست . 4 بر اين قول ادعاى اجماع نيز شده است ؛ 5 ليكن برخى وفا به شرط ابتدايى را نيز واجب دانسته‌اند . 6\r\n1 . الشروط او الإلتزامات التبعية فى العقود 1 / 167 * 2 . كتاب المكاسب 6 / 11 ؛ كتاب البيع ( امام خمينى ) 1 / 136 - 137 * 3 . كتاب المكاسب 6 / 11 - 12 ؛ مبانى العروة ( المضاربة ) / 42 - 43 ؛ مصباح الفقاهة 2 / 142 ؛ حاشية المكاسب ( يزدى ) 2 / 106 ؛ مهذب الأحكام 17 / 236 * 4 . كتاب المكاسب 6 / 55 - 56 ؛ كتاب الحج ( شاهرودى ) 1 / 160 - 161 * 5 . كشف اللثام 7 / 284 ؛ رياض المسائل 10 / 291 ؛ حاشية المكاسب ( يزدى ) 2 / 117 - 118 * 6 . القضاء فى الفقه الإسلامى / 161 .\r\n\r\nشرط ارتكازى\r\n\r\nشرط ارتكازى [ شرط ضمنى 
  ] : شرط ثابت در ذهنها .\r\n\r\n","description":"","footnote":"","page_name":" 640 ","page_number":640},
  {"content":"\r\n\r\nارتكاز يعنى رسوخ و ثبوت مفهومى خاص در ذهن عقلا ( عرف عام ) يا متشرعه ( عرف خاص ) ( - - - ) ارتكاز ) . مراد از شرط ارتكازى شرط ثابت در اذهان عقلا در معاملات رايج ميان آنان است ، مانند معيوب نبودن كالا و بهاى آن در معامله يا تساوى عرفى آن دو از نظر ارزش مالى . عنوان ياد شده در كلمات معاصران و نيز قريب به عصر حاضر ، در باب معاملات رايج شده است .\r\nشرط ارتكازى همچون شرط صريح و مطرح ضمن عقد ( - - - ) شرط ضمن عقد ) واجب الوفا است و تخلف از آن در جايى كه ثمن و مثمن از نظر قيمت مساوى نباشند ، موجب خيار غبن ( - - - ) خيار غبن ) و در جايى كه ثمن يا مثمن معيوب باشد ، موجب خيارعيب ( - - - ) خيارعيب ) مىگردد . 1\r\n1 . مصباح الفقاهة 7 / 337 ؛ التنقيح ( الطهارة ) 1 / 329 ؛ مستند العروة ( الإجارة ) / 147 .\r\n\r\nشرط اصولى\r\n\r\nشرط اصولى آنچه از نبود آن نبود مشروط لازم بيايد .\r\nشرط اصولى مقابل شرط فقهى ( - - - ) شرط فقهى ) عبارت است از چيزى كه نبودش نبود مشروط را در پى دارد ، بدون آنكه وجودش مستلزم وجود مشروط باشد . 1\r\n( - - - ) شرط ) ( - - - ) شرط شرعى )\r\n1 . عوائد الأيام / 128 .\r\n\r\nشرط بنايى\r\n\r\nشرط بنايى شرطى كه عقد مبتنى بر آن است .\r\nشرط بنايى ، شرطى است كه در متن عقد ذكر نشده باشد ، ليكن طرفين ، عقد را مبنى بر آن بسته باشند . اين بنا مىتواند بر اساس توافق قبلى و يا ارتكاز عرفى و عقلايى باشد ( - - - ) شرط ارتكازى ) . عنوان ياد شده در كلمات معاصران در باب معاملات به كار رفته است . 1\r\n( - - - ) شرط ضمن عقد )\r\n1 . منية الطالب 2 / 222 و 3 / 107 ؛ مهذب الأحكام 19 / 53 و 17 / 235 و 18 / 49 - 50 ، 264 و 20 / 92 .\r\n\r\nشرط بندى\r\n\r\nشرط بندى گروبندى .\r\n\r\n","description":"","footnote":"","page_name":" 641 ","page_number":641},
  {"content":"\r\n\r\nشرط بندى كه در لغت عرب از آن به « رهان » تعبير مىشود ، عبارت است از قرار دادن مالى معين در وسط براى فرد برنده در قمار ، مسابقه و مانند آن . از احكام آن در باب تجارت و سبق و رمايه سخن گفته‌اند .\r\nحكم تكليفى : شرط بندى دو گونه است : حرام و جايز .\r\nالف . حرام : شرط بندى در بازى ؛ خواه با آلات قمار ( - - - ) آلات قمار ) يا آلاتى ديگر ، همچون بازى با گردو و نيز شرط بندى در مسابقات - جز موارد استثنا شده - حرام 1 و مالى كه از اين راه به دست مىآيد باطل و تصرف در آن حرام و ضمان آور است . 2\r\nب . جايز : شرط بندى در مسابقهء اسب دوانى و مانند آن از ديگر چارپايان ، همچون شتر و قاطر ( - - - ) سبق ) و نيز در مسابقهء تيراندازى ( - - - ) رمايه ) جايز است . 3\r\n1 . كتاب المكاسب 1 / 371 - 380 * 2 . هداية الطالب 1 / 97 ؛ منهاج الصالحين ( خويى ) 2 / 7 * 3 . جواهر الكلام 28 / 218 - 219 .\r\n\r\nشرط تَحَلل - - - ) تحلّل\r\n\r\nشرط ذكرى\r\n\r\nشرط ذُكرى شرطى كه در آن علم و آگاهى موضوعيت دارد (\r\n- - - )\r\n\r\nشرط واجب ) .\r\n\r\nشرط شرعى\r\n\r\nشرط شرعى آنچه تأثير مشروط وابسته به آن است .\r\nشرط شرعى به قول مشهور ، در برابر شرط عقلى و عبارت است از آنچه كه مشروط در مقام اثرگذارى خود وابسته به آن است و بدون آن تأثير نخواهد گذاشت ، مانند وضو براى نماز كه صحّت نماز به معناى اثر بخشى آن در حصول ثواب و سقوط عقاب و برى شدن ذمّهء مكلّف ، متوقف بر آن است ، هرچند از نظر عقلى نماز بدون آن نيز در خارج تحقق‌پذير است . بر خلاف شرط عقلى كه وجود مشروط وابسته به آن است ؛ بدين معنا كه نبود آن مستلزم نبود مشروط است ؛ هرچند وجودش مستلزم وجود مشروط نيست ، مانند شرط بودن قصد نماز ظهر در نماز ظهر كه از نظر عقلى تحقق عنوان نماز ظهر وابسته به آن است . 1\r\n\r\n","description":"","footnote":"","page_name":" 642 ","page_number":642},
  {"content":"\r\n\r\nگروهى تفاوتى ميان شرط شرعى و عقلى نگذاشته و گفته‌اند : حقيقت شرط شرعى همان شرط عقلى است ، با اين تفاوت كه شرط عقلى را عقل بدون يارى جستن از شرع درك مىكند ، مانند توقف حج بر پيمودن مسافتى از راه ، اما شرط شرعى را عقل با يارى جستن از شرع از طريق يادآورى و بيان شارع درمىيابد . بنابر اين ، شرط شرعى پس از بيان آن توسط شارع ، همچون شرط عقلى خواهد بود كه وجود مشروط وابسته به آن است ؛ بدين معنا كه از نبود آن حقيقتاً نبود مشروط لازم مىآيد . 2 از اين عنوان در اصول فقه سخن گفته‌اند .\r\nاقسام : شرط شرعى به شرط متقدم ، متأخر و مقارن تقسيم مىشود . مراد از شرط متقدم ، تقدم زمانى شرط بر مشروط است ، مانند وضو و غسل نسبت به نماز ، بنابر اين فرض كه خود افعال وضو و غسل شرط باشد نه اثر آنها ( طهارت ) كه تا زمان نماز باقى مىماند .\r\nمراد از شرط متأخر ، تأخر زمانى شرط از مشروط است ، مانند غسل شب بعد براى استحاضه كثيره كه به قول برخى شرط صحّت روزهء روز قبل است .\r\nمراد از شرط مقارن ، تقارن زمانى شرط با مشروط است ، مانند استقبال و پاك بودن لباس در نماز كه زمان آن دو با نماز يكى است .\r\nشكى در امكان و وقوع شرط مقارن نيست ؛ چه از شرايط شرعى باشد يا عقلى ؛ چنان كه شكى در امتناع تأخر شرط عقلى از مشروط نيست ؛ بلكه شرط عقلى از اين جهت كه متمم فاعليّت فاعل يا قابليّت قابل است ، تقدم آن نيز بر مشروط معقول نيست ؛ هرچند بر حسب رتبه بر آن تقدم دارد ؛ 3 ليكن در شرط شرعى آيا تأخر شرط از مشروط امكان‌پذير است يا همچون شرط عقلى ممتنع مىباشد ؟ مسئله اختلافى است .\r\nبرخى گفته‌اند : تأخر شرط شرعى نيز ممتنع است ؛ زيرا شرط از اجزاى علت تامّه است و وجود معلول در گرو وجود تمامى اجزاى علت است و پيش از وجود تمامى اجزاى علت تامه ، وجود معلول ممتنع خواهد بود . بنابر اين ديدگاه\r\n\r\n","description":"","footnote":"","page_name":" 643 ","page_number":643},
  {"content":"\r\n\r\nآيا تقدم شرط بر مشروط معقول و ممكن خواهد بود يا نه ؟ اختلاف است . برخى گفته‌اند : به دليل آنچه در تأخر شرط گفته شد ، تقدم شرط شرعى نيز ممتنع است . 4\r\nصاحب اين نظريه معتقد است شرط حقيقى مقارن با مشروط است و اطلاق شرط بر امرى متقدم يا متأخر به لحاظ وجود نوعى ارتباط ميان آن و شرط حقيقى است . 5\r\nدر مقابل ، برخى شرط متأخر را ممتنع و شرط متقدم را ممكن دانسته و گفته‌اند : شرط متقدم علت پيدايى مشروط نيست تا تقارن آن با مشروط لازم باشد ؛ بلكه بسترساز ( مُعِد ) آن است ؛ بدين معنا كه زمينهء صدور معلول و مشروط را از علتش فراهم مىسازد و تقدمِ زمينه ساز اشكالى ندارد . 6\r\nدر مقابل ديدگاه امتناع تأخر يا تقدم علاوه بر تأخر ، ديدگاهى وجود دارد كه معتقد است شرط مىتواند مقدم بر مشروط يا مقارن با آن و يا متأخر از آن باشد . بنابر اين ديدگاه ، تقدم و تأخر شرط شرعى امتناعى ندارد . با اين نگاه ، شرط شرعى ، شرط حقيقى - به معناى جزء علت تامّه - براى وجود معلول نيست ؛ بلكه قيد موضوع حكم است كه هيچ نقش و تأثيرى در خود حكم ندارد و اطلاق شرط بر آن صرف اصطلاح است . 7\r\nمباحث ديگرى نيز در اين باره مطرح است كه در اين مختصر نمىگنجد .\r\n1 . مشارق الشموس / 8 ؛ التحفة السنية / 73 ؛ القواعد الفقهية ( بجنوردى ) 1 / 339 - 340 ؛ مصباح الفقاهة 2 / 195 * 2 . مشارق الشموس / 8 ؛ تقريرات آية اللَّه المجدد الشيرازى 2 / 426 ؛ كفاية الأصول / 128 ؛ غاية المسئول / 238 ؛ لمحات الأصول / 158 ؛ منتهى الدراية 2 / 411 * 3 . بحوث فى علم الأصول 2 / 179 - 186 * 4 . كفاية الأصول / 92 - 93 ؛ بحوث فى علم الأصول 2 / 184 - 186 * 5 . منتقى الأصول 2 / 111 * 6 . منتهى الدراية 2 / 133 * 7 . نهاية الأصول / 164 - 167 ؛ محاضرات فى أصول الفقه 2 / 309 - 317 .\r\n\r\nشرط صحيح\r\n\r\nشرط صحيح شرط داراى شرايط صحّت ( - - - ) شرط ضمن عقد ) .\r\n\r\nشرط صفت\r\n\r\nشرط صفت شرط صفتى دركالايى مشخص ضمن عقد ، مانند شرط بكارت در كنيز ضمن داد و ستد آن ( - - - ) شرط ضمن عقد ) .\r\n\r\n","description":"","footnote":"","page_name":" 644 ","page_number":644},
  {"content":"\r\n\r\n\r\nشرط ضمن عقد\r\n\r\nشرط ضمن عقد شرط ذكر شده در عقد .\r\nشرط ضمن عقد عبارت است از الزام و التزام به چيزى ضمن عقد يا ربط و وابستگى ميان عقد و تعهدى كه در پى آن مىآيد . در اينكه شرط ضمن عقد ، قرارى مستقل و جدا از قرار عقد است و هيچ يك از عوضِ مطرح در عقد ، انشاء و مُنشأ را قيد نمىزند و عقد تنها ظرف وقوع شرط است كه شرط ضمن آن تحقق مىيابد ، يا آنكه شرط ، عقد را مقيد مىكند ، مسئله محل بحث و اختلاف است . 1 از احكام آن به تفصيل در باب تجارت سخن گفته‌اند .\r\nشرايط صحّت : شرط ضمن عقد با وجود شرايط ذيل صحيح و نافذ است :\r\n1 . مشروط عليه بر وفا به شرط توانا باشد . 2\r\n2 . شرط ، خودش جايز باشد . بنابر اين ، شرط حرام ، مانند آنكه در معاملهء انگور شرط شود آن را شراب درست كند ، صحيح و نافذ نيست . 3 در اعتبار اين شرط شكى نيست ؛ ليكن در اينكه شرطى مستقل از شرط مخالف كتاب و سنت نبودن است يا از مصاديق آن به شمار مىرود ، بحث و اختلاف است . بنابر قول دوم ، با شرط چهارم يكى خواهد بود 4 و بنابر قول نخست ، تفاوت آن با شرط چهارم به گفتهء برخى آن است كه مراد از جايز بودن شرط فى نفسه ، جواز مشروط است ؛ بدين معنا كه مشروط ، فعل حرام يا ترك واجب نباشد و مراد از شرط مخالف كتاب و سنت نبودن يا موافق آن دو بودن آن است كه مشروط در مقام جعل و قرار بر خلاف جعل و تشريع شارع مقدس نباشد ، مانند اينكه شرط كند حلال خدا ، حرام يا حرام خدا ، حلال باشد ، قطع نظر از ارتكاب و عدم ارتكاب آن . 5\r\nبرخى شرط دوم را به شرط نخست ( شرط قدرت ) برگردانده و گفته‌اند : ممتنع شرعى همچون ممتنع عقلى است و در نتيجه آنچه وفاى به آن از نظر شرع ممنوع باشد ، قدرت شرعى بر وفاى به آن وجود نخواهد داشت . 6\r\n\r\n","description":"","footnote":"","page_name":" 645 ","page_number":645},
  {"content":"\r\n\r\n3 . شرط داراى غرض و فايدهء عقلايى درخور توجه باشد ؛ خواه به لحاظ نوع شرط يا به لحاظ شرط كننده . بنابر اين ، شرط كردن چيزى كه فايده‌اى ندارد يا فايدهء آن نزد عقلا اندك و غير قابل اعتنا است ، لغو و باطل مىباشد . 7\r\nبرخى در اعتبار اين شرط اشكال كرده و گفته‌اند : بر اعتبار وجود غرض عقلايى در صحّت شرط ، دليلى وجود ندارد . بنابر اين ، شرط كردن چيزى كه غرض شخصى شرط كننده به آن تعلّق مىگيرد ، صحيح است ، هرچند داراى غرض عقلايى نباشد . 8\r\nبرخى نيز گفته‌اند : بعيد نيست كه اين شرط تنها درتحقق ماهيت شرط ازنظر عقل دخيل باشد ، نه از شروط شرعى صحّت و نفوذ شرط پس از تحقق ماهيت آن . 9\r\n4 . مخالف كتاب و سنت نباشد . اين شرط مهم‌ترين شرط صحّت و نفوذ شرط است ؛ از اين رو ، از چند جهت مورد بحث واقع شده است :\r\nنخست ؛ اينكه آيا ميزان ، موافقت شرط با كتاب و سنّت است يا عدم مخالفت با آن دو ؟ به تصريح بسيارى ملاك ، عدم مخالفت است . 10\r\nدوم ؛ اينكه مقصود از مخالفت با حكم كتاب و سنت چيست ؟ ديدگاهها در اين مسئله مختلف است . برخى گفته‌اند : شرط گاه به لحاظ متعلق ( مشروط ) اتصاف به مخالفت پيدا مىكند و گاه به لحاظ خود شرط ( التزام ) . مراد از حكم كتاب و سنّت كه مخالف نبودن با آن شرط صحّت شروط است ، حكم ثابت در شرع است ؛ به گونه‌اى كه با شرط تغييرپذير نباشد ؛ چون حكم شرعى ثابت براى موضوعى گاه براى خود آن موضوع ، صرف نظر از ملاحظهء عنوان عارضى بر آن ، ثابت است مانند مباحات ، مستحبات و مكروهات و گاه مطلقا ثابت است ، حتى با ملاحظهء عناوين عارضى بر آن ، مانند اغلب محرمات و واجبات . اگر شرط بر آنچه از نوع نخست است وارد شود ، التزام به آن ، مخالف كتاب و سنّت نخواهد بود ؛ اما اگر بر نوع دوم وارد شود ، مخالف كتاب و سنّت و باطل خواهد بود . 11\r\n\r\n","description":"","footnote":"","page_name":" 646 ","page_number":646},
  {"content":"\r\n\r\nبرخى ديگر گفته‌اند : حكم در همهء موضوعات ؛ اعم از واجبات و محرمات يا مستحبات و مكروهات و مباحات ، براى موضوع فى نفسه ، قطع نظر از عوارض ثابت است و با عروض عنوانى ديگر ، تزاحم رخ مىدهد و اهم مقدم مىشود ؛ ليكن مزاحم واجب و حرام جز آنجا كه در نهايت قوت باشد ، مانند ضررى و حرجى بودن ، نمىتواند بر واجب و حرام غلبه كرده و بر آن مقدم شود . وضع احكام تكليفى چنين است ؛ اما در احكام وضعى صرف اطلاق يا عموم ثابت كنندهء حكم ، در حكم به مخالف بودن شرط مخالف اطلاق يا عموم كفايت مىكند ، مگر آنكه به دليلى ثابت شود كه حكم وضعى خاصى به سبب شرط قابل تغيير باشد . 12\r\nبرخى ديگر گفته‌اند : مراد از مخالفت كتاب و سنّت ، مخالفت حكم خاص ثابت به كتاب و سنّت است . بنابر اين ، در مواردى كه شارع نسبت به فعل يا ترك حكم الزامى دارد ، شرط مخالف آن باطل است و در موارد فقدان حكم الزامى ؛ خواه شارع به فعل يا ترك رخصت داده يا سكوت اختيار كرده باشد ، شرط فعل يا ترك صحيح است . اما نسبت به احكام شرعى ؛ اعم از وضعى و تكليفى ، شرطِ تغيير آن ، مانند شرط حرمت آب يا حليّت شراب و يا ضامن نبودن غاصب ، موجب بطلان آن مىشود ؛ زيرا زمام احكام به دست مكلّف نيست كه وى آن را وضع يا رفع كند ، و در نتيجه شرط ، غير مقدور و باطل خواهد بود . بنابر اين ، مراد از شرط مخالف ، شرط تغيير حكم نخواهد بود ؛ بلكه شرط چيزى است كه زمامش به دست مكلّف باشد كه شرط فعل يا ترك خواهد بود . 13\r\nبرخى ديگر گفته‌اند : مراد از شرط مخالف ، اشتراط ( التزام ) به امرى مخالف با حكم عام يا خاص ثابت در كتاب يا سنّت است . بنابر اين ، شرط مخالف با مخالف بودن مشروط با حكم ثابت در كتاب و سنّت تحقق مىيابد ؛ خواه حكم تكليفى باشد يا وضعى ، مانند اينكه در كتاب و سنّت ثابت شده كه زمام طلاق به دست زوج است ، نه زوجه ؛ حال ، شرط شود كه زمام آن به دست زوجه باشد يا شرط شود زمام طلاق به دست زوج نباشد .\r\n\r\n","description":"","footnote":"","page_name":" 647 ","page_number":647},
  {"content":"\r\n\r\nبنابر اين ، شرط فعل حرام يا ترك واجب ، شرط مخالف كتاب و سنّت نخواهد بود ؛ زيرا فعل يا ترك به كتاب و سنّت ثابت نشده ، بلكه حرمت فعل يا ترك به آن ثابت شده است ؛ از اين رو ، در صورت شرط ، ميان دليل دلالت كننده بر حرمت فعل يا ترك آن و دليل دلالت كننده بر وجوب وفا به شرط ، تعارض رخ مىدهد و براى رفع آن به قواعد باب تعارض رجوع مىشود . 14\r\nبرخى ديگر گفته‌اند : شرط مخالف سه قسم است : شرط فعل حرام ، مانند كشتن مسلمانى يا نوشيدن شراب ؛ شرط اعتبارى از اعتبارات عقلايى همچون مطلّقه شدن زوجه يا وارث ديگرى بودن و شرط حكمى از احكام شرعى ، مانند اينكه فردى ضمن معاملهء خانه‌اش بر خريدار شرط كند كه شراب حلال باشد .\r\nشكى در بطلان قسم نخست نيست ؛ زيرا مراد از شرط مخالف اين است كه متعلق شرط - قطع نظر از تعلّق شرط به آن - مخالف كتاب و سنّت باشد . قسم دوم - كه به شرط نتيجه برمىگردد - در صورتى كه تحقق آن منوط به سببى خاص باشد از قبيل دو مثال ياد شده - كه طلاق با صيغهء طلاق و وارث ديگرى بودن با شرايطى خاص تحقق مىيابد - شرط ، مخالف كتاب و سنت و باطل خواهد بود ؛ اما اگر نياز به سببى خاص نداشته باشد و با شرط ضمن عقد نيز تحقق پذير باشد ، در صورت قبول مشروط عليه ، شرط صحيح خواهد بود ، مانند شرط وكالت خريدار براى فروشنده در كارى خاص . قسم سوم ، چون قسم اول باطل است ؛ زيرا مشروط عليه توانايى انجام دادن آن را ندارد . 15\r\nسوم ؛ اينكه مقتضاى اصل هنگام شك در مخالفت شرط با كتاب و سنت چيست ؟ آيا اصل ، رجوع به عموم دليل لزوم وفا به شرط است يا نه ؟ و بنابر قول دوم ، آيا شرط محكوم به بطلان است يا صحّت ؟ ديدگاهها مختلف است . 16\r\n5 . با مقتضاى عقد منافات نداشته باشد . مراد از مقتضاى عقد ، احكام و آثار شرعى مترتب بر عقد نيست ؛ زيرا شرط منافى با حكم و اثر شرعى ، شرط مخالف كتاب و سنّت به شمار مىرود كه گذشت ؛\r\n\r\n","description":"","footnote":"","page_name":" 648 ","page_number":648},
  {"content":"\r\n\r\nبلكه مراد ، يا مضمون حقيقى عقد است كه قوام عقد به آن است ؛ مانند ثمن ( بهاى كالا ) در بيع كه شرط عدم آن ، شرطى منافى با مقتضاى عقد بيع خواهد بود ، و يا لوازم و احكام عرفى عقد كه ملازم با آن است ، مانند حق تصرف در كالاى خريدارى شده و يا بهاى آن كه شرط عدم آن به نحو مطلق با مقتضاى عقد منافات دارد . 17\r\n6 . مجهول نباشد ؛ در اينكه مجهول بودنِ شرط مطلقا موجب بطلان آن مىشود ، حتى اگر جهالت شرط موجب جهالت يكى از دو عوض ( كالا و بهاى آن ) نشود يا تنها در صورتى كه جهالت شرط موجب جهالت يكى از آن دو شود باطل است ، اختلاف مىباشد . البته محل بحث شرط ضمن عقدى است كه بنابر مسامحهء آن نيست و جهالت در آن بخشوده نمىباشد ، مانند بيع و اجاره ، نه مثل صلح كه شرط مجهول در ضمن آن ضررى ندارد ؛ چنان كه شرايط اوصاف عوض - همچون شرط كتابت ( قدرت بر نوشتن ) براى برده يا بكارت براى كنيز - نيز محل بحث نيست ؛ زيرا جهالت آن موجب بطلان معامله مىشود و با بطلان معامله ، موضوعى براى شرط باقى نمىماند . بنابر اين ، موضوع بحث شرايط خارجىاى است كه با شرط شدن ارتباط با معامله پيدا كرده و بدون آن ارتباطى با اجزاى معامله ندارد . 18\r\n7 . مستلزم امرى محال نباشد . 19 بدون شك ، شرطِ مستلزم محال در خارج محقق نمىشود ؛ بلكه تنها صورت شرط ، بدون قصد انشاء و عمد و جدّ در خارج واقع مىشود ؛ ليكن شمردن آن به عنوان شرطى مستقل ، محل اشكال واقع شده است ؛ زيرا حقيقت آن يا به شرط نخست ( توانايى بر وفاى به شرط ) برمىگردد ، در صورتى كه امتناع ، عقلى باشد و يا به شرط عدم مخالفت با كتاب و سنّت ، در صورتى كه امتناع بر اثر ممنوعيت شرعى باشد . 20 مثال ذكر شده براى اين شرط اين است كه فروشنده هنگام فروش كالا به خريدار شرط كند كه وى آن كالا را به فروشنده بفروشد . گفته‌اند : چنين شرطى مستلزم دور است ؛\r\n\r\n","description":"","footnote":"","page_name":" 649 ","page_number":649},
  {"content":"\r\n\r\nزيرا فروختن كالا به فروشنده توسط خريدار متوقف بر مالك بودن آن است و مالك شدن او نيز متوقف بر فروختن مجدد كالا به فروشنده است و اين محال مىباشد . 21\r\nبرخى ، اشكال ياد شده را نپذيرفته و گفته‌اند : در مثال بالا شرط مستلزم دور نيست ؛ زيرا ملكيت خريدار متوقف بر فروختن مجدد آن به فروشنده نيست ؛ بلكه به سبب عقد بيع ، ملكيت حاصل مىشود و مفاد شرط آن است كه خريدار پس از مالك شدن كالا آن را به فروشنده بفروشد . 22\r\n8 . شرط در متن عقد ذكر شده باشد . اين شرط را گروهى از فقها ذكر كرده‌اند . بنابر اين ، شرطى كه ضمن عقد ذكر نشده ، صحيح نيست و در نتيجه وفاى به آن واجب نخواهد بود . 23 در مقابل ، گروهى ديگر چنين شرطى را نپذيرفته‌اند . 24 محل بحث و اختلاف شرطى است كه قبل از عقد نسبت به آن گفت و گو و توافق شده و عقد با ابتنا به آن انشاء و انعقاد يافته است . از اين نوع شرط به شرط تبانى تعبير شده است .\r\n9 . منجزّ باشد . برخى منجّز بودن شرط ( مقيّد نبودن به چيزى ) را از شرايط صحّت شرط ضمن عقد بر شمرده‌اند . بنابر اين ، تعليق شرط موجب بطلان آن است ، مانند اينكه فروشنده بگويد : اين كالا را به تو فروختم به شرط آنكه اين لباس را براى من بدوزى اگر زيد بيايد . در اين مثال ، شرطِ دوختن لباس به آمدن زيد گره خورده است . بسيارى از فقها اين شرط را نپذيرفته‌اند . 25\r\nاحكام شرط\r\n1 . شرط صحيح\r\n1 - 1 . انواع شرط صحيح : شرط صحيح به لحاظ متعلق آن سه قسم است .\r\n1 - 1 - 1 . شرط صفت : مراد ، شرط صفتى در كالاى تعيين شده در عقد است ، مانند شرط كتابت براى برده و بكارت براى كنيز .\r\n1 - 1 - 2 . شرط نتيجه : منظور ، شرط كردن نتايج مترتب بر اسباب است ، مانند اينكه شرط كند خانه‌اش از آن فقرا يا برده‌اش آزاد يا همسرش مطلّقه باشد كه مورد نخست بر هبه و موارد دوم و سوم بر عتق و طلاق مترتب مىشود .\r\n\r\n","description":"","footnote":"","page_name":" 650 ","page_number":650},
  {"content":"\r\n\r\n1 - 1 - 3 . شرط فعل : مراد ، شرط كردن انجام كارى در ضمن عقد است ، مانند شرط آزاد كردن برده يا دوختن لباس . 26\r\n1 - 2 . احكام شرط صحيح : بدون شك ، وصف ، امرى حقيقى و تكوينى است كه وجود و عدمش بسته به وجود و عدم علت آن است ؛ از اين رو ، شرط كردن ، هيچ گونه دخالتى در وجود و عدم آن ندارد . بنابر اين ، مراد از شرط وصف تعليق التزام و وفاى به عقد بر تحقق مشروط ( وصف ) در خارج است ؛ يعنى با وجود وصف در خارج ، مشروط له بايد به مقتضاى عقد وفا كند و در فرض عدم وجود آن ، براى وى خيار تخلف شرط ( - - - ) خيار اشتراط ) ثابت مىشود و او بين التزام به مفاد عقد و ابطال آن مخيّر خواهد بود . 27 برخى ، شرط وصف را به توصيف برگردانده و خيار را به جهت تخلف وصف ثابت دانسته‌اند ، نه تخلف شرط . 28\r\nاما شرط نيتجه ، برخى آن را صحيح ندانسته و گفته‌اند : شرط ، مملوكِ مشروط له است و نتيجه نمىتواند مملوك واقع شود . بنابر اين ، شرط نتيجه باطل است و اثرى بر آن مترتب نمىشود . 29 در مقابل ، بسيارى از فقها شرط نتيجه را با دو شرط صحيح دانسته‌اند : يكى آنكه در اختيار مشروط عليه باشد ؛ به گونه‌اى كه حتى در فرض عدم شرط نيز بتواند آن را ايجاد كند ، و ديگر آنكه در تحقق آن سبب و لفظ خاصى شرط نباشد ، مانند وصايت و وكالت ؛ اما اگر در تحقق نتيجه سبب و لفظ خاصى شرط باشد ، مانند نكاح و طلاق ، شرط چنين نتيجه‌اى - به دليل مخالف بودن با كتاب و سنّت - باطل است و اثرى بر آن مترتب نمىگردد و وفا به آن واجب نخواهد بود ؛ بر خلاف قسم نخست كه وفا به آن - به معناى ترتب آثار آن - بر مشروط عليه واجب است . 30\r\nاما شرط فعل ، هرچند شكى در صحّت آن نيست ، ليكن از چند جهت محل بحث واقع شده است : نخست ، از جهت حكم تكليفى كه آيا وفا به شرط فعل ، واجب و تخلف از آن ، گناه و حرام است يا نه ؟ ظاهر مشهور ، وجوب وفا به شرط است و در نتيجه بر مشروط عليه واجب است آنچه شرط شده به جا آورد ؛\r\n\r\n","description":"","footnote":"","page_name":" 651 ","page_number":651},
  {"content":"\r\n\r\nليكن برخى ، وجوب تكليفى را نپذيرفته و گفته‌اند : تنها فايدهء شرط اين است كه معامله را در معرض زوال قرار مىدهد ؛ بدين معنا كه با عدم وفاى مشروط عليه به شرط ، مشروط له مىتواند عقد را باطل كند . 31\r\nدوم ؛ بنابر قول وجوب وفا به شرط ، آيا با امتناع مشروط عليه از آن ، وى بر وفا به شرط اجبار مىشود يا نه ؟ گروهى قول نخست را برگزيده‌اند . 32 بلكه اين قول به مشهور نسبت داده شده است . 33 در مقابل ، برخى در صورت امتناع ، تنها حق فسخ و ابطال عقد را براى مشروط له ثابت دانسته‌اند ، نه اجبار مشروط عليه را بر وفا به شرط . 34\r\nسوم ؛ بنابر قول به جواز اجبار ، آيا مشروط له با تمكّن از اجبار مشروط عليه بر وفا به شرط ، بين اجبار و فسخ عقد مخيّر است يا تنها در صورت عدم تمكن از اجبار ، مجاز به فسخ عقد مىباشد ؟ مسئله محل اختلاف است . 35 قول دوم به مشهور نسبت داده شده است . 36\r\nچهارم ؛ در صورت عدم امكان وفا به شرط آيا مشروط له مىتواند در ازاى شرط مفقود ، از مشروط عليه مطالبهء ارش ( - - - ) ارش ) كند ؟ از ديدگاه مشهور ، براى مشروط له تنها حق فسخ عقد يا امضاى آن بدون گرفتن ارش ثابت است . بنابر اين ، مشروط له نمىتواند در ازاى شرط مطالبهء ارش كند ؛ خواه شرط ، ماليت و ارزش مادى داشته باشد يانه . 37 برخى ، قائل به ثبوت ارش شده‌اند ؛ بدين معنا كه مشروط له ميان فسخ عقد و امضاى آن با گرفتن ارش مخيّر است . 38\r\nساير احكام :\r\nالف . اختصاص وجوب وفا به عقد لازم : آيا وجوب وفا به شرط ، اختصاص به شرط ضمن عقد لازم دارد يا شامل شرط ضمن عقد جايز نيز مىشود ؟ گروهى وفا به شرط را مطلقا واجب دانسته‌اند ؛ خواه ضمن عقد لازم باشد يا ضمن عقد جايز ؛ با اين تفاوت كه فسخ و ابطال عقد جايز در هر زمان ، توسط هر يك از دو طرف عقد جايز است ، حتى اگر طرف مقابل راضى به آن نباشد . بنابر اين ، تا زمانى كه عقد فسخ نشده ، شرط ضمن آن ، واجب الوفا خواهد بود ؛\r\n\r\n","description":"","footnote":"","page_name":" 652 ","page_number":652},
  {"content":"\r\n\r\nليكن با فسخ عقد ، موضوعى براى شرط باقى نمىماند تا وفاى به آن واجب باشد . 39 قول مقابل آن ، عدم وجوب وفا به شرط ضمن عقد جايز است ؛ زيرا شرط ضمن عقد ، در لزوم و جواز تابع عقد است . بنابر اين ، شرط ضمن عقد جايز ، همچون خود عقدِ جايز ، حتى در صورت عدم فسخ عقد ، لازم الوفا نيست . اين قول به ظاهر مشهور نسبت داده شده ، بلكه بر آن ادعاى اجماع شده است ؛ 40 ليكن برخى گفته‌اند : ممكن است مراد اينان از عدم لزوم شرط ضمن عقد جايز ، جواز فسخ عقد و در نتيجه از بين رفتن موضوع شرط باشد - كه در قول نخست بدان اشاره شد - نه عدم وجوب وفا به شرط ، حتى با عدم فسخ عقد . 41\r\nب . اسقاط شرط : آيا شرط ضمن عقد قابل اسقاط است يا نه ؟ قابليت شرط براى اسقاط بستگى به نوع شرط دارد . در شرط نتيجه اسقاط معنا ندارد ؛ زيرا با تحقق عقد ، نتيجه نيز حاصل مىشود و شرطى باقى نمىماند تا اسقاط گردد . در شرط وصف نيز اسقاط خود وصف معنا ندارد ؛ زيرا وصف - همچون كتابت و بكارت - تحت قدرت و سلطنت مشروط له نيست تا او بتواند آن را ايجاد يا اسقاط كند ؛ ليكن از آنجا كه با تخلّف شرط وصف ، حق خيار براى مشروط له ثابت مىشود ، اين حق قابل اسقاط است . و در شرط فعل ، مانند دوختن ، فروختن و آزاد كردن ، اختلاف است كه اين نوع شرط آيا مطلقا قابل اسقاط است ؛ خواه از نظر عرف داراى ارزش مالى باشد ، مانند دوختن يا نباشد ، مانند فروختن و آزاد كردن ، يا در صورت داشتن ارزش مالى قابل اسقاط نيست ، هرچند قابل ابرا ( - - - ) ابراء ) است و در صورت نداشتن ارزش مالى قابل اسقاط است . 42\r\nج : توزيع عوض بر شرط : بنابر قول مشهور ، چيزى از عوض ( بهاى كالاى مورد معامله ) در مقابل شرط قرار نمىگيرد و بر آن توزيع نمىشود ؛ بلكه تمام عوض در ازاى مبيع ( كالاى مورد معامله ) پرداخت مىگردد و شرط تنها در ايجاد رغبت به خريد كالا و پرداخت پول بيشتر در ازاى آن تأثيرگذار است .\r\n\r\n","description":"","footnote":"","page_name":" 653 ","page_number":653},
  {"content":"\r\n\r\nچنان كه - بدون اختلاف - عوض بر همهء اجزاى كالاى معين در خارج توزيع مىشود و در نتيجه چنانچه پس از معامله معلوم شود كه كالا فاقد بعض اجزا است ، معامله نسبت به آن باطل و مقدار بهاى پرداختى در ازاى آن بازگردانده مىشود و خريدار نيز در اين صورت مىتواند معامله را فسخ كند . اما اگر چيزى كه جزء كالا است در معامله شرط شود ، مانند اينكه زمين را به شرط سه هكتار بودن بفروشد و سپس معلوم شود كمتر از آن مقدار بوده ، اختلاف شده كه آيا جانب شرط ترجيح داده مىشود - و در نتيجه بهاى پرداختى بر آن توزيع نمىشود و مشروط له ميان فسخ عقد و امضاى آن بدن كسر چيزى از بهاى پرداختى مخير است - يا جانب جزء و در نتيجه بهاى پرداختى بر آن توزيع مىگردد و مشروط له ميان فسخ عقد و امضاى آن با كسر مقدار پرداختى از عوض در ازاى جزء مفقود مخيّر است . اكثر فقها قائل به قول دوم‌اند . 43 برخى ، قول نخست را برگزيده‌اند . 44\r\n2 . شرط فاسد\r\nسرايت فساد شرط به عقد : شرط فاسد شرطى را گويند كه شرايط صحّت شرط را نداشته باشد . بر شرط فاسد اثرى مترتب نمىگردد ، ليكن آيا وجود آن ضمن عقد موجب بطلان عقد نيز مىشود يا نه ؟ فساد شرط گاه موجب اختلال در عقد و فقدان شرطى از شرايط آن مىشود ، مانند شرط مجهول كه موجب غرر در اصل معامله مىگردد و گاه موجب انطباق عنوانى كه بر اثر آن از معامله سلب مشروعيت مىشود ، مانند شرط شراب درست كردن در معاملهء انگور و يا بت ساختن در معاملهء چوب كه موجب مىگردد معامله مصداق اكل مال به باطل شده و از مشروعيت بيفتد .\r\nدر هر دو صورت ، شك و بحثى در بطلان عقد به فساد چنين شرطى نيست ؛ ليكن بحث در صورتى است كه عقد ، همهء شرايط صحّت را داشته باشد و تنها مشكل آن فساد شرط باشد . در اين صورت آيا فساد شرط به عقد سرايت مىكند و موجب فساد آن مىگردد يا نه ؟\r\n\r\n","description":"","footnote":"","page_name":" 654 ","page_number":654},
  {"content":"\r\n\r\nمسئله اختلافى است . 45 قول نخست به مشهور متأخران ، 46 بلكه اكثر فقها 47 نسبت داده شده است . برخى نيز در مسئله توقف كرده‌اند . 48\r\nترتب خيار بر فساد شرط : بنابر قول به صحّت عقد با فساد شرط ، آيا در صورت جهل مشروط له به فساد شرط ، حق خيار براى وى ثابت مىشود و در نتيجه مىتواند عقد را فسخ كند يا نه ؟ مسئله محل اختلاف است . برخى قول دوم 49 و گروهى قول نخست 50 را برگزيده‌اند . برخى نيز ميان شرط فعل و نتيجه و ميان شرط وصف تفصيل داده و خيار را تنها در صورت فساد شرط فعل و نتيجه ثابت دانسته‌اند . 51\r\nعدم صحّت عقد با اسقاط شرط : بنابر قول سرايت فساد شرط به عقد و بطلان عقد به سبب آن ، آيا اسقاط شرط فاسد از جانب مشروط له ، موجب صحّت عقد مىشود يا نه ؟ مراد از اسقاط شرط معناى معروف اسقاط نيست ؛ زيرا بر شرط فاسد اثرى مترتب نيست تا قابل اسقاط باشد ؛ بلكه مراد رضايت مشروط له به عقد بدون شرط فاسد است . 52 گروهى به عدم صحّت عقد با اسقاط شرط فاسد تصريح كرده 53 و برخى درمسئله ترديد و توقف نموده‌اند . 54\r\n1 . كتاب البيع ( امام خمينى ) 5 / 307 - 308 ؛ الشروط او الإلتزامات التبعية فى العقود 1 / 44 - 46 * 2 . كتاب المكاسب 6 / 15 - 19 * 3 . 19 - 20 * 4 . حاشية المكاسب ( يزدى ) 2 / 109 ؛ كتاب البيع ( امام خمينى ) 5 / 231 - 233 ؛ مصباح الفقاهة 7 / 309 * 5 . حاشية المكاسب ( ايروانى ) 2 / 61 * 6 . منية الطالب 3 / 193 * 7 . كتاب المكاسب 6 / 20 - 21 * 8 . مصباح الفقاهة 7 / 309 * 9 . حاشية المكاسب ( آخوند ) / 237 * 10 . كتاب المكاسب 6 / 21 - 25 ؛ حاشية المكاسب ( آخوند ) / 238 ؛ حاشية المكاسب ( يزدى ) 2 / 109 ؛ حاشية المكاسب ( ايروانى ) 2 / 62 ؛ الخيارات ( اراكى ) / 447 ؛ كتاب البيع ( امام خمينى ) 5 / 242 - 244 ؛ الشروط او الإلتزامات التبعية فى العقود 1 / 108 * 11 . كتاب المكاسب 6 / 26 - 27 * 12 . حاشية المكاسب ( يزدى ) 2 / 109 - 110 * 13 . العناوين 2 / 295 - 296 * 14 . عوائد الأيام / 145 - 146 * 15 . مصباح الفقاهة 7 / 315 - 328 * 16 . الشروط او الإلتزامات التبعية فى العقود 1 / 140 - 141 * 17 . حاشية المكاسب ( ايروانى ) 2 / 64 ؛ حاشية كتاب المكاسب ( اصفهانى ) 5 / 153 - 155 * 18 . كتاب المكاسب 6 / 51 - 53 ؛ حاشية المكاسب ( يزدى ) 2 / 116 ؛ نهاية المقال / 158 - 159 ؛ حاشية المكاسب ( ايروانى ) 2 / 65 ؛ منية الطالب 3 / 225 - 227 * 19 . كتاب المكاسب 6 / 53 * 20 . حاشية المكاسب ( ايروانى ) 2 / 65 ؛ الشروط او الإلتزامات التبعية فى العقود 1 / 162 - 163 * 21 . تذكرة الفقهاء 10 / 251 * 22 . حاشية المكاسب ( آخوند ) / 243 ؛ نهاية المقال / 159 * 23 . رياض المسائل 10 / 291 - 292 ؛ كتاب المكاسب 6 / 54 - 57 ؛ منية الطالب 3 / 231 - 235 ؛ القواعد الفقهية ( بجنوردى ) 3 / 286 - 290 *\r\n\r\n","description":"","footnote":"","page_name":" 655 ","page_number":655},
  {"content":"\r\n\r\n24 . جواهرالكلام 23 / 198 ؛ حاشية المكاسب ( يزدى ) 2 / 118 ؛ حاشية كتاب المكاسب ( اصفهانى ) 5 / 169 - 170 ؛ مصباح الفقاهة 7 / 351 - 356 ؛ مهذب الأحكام 17 / 225 * 25 . كتاب المكاسب 6 / 57 - 58 ؛ حاشية المكاسب ( يزدى ) 2 / 119 ؛ حاشية كتاب المكاسب ( اصفهانى ) 5 / 173 - 175 ؛ مصباح الفقاهة 7 / 356 - 359 ؛ الخيارات ( اراكى ) / 491 - 492 * 26 . كتاب المكاسب 6 / 59 * 27 . مستند العروة ( الإجارة ) / 92 ؛ الشروط او الإلتزامات التبعية فى العقود 1 / 180 - 182 * 28 . حاشية كتاب المكاسب ( اصفهانى ) 5 / 176 * 29 . مستمسك العروة 12 / 71 * 30 . كتاب المكاسب 6 / 59 - 61 ؛ مستند العروة ( الإجارة ) / 230 ؛ مهذب الأحكام 17 / 220 ؛ الخيارات ( اراكى ) / 495 - 496 ؛ إرشاد الطالب 4 / 422 ؛ تفصيل الشريعة ( الإجارة ) / 592 - 593 * 31 . مفتاح الكرامة 9 / 737 - 738 ؛ كتاب المكاسب 6 / 62 - 63 * 32 . جامع المقاصد 4 / 422 - 423 ؛ مسالك الأفهام 3 / 274 ؛ كتاب المكاسب 6 / 70 ؛ جواهر الكلام 23 / 218 * 33 . شرح خيارات اللمعة / 250 ؛ مشارق‌الأحكام / 92 * 34 . المبسوط 2 / 151 ؛ تحرير الأحكام 2 / 355 * 35 . كتاب المكاسب 6 / 71 - 72 ؛ الشروط او الإلتزامات التبعية فى العقود 1 / 219 * 36 . شرح خيارات اللمعة / 250 * 37 . كتاب المكاسب 6 / 73 - 75 ؛ حاشية المكاسب ( يزدى ) 2 / 130 ؛ منية الطالب 3 / 252 ؛ الشروط او الإلتزامات التبعية فى العقود 1 / 240 * 38 . حاشية المكاسب ( يزدى ) 2 / 130 * 39 . 10 - 11 ؛ كتاب البيع ( امام خمينى ) 5 / 330 ؛ مصباح الفقاهة 6 / 125 ؛ إرشاد الطالب 4 / 433 * 40 . الرسائل الفشاركية / 452 ؛ العروة الوثقى [ تكملة 
  ] 2 / 122 * 41 . حاشية المكاسب ( يزدى ) 2 / 11 * 42 . كتاب المكاسب 6 / 79 ؛ حاشية كتاب المكاسب ( اصفهانى ) 5 / 205 ؛ القواعد الفقهية ( بجنوردى ) 3 / 311 - 313 ؛ مصباح الفقاهة 7 / 382 ؛ كتاب البيع ( امام خمينى ) 5 / 350 ؛ الخيارات ( اراكى ) / 515 ؛ الشروط او الإلتزامات التبعية فى العقود 1 / 250 - 257 * 43 . غاية المرام 2 / 68 ؛ كتاب المكاسب 6 / 81 - 84 ؛ منية الطالب 3 / 267 - 270 ؛ نهاية المقال / 176 ؛ حاشية كتاب المكاسب ( اصفهانى ) 5 / 207 * 44 . قواعد الأحكام 2 / 92 - 93 ؛ ايضاح الفوائد 1 / 517 ؛ مسالك الأفهام 3 / 279 - 280 ؛ جامع المقاصد 4 / 428 و 430 * 45 . جواهر الكلام 23 / 211 - 212 ؛ كتاب المكاسب 6 / 89 - 91 * 46 . شرح خيارات اللمعة / 234 - 235 * 47 . العناوين 2 / 362 * 48 . كتاب المكاسب 6 / 100 ؛ شرائع الإسلام 2 / 288 ؛ التنقيح الرائع 2 / 73 - 74 * 49 . كتاب المكاسب 6 / 101 * 50 . حاشية المكاسب ( يزدى ) 2 / 140 ؛ منية الطالب 3 / 280 ؛ حاشية كتاب المكاسب ( اصفهانى ) 5 / 228 - 229 ؛ مصباح الفقاهة 7 / 400 - 403 * 51 . كتاب البيع ( امام خمينى ) 5 / 369 * 52 . القواعد الفقهية ( بجنوردى ) 4 / 215 * 53 . كتاب المكاسب 6 / 102 ؛ القواعد الفقهية ( بجنوردى ) 4 / 215 - 217 ؛ مصباح الفقاهة 7 / 404 * 54 . تذكرة الفقهاء 10 / 255 .\r\n\r\nشرط ضمنى - - - ) شرط ارتكازى\r\n\r\nشرط عقلى\r\n\r\nشرط عقلى آنچه از نظر عقل ، فعل بدون آن تحقق نمىيابد .\r\nشرط عقلى در برابر شرط شرعى ( - - - ) شرط شرعى ) عبارت است از آنچه كه\r\n\r\n","description":"","footnote":"","page_name":" 656 ","page_number":656},
  {"content":"\r\n\r\nاز نظر عقلى تحقق فعل منوط به آن است و عقل بدون يارى جستن از شرع ، آن را درك مىكند ، مانند توقف حج بر پيمودن مسافتى از راه . 1\r\n1 . أصول الفقه 1 / 245 .\r\n\r\nشرط علمى - - - ) شرط ذُكرى\r\n\r\nشرط غايت - - - ) شرط نتيجه\r\n\r\nشرط فاسد\r\n\r\nشرط فاسد شرط فاقد شرايط صحّت ( - - - ) شرط ضمن عقد ) .\r\n\r\nشرط فاسد ؛ قاعده - - - ) قاعدهء شرط فاسد\r\n\r\nشرط فعل\r\n\r\nشرط فعل شرط انجام دادن كارى ضمن عقد ، مانند شرط دوختن لباس ( - - - ) شرطضمن عقد ) .\r\n\r\nشرط فقهى\r\n\r\nشرط فقهى التزام در التزام .\r\nشرط فقهى مقابل شرط اصولى ( - - - ) شرط اصولى ) عبارت است از ملتزم شدن به چيزى ضمن التزامى ديگر ؛ يعنى عقد . به عبارت ديگر ، شرط فقهى عبارت است از التزام ضمن عقد 1 ( - - - ) شرط ضمن عقد ) .\r\n( - - - ) شرط )\r\n1 . حاشية كتاب المكاسب ( اصفهانى ) 5 / 28 .\r\n\r\nشرط متأخر\r\n\r\nشرط متأخر مقابل شرط متقدم و مقارن .\r\nبه شرطى كه از نظر زمانى متأخر از مشروط باشد ، شرط متأخر گويند . مقابل آن شرط متقدم و مقارن قرار دارد كه به ترتيب به شرط مقدم بر مشروط و هم زمان با آن از نظر زمانى اطلاق مىگردد . از آن در اصول فقه سخن گفته‌اند .\r\nدر امكان و وقوع شرط مقارن شكى نيست ؛ بر خلاف شرط متأخر و متقدم كه مورد اشكال واقع شده‌اند ؛ بدين گونه كه شرط از اجزاء علت تامه است و همهء اجزاء علت تامه بايد هم زمان با معلول باشد . بنابر اين ، مقدم و يا مؤخر بودن شرط از مشروط صحيح نيست . در كتب اصولى از اين اشكال پاسخهاى متعددى داده شده است . 1\r\n( - - - ) شرط )\r\n\r\n","description":"","footnote":"","page_name":" 657 ","page_number":657},
  {"content":"\r\n\r\n1 . محاضرات فى اصول الفقه 2 / 309 - 324 ؛ المباحث الأصولية 4 / 15 - 51 .\r\n\r\nشرط متقدم - - - ) شرط متأخر\r\n\r\nشرط مجهول - - - ) شرط ضمن عقد\r\n\r\nشرط مخالف كتاب و سنّت - - - ) شرط ضمن‌عقد\r\n\r\nشرط مخالف مقتضاى عقد - - - ) شرط ضمن‌عقد\r\n\r\nشرط مقارن - - - ) شرط متأخر\r\n\r\nشرط نتيجه\r\n\r\nشرط نتيجه [ شرط غايت 
  ] شرط كردن‌نتيجهء مترتب بر سبب در ضمن عقد ، مانندشرط ملكيت كتابى براى يكى از دو طرف‌عقد ضمن معاملهء خانه‌اى ( - - - ) شرط ضمن‌عقد ) .\r\n\r\nشرط واجب\r\n\r\nشرط واجب مقابل شرط وجوب .\r\nشرط به لحاظ متعلّق به شرط وجوب يا حكم و شرط واجب يا وجود تقسيم مىشود . شرط واجب عبارت است از آنچه كه در كيفيت امتثال تكليف پس از تحقق شرط وجوب آن نقش دارد ( - - - ) شرط وجوب ) ، مانند سفر كردن جهت اداى مناسك حج پس از حصول استطاعت ( - - - ) استطاعت ) كه شرط وجوب حج است .\r\nتفاوت دو نوع شرط ياد شده آن است كه در شرط واجب ، تحصيل آن پس از تحقق شرط وجوب آن ، واجب است ؛ زيرا واجب بدون تحقق شرط آن ، در خارج تحقق نمىيابد و آنچه كه تحقق و تماميت واجب در خارج بسته به آن است ، تحصيل آن واجب خواهد بود ؛ ليكن در شرط وجوب ، تحصيل آن بر مكلّف واجب نيست . 1\r\nآيا وجوبِ شرط واجب ، صرفاً عقلى است يا علاوه بر عقلى ، شرعى نيز مىباشد ؟ مسئله اختلافى است . 2\r\nشرط واجب به لحاظ دخالت علم در متعلّق آن به شرط ذُكرى [ شرط علمى 
  ] و شرط واقعى تقسيم مىشود . مراد از شرط ذكرى آن است كه واقع صرف نظر از علم و جهلِ به آن شرط نيست ، بلكه با قيد علم و آگاهى به آن شرط است . بنابر اين ،\r\n\r\n","description":"","footnote":"","page_name":" 658 ","page_number":658},
  {"content":"\r\n\r\nدر شرط ذكرى ، آگاهى و التفات داشتن موضوعيت دارد ، مانند ترتيب بين نماز ظهر و عصر كه شرط ذكرى است ؛ از اين رو ، چنانچه كسى از روى سهو ، نماز عصر را پيش از نماز ظهر بخواند ، نماز صحيح است و نياز به اعاده ندارد . 3 و نيز شرط اباحه ( غصبى نبودن ) آب براى وضو و مكان براى نماز . بنابر اين ، با جهل به غصبى بودن و حرمت آن ، وضو و نماز باطل نخواهد بود . 4\r\nمقابل شرط ذكرى ، شرط واقعى قرار دارد كه واقع ، قطع نظر از علم و جهل به آن ، شرط است ، مانند شرط مطلق و پاك بودن آب براى وضو ؛ از اين رو ، وضو گرفتن با آب مضاف يا نجس مطلقا باطل است ؛ هرچند وضو گيرنده جاهل به مضاف يا نجس بودن آن باشد . 5\r\n( - - - ) شرط )\r\n1 . فقه الإمام جعفرالصادق 1 / 180 * 2 . مستند العروة ( الصوم ) 2 / 379 ؛ مدارك العروة 23 / 19 ؛ أصول الإستنباط / 89 - 90 * 3 . العروة الوثقى 2 / 282 - 284 * 4 و 5 . التنقيح ( الطهارة ) 4 / 367 - 368 .\r\n\r\nشرط واقعى\r\n\r\nشرط واقعى شرطى كه علم و جهل در آن دخالتى ندارد و واقع ، قطع نظر از علم و جهل شرط مىباشد ( - - - ) شرط واجب ) .\r\n\r\nشرط وجوب\r\n\r\nشرط وجوب مقابل شرط واجب .\r\nشرط به لحاظ متعلّق به شرط وجوب و شرط واجب ( - - - ) شرط واجب ) تقسيم مىشود . شرط وجوب شرطى است كه در پيدايى مصلحت در متعلّقِ وجوب نقش دارد ؛ به گونه‌اى كه با نبود آن متعلّق فاقد مصلحت است و در نتيجه واجب نخواهد بود ، مانند استطاعت ( - - - ) استطاعت ) نسبت به حج . بر خلاف شرط واجب كه در تحقق مصلحت در خارج و كيفيت امتثال نقش دارد ، مانند پيمودن راه براى اداى مناسك حج يا طهارت نسبت به نماز .\r\nشرط وجوب يا از شرايط عمومى همهء تكاليف است ، مانند بلوغ و عقل و يا خصوص بعضى تكاليف ، همچون استطاعت كه شرط وجوب حج است . 1\r\nتفاوت شرط وجوب با شرط واجب در اين است كه در اول تحصيل شرط بر مكلّف واجب نيست . بنابر اين ، بر مكلّف واجب نيست در پى تحقق استطاعت برآيد ؛\r\n\r\n","description":"","footnote":"","page_name":" 659 ","page_number":659},
  {"content":"\r\n\r\nليكن در دوم تحصيل آن بر مكلّف واجب است . از اين رو ، بر او سفر كردن براى اداى مناسك حج و نيز طهارت براى به جا آوردن نماز واجب است . 2\r\n( - - - ) شرط )\r\n1 . مستمسك العروة 1 / 419 ؛ المعالم المأثورة 2 / 306 * 2 . مستمسك العروة 10 / 289 .\r\n\r\nشرط وجود - - - ) شرط واجب\r\n\r\nشرطيّت\r\n\r\nشرطيّت از احكام وضعى .\r\nشرطيت همچون جزئيت حكمى وضعى است ؛ بلكه برخى ، احكام وضعى ( - - - ) حكم وضعى ) را منحصر در سه چيز دانسته‌اند كه يكى از آنها شرطيت است .\r\n( - - - ) شرط )\r\n\r\nشرطين فى بيع - - - ) بيعين فى بيع\r\n\r\nشرعيّات\r\n\r\nشرعيّات احكام شرعى .\r\nشرعيات مقابل « عقليات » و « عاديات » عبارت است از احكام شرعىاى كه شارع مقدس بدانها حكم كرده است . از عنوان ياد شده در اصول فقه و نيز به مناسبت در ابواب مختلف فقه سخن رفته است .\r\nمنبع استنباط : شرعيات از بيان شارع مقدس ؛ اعم از كتاب خدا و سنّت ( - - - ) سنّت ) به دست مىآيد . ضمن آنكه از راه اجماع و اتفاق همهء فقها بر حكمى كه كاشف از قول معصوم عليه السّلام باشد ، همچنين از راه عقل از باب ملازمه بين حكم عقل و شرع نيز تحصيل و استنباط مىشود ( - - - ) ادلهء اربع ) .\r\nظنّ در شرعيات : از ويژگيهاى شرعيّات ، حجيت ظنّ در آنها است ؛ بدين معنا كه در موارد عدم امكان دستيابى به احكام شرعى از راه علم ، ظن جايگزين آن مىشود و از راه ظن ، تحصيل آن امكان پذير خواهد بود . البته نه هر ظنى ، بلكه ظنّ خاص كه پشتوانهء آن دليل قطعى است ، مانند خبر فرد موثّق ( - - - ) خبر واحد ) مگر بنابر قول به انسداد ( - - - ) انسداد ) كه در صورت تمام بودن ادلهء آن ، تحصيل حكم شرعى از راه هر ظنى - جز آنچه كه نهى خاص دارد ، مانند قياس ( - - - ) قياس ) - جايز است . 1\r\n\r\n","description":"","footnote":"","page_name":" 660 ","page_number":660},
  {"content":"\r\n\r\nعلم در شرعيّات : در تحصيل شرعيات علم عقلى لازم نيست ؛ بلكه به تصريح برخى ، علم عادى كفايت مىكند . مراد از علم عادى ، اطمينان است كه نوع مردم به احتمال خلاف آن اعتنايى نمىكنند ، بلكه آن را نمىبينند . 2\r\n1 . جواهرالكلام 12 / 365 ؛ فقه الشيعة 2 / 59 - 60 * 2 . عوائد الأيام / 436 .\r\n\r\nشرف\r\n\r\nشرف بزرگوارى و بلند مرتبگى .\r\nشرف در اصل به معناى بلندى و مكان بلند است ؛ از اين رو ، به جهت تشبيه بلندى معنوى به بلندى مكانى ، به فردِ بلند مرتبه و بزرگوار ، شريف اطلاق شده است . 1 شريف از صفات خداوند متعال است ؛ زيرا همهء علوّ و بلندمرتبگى از آن او است و او بلند مرتبه ترين است ؛ چنان كه در مرحلهء بعد صفت اولياى او مىباشد . 2\r\nصفت شريف به كسى كه داراى مال و ثروت است يا نزد مردم موقعيت و منزلت ممتاز اجتماعى دارد اطلاق مىشود ( - - - ) اشراف ) . بنابر اين ، شريف هم به كسى كه از شرف الهى و آخرتى برخوردار است اطلاق مىگردد ( - - - ) اهل فضل ) و هم به كسى كه داراى شرف دنيوى است . از سوى ديگر ، عنوان شريف گاه صفت زمان واقع مىشود ، گاه مكان و گاهى كلام . از احكام مرتبط با آن در بابهاى بسيارى ، نظير طهارت ، صلات ، حج ، زكات ، وكالت ، نكاح و قضاء سخن گفته‌اند .\r\nحكم : بر هريك از شخص و زمان و مكان به لحاظ اتصاف به شرف احكامى به شرح ذيل مترتب است .\r\n1 . شخص شريف : به قول مشهور ، دوبار نمازگزاردن بر يك جنازه مكروه است ؛ ليكن به تصريح گروهى ، تكرار نماز بر ميّتِ داراى فضل و شرف آخرتى كراهت ندارد . 3\r\nتزيين قبر ، ساختن بنا بر قبر و نيز تجديد بناى آن مكروه است ، مگر قبور اهل فضل و شرف اخروى . 4\r\nبه فقيرى كه به جهت شرافتش خانه و خدمتكار دارد ، زكات داده مىشود . 5\r\nگرامى داشتن انسان كريم و شريف مستحب است . 6\r\n\r\n","description":"","footnote":"","page_name":" 661 ","page_number":661},
  {"content":"\r\n\r\nشرط وجوب حج استطاعت است . در تحقق استطاعت امورى ، از جمله داشتن مركب دخيل است . مركب بايد به لحاظ توانايى و ناتوانى حج گزار مناسب باشد . در اينكه به لحاظ برخوردارى وى از شرافت و عدم آن نيز بايد مناسب وى باشد يا نه ، اختلاف است . 7\r\nمستحب است افراد شريف در منازعات براى خود وكيل بگيرند . 8\r\nبر شوهر واجب است براى زوجه‌اى كه به اقتضاى شرافت و موقعيت خانوادگى و اجتماعى استحقاق داشتن خدمتكار دارد ، خدمتكار بگيرد . 9\r\n2 . زمان و مكان : برخى زمانها ، مانند روز جمعه ؛ اعياد غدير ، قربان ، و فطر ؛ ماه رمضان و ماه‌هاى حرام داراى شرافت و حرمتى ويژه اند ( - - - ) احترام ) ؛ چنان كه برخى مكانها ، همچون مشاهد مشرفه ( - - - ) مشاهد مشرفه ) ، حرم ( - - - ) حرم ) و مساجد ، بويژه مسجد الحرام از شرافت و حرمت ويژه‌اى برخوردارند . از اين رو ، در اين زمانها و مكانها اعمال خاصى وارد شده و ارتكاب گناه در اين زمانها و مكانها كيفر بيشتر و شديدترى دارد و در خصوص ماه‌هاى حرام ، مقدار ديه افزايش مىيابد .\r\nبه قول برخى ، وضو گرفتن و به قول برخى ديگر ، غسل كردن براى ورود به هر مكان شريف ، مستحب است . 10\r\nبه خاك سپردن ميّت در شريف‌ترين مكانها ، همچون مكّه و مدينه و مشاهد مشرفه مستحب است . 11\r\nخواندن شعر در برخى مكانها و زمانهاى شريف ، مانند مسجد ، روز جمعه و ماه رمضان مكروه است ، مگر اشعارى كه مفاد آنها حكمت ، موعظه ، مدح و مصيبت اهل بيت عليهم السّلام باشد . 12\r\nافضل آن است كه استخاره ( - - - ) استخاره ) در زمانها و مكانهاى شريف انجام گيرد . 13\r\nتغليظ در قسم بر حاكم مستحب است . تغليظ در قسم با قسم دادن در زمان يا مكان شريف تحقق مىيابد 14 ( - - - ) تغليظ ) .\r\nبنابر قول به وجوب احضار طرف دعوا به دادگاه ، از برخى قدما ، استثناى اهل شرف ، از اين حكم نقل شده است 15 ( - - - ) احضار ) .\r\n\r\n","description":"","footnote":"","page_name":" 662 ","page_number":662},
  {"content":"\r\n\r\n1 . مجمع البحرين ، واژهء « شرف » * 2 . الكافى ( كلينى ) 4 / 287 ؛ من لا يحضره الفقيه 2 / 615 ؛ بحار الأنوار 94 / 390 * 3 . جواهرالكلام 12 / 103 ؛ العروة الوثقى 2 / 107 ؛ مصباح الهدى 6 / 389 ؛ التنقيح ( الطهارة ) 9 / 135 - 138 * 4 . منهاج الصالحين ( خويى ) 1 / 89 * 5 . جواهرالكلام 15 / 318 * 6 . وسائل الشيعة 12 / 100 * 7 . معتمد العروة 1 / 87 ؛ مصباح الهدى 11 / 320 ؛ مستند الشيعة 11 / 32 * 8 . الروضة البهية 4 / 377 * 9 . جواهرالكلام 31 / 336 * 10 . 1 / 20 و 5 / 28 ؛ مستند الشيعة 3 / 337 - 338 * 11 . المبسوط 1 / 188 * 12 . مستند الشيعة 10 / 313 - 315 ؛ الحدائق الناضرة 13 / 162 - 164 * 13 . الحدائق الناضرة 10 / 531 ؛ جواهر الكلام 12 / 161 - 162 * 14 . مسالك الأفهام 13 / 477 * 15 . جواهر الكلام 40 / 134 .\r\n\r\nشرق\r\n\r\nشرق از جهات چهارگانه ، سمت طلوع خورشيد .\r\nعنوان ياد شده به مناسبت در باب طهارت به كار رفته است .\r\nتخلّى ( - - - ) تخلّى ) رو و پشت به قبله جايز نيست و به قول مشهور ، ترك آن با اندكى انحراف از قبله به راست و چپ محقق مىشود ؛ 1 ليكن از برخى قول به وجوب روكردن به سمت شرق يا غرب نقل شده است كه لازمهء آن حرمت تخلّى ما بين مشرق و مغرب است . البته مشهور امر رو به مغرب يا مشرق كردن هنگام تخلّى را - كه مفاد برخى روايات است - حمل بر استحباب كرده‌اند ؛ زيرا لازمهء رو و پشت نكردن به قبله در مناطق واقع در شمال مكه ، رو به مشرق يا مغرب كردن است . 2\r\n( - - - ) مشرق ) ( - - - ) جهت )\r\n1 . العروة الوثقى 1 / 313 ؛ التنقيح ( الطهارة ) 3 / 380 * 2 . الحدائق الناضرة 2 / 41 - 42 ؛ مدارك الأحكام 1 / 160 ؛ جواهر الكلام 2 / 10 و 64 .\r\n\r\nشرقاء\r\n\r\nشَرقاء حيوان هر دو گوش شكافته .\r\nعنوان ياد شده به مناسبت در باب حج به كار رفته است .\r\nدر حج ، قربانى كردن حيوانى كه هر دو گوشش شكافته شده ، در صورتى كه چيزى از آن بريده نشده باشد ، كفايت مىكند ؛ 1 ليكن به تصريح برخى مكروه است . 2\r\n( - - - ) قربانى )\r\n1 . تذكرة الفقهاء 8 / 262 ؛ جواهر الكلام 19 / 143 * 2 . الوسيلة / 185 ؛ الجامع للشرائع / 212 .\r\n\r\nشِرك - - - ) كفر\r\n\r\n","description":"","footnote":"","page_name":" 663 ","page_number":663},
  {"content":"\r\n\r\n\r\nشركت\r\n\r\nشركت اجتماع حقوق چند مالك در يك‌چيز به گونهء اشاعه .\r\nشركت در لغت به كسر « ش » و سكون « ر » و نيز فتح « ش » و كسر « ر » ضبط شده است . 1\r\nبرخى ، بر تعريف ياد شده از شركت اين جمله را افزوده‌اند : « يا استحقاق دو يا چند نفر نسبت به چيزى به نحو اشاعه » . 2 افزودن اين جمله بدين جهت است كه تعريف ، شامل مشاركت دو يا چند نفر در حقى همچون قصاص ، خيار و شفعه نيز گردد ؛ زيرا تعريف ذكر شده در شناسه شامل آن نمىشود ؛ چون در حقوق ياد شده ملك حقيقى وجود ندارد ؛ در نتيجه مالكى نيز در ميان نخواهد بود . 3\r\nتعريف ياد شده - كه منطبق با معناى لغوى و عرفى شركت مىباشد - تنها تعريف گروهى از فقها از شركت است . 4 ليكن گروهى ديگر از آنان ، تعريفى ديگر نيز براى شركت ذكر كرده و از آن به شركت عقدى يا اكتسابى و يا تجارت تعبير نموده‌اند . كاربرد اين تعريف جايى است كه چند نفر بخواهند مالى مشترك را رأس المال ( سرمايه ) قرارداده و با آن تجارت كنند . بنابر اين ، شركت عقدى عبارت است از قرار داد ميان دو يا چند نفر بر معامله و تجارت با مال مشترك ، يا عقدى كه ثمرهء آن جواز تصرف مالكان در مال مشترك و تجارت با آن است . 5\r\nبرخى گفته‌اند : عدم تعرض فقها نسبت به تعريف دوم به جهت وضوح مقصود آنان بوده است ؛ زيرا غرض از شركت در بيشتر مواقع ، مشاركت افراد در سرمايه و تجارت با آن با هدف سود آورى است . 6 البته برخى ، شركت به معناى دوم را از اصل منكر شده‌اند . 7 شركت ، عنوان بابى مستقل در فقه است كه از احكام آن به تفصيل در اين باب سخن رفته است .\r\nشركت به معناى نخست :\r\nمتعلق شركت : متعلق شركت يا عين است ، مانند اينكه دو نفر باهم خانه‌اى را بخرند ، يا منفعت ، مانند اينكه دو نفر يا بيشتر خانه‌اى را اجاره كنند و يا حق ، مانند مشاركت دو نفر يا بيشتر در حق قصاص يا خيار يا تحجير 8 ( - - - ) تحجير ) .\r\n\r\n","description":"","footnote":"","page_name":" 664 ","page_number":664},
  {"content":"\r\n\r\nاسباب شركت : شركت به اسباب زير تحقق مىيابد .\r\n1 . ارث : بدين گونه كه دو نفر يا بيشتر ، مال يا منفعت و يا حقى همچون حق خيار را از كسى به ارث ببرند ( - - - ) ارث ) .\r\n2 . عقد : مراد از عقد ، غير عقد شركت است ، مانند اينكه دو نفر با هم خانه‌اى را بخرند يا آن را اجاره كنند يا بر حقى همچون حق تحجير مصالحه نمايند .\r\n3 . امتزاج : مراد ، آميختگى دو مال با هم است ؛ به گونه‌اى كه قابل تشخيص و تفكيك نباشد .\r\n4 . حيازت و احيا : حيازت ؛ يعنى اينكه دو يا چند نفر باهم به چيزى دست يابند ، مثلا براى گرفتن ماهى از دريا تورى به آب اندازند و احيا ؛ يعنى اينكه آنان با هم زمين مواتى را آباد يا چاهى را حفر كنند . 9\r\nتقسيمات شركت : شركت به لحاظهاى مختلف داراى تقسيمات زير است .\r\n1 . شركت قهرى واختيارى : مورد شركت قهرى جايى است كه سبب شركت اختيارى نباشد ، مانند ارث ، يا آميخته شدن دو مال بدون اختيار شركا . شركت اختيارى در جايى است كه شركت اختيارى باشد ، مانند حيازت و عقد .\r\n2 . شركت واقعى و ظاهرى : برخى اين تقسيم را براى شركت ذكر كرده و گفته‌اند : شركت واقعى ، شركتى است كه توأم با اختيار و قصد شركت باشد و شركت ظاهرى ، شركتى است كه آميختگى دو مال در آن به صورت قهرى و يا اختيارى ، ليكن بدون قصد شركت تحقق يافته باشد . بر شركت ظاهرى به حكم شارع آثار شركت واقعى و احكام آن مترتب مىگردد ، هرچند در واقع شركتى تحقق نيافته است . البته برخى فقها شركت ظاهرى را نپذيرفته و شركت در موارد قهرى يا اختيارى بدون قصد شركت را شركت واقعى دانسته‌اند . 10 تقسيم شركت به ظاهرى و واقعى در كلام برخى آمده است و بيشتر فقها متعرض آن نشده‌اند . 11\r\nاحكام شركت : با تحقق شركت به يكى از اسباب ياد شده ، هيچ يك از شركا نمىتواند بدون اجازهء بقيه در مال مشترك تصرف كند . با اجازهء يكى از دو شريك به ديگرى ، وى حق تصرف پيدا مىكند ؛\r\n\r\n","description":"","footnote":"","page_name":" 665 ","page_number":665},
  {"content":"\r\n\r\nليكن خود اجازه دهنده حق تصرف ندارد ، مگر آنكه شريك وى نيز به او اجازه تصرف دهد .\r\nچگونگى و گسترهء تصرف بستگى به نحوهء اذن دارد . بنابر اين ، با اجازهء نوعى خاص از تصرف ، همچون سكونت در خانه يا زمانى خاص از آن ، مانند سكونت در ماه رمضان ، يا شرطى ويژه از قبيل سكونت همراه با زيد ، تعدى از آن جايز نيست . 12\r\nتقسيم مال مشترك : مراد از تقسيم جدا كردن هريك از شركا سهم خود را از ديگران پس از تحقق شركت است . هركدام از شركا مىتواند از ساير شركا تقسيم مال مشترك را مطالبه كند و آنان نمىتوانند از آن خوددارى نمايند و در صورت خوددارى حاكم شرع ، امتناع كننده را بر پذيرش قسمت وادار مىكند ، مگر در صورتى كه تقسيم زيان آور باشد . 13\r\nدر تقسيم اموال مشترك ، ابتدا بايد سهام شركا به يكى از سه صورت ذيل تعديل شود :\r\nالف . به گونهء افراز : به معناى تعديل سهام بر حسب كميّت و تجزيه آن به كيل ، وزن ، مساحت و يا شمارش . اموالى مشمول اين نوع تقسيم مىشوند كه شكل و صفت واحدى داشته باشند كه از آنها به مثلى ( - - - ) مثلى ) تعبير مىشود ، مانند حبوبات ، شير ، ميوه‌ها و پارچه .\r\nب . به گونهء تعديل : به معناى تعديل بر حسب قيمت و ارزش مادى اموال مشترك . اين نوع تعديل در اموالى جريان دارد كه قيمى اند ( - - - ) قيمى ) ، نه مثلى ، مانند جانواران و درختان . بنابر اين ، دو فردى كه در سه رأس گوسفند با هم شريك‌اند ، اگر قيمت يكى از گوسفندان برابر با دو گوسفند باشد ، آن گوسفند يك سهم و دو گوسفند ديگر نيز يك سهم قرار داده مىشوند .\r\nج . به گونهء رد : به معناى تعديل به ضميمهء مالى بيرون از اموال مشترك به سهام ، مانند اينكه دو تا خودرو با ارزش هشت و چهار ميليون بين دو نفر مشترك باشد كه در اين جا دو خودرو بدين گونه تقسيم مىشوند كه هر كدام از دو شريك ، يكى را برمىدارد ؛ ليكن آن كه خودروى گران بها را برداشته بايد مبلغ دو ميليون به ديگرى بدهد 14 ( - - - ) قسمت ) .\r\n\r\n","description":"","footnote":"","page_name":" 666 ","page_number":666},
  {"content":"\r\n\r\nشركت به معناى دوم ( شركت عقدى ؛ اكتسابى ) :\r\nمتعلق شركت : شركت عقدى تنها در مال صحيح است كه از آن به شركت « عنان » تعبير مىشود . وجه اين نام گذارى آن است كه هر دو شريك در تصرف همچون دو طرف عنان اسب ، برابرند . بنابر اين ، شركت عقدى در غير مال صحيح نيست . اين نوع شركت بر سه قسم است .\r\nالف . شركت ابدان [ / شركت اعمال 
  ] كه عبارت است از عقد واقع بين دو يا چند نفر مبنى بر اشتراك آنان در دستمزد يكديگر . بدين گونه كه بنابگذارند همگى در مزد دريافتى در ازاى كار شريك باشند ( - - - ) شركت ابدان ) .\r\nب . شركت وجوه ؛ كه عبارت است از عقد واقع بين دو يا چند نفر اعتبار دارِ بى سرمايه مبنى بر اينكه هر كدام با استفاده از اعتبار خود كالايى را نسيه بخرد و همه در آن شريك باشند و با فروش آن ، سود حاصل را ميان خود تقسيم كنند . تعريفهاى ديگرى نيز از شركت وجوه شده كه مشهورترين آنها همان است كه ذكر شد ( - - - ) شركت وجوه ) .\r\nج . شركت مفاوضه ؛ كه عبارت است از عقد واقع بين دو يا چند نفر مبنى بر اشتراك در سود و زيان حاصل براى هر يك 15 ( - - - ) شركت مفاوضه ) .\r\nاركان شركت عقدى : شركت عقدى دارى سه ركن است : متعاقدان ، صيغه و مال .\r\n1 . متعاقدان : در دو طرف عقد بلوغ ، عقل ، اختيار و محجور نبودن - اعم از محجوريت ناشى از ورشكستگى ( - - - ) تفليس ) و سفاهت ( - - - ) سفاهت ) - شرط است . 16\r\n2 . صيغه : شركت عقدى همچون ديگر عقود نيازمند ايجاب و قبول است . در صيغه ، هر لفظى كه بيانگر مشاركت افراد در معامله و تجارت با سرمايهء مشترك باشد ، كفايت مىكند . اگر هريك از دو طرف به قصد معامله با مال مشترك بگويد : « إشتَرَكنا ؛ شريك شديم » كفايت مىكند ؛ 17 بلكه برخى گفته‌اند : اگر يكى بگويد « إشتَرَكنا » و ديگرى بگويد « قَبِلتُ » كفايت مىكند . 18\r\n\r\n","description":"","footnote":"","page_name":" 667 ","page_number":667},
  {"content":"\r\n\r\nآيا معاطات در عقد شركت جارى مىشود يا نه ؟ مسئله اختلافى است . بنابر قول نخست ، مخلوط كردن دو مال به قصد مشاركت در معامله و تجارت با آن ، در تحقق شركت عقدى كفايت مىكند و نيازى به صيغه نيست . 19\r\n3 . مال : نخستين شرط مال اين است كه عين ( موجود در خارج ) باشد . بنابر اين ، شركت عقدى نه در دين صحيح است ، مانند اينكه دو نفر طلبكار از يكديگر ، ضمن عقد شركت متعهد گردند كه هر يك از دو دين ، ميانشان مشترك باشد ؛ و نه در منفعت ، مانند اينكه دو نفر صاحب خانه ، ضمن عقد شركت قرار بگذارند كه نيمى از منفعت خانهء هر يك ميانشان مشترك باشد . 20\r\nدومين شرط مال ، قابليت داشتن براى امتزاج است ؛ به گونه‌اى كه نتوان آن دو را از هم تميز و تشخيص داد ؛ خواه امتزاج قبل از عقد صورت گيرد يا بعد از آن و خواه مال از نقود ( پول رايج ) باشد يا جنس . البته اين شرط در فرضى است كه مال به سببى ديگر همچون ارث يا خريدن ، ميان شركا مشترك نباشد . اگر چنين باشد ، نيازى به امتزاج نيست .\r\nدر اينكه اتحاد دو مال در جنس ( هم جنس بودن ) يا در جنس و اوصاف ، شرط است يا هيچ كدام شرط نيست ، اختلاف است . بنابر قول نخست ( اتحاد در جنس ) ، شركت در دو كالاى هم جنس ، همچون گندم جريان دارد ؛ هرچند به لحاظ وصف متفاوت باشند ؛ مثل اينكه جنس يكى مرغوب و ديگرى نا مرغوب باشد ؛ ليكن بنابر قول دوم ( اتحاد در جنس و وصف ) در مثال ياد شده ، شركت جريان ندارد و تنها در دو گندم مرغوب يا دو گندم نامرغوب جارى مىگردد و بنابر قول سوم ( عدم اشتراط اتحاد ، نه در جنس و نه در وصف ) ، آميختگى دو مال ، به گونهء غير قابل تميز و تشخيص كفايت مىكند ، هرچند در جنس و وصف متحد نباشند ، مانند آرد گندم و آرد جو . 21 برخى در شرط بودن اصل امتزاج اشكال كرده و مقتضاى قاعده را عدم اشتراط آن دانسته‌اند . 22 بنابر شرط بودن ، در صورت عدم قابليت دو مال براى امتزاج\r\n\r\n","description":"","footnote":"","page_name":" 668 ","page_number":668},
  {"content":"\r\n\r\n- مانند اينكه يكى درهم و ديگرى دينار باشد - شركت با عقد ناقل ، همچون بيع و هبه محقق مىشود ، مثل اينكه هر يك از دو شريك ، نيمى از مال خود را هبه كند يا آن را در ازاى مبلغى معين به ديگرى بفروشد ، سپس با همان مبلغ نيمى از مال ديگرى را بخرد . 22\r\nماهيت عقد شركت : آيا عقد شركت عقدى جايز است و هر يك از دو طرف هر زمان بخواهد مىتواند آن را برهم زند يا لازم ، كه برهم زدن آن جز با رضايت دو طرف امكان پذير نخواهد بود ؟ بر جواز عقد شركت ادعاى اجماع شده است ؛ 24 ليكن برخى معاصران ، آن را لازم دانسته‌اند . 25 البته با فسخ عقد شركت ، تنها تصرف در مال مشترك و تجارت با آن جايز نخواهد بود ؛ و گرنه شركت به معناى نخست كه برايند امتزاج دو مال و مانند آن است ، با فسخ عقد زوال نمىيابد ؛ ليكن پس از فسخ ، هريك از شركا مىتواند تقسيم مال مشترك را مطالبه كند . 26\r\nتجارت با مال مشترك : در صورت تعيين عامل ( كسى كه با مال مشترك تجارت مىكند ؛ خواه يكى از دو شريك يا هر دو و يا فردى سوم ) ضمن عقد شركت ، وى پس از عقد مىتواند در سرمايهء مشترك تصرف كند ؛ اما بدون تعيين ، هيچ يك از شركا حق تصرف در سرمايه را ندارد ، مگر آنكه با توافق ، عاملى را معين كنند و به او اجازهء تصرف دهند . مبنا در چگونگى تصرف در سرمايه ، به نحو استقلال يا با مشورت يكديگر ، مفاد قرار داد است . در صورت تعيين نوع تجارت ، كيفيت ، مكان و يا زمان آن ضمن عقد ، پايبندى به آن واجب است ، و در صورت عدم تعيين ، بر عامل واجب است از جهات ياد شده ، بر اساس آنچه در عرف مقتضاى چنين شركتى است ، عمل كند و چنانچه از قلمرو تعيين شده - در صورت تعيين - يا متعارف - در فرض عدم تعيين - پا فراتر بگذارد ، ضامن خسارت وارد شده و تلف شدن سرمايه است . 27 برخى در صورت بروز خسارت - نه تلف - عامل را ضامن ندانسته و گفته‌اند : در اين صورت ، معامله فضولى خواهد بود و\r\n\r\n","description":"","footnote":"","page_name":" 669 ","page_number":669},
  {"content":"\r\n\r\nمالك ، بين اجازه دادن عقد و گرفتن بهاى تعيين شدهء كالا ( ثمن ) و بين فسخ عقد و مطالبهء مال در فرض وجود آن و بدل در فرض تلف آن ، مخير خواهد بود . 28\r\nدر فرض اطلاق عقد شركت ، آيا رعايت مصلحت شركا بر عامل لازم است ، يا صرف نبود مفسده كفايت مىكند ؟ مسئله اختلافى است . 29\r\nعدم ضمان عامل : از آنجا كه عامل امين است ، ضامن سرمايه در صورت تلف نخواهد بود ، مگر آنكه در كار ، زياده روى يا كوتاهى كرده باشد . بنابر اين ، اگر عامل مدعى تلف شدن سرمايه گردد ، ادعايش با سوگند پذيرفته مىشود . همچنين اگر ديگرى مدعى خيانت يا قصور عامل شود ، قول عامل مبنى بر عدم خيانت يا كوتاهى نكردن ، با سوگند وى پذيرفته مىشود . 30\r\nشرط اجل در عقد : بنابر جايز بودن عقد شركت ، تعيين مدت در عقد ، الزام آور نيست ؛ از اين رو ، هر يك از شركا هر زمان كه بخواهد مىتواند عقد را فسخ كند . البته در صورت عدم فسخ ، تصرف در مال مشترك ، بعد از پايان اجل ، منوط به اجازهء جديد است . 31\r\nبطلان عقد شركت : عقد شركت با اسباب زير باطل مىشود : فسخ عقد توسط يكى از شركا ، بنابر قول به جواز عقد ؛ مرگ يكى از شركا ؛ ديوانگى ؛ بيهوشى و محجوريت ناشى از ورشكستگى يا سفاهت . 32\r\n1 . لسان العرب و مجمع البحرين ، واژهء « شرك » * 2 . تذكرة الفقهاء 16 / 307 * 3 . جامع المقاصد 8 / 8 * 4 . شرائع الإسلام 2 / 374 ؛ قواعد الأحكام 2 / 325 ؛ المهذب البارع 2 / 543 * 5 . مسالك الأفهام 4 / 301 - 302 ؛ مجمع الفائدة 10 / 195 ؛ كفاية الأحكام 1 / 618 ؛ جامع المدارك 3 / 400 - 401 ؛ تحرير الوسيلة 1 / 622 ؛ هداية العباد ( گلپايگانى ) 2 / 40 * 6 . مجمع الفائدة 10 / 198 ؛ مفتاح الكرامة 16 / 577 ؛ منهاج الصالحين ( سيد محمدسعيد حكيم ) 2 / 188 * 7 . الحدائق الناضرة 21 / 147 - 148 * 8 . المبسوط 2 / 343 * 9 . جواهر الكلام 26 / 290 - 291 * 10 . العروة الوثقى 5 / 273 - 275 ؛ مستمسك العروة 13 / 4 - 5 * 11 . مستمسك العروة 13 / 6 - 7 * 12 . كلمة التقوى 4 / 426 * 13 . جواهر الكلام 26 / 309 * 14 . منهاج الصالحين ( سيستانى ) 2 / 167 - 168 * 15 . جواهر الكلام 26 / 296 - 298 ؛ العروة الوثقى 5 / 276 - 277 * 16 . تذكرة الفقهاء 16 / 323 ؛ العروة الوثقى 5 / 279 * 17 . قواعد الأحكام 2 / 326 ؛ جامع المقاصد 8 / 15 - 16 * 18 . وسيلة النجاة / 443 * 19 . تذكرة الفقهاء 16 / 326 ؛ جواهر الكلام 26 / 288 ؛ تحريرالوسيلة 1 / 623 * 20 . مفتاح الكرامة 16 / 587 ؛ العروة الوثقى 5 / 276 *\r\n\r\n","description":"","footnote":"","page_name":" 670 ","page_number":670},
  {"content":"\r\n\r\n21 . مفتاح الكرامة 16 / 587 - 588 ؛ جواهر الكلام 26 / 291 - 295 ؛ العروة الوثقى 5 / 279 * 22 . مبانى العروة ( المضاربة ) / 255 ؛ مهذب الأحكام 20 / 18 * 23 . جامع المقاصد 8 / 17 ؛ مسالك الأفهام 4 / 306 - 307 * 24 . تذكرة الفقهاء 16 / 349 * 25 . مهذب الأحكام 20 / 28 - 29 * 26 . العروة الوثقى 5 / 283 - 284 * 27 . 283 ؛ كلمة التقوى 4 / 430 * 28 . مبانى العروة ( المضاربة ) / 264 - 265 * 29 . جواهر الكلام 26 / 305 ؛ العروة الوثقى 5 / 283 ؛ مستمسك العروة 13 / 36 * 30 . جواهرالكلام 26 / 308 ؛ العروة الوثقى 5 / 283 * 31 . جواهر الكلام 26 / 307 - 308 * 32 . العروة الوثقى 5 / 285 ؛ مستمسك العروة 13 / 41 - 42 ؛ مبانى العروة ( المضاربة ) / 269 - 270 .\r\n\r\nشركت ابدان\r\n\r\nشركت ابدان [ شركت اعمال 
  ] : مشاركت‌در درآمد .\r\nشركت ابدان عبارت است از قرارداد بين دو يا چند نفر بر اشتراك در آنچه كه هر يك با كار و كسب به دست مىآورد . 1 از اين عنوان در باب شركت سخن گفته‌اند .\r\nشركت عقدى تنها در مال موجود و حاضر نزد افراد صحيح است و در اعمال صحيح نيست ، خواه نوع كار يكى باشد ، مثلا خياطى يا مختلف ، مانند خياطى و بافندگى و خواه كار در مال مملوك باشد يا به دست آوردن مالى مباح كه ملك كسى نيست ، مانند جمع كردن هيزم از بيابان . 2\r\nچنانچه دو نفر براى يك كار در ازاى اجرتى معين اجير شوند ، هر دو به نسبت كارشان در اجرت باهم شريك خواهند بود ، ليكن اين نوع شركت ، شركت در مال است نه عمل ( - - - ) شركت ) . 3\r\n1 . الروضة البهية 4 / 198 - 199 ؛ العروة الوثقى 5 / 276 * 2 . جواهر الكلام 26 / 296 * 3 . العروة الوثقى 5 / 277 .\r\n\r\nشركت اعمال - - - ) شركت ابدان\r\n\r\nشركت اكتسابى - - - ) شركت عنان\r\n\r\nشركت اموال - - - ) شركت عنان\r\n\r\nشركت تجارت - - - ) شركت عنان\r\n\r\nشركت حكمى - - - ) شركت ظاهرى\r\n\r\nشركت سهامى\r\n\r\nشركت سهامى : نوعى شركت .\r\nشركت سهامى شركتى است كه سرمايهء آن از سهام اعضا فراهم آمده و اين سهام قابل انتقال به ديگرى است .\r\n\r\n","description":"","footnote":"","page_name":" 671 ","page_number":671},
  {"content":"\r\n\r\nشركت سهامى به نام هيچ يك از اعضا ناميده نمىشود ؛ از اين رو ، آن را بى نام خوانده‌اند . معمولا چنين شركتى به نام تجارت و فعاليتى كه انجام مىدهد ، خوانده مىشود ، مانند شركت سهامى آب يا برق . عنوان ياد شده در استفتائات آمده است .\r\nخريد و فروش سهام و اسناد بهادار از شركتهاى سهامى ، جايز و صحيح است ، مگر آنكه معاملات آنها ربوى باشد ، كه در اين صورت جايز نيست . 1\r\n1 . توضيح المسائل مراجع 2 / 852 و 884 .\r\n\r\nشركت ظاهرى\r\n\r\nشركت ظاهرى [ شركت حكمى 
  ] مقابل‌شركت واقعى .\r\nبرخى فقها شركت را به ظاهرى و واقعى تقسيم كرده‌اند . مراد آنان از شركت واقعى ، تحقق واقعى شركت است و آن در جايى است كه دو مال به قصد شركت باهم آميخته شوند ؛ به گونه‌اى كه قابل تميز و تشخيص از هم نباشند و يا به سبب عقدى همچون بيع و هبه به ملك دو يا چند نفر در آيد ، يا از راه ارث به ملك چند نفر منتقل شود ، يا چند نفر باهم زمين مواتى را احيا كنند و يا از طريق حيازت با نصب تورى مشترك از دريا ماهى بگيرند .\r\nو مراد از شركت ظاهرى ، ترتب آثار شركت واقعى و احكام آن به حكم شرع بر آن مىباشد ؛ هرچند در واقع شركتى تحقق نيافته است . اين شركت در جايى است كه دو مال به گونهء قهرى يا اختيارى ، ليكن بدون قصد شركت با هم مخلوط و ممزوج گردند .\r\nبرخى ، تقسيم فوق را نپذيرفته و گفته‌اند : موارد آميختگى دو مال با اختيار و بدون قصد شركت و يا به صورت قهرى ، شركت واقعى است ، به شرط آنكه دو مال ممزوج شده به نظر عرف يكى به شمار آيند . 1 البته تقسيم شركت به ظاهرى و واقعى در كلام بيشتر فقها مطرح نشده است ( - - - ) شركت ) .\r\n1 . العروة الوثقى 5 / 273 - 274 ؛ مبانى العروة ( المضاربة ) / 234 - 235 .\r\n\r\nشركت عقدى - - - ) شركت\r\n\r\n","description":"","footnote":"","page_name":" 672 ","page_number":672},
  {"content":"\r\n\r\n\r\nشركت عنان\r\n\r\nشركت عِنان از اقسام شركت .\r\nشركت عنان كه از آن به شركت اموال ، شركت تجارت و شركت اكتسابى نيز تعبير شده ، عبارت است از عقد واقع بين دو يا چند نفر بر معامله و تجارت با سرمايه مشترك ، به گونه‌اى كه همهء آنان به نسبت سرمايهء خود در سود و زيان حاصل شريك باشند ( - - - ) شركت ) .\r\n\r\nشركت مفاوضه\r\n\r\nشركت مُفاوضه از اقسام شركت باطل .\r\nشركت مفاوضه عبارت است از عقد واقع ميان دو يا چند نفر مبنى بر مشاركت در آنچه كه مالك مىشوند . 1 از آن در باب شركت سخن گفته‌اند .\r\nشركت عقدى تنها در اعيان ( مال موجود ) صحيح است . بنابر اين ، شركت مفاوضه كه مشاركت در مال غير موجود است ، صحيح نخواهد بود ( - - - ) شركت ) .\r\n1 . تحرير الاحكام 3 / 226 .\r\n\r\nشركت واقعى - - - ) شركت ظاهرى\r\n\r\nشركت وجوه\r\n\r\nشركت وجوه از اقسام شركت باطل .\r\nاز شركت وجوه تعريفهاى گوناگونى شده است . مشهورترين آنها عبارتند از عقد واقع بين دو يا چند نفر اعتبار دارِ بدون سرمايه مبنى بر اينكه هر كدام با استفاده از اعتبار خود كالايى را نسيه بخرد و همه در سود حاصل از فروش مجموع كالاهاى خريدارى شده ، شريك باشند . 1\r\nتعاريف ديگر عبارتند از :\r\n1 . شخصِ داراى اعتبار در بازار كالايى را نسيه بخرد و فروش آن را به فردى گمنام واگذار كند با اين شرط كه هر دو در سود آن شريك باشند .\r\n2 . فردى اعتبار دارِ بدون سرمايه و فردى گمنامِ سرمايه دار با هم بر اين امر قرار مىگذارند كه كار از اولى و سرمايه از دومى ، و سرمايه نيز در اختيار سرمايه دار باشد و آن را در اختيار فرد معتبر قرار ندهد ، ليكن هر دو در سود و زيان شريك باشند .\r\n\r\n","description":"","footnote":"","page_name":" 673 ","page_number":673},
  {"content":"\r\n\r\n3 . فرد معتبر در بازار ، اموال فرد سرمايه دارِ گمنام را با سود بفروشد به اين شرط كه او نيز در بخشى از سود شريك باشد . 2\r\nعنوان ياد شده در باب شركت آمده است .\r\nشركت عقدى تنها در مال صحيح است ؛ از اين رو ، شركت وجوه به همهء تعريفهاى ياد شده ، باطل خواهد بود . راه تصحيح آن وكالت است ؛ بدين گونه كه هر يك از شركا ديگرى را وكيل كند كه براى خود و موكلش به نسبت معين كالايى را بخرد . در اين صورت هر دو ، هم در مال و هم در سود و زيان به نسبت تعيين شده شريك خواهند بود . 3\r\n( - - - ) شركت )\r\n1 و 2 . جواهر الكلام 26 / 298 * 3 . ايضاح الفوائد 2 / 299 ؛ المناهل / 188 ؛ العروة الوثقى 5 / 277 ؛ تحرير الوسيلة 1 / 624 .\r\n\r\nشرم - - - ) حيا\r\n\r\nشرمگاه - - - ) آلت تناسلى\r\n\r\nشروع - - - ) آغاز\r\n\r\nشريعت\r\n\r\nشريعت آنچه خداوند متعال براى بندگان خود وضع و تشريع كرده است .\r\nشريعت در لغت ، راه منتهى به آب را گويند و در اصطلاح ، مجموعهء احكام و دستورهاى مقرر از سوى خدا براى بندگان است . 1 وجه شباهت ميان معناى لغوى و اصطلاحى آن است كه شريعت راهى است به سوى سعادت و حيات طيبه و جاودان . 2\r\nشريعت از نظر مفهومى اخص از دين است ؛ زيرا شريعت عبارت است از راه و روشى خاص براى امتى يا پيامبرى ؛ در حالى كه دين عبارت است از روش عام الهى نسبت به همهء امتها ؛ از اين رو ، شريعت قابل نسخ است ؛ ليكن دين به اين معنا نسخ پذير نيست 3 ( - - - ) دين ) .\r\nشارع : شارع به معناى وضع و تشريع كنندهء شريعت ، خداى متعال و به معناى تبيين و تفسير كنندهء آن ، پيامبر اعظم صلّى اللَّه عليه و آله است ( - - - ) شارع ) .\r\nمنبع شريعت : كتاب خدا ( قرآن ) و سنّت ( - - - ) سنّت ) دو منبع اصلى شريعت اند\r\n\r\n","description":"","footnote":"","page_name":" 674 ","page_number":674},
  {"content":"\r\n\r\nكه مجتهدان براى به دست آوردن احكام و تكاليف شرعى به آن دو رجوع مىكنند ( - - - ) ادلّهء اربع ) .\r\nشريعت و تبعيت از مصالح و مفاسد : از ديدگاه فقهاى شيعه احكام و تكاليفى كه خداوند متعال مقرر كرده ، تابع مصالح و مفاسد است ؛ بدين معنا كه خداوند بدانچه مصلحت بندگان در آن بوده امر كرده و از آنچه براى آنان مفسده داشته نهى كرده است ( - - - ) حكمت ) .\r\nشريعت سمحه و سهله : خداوند متعال شريعت را سهل و آسان قرار داده است ( - - - ) سهولت ) . قرآن كريم با بيانات مختلف بدين مطلب تصريح كرده است . در آيه‌اى مىفرمايد : « لايُكَلِّفُ اللَّهُ نَفْساً إلّا وُسْعَها ؛ 4 خداوند هيچ كس را تكليف نمىكند مگر به قدر توانايى او » و در آيه‌اى ديگر آمده است : « وَما جَعَلَ عَلَيْكُمْ فِى الدِّينِ مِنْ حَرَجٍ ؛ 5 و در دين ( در مقام تكليف ) بر شما مشقت و رنج ننهاده است » . و در آيه‌اى ديگر خداوند پس از بيان اين حكم كه در صورت دسترس نداشتن به آب با خاك پاك تيمّم كنيد ، مىفرمايد : « مايُرِيدُ اللَّهُ لِيَجْعَلَ عَلَيْكُم مِن حَرَجٍ ؛ 6 خداوند نمىخواهد هيچ گونه سختى براى شما قرار دهد » . از اين رو ، خداوند متعال هم در مقام جعل و تشريعِ حكم ، حكمى حرجى و مشقت زا وضع نكرده و هم در صورتى كه بر اثر پيدايى شرايط و عوارضى ، حكمى براى مكلّف حرجى و داراى مشقت باشد ، آن حكم را از وى برداشته و او را از آن معاف داشته است ( - - - ) تيسير ) .\r\nنوآورى در شريعت : زمام تشريع احكام و تكاليف بندگان به دست خداوند است كه پيامبران از راه وحى آن را دريافت و به مردم ابلاغ مىكنند . بنابر اين ، هيچ يك از بندگان حق ندارد از پيش خود و بر پايهء نظر و انديشهء خويش ، حكم و تكليفى را وضع كند و آن را به خداوند نسبت دهد ( - - - ) بدعت ) .\r\nاستصحاب عدم نسخ : چنانچه در شريعت فعلى نسبت به نسخ حكمى ثابت در شريعت پيشين شك شود ، آيا استصحاب عدم نسخ جارى و حكم به بقاى آن در شريعت فعلى مىشود يا نه ؟\r\n\r\n","description":"","footnote":"","page_name":" 675 ","page_number":675},
  {"content":"\r\n\r\nبنابر جريان استصحاب ، حكم شريعت پيشين در شريعت فعلى ثابت مىشود ؛ ليكن چنين استصحابى به دليل وجود اشكالات متعدد مورد پذيرش قرار نگرفته است .\r\nچنانچه در شريعت اسلام ، نسبت به بقاى حكمى به جهت شك در نسخ آن ، شك شود آيا استصحاب عدم نسخ جارى و حكم به بقاى آن مىشود يا نه ؟ معروف جريان استصحاب است ؛ هرچند برخى در اين نيز اشكال كرده‌اند ( - - - ) استصحاب عدم نسخ ) .\r\n1 . مجمع البحرين و لسان العرب ، واژهء « شرع » * 2 . مرآة العقول 7 / 172 * 3 . الميزان 5 / 350 * 4 . بقره / 286 * 5 . حج / 78 * 6 . مائده / 6 .\r\n\r\nشريك - - - ) شركت\r\n\r\nشستن\r\n\r\nشستن : پاك كردن چيزى از آلودگى با آب .\r\nشستن گاهى به جهت تحصيل طهارت و پاكى از حدث ( - - - ) حدث ) است كه با وضو ( - - - ) وضو ) و غسل ( - - - ) غسل ) انجام مىشود و گاهى به جهت تحصيل طهارت از خبث ( نجاست ) كه با شستن شىء نجس با شرايطى خاص تحقق مىيابد ( - - - ) طهارت ) . گاهى نيز به جهت تحصيل معناى عرفى آن ؛ يعنى تميز كردن چيزى آلوده به غير نجاست به وسيلهء آب است . مراد از شستن در اين مدخل كاربرد سوم آن است كه از آن به مناسبت در بابهاى طهارت ، حج و اطعمه و اشربه سخن گفته‌اند .\r\nطهارت : شستن دستها تا مچ قبل از داخل كردن دست در ظرف آبى كه مىخواهد با آن وضو بگيرد پس از حدث غائط دو بار و پس از حدث ادرار و خواب يك بار ، مستحب است . ظاهر فتواى فقها اختصاص حكم ياد شده به صورت داخل كردن دست در ظرف آب وضو و تعبدى بودن استحباب آن است ، نه به جهت احتمال نجاست دست و قليل بودن آب . بنابر اين ، چنانچه آب بر دست ريخته شود و يا كثير باشد ، استحباب منتفى است ؛ چنان كه با يقين به نجس نبودن دست نيز استحباب ثابت است . 1\r\n\r\n","description":"","footnote":"","page_name":" 676 ","page_number":676},
  {"content":"\r\n\r\nشستن دست تا آرنج براى غسل دهندهء ميّت ، پس از هر غسل از غسلهاى سه گانه 2 و نيز دستان ميّت ، سه بار پيش از هر غسل با آب سدر 3 مستحب است ( - - - ) غسل ميّت ) .\r\nغسل دهندهء ميّت در صورتى كه بخواهد او را كفن كند ، مستحب است پيش از آن پاهاى خود را تا زانو بشويد . 4\r\nشستن سه بار عورت ميّت ، قبل از غسل با آب آميخته با سدر و اشنان ( - - - ) اشنان ) مستحب است ؛ 5 چنان كه مستحب است پيش از غسل سر ميّت را با سدر ( - - - ) سدر ) يا ختمى ( - - - ) ختمى ) بشويند . 6\r\nاز مستحبات غسل جنابت سه بار شستن دست پيش از داخل كردن دست در ظرف آب است و افضل ، شستن آن تا نصف ساعد و يا آرنج است . 7\r\nكراهت خوردن و آشاميدن براى جنب به چند چيز رفع يا كم مىشود . يكى از آنها شستن دست و صورت توأم با مضمضه و يا دست تنها است 8 ( - - - ) جنابت ) .\r\nشستن سر با سدر و ختمى مستحب و با گِل مصرى مكروه است . 9\r\nحج : احرام در لباس چركين و كثيف كراهت دارد و مستحب است قبل از احرام آن را بشويد ؛ ليكن به تصريح برخى ، شستن لباس احرام پيش از خروج از احرام ، هرچند چركين شده باشد ، مكروه است . 10\r\nبه تصريح برخى ، شستن سر با سدر يا ختمى براى محرم مكروه است . 11\r\nاطعمه و اشربه : شستن ميوه قبل از مصرف آن 12 و نيز شستن دستها پيش از غذا و پس از آن مستحب است ؛ 13 چنان كه شستن دهان بعد از غذا ، بويژه با سُعد ( گياهى معروف و داراى ريشه‌اى معطر ) استحباب دارد . 14\r\nمستحب است ميزبان قبل و بعد از غذا وسايل شستن دست را براى ميهمان فراهم كند و پيش از شروع به غذا خوردن ، پس از آنكه ميزبان دست خود را شست ، نسبت به ميهمانان از نفر سمت راست خود شروع و به نفر سمت چپ ختم شود ؛ ليكن پس از غذا از فرد سمت چپ ميزبان آغاز و به ميزبان ختم گردد . 15\r\n\r\n","description":"","footnote":"","page_name":" 677 ","page_number":677},
  {"content":"\r\n\r\nهمچنين مستحب است پس از شستن دستها بعد از غذا و قبل از خشك كردن آن با حوله ، دستها را به صورت و چشمها بكشد و اين دعا را بخواند « اللّهمَّ إنّى أسئَلُكَ المحَبَةَ و الزّينَةَ وَ أعُوذُ بِكَ مِنَ المَقتِ و البِغضَةِ » و يا دستها را به ابروها بكشد و اين دعا را سه بار بخواند « الحَمدُ للَّهِ الُمحسِنِ الُمجمِلِ المُنعِمِ المُفضِلِ » . در روايت آمده است : اين عمل موجب بر طرف شدن درد چشم مىشود . 16\r\n1 . الحدائق الناضرة 2 / 148 - 149 ؛ جواهر الكلام 2 / 332 - 334 * 2 . جواهرالكلام 4 / 154 * 3 . 152 * 4 . العروة الوثقى 2 / 60 * 5 . جواهر الكلام 4 / 152 * 6 . الدروس الشرعية 1 / 106 ؛ تحرير الوسيلة 1 / 72 * 7 . جواهر الكلام 3 / 117 - 118 ؛ العروة الوثقى 1 / 512 * 8 . جواهر الكلام 3 / 64 - 65 * 9 . البيان / 199 ؛ الحدائق الناضرة 5 / 544 ؛ وسائل الشيعة 2 / 58 - 63 * 10 . الحدائق الناضرة 15 / 557 ؛ مستند الشيعة 11 / 303 - 304 * 11 . الخلاف 2 / 314 ؛ جواهر الكلام 18 / 436 * 12 . مستند الشيعة 15 / 255 * 13 . جواهر الكلام 36 / 447 - 449 * 14 . مستند الشيعة 15 / 242 ؛ جامع عباسى / 339 * 15 . جواهر الكلام 36 / 454 - 455 * 16 . مستند الشيعة 15 / 241 - 242 .\r\n\r\nشطرنج\r\n\r\nشطرنج از آلات قمار .\r\nشطرنج - به كسر « ش » و فتح « ر » - صفحه‌اى چهار گوش با 64 خانه و 32 مهرهء سياه و سفيد با نامهاى مختلف است كه با آن بازى مىكنند . از آن در باب تجارت نام برده‌اند .\r\nحكم : شطرنج از معروف و قديمى ترين آلات قمار مىباشد و در روايات متعدد از بازى با آن به شدت نهى شده است . در سه آيهء قرآن كريم از « مَيْسِر » نهى شده 1 كه مصداق آن بر اساس برخى روايات شطرنج است ؛ 2 بلكه در برخى كتابهاى حديثى ، بابى مستقل تحت عنوان « نرد و شطرنج » منعقد گرديده است . 3 در كلمات فقها - اعم از قدما و متأخران - نيز شطرنج همواره به عنوان يكى از آلات محرّم قمار شمرده شده است . 4\r\nالبته در بازى با آلات قمار بحثى مطرح است كه آيا بازى با اين آلات مطلقا حرام است ، حتى بدون شرط بندى و برد و باخت ، يا تنها در صورت شرط بندى محكوم به حرمت است ؟ برخى در حرمت بازى با آلات قمار بدون شرط بندى اشكال كرده‌اند ؛ 5 ليكن\r\n\r\n","description":"","footnote":"","page_name":" 678 ","page_number":678},
  {"content":"\r\n\r\nبرخى از اينان شطرنج را استثنا كرده و به حرمت بازى با آن ، حتى بدون شرط بندى فتوا داده‌اند . 6\r\nبرخى معاصران گفته‌اند : چنانچه شطرنج نزد عموم مردم از آلت قمار بودن خارج شود و ديگر به آن به عنوان آلت قمار نگريسته نشود ، از حكم آلت قمار بودن خارج شده و بازى با آن بدون شرط بندى جايز خواهد بود . 7\r\n( - - - ) آلات قمار ) ( - - - ) قمار )\r\n1 . بقره / 219 ؛ مائده / 90 و 91 * 2 . الكافى ( كلينى ) 6 / 435 - 437 ؛ وسائل الشيعة 17 / 318 - 324 * 3 . الكافى ( كلينى ) 6 / 435 * 4 . الكافى فى الفقه / 281 ؛ المبسوط 8 / 221 ؛ المهذب 1 / 344 ؛ كتاب السرائر 2 / 215 ؛ تحرير الأحكام 2 / 258 - 260 و 5 / 250 ؛ جامع المقاصد 4 / 24 ؛ مستند الشيعة 14 / 88 ؛ جواهر الكلام 41 / 43 ؛ وسيلة النجاة / 320 ؛ مصباح الفقاهة 1 / 152 * 5 . جامع المدارك 3 / 27 * 6 . مستند الشيعة 14 / 105 - 106 ؛ منهاج الصالحين ( سيستانى ) 2 / 11 * 7 . توضيح المسائل مراجع 2 / 932 و 960 - 961 .\r\n\r\nشعائر\r\n\r\nشعائر نشانه‌ها .\r\nعنوان « شعائر » با اضافه به « اللَّه » در آيات متعدد قرآن كريم آمده است . 1 در اينكه مراد از « شعائر اللَّه » چيست ، ديدگاههاى مفسران مختلف است . همهء احكام و دستورهاى خداى متعال ؛ عبادتهايى كه آشكارا و به صورت جمعى برگزار مىشود ، مانند حج ؛ سرفصلهاى آيين الهى و برنامه‌هاى كلى و آنچه در نخستين برخورد با اين آيين جلب توجه مىكند و خصوص مناسك حج از جملهء اين ديدگاهها است . 2\r\nكاربرد « شعائر اللَّه » در كلمات فقها و استدلال و استناد به آن در موضوعات مختلف ، مبنى بر معناى عام آن ؛ يعنى معناى نخست است ؛ چنان كه گروهى از مفسران آن را برگزيده‌اند . 3\r\nدر كلمات فقها « شعائر » با اضافه به اسلام و ايمان ( شيعه ) نيز به كار رفته است كه مراد از آن يا اعمال و مناسك مختص به اسلام ، از قبيل نماز ، روزه ، خمس ، زكات و حج مىباشد 4 و يا امور مختص به مذهب ، مانند شهادت به ولايت در اذان و اقامه و بلند گفتن « بسم اللَّه » در نماز . 5\r\nدر قرآن كريم صفا و مروه 6 و نيز\r\n\r\n","description":"","footnote":"","page_name":" 679 ","page_number":679},
  {"content":"\r\n\r\nشترى كه در حج جهت قربانى آورده مىشود 7 از « شعائر اللَّه » شمرده شده است . از عنوان ياد شده در برخى كتب نگاشته شده در قواعد فقهى تحت عنوان « شعائر » يا « حرمت اهانت به محترمات » و نيز به مناسبت در ابواب مختلف فقه ، همچون طهارت و جهاد سخن گفته‌اند .\r\nتعظيم شعائر : تعظيم و بزرگداشت شعائر الهى امرى مطلوب و داراى رجحان و به تعبير قرآن كريم از صفات دلهاى با تقوا است 8 و چنانچه ترك آن در مراتبى كه موجب اهانت شود واجب خواهد بود ( - - - ) تعظيم ) ( - - - ) احترام ) ( - - - ) قاعدهء حرمت اهانت به محترمات ) .\r\n1 . بقره / 158 ؛ مائده / 2 ؛ حج / 32 و 36 * 2 . مجمع البيان 3 / 264 * 3 . التبيان 3 / 418 - 419 ؛ مجمع البيان 1 / 443 و 3 / 264 ؛ تفسير الصافى 2 / 6 ؛ تفسير نمونه 14 / 96 - 97 * 4 . غاية المراد 1 / 476 ؛ الروضة البهية 2 / 383 * 5 . جواهر الكلام 9 / 385 ؛ مستمسك العروة 5 / 545 * 6 . بقره / 158 * 7 . حج / 36 * 8 . 32 .\r\n\r\nشعبان ؛ ماه\r\n\r\nشعبان ؛ ماه از ماه‌هاى قمرى .\r\nشعبان بين ماه‌هاى رجب و رمضان واقع شده و از احكام مرتبط با آن در بابهاى طهارت ، صلات ، صوم ، حج و نكاح سخن رفته است .\r\nفضيلت و آداب : ماه شعبان از ماه‌هاى مبارك و بسيار با فضيلت است ؛ چنان كه نيمهء آن كه مقارن با ولادت نجات دهندهء بشر ، حضرت بقية اللَّه الاعظم عجل اللَّه تعالى فرجه الشّريف مىباشد از با فضيلت‌ترين شبها و روزهاى اين ماه است . آداب ويژهء ماه شعبان به شرح زير است :\r\nنمازگزاردن به كيفيتى ويژه در هر شب ، 1 روزه گرفتن تمام يا بعض روزهاى آن 2 و زياد خواندن سورهء مُلك در اين ماه مستحب است ؛ 3 چنان كه غسل در شب نيمهء شعبان ، 4 احياى آن به عبادت 5 و نيز خواندن دعاى كميل ، 6 زيارت امام حسين عليه السّلام ، 7 خواندن چهار ركعت نماز به كيفيتى ويژه ؛ 8 همچنين خواندن نماز جعفر طيار 9 در اين شب استحباب دارد .\r\nآميزش با همسر در شب نيمه و آخر ماه شعبان 10 و نيز سفر كردن در بيست و ششم بنابر روايتى و چهارم و بيستم به روايتى ديگر مكروه است . 11\r\n\r\n","description":"","footnote":"","page_name":" 680 ","page_number":680},
  {"content":"\r\n\r\nساير احكام : گرفتن روزهء سى ام شعبان در صورت ترديد بين اول ماه رمضان و سى ام شعبان ، به نيّت ماه رمضان بنابر قول مشهور صحيح نيست ، ليكن به نيّت روزهء استحبابى ماه شعبان صحيح است و چنانچه بعد معلوم شود كه آن روز ، اول ماه رمضان بوده ، از روزهء واجب كفايت مىكند . 12\r\nاز راههاى ثبوت اول ماه رمضان سپرى شدن سى روز از ماه شعبان است . 13\r\n1 . وسائل الشيعة 8 / 100 - 103 * 2 . جواهر الكلام 17 / 113 * 3 . وسائل الشيعة 8 / 24 * 4 . جواهر الكلام 5 / 37 * 5 . الرسائل العشر ( حلّى ) / 433 ؛ هداية الأمّة 3 / 270 * 6 . مصباح المتهجد / 844 * 7 . الحدائق الناضرة 17 / 434 * 8 . مصباح المتهجد / 839 * 9 . العروة الوثقى 3 / 405 * 10 . جواهرالكلام 29 / 55 - 56 * 11 . الحدائق الناضرة 14 / 40 * 12 . جواهر الكلام 16 / 207 - 212 * 13 . الروضة البهية 2 / 109 .\r\n\r\nشعب الدبّ\r\n\r\nشِعْب الدُبّ از شعبهاى مكّه .\r\nشعب الدّب يا شعب ابى دُب ، منتسب به ابى دُبّ از مردان قبيلهء بنى سُواة بن عامر ، از شعبهاى مكه است كه در منطقهء حجون و در مسير مسجد الحرام به منى قرار دارد . 1 از آن به مناسبت در باب حج نام برده‌اند .\r\nبنابر قول به جواز فاصله انداختن بين تلبيه ( - - - ) تلبيه ) و نيّت احرام ، برخى گفته‌اند : افضل براى سوار ، كه از مكّه براى حج محرم شده ، تأخير تلبيه تا رقطاء ( - - - ) رقطاء ) يا شعب الدُبّ است . 2\r\n1 . أخبار مكّة 2 / 209 ، 225 و 272 ؛ مجمع البحرين ، واژهء « شعب » * 2 . تهذيب الأحكام 5 / 168 .\r\n\r\nشعبده\r\n\r\nشعبده تردستى / چشم بندى .\r\nشعبده عبارت است از عمل سرگرم كننده‌اى كه زيركانه و با حركات بسيار تند دست انجام مىگيرد و موجب فريب و شگفتى بيننده مىشود . در حقيقت شعبده باز ، كارهاى عادى و متعارف را با تردستى و سرعت زياد ، غير متعارف و شگفت انگيز جلوه مىدهد و از اين طريق ذهن بيننده را به خود مشغول كرده ، او را در برابر امرى شگفت قرار مىدهد . بنابر اين ، شعبده پديدار شدن چيزى با اسباب عادى و متعارف است ؛\r\n\r\n","description":"","footnote":"","page_name":" 681 ","page_number":681},
  {"content":"\r\n\r\nاما از آنجا كه با سرعت بسيار بالايى انجام مىگيرد ، بيننده تصور مىكند ، بدون سبب عادى پديد آمده است ؛ از اين رو ، شگفت زده مىشود . 1 بنابر اين تعريف ، آنچه با شعبده پديدار مىگردد ، امرى واقعى است نه خيالى ؛ بر خلاف سحر كه بسيارى از فقها آن را خيالى محض مىدانند ( - - - ) سحر ) .\r\nبرخى ، شعبده را مرادف معناى سحر دانسته و گفته‌اند : شعبده عمليات تأثير گذار بر قوهء خيال است و شعبده باز با تصرف در مخيّلهء فرد ، انواع شكلها و صورتهاى خيالى را در آن ايجاد نموده و در مرحلهء بعد با قوّهء نفسانى خود آن اشكال را در فضايى حسّى به بينندگان منتقل مىكند ؛ به گونه‌اى كه آنان ، آنها را امرى واقعى مىبينند ؛ در حالى كه حقيقت آنها نمود است نه بود . 2 بر اساس اين تعريف ، تردستى مصداق شعبده نخواهد بود . از احكام عنوان ياد شده در باب تجارت سخن گفته‌اند .\r\nحكم : شعبده به معناى دوم از مصاديق سحر به شمار مىرود و احكام آن را دارد ؛ ليكن به معناى نخست ( تردستى ) آيا حرام است يا نه ، اختلاف مىباشد . مشهور فقها آن را نيز حرام مىدانند . بنابر قول به حرمت ، آموختن و آموزش دادن آن جهت عمل و نيز گرفتن اجرت در ازاى ياد دادن آن حرام و خوردن مال به باطل است . 3 در مقابل مشهور ، گروهى از معاصران آن را حرام ندانسته‌اند ، مگر آنكه عمل حرامى همچون زيان رساندن به مؤمن بر آن مترتب گردد . 4\r\n1 . مصباح الفقاهة 1 / 288 - 290 ؛ إرشاد الطالب 1 / 168 * 2 . تاريخ ابن خلدون 1 / 497 ؛ تاج العروس ، واژهء « شعوذة » * 3 . النهاية / 366 ؛ كتاب السرائر 2 / 218 ؛ المختصرالنافع / 117 ؛ تذكرة الفقهاء 12 / 145 ؛ الدروس الشرعية 3 / 164 ؛ وسيلة النجاة / 323 * 4 . منهاج الصالحين ( خوئى ) 2 / 7 - 8 ؛ إرشاد الطالب 1 / 168 ؛ منهاج الصالحين ( سيستانى ) 2 / 12 ؛ منهاج الصالحين ( سيد محمدسعيد حكيم ) 2 / 21 .\r\n\r\nشعر\r\n\r\nشعر سخنى ادبى و غالباً موزون و داراى قافيه كه بيان كنندهء عواطف و تخيل گوينده است .\r\nاز آن به مناسبت در بابهاى طهارت ، صلات ، صوم ، حج و تجارت سخن گفته‌اند .\r\n\r\n","description":"","footnote":"","page_name":" 682 ","page_number":682},
  {"content":"\r\n\r\nشعر خواندن در حدّ خودش عملى مشروع و جايز است و دريافت مزد در ازاى آموختن آن به ديگرى نيز جايز مىباشد . 1\r\nخواندن شعر در ستايش و رثاى اهل بيت عليهم السّلام ؛ بويژه مصائب سالار شهيدان ، حضرت امام حسين عليه السّلام و ياران با وفاى آن گرامى مستحب و در روايات بدان ترغيب و تأكيد شده است ؛ 2 چنان كه آموختن اشعار جناب ابوطالب عليه السّلام به فرزندان مستحب است . 3\r\nسرودن شعر مشتمل بر هجو و ناسزاى مؤمن و دروغ و نيز بيان زيباييهاى زن مؤمنِ شناخته شده ( - - - ) تَشبيب ) از گناهان شمرده شده و حرام است . 4\r\nخواندن شعر در مسجد ، 5 در حال روزه ، 6 در ماه رمضان ، در حرم 7 ( - - - ) حرم ) ، در حال احرام ( - - - ) احرام ) ، در حال طواف ، 8 روز جمعه 9 و در شب 10 مكروه است . بسيارى از فقها خواندن اشعار مدايح و مراثى پيامبر صلى اللَّه عليه و آله و اهل بيت آن حضرت عليهم السّلام و نيز اشعار مشتمل بر حكمت و موعظه ، همچنين استشهاد به اشعار جهت فهم معانى لغات قرآن و حديث را استثنا كرده‌اند . 11\r\nبسيار خواندن اشعار باطل ، هرچند موجب بطلان وضو نمىشود ، ليكن برخى ، وضو گرفتن پس از آن را مستحب دانسته‌اند . 12 برخى افزون بر چهار بيت را مصداق آن دانسته‌اند . 13\r\n( - - - ) رَجَز )\r\n1 . المبسوط 8 / 225 ؛ تذكرة الفقهاء 12 / 136 * 2 . كامل الزيارات / 208 ؛ وسائل الشيعة 14 / 593 ؛ هداية الأمّة 5 / 504 * 3 . وسائل الشيعة 17 / 331 ؛ جواهر الكلام 22 / 466 * 4 . كتاب السرائر 2 / 124 ؛ مسالك الأفهام 14 / 181 - 182 ؛ جواهر الكلام 22 / 60 و 41 / 49 * 5 . الحدائق الناضرة 7 / 288 - 289 ؛ مفتاح الكرامة 3 / 413 - 415 ؛ جواهر الكلام 14 / 119 - 121 * 6 . الحدائق الناضرة 13 / 162 * 7 . كشف الغطاء 3 / 268 و 4 / 17 * 8 . المبسوط 1 / 359 ؛ جواهر الكلام 19 / 369 - 370 * 9 . كشف الغطاء 3 / 261 - 268 * 10 . وسائل الشيعة 7 / 402 - 403 و 10 / 169 * 11 . ذكرى الشيعة 3 / 124 ؛ جامع المقاصد 2 / 151 ؛ الروضة البهية 1 / 548 ؛ مدارك الأحكام 4 / 402 ؛ ذخيرة المعاد / 250 ؛ ملاذ الأخيار 5 / 468 - 469 ؛ الحدائق الناضرة 7 / 288 و 13 / 162 ؛ مستند الشيعة 10 / 313 - 314 ؛ كشف الغطاء 3 / 261 و 268 ؛ جواهر الكلام 14 / 119 - 120 ؛ العروة الوثقى 3 / 589 * 12 . كشف اللثام 1 / 127 ؛ الحدائق الناضرة 2 / 116 ؛ جواهر الكلام 1 / 22 * 13 . مفاتيح الشرائع 1 / 41 ؛ مدارك الأحكام 1 / 13 و ذخيرة المعاد / 4 .\r\n\r\n","description":"","footnote":"","page_name":" 683 ","page_number":683},
  {"content":"\r\n\r\n\r\nشعراء ؛ سوره\r\n\r\nشعراء ؛ سوره بيست و ششمين سورهء قرآن كريم .\r\nاز آن به مناسبت در باب صلات سخن گفته‌اند .\r\nسورهء شعراء از طواسين ( - - - ) طواسين ) است كه خواندن آنها در شب جمعه مستحب مىباشد . 1\r\n1 . تذكرة الفقهاء 4 / 117 ؛ وسائل الشيعة 7 / 411 .\r\n\r\nشغار ؛ نكاح\r\n\r\nشِغار ؛ نكاح : ازدواج دو زن با دو مرد بر اين‌اساس كه مهر هركدام ازدواج ديگرى باشد .\r\nنكاح شغار كه در دوران جاهلى مرسوم بوده و پيامبر صلّى اللَّه عليه و آله از آن نهى كرده ، عبارت است از اينكه هريك از دو ولىّ شرعى يا عرفى ، زنى را كه بر او ولايت دارد به ازدواج ديگرى درآورد و مهريهء هر يك را ازدواج ديگرى قرار دهد ، مانند اينكه يكى از دو ولىّ به ديگرى بگويد : دختر يا خواهرم را به همسرى تو در آوردم به شرط آنكه تو نيز دختر يا خواهرت را به همسرى من درآورى و مهر هر كدام ازدواج ديگرى باشد و طرف مقابل آن را بپذيرد . 1\r\nشغار يا از « شَغْر » به معناى رفع و بلند كردن است كه ممكن است به تناسب رفع و برداشتن مهر باشد و يا از قبيل « شَغَرَ البَلَد » به معناى خالى شدن شهر از قاضى و حاكم ، كه به جهت خالى بودن عقد از مهر بدين اسم ناميده شده است . از اين عنوان به مناسبت در باب نكاح نام برده‌اند . 2\r\nازدواج شغار ، حرام و باطل است ؛ خواه به صورت دائم باشد يا موقّت . در حكم به بطلان تفاوت نمىكند كه مهر هر يك از دو ازدواج ، ازدواج ديگرى باشد يا اينكه مهر يكى ازدواج ديگرى و مهر ديگرى مالى معين باشد . البته با اين تفاوت كه در صورت نخست هر دو ازدواج باطل و در فرض دوم تنها ازدواج اول باطل است . 3\r\nتزويج كردن هر يك از دو ولىّ ، زنى را كه بر او ولايت دارد به ديگرى با تعيين مهر جايز است . همچنين اگر يكى از دو طرف عقد - از باب مثال - دختر خود را با مهرى معين به ديگرى تزويج نمايد\r\n\r\n","description":"","footnote":"","page_name":" 684 ","page_number":684},
  {"content":"\r\n\r\nبه شرط آنكه او نيز همين كار را بكند ، و او اين شرط را بپذيرد و دخترش را به ازدواج او در آورد ، بنابر قول مشهور هر دو عقد صحيح ، ليكن مهر باطل است و براى تعيين آن به مهر المثل ( - - - ) مهر المثل ) رجوع مىشود . در فرض ياد شده حتى اگر مهر هم تعيين نشود ، عقد محكوم به صحّت است و هر كدام مستحق مهر المثل خواهد بود . 4\r\n1 . مسالك الأفهام 7 / 420 * 2 . جامع المقاصد 12 / 488 * 3 . الروضة البهية 5 / 244 ؛ رياض المسائل 10 / 269 * 4 . مسالك الأفهام 7 / 421 - 422 ؛ جامع الشتات 4 / 575 ؛ جواهر الكلام 30 / 131 - 132 ؛ مهذب الأحكام 25 / 78 .\r\n\r\nشغال\r\n\r\nشغال جانورى گوشت خوار ، شبيه گرگ ولى كوچك‌تر از آن .\r\nاز آن به مناسبت در باب طهارت و اطعمه و اشربه نام برده‌اند .\r\nبه قول مشهور قدما چنانچه شغال در چاه آب بيفتد و بميرد با كشيدن چهل دلو آب ، چاه پاك مىشود 1 ( - - - ) آب چاه ) .\r\nشغال از جانوران درنده ( - - - ) درنده ) و حرام گوشت به شمار رفته 2 و محكوم به احكام آن دو است ( - - - ) حيوان ) . بنابر اين ، ادرار و مدفوع آن نجس است ؛ 3 ليكن به قول مشهور تذكيه پذير ( - - - ) تذكيه ) مىباشد و پس از تذكيه ، استفاده از پوست و موى آن جايز است ؛ 4 هرچند در اينكه جواز آن منوط به دباغى ( - - - ) دباغى ) است يا نه ، اختلاف مىباشد ؛ 5 اما در هر صورت نماز گزاردن با آن جايز نيست . 6\r\n1 . كتاب السرائر 1 / 76 * 2 . جواهر الكلام 36 / 294 * 3 . مستند الشيعة 1 / 137 ؛ جواهر الكلام 5 / 273 * 4 . جواهر الكلام 36 / 199 ؛ مستند الشيعة 15 / 441 * 5 . جواهر الكلام 8 / 73 * 6 . 75 .\r\n\r\nشُغل ذمّه - - - ) اشتغال ذمّه\r\n\r\nشُغل ؛ قاعده - - - ) قاعدهء اشتغال‌شِفا - - - ) درمان\r\n\r\nشفاعت\r\n\r\nشفاعت واسطه شدن در كارى ؛ درخواست‌چيزى از مقام بالاتر براى فرد پايين‌تر ازخود . 1\r\nشفاعت از ريشهء « شفع » به معناى جفت و قرين شدن است و چون در شفاعت فردى كه مقام بالاترى دارد\r\n\r\n","description":"","footnote":"","page_name":" 685 ","page_number":685},
  {"content":"\r\n\r\nو داراى قوت در امرى است ، فرد ضعيف را جفت و قرين خود مىكند تا از اين طريق به او نفعى برساند ، اعم از دنيوى و اخروى ، به او شفيع اطلاق كرده‌اند . 2 از عنوان يادشده در باب نكاح و حدود سخن گفته‌اند .\r\nاز بديهيات مذهب شيعه ، شفاعت كردن پيامبر صلّى اللَّه عليه و آله و امامان معصوم عليهم السّلام و ديگر مقرّبان درگاه الهى ، همچون عالمان ، صالحان و شهدا است ؛ البته شفاعت كبرى از آنِ پيامبر اعظم صلّى اللَّه عليه وآله مىباشد . 3 چنان كه قرآن كريم نيز - برحسب آنچه در روايات آمده - از جمله شفيعان روز قيامت براى افرادى است كه به آن چنگ زده‌اند . 4\r\nدرخواست شفاعت از رسول خدا صلّى اللَّه عليه و آله و ساير معصومان عليهم السلام و توسّل به ايشان ، امرى مطلوب و مستحب و موجب تقرب به خداوند است . 5\r\nوساطت كردن براى مؤمن ، بويژه در امر ازدواج مستحب و بر اساس مفاد برخى روايات ، داراى پاداش و ثواب فراوانى است . 6\r\nشفاعت در اسقاط حدود ( - - - ) حدود ) و يا تخفيف در آن پس از ثبوت نزد حاكم شرع ، جايز نيست ؛ بلكه حدّ ثابت بايد بدون تأخير اجرا شود . 7\r\nوساطت قاضى در صرف نظر كردن صاحب حق از حق خود بعد از ثبوت آن و نيز دست برداشتن مدّعى از دعواى خويش قبل از ثبوت آن مكروه است . 8\r\n1 . مكيال المكارم 1 / 310 * 2 . الميزان 1 / 157 * 3 . مكيال المكارم 1 / 310 - 313 * 4 . الكافى ( كلينى ) 2 / 597 - 599 * 5 . بحار الأنوار 94 / 1 ؛ كشف الغطاء 3 / 500 * 6 . وسائل الشيعة 16 / 339 ؛ وسيلة النجاة / 695 * 7 . جواهر الكلام 41 / 395 ؛ تحريرالوسيلة 2 / 469 * 8 . جواهرالكلام 40 / 148 .\r\n\r\nشفاهى - - - ) مشافهه\r\n\r\nشفران\r\n\r\nشُفران : گوشتهاى محيط برآلت تناسلى زن .\r\nمعروف فقها شفران را به گوشتهاى احاطه كنندهء آلت تناسلى زن - كه نسبت به آلت تناسلى حكم پلكها نسبت به چشم را دارد - تعريف كرده‌اند . بر اين اساس ، شفران با اسكتان كه در لغت به معناى ياد شده آمده ، يكى خواهد بود ؛ 1\r\n\r\n","description":"","footnote":"","page_name":" 686 ","page_number":686},
  {"content":"\r\n\r\nليكن نزد لغويان ، اين دو واژه معناى متفاوتى دارند ؛ اسكتان به گوشتهاى محيط بر آلت تناسلى زن و شفران به كناره و لبهء آن تعريف شده است . بنابر اين ، اسكتان به منزلهء پلكها و شفران به منزلهء لبهء پلك ، محل روييدن مژه است . برخى ، گفتهء لغويان را صحيح دانسته‌اند . 2 البته آنچه در روايات آمده ، عنوان فرج ( آلت تناسلى زن ) است كه فقها از آن به شفران تعبير كرده‌اند و مراد از آن همان معناى معروف نزد فقها است و به همين معنا موضوع حكم قرار گرفته است . 3 از عنوان ياد شده در باب ديات سخن گفته‌اند .\r\nبريدن عمدى شفران از سوى جانىِ زن موجب قصاص مىگردد ، اما اگر از روى عمد نباشد يا جانى مرد باشد ، ديه ثابت است . در قطع دو طرف ، ديهء كامل زن ( پانصد مثقال شرعى طلا ) و در قطع يك طرف نصف ديهء او ثابت است . 4\r\n1 . المبسوط 7 / 149 ؛ شرائع الاسلام 4 / 1037 ؛ جواهر الكلام 43 / 274 * 2 . كتاب السرائر 3 / 392 ؛ مختلف الشيعة 9 / 386 * 3 . جواهر الكلام 43 / 274 - 275 * 4 . مسالك الأفهام 15 / 283 ؛ جواهر الكلام 43 / 274 - 275 .\r\n\r\nشفعه\r\n\r\nشُفعه استحقاق تملّك سهم فروخته شدهءشريك . 1\r\nچنانچه يكى از دو شريكِ ملكى ، سهم خود را به فردى سوم بفروشد ، شريك ديگر حق دارد با شرايطى سهم فروخته شده را به ملك خود درآورد . چنين استحقاقى را « شفعه » گويند . 2 برخى ، شفعه را به حق تملّك قهرى سهم فروخته شده توسط شريك ، براى شريك ديگر ، تعريف كرده‌اند . طبق اين تعريف ، شفعه حق خواهد بود نه استحقاق . به دارندهء اين حق « شفيع » گويند . 3 شفعه عنوان بابى مستقل در فقه است كه همهء مسائل و احكام مربوط به آن به تفصيل در اين باب آمده است .\r\nحكم : شفعه در شرع مقدس ، امرى ثابت و مشروع است . 4\r\nمورد شفعه : شفعه در اموال غير منقول قسمت پذير ، همچون زمين ، خانه ، باغ و مزرعه ثابت است . ثبوت آن در اموال منقول ، اختلافىاست . عدم ثبوت به اكثر فقها ، بلكه مشهور و قول به ثبوت به اكثر متقدمان و گروهى از متأخران نسبت داده شده است .\r\n\r\n","description":"","footnote":"","page_name":" 687 ","page_number":687},
  {"content":"\r\n\r\nبرخى قائلان قول نخست ، در خصوص حيوان و برده شفعه را جارى دانسته‌اند . 5\r\nثبوت شفعه در اموال غير منقول غير قابل قسمت - كه قسمت كردن آن موجب ضرر است - از قبيل حمام ، راه و آسياب ، اختلافى است . قول به عدم ثبوت آن به اكثر متأخران ، بلكه اكثر فقها ، بلكه مشهور ، بويژه متأخران نسبت داده شده است . 6\r\nشفعه در درخت و نيز در بنا به تبع زمين ثابت است ؛ ليكن در صورتى كه مستقل داد و ستد شوند ، اختلاف مطرح در اموال منقول دربارهء آنها نيز مطرح است . 7\r\nشرايط :\r\n1 . عدم تعدد شفيع : به قول مشهور ، در اجراى حق شفعه ، شفيع بايد يك نفر باشد و با تعدد آن ، حق شفعه منتفى است . 8\r\n2 . انتقال به سبب بيع : به قول مشهور - كه بر آن ادعاى اجماع نيز شده - در ثبوت شفعه شرط است كه شريك ، سهم خود را از راه بيع به ديگرى منتقل كند . بنابر اين ، انتقال سهم وى با هبه ، صلح ، مهر قراردادن و مانند آن ، سبب ايجاد حق شفعه براى شريكش نمىشود . 9\r\n3 . عدم افراز سهم : از شرايط ثبوت شفعه آن است كه شراكت به گونهء مشاع باشد . بنابر اين ، شريكى كه سهمش از زمين و مانند آن ، تعيين و تفكيك شده ، حق شفعه ندارد ، مگر خانه كه در صورت داشتن راه مشترك ، چنانچه شريك ، سهم مفروز خود را همراه سهم مشترك خويش از راه ، به ديگرى بفروشد ، براى شريك وى حق شفعه ثابت مىگردد ؛ ليكن در اينكه اشتراك در آب - مانند چاه - نيز حكم اشتراك در راه را دارد يا نه و نيز در الحاق باغ و زمين به خانه ، اختلاف است . 10\r\nهرگاه ملك غير مشمول شفعه - مثلا زمين قسمت شده - همراه ملك مشمول شفعه - چون زمين قسمت نشده - فروخته شود ، حق شفعه تنها در ملك مشمول شفعه جارى است و نه تمامى مورد معامله . 11\r\n4 . اسلام : در فرض مسلمان بودن خريدار ، شفيع نيز بايد مسلمان باشد تا بتواند اخذ به شفعه كند و چنانچه خريدار كافر باشد ، حق شفعه براى كافر نيز ثابت خواهد بود . 12\r\n\r\n","description":"","footnote":"","page_name":" 688 ","page_number":688},
  {"content":"\r\n\r\n5 . توانايى پرداخت ثمن : شفيع بايد بالفعل يا بالقوه توانايى پرداخت ثمن را داشته باشد . بنابر اين ، در صورت ناتوانى وى از پرداخت ثمن به مشترى و يا طفره رفتن و تأخير در پرداخت آن ، حق شفعه‌اش باطل مىشود ، مگر آنكه خريدار راضى شود صبر كند . 13\r\nچنانچه شفيع مدعى باشد ثمن در اختيار او است ، ليكن فعلا نزدش حاضر نيست ، سه روز به او مهلت داده مىشود و اگر بگويد در شهرى ديگر است تا زمان دستيابى به آن - هرچند بيش از سه روز طول بكشد - به وى مهلت داده مىشود ، به شرط آنكه به خريدار زيانى نرسد . 14\r\nعدم سقوط حق شفعه با ناتوانى از اعمال آن : حق شفعهء غايبى كه حتى توسط وكيل خود نتوانسته آن را اعمال كند ؛ هرچند غيبتش به درازا بكشد ، همچنين فردى كه از فروش سهم توسط شريك خود آگاهى نيافته است و نيز بيمار يا زندانى اى كه حتى توسط وكيل خود نتوانسته اخذ به شفعه كند ، ساقط نمىشود . 15\r\nحق شفعه براى سفيه ( - - - ) سفاهت ) ، ديوانه و كودك نيز ثابت است ؛ ليكن متولى اعمال اين حق ، ولىّ آنان است كه با رعايت مصلحت و يا عدم مفسده - بنابر اختلاف اقوال - مىتواند از طرف آنان اعمال حق كند . البته سفيه با اجازهء ولىّ مىتواند براى خود حق شفعه را اعمال كند . 16 چنانچه در موارد ياد شده ، ولىّ حق شفعه را اعمال نكند ، كودك پس از بلوغ و ديوانه پس از هوشيارى مىتوانند آن را اعمال نمايند . 17\r\nچگونگى اعمال حق شفعه : اعمال حق شفعه كه از آن به اخذ به شفعه تعبير مىشود ، پس از وقوع عقد بيع ( - - - ) بيع ) براى شفيع ثابت مىشود ، مگر آنكه فروشنده حق خيار فسخ داشته باشد كه در اين صورت برخى ، استحقاق شفيع نسبت به اعمال حق شفعه را مشروط به پايان يافتن زمان خيار دانسته‌اند . 18\r\nشفيع نمىتواند حق شفعه را نسبت به بخشى از سهم فروخته شده اعمال كند ؛ بلكه يا بايد از حق خود صرف نظر نمايد و يا آن را نسبت به تمامى سهم اعمال كند . 19\r\n\r\n","description":"","footnote":"","page_name":" 689 ","page_number":689},
  {"content":"\r\n\r\nشفيع قيمت تمام شدهء عقد را به خريدار مىپردازد ؛ خواه بيشتر از قيمت واقعى ملك باشد يا كمتر از آن و هزينه‌هاى انجام گرفته توسط خريدار ، همچون اجرت دلال يا وكيل بر عهدهء او نيست . 20\r\nاخذ به شفعه از ايقاعات ( - - - ) ايقاع ) است ؛ از اين رو ، نيازى به قبول خريدار نيست . 21\r\nاخذ به شفعه با فعل و قول تحقق مىيابد . فعل بدين گونه كه مشترى سهمى را كه خريدارى كرده در ازاى دريافت بهاى آن از شفيع به وى تحويل مىدهد و يا در صورت عدم پرداخت آن از سوى شفيع ، راضى به صبر مىشود ، و قول با گفتن الفاظ بيانگر آن - همچون : گرفتم و تملّك كردم - با پرداخت بها يا راضى شدن مشترى به صبر ، تحقق مىيابد . بنابر اين ، بر صرف گفتن الفاظ دلالت كننده بر اخذ به شفعه ، بدون پرداخت بها يا راضى شدن خريدار به صبر ، اثرى مترتب نمىگردد . 22\r\nچنانچه بهاى پرداختى توسط مشترى مثلى ( - - - ) مثلى ) باشد ، مانند طلا و نقره ، شفيع مكلّف به پرداخت مثل آن است و اگر قيمى ( - - - ) قيمى ) باشد ، مانند حيوان و پارچه ، آيا حق شفعه ساقط مىشود يا نه ؟ مسئله اختلافى است . بنابر قول دوم ، شفيع معادل بهاى پرداختى توسط مشترى را مىپردازد . 23\r\nبه قول مشهور ، اخذ به شفعه فورى است . بنابر اين ، شفيع به محض آگاهى از معامله و تحقق حق شفعه براى خود ، فورى بايد آن را اعمال كند ؛ چون حق شفعه با تأخير بدون عذر در اعمال آن ، باطل مىشود و چنانچه تأخير از روى عذر باشد ، مانند جهل به ثبوت حق شفعه ، عدم اطمينان به سخن خبر دهنده و يا در زندان بودن شفيع ، به گونه‌اى كه قادر به اعمال آن نباشد ، حق شفعه باطل نمىشود . 24\r\nاقدام فورى به اعمال حق شفعه امرى عرفى است . بنابر اين ، اگر شفيع مشغول كارى همچون تشييع جنازه ، استحمام و يا عبادت باشد ، لازم نيست آن را رها كند ، بلكه پس از فراغت از آن ، اخذ به شفعه مىنمايد . 25\r\n\r\n","description":"","footnote":"","page_name":" 690 ","page_number":690},
  {"content":"\r\n\r\nچنانچه خريدار مورد شفعه را به ديگرى بفروشد ، شفيع مىتواند به هر دو رجوع و اخذ به شفعه كند . همچنين است اگر چند بار دست به دست شده باشد . در اين گونه موارد ، اگر شفيع به خريدار اول رجوع كند ، بهاى معامله را مىپردازد و معاملات بعدى باطل خواهد بود و در نتيجه هر يك از خريداران بعدى به فروشندهء خود مراجعه كرده و بهاى پرداختى را پس مىگيرد ، و اگر به نفرات بعدى مراجعه كند ، بهايى را كه بابت معامله بعدى پرداخت شده ، مىپردازد و معاملات پيشين صحيح خواهد بود . 26\r\nشفعه و ابطال تصرفات : با اعمال حق شفعه توسط شفيع ، همهء تصرفاتى كه خريدار نسبت به مورد شفعه انجام داده ، مانند وقف كردن و يا مسجد قرار دادن آن ، باطل و بى اثر خواهد شد . 27\r\nشفيع مجاز است مورد شفعه را تنها از خريدار مطالبه كند و حق ندارد به فروشنده رجوع نمايد . همچنين نمىتواند معاملهء انجام گرفته بين آن دو را فسخ كند . 28\r\nضمان پيدايى عيب و تلف مبيع : چنانچه مورد شفعه معيوب و يا تلف شود ، در صورتى كه خريدار در ايجاد آن نقشى نداشته باشد ، بنابر قول مشهور ، ضامن نخواهد بود ؛ خواه عيب يا تلف قبل از مطالبهء شفيع پديد آمده باشد يا بعد از آن . همچنين است بنابر قول مشهور اگر عيب يا تلف مستند به فعل مشترى - قبل از مطالبهء شفيع - باشد . در موارد ياد شده ، شفيع ميان گرفتن مورد شفعه با پرداخت همهء بها ، و صرف نظر كردن از حق شفعه مخير مىباشد . البته اين در صورتى است كه چيزى از مورد شفعه - كه موجب كاهش قيمت آن گردد - تلف نشده باشد . كه در اين فرض ، بنابر قول اشهر ، پرداخت تمامى ثمن بر عهدهء شفيع نمىباشد ؛ بلكه آن مقدار كه تلف شده ، از ثمن كسر مىشود ، 29 و چنانچه عيب مستند به فعل مشترى پس از مطالبهء شفيع باشد ، بنابر قول مشهور ، مشترى ضامن است . 30\r\nاگر مشترى در زمين مورد شفعه بنا احداث كند و يا درخت بكارد ، مىتواند بنا را ويران و درختان را از ريشه بركند ؛\r\n\r\n","description":"","footnote":"","page_name":" 691 ","page_number":691},
  {"content":"\r\n\r\nليكن در اينكه اصلاح زمين آسيب ديده بر اثر تخريب بنا يا قطع درختان ، بر او واجب است يا نه ، اختلاف مىباشد . اگر مشترى از تخريب بنا و قطع درختان امتناع ورزد ، به قول جمعى از فقها ، شفيع بين نابود كردن و پرداختن ارش ( - - - ) ارش ) به مشترى و بين تملّك آنها و پرداخت بهايشان به خريدار با رضايت وى و يا صرف نظر كردن از حق خويش ، مخيّر است . برخى ، پرداخت ارش را در فرض نابود كردن واجب ندانسته‌اند . بنابر اين قول ، شفيع ميان ازالهء بدون پرداخت ارش و تملّك با پرداخت بهاى آن به مشترى ، و صرف نظر از حق خود مخيّر خواهد بود . 31\r\nعلم شفيع به مقدار ثمن و مثمن : آيا در اخذ به شفعه علم شفيع به ثمن ( بهاى پرداختى ) و مثمن ( مورد شفعه ) شرط است يا نه ؟ جمعى از فقها علم شفيع به ثمن و برخى ديگر به ثمن و مثمن را شرط دانسته‌اند . 32 در مقابل ، برخى هيچ كدام را شرط صحّت اخذ به شفعه ندانسته‌اند . 33\r\nحق شفعه و اقاله : حق شفعه با اقالهء ( فسخ ) دو طرف معامله از بين نمىرود ؛ زيرا ثبوت حق شفعه براى شفيع با عقد بوده و آن دو نمىتوانند آن را با اقاله اسقاط كنند . 34\r\nنماى مورد شفعه : آنچه در فاصلهء زمانى بين بيع مورد شفعه و اخذ به شفعه به عنوان نما بر مبيع افزوده مىشود ، در صورتى كه متصل باشد ، مانند افزوده شدن شاخه‌هاى درخت ، از آنِ شفيع است ؛ اما اگر منفصل باشد ، از قبيل سكونت در منزل يا ميوهء درخت ، از آنِ مشترى خواهد بود . بنابر اين ، او حق دارد ميوهء درخت را تا زمان چيدن آن بر درخت باقى بگذارد . 35\r\nاسقاط حق شفعه : حق شفعه پس از ثبوت آن قابل اسقاط است و با هر چه كه بيانگر صرف نظر كردن از آن باشد ، اسقاط مىگردد ؛ 36 ليكن در اينكه حق شفعه قبل از ثبوت آن ، با اسقاط آن قبل از فروش مورد شفعه ، ساقط مىشود يا نه ، اختلاف است 37 ( - - - ) حق ) .\r\nآيا صرف شاهد بودن بر معامله يا تبريك گفتن به خريدار يا فروشنده و يا اجازهء معامله دادن به يكى از آن دو ، اسقاط حق شفعه به شمار مىرود ؟ مسئله اختلافى است . 38\r\n\r\n","description":"","footnote":"","page_name":" 692 ","page_number":692},
  {"content":"\r\n\r\nحق شفعه و ارث : در اينكه حق شفعه پس از مرگ شفيع به ورثهء او منتقل مىشود يا نه اختلاف است . مشهور ميان متأخران ، قول نخست است . بر اين قول ادعاى اجماع نيز شده است . بنابر اين قول ، حق شفعه همچون مال به نسبت سهم ورثه تقسيم مىشود نه به تعداد وارثان . بنابر اين ، اگر ورثه منحصر به زوجه و فرزند باشند ، يك هشتم به زوجه و باقى مانده به فرزند ميّت داده مىشود . 39\r\nبا اسقاط حق شفعه توسط يك يا چند نفر از ورثه ، بقيه نمىتوانند آن را تنها نسبت به سهم خود اجرا نمايند . در اين فرض آنان يا بايد از حق خود صرف نظر كنند و يا نسبت به تمامى مورد شفعه اخذ به شفعه نمايند . 40\r\nحق شفعه و مصالحه : حق شفعه همچون ديگر حقوق مالى قابل صلح است و شفيع مىتواند بر ترك آن با خريدار مصالحه كند . در اين صورت حق شفعهء وى باطل مىگردد . 41\r\nسقوط حق شفعه با فروش سهم : هر گاه شفيع پس از آگاهى از داشتن حق شفعه ، سهم خود را بفروشد ، حقش ساقط مىشود ؛ ليكن اين حق براى خريدار نخست بر خريدار دوم ثابت مىگردد . و در صورتى كه فروش سهم قبل از آگاهى يافتن از حق شفعه باشد ، در بطلان حق شفعه اختلاف است . 42\r\nتصرف مشترى در مورد شفعه : ثبوت حق شفعه براى شفيع مانع تصرف مشترى نسبت به مورد شفعه نمىشود . بنابر اين ، تصرفات وى تا قبل از اعمال حق شفعه توسط شفيع نافذ است ؛ چنان كه تصرفات مشترى موجب از بين رفتن حق شفيع نمىگردد . 43\r\n1 . جامع المقاصد 6 / 342 ؛ جواهرالكلام 37 / 238 * 2 . شرائع الإسلام 4 / 776 ؛ قواعد الأحكام 2 / 242 ؛ جواهر الكلام 37 / 238 * 3 . وسيلة النجاة / 382 ؛ منهاج الصالحين ( سيدمحسن حكيم ) 2 / 96 * 4 . فقه الإمام جعفر الصادق 4 / 121 * 5 . مسالك الأفهام 12 / 261 - 265 ؛ جواهر الكلام 37 / 241 - 245 ؛ مهذب الأحكام 18 / 126 * 6 . جواهر الكلام 37 / 251 - 252 ؛ مهذب الأحكام 18 / 129 * 7 . جواهر الكلام 37 / 247 - 249 * 8 . 272 * 9 . مسالك الأفهام 12 / 273 ؛ جواهر الكلام 37 / 266 * 10 . جواهر الكلام 37 / 258 - 260 ؛ وسيلة النجاة / 382 - 383 ؛ منهاج الصالحين ( خويى ) 2 / 72 ؛ هداية العباد ( گلپايگانى ) 1 / 400 * 11 . جواهر الكلام 37 / 265 - 266 * 12 . 270 و 293 - 294 *\r\n\r\n","description":"","footnote":"","page_name":" 693 ","page_number":693},
  {"content":"\r\n\r\n13 . 279 - 282 ؛ مهذب الأحكام 18 / 136 - 137 * 14 . جواهر الكلام 37 / 283 ؛ مهذب الأحكام 18 / 137 * 15 . جواهر الكلام 37 / 286 - 287 ؛ مهذب الأحكام 18 / 139 * 16 . جواهر الكلام 37 / 289 - 290 * 17 . 291 * 18 . المبسوط 3 / 123 ؛ جواهر الكلام 37 / 320 - 322 ؛ مهذب الأحكام 18 / 141 - 142 * 19 . جواهر الكلام 37 / 325 * 20 . 326 - 327 * 21 . مهذب الأحكام 18 / 142 * 22 . جواهر الكلام 37 / 330 - 331 * 23 . 333 - 334 * 24 . تذكرة الفقهاء 12 / 312 - 318 ؛ جواهر الكلام 37 / 338 - 339 ؛ مهذب الأحكام 18 / 145 - 146 * 25 . جواهر الكلام 37 / 340 - 341 ؛ مهذب الأحكام 18 / 146 * 26 . جواهر الكلام 37 / 352 - 353 ؛ مهذب الأحكام 18 / 149 * 27 . جواهر الكلام 37 / 353 * 28 . 355 - 356 * 29 . مسالك الأفهام 12 / 325 ؛ كفاية الأحكام 1 / 547 ؛ جواهر الكلام 37 / 357 - 358 * 30 . جواهر الكلام 37 / 361 * 31 . 365 - 374 * 32 . شرائع الإسلام 4 / 784 ؛ تذكرة الفقهاء 12 / 253 ؛ جامع المقاصد 6 / 398 ؛ مسالك الأفهام 12 / 335 ؛ كفاية الأحكام 1 / 548 ؛ مفاتيح الشرائع 3 / 81 ؛ وسيلة النجاة / 386 * 33 . مجمع الفائدة 9 / 37 - 38 ؛ جواهر الكلام 37 / 380 - 382 ؛ مهذب الأحكام 18 / 152 * 34 . جواهر الكلام 37 / 347 ؛ مهذب الأحكام 18 / 160 * 35 . جواهرالكلام 37 / 374 - 376 * 36 . حاشيةكتاب المكاسب ( اصفهانى ) 1 / 49 ؛ كلمة التقوى 4 / 58 * 37 . مسالك الأفهام 12 / 361 * 38 . 361 - 362 ؛ جواهر الكلام 37 / 432 - 433 ؛ مهذب الأحكام 18 / 156 - 157 * 39 . جامع المقاصد 6 / 447 ؛ الحدائق الناضرة 20 / 325 ؛ مفتاح الكرامة 14 / 415 - 419 ؛ جواهرالكلام 37 / 393 * 40 . جواهرالكلام 37 / 395 ؛ مهذب الأحكام 18 / 154 - 155 * 41 . جواهرالكلام 37 / 403 - 404 * 42 . إرشاد الأذهان 1 / 387 ؛ جامع المقاصد 6 / 445 - 446 ؛ جواهر الكلام 37 / 398 - 400 ؛ وسيلة النجاة / 387 * 43 . جواهرالكلام 37 / 351 - 352 ؛ مهذب الأحكام 18 / 148 .\r\n\r\nشفق\r\n\r\nشَفَق [ حُمرهء مغربيه 
  ] سرخى پديد آمده‌در افق غربى پس از غروب آفتاب .\r\nاز آن در بابهاى صلات ، صوم و نكاح سخن گفته‌اند .\r\nصلات : به قول مشهور ، پايان وقت فضيلت نماز مغرب ، زوال شفق است . 1\r\nوقت نماز عشا ، زمان اتمام نماز مغرب در اول وقت آن است ؛ ليكن وقت فضيلت آن از زمان زوال شفق تا سپرى شدن يك سوم از شب خواهد بود . بنابر اين ، تأخير نماز عشا از اول وقت - بر خلاف ديگر نمازها - مستحب است . 2\r\nبه قول مشهور ، بلكه اجماعِ ادعا شده ، پايان وقت نافلهء مغرب ، محو شفق است . 3\r\nصوم : برخى ، ناپديد شدن هلال ماه قبل از شفق را نشانهء شب اوّل بودن هلال و پس از شفق را نشانهء دو شبه بودن آن دانسته‌اند ؛ ليكن به نظر مشهور ، نشانهء ياد شده اعتبارى ندارد . 4\r\n\r\n","description":"","footnote":"","page_name":" 694 ","page_number":694},
  {"content":"\r\n\r\nنكاح : آميزش هنگام غروب آفتاب تا زوال شفق مكروه است . 5\r\n1 . مفتاح الكرامة 3 / 45 - 46 * 2 . الحدائق الناضرة 6 / 326 ؛ جواهر الكلام 7 / 306 ؛ العروة الوثقى 2 / 251 و 262 * 3 . الحدائق الناضرة 6 / 220 ؛ جواهر الكلام 7 / 186 * 4 . جواهر الكلام 16 / 365 ؛ العروة الوثقى 3 / 629 * 5 . جواهر الكلام 29 / 55 ؛ العروة الوثقى 5 / 490 .\r\n\r\nشفقت\r\n\r\nشفقت دلسوزى و مهربانى .\r\nعنوان ياد شده به مناسبت در بابهاى اجتهاد و تقليد ، طهارت ، امر به معروف و نكاح به كار رفته است .\r\nتسلّى دادن صاحبان مصيبت و اظهار شفقت و همدردى با آنان ، هرچند تا حدّى توأم با مبالغه باشد ، مستحب است ؛ 1 چنان كه شفقت فرزند نسبت به پدر و مادر ، 2 عالِم نسبت به متعلّم ، 3 شوهر نسبت به همسر 4 و پدر و مادر نسبت به دختر ، بيشتر از پسر 5 استحباب دارد .\r\nمستحب است كسى عهده دار امور بيمار گردد كه نسبت به او شفقت و دلسوزى بيشترى دارد . 6\r\n( - - - ) رأفت )\r\n1 . كشف الغطاء 2 / 302 * 2 . وسائل الشيعة 16 / 338 ؛ ثواب الأعمال / 133 * 3 . النور الساطع 2 / 569 * 4 . تذكرة الفقهاء ( ق ) 2 / 569 * 5 . وسائل الشيعة 21 / 367 * 6 . نهاية الإحكام 2 / 211 .\r\n\r\nشفيع - - - ) شفعه\r\n\r\nشقاق\r\n\r\nشِقاق اختلاف و دشمنى ميان زن و شوهر .\r\nواژهء شقاق كه از قرآن گرفته شده ، 1 بر وزن فِعال از شِق به معناى ناحيه ( منطقه ) مىباشد و از آنجا كه زن و شوهر در پى بروز اختلاف و ناسازگارى ميان آنان گويا هر كدام در ناحيه‌اى غير ناحيهء ديگرى قرار مىگيرد ، از اختلاف و دشمنى آن دو با يكديگر ، به شقاق تعبير شده است . ممكن است شقاق از شِق به معناى تفرق و جدايى باشد . 2 برخى گفته‌اند : شقاق در عرف شرع عبارت است از اختلاف و دشمنى هر يك از زوجين نسبت به ديگرى ، به گونه‌اى كه نه بر زندگى مصالحه كنند و نه بر جدايى از يكديگر . 3 از احكام عنوان ياد شده در باب نكاح سخن گفته‌اند .\r\n\r\n","description":"","footnote":"","page_name":" 695 ","page_number":695},
  {"content":"\r\n\r\nحكم : هر گاه ميان زن و شوهر شقاق پديد آيد ، به تصريح قرآن كريم ، داور و حَكَمى از خانوادهء زوج و حَكَمى از خانوادهء زوجه انتخاب مىگردد تا به مشكلات و اختلاف بين آن دو رسيدگى كنند ؛ با امكان اصلاح ، آن دو را با يكديگر آشتى دهند و با عدم امكان آن ، حكم به جدايى كنند . 4 در اينكه انتخاب حَكَم واجب است يا مستحب ، اختلاف است . جمعى از فقها قائل به وجوب آن‌اند . 5 در انتخاب كننده نيز اختلاف است كه وظيفهء حاكم شرع است يا زوجين و يا خانوادهء آن دو . اكثر فقها تعيين و فرستادن حَكَم را وظيفهء حاكم شرع دانسته‌اند . 6 در مقابل ، برخى آن را وظيفهء زوجين و با خوددارى آن دو ، وظيفهء حاكم دانسته‌اند . 7 از برخى قدما نقل شده كه حاكم به زوجين دستور مىدهد كه هر كدام ، داورى از خانوادهء خود برگزيند . 8 بعضى گفته‌اند : زوجين يا خانوادهء آنان ، داور را انتخاب مىكنند و درصورت امتناع ، نوبت به حاكم مىرسد . 9\r\nآيا انتخاب و ارسال حَكَم از باب تحكيم ( - - - ) تحكيم ) است و در نتيجه ، عمل به مفاد حكم آنان بر زوجين واجب است ؛ هرچند نسبت به اصل انتخاب و نظر داوران ناخشنود باشند ، يا از باب توكيل و در نتيجه ، داوران تنها در محدوهء وكالت خود حق نظر دارند و انتخاب و ارسال آنان نيز منوط به رضايت زوجين است ؟ اكثر فقها ، 10 بلكه مشهور ، 11 قائل به قول نخست اند ؛ بلكه بر آن ادعاى اجماع شده است . 12 بنابر قول به توكيلى بودن انتخاب حَكَم ، بايد هر يك از زوجين به داور خود وكالت دهد كه از جانب او بر اساس مصلحت موكّل ؛ اعم از آشتى يا جدايى به عوض و يا بدون عوض ، داورى نمايد ؛ ليكن بنابر قول به تحكيم ، حاكم داوران را انتخاب كرده و بدون آنكه رضايت زوجين را بخواهد از داوران مىخواهد هرگونه مصلحت ديدند عمل كنند . 13 برخى گفته‌اند : اختلاف در تحكيم يا توكيل بودن در صورتى است كه انتخاب حَكَم توسط حاكم باشد ؛ اما اگر انتخاب حَكَم توسط زوجين يا خانوادهء آنان صورت گيرد ، شكى در توكيلى بودن آن نيست . 14\r\n\r\n","description":"","footnote":"","page_name":" 696 ","page_number":696},
  {"content":"\r\n\r\nليكن برخى گفته‌اند : انتخاب و ارسال حَكَم از باب تحكيم است ؛ انتخاب كننده حاكم باشد يا زوجين . 15\r\nانتخاب حَكَم از خانوادهء زوجين : آيا واجب است حَكَم از خانوادهء زوجين باشد يا از غير خانواده نيز جايز است ؟ برخى قائل به قول نخست شده‌اند ؛ 16 ليكن مشهور ، انتخاب داور از خانوادهء زوجين را واجب ندانسته ، بلكه مستحب دانسته‌اند . 17\r\nتعدد داوران : چنانچه مصلحت در تعدد داوران براى هر يك از زوجين باشد ، داوران متعدد انتخاب مىشوند . 18\r\nشرايط داوران : بلوغ ، عقل ، شايستگى براى داورى و مرد بودن از شرايط داوران است . 19 برخى ، اسلام را نيز شرط دانسته‌اند ؛ 20 ليكن برخى ديگر ، اسلام را تنها در فرض مسلمان بودن زوجين شرط دانسته‌اند . 21 آيا آزاد بودن ( برده نبودن ) و عدالت نيز شرط است يا نه ؟ مسئله اختلافى است . 22 بعضى گفته‌اند : اگر انتخاب داوران از باب تحكيم باشد ، آن دو ، شرط اند و اگر از باب توكيل باشد ، شرط نيستند . 23\r\nوظايف داوران : بر داوران واجب است در بررسى وضعيت زوجين و علل و عوامل پيدايى شقاق و نيز برقرارى آشتى و ايجاد الفت ميان آن دو ، همهء تلاش خود را به كار برده ، در اين راه از هيچ كوششى دريغ نورزند . در اين راستا سزاوار است حَكَم مرد با وى و حكم زن با او خلوت كرده و با دقت ، ديدگاهها و خواسته‌هاى آن دو را بشنوند و سپس دو داور در نشستى مشترك ، يافته‌هاى خود را شفاف و بدون پنهان كارى به يكديگر منتقل كنند و در نهايت تصميمى درست و منطقى اتخاذ نمايند ؛ چنان كه سزاوار است وجههء همّت و تلاش خود را اصلاح و آشتى دادن ميان آن دو قرار دهند تا خداوند آنان را در انجام دادن مأموريتشان موفق بدارد . 24\r\nقلمرو اختيارات : بدون شك ، درصورت توافق داوران بر آشتى ميان زوجين ، آن را انجام مىدهند ؛ ليكن در فرض توافق بر جدايى آيا مىتوانند بدون اجازهء زوج ، طلاق را به اجرا گذارند يا اجرايى كردن طلاق منوط به اجازهء زوج است ؟ اختلاف مىباشد .\r\n\r\n","description":"","footnote":"","page_name":" 697 ","page_number":697},
  {"content":"\r\n\r\nمشهور قائل به قول دوم اند . 25 بنابر اين قول ، اگر نظر داوران بر طلاق خلع ( - - - ) خلع ) قرار گيرد ، داور زوجه جهت بذل عوض در طلاق بايد از او اجازه بگيرد . 26 البته اگر داوران از ابتدا با زوجين شرط كرده باشند كه به هر تصميمى رسيدند ؛ چه سازش و چه جدايى ، آن را اجرا كنند و آنان پذيرفته باشند ، نيازى به اجازهء زوجين نيست و داوران مىتوانند بدون اجازهء مجدد ، طلاق را اجرا كنند . 27\r\nهرگاه داوران چيزى را بر زوجين شرط كنند ، در صورتى كه شرط مشروع و مباح باشد ، لازم الوفاء خواهد بود ؛ هرچند زوجين بدان راضى نباشند ، مانند آنكه شرط كنند زوج ، زوجه را در فلان شهر سكنى دهد يا محل سكونت او را از هوويش جدا سازد يا بر زوجه شرط كنند كه مطالبهء مهر خود را - كه زمانش فرارسيده - تا فلان تاريخ به تأخير اندازد . اما اگر شرط غير مشروع باشد ، از قبيل ازدواج نكردن زوج با زنى ديگر ، شرط باطل خواهد بود . 28\r\nاختلاف داوران : چنانچه داوران در حل مشكل زوجين اتفاق نظر پيدا نكنند و نظر هر كدام خلاف نظر ديگرى باشد ، حكم هيچ يك نافذ نخواهد بود و حاكم شرع داوران ديگرى را انتخاب و ارسال مىكند تا بر يك امر اتفاق نظر پيدا كنند . 29\r\nغيبت زوجين : هرگاه زوجين يا يكى از آن دو ، پس از انتخاب و ارسال داوران ، غايب شوند ، مانند آنكه به مسافرت بروند ، آيا حكم داوران بر غايب نافذ است يا نه ، اختلاف مىباشد . 30\r\n1 . نساء / 35 * 2 . جواهرالكلام 31 / 209 * 3 . غنية النزوع / 353 ؛ كتاب السرائر 2 / 730 ؛ التنقيح الرائع 3 / 257 * 4 . تحرير الأحكام 3 / 598 * 5 . كتاب السرائر 2 / 730 ؛ الروضة البهية 5 / 430 ؛ رياض المسائل 10 / 479 ؛ جواهر الكلام 31 / 213 ؛ تفصيل الشريعة ( النكاح ) / 496 * 6 . المبسوط 4 / 339 - 340 ؛ المهذب 2 / 265 ؛ غنية النزوع / 353 ؛ كتاب السرائر 2 / 730 ؛ شرائع الإسلام 2 / 561 ؛ قواعد الأحكام 3 / 96 ؛ الروضة البهية 5 / 429 - 430 ؛ مسالك الأفهام 8 / 365 ؛ جواهر الكلام 31 / 211 ؛ وسيلة النجاة / 756 * 7 . المختصر النافع / 191 * 8 . مسالك الأفهام 8 / 365 * 9 . كشف اللثام 7 / 521 * 10 . مسالك الأفهام 8 / 366 - 367 * 11 . كشف اللثام 7 / 522 ؛ الحدائق الناضرة 24 / 629 ؛ جواهر الكلام 31 / 214 * 12 . رياض المسائل 10 / 481 * 13 . المبسوط 4 / 340 * 14 . مسالك الأفهام 8 / 366 - 367 * 15 . الحدائق الناضرة 24 / 630 *\r\n\r\n","description":"","footnote":"","page_name":" 698 ","page_number":698},
  {"content":"\r\n\r\n16 . كتاب السرائر 2 / 730 * 17 . التنقيح الرائع 3 / 258 ؛ الحدائق الناضرة 24 / 634 - 635 * 18 . تحرير الوسيلة 2 / 307 * 19 . كتاب السرائر 2 / 730 ؛ تحرير الأحكام 3 / 599 ؛ الروضة البهية 5 / 432 * 20 . مسالك الأفهام 8 / 367 * 21 . جواهر الكلام 31 / 215 ؛ مهذب الأحكام 25 / 231 - 232 * 22 . جواهرالكلام 31 / 215 ؛ مهذب الأحكام 25 / 231 ؛ تفصيل الشريعة ( النكاح ) / 497 * 23 . مسالك الأفهام 8 / 367 * 24 . الأنوار اللوامع 10 قسم 1 / 130 * 25 . مختلف الشيعة 7 / 405 ؛ المهذب البارع 3 / 420 * 26 . مسالك الأفهام 8 / 367 - 368 * 27 . وسيلة النجاة / 756 - 757 ؛ هداية العباد ( گلپايگانى ) 2 / 369 * 28 . جواهر الكلام 31 / 219 - 220 * 29 . التنقيح الرائع 3 / 260 ؛ رياض المسائل 10 / 482 ؛ منهاج الصالحين ( سيستانى ) 3 / 111 * 30 . مسالك الأفهام 8 / 370 ؛ جواهرالكلام 31 / 218 .\r\n\r\nشقايق نعمان\r\n\r\nشقايق نُعمان گلى سرخ رنگ ، لالهء كوهى .\r\nنسبت گل شقايق به نعمان يا بدان جهت است كه نعمان به معناى خون است و چون اين گل نهايت سرخى را دارد به نعمان نسبت داده شده است و يا آنكه نعمان نام پادشاهى از عرب است كه لالهء يادشده را از كوهستان آورده بود ؛ از اين رو ، اين گل به وى نسبت داده شده است . برخى گفته‌اند : نعمان گل شقايق را بسيار دوست مىداشت ؛ بدين جهت ، اين گل به او منتسب گشته است . 1 از اين عنوان به مناسبت در باب صلات نام برده‌اند .\r\nاز مكانهايى كه نماز گزاردن در آنها مكروه مىباشد ، « وادى شَقْرَه » است . در اينكه وادى شقره نام محلى بين مكّه و مدينه است يا نه ، اختلاف مىباشد . بنابر قول دوم ، مراد از آن محلّ رويش شقايق نعمان است . بنابر اين ، نماز گزاردن در هر مكانى كه لاله در آن جا روييده - از آن جهت كه توجه نماز گزار بدان جلب مىشود - مكروه است . 2 ليكن برخى وادى شقره را نام مكانى مخصوص دانسته‌اند ؛ خواه در آن جا شقايق وجود داشته باشد يا نداشته باشد . 3\r\n1 . لسان العرب ، واژهء « شقق » ؛ لغت نامهء دهخدا ، واژهء « شقائق النعمان » * 2 . منتهى المطلب 4 / 350 ؛ جامع عباسى / 36 * 3 . كتاب السرائر 1 / 264 - 265 .\r\n\r\nشقرّاق\r\n\r\nشَقِرّاق : سبزه قبا .\r\nشقرّاق پرنده‌اى شبيه كلاغ با بالهاى سياه و خطوط سرخ ، سفيد ، سبز و سياه كه سبزى اش بر ديگر رنگها غلبه دارد .\r\n\r\n","description":"","footnote":"","page_name":" 699 ","page_number":699},
  {"content":"\r\n\r\nعرب به آن فال بد مىزد . 1 به گفتهء برخى ، در فارسى به اين پرنده « سبز مرغ » يا « سبزه قبا » گويند . 2 از عنوان ياد شده در باب اطعمه و اشربه نام برده‌اند .\r\nخوردن گوشت شقرّاق 3 و نيز كشتن آن 4 مكروه است .\r\n( - - - ) پرنده )\r\n1 . لسان العرب و مجمع البحرين ، واژهء « شقرق » ؛ كشف اللثام 9 / 262 ؛ ماوراء الفقه 7 / 129 * 2 . الوافى 19 / 206 ؛ لغت نامهء دهخدا ، واژهء « شقراق » * 3 . جواهر الكلام 36 / 313 * 4 . وسائل الشيعة 23 / 397 .\r\n\r\nشُقْرَه - - - ) شقايق نعمان\r\n\r\nشك\r\n\r\nشك مقابل يقين .\r\nشك در لغت به حالت نفسانى ناشى از ترديد بين دو يا چند چيز گفته مىشود ، در مقابل يقين . اعم از آنكه دو طرف ترديد همسان ( پنجاه پنجاه ) باشند يا يك طرف بر طرف ديگر رجحان داشته باشد ؛ ليكن شك در كلمات فقها دو اطلاق دارد ؛ گاهى در برابر يقين و ظن به كار مىرود كه مراد از آن حالت نفسانى ناشى از ترديد ميان دو يا چند چيز به طور مساوى است و با رجحان يك طرف ، طرف راجح « ظن » و طرف مرجوح « وهم » ناميده مىشود ، نه شك . گاهى نيز در مقابل يقين به كار مىرود و مراد از آن اعم از ترديد متساوى الطرفين و وهم و ظنى است كه از نظر شرعى دليل بر اعتبار آن وجود ندارد . 1 از عنوان ياد شده در اصول فقه ، مباحث حجت سخن گفته‌اند و در فقه در بسيارى از ابواب ، اعم از عبادات و معاملات به كار رفته ، ضمن آنكه موضوع بسيارى از قواعد و اصول فقهى است .\r\nاقسام : شك گاهى موضوع براى حكم واقعى است ، مانند شك در ركعات نماز كه در برخى حالات ، موجب تبديل حكم واقعى به ركعتهاى جداگانه مىشود ، و گاهى موضوع براى حكم ظاهرى . از قسم اول در فقه و از قسم دوم در اصول فقه ، مبحث اصول عملى بحث شده است . 2\r\nهمچنين شك به اعتبار متعلق آن به دو قسم موضوعى و حكمى تقسيم مىگردد كه\r\n\r\n","description":"","footnote":"","page_name":" 700 ","page_number":700},
  {"content":"\r\n\r\nاز آن به شبههء موضوعى و حكمى تعبير مىكنند . در قسم اول ، متعلق شك موضوعِ خارجى است ، مانند شك در پاك يا كر بودن آبى ؛ اما در قسم دوم ، متعلّق آن حكم كلى شرعى يا مكلّف به كلى است ، مانند شك در حرمت مواد مخدر يا واجب بودن نماز ظهر در روز جمعه ( - - - ) شبهه ) .\r\nشك به اعتبار سرايت و عدم سرايت آن به يقين سابق ، به شك سارى ( - - - ) شك سارى ) و شك طارى ( - - - ) شك طارى ) و به لحاظ مسبب بودن شك از شكى ديگر و سبب بودن شك دوم براى شك اول ، به شك سببى و مسببى ( - - - ) اصل سببى ) و به اعتبار شك در بقا به جهت شك در قابليّت و اقتضاى موضوع آن براى بقا و يا تحقق رافع بقا ، به شك در مقتضى ( - - - ) شك در مقتضى ) و شك در رافع ( - - - ) شك در رافع ) تقسيم مىشود .\r\nدر ادامه به مهم‌ترين مباحث مربوط به اين عنوان از دو بعد اصولى و فقهى اشاره مىكنيم .\r\nالف . بعد اصولى : براى مجتهدى كه در پى استنباط حكم شرعى است يكى از حالات سه گانهء يقين ، ظن و شك پديد مىآيد . با حصول يقين و قطع به حكم شرعى ، بر اساس آن عمل مىشود و در صورت حصول ظن ، با اقامهء دليل معتبر شرعى بر حجيّت آن ، همچون خبر واحد ، نيز طبق آن عمل مىشود ، و با عدم وجود دليل ، حكم شك بر آن جارى مىگردد . اما اگر براى مجتهد نسبت به حكم شرعى ، شك پديد آيد ، با مراجعه به منابع استنباط ، مانند كتاب و سنّت ، در صدد فحص از دليل برمىآيد و در صورت نيافتن دليلى معتبر بر حكم ، شارع مقدس براى تعيين وظيفهء مكلّف در اين موقعيت ، اصولى را مقرر كرده كه از آنها به اصول عملى ( - - - ) اصل عملى ) ياد مىشود . حكم به دست آمده از اصول عملى ، حكم ظاهرى يا واقعى ثانوى ناميده مىشود .\r\nاصول عملى كه در همهء ابواب فقه و تمامى اقسام شك ، اعم از موضوعى و حكمى جريان دارد چهار اصل است كه عبارتند از : استصحاب ، برائت ، احتياط و تخيير .\r\n\r\n","description":"","footnote":"","page_name":" 701 ","page_number":701},
  {"content":"\r\n\r\nخاستگاه اصول عملى بدين گونه است كه مشكوك يا حالت سابقى كه شارع آن را لحاظ كرده باشد ، دارد و يا ندارد . در صورت دوم ، تكليف يا مطلقا مجهول است ؛ يعنى حتى جنس تكليف ( الزامى يا غير الزامى بودن آن ) نيز معلوم نيست ، و يا به اجمال معلوم است . در فرض دوم يا احتياط ممكن است يا ممكن نيست . مورد نخست ( حالت سابق داشتن مشكوك ) مجراى استصحاب ( - - - ) استصحاب ) ، مورد دوم ( مجهول مطلق بودن تكليف ) مجراى اصل برائت ( - - - ) اصل برائت ) ، مورد سوم ( معلوم الحكم بودن مشكوك به اجمال با امكان احتياط ) مجراى اصل احتياط ( - - - ) اصل احتياط ) و مورد چهارم ( معلوم الحكم بودن مشكوك به اجمال با عدم امكان احتياط ) مجراى اصل تخيير ( - - - ) اصل تخيير ) است . 3\r\nب . بعد فقهى : براى تعيين وظيفهء مكلّف هنگام شك ، قواعد خاص بسيارى تحت عنوان « قواعد فقهى » وجود دارد و برخى فقها كتابهايى مستقل با همين عنوان نگاشته‌اند .\r\nتفاوت قواعد فقهى با اصول عملى - كه قواعدى اصولى است - آن است كه اصول عملى اختصاص به موضوعى يا بابى خاص از ابواب فقه ندارد ؛ بلكه در سرتاسر فقه در همهء موضوعات جريان دارد ، بر خلاف قواعد فقهى كه يا اختصاص به برخى ابواب دارد ، مانند قاعدهء طهارت ( - - - ) قاعدهء طهارت ) اختصاصى باب طهارت و قاعدهء ( - - - ) لاتعاد ) مختص باب صلات ، و يا به موضوعات معينى اختصاص دارد ؛ هرچند در تمامى يا بيشتر بابهاى فقه كاربرد دارد ، مانند قاعدهء لاضرر ( - - - ) لاضرر ) و لاحرج ( - - - ) قاعدهء نفى عسر و حرج ) كه هر چند در بيشتر يا تمامى ابواب فقه جريان دارند ، اما تنها در موضوع ضررى و حرجى 4 ( - - - ) قاعدهء فقهى ) .\r\nدر سرتاسر فقه ، احكام خاص بسيارى در فرض شك در موضوعى خاص وجود دارد كه در عناوين مربوط بيان مىشود ، همانند احكام شك در نماز كه در شكيات نماز و احكام شك در طواف و سعى كه در عناوين طواف و سعى ذكر مىشود .\r\n\r\n","description":"","footnote":"","page_name":" 702 ","page_number":702},
  {"content":"\r\n\r\n1 . جواهر الكلام 2 / 348 - 349 * 2 . فوائد الأصول 3 / 326 ؛ أصول الفقه 2 / 236 * 3 . فرائد الأصول 1 / 25 و 2 / 17 ؛ أصول الفقه 2 / 233 - 236 * 4 . القواعد الفقهية ( مكارم ) 1 / 22 - 24 .\r\n\r\nشكار - - - ) صيد\r\n\r\nشكايت\r\n\r\nشكايت : ابراز ناخشنودى از چيزى يا كسى / طرح دعوا عليه كسى در دادگاه ( - - - ) دعوا ) .\r\nاز شكايت به معناى نخست به مناسبت در بابهاى طهارت ، صلات و تجارت سخن گفته‌اند .\r\nاز آداب بيمارى ، پنهان داشتن مرض و شكايت نبردن نزد ديگران با كلماتى همچون « به بيمارى و بلايى دچار شده‌ام كه هيچ كس بدان دچار نشده است » مىباشد . البته - بر اساس آنچه در روايات آمده - 1 صرف بازگو كردن بيمارى شكوه به شمار نمىرود ؛ چنان كه شكايت كردن نزد مؤمن از بيمارى و اصولا از هر مشكلى كه براى فرد پيش آمده ، جايز است ؛ 2 بلكه اعلام بيمارى به مؤمنان جهت دعا كردن آنان براى وى يا آمدن به عيادتش و در نتيجه بهره مندى از اجر و پاداش ، مستحب است . 3\r\nاز غسلهاى مستحب ، غسل به نيّت شكايت بردن نزد خدا از ستم ستمگر است ؛ بدين گونه كه ابتدا غسل مىكند و سپس دو ركعت نماز مىگزارد و دعاى وارد شده را مىخواند . 4\r\nاز مستثنيات حرمت غيبت ( - - - ) غيبت ) گله مندى شخص از كسى است كه در حق او بدى و ستمى روا داشته است ، مانند آنكه كسى به ناروا او را زده باشد . براى وى جايز است آن را نزد ديگران بازگويد . 5\r\nاز آداب تجارت ، گله مند نبودن از اوضاع كسب و كار و كمى درآمد است . 6\r\n1 . وسائل الشيعة 2 / 405 - 411 * 2 . جواهر الكلام 4 / 3 - 4 ؛ العروة الوثقى 2 / 16 * 3 . مصباح الفقيه 5 / 9 - 10 * 4 . العروة الوثقى 2 / 155 * 5 . كتاب المكاسب 1 / 347 * 6 . جواهر الكلام 22 / 467 ؛ وسائل الشيعة 17 / 462 .\r\n\r\nشك باطل - - - ) شكيّات\r\n\r\nشك بسيط\r\n\r\nشك بسيط مقابل شك مركب ( - - - ) شك‌مركب ) .\r\n\r\n","description":"","footnote":"","page_name":" 703 ","page_number":703},
  {"content":"\r\n\r\n\r\nشك در رافع\r\n\r\nشك در رافع شك در حدوث رافع نسبت به شىء قابل استمرار .\r\nشك در رافع در برابر شك در مقتضى ( - - - ) شك در مقتضى ) عبارت است از شك در بقاى چيزى به سبب شك در پيدايش شيئى كه مانع استمرار آن است ، مانند شك در وضو به جهت شك در خروج باد معده . از عنوان ياد شده در اصول فقه ، بحث استصحاب سخن گفته‌اند .\r\nشك در رافع دو گونه است ؛ زيرا شك يا در عروض رافع است ، مانند شك در بقاى طهارت به سبب شك در خروج باد معده و يا در رافع بودن آنچه عارض شده ، مانند شك در بقاى طهارت به سبب خروج رطوبت مردد ميان مَذى ( - - - ) مذى ) و منى كه در صورت منى بودن قطعا طهارت رفع شده است ، اما در صورت مذى بودن ، طهارت قطعاً باقى است ؛ زيرا مذى رافع آن نيست .\r\nبرخى در حجيت استصحاب ميان شك در حدوث رافع و رافع بودن آنچه عارض شده ، تفصيل داده ، استصحاب را در قسم دوم حجت و معتبر ندانسته‌اند . در مقابل ، برخى ميان آن دو در حجيّت و معتبر بودن استصحاب تفاوتى قائل نشده‌اند 1 ( - - - ) استصحاب ) .\r\n1 . فرائدالأصول 3 / 47 - 48 ؛ أصول الفقه 2 / 270 - 271 .\r\n\r\nشك در سهو - - - ) سهو\r\n\r\nشك در مقتضى\r\n\r\nشك در مقتضى شك در بقاى چيزى به جهت شك در قابليت آن براى استمرار .\r\nشك در مقتضى در برابر شك در رافع ( - - - ) شك در رافع ) عبارت است از شك در بقاى يك چيز بر اثر ترديد در قابليت ذاتى آن براى بقا و استمرار ، مانند شك در بقاى روز يا شب به سبب شك در قابليت آن براى استمرار . از عنوان ياد شده در اصول فقه ، بحث استصحاب سخن گفته‌اند .\r\nبرخى در حجيت استصحاب ميان شك در مقتضى و شك در رافع تفصيل داده و در صورت نخست ، استصحاب را معتبر ندانسته‌اند 1 ( - - - ) استصحاب ) .\r\n1 . فرائد الأصول 3 / 47 - 48 ؛ أصول الفقه 2 / 270 .\r\n\r\n","description":"","footnote":"","page_name":" 704 ","page_number":704},
  {"content":"\r\n\r\n\r\nشكر\r\n\r\nشكر ماده‌اى شيرين ، استخراج شده از برخى گياهان .\r\nهرچند امروزه از چغندر قند نيز شكر مىگيرند ، ليكن در گذشته شكر از نيشكر - كه به عربى « قصب السُّكَّر » مىگفتند - گرفته مىشد . مراد از آن در روايات نيز همين نوع شكر است . اين مادّهء غذايى در گذشته به لحاظ مراتب تصفيهء آن داراى انواعى از سرخ و سفيد و سليمانى و طبرزد و غير آن بود . به گفتهء برخى ، شكر قبل از آنكه تصفيه شود ، شكر سرخ و چون دوباره پخته و تصفيه گردد و در ظرفى ريخته شود كه دُرد آن جدا گردد ، شكر سليمانى و اگر سه بار پخته و صاف و دُرد آن جدا شود ، قند مكرر ناميده مىشود كه اكثر ، نوع سفت قند مكرر را شكر طبرزد نامند . برخى گفته‌اند : در پخت سوم ، اگر به مقدار يك دهم شير تازه بيفزايند و بجوشانند تا سفت شود ، آن را طبرزد گويند . 1 بعضى ، شكر طبرزد را به شكر سفيد تعريف كرده‌اند . 2 از عنوان ياد شده در بابهاى صلات ، صوم ، حج و اطعمه و اشربه سخن گفته‌اند .\r\nبنابر آنچه در روايات آمده ، خوردن شكر ، بويژه قبل از خوابيدن مستحب است ؛ چنان كه در برخى روايات ، خوردن شكر همراه با آب خنك براى مداواى تب سفارش شده است . همچنين در روايات ، از شكر به عنوان غذايى سودمند ياد شده و نوع طبرزد آن دواى بلغم و نوع سليمانىاش دواى بيمارى و با معرفى شده است . 3\r\nافطار كردن روزه با شكر مستحب است . 4 همچنين مستحب است كسى كه براى نماز عيد فطر مىرود ، اولين غذايى كه مىخورد خرما ، مويز و يا شكر باشد . 5\r\nبر مسافر مستحب است هنگام سفر جز سفر زيارتى امام حسين عليه السّلام - نيكوترين و بهترين توشه را بردار كه شكر از آن جمله است . 6\r\n( - - - ) شيرينى )\r\n1 . تحفهء حكيم مؤمن / 149 - 150 * 2 . مجمع البحرين ، واژهء « طبر » ؛ مستدرك سفينة البحار 5 / 83 * 3 . الكافى ( كلينى ) 6 / 333 ؛ وسائل الشيعة 25 / 104 - 106 * 4 . وسائل الشيعة 10 / 156 ؛ تكميل مشارق الشموس / 444 * 5 . الحدائق الناضرة 10 / 273 - 274 ؛ ذكرى الشيعة 4 / 176 * 6 . وسائل الشيعة 11 / 423 .\r\n\r\n","description":"","footnote":"","page_name":" 705 ","page_number":705},
  {"content":"\r\n\r\n\r\nشكر\r\n\r\nشُكر اعتراف به نعمت ، توأم با تعظيم‌نعمت دهنده . 1\r\nصفت شكر هم به خداى متعال نسبت داده مىشود و هم به بنده . شكر خداوند عبارت است از پاداش دادن به بندگان بر اطاعت و بندگى آنان و آمرزش گناهانشان و شكر بنده عبارت است از سپاسگزارى نعمت در سه حوزهء نيّت ، گفتار و رفتار ؛ با اين توضيح كه شكر سه ركن دارد : ركن نخست آن عبارت است از شناخت صاحب نعمت با همهء اوصافِ درخور او و نيز شناخت اصل نعمت از جهت نعمت بودن . تماميّت و كمال اين شناخت به اين است كه بنده تمامى نعمتها را از جانب خدا بداند و اينكه منعم حقيقى او است و همهء واسطه‌ها مطيع حكم او و مسخّر امر اويند .\r\nركن دوم شكر عبارت است از حالتى كه از اين شناخت حاصل مىشود ؛ يعنى خضوع و فروتنى و خشنود شدن از نعمتهاى الهى از اين جهت كه هديه‌اى از جانب منعم و بيانگر لطف و عنايت او نسبت به بنده‌اش مىباشد .\r\nركن سوم ، نتيجهء آن حالت ؛ يعنى عمل است كه به قلب ، زبان و ديگر اعضاى بدن ( جوارح ) تعلق مىگيرد . عمل قلب ، قصد تعظيم و ستايش منعم و تفكر در مخلوقات و كارها و آثار لطف او است . عمل زبان اظهار تعظيم و ستايش خداى متعال و دعوت به معروف و بازداشتن از منكر و مانند آن است . عمل جوارح ، استفاده از نعمتهاى ظاهرى و باطنى او در طاعت و عبادت و خوددارى از به كارگيرى آنها در معصيت و نافرمانى او است . البته توفيق شكر ، خود نعمتى است كه موجب شكر ديگرى مىگردد ؛ از اين رو ، نهايت شكر ، اعتراف به ناتوانى از آن است . 2\r\nاز صفات خدا « شكور » است كه در آيات متعددى آمده است . 3 مراد از آن پذيرفتن طاعت و عبادت اندك بندگان و پاداش بزرگ و بسيار دادن بر آن است . چنان كه در آيات متعدد ، از صفات برخى بندگان نيز شمرده شده است . 4 از عنوان ياد شده در باب صلات و نذر سخن گفته‌اند .\r\n\r\n","description":"","footnote":"","page_name":" 706 ","page_number":706},
  {"content":"\r\n\r\nحكم تكليفى : بر بنده واجب است خداوند را بر نعمتهاى بى پايانش شكر بگزارد و هرگاه به او نعمتى عطا كند ، حقوق واجب آن ؛ اعم از زكات ، خمس و غير آن را ادا نمايد ؛ 5 چنان كه كفران نعمت و ناسپاسى آن حرام است 6 و خداوند در قرآن كريم بندهء ناسپاس را تهديد به عذاب شديد كرده است . 7\r\nسجدهء شكر : سجدهء شكر هنگام رو آوردن نعمتى جديد يا تجديد نعمت ، مستحب است ( - - - ) سجدهء شكر ) .\r\nنماز شكر : از نمازهاى مستحب ، دو ركعت نماز شكر است كه با كيفيتى خاص خوانده مىشود ( - - - ) نماز شكر ) .\r\nنذر شكر : از اقسام نذر ، نذر شكر است . از شرايط نذر شكر آن است كه متعلق آن امرى باشد كه شكر بر آن ، سزاوار و شايسته باشد ، مانند انجام دادن عملى واجب يا مستحب يا ترك عملى حرام يا مكروه ، كه در اين صورت با توفيق يافتن بر آن بايد به نذر خود وفا كند ( - - - ) نذر ) . اما اگر متعلق نذر چنين نباشد ، مانند ترك واجب يا ارتكاب حرام ، نذر منعقد نمىشود . 8\r\n1 . الإقتصاد / 108 * 2 . مرآة العقول 8 / 145 - 146 ؛ عدّة الداعى / 313 * 3 . فاطر / 30 ؛ شورى / 23 * 4 . اسراء / 3 ؛ ابراهيم / 5 * 5 . كلمة التقوى 2 / 324 و 326 * 6 . منتهى المطلب 8 / 510 * 7 . ابراهيم / 7 * 8 . وسيلة النجاة / 580 .\r\n\r\nشك سارى\r\n\r\nشك سارى شك سرايت كننده به يقين سابق .\r\nشك سارى مقابل شك طارى ( - - - ) شك طارى ) اصطلاحى در اصول فقه است كه از آن در بحث استصحاب سخن گفته‌اند .\r\nشك سارى از اركان قاعدهء يقين است كه پس از يقين به حكم يا موضوعى عارض شده و آن را بر طرف مىكند . به اين شك از آن جهت « سارى » گويند كه به يقين سابق سرايت كرده و آن را از بين مىبرد ، مانند اينكه شخصى در روز جمعه يقين به عدالت زيد دارد ، اما در روز شنبه ، يقين در روز جمعه تبديل به شك مىشود ؛ بدين معنا كه روز شنبه در عدالت زيد در روز جمعه شك مىكند 1 ( - - - ) قاعدهء يقين ) .\r\n1 . فوائد الأصول 4 / 313 - 314 ؛ أصول الفقه 2 / 244 - 245 .\r\n\r\n","description":"","footnote":"","page_name":" 707 ","page_number":707},
  {"content":"\r\n\r\n\r\nشك سببى - - - ) اصل سببى\r\n\r\nشكستن\r\n\r\nشكستن خرد كردن .\r\nاز احكام آن در بابهاى حج ، نكاح ، صيد و ذباحه ، قصاص و ديات سخن گفته‌اند .\r\nحج : شكستن تخم جانوران وحشىاى كه در خشكى زيست دارند در حرم ( - - - ) حرم ) بر همه ؛ اعم از محرم ( - - - ) احرام ) و غير محرم حرام است . در مواردى موجب ثبوت كفاره نيز مىشود 1 ( - - - ) تخم ) .\r\nبراى تهيهء سنگ ريزه جهت رمى ( - - - ) رمى جمرات ) تهيّهء آن با شكستن و خرد كردن سنگهاى بزرگ ، مكروه است . برخى ، پرتاب چنين سنگ ريزه‌اى را نيز مكروه دانسته‌اند . 2\r\nنكاح : خرد كردن استخوانهاى عقيقه ( - - - ) عقيقه ) مكروه است . 3\r\nصيد و ذباحه : شكستن گردن حيوان ذبح شده قبل از سرد شدن بدن آن مكروه است . 4 برخى آن را حرام دانسته‌اند . 5\r\nقصاص : در مواردى كه قصاص موجب تغرير مىشود ، بدين معنا كه اگر جانى قصاص شود بيش از مقدار جنايت به وى آسيب مىرسد ، مانند شكستن استخوان ، قصاص منتفى است و تنها ديه ثابت است . 6\r\nديات : به قول مشهور ، ديهء شكستن استخوانِ عضوِ داراى ديهء معين يك پنجم ديهء آن عضو است ، مگر آنكه استخوان شكسته شده بدون عيب و كجى ترميم شود . در اين صورت ديهء آن چهار پنجم ديهء شكستن خواهد بود 7 ( - - - ) استخوان ) .\r\n1 . جواهر الكلام 18 / 293 * 2 . 19 / 98 ؛ مدارك الأحكام 7 / 443 * 3 . جواهر الكلام 31 / 271 * 4 . مستند الشيعة 15 / 449 * 5 . الدروس الشرعية 2 / 415 * 6 . جواهر الكلام 42 / 355 * 7 . 43 / 282 - 285 .\r\n\r\nشك صحيح - - - ) شكيّات\r\n\r\nشك طارى\r\n\r\nشك طارى شك در بقاى يقين سابق به حكم يا موضوعى .\r\nشك طارى مقابل شك سارى ( - - - ) شك سارى ) اصطلاحى در علم اصول فقه است كه از آن در بحث استصحاب سخن گفته‌اند .\r\n\r\n","description":"","footnote":"","page_name":" 708 ","page_number":708},
  {"content":"\r\n\r\nشك طارى از اركان استصحاب است و به شكى اطلاق مىشود كه پس از استقرار يقين عارض مىشود و بر خلاف شك سارى به يقين سابق سرايت نمىكند ، بلكه در بقاى آن ترديد ايجاد مىكند ، مانند آنكه به زنده بودن يا عدالت زيد در روز پنج شنبه يقين داريم و در روز جمعه در عارض شدن مرگ و يا فسق او شك مىكنيم . 1\r\n( - - - ) استصحاب )\r\n1 . اصطلاحات الأصول / 152 .\r\n\r\nشكم\r\n\r\nشكم بخشى از بدن بين سينه و لگن .\r\nعنوان ياد شده به مناسبت در بابهاى طهارت ، صلات ، حج ، اطعمه و اشربه و ديات به كار رفته است .\r\nطهارت : كشيدن دست راست بر شكم و خواندن دعاى « الحمد للَّه‌الذى أماتَ عَنّى الأذى و هَنّأنى طعامى و شَرابى و عافانى مِنَ البَلوى » پس از برخاستن از تخلّى ( - - - ) تخلّى ) مستحب است . 1\r\nگذاشتن آهن و به تصريح برخى ، هرچيز سنگين روى شكم محتضر ( - - - ) احتضار ) و ميّت مكروه است . 2\r\nبه آرامى دست كشيدن بر شكم ميّت پيش از غسل اوّل و دوم براى جلوگيرى از خروج چيزى از آن پس از غسل ، مستحب است ، مگر نسبت به ميّت حامله كه اين كار كراهت دارد . 3\r\nصلات : چسباندن شكم و سينه به زمين در سجدهء شكر ( - - - ) سجدهء شكر ) مستحب است . 4\r\nحج : در بغل گرفتن كعبه در قسمت مستجار ( - - - ) مستجار ) به گستردن دستها بر ديوار كعبه و چسباندن گونه و شكم به آن در هفتمين ( آخرين ) دور طواف و خواندن دعاى مأثور و اعتراف به گناهان و استغفار از آنها مستحب است . 5\r\nاطعمه و اشربه : پرخورى و پر كردن شكم از غذا مكروه است . 6\r\nحيوان حلال گوشتى كه شراب نوشيده ، چنانچه قبل از استحاله شدن شراب در بدنش ذبح شود ، گوشتش حلال است ؛ ليكن به قول مشهور خوردن محتويات شكم آن ، از قبيل دل ، جگر و شكمبه جايز نيست . 7\r\n\r\n","description":"","footnote":"","page_name":" 709 ","page_number":709},
  {"content":"\r\n\r\nديات : كسى كه شكم ديگرى را لگد كرده ، به گونه‌اى كه بول يا غائط از او خارج شده ، به قول اكثر فقها قصاص مىشود و يا يك سوم ديهء كامل بر عهده‌اش ثابت مىگردد . 8 گروهى در فرض ياد شده قصاص و ديه را منتفى دانسته و ارش را ثابت دانسته‌اند كه با نظر حاكم تعيين مىشود 9 ( - - - ) ارش ) .\r\n1 . المقنعة / 40 ؛ العروة الوثقى 1 / 327 * 2 . جواهر الكلام 4 / 27 - 28 ؛ العروة الوثقى 2 / 21 * 3 . جواهر الكلام 4 / 153 ؛ العروة الوثقى 2 / 59 و 61 * 4 . العروة الوثقى 2 / 585 * 5 . الدروس الشرعية 1 / 402 * 6 . جواهر الكلام 36 / 461 ؛ توضيح المسائل مراجع 2 / 607 * 7 . جواهرالكلام 36 / 289 - 291 * 8 . 43 / 288 - 289 * 9 . مختلف الشيعة 9 / 392 ؛ المقتصر / 458 ؛ الروضة البهية 10 / 253 .\r\n\r\nشكمبه\r\n\r\nشكمبه سيرابى چارپايان علف خوار .\r\nاز آن در باب اطعمه و اشربه نام برده‌اند .\r\nشكمبهء حيوان حلال گوشت از اجزاى حلال و خوردن آن جايز است . 1\r\nحيوان حلال گوشتى كه شراب نوشيده و قبل از استحاله شدن آن در بدنش ، ذبح شده است ، گوشتش حلال مىباشد ؛ ليكن به قول مشهور ، خوردن محتويات شكم آن ، همچون شكمبه و جگر حرام است ؛ اما اگر بول بنوشد ، پس از شستن ، خوردن آن جايز مىباشد . 2\r\n1 . تحرير الوسيلة 2 / 161 * 2 . جواهر الكلام 36 / 289 - 291 .\r\n\r\nشك مركب\r\n\r\nشك مركب شك تركيب يافته از چند شك .\r\nاز احكام آن در باب صلات سخن گفته‌اند .\r\nشك مركب در برابر شك بسيط به شكى اطلاق مىگردد كه از دو يا چند شك تركيب يافته كه حكم هر يك از آنها به تنهايى در روايات بيان شده ، اما به صورت تركيبى بيان نشده است ؛ بدين جهت فقها از آن بحث كرده و گفته‌اند : چنانچه شك مركب از شك صحيح و باطل تركيب يافته باشد ، محكوم به بطلان است ؛ اما اگر از دو شك صحيح تركيب يافته باشد ، مانند شك ميان دو ، چهار و پنج كه تركيب يافته از شك ميان دو و چهار ، و چهار و پنج است ،\r\n\r\n","description":"","footnote":"","page_name":" 710 ","page_number":710},
  {"content":"\r\n\r\nآيا مرجع روايات مربوط به شك ميان دو و چهار است - كه حكم آن بنا گذاشتن بر چهار و خواندن نماز احتياط است - يا روايات مربوط به شك ميان چهار و پنج - كه حكم آن بنا گذاشتن بر چهار و به جا آوردن سجدهء سهو است - و در نتيجه بنابر چهار گذارده و دو ركعت نماز احتياط و دو سجدهء سهو ( - - - ) سجدهء سهو ) به جا آورده مىشود ، يا شك مركب به جهت مطرح نشدن آن در روايات و عدم شمول اطلاق دليل نسبت به آن محكوم به بطلان است ؟ مسئله اختلافى است . بنابر قول نخست ، شك تركيب يافته از شكهاى صحيح ، محكوم به صحّت است و به وظايف مربوط ، عمل مىشود ، زيرا در حقيقت شك مركب به دو شك بسيط انحلال پيدا مىكند كه در هر كدام حكم همان شك جارى مىگردد . 1\r\n( - - - ) شكيات )\r\n1 . العروة الوثقى 3 / 247 ؛ مستمسك العروة 7 / 468 - 470 ؛ مستند العروة ( الصلاة ) 6 / 198 - 201 .\r\n\r\nشك مسببى - - - ) اصل سببى\r\n\r\nشك مستقر\r\n\r\nشك مستقر شك باقى پس از تأمل و انديشيدن .\r\nدر شكهاى عارض براى نماز گزار ، به شكى كه پس از تأمل و انديشه در اطراف آن ، زائل نشود و استمرار يابد ، شك مستقر گويند ( - - - ) شكيات ) .\r\n\r\nشكنجه\r\n\r\nشكنجه آزار دادن شديد كسى براى تنبيه يا وادار كردن او به انجام دادن كارى .\r\nاز آن در باب حدود و قصاص سخن گفته‌اند .\r\nحكم : در شرع مقدس براى جرايم گوناگون كيفرهاى مشخصى وضع شده كه تعدّى از آنها حرام و ضمان آور است . از اين رو ، مجازات و شكنجهء متهمى كه جرمش ثابت نشده ، حتى براى گرفتن اقرار از وى حرام است . و نيز بزهكارى كه بزه‌اش ثابت شده ، كيفر كردن او به بيش از آنچه كه در شرع مقدس در موارد حدود ( - - - ) حدود ) و قصاص ( - - - ) قصاص ) مقرر گرديده و يا توسط حاكم شرع\r\n\r\n","description":"","footnote":"","page_name":" 711 ","page_number":711},
  {"content":"\r\n\r\nدر موارد تعزيرات ( - - - ) تعزير ) تعيين شده ، حرام و تعدّى كننده ضامن است ( - - - ) حَدّاد ) .\r\nآيا اقرارى كه با شكنجه از متهم گرفته مىشود اعتبار دارد يا نه ؟ بدون شك اقرار از روى تهديد و شكنجه بدون وجود قراينى بر صحّت آن بى اعتبار است و اثرى بر آن مترتب نمىشود ( - - - ) اقرار ) ليكن چنانچه شواهد و قراينى بر درست بودن آن دلالت كند ؛ به گونه‌اى كه براى قاضى علم پيدا شود ، به آن ترتيب اثر داده مىشود . البته بنابر اين قول كه در حقوق اللَّه ، همچون حدود ، علم قاضى اعتبار ندارد ، قاضى نمىتواند بر اساس علم خود عمل كند ؛ بلكه نيازمند اقرار اختيارى يا بيّنه ( - - - ) بيّنه ) است . 1\r\n( - - - ) اكراه )\r\n1 . مجموعهء آراى فقهى درامور كيفرى 2 / 150 - 151 .\r\n\r\nشكيّات\r\n\r\nشكيّات احكام و مسائل مربوط به شك در نماز .\r\nاز آن در باب صلات بحث كرده‌اند .\r\nوجوب فراگيرى شكيّات : بنابر قول به حرمت قطع عمدى نماز - چنان كه نظر مشهور است - فراگيرى مسائل مربوط به شك و سهو در نماز در حدى كه غالباً محل ابتلا مىباشد ، واجب عقلى است ؛ 1 ليكن اگر نمازگزار مطمئن است كه دچار شك و سهو نمىشود يا در فرض عدم اطمينان ، دچار شك و سهو نشود و يا در صورت ابتلا ، بر حسب اتفاق به وظيفه‌اش عمل كند ، نمازش صحيح است ، هرچند عالم به حكم آن نباشد . 2\r\nاقسام شك : شك در نماز يا در اصل خواندن آن است ، يا در شرايط يا در اجزا و افعال و يا در عدد ركعتهاى آن .\r\n1 . شك در خواندن نماز : اگر وقت نماز باقى است بايد نماز را به جا آورد و اگر وقت آن گذشته ، به شك خود اعتنا نكند و بنا را بر خواندن بگذارد . 3\r\n2 . شك در شرايط نماز : اگر شك در شرايط نماز ، همچون طهارت ، قبله و ساتر پس از نماز عارض شود ، حكم به صحّت آن مىشود ؛ ليكن براى نماز بعدى بايد شرايط را احراز كند ؛ اما\r\n\r\n","description":"","footnote":"","page_name":" 712 ","page_number":712},
  {"content":"\r\n\r\nاگر پيش از نماز يا در اثناى آن عارض شود ، لازم است شرط احراز شود ؛ هرچند با اصل ، همچون استصحاب 4 ( - - - ) استصحاب ) . البته چنانچه شرط فعلا محرز ، ليكن تحقق آن نسبت به اجزاى سابق مشكوك باشد - مانند آنكه فعلا رو به قبله بودن برايش محرز است ؛ اما شك دارد كه اجزاى سابق هم روبه قبله بوده يا نه - قاعدهء تجاوز جارى مىشود و در نتيجه نسبت به اجزاى پيشين ، شرط تعبداً احراز و حكم به صحّت آنها مىشود . 5\r\n3 . شك در اجزا : شك در جزئى از اجزاى نماز ، همچون تكبيرة الإحرام ، قرائت ، ركوع و سجود اگر قبل از دخول در جزء بعدى پديد آيد ، جزء مشكوك به جا آورده مىشود . بنابر اين ، اگر در حال قيام و قبل از رفتن به سجده ، شك كند ركوع را به جا آورده يا نه ، بايد آن را به جا آورد ؛ همچنين اگر قبل از قيام در به جا آوردن سجده شك كند ، بايد آن را به جا آورد .\r\nاما اگر شك بعد از داخل شدن در جزء بعدى باشد ، مانند شك در ركوع ، پس از رفتن به سجده ، يا شك در سجده پس از ايستادن ، بدان اعتنا نمىشود و در اين حكم ، تفاوتى ميان جزء ركنى و غير ركنى و نيز بنابر قول مشهور ميان شك در دو ركعت اول و دو ركعت آخر نيست . 6\r\nمراد از جزء و عمل بعدى ، عملى است كه در پى عمل قبلى انجام مىگيرد ، مانند سوره نسبت به حمد ؛ از اين رو ، كسى كه در حال خواندن سوره ، شك مىكند حمد را خوانده يا نه ، به شك خود اعتنا نمىكند .\r\nدر عمل بعدى تفاوتى ميان جزء واجب و مستحب نيست ؛ از اين رو ، اگر در حال قنوت ، شك كند سوره را خوانده يا نه ، به شك خود اعتنا نمىكند ؛ چنان كه در عمل مشكوك نيز تفاوتى ميان جزء مستحب و واجب نيست ؛ 7 ليكن برخى در عمل بعدى بين جزء واجب و مستحب فرق گذاشته ، اعتنا به شك - و در نتيجه به جا آوردن مشكوك - را پس از دخول در جزء مستحب ، واجب دانسته‌اند . 8\r\n\r\n","description":"","footnote":"","page_name":" 713 ","page_number":713},
  {"content":"\r\n\r\nاگر شك در صحّت عملِ انجام گرفته پديد آيد نه در خود عمل ، با دخول در عمل بعدى بدان اعتنا نمىكند و در صورت عدم دخول ، در اينكه بايد به شك خود اعتنا كند و آن عمل را به جا آورد يا نه ، اختلاف است . 9\r\n4 . شك در شمار ركعتها : شك در عدد ركعتها به دو نوع باطل و صحيح تقسيم مىشود .\r\n4 - 1 . شكهايى كه موجب بطلان نماز مىگردند . اين نوع شكها عبارتند از :\r\nالف . به قول مشهور ، شك در عدد ركعتهاى نماز واجب دو ركعتى ، همچون نماز صبح ، نماز مسافر ، نماز آيات ( - - - ) نماز آيات ) و نماز عيد ( - - - ) نماز عيد ) در فرض وجوب آن . بر قول به بطلان ادعاى اجماع نيز شده است . بنا گذاشتن بر اقل در شك در نماز دو ركعتى ، از بعضى قدما نقل شده است . 10\r\nب . شك درنماز سه ركعتى ( نمازمغرب ) بنابر قول مشهور كه بر آن ادعاى اجماع نيز شده است . جواز بنابر اقل در اين نوع شك نيز از برخى قدما نقل شده است . 11\r\nج . شك بين يك ركعت و بيشتر در نمازهاى چهار ركعتى ، بنابر قول مشهور . برخى در اين نوع شك نمازگزار را بين اعاده و بنا گذاشتن بر اقل ، مخيّر گذاشته‌اند . 12\r\nد . شك بين دو و بيشتر در نماز چهار ركعتى پيش از اكمال دو سجده ، بنابر قول مشهور 13 ( - - - ) اكمال سجدتين ) .\r\nه . به قول مشهور ، شك بين دو و پنج يا بيشتر در نماز چهار ركعتى ؛ هرچند بعد از اكمال دو سجده . 14\r\nو . به قول مشهور ، شك بين سه و شش يا بيشتر در نماز چهار ركعتى .\r\nز . شك بين چهار و شش يا بيشتر در نماز چهار ركعتى ، به قول گروهى . قول مقابل بنا گذاشتن بر چهار و اتمام نماز و به جا آوردن دو سجدهء سهو ( - - - ) سجدهء سهو ) است . 15\r\nح . به قول مشهور ، شك بين ركعتهاى نماز ، به گونه‌اى كه نداند چند ركعت خوانده است . 16\r\nمراد از بطلان نماز با عروض شكهاى ياد شده ، عدم جواز اتمام نماز با آنها است ،\r\n\r\n","description":"","footnote":"","page_name":" 714 ","page_number":714},
  {"content":"\r\n\r\nنه اينكه به صرف پيدايى اين شكها نماز باطل گردد . بنابر اين ، چنانچه شكِ عارض شده پس از تأمل و انديشه بر طرف گردد ، و نماز گزار نماز را بدون شك به اتمام برساند ، نمازش صحيح است . 17\r\n4 - 2 . شكهاى صحيح : شكهاى صحيح كه هنگام پيدايى آنها وظيفه‌اى خاص برعهدهء نمازگزار نهاده شده به دو نوع منصوص ( تصريح شده در روايات ) و غير منصوص تقسيم مىشوند .\r\n4 - 2 - 1 . شكهاى صحيح منصوص عبارتند از :\r\nالف . شك بين دو و سه پس از اكمال دو سجده كه به قول مشهور ، بنا را بر سه گذارده و نماز را تمام مىكند و پس از نماز - جهت جبران ركعتى كه احتمال مىدهد نخوانده باشد - يك ركعت نماز احتياط ( - - - ) نماز احتياط ) ايستاده و يا دو ركعت نشسته مىخواند . 18 برخى ، احتياط وجوبى را در خواندن يك ركعت ايستاده دانسته‌اند . 19\r\nب . شك بين سه و چهار كه به قول مشهور ، بنا را بر چهار گذاشته و پس از اتمام نماز يك ركعت نماز احتياط ايستاده و يا دو ركعت نشسته مىخواند . 20\r\nج . شك بين دو و چهار پس از اكمال دو سجده كه به قول مشهور ، بنا را بر چهار گذارده و پس از نماز دو ركعت نماز احتياط ايستاده مىخواند . 21\r\nد . شك بين دو و سه و چهار پس از اكمال دو سجده كه به قول مشهور ، بنا را بر چهار گذاشته و پس از اتمام نماز ، دو ركعت نماز احتياط ايستاده و دو ركعت نشسته مىخواند . 22 برخى وظيفه را يك ركعت ايستاده و دو ركعت نشسته دانسته‌اند . 23 برخى به جاى دو ركعت نشسته ، خواندن يك ركعت ايستاده را واجب دانسته‌اند . 24 بنابر قول دو ركعت نشسته خواندن ، در جواز جايگزينى يك ركعت ايستاده به جاى دو ركعت نشسته اختلاف است ؛ چنان كه در لزوم تقديم دو ركعت ايستاده بر دو ركعت نشسته يا تخيير در تقديم هر يك ، اختلاف مىباشد . 25\r\nقول مقابل مشهور در هر چهار نوع شك ياد شده ، مخير بودن نمازگزار است بين اينكه بنا را بر اقل بگذارد ، بدون نياز به خواندن نماز احتياط و يا بنا را بر اكثر بگذارد ، با خواندن نماز احتياط . 26\r\n\r\n","description":"","footnote":"","page_name":" 715 ","page_number":715},
  {"content":"\r\n\r\nه . شك بين چهار و پنج بعد از سر برداشتن از سجدهء دوم كه بنابر قول مشهور ، پس از تشهد و سلام ، دو سجدهء سهو به جا مىآورد . اگر شك ياد شده در حال ايستاده باشد ، به شك بين سه و چهار بر مىگردد و محكوم به حكم آن است و اگر چنين شكى بعد از ركوع و قبل از سجود عارض شود ، بنابر قول مشهور ، حكم شك بين چهار و پنج را دارد . 27\r\n4 - 2 - 2 . شكهاى صحيح غير منصوص عبارتند از :\r\nالف . شك بين سه و پنج قبل از ركوع كه به شك بين دو و چهار پس از اكمال دو سجده باز مىگردد و محكوم به حكم آن است . عروض شك ياد شده بعد از ركوع موجب بطلان نماز مىشود . 28\r\nب . شك بين سه و چهار و پنج در حال ايستاده كه به شك بين دو و سه و چهار برمىگردد و حكم آن را دارد . 29\r\nج . شك بين پنج و شش در حال قيام كه به شك بين چهار و پنج بازگشت و به مقتضاى آن عمل مىكند . برخى ، چنين شكى را موجب بطلان نماز دانسته‌اند . 30\r\nتروّى و تأمل هنگام شك : آيا عمل به حكم شك ، همچون بطلان در شكهاى باطل و بنا گذاشتن بر اكثر يا اقل در شكهاى صحيح ، به صرف پيدايى شك ، جايز است يا آنكه واجب است نمازگزار قبل از عمل به مقتضاى شك ، در اطراف شك خود تأمل و انديشه ( تروّى ) نمايد تا به يكى از دو طرف ، ظن يا يقين پيدا كند و يا شكش مستقر گردد ؟ مسئله محل اختلاف است . بنابر قول دوم ، حدّ تروى در اطراف شك چقدر است ؛ آيا مطلقا ؛ اعم از شكهاى صحيح و باطل تا حصول رجحان يافتن يكى از دو طرف يا استقرار شك مىباشد يا در شكهاى باطل تا محو صورت نماز با يأس از حصول علم يا ظن ، لازم است تأمل كند ؟ مسئله محل اختلاف مىباشد 31 ( - - - ) تروّى ) .\r\nمراد از شك : منظور از شك ، برابر بودن دو طرف احتمال ( پنجاه ، پنجاه ) است ؛ از اين رو ، شامل ظن ( گمان ) نمىشود ؛ چه اينكه ظن در عدد ركعات در حكم علم است . در اين حكم بنابر مشهور ، تفاوتى ميان دو ركعت نخست و دو ركعت آخر نيست ؛ 32\r\n\r\n","description":"","footnote":"","page_name":" 716 ","page_number":716},
  {"content":"\r\n\r\nليكن برخى در دو ركعت نخست ، بلكه در همهء نمازهاى واجب دو ركعتى و سه ركعتى ، ظن را همچون شك دانسته‌اند . 33\r\nدر اعتبار ظن ، تفاوتى ميان ركعات و افعال نماز نيست ؛ از اين رو ، ظن به انجام دادن يا ندادن ركوع ، به منزلهء علم به آن است و حكم علم بر آن جارى مىشود . بنابر اين ، چنانچه ظن به انجام ندادن آن داشته باشد ، بايد پيش از دخول در ركن ديگر آن را به جا آورد و در صورت دخول در ركن ديگر ، قبل از تدارك آن ، نماز باطل است . 34\r\nقطع نماز در شكهاى صحيح : در جواز قطع نماز و اعادهء آن هنگام بروز شك صحيح ، اختلاف است . بنابر قول به عدم جواز ، عمل به احكام شك بر نماز گزار واجب خواهد بود .\r\nهرگاه نماز گزار در اثناى نماز ، قبل از انجام دادن كارى كه موجب بطلان نماز مىگردد ، نماز را قطع كند و آن را دوباره بخواند ، آيا نماز دوم باطل است و در نتيجه اكتفا به آن جايز نيست يا نه ؟ مسئله اختلافى است ؛ چنان كه اگر پس از اتمام نماز و قبل از خواندن نماز احتياط ، نماز را اعاده كند ، در صحّت نماز اعاده شده و اكتفا به آن ، اختلاف مىباشد ؛ هرچند قبل از اعاده ، كارى كه موجب بطلان نماز مىشود ، انجام داده باشد . 35\r\n4 - 3 . شكهايى كه نبايد به آنها اعتنا كرد ؛ چه در تعداد ركعتها و چه در غير آن عبارتند از :\r\nالف . شك بعد از تجاوز از محل آن ( - - - ) قاعدهء تجاوز ) .\r\nب . شك بعد از وقت ؛ خواه در شرايط نماز باشد يا افعال و يا در ركعات و يا اصل خواندن نماز .\r\nج . شك بعد فراغ از نماز ؛ خواه شك در شرايط باشد يا افعال و يا در ركعات ، به شرط آنكه در يكى از اطراف شك در ركعات ، نماز صحيح باشد ؛ به عنوان مثال ، در شك بين سه و چهار و پنج بعد از نماز ، بنا را بر اينكه چهار ركعت خوانده مىگذارد ؛ ليكن اگر شك بين دو يا سه و پنج باشد نمازش باطل است ، مگر آنكه نماز دو يا سه ركعتى باشد . برخى گفته‌اند : بنا را بر اقل مىگذارد و نيازى به اعاده نيست .\r\n\r\n","description":"","footnote":"","page_name":" 717 ","page_number":717},
  {"content":"\r\n\r\nد . شك كثير الشك ؛ يعنى كسى كه در نماز بسيار شك مىكند ، هرچند به حدّ وسواس نرسد ؛ خواه در عدد ركعتها باشد يا در افعال و يا در شرايط آن . مراد از عدم اعتنا به شك در كثير الشك اين است كه بنا را بر وقوع مشكوك مىگذارد ، مگر آنكه چنين بنايى موجب بطلان نماز گردد كه در اين صورت بنا را بر عدم وقوع آن مىگذارد . بنابر اين ، اگر كثير الشك بين ركعت سوم و چهارم شك كند ، بنا را بر اكثر مىگذارد و اگر بين چهار و پنج شك كند ، بنا را بر اقل مىگذارد و اگر شك كند ركوع را به جا آورده يا نه ، بنا را بر به جا آوردن آن مىگذارد .\r\nاگر نماز گزار تنها در فعلى خاص - مثلا بين يك و دو - كثير الشك باشد ، در صورتى كه در غير آن فعل - مثلا بين دو و سه - شكى برايش پديد آيد ، آيا حكم كثير الشك در اين فعل نيز جارى مىشود يا نه ، اختلاف است . بنابر قول دوم ، بايد به شكش اعتنا و به مقتضاى آن عمل كند . 36\r\nملاك در كثير الشك : ملاك در كثير الشك بودن چيست و به چه كسى كثير الشك مىگويند ؟ معروف اين است كه براى تشخيص كثرت شك بايد به عرف رجوع كرد . بنابر اين ، آن تعداد شك كه از نظر عرف كثرت به شمار مىرود ، تحقق بخش كثرت شك خواهد بود . 37 برخى گفته‌اند : كثرت شك با شك در سه نماز پى در پى يا سه بار شك در يك نماز محقق مىشود . 38 برخى ، ديگر گفته‌اند : ملاك در كثرت اين است كه براى فرد حالتى پديد آيد كه نتواند سه نماز پى در پى را بدون شك بخواند . بنابر اين ، چنانچه سه نماز پى در پى بدون شك بخواند از عنوان كثير الشك خارج مىشود . 39 البته به قول جمعى از فقها ، صدق عنوان كثير الشك منوط به اين است كه منشأ شك ، عوارض پريشان كنندهء حواس آدمى ، همچون ترس و خشم و ناراحتى نباشد ؛ 40 ليكن بعضى كثرت شك را حالتى استثنايى و خارج از وضع طبيعى انسان دانسته و ميان اسباب پيدايى آن تفاوتى قائل نشده‌اند . 41\r\n\r\n","description":"","footnote":"","page_name":" 718 ","page_number":718},
  {"content":"\r\n\r\nكسى كه شك دارد آيا حالت كثرت شك بر او عارض شده يا نه ، بنا را بر عدم آن مىگذارد ؛ اما اگر كثير الشك ، شك در زوال حالت خود پيدا كند ، بايد بنا را بر بقاى آن بگذارد . 42\r\nه . شك بَدْوى كه با تأمل و انديشه ، جاى خود را به يقين يا ظن معتبر و يا شكى ديگر مىدهد .\r\nو . شك هر يك از امام و مأموم با يقين يا ظن ديگرى . بنابر اين ، اگر امام جماعت در شمار ركعتهاى نماز شك كند - كه مثلا سه ركعت خوانده يا چهار ركعت - چنانچه مأموم يقين يا گمان داشته باشد كه چهار ركعت خوانده و آن را به امام بفهماند ، امام به شك خود اعتنا نمىكند و نماز را تمام مىكند و خواندن نماز احتياط لازم نيست و نيز اگر امام يقين يا گمان دارد كه چند ركعت خوانده و مأموم در شمار ركعتهاى نماز شك دارد ، بايد به شك خود اعتنا نكند . 43\r\nدر اينكه حكم ياد شده به شك در عدد ركعتهاى نماز اختصاص دارد يا شامل شك در افعال نيز مىشود ، اختلاف است . 44 بنابر قول مشهور در بنا گذاشتن بر حفظ ديگرى ، حصول ظن براى شك كننده شرط نيست ؛ از اين رو ، وى به ديگرى رجوع مىكند ، حتى اگر پس از رجوع نيز شكش باقى بماند . 45\r\nدر اينكه حكم رجوع به حفظ ديگرى اختصاص به صورت شك دارد يا صورت ظن را نيز دربر مىگيرد در فرضى كه ديگرى يقين داشته باشد ، اختلاف است . بنابر قول نخست ، فرد داراى ظن به يك طرف ، به مقتضاى ظن خود عمل مىكند و نمىتواند به حفظ ديگرى رجوع نمايد . 46\r\nز . شك در نوافل : شك كننده در نماز مستحب مىتواند بنا را بر اقل و يا اكثر بگذارد ؛ هرچند بنا گذاشتن بر اقل افضل است . در صورت بنا گذاشتن بر اكثر ، نماز احتياط وسجدهء سهوبه جا آورده نمىشود . 47\r\nدر صورت شك در افعال ، آيا حكم نماز واجب در آن جارى مىشود ؟ مسئله اختلافى است . بنابر قول به جريان ، قبل از تجاوز از محل ، جزء مشكوك به جا آورده مىشود ، بر خلاف قول به عدم جريان كه نيازى به آن نيست . 48\r\n\r\n","description":"","footnote":"","page_name":" 719 ","page_number":719},
  {"content":"\r\n\r\n1 . الحدائق الناضرة 9 / 101 و 244 ؛ تفصيل الشريعة ( الإجتهاد و التقليد ) / 213 - 214 * 2 . العروة الوثقى 1 / 29 ؛ مستمسك العروة 1 / 58 - 59 ؛ التنقيح ( الإجتهاد و التقليد ) / 300 - 302 * 3 . البيان / 154 ؛ العروة الوثقى 3 / 227 ؛ مستمسك العروة 7 / 423 * 4 . العروة الوثقى 3 / 233 - 234 * 5 . مستند العروة ( الصلاة ) 6 / 125 * 6 . جواهر الكلام 12 / 312 ؛ العروة الوثقى 3 / 234 ؛ مستند العروة ( الصلاة ) 6 / 129 * 7 . العروة الوثقى 3 / 235 * 8 . مستند العروة ( الصلاة ) 6 / 131 * 9 . العروة الوثقى 3 / 237 - 238 * 10 . مدارك الأحكام 4 / 244 ؛ جواهرالكلام 12 / 303 ؛ العروة الوثقى 3 / 242 * 11 . مدارك الأحكام 4 / 244 ؛ جواهر الكلام 12 / 310 * 12 . مدارك الأحكام 4 / 251 - 252 ؛ جواهر الكلام 12 / 328 - 329 * 13 . جواهرالكلام 12 / 328 * 14 . مستمسك العروة 7 / 449 - 450 * 15 . العروة الوثقى 3 / 242 ؛ مدارك العروة 17 / 475 - 478 * 16 . جواهر الكلام 12 / 331 * 17 . مستند العروة ( الصلاة ) 6 / 145 * 18 . جواهر الكلام 12 / 332 - 335 * 19 . العروة الوثقى 3 / 243 * 20 . الحدائق الناضرة 9 / 227 - 228 ؛ جواهرالكلام 12 / 341 - 345 * 21 . الحدائق الناضرة 9 / 237 ؛ جواهر الكلام 12 / 345 - 348 * 22 . الحدائق الناضرة 9 / 241 - 242 ؛ جواهر الكلام 12 / 349 * 23 . الفتاوى ابن بابويه / 56 * 24 . المراسم العلوية / 87 ؛ مختلف الشيعة 2 / 386 * 25 . المقاصد العلية ( الحاشية الأولى على الألفية ) / 614 - 615 ؛ الحدائق الناضرة 9 / 241 - 243 ؛ جواهر الكلام 12 / 348 - 351 ؛ العروة الوثقى 3 / 244 * 26 . جواهر الكلام 12 / 332 - 335 * 27 . الحدائق الناضرة 9 / 244 - 248 * 28 . جواهر الكلام 12 / 357 ؛ العروة الوثقى 3 / 246 * 29 . جواهر الكلام 12 / 358 ؛ العروة الوثقى 3 / 246 * 30 . جواهرالكلام 12 / 359 ؛ العروة الوثقى 3 / 246 - 247 * 31 . العروة الوثقى 3 / 249 ؛ مستمسك العروة 7 / 470 - 473 ؛ مستند العروة ( الصلاة ) 6 / 203 - 205 * 32 . الحدائق الناضرة 9 / 206 ؛ جواهر الكلام 12 / 362 - 365 * 33 . الحدائق الناضرة 9 / 207 - 209 * 34 . ذكرى الشيعة 4 / 54 ؛ مسالك الأفهام 1 / 295 ؛ مدارك الأحكام 4 / 263 - 264 ؛ الحدائق الناضرة 9 / 206 ؛ جواهر الكلام 12 / 369 - 370 * 35 . العروة الوثقى 3 / 264 - 265 ؛ مستمسك العروة 7 / 491 - 493 ؛ مستند العروة ( الصلاة ) 6 / 249 * 36 . جواهر الكلام 12 / 416 - 418 ؛ العروة الوثقى 3 / 306 - 307 ؛ مستمسك العروة 7 / 564 - 567 * 37 . مستند العروة ( الصلاة ) 7 / 17 * 38 . كتاب السرائر 1 / 248 ؛ العروة الوثقى 3 / 308 * 39 . العروة الوثقى 3 / 308 * 40 . 308 ؛ مستمسك العروة 7 / 568 ؛ مستند العروة ( الصلاة ) 7 / 19 * 41 . هداية العباد ( گلپايگانى ) 1 / 190 * 42 . العروة الوثقى 3 / 308 * 43 . جواهر الكلام 12 / 404 ؛ العروة الوثقى 3 / 310 * 44 . مستمسك العروة 7 / 573 * 45 . 574 * 46 . 574 - 575 ؛ العروة الوثقى 3 / 312 - 315 * 47 . جواهرالكلام 12 / 423 - 425 * 48 . 428 - 429 .\r\n\r\nشكيبايى - - - ) صبر\r\n\r\nشلاق - - - ) تازيانه\r\n\r\nشلوار\r\n\r\nشلوار لباس پاچه دار پوشانندهء بدن از كمرتا قوزك پا .\r\n\r\n","description":"","footnote":"","page_name":" 720 ","page_number":720},
  {"content":"\r\n\r\nعنوان ياد شده به مناسبت در باب صلات و حج آمده است .\r\nصلات : نمازگزاردن با شلوار مستحب 1 و در شلوار به تنهايى - بدون لباسى ديگر - مكروه است . 2 در اين صورت مستحب است قسمت بالاى بدن نيز پوشيده باشد و با نبود بالا پوش ، انداختن حوله يا دستمال يا حتى بند شلوار بر روى دوش كفايت مىكند . 3\r\nپوشيدن شلوار مستحب است و نبودن حائل بين زمين و عورت كراهت دارد . مستحب است شلوار را در حالت نشسته و پس از پيراهن بپوشند و پوشيدن آن در حالت ايستاده ، روبه قبله و روبه انسان كراهت دارد . 4\r\nبالا زدن پيراهن عربى و نيز شلوار تا نيمهء ساق هنگام رفتن به نماز عيد ( - - - ) نماز عيد ) مستحب است . 5\r\nحج : پوشيدن لباس دوخته در حال احرام ( - - - ) احرام ) بر مرد حرام است ؛ ليكن در صورت دسترسى نداشتن به لنگ ، پوشيدن شلوار جايز مىباشد . 6 از برخى قدما نقل شده كه در اين صورت ، شلوار شكافته و همچون لنگ پوشيده مىشود ؛ هرچند قائل آن ناشناخته است . 7\r\nآيا در فرض عدم دسترسى به لنگ ، پوشيدن شلوار موجب فديه ( قربانى كردن يك گوسفند ) مىشود يا نه ؟ بر عدم وجوب فديه ادعاى اجماع شده است ؛ 8 ليكن برخى بر عدم وجوب آن اشكال كرده‌اند ؛ 9 بلكه برخى ، فديه را واجب دانسته‌اند . 10 البته بنابر قول به شكافتن شلوار ، در اين صورت ، شلوار از مصداق دوخته بودن خارج مىشود و در نتيجه فديه‌اى نخواهد داشت ، مگر آنكه به طور كامل شكافته نشود . 11\r\n1 . وسائل الشيعة 4 / 464 ؛ كشف الغطاء 3 / 30 ؛ العروة الوثقى 2 / 361 * 2 . العروة الوثقى 2 / 358 * 3 . الحدائق الناضرة 7 / 135 - 136 * 4 . وسائل الشيعة 5 / 108 - 109 ؛ كشف الغطاء 3 / 37 و 39 * 5 . الحدائق الناضرة 10 / 269 * 6 . المبسوط 1 / 320 ؛ المهذب 1 / 212 ؛ كتاب السرائر 1 / 543 ؛ تذكرة الفقهاء 7 / 242 ؛ جواهر الكلام 18 / 343 * 7 . غنية النزوع / 159 ؛ جواهر الكلام 18 / 344 - 345 * 8 . تذكرة الفقهاء 7 / 297 * 9 . كشف اللثام 5 / 379 - 380 * 10 . مهذب الأحكام 13 / 347 - 348 * 11 . جواهر الكلام 18 / 345 .\r\n\r\nشلى\r\n\r\nشَلى از كار افتادگى عضوى ، همچون دست‌و پا .\r\n\r\n","description":"","footnote":"","page_name":" 721 ","page_number":721},
  {"content":"\r\n\r\nاز احكام آن در بابهاى حدود ، قصاص و ديات سخن گفته‌اند .\r\nحدود : در كيفر دزد ، با داشتن دست راست ، هرچند شل باشد ، دست چپ قطع نمىشود ؛ بلكه بنابر قول مشهور ، حتى در صورت شل بودن دست چپ يا هر دو دست ، دست راست او قطع مىشود . از برخى قدما نقل شده : كسى كه دست چپ او شل است ، دست راستش قطع نمىگردد ، بلكه به زندان افكنده مىشود . 1\r\nقصاص : از شرايط قصاص اعضا ، همسانى عضو فرد آسيب ديده ( مَجنى عليه ) با عضو فرد آسيب زننده ( جانى ) از جهت شل نبودن است . بنابر اين ، عضو سالم در برابر عضو شل قصاص نمىشود ؛ هرچند جانى آن را براى قصاص بذل كند ؛ ليكن عضو شل در برابر عضو سالم قصاص مىشود . بر اين قول ، ادعاى اجماع شده است . 2 ليكن برخى معاصران ، عدم اشتراط همسانى دو عضو در سلامت را بعيد ندانسته‌اند . 3\r\nالبته قصاص عضو شل در برابر عضو سالم در صورتى است كه اهل خبره قصاص عضو شل را براى جانى بى خطر بدانند و چنانچه آن را خطرناك بدانند ، مثلا نظر دهند كه باقطع عضو شل ، بند آمدن خون رگها امكان پذير نيست ، و در نتيجه بيم مرگ جانى مىرود ، قصاص نمىشود ، بلكه ديه ثابت مىگردد . 4\r\nاگر جانى مدّعى شلى عضو فرد آسيب ديده ، و او مدعى سلامت آن باشد ، برخى قول جانى را مقدم دانسته‌اند ، مگر آنكه مجنى عليه بر سلامت خود بيّنه ( - - - ) بيّنه ) اقامه كند . از برخى ديگر ، تقديم قول مجنى عليه نقل شده است . 5\r\nديات : ديهء جنايت موجب شلى عضو ، دو سوم ديهء تعيين شده براى آن عضو است و ديهء قطع عضو شل ، يك سوم ديهء آن عضو مىباشد ، 6 مگر آلت تناسلى مرد كه ديهء جنايت موجب شلى آن بنابر قول برخى ، ديهء كامل است ؛ 7 هرچند مشهور تفاوتى ميان آلت تناسلى و غير آن قائل نشده‌اند 8 ( - - - ) عنن ) .\r\n1 . جواهر الكلام 41 / 535 - 536 * 2 . 42 / 348 - 349 * 3 . مبانى تكملة المنهاج 2 / 152 - 154 * 4 . جواهر الكلام 42 / 349 * 5 . 420 - 421 * 6 . 43 / 348 * 7 . مبانى تكملة المنهاج 2 / 375 - 376 * 8 . جواهر الكلام 43 / 268 .\r\n\r\n","description":"","footnote":"","page_name":" 722 ","page_number":722},
  {"content":"\r\n\r\n\r\nشماتت\r\n\r\nشماتت خشنودى از اتفاق ناخوشايند رخ داده براى ديگرى .\r\nاز آن به مناسبت در باب شهادات سخن گفته‌اند .\r\nحكم تكليفى : اظهار شادمانى از بلايى كه براى برادر دينى ( مؤمن ) رخ داده حرام است . 1 در حديثى از امام صادق عليه السّلام آمده است : « كسى كه برادر دينى خود را بر گرفتارى اىكه برايش پيش آمده شماتت كند ، از دنيا نمىرود ، مگرآنكه بدان‌گرفتارى مبتلا شود » . و در حديثى ديگر از رسول خدا صلّى اللَّه عليه وآله آمده است : « نسبت به برادر دينى خود اظهار شماتت مكن كه ( اگر چنين كنى ) خداوند او را مورد لطف و مرحمت خود قرار داده و تو را مبتلا مىگرداند » . 2\r\nشماتت كردن مسلمان موجب تعزير ( - - - ) تعزير ) است . 3\r\n1 . جواهر الكلام 41 / 58 * 2 . وسائل الشيعة 3 / 266 * 3 . كتاب السرائر 3 / 530 .\r\n\r\nشمارش\r\n\r\nشمارش عمل شمردن .\r\nعنوان ياد شده در بابهاى صلات ، حج و اطعمه و اشربه به كار رفته است .\r\nشمردن عدد ركعتهاى نماز با انگشتان دست ، سنگ ريزه و مانند آن ، بويژه براى كسى كه زياد سهو مىكند ، جايز است . 1 به تصريح برخى ، شمارش به نحو ياد شده حتى بر كسى كه مىداند نمازى را كه شروع كرده ، در آن سهو مىكند ، واجب نيست . 2\r\nاعتماد كردن به ديگرى در شمارش عدد طواف جايز است . 3 برخى ، در فردى كه به شمارش او اعتماد مىشود بلوغ و عقل را شرط دانسته‌اند . 4 در اينكه عدالت نيز در او شرط است يا نه ، محل بحث است . برخى ، شرط بودن آن را بعيد ندانسته‌اند . 5 در مقابل ، برخى ديگر آن را شرط ندانسته‌اند . 6\r\nشمردن نان مكروه است . 7\r\n1 . تذكرة الفقهاء 3 / 292 ؛ الروضة البهية 1 / 652 ؛ العروة الوثقى 3 / 31 * 2 . جواهر الكلام 12 / 421 * 3 . الحدائق الناضرة 16 / 249 - 250 ؛ كلمة التقوى 3 / 366 * 4 . مسالك الأفهام 2 / 354 * 5 . مدارك الأحكام 8 / 195 * 6 . مسالك الأفهام 2 / 354 ؛ جواهر الكلام 19 / 403 - 404 * 7 . مستند الشيعة 15 / 265 ؛ جواهر الكلام 36 / 477 .\r\n\r\n","description":"","footnote":"","page_name":" 723 ","page_number":723},
  {"content":"\r\n\r\n\r\nشمارشى\r\n\r\nشمارشى [ معدود 
  ] كالاى معامله شده به‌صورت عددى ، در برابر وزنى و پيمانه‌اى .\r\nعنوان ياد شده در باب تجارت به كار رفته است .\r\nاز شرايط صحت معامله ، معلوم بودن كالا ( مثمن ) و بهاى آن ( ثمن ) است كه در كالاى وزنى با وزن ، در كالاى پيمانه‌اى با پيمانه و در كالاى عددى با شمارش خواهد بود . چنانچه شمردن كالاى معدود با شمارش دشوار باشد ، مىتوان تعداد آنها را با پيمانه به دست آورد ؛ بدين گونه كه پس از پر كردن پيمانه‌اى از آن و شمارش آنها ، عدد به دست آمده ، مبناى محاسبه پيمانه هاى بعدى قرار داده مىشود . به عنوان مثال ، اگر تعداد گردوهاى شمارش شده در پيمانهء اولى صد عدد باشد و باقى گردوها 49 پيمانه شود ، شمار مجموع آنها پنج هزار عدد خواهد شد . 1\r\nآيا معاملهء كالاى شمارشى به صورت پيمانه‌اى يا وزنى صحيح است يا نه ؟ مسئله اختلافى است . 2 چنان كه در جواز پيش فروش كالاى عددى به صورت شمارشى اختلاف است . برخى به جهت تفاوت داشتن كالاهاى شمارشى با يكديگر از جهت كميّت و رفع نشدن غرر ، آن را صحيح ندانسته‌اند . در مقابل ، برخى در مواردى كه تفاوت ناچيز و مورد مسامحهء عرف باشد ، پيش فروش را صحيح دانسته‌اند . بر اين اساس ، برخى ملاك صحت را منضبط بودن كالا قرار داده‌اند ؛ در حدى كه اختلاف در مثمن پديد نيايد و موجب غرر نگردد . 3\r\nكالاى شمارشى و ربا : به قول مشهور رباى معاملى تنها در كالاى پيمانه‌اى و وزنى جريان مىيابد نه در كالاى شمارشى . بنابر اين ، گرفتن زياده در آن ، مثلا فروختن يك لباس در ازاى دو لباس جايز است ؛ هرچند به تصريح برخى مكروه مىباشد . در مقابل مشهور ، برخى مطلقا ربا را در همهء معاملات ، اعم از كالاى وزنى ، پيمانه‌اى و شمارشى جايز ندانسته‌اند . برخى نيز جريان ربا را در معاملهء كالاى شمارشى مقيد به صورت نسيه بودن معامله كرده‌اند . 4\r\n\r\n","description":"","footnote":"","page_name":" 724 ","page_number":724},
  {"content":"\r\n\r\nآيا ملاك در شمارشى ، پيمانه‌اى يا وزنى بودن كالا ، عصر پيامبر صلّى اللَّه عليه و آله است ؛ يعنى آنچه در آن عصر به صورت شمارشى معامله مىشده ، جزء معدودات به شمار مىرود و ربا در آن جريان ندارد ؛ هرچند در دوره‌هاى بعد به صورت پيمانه‌اى يا وزنى معامله گردد يا ملاك عرف جامعه در هر عصر است ؟ مسئله اختلافى است . بر قول نخست ادعاى اجماع شده است 5 ( - - - ) ربا ) .\r\nبه قول مشهور كه رباى معاملى را تنها در طلا و نقره و كالاى پيمانه‌اى و وزنى جارى مىدانند ، پول رايج امروزى مصداق شمارشى به شمار مىرود و ربا در آن جريان ندارد . بنابر اين ، معاوضهء هزار تومان پول نو درازاى هزار و صد تومان پول كهنه جايز است 6 ( - - - ) پول ) .\r\n1 . جواهر الكلام 22 / 424 ؛ جامع المدارك 3 / 100 * 2 . الروضة البهية 3 / 266 ؛ الحدائق الناضرة 18 / 472 - 474 ؛ مفتاح الكرامة 8 / 398 ؛ جواهر الكلام 22 / 425 * 3 . جواهر الكلام 24 / 298 * 4 . الروضة البهية 3 / 437 - 438 ؛ جواهر الكلام 23 / 358 - 361 ؛ سؤال و جواب ( يزدى ) / 149 * 5 . جواهر الكلام 23 / 362 - 363 ؛ العروة الوثقى [ تكملة 
  ] 2 / 32 - 33 ؛ مصباح الفقاهة 5 / 341 - 343 *\r\n6 . العروة الوثقى [ تكملة 
  ] 2 / 48 ؛ تحرير الوسيلة 2 / 613 - 614 ؛ منهاج الصالحين ( خويى ) 2 / 54 - 55 .\r\n\r\nشمال - - - ) جهت شَمال ؛ باد - - - ) باد\r\n\r\nشمس ؛ سوره\r\n\r\nشمس ؛ سوره نود و يكمين سورهء قرآن كريم .\r\nاز آن به مناسبت در باب صلات سخن گفته‌اند .\r\nقرائت سورهء شمس در ركعت دوم ، و به قول برخى ، در ركعت اول نماز عيد فطر و عيد قربان ( - - - ) نماز عيد ) مستحب است . 1 چنان كه مستحب است روز بيست و پنجم ذيقعده ، هنگام بالا آمدن خورشيد دو ركعت نماز گزارده و در هر ركعت پس از حمد پنج بار سورهء شمس بخواند . 2\r\n1 . جواهرالكلام 11 / 358 * 2 . وسائل الشيعة 8 / 182 .\r\n\r\nشمسى ؛ حروف - - - ) حروف شمسى\r\n\r\nشمسى ؛ سال - - - ) سال\r\n\r\n","description":"","footnote":"","page_name":" 725 ","page_number":725},
  {"content":"\r\n\r\n\r\nشمش\r\n\r\nشِمش فلز تصفيه شده بويژه طلا و نقره به‌صورت قطعه‌اى در اندازه‌هاى معين .\r\nاز آن در باب زكات سخن گفته‌اند .\r\nبدون شك به شمش طلا و نقره زكات تعلق نمىگيرد ؛ ليكن اگر كسى براى فرار از زكات ، درهم و دينار را پيش از آنكه سال بر آن بگذرد ، به شمش تبديل كند ، آيا زكات به آن تعلق مىگيرد يا نه ؟ مسئله اختلافى است . مشهور ميان متأخران عدم تعلق زكات به آن است . 1 گروهى از قدما قائل به تعلق زكات به آن شده‌اند . 2\r\n1 . الحدائق الناضرة 12 / 96 - 97 ؛ جواهر الكلام 15 / 184 - 185 * 2 . المقنع / 163 ؛ رسائل الشريف المرتضى 1 / 224 ؛ غنية النزوع / 118 .\r\n\r\nشمشك\r\n\r\nشُمشك نوعى كفش بغدادى .\r\nواژهء شُمشك در لغت عرب نيامده است . از برخى ، تعريف آن به كفش بغدادى نقل شده است . 1 بعضى گفته‌اند : شمشك معرب « چَشمك » فارسى است كه نوعى كفش مىباشد . 2 از آن در باب صلات و حج سخن گفته‌اند .\r\nگروهى از قدما نماز گزاردن با شمشك را جايز ندانسته‌اند . 3 در مقابل تعدادى از آنان ، آن را جايز ، ليكن مكروه دانسته‌اند . 4\r\nآيا عدم جواز ، به جهت پوشيده شدن پشت پا با شمشك بدون داشتن ساق است يا به سبب مانع بودن از رسيدن سر انگشتان پا به زمين و يا به جهت ورود نصّ خاص در مورد ؟ بنابر احتمال نخست ، معيار عدم جواز ، پوشيده بودن پشت پا بدون داشتن ساق است . بنابر اين ، پوشيدن هر كفشى كه اين ويژگى را داشته باشد جايز نيست . برخى اين احتمال را برگزيده و عنوان مسئله را « چيزى كه پشت پا را مىپوشاند و ساق ندارد » قرار داده و حكم به عدم جواز يا كراهت پوشيدن آن در نماز كرده‌اند . 5\r\nبنابر احتمال دوم نيز خصوصيتى براى شمشك نيست و پوشيدن هر كفشى كه مانع رسيدن سر انگشتان پا به زمين شود جايز نخواهد بود . 6\r\nبنابر احتمال سوم بايد به مورد نصّ ( شمشك ) بسنده شود و از آن تعدّى نشود .\r\n\r\n","description":"","footnote":"","page_name":" 726 ","page_number":726},
  {"content":"\r\n\r\nهر چند چنين نصّى در جوامع معتبر روايى وجود ندارد ؛ ليكن برخى گفته‌اند : فتواى برخى قدما به عدم جواز در كتبى كه جهت گيرى آن بيان فتاواى منقول از ائمّه عليهم السّلام است ، بيانگر وجود نصّ از معصومان عليهم السّلام بر حكم آن در جوامع روايى نخستين است . 7\r\nبه قول مشهور ، از محرمات احرام براى مرد ، پوشاندن روى پا با كفش ، جوراب و مانند آن است ؛ 8 ليكن برخى قدما تنها پوشاندن آن با خُفّ ( - - - ) خفّ ) و شمشك را ذكر كرده‌اند . 9\r\n1 . مجمع البحرين ، واژهء « شمشك » * 2 . نهاية التقرير 1 / 397 * 3 . المقنعة / 153 ؛ المراسم العلوية / 65 ؛ المهذب 1 / 75 ؛ الجامع للشرائع / 66 * 4 . المبسوط 1 / 83 ؛ الوسيلة / 88 ؛ إصباح الشيعة / 64 * 5 . شرائع الإسلام 1 / 55 ؛ تحرير الأحكام 1 / 197 * 6 . نهاية التقرير 1 / 397 * 7 . 396 * 8 . جواهر الكلام 18 / 349 * 9 . المبسوط 1 / 320 ؛ الوسيلة / 163 ؛ إصباح الشيعة / 175 ؛ الجامع للشرائع / 183 .\r\n\r\nشمشير\r\n\r\nشمشير ابزارى تيز و برنده كه در قديم بيشتر در جنگ به كار مىرفته است .\r\nاز آن به مناسبت در بابهاى صلات ، سبق و رمايه ، صيد و ذباحه ، ارث ، حدود و قصاص سخن گفته‌اند .\r\nصلات : بيرون كشيدن شمشير از نيام در مسجد و آويختن آن در جهت قبله 1 و نيز نمازگزاردن مقابل شمشير از نيام‌كشيده شده مكروه است ، مگر هنگام بيم از دشمن . 2\r\nمستحب است امام جمعه هنگام ايراد خطبه‌ها بر شمشير ، عصا ، كمان و مانند آنها تكيه كند 3 ( - - - ) نماز جمعه ) .\r\nسبق و رمايه : مسابقه با شمشير با شرط بندى جايز است 4 ( - - - ) سبق ) .\r\nصيد و ذباحه : حيوانى كه با شمشير شكار شده با رعايت شرايط لازم ، حلال است 5 ( - - - ) صيد ) .\r\nارث : بنابر قول مشهور ، شمشير يكى از چهار چيزى است كه واجب است به عنوان حبوه از تركهء ميّت به پسر بزرگ‌تر داده شود 6 ( - - - ) حبوه ) .\r\nحدود و قصاص : شمشير از آلات اجراى بعضى حدود ، مانند حدّ زنا با محارم ( - - - ) زنا ) و حدّ لواط ( - - - ) لواط ) و نيز از آلات قصاص ( - - - ) آلات قصاص ) به شمار مىرود . 7\r\n( - - - ) سلاح ) ( - - - ) ابزار جنگ )\r\n\r\n","description":"","footnote":"","page_name":" 727 ","page_number":727},
  {"content":"\r\n\r\n1 . العروة الوثقى 2 / 409 ؛ مهذب الأحكام 5 / 532 * 2 . المبسوط 1 / 86 * 3 . جواهر الكلام 11 / 331 * 4 . 28 / 219 * 5 . 36 / 11 ؛ تحرير الوسيلة 2 / 138 * 6 . مهذب الأحكام 30 / 122 * 7 . جواهر الكلام 42 / 296 .\r\n\r\nشنا\r\n\r\nشنا آب پيمايى محدود به كمك حركات دست و پا .\r\nاز احكام آن در بابهاى صلات ، تجارت ، سبق و رمايه ، قصاص و ديات سخن گفته‌اند .\r\nحكم تكليفى : شنا عملى جايز و آموختن آن به فرزندان مستحب است . 1\r\nمسابقهء شنا : مسابقهء شنا با شرط بندى جايز و صحيح نيست ؛ ليكن بدون شرط بندى جايز است ؛ 2 هرچند براى برنده توسط دولت يا مؤسسه و يا فردى سوم به عنوان هديه جوايز نقدى يا غير نقدى قرار داده شود ( - - - ) مسابقه ) .\r\nضمان مربى شنا : اگر كسى فرزند نابالغ خود را جهت فراگيرى حرفهء شنا در اختيار مربىاى بگذارد و او بر اثر كوتاهى مربى غرق شود ، مربى ضامن ديهء او خواهد بود . در اينكه در فرض عدم كوتاهى مربى در صورتى كه به نظر عرف ، غرق شدن به وى استناد داده شود ، هرچند بر اثر اشتباه در شيوهء آموزش ، نيز وى ضامن است يا نه ، اختلاف است .\r\nاگر فراگير بالغ و عاقل باشد ، آيا مربى مطلقا ضامن نيست ، هر چند غرق شدن فراگير بر اثر كوتاهى مربى در آموزش دادن باشد يا مطلقا ضامن است ، به شرط آنكه غرق شدن نتيجهء آموزش دادن شنا باشد و يا تنها در صورت كوتاهى ضامن مىباشد ؟ مسئله محل اختلاف است . 3 البته اگر غرق شدن متربى مستند به تقصير مربى باشد ، در صورتى كه چنين تقصيرى به طور عادت موجب غرق شدن مىگردد يا قصد او غرق كردن باشد ، بنابر قول مشهور ، قصاص ثابت مىشود . 4\r\nانداختن ديگرى در آب : اگر كسى ديگرى را در آبى عميق بيفكند ، در صورتى كه آن فرد بر اثر بلد نبودن شنا و يا ناتوانى در نجات خود ، غرق شود ، بر افكننده قصاص ثابت مىشود ؛ اما اگر شنا بلد باشد و توانايى نجات خود را نيز داشته باشد\r\n\r\n","description":"","footnote":"","page_name":" 728 ","page_number":728},
  {"content":"\r\n\r\nو به قراين يا اقرار او معلوم شود كه از روى عمد خود را غرق كرده ، قصاص و ديه ثابت نمىگردد ؛ ليكن اگر قراينى وجود نداشته باشد و علت بيرون نيامدن از آب هم معلوم نباشد ، آيا قصاص ثابت مىشود يا تنها ديه ثابت است ؟ اختلاف مىباشد . برخى گفته‌اند : ملاك ، صدق استناد قتل به افكنندهء در آب است . بنابر صدق عرفى استناد قتل به او ، قصاص يا ديه ثابت مىشود و با عدم صدق ، هر دو ساقط است . 5\r\nنماز در حال شنا : كسى كه ناگزير از خواندن نماز در حال شنا است ، در صورت امكان بايد روبه قبله باشد و در غير اين صورت ، به هر جهتى كه قرار دارد نماز مىگزارد و ركوع و سجود را با اشاره انجام مىدهد 6 ( - - - ) نماز غريق ) .\r\n1 . وسائل الشيعة 21 / 474 ؛ جواهرالكلام 22 / 466 * 2 . مجمع الفائدة 10 / 169 * 3 . المبسوط 7 / 172 ؛ المهذب 2 / 494 ؛ كتاب‌السرائر 3 / 399 ؛ شرائع الإسلام 4 / 1025 ؛ إرشاد الأذهان 2 / 226 ؛ كنز الفوائد 3 / 753 ؛ الروضة البهية 10 / 149 - 150 ؛ جواهر الكلام 43 / 106 - 107 ؛ مبانى تكملة المنهاج 2 / 242 * 4 . مبانى تكملة المنهاج 2 / 242 * 5 . جواهر الكلام 42 / 25 - 27 * 6 . المقنعة / 215 ؛ النهاية / 129 ؛ المهذب 1 / 117 ؛ كتاب السرائر 1 / 349 .\r\n\r\nشنبه - - - ) ايام هفته\r\n\r\nشنق\r\n\r\nشَنَق تعداد كمتر از نصاب در زكات‌چارپايان .\r\nحد نصاب زكات ( - - - ) زكات ) در چارپايان ، رسيدن تعداد آنها به رقم مشخصى است ، به عنوان مثال زكات در شتر زمانى واجب مىشود كه شمار آن به پنج نفر برسد .\r\nهر يك از چارپايان چند نصاب دارد ( - - - ) نصاب ) . در مثال ياد شده ، نخستين نصاب شتر ، رسيدن شمار شتران به پنج نفر و دومين نصاب آن ، رسيدن به ده نفر است .\r\nدر اصطلاح فقه ، شنق در شتر به آن تعداد از شتران گفته مىشود كه متعلق زكات قرار نگرفته‌اند ، يا بدان جهت كه زير نصاب اول‌اند ، مانند چهار نفر شتر و يا بدين جهت كه بين دو نصاب قرار دارند ، مانند هشت نفر شترى كه بين دو نصاب اول و دوم واقع شده‌اند . 1\r\nدر گاو به جاى شنق ، « وَقَص » و در گوسفند « عَفْو » اطلاق شده است ؛ ليكن\r\n\r\n","description":"","footnote":"","page_name":" 729 ","page_number":729},
  {"content":"\r\n\r\nبرخى ، « وقص » و « شنق » را مرادف دانسته و در شتر و گاو هر دو واژه را به كار برده‌اند ؛ چنان كه مترادف بودن دو واژهء ياد شده از كلمات لغويان نيز استفاده مىشود . 2\r\n1 . المبسوط 1 / 191 ؛ الرسائل العشر ( شيخ طوسى ) ( الجمل و العقود ) / 199 ؛ الحدائق الناضرة 12 / 85 * 2 . الحدائق الناضرة 12 / 85 ؛ جواهر الكلام 15 / 89 ؛ جامع المدارك 2 / 19 .\r\n\r\nشنوايى\r\n\r\nشنوايى قوّهء درك صدا ، از حواس پنج گانه .\r\nاز آن در بابهاى طهارت ، قضاء ، قصاص و ديات سخن گفته‌اند .\r\nطهارت : از اسباب بطلان وضو ، خواب غالب بر حس بينايى و شنوايى است ؛ به گونه‌اى كه نبيند و نشنود . 1\r\nقضاء : به قول برخى از شرايط قاضى ، سلامت حس شنوايى او است . 2\r\nقصاص : در ثبوت قصاص در جنايت عمدى بر گوش ، تفاوتى ميان سلامت شنوايى گوش آسيب ديده و معيوب بودن آن نيست ؛ از اين رو ، گوش سالم در برابر گوش كر قصاص مىشود . 3\r\nديات : بر كسى كه شنوايى ديگرى را از بين برده ، در صورت عمدى بودن آن و امكان قصاص ، قصاص ثابت است ؛ ليكن در صورت عمدى نبودن جنايت يا عدم امكان قصاص ، ديه بر عهدهء او ثابت مىشود ، كه در صورت مطالبهء فرد آسيب ديده ، بايد به او بپردازد . مقدار ديهء از بين رفتن شنوايى يك گوش ، نصف ديهء كامل و دو گوش ، ديهء كامل است . 4\r\nچنانچه اهل خبره بازگشت شنوايى را پس از سپرى شدن مدتى معين ، احتمال دهند ، تا آن مدت صبر مىشود و در صورت باز نگشتن شنوايى ، ديه استقرار مىيابد . 5\r\nهرگاه جانى ادعاى فرد آسيب ديده مبنى بر از بين رفتن حس شنوايى خود را تكذيب كند يا بگويد : نمىدانم ، آسيب ديده از راههاى مختلف ، همچون صداى بلند هنگام غفلت او ، آزمايش مىشود . با ثبوت ادعاى او پس از آزمايش ، ديه به وى پرداخت مىگردد و در صورت عدم ثبوت ، قسامه ( - - - ) قسامه ) جارى و پس از قسامه به نفع او حكم مىشود . 6\r\n\r\n","description":"","footnote":"","page_name":" 730 ","page_number":730},
  {"content":"\r\n\r\nاگر آسيب ديده مدعى نقصان شنوايى يكى از دو گوش خود باشد ، آن گوش با گوش سالم وى مقايسه مىشود ؛ بدين گونه كه گوش آسيب ديده ، بسته و گوش سالم باز گذاشته مىشود و سپس با مثل فرياد كشيدن يا زدن بر سطح چيزى ، از او فاصله مىگيرند تا جايى كه بگويد نمىشنوم ، آنگاه آن مكان علامت گذارى مىشود . اين آزمايش در جهت مقابل جهت نخست تكرار مىشود . در صورت برابر بودن هر دو جهت به لحاظ مسافت ، گفتهء او مبنى بر شنيدن تا نقطهء پايانى مسافت و نشنيدن پس از آن تصديق مىشود . در مرحلهء بعد ، با بستن گوش سالم و باز گذاشتن گوش آسيب ديده ، عين اين آزمايش تكرار مىگردد و در صورت برابر بودن هر دو جهت به لحاظ مسافت گفتهء وى تصديق مىشود ، سپس دو مسافت ( مسافت مربوط به گوش سالم و مسافت مربوط به گوش آسيب ديده ) مقايسه و ديه به نسبت آن ثابت مىشود . به عنوان مثال اگر تفاوت نصف باشد ، نصف ديه و اگر يك سوم باشد يك سوم ديه ثابت مىگردد . برخى علاوه بر آزمايش ياد شده ، قسم خوردن مدّعى بر نقصان شنوايى را لازم دانسته‌اند . 7\r\nاگر آسيب ديده ، مدعى كاهش شنوايى در هر دو گوش خود باشد ، بدين گونه آزمايش مىشود : فردى در نزديكى و در حال غفلت او ، فرياد مىكشد ، چنانچه در وى تغيّرى حاصل شود كه بيانگر شنيدن صدا باشد يا بگويد : صدا را شنيدم ، فرياد زننده از او فاصله مىگيرد و اين كار را در فواصل مختلف تكرار مىكند تا جايى كه با فرياد زدن ، ديگر تغيّرى در وى حاصل نشود . اگر علاوه بر نشنيدن ، بگويد : نشنيدم ، نوبت به قسامه مىرسد كه بر مقدار نقصان ادعايى وى قسم بخورند . آن گاه آن مكان علامت گذارى مىشود ؛ سپس از آن مكان تا جايى كه شخص سالم هم سن فرد آسيب ديده مىشنود ، فاصله مىگيرند . مبناى محاسبهء ديه ، مابه التفاوت دو مسافت ياد شده يعنى مقدار نقصان مسافت اولى از دومى خواهد بود . برخى ، قسم خوردن مدعى را نيز لازم دانسته‌اند . 8\r\n\r\n","description":"","footnote":"","page_name":" 731 ","page_number":731},
  {"content":"\r\n\r\nدر بريدن دو گوش كه منجر به از بين رفتن حسن شنوايى فرد گردد ، دو ديهء كامل ثابت است . 9\r\n( - - - ) شنيدن )\r\n1 . جواهر الكلام 1 / 402 * 2 . مستند الشيعة 17 / 38 * 3 . قواعدالأحكام 3 / 639 * 4 . جواهر الكلام 43 / 297 - 298 ؛ فقه الإمام الصادق 6 / 361 * 5 . جواهر الكلام 43 / 297 * 6 . 298 * 7 . 298 - 300 * 8 و 9 . 300 .\r\n\r\nشنيدن\r\n\r\nشنيدن [ سَماع 
  ] درك كردن صدا به‌وسيلهء حسّ شنوايى .\r\nتفاوت شنيدن و گوش دادن : شنيدن ( سماع ) اعم از آن است كه فرد از روى قصد صدايى را بشنود يا بدون قصد ؛ بر خلاف گوش فرادادن ( استماع ) كه شنيدن همراه با قصد است . البته در مواردى كه سماع و استماع باهم به كار مىروند ، مراد از سماع ، شنيدن بدون قصد است .\r\nاز عنوان ياد شده به مناسبت در بابهاى طهارت ، صلات ، تجارت و شهادات سخن گفته‌اند .\r\nطهارت : خواب ، در حدى كه چشم نبيند و گوش نشنود موجب بطلان وضو مىشود . 1\r\nصلات : سجده كردن هنگام تلاوت و نيز استماع آيات سجده ( - - - ) آيات سجده ) واجب است ؛ ليكن در صورت شنيدن بدون قصد ، در وجوب و يا استحباب سجده اختلاف است . بر عدم وجوب ، و استحباب آن ادعاى شهرت ، بلكه اجماع شده است . 2 برخى ، احتياط وجوبى را در سجده كردن دانسته‌اند . 3\r\nحكايت اذان ، بدين گونه كه شنونده هنگام شنيدنِ هر يك از فصول اذان ، آن را باز گو كند ، مستحب است 4 ( - - - ) حكايت ) .\r\nاز جمله موارد سقوط اذان و اقامه شنيدن آن از ديگرى است . به تصريح برخى تفاوتى ميان شنيدن اذان و اقامه بدون قصد و با قصد گوش دادن نيست . 5\r\nهنگامى كه مأموم در دو ركعت اول نمازهاى جهرى صداى امام را مىشنود ، آيا خواندن حمد و سوره بر او حرام است يا مكروه ؟ در مسئله دو قول وجود دارد . 6\r\nحدّ ترخّص - كه با رسيدن مسافر به آن جا نمازهاى چهار ركعتى قصر و روزه افطار مىشود - نديدن ديوارهاى شهر و نشنيدن اذان آن است 7 ( - - - ) حدّ ترخّص ) .\r\n\r\n","description":"","footnote":"","page_name":" 732 ","page_number":732},
  {"content":"\r\n\r\nتجارت : به تصريح برخى ، گوش دادن به غنا ( - - - ) غناء ) حرام است ؛ ليكن بودن در جايى كه غنا به گوش مىرسد ، بدون آنكه قصد گوش دادن آن را داشته باشد ، حرام نيست . 8\r\nشهادات : در امورى همچون نسب ، مرگ و ملكيت كه شهادت بر اساس مشاهده غالباً امكان پذير نيست ، شهادت بر پايهء شنيدن از افراد متعدد تا حدّ شياع و استفاضه جايز است 9 ( - - - ) استفاضه ) .\r\n( - - - ) شنوايى ) ( - - - ) استماع ) ( - - - ) اسماع )\r\n1 . جواهر الكلام 1 / 402 - 404 ؛ تحرير الوسيلة 1 / 30 * 2 . جواهرالكلام 10 / 217 - 223 * 3 . العروة الوثقى 2 / 577 * 4 . جواهر الكلام 9 / 121 ؛ العروة الوثقى 2 / 421 * 5 . العروة الوثقى 2 / 420 و 422 * 6 . 3 / 153 - 154 ؛ مستمسك العروة 7 / 252 - 254 * 7 . العروة الوثقى 3 / 460 - 461 * 8 . صراط النجاة 1 / 368 * 9 . جواهر الكلام 41 / 131 .\r\n\r\nشوّال ؛ ماه\r\n\r\nشوّال ؛ ماه دهمين ماه از سال قمرى ، پس از ماه رمضان .\r\nاز احكام مرتبط با آن در باب صوم و حج سخن گفته‌اند .\r\nدر شرع مقدس براى بعضى روزها و ماهها از جمله ماه شوال ، احكام ويژه‌اى بيان شده است .\r\nشوال از ماه‌هاى حج است ؛ بدين معنا كه عمرهء تمتع براى كسى كه مىخواهد حج تمتع بگزارد در آن ماهها انجام مىشود 1 ( - - - ) ماه‌هاى حج ) .\r\nرؤيت هلال ماه شوال بيانگر پايان يافتن ماه رمضان و حلول ماه شوال و وجوب افطار در نخستين روز آن است . 2 روز اول شوال ، عيد فطر و داراى احكام ويژه‌اى همچون نماز عيد ( - - - ) نماز عيد ) ، حرمت روزه و استحباب غسل در شب آن است ( - - - ) عيد فطر ) .\r\nوجوب زكات فطره بر شخص ، منوط به دارا بودن شرايط آن هنگام رؤيت هلال ماه شوال است ؛ چنان كه بنابر قول مشهور ميان متأخران ، زمان واجب شدن زكات فطره نيز ادراك هلال شوال مىباشد 3 ( - - - ) زكات فطره ) .\r\nبه قول برخى ، روزه گرفتن بعد از عيد فطر به مدت شش روز مستحب است . 4 برخى ، استحباب آن را از روز چهارم شوال به مدت شش روز دانسته‌اند . 5\r\n\r\n","description":"","footnote":"","page_name":" 733 ","page_number":733},
  {"content":"\r\n\r\nبعضى نيز اصل استحباب آن را ثابت ندانسته‌اند . 6\r\n1 . جواهر الكلام 18 / 12 ؛ الحدائق الناضرة 14 / 352 - 354 * 2 . جواهر الكلام 16 / 252 * 3 . 15 / 485 و 527 * 4 . قواعدالأحكام 1 / 384 * 5 . العروة الوثقى 3 / 660 * 6 . مدارك الأحكام 6 / 281 ؛ الحدائق الناضرة 13 / 386 - 387 ؛ كشف الغطاء 4 / 51 .\r\n\r\nشوخى\r\n\r\nشوخى سخن يا عملى كه در مخاطب نوعى احساس دلپذيرى ايجاد كند و او را بخنداند .\r\nاز احكام آن در بابهاى طهارت ، صلات ، تجارت و شهادات سخن گفته‌اند .\r\nحكم تكليفى : شوخى كردن در صورت عدم آلودگى به سخن زشت و ناسزا ، مستحب است . از امام صادق عليه السّلام نقل شده است : « هيچ مؤمنى نيست مگر آنكه بذله گو و شوخ طبع باشد » . 1 ليكن شوخى زياد ، جز در سفر ، نكوهيده و مكروه است ؛ 2 چنان كه شوخى كردن در مسجد 3 و در تشييع جنازه 4 كراهت دارد .\r\nآيا دروغ گفتن از روى شوخى حرام است ؟ مسئله دو صورت دارد : يكى آنكه در مقام شوخى و به قصد خنداندن ديگران ، به صورت جدّى از وقوع چيزى كه واقع نشده خبر دهد ، مانند آنكه در موقعيتى كه فردى منتظر بازگشت مسافرى است ، كسى به دروغ ، آمدن مسافرش را خبر مىدهد تا او را بفريبد و حاضران را بخنداند . و ديگرى آنكه سخنى را به قصد شوخى ادا كند ، بدون آنكه قصد اخبار از واقع داشته باشد ، حاضران نيز از اين قصد وى آگاه باشند . صورت نخست ، مصداق دروغ و حرام است ؛ بر خلاف صورت دوم كه نه مصداق دروغ و نه حرام است . 5\r\nبه قول مشهور ، در تحقق عدالت علاوه بر ترك گناه ، ترك اعمال خلاف مروّت نيز شرط است . افراط و زياده روى در شوخى از مصاديق خلاف مروّت شمرده شده است . بنابر اين ، براى عدالت فرد زيان آور است و در نتيجه شهادتش پذيرفته نخواهد بود . 6\r\nآثارى كه بر فعل ، در صورت صدور آن به قصد جدّى مترتب مىگردد ، اگر به شوخى از فرد صادر شود ، بر آن مترتب نمىگردد ، مانند عقود ( - - - ) عقد ) از قبيل بيع ، صلح ، اجاره ، نكاح ، مضاربه و شركت ، و ايقاعات ( - - - ) ايقاع ) ، از قبيل نذر ، عهد ،\r\n\r\n","description":"","footnote":"","page_name":" 734 ","page_number":734},
  {"content":"\r\n\r\nطلاق و ايلاء كه شرط صحّت همهء آنها داشتن قصد جدّى است 7 و نيز سلام كردن به شوخى كه پاسخ آن واجب نخواهد بود . 8\r\n( - - - ) جدّى )\r\n1 . هداية الأمّة 5 / 162 - 163 * 2 . 164 ؛ روضة المتقين 4 / 261 * 3 . ذكرى الشيعة 3 / 135 * 4 . نجاة العباد ( امام خمينى ) / 56 * 5 . كشف الغطاء 4 / 573 ؛ جواهر الكلام 22 / 72 - 73 ؛ كتاب المكاسب 2 / 15 - 16 ؛ منهاج الصالحين ( سيد محسن حكيم ) 2 / 15 ؛ مصباح الفقاهة 1 / 389 - 390 ؛ المكاسب المحرمة ( امام خمينى ) 2 / 76 ؛ صراط النجاة 5 / 230 * 6 . قواعد الأحكام 3 / 495 ؛ رسائل الشهيد الثانى 1 / 69 ؛ مدارك الأحكام 4 / 68 * 7 . كتاب المكاسب 3 / 295 ؛ مصباح الفقاهة 3 / 275 * 8 . العروة الوثقى 3 / 26 .\r\n\r\nشورا - - - ) مشورت\r\n\r\nشوره زار\r\n\r\nشوره زار زمين داراى شوره .\r\nاز آن در باب طهارت و صلات نام برده‌اند .\r\nطهارت : تيمّم بر زمين شوره زار در صورتى كه سطح آن پوشيده از نمك نباشد و عنوان زمين بر آن صادق باشد ، جايز ، ليكن مكروه است . 1\r\nصلات : به قول مشهور ، نمازگزاردن در زمين شوره زار مكروه است ، 2 مگر آنكه محل سجده ، صاف و هموار و استقرار پيشانى بر آن ممكن باشد ، كه در اين صورت به تصريح بسيارى ، نمازگزاردن كراهت ندارد ؛ 3 هرچند كلمات گروهى از فقها دربارهء كراهت نماز در شوره زار مطلق است . 4\r\n1 . جواهر الكلام 5 / 141 - 142 ؛ العروة الوثقى 2 / 197 * 2 . الحدائق الناضرة 7 / 210 - 211 ؛ جواهر الكلام 8 / 345 * 3 . المبسوط 1 / 85 ؛ الوسيلة / 89 ؛ إصباح الشيعة / 67 ؛ المختصر النافع / 26 ؛ تذكرة الفقهاء 2 / 409 ؛ جامع المقاصد 2 / 133 * 4 . الكافى فى الفقه / 141 ؛ المراسم العلوية / 65 ؛ المهذب 1 / 76 ؛ إشارة السبق / 88 ؛ غنية النزوع / 67 .\r\n\r\nشورى ؛ سوره\r\n\r\nشورى ؛ سوره [ حم عسق 
  ] : چهل و دومين‌سورهء قرآن كريم .\r\nاز آن به مناسبت در باب صلات سخن گفته‌اند .\r\nسورهء شورى از حواميم ( - - - ) حواميم ) و خواندن آن در نمازهاى نافله ، بويژه نماز شب مستحب است . در روايتى از امام صادق عليه السّلام آمده است :\r\n\r\n","description":"","footnote":"","page_name":" 735 ","page_number":735},
  {"content":"\r\n\r\n« هركس سورهء حم عسق را بخواند ، خداوند در روز قيامت او را بر مىانگيزد ، در حالى كه صورتش همچون برف ( سفيد ) يا خورشيد ( نورانى ) است و چون در پيشگاه حق تعالى مىايستد ، خداوند خطاب به او مىفرمايد : بندهء من بر تلاوت اين سوره مداومت كردى تا اينكه مىفرمايد : او را به بهشت ببريد » . 1\r\n1 . كشف الغطاء 3 / 478 ؛ المبسوط 1 / 108 ؛ وسائل الشيعة 6 / 254 .\r\n\r\nشورى\r\n\r\nشورى يكى از چهار مزهء اصلى .\r\nاز آن به مناسبت در باب طهارت و نكاح ياد كرده‌اند .\r\nطهارت : شورى آب ، مانند آب دريا موجب خروج آب از وصف اطلاق نمىشود و در نتيجه عنوان آب مطلق ( - - - ) آب مطلق ) بر آن صادق خواهد بود . بنابر اين ، با آب شور نيز مىتوان وضو گرفت ، مگر آنكه شورى آن به قدرى زياد باشد كه عرفاً به آن آب مضاف ( - - - ) آب مضاف ) گفته شود . 1\r\nنوشيدن آب شور مكروه است . 2\r\nنكاح : برداشتن كام نوزاد با آب فرات ( - - - ) آب فرات ) و درصورت دسترس نداشتن به آن ، با آب شيرين مستحب است و اگر جز آب شور در اختيار نداشته باشد آن را با كمى خرما يا عسل آميخته و كام نوزاد را با آن بر مىدارد . 3\r\n( - - - ) نمك )\r\n1 . مجمع الرسائل ( عبادات ) / 104 ؛ صراط النجاة ( شيخ انصارى ) / 62 ؛ كلمة التقوى 1 / 1 - 2 * 2 . الكافى فى الفقه / 279 ؛ المهذب 2 / 431 * 3 . جواهر الكلام 31 / 252 - 253 .\r\n\r\nشوط\r\n\r\nشَوْط يك دور گرديدن گرد كعبه يا رفتن‌از صفا به مروه و بالعكس .\r\nشوط در لغت به معناى يك بار حركت از مبدئى به مقصدى است . 1 كاربرد رايج آن در فقه در شمارش دورهاى طواف و سعى بين صفا و مروه است كه بر هر دور طواف گرد كعبه از ركن حجرالأسود تا همان ركن و نيز هر بار سعى بين صفا و مروه « شوط » اطلاق مىگردد .\r\n( - - - ) طواف ) ( - - - ) سعى )\r\n1 . لسان العرب و مجمع البحرين ، واژهء « شوط » .\r\n\r\n","description":"","footnote":"","page_name":" 736 ","page_number":736},
  {"content":"\r\n\r\n\r\nشوهر - - - ) زوجيت\r\n\r\nشوهر خواهر\r\n\r\nشوهر خواهر همسر خواهر .\r\nاز آن در باب نكاح نام برده‌اند . 1\r\nشوهر خواهر به خواهر زن ( - - - ) خواهر زن ) محرم نيست و حكم ديگر مردان نامحرم را دارد . 1 ازدواج با شوهر خواهر تا زمانى كه خواهرش همسر او است و نيز پس از طلاق او در طلاق رجعى ( - - - ) طلاق رجعى ) تا زمانى كه در عدّه ( - - - ) عدّه ) است ، جايز و صحيح نيست . 2\r\n1 . منهاج الصالحين ( خويى ) 2 / 260 * 2 . جواهر الكلام 29 / 356 .\r\n\r\nشوهردارى\r\n\r\nشوهردارى پايبندى زن به وظايف همسرى .\r\nاز آن در باب نكاح سخن گفته‌اند .\r\nبر هريك از زوجين واجب است به وظايف همسرى نسبت به يكديگر همت گمارده و حقوق همديگر را رعايت كنند ؛ هرچند وظايف زن نسبت به شوهر سنگين‌تر است ؛ چندان كه هيچ حقى - حتى حق پدر و مادر - به بزرگى و اهميت حق شوهر نسبت به همسر خود نمىرسد . 1 در روايتى از امام كاظم عليه السّلام ، جهاد زن نيك شوهردارى كردن شمرده شده ؛ 2 چنان كه روايتى ديگر به نقل از امام صادق عليه السّلام ، صبر و تحمل در برابر آزار و غيرت شوهر را جهاد زن دانسته است 3 ( - - - ) زوجيت ) .\r\n1 . جواهر الكلام 31 / 146 * 2 . وسائل الشيعة 20 / 163 * 3 . 157 .\r\n\r\nشوهر مادر - - - ) ناپدرى\r\n\r\nشهاب\r\n\r\nشهاب : پديده‌اى به شكل خطى درخشان كه بر اثر برخورد سنگى آسمانى با جوّ زمين وسوختن سريع آن ، در آسمان ديده مىشود .\r\nاز آن به مناسبت در باب صلات و نكاح سخن گفته‌اند .\r\nبنابر نظر مشهور - كه نماز آيات را براى هر رخداد آسمانى ترسناك واجب مىدانند - در صورت افزايش شهاب در آسمان ، به گونه‌اى كه براى عموم ترسناك باشد ، نماز آيات واجب مىشود 1 ( - - - ) نماز آيات ) .\r\n\r\n","description":"","footnote":"","page_name":" 737 ","page_number":737},
  {"content":"\r\n\r\nگذاشتن نام شهاب بر نوزاد مكروه است . 2\r\n1 . كشف الغطاء 3 / 274 ؛ جواهر الكلام 11 / 407 * 2 . إصباح الشيعة / 433 .\r\n\r\nشهادت\r\n\r\nشهادت گواهى دادن به چيزى از روى علم و يقين / كشته شدن در راه خدا ( - - - ) شهيد ) .\r\nازاحكام شهادت به معناى اول به تفصيل در باب شهادات و به مناسبت در بابهايى نظير حج ، تجارت و طلاق سخن گفته‌اند .\r\nتحمل شهادت : به قول مشهور تحمل شهادت - به معناى شاهد و گواهِ رخدادى بودن - بر كسى كه شرايط و شايستگى آن را دارد با درخواست مشهود له ( ذى نفع در شهادت ) يا مشهود عليه ( كسى كه شهادت به زيان او است ) در صورت عدم بيم ضرر ، واجب است . برخى حكم به استحباب كرده و ترك آن را مكروه دانسته‌اند . بنابر قول به وجوب ، در اينكه واجب عينى ( - - - ) وجوب عينى ) است يا كفايى ( - - - ) وجوب كفايى ) اختلاف است 1 ( - - - ) تحمل شهادت ) .\r\nاداى شهادت : تحمل شهادت شاهد يا با درخواست مشهودله است و يا بدون درخواست وى . در صورت نخست ، اداى شهادت واجب كفايى است و در صورت دوم ، چنانچه ترك شهادت موجب ضايع شدن حق مشهودله نگردد ، در وجوب آن اختلاف است 2 ( - - - ) اداى شهادت ) .\r\nكتمان شهادت : كتمان شهادت از گناهان بزرگ است 3 و در قرآن كريم از آن با صراحت ، نهى و قلب كتمان كننده گنهكار شمرده شده است ، 4 مگر آنكه شهادت دادن براى شهادت دهنده يا كسى ديگر كه سزاوار ضرر نيست ، زيان آور باشد كه در اين صورت ترك آن جايز است . 5\r\nشهادت در عقود و ايقاعات : تحمل شهادت شرط صحّت هيچ يك از عقود و ايقاعات 6 نيست ، مگر در طلاق 7 و ظهار . 8 البته در برخى موارد مستحب است ، مانند ازدواج دائم ، 9 رجوع در عدّه ، 10 خريد و فروش و دين . 11 در مواردى نيز حرام است ، مانند شاهد بودن بر عقد ازدواج در حال احرام 12 ( - - - ) احرام ) .\r\n\r\n","description":"","footnote":"","page_name":" 738 ","page_number":738},
  {"content":"\r\n\r\nشرايط شاهد : پذيرش شهادت شاهد نزد قاضى منوط به برخوردارى وى از شرايط زير است :\r\n1 . بلوغ : بدون ترديد شهادت نابالغ غير مميز ( ناتوان از تشخيص خوب و بد ) صحيح و پذيرفته نيست . همچنين شهادت نابالغ مميز در غير قتل و جراحت ؛ هرچند قبول شهادت نابالغ ده سالهء مميز حتى در غير قتل و جراحت ، از بعضى نقل شده است ؛ ليكن قائلى براى آن شناخته نشده است . 13\r\nبه قول مشهور ، شهادت نابالغ مميز در قتل و جراحت به اجمال پذيرفته است ؛ هرچند در تفاصيل و شرايط آن ديدگاهها مختلف است . اختلاف نخست اين است كه آيا قبول شهادت اختصاص به قتل دارد 14 يا شامل جراحتها نيز مىشود 15 و يا به عكس ، مختص به جراحت است و شامل قتل نمىشود ؛ 16 سه قول مطرح است .\r\nاختلاف دوم اين است كه آيا پذيرش شهادت گواهان به آنچه ميان خود آنان واقع شده اختصاص دارد ؟ برخى ، قائل به آن شده‌اند . بنابر اين ، شهادت نابالغان عليه بالغان پذيرفته نيست و در صورت شهادت بر نابالغان نيز تنها ديه ثابت مىشود نه قصاص . 17\r\nسومين اختلاف در شرايط پذيرش شهادت نابالغ است . اين شرايط عبارتند از :\r\nالف . ده ساله يا بيشتر بودن . گروهى از فقها آن را شرط پذيرش شهادت نابالغ دانسته‌اند . بر اساس اين ديدگاه ، شهادت كودك مميز كوچك‌تر از ده سال پذيرفته نيست . 18 در مقابل ، گروهى آن را شرط ندانسته‌اند . 19\r\nب . ترتيب اثر دادن به نخستين كلام نابالغ . بنابر اين ، اگر پس از آن سخنى مخالف سخن نخست بگويد ، پذيرفته نمىشود . بسيارى اين شرط را ذكر كرده‌اند . 20\r\nج . پراكنده نشدن قبل از شهادت دادن . جمعى از فقيهان قبول شهادت نابالغان را به پراكنده نشدن آنان پس از مشاهدهء رخداد و قبل از شهادت دادن ، مشروط كرده‌اند . بنابر اين ، چنانچه كودكانى كه شاهد حادثه بوده‌اند ، پيش از شهادت از يكديگر جدا شوند و سپس شهادت دهند ، شهادتشان پذيرفته نيست . 21\r\n\r\n","description":"","footnote":"","page_name":" 739 ","page_number":739},
  {"content":"\r\n\r\nبنابر قول به عدم اشتراط آن ، پراكندگى قبل از شهادت موجب بطلان شهادت نخواهد شد . 22\r\nد . اجتماع بر امرى مباح . بدين معنا كه نابالغان جهت كارى كه انجام دادن آن بر بالغان روا است گردهم آمده باشند . بر اساس اين شرط اگر بر كارى حرام گردهم آمده باشند ، شهادتشان پذيرفته نخواهد بود . 23 بنابر شرط نبودن آن ، شهادت كودكان پذيرفته است ؛ هرچند بر امرى حرام اجتماع كرده باشند .\r\nه . مذكر بودن . بر حسب ظاهر ، خلافى در شرط بودن آن نيست . بنابر اين ، شهادت دختران نابالغ پذيرفته نيست . 24\r\n2 . عقل : شهادت ديوانه ، حتى ادوارى در زمان ديوانگى صحيح نيست ؛ ليكن در زمان سلامت بعد از بررسى حال وى توسط قاضى و روشن شدن وضعيت هوشيارى و حضور ذهن او ، صحيح است . همچنين است شهادت كسى كه فراموشى ، زياد بر او چيره مىشود ، پس از آنكه حاكم شرع ، حال او را نسبت به آنچه شهادت مىدهد با دقت بررسى كرده و مطمئن شود كه در آنچه وى شهادت داده ، غفلتى عارض نشده است ؛ هرچند منشأ آن آشكار و علنى بودن مورد شهادت باشد ؛ به گونه‌اى كه امكان اشتباه و سهو در آن راه نداشته باشد . 25\r\n3 . ايمان : از شرايط صحّت شهادت ، مؤمن ( شيعه دوازده امامى ) بودن شاهد است . ايمان شاهد با علم قاضى يا بينّه ( - - - ) بينّه ) و يا اقرار خود شاهد ثابت مىگردد . بنابر اين ، شهادت غير شيعهء دوازده امامى - اعم از مسلمان و كافر - عليه مسلمان يا غير مسلمان پذيرفته نيست ، مگر شهادت كافر ذمّى كه تنها دربارهء وصيّت مسلمان - به شرط عدم وجود مسلمان عادل - صحيح است ؛ هرچند در اينكه غريب بودن وصيّت كننده در پذيرش شهادت كافر ذمّى شرط است يا نه ، اختلاف مىباشد . به قول مشهور ، شهادت ذمّى عليه ذمّىاى ديگر نيز صحيح نيست . 26\r\n4 . عدالت : بنابر اين ، شهادت فاسق پذيرفته نيست . عدالت با ارتكاب گناه كبيره ( - - - ) گناه كبيره ) و اصرار بر گناه صغيره زايل مىشود . به قول مشهور ،\r\n\r\n","description":"","footnote":"","page_name":" 740 ","page_number":740},
  {"content":"\r\n\r\nارتكاب گناه صغيره - بدون اصرار بر آن - مانع پذيرش شهادت نيست ؛ چنان كه ترك مستحبات موجب زوال عدالت نخواهد بود ، مگر آنكه به مرز بى اعتنايى و استخفاف به آنها برسد . هرچند برخى در زيان رسانيدن آن به عدالت شخص اشكال كرده‌اند . 27\r\n5 . متهم نبودن : مراد از آن مطلق تهمت نيست ؛ بلكه تهمت خاص است كه تفصيل آن به شرح ذيل مىباشد .\r\nالف . جلب منفعت براى شاهد : بنابر اين ، شهادت شخص براى شريك خود بر مال شراكتى ، طلبكار براى محجور بر مال متعلق طلب او ، مالك برده براى برده و به قول مشهور ، شهادت وصىّ و وكيل نسبت به آنچه بر آن ولايت دارند ، پذيرفته نيست . 28\r\nب . دفع ضرر از شاهد : بر اين اساس ، شهادت عاقله ( - - - ) عاقله ) بر عدم عدالت شهود جنايت و شهادت وصى و وكيل بر عدم عدالت شهود مدّعى كه عليه وصيّت كننده و موكّل طرح دعوا كرده است ، پذيرفته نخواهد بود . 29\r\nج . دشمنى دنيوى : خواه دشمنى دنيوى به حدى برسد كه موجب فسق و زوال عدالت گردد يا به اين حد نرسد ، مگر آنكه شاهد به نفع دشمن شهادت دهد يا منشأ دشمنى دين باشد . بنابر اين ، شهادت مسلمان عليه كافر صحيح است .\r\nبرخى گفته‌اند : تحقق دشمنى دنيوى به اين است كه از ناراحتى يكى ، ديگرى خوشحال و از خوشحالى او ناراحت گردد يا اينكه دو طرف به يكديگر نسبت ناروا ، همچون زنا بدهند . 30\r\nبه قول مشهور ، گواهى دادن برخى اعضاى كاروان به نفع برخى ديگر عليه راهزنان قافله به انگيزهء دشمنى دنيوى پذيرفته نيست ؛ ليكن به گفتهء برخى ، چنانچه از شاهدان چيزى به سرقت نرفته باشد يا در صورت سرقت متعرض آن نشوند ، شهادتشان پذيرفته است . 31\r\nد . تبرع به شهادت : مراد از آن پيشى گرفتن به اداى شهادت قبل از درخواست حاكم است كه از اسباب تهمت به شمار مىرود و موجب پذيرفته نشدن شهادت مىشود . البته به قول مشهور ، عدم پذيرش شهادت تبرعى اختصاص به حقوق الناس دارد 32 ( - - - ) شهادت حسبه ) .\r\n\r\n","description":"","footnote":"","page_name":" 741 ","page_number":741},
  {"content":"\r\n\r\nه . خويشاوندى : خويشاوندى ؛ اعم از نسبى و سببى ، هرچند نزديك باشد ، مانند پدر و برادر از اسباب تهمت به شمار نمىرود ؛ از اين رو ، شهادت خويشاوندان به نفع يا زيان يكديگر پذيرفته است ؛ ليكن به قول مشهور ، شهادت فرزند عليه پدر پذيرفته نيست .\r\nبنابر قول مشهور ، شهادت شوهر ، عليه يا له همسرش صحيح است و نيازى به ضميمهء شاهد ديگر نيست ؛ ليكن در صحّت عكس آن بدون ضميمهء شاهدى ديگر اختلاف است . 33\r\nو . دوستى : دوستى هرچند استوار و صميمى باشد از اسباب تهمت به شمار نمىرود ؛ از اين رو ، شهادت دوست عليه يا له دوست خود پذيرفته است . 34\r\nز . گدايى : گدايى در صورتى كه شغل فرد باشد از اسباب تهمت است و مانع قبول شهادت گدا مىشود ؛ ليكن اگر مقطعى و از روى ضرورت باشد ، به تصريح گروهى ، مانع پذيرش شهادت نيست . 35\r\nح . مهمان بودن : مهمان كسى بودن از اسباب تهمت به شمار نمىآيد و در نتيجه شهادت او عليه يا له ميزبان پذيرفته است . 36\r\nط . اجير بودن : دراينكه اجير بودن از اسباب تهمت است و در نتيجه شهادت اجير به نفع يا ضرر كارفرما پذيرفته نيست يا از اسباب آن به شمار نمىرود ، اختلاف است . مشهور متأخران قائل به قول دوم‌اند . قول نخست از اكثر قدما نقل شده است . 37\r\n6 . پاكى ولادت : به قول مشهور ، شهادت زنازاده مطلقا پذيرفته نيست . 38 برخى قدما گفته‌اند : در صورتى كه موضوع دعوا ناچيز و كم ارزش باشد ، شهادت او پذيرفته مىشود . 39\r\nشرايط شهادت :\r\n1 . همسويى شهادت با دعوا : از شرايط قبول شهادت ، مطابقت داشتن شهادت با ادعاى مدّعى است . بنابر اين ، اگر كلّيت يا جزئيات شهادت با دعواى مدّعى مطابقت نداشته باشد ، پذيرفته نخواهد شد ، مانند اينكه مدّعى ادعا كند : از طرف مقابل بابت كالايى كه به او فروخته صد هزار تومان طلبكار است ؛ ليكن گواهان به صد هزار تومان طلبكارى وى بابت اجارهء خانه گواهى دهند .\r\n\r\n","description":"","footnote":"","page_name":" 742 ","page_number":742},
  {"content":"\r\n\r\n2 . وحدت مفاد هر دو شهادت : شرط ديگر شهادت آن است كه مفاد شهادت هر دو شاهد يكى باشد ؛ هرچند با الفاظ متفاوت ، مانند اينكه يكى شهادت دهد فلانى مال را از ديگرى غصب كرده و دومى شهادت دهد آن را به ستم از ديگرى گرفته است . چون مفاد هر دو شهادت يكى است ، شهادت پذيرفته و غصب ثابت مىشود .\r\n3 . عدم تكاذب : در قبول شهادت شرط است كه شاهدان يكديگر را تكذيب نكنند و توافق مفاد دو شهادت باهم ممكن باشد . بنا بر اين ، چنانچه يكى به قتل زيد در پنج شنبه يا در خيابان و ديگرى به قتل او در جمعه يا در خانه شهادت دهد ، پذيرفته نخواهد شد . البته تكاذب در فرضى تحقق مىيابد كه حادثه قابل تكرار نباشد ، مانند قتل . بنابر اين ، در صورت امكان تكرار آن ، تكاذب محقق نمىشود ، ليكن ثبوت مدعاى مدّعى متوقف بر شهادت شاهدى ديگر يا قسم در موارد ثبوت دعوا با يك شاهد و قسم است ، مانند اينكه يكى به سرقت مالى معين در روز پنج شنبه و ديگرى در روز جمعه شهادت دهد ، با امكان سرقت آن در دو بار ( بازگرداندن بعد از سرقت اول و سرقت دوبارهء آن در روز جمعه ) .\r\n4 . ورود دو شهادت بر يك فعل : شرط پذيرش دو شهادت آن است كه موضوع هر دو يك فعل باشد . بنابر اين اگر موضوع يكى فعلى و ديگرى ، فعلى ديگر باشد - مانند اينكه يكى به بيع و ديگرى به اقرار به بيع شهادت دهد - چيزى ثابت نمىگردد . 40\r\n5 . شهادت ندادن بر نفى محض : بنابر اين ، اگر كسى شهادت دهد كه زيد از عمرو قرض نگرفته ، شهادتش پذيرفته نيست ؛ مگر در دو مورد : يكى شهادت به اعسار ، به شرط آگاهى شاهد از موقعيت مُعسِر به دليل معاشرت داشتن با وى و دومى شهادت به نبود وارث براى ميّت به شرط ياد شده . 41\r\n6 . شهادت دادن از روى علم و يقين نه ظن . 42\r\nمستندشهادت : سخن از مستند شهادت يا به شهادت شاهد بر مىگردد كه در چه صورتى عنوان شاهد بر آن صادق است و به اين عنوان مىتواند شهادت دهد و يا به حاكم شرع كه چه نوع شهادتى مىتواند مستند حكم وى گردد .\r\n\r\n","description":"","footnote":"","page_name":" 743 ","page_number":743},
  {"content":"\r\n\r\nالف . مستند شهادت براى شاهد : مستندات شهادت كه شاهد با استناد به آنها مىتواند شهادت دهد ، عبارتند از :\r\n1 . علم قطعى : به نظر بسيارى از فقها ، علمى كه بر پايهء آن شهادت داده مىشود ، بايد از راه حواس ظاهر حاصل گردد . بنابر اين ، در شهادت بر افعال ، از قبيل غصب ، سرقت ، قتل ، ولادت و زنا ، مشاهدهء آنها توسط شاهد ، و در شهادت بر گفتار ، همچون عقود ، ايقاعات و قذف ، شنيدن اقوال توسط شاهد ، شرط پذيرش شهادت او است .\r\nآيا علم قطعى به دست آمده از غير راه حواس ، مانند تواتر ( - - - ) تواتر ) يا خبرى كه قراين قطعى بر درستى آن وجود دارد ، مىتواند مستند شهادت شاهد قرار گيرد و او بر اساس آن شهادت دهد يا نه ؟ مسئله اختلافى است . 43 بنابر قول نخست ، آيا بايد علم از راههاى عادى ، همچون تواتر به دست آيد يا علم قطعى مطلقا مىتواند مستند شهادت قرار گيرد ، هرچند از راههاى غير عادى ، چون جفر و رمل حاصل شده باشد ؟ به تصريح برخى ، جواز شهادت بر پايهء علمِ حاصل از راه غير عادى محل اشكال است . 44\r\n2 . استفاضه : از استفاضه ( - - - ) استفاضه ) به شياع و تسامع نيز تعبير مىشود . مراد از آن ، مشهور بودن امرى همچون نسب ( فلانى فرزند يا پدر فلانى ) و وقف ( فلان ملك وقف است ) ميان مردم مىباشد . فقها استفاضه را از مستندات شهادت - كه شاهد بر پايهء آن مىتواند شهادت دهد - بر شمرده‌اند ؛ 45 ليكن در استفاضه ، ديدگاهها از دو جهت مختلف است : يكى از جهت امورى كه با استفاضه ثابت و شهادت مبتنى بر آن پذيرفته مىشود و ديگرى از جهت اعتبار علم حاصل از استفاضه در جواز شهادت به آن .\r\nديدگاهها از جهت نخست :\r\n1 . نسب ؛ برخى با استفاضه تنها نسب را قابل اثبات دانسته و شهادت مبتنى بر آن را پذيرفته‌اند . 46\r\n2 . نسب ، به اضافهء مرگ و ملك مطلق 47 ( سه مورد ) .\r\n3 . نسب ، ملك مطلق ، وقف و زوجيت 48 ( چهار مورد ) .\r\n\r\n","description":"","footnote":"","page_name":" 744 ","page_number":744},
  {"content":"\r\n\r\n4 . چهار مورد پيشين به اضافهء ولاء و عتق به قولى ، 49 يا عتق ، ولايت قاضى و مرگ با حذف زوجيت به قولى ديگر 50 ( شش مورد ) .\r\n5 . همان به استثناى ولاء به اضافهء مرگ و ولايت براى قاضى 51 ( هفت مورد ) .\r\n6 . همان به اضافهء ولاء 52 ( هشت مورد ) .\r\n7 . همان به استثناى ولايت قاضى و به اضافهء بردگى و عدالت 53 ( نه مورد ) .\r\n8 . هر موردى كه غالباً مشاهده در آن امكان پذير نباشد . بنابر اين قول ، مورد استفاضه به امورى خاص منحصر نيست . 54 بر جواز شهادت به نسب بر پايهء استفاضه ادعاى اجماع شده است ؛ 55 چنان كه قول پنجم مشهور ميان فقها است . 56 البته بنابر قول به كفايت علم حاصل از غير راه حواس ظاهرى ، همچون تواتر و استفاضه ، استفاضهء علم آور حجت است و شخص مىتواند بر اساس آن شهادت دهد . در اين صورت حجيت استفاضه منحصر به مواردى خاص يا به صورت عدم امكان غالبىِ مشاهده در موردى ، نخواهد بود . 57\r\nديدگاهها از جهت دوم : در اينكه جواز شهادت بر پايهء استفاضه مشروط به علم آور بودن آن است يا افادهء ظن نزديك به علم ( اطمينان عرفى و عادى ) و يا حتى افادهء مطلق ظن كفايت مىكند ، سه ديدگاه وجود دارد . 58\r\nكيفيت شهادت بر پايهء استفاضه : شاهدى كه به استناد استفاضه بر ملكيت شهادت مىدهد ، نمىتواند به سبب آن شهادت دهد ، مگر اينكه سبب نيز از امورى باشد كه با استفاضه ثابت مىشود ، مانند ارث ؛ از اين رو ، اگر كسى با استفاضه بشنود كه فلان خانه ملك زيد است كه از پدرش به ارث برده ، مىتواند به ملكيّت زيد و نيز سبب ملكيت ؛ يعنى ارث شهادت دهد ؛ اما اگر مفاد استفاضه اين باشد كه زيد اين ملك را خريده است ، تنها مىتواند به ملكيت او شهادت دهد ؛ زيرا بيع با استفاضه ثابت نمىشود . در چنين صورتى ، اگر علاوه بر ملكيت به خريدن آن شهادت دهد ، شهادت او تنها دربارهء ملكيت پذيرفته مىشود . 59\r\n\r\n","description":"","footnote":"","page_name":" 745 ","page_number":745},
  {"content":"\r\n\r\n3 . تصرف مالكانه : هرگاه كسى در ملكى تصرف مالكانه داشته باشد ، مانند آنكه آن را بسازد يا خراب كند ، بدون آنكه كسى مزاحم و متعرض او شود ، بنابر قول مشهور ديگرى مىتواند بر پايهء آن به ملكيت متصرف شهادت دهد ، حتى اگر استفاضه‌اى بر مالكيت وى وجود نداشته باشد . 60\r\n4 . يد : اگر ملكى تحت سلطهء كسى باشد ، بدون شك شهادت به ثبوت يد او بر آن ملك پذيرفته است ؛ ليكن آيا شاهد مىتواند در اين صورت به مطلق ملك ( بدون ذكر سبب آن ) شهادت دهد يا نه ؟ مسئله اختلافى است . قول نخست ، به اكثر متأخران ، بلكه مشهور نسبت داده شده است . 61\r\n5 . خط : شهادت فرد بر پايهء خط و امضاى پيشين خود ، در صورت عدم يادآورى اصل واقعه ، جايز و پذيرفته نيست ؛ هرچند مطمئن باشد كه فريبى در كار نيست ، مگر آنكه فرد عادل ديگرى نيز به آن واقعه شهادت دهد و مدعى نيز ثقه و مطمئن باشد ، كه در اين صورت به گفتهء گروهى از فقها ، شهادت مبتنى بر خط و امضاى خود صحيح و پذيرفته خواهد بود . 62 اين قول به مشهور قدما نيز نسبت داده شده است . 63 در مقابل ، برخى قدما و نيز اكثر متأخران ، شهادت بر پايهء آن را نپذيرفته و آن را جايز ندانسته‌اند . 64\r\nكيفيت شهادت : به تصريح برخى ، شاهد بايد شهادت را با همان لفظ ادا كند و چنانچه لفظى جز شهادت به كار برد - مانند اينكه بگويد : مىدانم ، يقين دارم يا با آگاهى خبر مىدهم - پذيرفته نيست . 65\r\nب . مستند شهادت براى قاضى : مراد از آن اين است كه چه شهادتى براى قاضى معتبر است و وى مىتواند به استناد آن حكم كند ؟ آيا شهادت مطلق ؛ بدون ذكر مستند و سبب آن - اعم از حس ، استفاضه ، يد ، تصرف و مانند آن - براى صدور حكم كفايت مىكند يا در شهادت شرط است كه همراه با مستند و سبب آن باشد تا قاضى با توجه به آن و بررسى جوانب آن حكم صادر نمايد ؟ برخى به احتمال دوم تصريح كرده‌اند . 66\r\n\r\n","description":"","footnote":"","page_name":" 746 ","page_number":746},
  {"content":"\r\n\r\nحقوق ثابت با شهادت : حقوقى كه با شهادت گواهان اثبات مىشود به لحاظ تعداد و نيز مرد يا زن بودن شاهد داراى اقسامى است كه مجموع آنها تحت دو قسم كلى حق اللَّه و حق الناس قرار مىگيرد . 67\r\nالف . حق اللَّه : حق اللَّه يا از حدود است ، مانند حدّ زنا ، لواط و سرقت و يا از غير حدود . نوع دوم يا مالى است يا غير مالى .\r\n1 . حدود\r\n1 - 1 . زنا : زنا با شهادت چهار مرد و نيز به قول مشهور ، سه مرد و دو زن ثابت مىشود . 68 در اينكه با شهادت دو مرد و چهار زن ثابت مىشود يا نه ، اختلاف است . بسيارى قائل به قول نخست شده‌اند ؛ 69 بلكه اين قول به مشهور نسبت داده شده است . 70 در مقابل ، برخى قول دوم را برگزيده‌اند . 71 البته بنابر قول اول ، با شهادت دو مرد و چهار زن ، تنها حد تازيانه ثابت مىشود نه سنگسار ( - - - ) رجم ) . بعضى قدما شهادت زن را در زنا معتبر ندانسته و تنها شهادت چهار مرد را معتبر دانسته‌اند . 72\r\n1 - 2 و 3 . لواط و مساحقه : لواط و مساحقه با شهادت چهار مرد عادل ثابت مىشود و با شهادت سه مرد و دو زن يا دو مرد و چهار زن ثابت نمىگردد ؛ هرچند از برخى قدما الحاق لواط و مساحقه به زنا نقل شده است . 73\r\n1 - 4 . ساير حدود : حدود ديگر - جز حد زنا ، لواط و مساحقه - همچون حدّ سرقت ( - - - ) سرقت ) ، نوشيدن شراب ( - - - ) خمر ) ، ارتداد ( - - - ) ارتداد ) و قذف ( - - - ) قذف ) تنها با شهادت دو مرد عادل ثابت مىشوند و شهادت زن مطلقا ؛ به تنهايى يا همراه با مرد و نيز شهادت يك مرد به ضميمهء قسم كسى كه به نفع او شهادت داده شده ، كفايت نمىكند . 74\r\n2 . غير حدود : غير حدود ، اعم از حق اللَّه مالى ، همچون زكات ، خمس ، كفّارات و نذرها ، و غير مالى ، چون اسلام و ايمان ، تنها با شهادت دو مرد عادل قابل اثبات است ؛ بلكه برخى گفته‌اند : آميزهء از دو حق ( حق اللَّه و حق الناس ) همچون بلوغ ، عدّه و عفو از قصاص نيز تنها با شهادت دو مرد عادل ثابت مىگردد . 75\r\n\r\n","description":"","footnote":"","page_name":" 747 ","page_number":747},
  {"content":"\r\n\r\nب . حق الناس : حق الناس سه نوع است : مالى ، غير مالى و آنچه اطلاع مردان از آن دشوار است .\r\n1 . حق الناس مالى : حق الناس مالى ، مانند دين ، غصب ، عقدهاى معاوضى - همچون بيع ، اجاره ، مضاربه ، مساقات و صلح - ، رهن ، وصيّت ، جنايت موجب ديه - همچون جنايت از روى خطا يا شبه عمد - و نيز متعلق دعوا در صورتى كه مال يا مقصود از آن مال باشد ، با شهادت دو مرد عادل ، يا يك مرد و دو زن و يا يك مرد و قسم ثابت مىشود . 76\r\nبه قول مشهور ، حق الناس مالى با شهادت دو زن و قسم ثابت مىشود . بر اين قول ، ادعاى اجماع نيز شده است . 77 در ثبوت وقف با شهادت يك مرد و دو زن يا يك مرد و قسم ، اختلاف است . 78 حق الناس مالى با شهادت زن به تنهايى ( بدون مرد يا قسم ) اثبات نمىگردد . 79\r\n2 . حق الناس غير مالى : حقوق الناسى كه مال يا مقصود از آن ، مال نباشد و براى مردان غالبا امكان آگاهى از آن وجود داشته باشد ، با شهادت دو مرد عادل ثابت مىگردد و شهادت زن مطلقا ؛ به تنهايى يا همراه مرد ، پذيرفته نيست ؛ 80 ليكن برخى كليّت اين قاعده را نپذيرفته‌اند . 81\r\nبه قول مشهور ، طلاق ، خلع ، رؤيت هلال ، وكالت ، نسب و وصايت نيز تنها با شهادت دو مرد ثابت مىشود . 82 در اينكه عتق ( آزاد كردن برده ) ، قصاص و عقد نكاح با شهادت يك مرد و دو زن ثابت مىشود يا نه ، اختلاف است . 83 گروهى از فقها شهادت يك مرد و دو زن را در قتل موجب ثبوت ديه دانسته‌اند نه قصاص . 84\r\n3 . آنچه اطلاع مردان بر آن دشوار است : آنچه غالباً آگاهى پيدا كردن مردان از آن دشوار است ، مانند ولادت ، بكارت ، بيوه بودن زن ، عيبهاى درونى زنان ، همچون رَتَق ( - - - ) رتق ) و قَرَن ( - - - ) قرن ) و نيز حيض و زنده به دنيا آمدن نوزاد ، با شهادت زنان به تنهايى و نيز به قول مشهور ، زنان با مردان و نيز مردان به تنهايى پذيرفته است ؛ 85 ليكن در قبول شهادت زنان به تنهايى در رضاع ( - - - ) رضاع ) اختلاف است . قول عدم قبول به اكثر فقها نسبت داده شده است . 86\r\n\r\n","description":"","footnote":"","page_name":" 748 ","page_number":748},
  {"content":"\r\n\r\nدر موارد پذيرش شهادت زنان به تنهايى ، تعداد شاهدان بنابر قول مشهور نبايد كمتر از چهار نفر باشد ، مگر در دو مورد : يكى وصيّت به مال و ديگرى ارث نوزادى كه زنده متولد شده و سپس مرده است . در اين دو مورد ، با شهادت يك زن ، يك چهارم ؛ دو زن ، دو چهارم ؛ سه زن ، سه چهارم و چهار زن تمامى مال وارث ثابت مىشود . 87 برخى قدما در اين قسم ، شهادت دو زن و با نبود دو زن ، شهادت يك زن را پذيرفته‌اند . 88 از برخى آنان نقل شده كه شهادت قابله به تنهايى در ولادت و نيز زنده به دنيا آمدن نوزاد در صورت آزاد ، مسلمان و عادل بودن وى ، پذيرفته است . 89\r\nشهادت تبرّعى : مراد از آن ، شهادت دادن بدون درخواست حاكم شرع است . شهادت تبرّعى بنابر قول مشهور در حق اللَّه پذيرفته است نه در حق الناس . در حقوق مشترك اختلاف است 90 ( - - - ) حق ) .\r\nفسق شهود : چنانچه هر دو شاهد عادل ، پس از شهادت نزد حاكم ، فاسق شوند ، در صورتى كه عروض فسق بعد از صدور حكم باشد ، حكم به قوت خود باقى است و نقض نمىشود ؛ اما اگر قبل از صدور حكم باشد ، در صورتى كه متعلق شهادت حق اللَّه باشد ، شهادت رد مىشود و اگر حق الناس باشد ، در رد يا قبول شهادت ، اختلاف است . 91\r\nمرگ ، بيهوشى و يا ديوانگى شهود قبل از حكم : هر گاه گواهان در فاصلهء بين شهادت نزد حاكم و صدور حكم ، بميرند يا ديوانه و يا بيهوش شوند ، حاكم بر پايهء شهادت آنان حكم را صادر مىكند و مرگ ، بيهوشى يا ديوانگى گواهان موجب رد شهادتشان نمىشود . 92\r\nبازگشت گواهان از شهادت : هرگاه هر دو يا يكى از دو شاهد قبل از صدور حكم از شهادت خود بر گردند ، صدور حكم بر پايهء شهادت آنان منتفى مىگردد ؛ ليكن اگر رجوع پس از صدور و اجراى حكم و تلف شدن محكوم باشد ، حكم نقض نمىشود ؛ اما شاهدان ، ضامن مثل يا قيمت يا قصاص يا ديه و يا مانند آن كه بر اثر شهادت آنان تلف شده ، مىباشند .\r\n\r\n","description":"","footnote":"","page_name":" 749 ","page_number":749},
  {"content":"\r\n\r\nاگر بازگشت شاهدان بعد از صدور حكم و قبل از اجراى آن باشد ، در صورتى كه متعلق شهادت از حدود باشد ، به قول مشهور ، حكم نقض مىشود . در نقض حكم نسبت به ساير حقوق اختلاف است . 93\r\nاگر متعلق شهادت مال باشد و آن مال پس از صدور حكم به محكوم له ( كسى كه به نفع او حكم شده ) تحويل شده باشد و شهود قبل از تلف شدن آن مال از شهادتشان برگردند ، آيا حكم نقض و مال به صاحبش بازگردانده مىشود يا نه ؟ مسئله اختلافى است . مشهور قائل به عدم نقض حكم‌اند . بنابر اين ، مال از محكوم له گرفته نمىشود و در نتيجه ، شهود ضامن آن براى محكوم عليه‌اند و بايد مثل يا قيمت آن را به او بپردازند ؛ ليكن بنابر قول نخست ، مال به صاحبش برگردانده مىشود و شهود ضامن چيزى نيستند . 94\r\nاگر متعلق شهادت ، قتل يا جراحت باشد و شهود پس از اجراى حكم از شهادتشان برگشته و بگويند : ما به عمد شهادت خلاف واقع داديم ، با امكان قصاص ، قصاص بر آنان ثابت مىشود و اگر بگويند از روى خطا شهادت داده‌ايم ، بر آنان ديه ثابت مىگردد ، و اگر برخى به عمد و برخى به خطا بودن شهادت خود اقرار داشته باشند ، بر عامد ، قصاص و بر خطا كار ، به مقدار سهمش ديه ثابت خواهد بود . 95\r\nاگر متعلق شهادت بُضع ( - - - ) بضع ) باشد ، مانند آنكه به طلاق شهادت دهند و سپس از آن برگردند ، در صورتى كه رجوع پس از صدور حكم طلاق و حصول جدايى باشد ، حكم نقض نمىگردد . دراين صورت ، اگر شهادت آنان پس از نزديكى زوج با زوجه باشد ، گواهان ضامن مهر نيستند ؛ اما اگر قبل از آن باشد ، ضامن نصف مهراند كه بايد به زوج بپردازند ؛ 96 ليكن برخى گفته‌اند : اگر گواهان به طلاق زنى شهادت دهند و وى بر پايهء شهادت آنان با مردى ديگر ازدواج كند ، و پس از آن از شهادتشان بازگردند ، زن پس از عدّه نگه داشتن از همسر دوم ، به همسر اول خود بر مىگردد و گواهان ضامن تمامى يا نصف مهر براى شوهر دوم‌اند كه بايد به وى بپردازند . 97\r\n\r\n","description":"","footnote":"","page_name":" 750 ","page_number":750},
  {"content":"\r\n\r\nشهادت به دروغ : شهادت دروغين از بزرگ‌ترين گناهان كبيره است 98 كه خداوند متعال آن را با شرك همسان دانسته است . 99\r\nبر حاكم شرع ، تعزير و مجازات شاهدى كه به دروغ شهادت داده واجب است . همچنين واجب است او را در شهر بگرداند ، تا مردم او را بشناسند و به گفتار او اعتماد نكنند و شهادتش را نپذيرند . 100\r\nهرگاه شاهدى كه به دروغ شهادت داده ، توبه كند و مدتى از توبهء او بگذرد و صداقت او در توبه و عدالتش معلوم گردد ، شهادتش پس از آن پذيرفته مىشود . 101\r\nچنانچه براى حاكم بعد از صدور حكم معلوم شود كه شهود به دروغ شهادت داده‌اند ، حكم نقض مىشود . در اين صورت ، اگر متعلق شهادت مال باشد ، به صاحبش بازگردانده مىشود و با عدم امكان آن ، گواهان ، ضامن آن مال‌اند ، و اگر متعلق شهادت قتل باشد ، بر شهود قصاص ثابت مىگردد . 102\r\n( - - - ) شهادت سوم ) ( - - - ) شهادت فرع )\r\n1 . جواهرالكلام 41 / 180 - 183 * 2 . 183 - 185 * 3 . الروضة البهية 3 / 129 * 4 . بقره / 283 * 5 . تبصرة المتعلمين / 242 ؛ جواهر الكلام 41 / 187 - 188 * 6 . جواهر الكلام 41 / 178 * 7 . 32 / 102 و 33 / 47 * 8 . 33 / 105 * 9 . 29 / 39 و 146 * 10 . 32 / 184 - 185 * 11 . 41 / 178 * 12 . 18 / 301 * 13 . 41 / 9 ؛ مبانى تكملة المنهاج 1 / 77 * 14 . كتاب الشهادات ( گلپايگانى ) / 29 - 30 ؛ مبانى تكملة المنهاج 1 / 78 - 80 * 15 . النهاية / 331 ؛ المهذب 2 / 559 ؛ كتاب السرائر 2 / 136 * 16 . الجامع للشرائع / 540 ؛ المقنعة / 727 ؛ المراسم العلوية / 234 ؛ غنية النزوع / 440 ؛ الكافى فى الفقه / 436 ؛ شرائع الإسلام 4 / 910 ؛ الدروس الشرعية 2 / 123 * 17 . الكافى فى الفقه / 436 ؛ جواهرالكلام 41 / 13 - 14 * 18 . النهاية / 331 ؛ شرائع الإسلام 4 / 910 ؛ الجامع للشرائع / 540 ؛ تحرير الأحكام 5 / 243 ؛ اللمعة الدمشقية / 84 * 19 . المقنعة / 727 ؛ الإنتصار / 505 - 506 ؛ المراسم العلوية / 234 ؛ غنية النزوع / 440 ؛ مبانى تكملة المنهاج 1 / 79 * 20 . المقنعة / 727 ؛ غنية النزوع / 440 ؛ الكافى فى الفقه / 436 ؛ النهاية / 331 ؛ الجامع للشرائع / 540 ؛ تكملة منهاج الصالحين / 23 ؛ كتاب الشهادات ( گلپايگانى ) / 28 - 29 * 21 . الكافى فى الفقه / 436 ؛ الخلاف 6 / 270 - 271 ؛ شرائع الإسلام 4 / 910 ؛ الدر المنضود ( فقعانى ) / 287 * 22 . مسالك الأفهام 14 / 156 * 23 . الخلاف 6 / 270 - 271 ؛ شرائع الإسلام 4 / 910 ؛ تبصرة المتعلمين / 240 ؛ الدر المنضود ( فقعانى ) / 287 * 24 . جواهر الكلام 41 / 14 - 15 * 25 . 15 - 16 * 26 . 16 - 25 * 27 . 25 - 30 * 28 . 60 - 67 * 29 . 69 * 30 . 70 - 74 * 31 . الدروس الشرعية 2 / 127 ؛ الروضة البهية 3 / 132 - 133 ؛ الشرح الصغير 3 / 306 - 307 ؛ جواهر الكلام 41 / 72 - 73 * 32 . جواهر الكلام 41 / 104 - 105 *\r\n\r\n","description":"","footnote":"","page_name":" 751 ","page_number":751},
  {"content":"\r\n\r\n33 . 74 - 80 * 34 . 80 * 35 . كتاب السرائر 2 / 122 ؛ تحرير الأحكام 5 / 255 ؛ الدروس الشرعية 2 / 131 - 132 ؛ التنقيح الرائع 4 / 299 ؛ جواهر الكلام 41 / 81 - 82 * 36 . جواهر الكلام 41 / 83 * 37 . 83 - 86 * 38 . 117 - 121 * 39 . النهاية / 326 ؛ الوسيلة / 230 * 40 . مستند الشيعة 18 / 405 - 407 * 41 و 42 . فقه الإمام جعفرالصادق 5 / 140 * 43 . إرشاد الأذهان 2 / 161 ؛ الروضة البهية 3 / 135 ؛ مجمع الفائدة 12 / 443 - 445 ؛ مستند الشيعة 18 / 323 - 327 ؛ جواهر الكلام 41 / 128 - 130 ؛ تحرير الوسيلة 2 / 445 * 44 . تحرير الوسيلة 2 / 445 * 45 . تحرير الأحكام 5 / 262 ؛ جواهر الكلام 41 / 132 * 46 . مستند الشيعة 18 / 337 ؛ جواهر الكلام 41 / 132 و 135 ؛ مبانى تكملة المنهاج 1 / 117 - 118 * 47 . إصباح الشيعة / 531 * 48 . المختصر النافع / 281 * 49 . الخلاف 6 / 265 * 50 . كفاية الأحكام 2 / 764 * 51 . قواعد الأحكام 3 / 420 * 52 . تحرير الأحكام 5 / 262 * 53 . رياض المسائل 13 / 349 - 350 * 54 . مفاتيح الشرائع 3 / 287 ؛ كشف اللثام 10 / 344 ؛ مستند الشيعة 18 / 331 * 55 . جواهر الكلام 41 / 133 * 56 . الروضة البهية 3 / 135 * 57 . تحرير الوسيلة 2 / 445 * 58 . الروضة البهية 3 / 136 ؛ مستند الشيعة 18 / 337 * 59 . تحرير الأحكام 5 / 263 - 264 ؛ الروضة البهية 3 / 136 ؛ جواهر الكلام 41 / 137 * 60 . جواهر الكلام 41 / 140 * 61 . مسالك الأفهام 14 / 234 - 236 ؛ مفاتيح الشرائع 3 / 288 ؛ مستند الشيعة 18 / 344 - 346 * 62 . النهاية / 329 - 330 ؛ المقنعة / 728 ؛ المهذب 2 / 561 * 63 . رياض المسائل 13 / 377 * 64 . مستند الشيعة 18 / 347 - 349 ؛ جواهر الكلام 41 / 123 - 124 * 65 . الدروس الشرعية 2 / 135 ؛ مستند الشيعة 18 / 358 * 66 . مستند الشيعة 18 / 354 * 67 . جواهر الكلام 41 / 154 * 68 . 155 ؛ تفصيل الشريعة ( الحدود ) / 116 * 69 . النهاية / 332 ؛ المختصر النافع / 214 ؛ المهذب 2 / 526 ؛ تحرير الأحكام 5 / 308 ؛ الدر المنضود ( فقعانى ) / 289 ؛ رياض المسائل 13 / 438 ؛ جواهر الكلام 41 / 155 - 156 ؛ تحرير الوسيلة 2 / 461 ؛ تكملة منهاج الصالحين / 33 * 70 . الشرح الصغير 3 / 338 ؛ مبانى تكملة المنهاج 1 / 118 - 119 ؛ اسس الحدود و التعزيرات / 78 * 71 . المقنع / 402 ؛ الكافى فى الفقه / 436 ؛ مختلف الشيعة 8 / 472 ؛ مفاتيح الشرائع 2 / 65 * 72 . المقنعة / 775 ؛ المراسم العلوية / 254 * 73 . جواهرالكلام 41 / 154 - 158 * 74 و 75 . 158 - 159 * 76 . مسالك الأفهام 14 / 255 - 256 ؛ جواهر الكلام 41 / 165 * 77 . جواهر الكلام 41 / 167 - 169 * 78 . مسالك الأفهام 14 / 257 ؛ جواهر الكلام 41 / 169 * 79 . جواهر الكلام 41 / 169 * 80 . الخلاف 6 / 252 ؛ كتاب السرائر 2 / 115 ؛ مسالك الأفهام 14 / 250 * 81 . جواهر الكلام 41 / 159 * 82 . مسالك الأفهام 14 / 250 - 251 ؛ جواهر الكلام 41 / 159 - 162 * 83 . الخلاف 6 / 252 ؛ المبسوط 8 / 172 ؛ إرشاد الأذهان 2 / 159 ؛ مسالك الأفهام 14 / 251 * 84 . مختلف الشيعة 8 / 465 * 85 . جواهر الكلام 41 / 170 - 172 * 86 . مختلف الشيعة 8 / 473 ؛ مسالك الأفهام 14 / 258 - 259 ؛ جواهر الكلام 41 / 172 - 173 * 87 . مختلف الشيعة 8 / 474 ؛ مسالك الأفهام 14 / 259 - 260 ؛ جواهر الكلام 41 / 173 و 176 * 88 . المقنعة / 727 ؛ المراسم العلوية / 234 * 89 . مختلف الشيعة 8 / 475 * 90 . جواهر الكلام 41 / 104 - 109 ؛ مستند الشيعة 18 / 269 * 91 . مستند الشيعة 18 / 412 - 413 ؛ جواهر الكلام 41 / 218 - 219 * 92 . جواهر الكلام 41 / 217 * 93 . 220 - 223 * 94 . 223 - 224 * 95 . 225 *\r\n\r\n","description":"","footnote":"","page_name":" 752 ","page_number":752},
  {"content":"\r\n\r\n96 . الخلاف 6 / 322 - 324 ؛ مسالك الأفهام 14 / 304 - 306 ؛ جواهرالكلام 41 / 231 - 232 * 97 . النهاية / 336 ؛ المهذب 2 / 563 * 98 . المبسوط 8 / 164 * 99 . حج / 30 - 31 * 100 . الجامع للشرائع / 568 ؛ تحرير الأحكام 5 / 298 * 101 . تحرير الأحكام 5 / 299 ؛ كشف اللثام 10 / 402 * 102 . جواهر الكلام 41 / 230 - 231 .\r\n\r\nشهادت اصل\r\n\r\nشهادت اصل گواهى بر واقعه به طور مستقيم .\r\nبه كسى كه خود ، مستقيم گواه واقعه‌اى بوده و به آن شهادت داده است ، شاهد اصل و به شهادتش شهادت اصل گفته مىشود . مقابل آن ، شهادت فرع قرار دارد ( - - - ) شهادت فرع ) .\r\n\r\nشهادت بر شهادت - - - ) شهادت فرع\r\n\r\nشهادت به ولايت\r\n\r\nشهادت به ولايت شهادت به ولايت‌و امامت ائمه عليهم السّلام ( - - - ) ائمّه ) ، ( - - - ) ايمان ) ، ( - - - ) شهادت سوم ) .\r\n\r\nشهادت حال - - - ) شاهد حال\r\n\r\nشهادت حسبه\r\n\r\nشهادت حِسْبه پيشى گرفتن در اداىشهادت قبل از درخواست حاكم .\r\nشهادت حسبه عبارت است از مبادرت شاهد به شهادت دادن نزد حاكم شرع قبل از درخواست او بر حقى كه مدعى خاصى ندارد ، مانند حقوق اللَّه و نيز آنچه كه مرتبط با مصالح عموم مردم است ، همچون مدارس و درمانگاهها . 1\r\nمراد از حسبه امورى است كه حفظ و اهتمام به امر آن لازم است و شارع مقدس به تعطيلى و ترك آن راضى نيست 2 ( - - - ) امور حسبى ) . از اين عنوان در باب شهادات سخن گفته‌اند .\r\nاز شرايط قبول شهادت شاهد ، متهم نبودن او است . از جمله اسباب تهمت ، پيشى گرفتن در شهادت دادن قبل از درخواست حاكم ، شمرده شده است . بنابر اين ، شهادت تبرعى پذيرفته نخواهد بود . ليكن در اينكه چنين شهادتى مطلقا پذيرفته نيست يا تنها در حقوق الناس از قبيل ديون ، پذيرفته نمىباشد ، اختلاف است . به قول مشهور ،\r\n\r\n","description":"","footnote":"","page_name":" 753 ","page_number":753},
  {"content":"\r\n\r\nشهادت تبرعى در حقوق اللَّه همچون زنا ، نوشيدن شراب و نيز آنچه كه مرتبط با مصالح عمومى است كه از آن به شهادت حسبه تعبير مىشود ، پذيرفته است . برخى ، شهادت حسبه را در حقوق مشترك ميان حق اللَّه و حق الناس ، مانند سرقت نيز پذيرفته دانسته‌اند 3 ( - - - ) حق ) .\r\n( - - - ) شهادت )\r\n1 . مسالك الأفهام 14 / 214 - 215 * 2 . الدرالمنضود ( گلپايگانى ) 1 / 240 * 3 . غاية المرام 4 / 284 ؛ جواهر الكلام 41 / 104 - 109 ؛ تفصيل الشريعة ( القضاء و الشهادات ) / 435 - 436 .\r\n\r\nشهادت سوم\r\n\r\nشهادت سوم شهادت به ولايت امير مؤمنان ، على عليه السّلام / شهادت به شهادت به شهادت .\r\nاز عنوان ياد شده به معناى اول در باب صلات سخن گفته‌اند .\r\nبه قول مشهور فقها ، شهادت به ولايت امير مؤمنان و ديگر پيشوايان معصوم عليهم السّلام ، جزء اذان ( - - - ) اذان ) و اقامه ( - - - ) اقامه ) نيست ؛ ليكن بعد از شهادت به رسالت پيامبر صلّى اللَّه عليه و آله مستحب است . 1\r\nشهادت سوم به معناى دوم عبارت است از شهادت فرع به شهادت فرع به شهادت اصل . از آن در باب شهادات سخن گفته‌اند .\r\nبدون شك ، شهادت اصل با وجود شرايط آن پذيرفته است ؛ چنان كه در مواردى ، شهادت فرع نيز پذيرفته است . مراد از شهادت اصل ، شهادت دو عادلى است كه مستقيم و بدون واسطه شاهد رخداد بوده‌اند و منظور از شهادت فرع ( شهادت دوم ) ، شهادت دو عادلى است كه گواهى دو شاهد اصل را شنيده‌اند . ليكن شهادت سوم ؛ يعنى گواهى دو عادلى كه شهادت فرع را شنيده‌اند ، پذيرفته نيست . بر اين نظر ادعاى اجماع شده است ؛ 2 ليكن برخى معاصران آن را نپذيرفته‌اند . 3\r\n1 . العروة الوثقى 2 / 412 ؛ مستند العروة ( الصلاة ) 2 / 286 - 288 ؛ الأنوار الإلهية / 110 - 111 * 2 . مستند الشيعة 18 / 404 ؛ جواهر الكلام 41 / 189 - 192 * 3 . مبانى تكملة المنهاج 1 / 143 .\r\n\r\nشهادت فرع\r\n\r\nشهادت فرع [ شهادت بر شهادت 
  ] گواهى بر شهادت اصل .\r\n\r\n","description":"","footnote":"","page_name":" 754 ","page_number":754},
  {"content":"\r\n\r\nشاهد يا خود ، مستقيم گواه واقعه بوده و بر آن شهادت مىدهد و يا به واسطهء شاهد واقعه از آن رخداد اطلاع يافته و بر شهادت او گواهى مىدهد . كسى كه خود گواه واقعه بوده است و بر آن شهادت مىدهد ، شهادتش شهادت اصل و خود وى شاهد اصل و كسى كه بر شهادت او نزد حاكم شهادت مىدهد ، شهادتش شهادت فرع و خود او شاهد فرع ناميده مىشود .\r\nحكم : شهادت بر شهادت فى الجمله صحيح و پذيرفته است ؛ بدين معنا كه شهادت شاهد فرع بر آنچه شاهد اصل شهادت داده ، پذيرفته و آثار شهادت شاهد اصل بر آن مترتب مىگردد . 1\r\nمورد شهادت فرع : بدون شك ، شهادت بر شهادت در حق الناس پذيرفته است ؛ خواه از نوع عقوبت و مجازات باشد ، مانند قصاص يا از نوع غير عقوبت ؛ اعم از مالى همچون مضاربه ، قرض ، عقدهاى معاوضى از قبيل بيع و اجاره ، و غير مالى همچون طلاق ، نسب و عتق ، و يا از نوع امورى كه غالباً مردان از آن بى اطلاع‌اند ، از قبيل عيبهاى درونى زنان و ولادت و غير آن از حقوق مردم ، جز حد .\r\nشكى نيست كه شهادت بر شهادت در حدودى كه حق اللَّه محض به شمار مىروند ، مانند حدّ زنا ، لواط و مساحقه ، پذيرفته نيست ؛ ليكن قبول آن در حدود مشترك بين حق اللَّه و حق الناس ، مانند حدّ سرقت و قذف ، اختلافى است . قول مشهور در اين نوع حدود نيز عدم پذيرش است .\r\nآيا شهادت بر شهادت در غير حدود از حقوق اللَّه ، همچون زكات ، وقف مسجد و رؤيت هلال پذيرفته است يا نه ، مسئله اختلافى است . به تصريح برخى ، تعزير ( - - - ) تعزير ) نيز همچون حدّ با شهادت بر شهادت ثابت نمىشود . 2\r\nچنانچه متعلق شهادت ، علاوه بر حد ، آثارى ديگر داشته باشد ، مانند لواط كه موجب حرمت مادر لواط داده و نيز خواهر و دختر وى بر لواط كننده ؛ و زنا با عمه و خاله كه موجب حرمت دختران آنان مىشود ، آيا با شهادت بر شهادت ، آن آثار ثابت مىشود يا نه ؟ گروهى از فقها به ثبوت ، تصريح كرده‌اند . 3\r\n\r\n","description":"","footnote":"","page_name":" 755 ","page_number":755},
  {"content":"\r\n\r\nشهادت زنان در شهادت فرع : بدون شك ، مواردى كه در شهادت اصل با شهادت زنان اثبات نمىشود ، در شهادت فرع نيز با شهادت آنان اثبات نمىگردد ؛ ليكن در موارد پذيرش شهادت زنان در شهادت اصل ، آيا شهادت آنان در شهادت فرع نيز پذيرفته است ؟ مسئله اختلافى است . مشهور ، پذيرش شهادت فرع را به مردان اختصاص داده‌اند . 4\r\nآيا در پذيرش شهادت بر شهادت ، معذور بودن شاهد اصل از حضور نزد حاكم شرط است و در نتيجه با امكان حضور وى شهادت شاهد فرع پذيرفته نيست ، يا شرط نيست ؟ مسئله اختلافى است . مشهور آن را شرط دانسته‌اند . 5 برخى آن راشرط ندانسته‌اند . 6 مراد از عذر ، مشقت داشتن حضور به سبب بيمارى ، سفر ومانندآن است . 7\r\nچگونگى تحمل شهادت فرع : تحمل و اداى شهادت در شهادت فرع به يكى از سه صورت زير تحقق مىيابد :\r\n1 . استرعا ؛ بدين معنا كه شاهد اصل به شاهد فرع بگويد : شهادت مىدهم به نفع فلانى عليه فلانى به هزار تومان . اينك تو بر شهادت من شهادت بده .\r\n2 . شاهد فرع ، شهادت شاهد اصل به حق را نزد حاكم بشنود ، و بدين وسيله با شنيدن آن ، متحمّل شهادت مىشود .\r\n3 . شاهد اصل ، شهادت به حق دهد و سبب ثبوت حق را نيز بيان كند ، مانند اينكه بگويد : شهادت مىدهم به نفع فلانى عليه فلانى به هزار تومان ، بابت بهاى خانه يا ضمانت يا بدهى و مانند آن از اسباب ثبوت حق . با ذكر سبب ثبوت حق توسط شاهد اصل ، شاهد فرع متحمّل شهادت مىشود . 8\r\nبا توجه به انحصار تحقق تحمل شهادت فرع به سه صورت ياد شده ، اگر شاهد اصل به گونه‌اى ديگر شهادت دهد ، مثلا بگويد : من عليه فلانى به نفع فلانى به اين امر شهادت مىدهم ، تحمل حاصل نمىشود . 9 برخى در تحقق تحمل با شهادت اصل به صورت سوم ترديد كرده‌اند ؛ 10 چنان كه از برخى قدما عدم تحقق تحمل ، با شهادت اصل به صورت دوم نقل شده است ؛ 11 ليكن برخى گفته‌اند :\r\n\r\n","description":"","footnote":"","page_name":" 756 ","page_number":756},
  {"content":"\r\n\r\nملاك ، حصول يقين براى شاهد فرع با شهادت شاهد اصل است ؛ بدين معنا كه براى شاهد فرع يقين پيدا شود كه شاهد اصل بدون هيچ مسامحه‌اى به اين امر شهادت داده است با يقين به عدم مسامحه ، تحمل تحقق مىيابد . 12\r\nكيفيت اداى شهادت فرع نزد حاكم به همان نحوى است كه تحمل شهادت كرده است ، مانند اينكه در صورت نخست ، نزد حاكم اين گونه شهادت دهد : شهادت مىدهم فلان شاهد عليه فلانى به نفع فلانى به اين امر شهادت داده و از من خواسته كه بر شهادت او شهادت دهم . 13\r\nشرايط شهادت فرع : پذيرش شهادت فرع مشروط به شرايط ذيل است :\r\n1 . دو شاهد فرع بر شهادت هر يك از دو شاهد اصل شهادت دهند . البته لازم نيست شهود فرع هر اصلى با شهود فرعِ اصل ديگر متفاوت باشند . بنابر اين ، دو شاهد فرع مىتوانند بر شهادت هر يك از دو شاهد اصل شهادت دهند . 14\r\n2 . شاهد فرع ، شاهد اصل را نام برده ، او را به حاكم معرفى كند و چنانچه علاوه بر بردن نام ، به عدالت او نيز شهادت دهد ، شهادتش فورى پذيرفته مىشود ؛ اما اگر به عدالت او شهادت ندهد حاكم پس از شنيدن شهادت شاهد فرع ، عدالت شاهد اصل را بررسى مىكند و در صورت اثبات عدالت ، به شهادت فرع ترتيب اثر مىدهد . 15\r\nانكار شهادت فرع توسط شاهد اصل : اگر شاهد اصل پس از شهادت شاهد فرع نزد حاكم ، منكر آن شود ، به گفتهء برخى ، چنانچه انكار بعد از صدور حكم از سوى حاكم باشد ، به انكار شاهد اصل و اگر قبل از آن باشد به شهادت فرع اعتنا نمىشود ، مگر آنكه شاهد فرع عادل‌تر از شاهد اصل باشد ، كه در اين صورت به شهادت فرع اعتنا مىشود . 16 برخى ديگر گفته‌اند : با انكار شهادت فرع توسط شاهد اصل ، شهادت آن كه عادل‌تر است پذيرفته مىشود و چنانچه هر دو از جهت عدالت برابر باشند ، به شهادت فرع اعتنا نمىشود . 17 به گفتهء برخى ديگر ، اگر انكار بعد از صدور حكم باشد ، شهادت عادل‌تر پذيرفته مىشود و اگر قبل از آن باشد ، شهادت فرع ساقط است . 18\r\n\r\n","description":"","footnote":"","page_name":" 757 ","page_number":757},
  {"content":"\r\n\r\n1 . الخلاف 6 / 319 ؛ مستند الشيعة 18 / 384 ؛ جواهر الكلام 41 / 189 * 2 . جواهر الكلام 41 / 190 - 192 * 3 . شرائع الإسلام 4 / 925 ؛ تحرير الأحكام 5 / 284 ؛ قواعد الأحكام 3 / 504 ؛ الدروس الشرعية 2 / 141 ؛ مسالك الأفهام 14 / 286 ؛ مستند الشيعة 18 / 390 ؛ جواهر الكلام 41 / 191 و 209 ؛ تحرير الوسيلة 2 / 449 * 4 . مستند الشيعة 18 / 393 - 394 ؛ جواهر الكلام 41 / 207 - 208 * 5 . مستند الشيعة 18 / 390 - 391 ؛ جواهر الكلام 41 / 199 * 6 . كشف اللثام 10 / 366 ؛ مبانى تكملة المنهاج 1 / 145 * 7 . كشف اللثام 10 / 366 ؛ مستند الشيعة 18 / 392 ؛ جواهر الكلام 41 / 200 * 8 . المبسوط 8 / 231 ؛ إرشاد الأذهان 2 / 164 * 9 . المبسوط 8 / 231 - 232 ؛ قواعد الأحكام 3 / 505 * 10 . شرائع الإسلام 4 / 923 - 924 * 11 . التنقيح الرائع 4 / 319 * 12 . مجمع الفائدة 12 / 478 ؛ جواهر الكلام 41 / 197 - 198 * 13 . المبسوط 8 / 232 * 14 . مستند الشيعة 18 / 387 - 388 * 15 . 404 ؛ جواهر الكلام 41 / 208 - 209 * 16 . تكملة منهاج الصالحين / 28 * 17 . المقنع / 399 ؛ النهاية / 329 ؛ المهذب 2 / 561 * 18 . الوسيلة / 234 .\r\n\r\nشهادتين\r\n\r\nشهادتين گواهى دادن به يگانگى خدا و رسالت حضرت محمّد صلّى اللَّه عليه و آله .\r\nمفاد ياد شده با گفتن مضمون اين دو جمله « أشْهَدُ أنْ لا الهَ الّا اللَّه و أشْهَدُ أنَّ مُحَمَّداً رَسُولُ اللَّه » محقق مىشود . 1 از آن به مناسبت در بابهاى طهارت ، صلات ، حج ، جهاد و تجارت سخن گفته‌اند .\r\nمسلمانى با اظهار شهادتين بر زبان با هر لغتى ، محقق و موجب ثبوت و اجراى احكام اسلام بر اعتراف كننده مىشود . بنابر اين ، كسى كه شهادتين بر زبان جارى كرده ، بدنش پاك و جان و مال و فرزندان خردسالش محترم‌اند و كسى حق ندارد به آنها تعرض كند 2 ( - - - ) اسلام ) .\r\nشهادتين از فصلهاى اذان ( - - - ) اذان ) و اقامه ( - - - ) اقامه ) است كه در هر كدام دوبار ادا مىشود ؛ 3 چنان كه مفاد تشهد در نماز ، عبارت است از شهادتين و صلوات بر پيامبر و آل او صلوات اللَّه عليهم اجمعين 4 ( - - - ) تشهد ) .\r\nبراى زن جايز است در اذان به گفتن تكبير و شهادتين ، بلكه به شهادتين تنها بسنده كند . 5\r\nترجيع ( - - - ) ترجيع ) در اذان ، - بنابر اختلاف ديدگاهها - مكروه يا حرام است . برخى ، ترجيع را به دو بار تكرار شهادتين ، افزون بر دوبار نخست يا تكرار آن با صداى بلند پس از آهسته گفتن آن ، تعريف كرده‌اند . 6\r\n\r\n","description":"","footnote":"","page_name":" 758 ","page_number":758},
  {"content":"\r\n\r\nتلقين شهادتين و امامت ائمّه عليهم السّلام به محتضر ( - - - ) احتضار ) مستحب است 7 ( - - - ) تلقين ) . چنان كه مستحب است بر كفن ميّت 8 و جريدتين 9 ( - - - ) جريدتين ) نام ميّت و اينكه او به شهادتين اعتراف مىكند ، نوشته شود .\r\nاز واجبات نماز ميّت به قول مشهورگفتن شهادتين پس از تكبير اول است . قول مقابل مشهور استحباب آن است 10 ( - - - ) نماز ميّت ) .\r\nگفتن شهادتين در خطبهء نماز جمعه براى خطيب مستحب است . وجوب شهادت به رسالت پيامبر صلّى اللَّه عليه و آله در خطبهء نخست ، به ظاهر كلام برخى قدما نسبت داده شده است . 11\r\nاز آداب تجارت ، گفتن شهادتين هنگام استقرار در محل كسب است . 12\r\n1 . جواهر الكلام 41 / 630 * 2 . 630 و 21 / 143 * 3 . 9 / 81 - 82 * 4 . 10 / 245 - 246 * 5 . العروة الوثقى 2 / 413 * 6 . جواهر الكلام 9 / 110 * 7 . 4 / 14 * 8 . 224 * 9 . العروة الوثقى 2 / 85 * 10 . جواهر الكلام 12 / 40 ؛ التنقيح ( الصلاة ) 9 / 75 * 11 . جواهر الكلام 11 / 216 ؛ كشف الغطاء 3 / 255 ؛ ذخيرة المعاد / 299 * 12 . جواهر الكلام 22 / 452 .\r\n\r\nشهر - - - ) بلد\r\n\r\nشهرت\r\n\r\nشهرت شيوع نقل روايت و يا استناد به روايت يا فتوايى / انگشت نما شدن / شياع و استفاضه ( - - - ) استفاضه ) .\r\nاز شهرت به معناى اول در اصول فقه ، مبحث حجت سخن رفته است . اين نوع شهرت سه گونه است :\r\n1 . شهرت روايى ؛ يعنى نقل روايت توسط راويان متعدد و بسيار كه تعدادشان به حدّ تواتر نرسيده است . به چنين روايتى « حديث مشهور » گويند . مقابل آن ، حديث شاذ ( - - - ) حديث شاذ ) قرار دارد . 1\r\nشهرت روايى از اسباب حصول اطمينان به صدور روايت از معصوم عليه السّلام است . از اين رو ، شهرت روايى جبران كنندهء ضعف سندى روايت بوده ، آن را در رديف روايت قوى و معتبر قرار مىدهد . 2 ضمن آنكه از اسباب ترجيح روايت نيز شمرده مىشود . بنابر اين ، در جايى كه مضمون دو روايت با يكديگر متعارض است ، چنانچه يكى از آن دو ، مشهور و ديگرى شاذ باشد ، روايت مشهور مقدم مىشود . 3 البته برخى ،\r\n\r\n","description":"","footnote":"","page_name":" 759 ","page_number":759},
  {"content":"\r\n\r\nشهرت روايى را از اسباب ترجيح نشمرده و گفته‌اند : با وجود روايت مشهور ، روايت شاذِ مخالف آن از حجيّت ساقط است . بنابر اين ، تعارضى وجود ندارد تا يكى به سبب شهرت بر ديگرى ترجيح داده شود ؛ زيرا قوام تعارض به حجّت بودن دو خبر ، صرف نظر از اسباب ترجيح است 4 ( - - - ) حديث مشهور ) .\r\n2 . شهرت عملى ؛ يعنى مشهور بودن عمل به روايتى نزد فقها و استناد آنان به آن در مقام فتوا . 5 برخى ، مطابقت فتواى مشهور با مفاد روايتى را از اقسام شهرت عملى بر شمرده‌اند ؛ هرچند به حسب ظاهر مستند به آن روايت نباشد . 6\r\nنسبت ميان شهرت عملى و شهرت روايى عموم و خصوص من وجه است . بنابر اين ، ممكن است روايتى به لحاظ نقل ، مشهور باشد ؛ ليكن مورد عمل مشهور فقها نباشد . چنان كه عكس آن نيز ممكن است . گاهى نيز روايتى هم شهرت روايى دارد و هم شهرت عملى . 7\r\nدر شهرت عملى دو بحث وجود دارد : يكى ترجيح روايت به سبب شهرت عملى در مقام تعارض و ديگرى جبران ضعف روايت ضعيف به شهرت عملى ، قطع نظر از تعارض . به تصريح برخى ، دليلى بر ترجيح روايت به شهرت عملى وجود ندارد ، مگر بنابر اين قول كه آنچه موجب نزديك‌تر شدن يكى از دو روايت به واقع گردد ، از اسباب ترجيح به شمار مىآيد . بنابر اين قول ، شهرت عملى از اسباب ترجيح روايت خواهد بود 8 ( - - - ) تعادل و تراجيح ) .\r\nاما نسبت به بحث دوم ، شهرت عملى ، ضعف سندى روايت را جبران كرده ، مصحح عمل به آن است ؛ هرچند روايت بر حسب قواعد رجالى در نهايت ضعف باشد ؛ چنان كه اعراض عملى مشهور فقها از روايتى موجب ضعف و سستى آن خواهد شد ؛ هرچند آن روايت ، مشهور و از نظر سند بسيار قوى و معتبر باشد ؛ زيرا اعراض مشهور از آن - به رغم قوت سند - حاكى از وجود خللى در روايت است ؛ چنان كه در فرض اول ، عمل مشهور - به رغم ضعف سند - بيانگر عدم خلل و قوّت آن است . 9\r\n\r\n","description":"","footnote":"","page_name":" 760 ","page_number":760},
  {"content":"\r\n\r\nبرخى ، عمل مشهور به روايت ضعيف را جبران كنندهء ضعف سندى آن ، و اعراض آنان از روايت صحيح و قوى را موجب سستى و خلل در آن ندانسته‌اند . 10 البته ترجيح روايت به شهرت عملى بنابر قول به آن و نيز جبران ضعف سند به عمل مشهور ، مشروط به اين است كه عمل به روايت ، مشهور نزد قدماى اصحاب باشد كه به عصر حضور معصوم عليه السّلام نزديك اند و شهرت ميان متأخران كفايت نمىكند . 11\r\n3 . شهرت فتوايى ؛ يعنى مشهور بودن رأى و نظرى نزد فقها ، بدون آنكه مستند به روايتى باشد ؛ خواه در آن زمينه روايتى نباشد ، يا باشد ، ليكن مخالف فتواى مشهور باشد و يا موافق باشد ، اما مشهور به آن استناد نكرده باشند و يا استناد بدان براى ما محرز نباشد ؛ زيرا در فرض علم به اينكه مستند آنان روايت است ، شهرت ، عملى خواهد بود نه فتوايى .\r\nبرخى ، مطابقت فتواى مشهور با روايت موجود را از مصاديق شهرت عملى بر شمرده‌اند ، نه شهرت فتوايى ؛ هر چند بر حسب ظاهر ، آن روايت مستند فتواى مشهور نباشد ؛ همان گونه كه گذشت .\r\nدر اينكه شهرت فتوايى ، معتبر و حجت است يا نه ، اصوليان اختلاف نظر دارند . منشأ اختلاف اين است كه آيا ظن حاصل از آن ، از ظنون خاص و معتبر است يا نه . بسيارى از آنان ظن حاصل از شهرت فتوايى را معتبر و حجت ندانسته و ادلهء حجيت آن را مخدوش دانسته‌اند . 12\r\nآيا شهرت فتوايى جبران كنندهء ضعف سند روايت است ؟ برخى ، شهرت فتوايى ميان قدما را همچون شهرت عملى ، جبران كنندهء ضعف سند روايت موافق با فتوا دانسته‌اند . 13 برخى ديگر ، شهرت فتوايى ميان قدما را تنها موجب سستى و ضعف روايت مخالف آن دانسته‌اند ، نه جبران كنندهء ضعف روايت ضعيفِ موافق فتوا . البته اين اختلاف مبتنى بر اين فرض است كه شهرت فتوايى با وجود روايتى موافق آن ، از مصاديق شهرت عملى شمرده نشود . 14\r\n\r\n","description":"","footnote":"","page_name":" 761 ","page_number":761},
  {"content":"\r\n\r\nمخالفت با مشهور : هرچند مشهور فقها ظن حاصل از شهرت فتوايى را حجت نمىدانند ، ليكن بسيارى از آنان در مقام عمل از مخالفت با مشهور خوددارى ورزيده و كوشيده‌اند تا مستندى براى نظر مشهور بيابند ؛ هرچند دليل مخالف مشهور اقوى باشد ؛ بويژه در جايى كه قول مشهور موافق احتياط باشد . 15\r\nاز شهرت به معناى دوم در بابهاى صلات ، نكاح و لعان سخن گفته‌اند .\r\nشهرت يافتن و انگشت نما شدن در لباس ، مركب و هرچيزى ديگر در روايات متعدد ، مذموم شمرده شده است . از امام صادق عليه السّلام نقل شده است : شهرت در لباس مبغوض خداوند است و نيز مىفرمايد : براى خوارى فرد همين بس كه لباسى بپوشد كه موجب شهرت او گردد . همچنين در سخنى ديگر مىفرمايد : شهرت ؛ خوب و بدش در آتش است . 16\r\nهرگاه پوشيدن لباس شهرت موجب هتك حرمت و خوارى فرد نزد مردم گردد ، پوشيدن آن حرام است ؛ ليكن اگر به اين حدّ نرسد و تنها موجب شهرت و انگشت نما شدن فرد گردد - نه هتك حرمت وى - آيا پوشيدن آن حرام است يا مكروه ؟ اختلاف است . 17 برخى گفته‌اند : منظور از لباس شهرتى كه بايد از آن اجتناب كرد ، لباسى است كه به قصد رياكارى پوشيده شود و فرد بخواهد مثلا بدان وسيله به زهد و وارستگى مشهور شود . بنابر اين ، پوشيدن آن بدون قصد ريا جايز است . 18\r\nبنابر قول به حرمت پوشيدن لباس شهرت يا در فرض حرمت آن ، آيا نمازگزاردن با آن صحيح است يا نه ؟ مسئله اختلافى است . بسيارى از فقها قائل به قول نخست‌اند . 19 برخى ، نماز را با آن صحيح ندانسته‌اند . 20 برخى تفصيل داده و گفته‌اند : اگر مواضعى از بدن كه پوشاندن آن در نماز واجب است ، همچون عورت ( - - - ) عورت ) با چنين لباسى پوشانده شود ، نماز با آن باطل است ؛ اما چنانچه آن مواضع با لباسى ديگر پوشانده شود ، نماز با آن صحيح است . 21\r\nبه قول برخى ، ازدواج با زن زناكار پيش از آنكه توبه كند جايز نيست .\r\n\r\n","description":"","footnote":"","page_name":" 762 ","page_number":762},
  {"content":"\r\n\r\nبرخى ، بين زن مشهور به زنا و غير مشهور تفصيل داده و تنها ازدواج با اولى را جايز ندانسته‌اند . 22\r\nاز اسباب ثبوت لعان ( - - - ) لعان ) قذف زوجه ( نسبت زناكارى دادن به وى ) توسط زوج است ؛ به شرط آنكه زوجه مشهور به زنا نباشد و گرنه قذف وى موجب ثبوت لعان نخواهد بود . 23\r\n( - - - ) اشهار )\r\n1 . أصول الفقه 2 / 145 و 221 ؛ دروس فى علم الأصول 3 / 133 ؛ مصباح الأصول 2 / 141 * 2 . أجود التقريرات 3 / 276 - 277 * 3 . نهاية الأفكار 3 / 99 ؛ أصول الفقه 2 / 145 * 4 . مصباح الأصول 2 / 141 - 142 * 5 . نهاية الأفكار 3 / 99 * 6 . تحريرات فى الأصول 6 / 388 * 7 . نهاية الأفكار 5 / 205 * 8 . أصول الفقه 2 / 221 * 9 . نهاية الأفكار 3 / 99 * 10 . مصباح الاصول 2 / 143 * 11 . نهاية الأفكار 3 / 99 ؛ أصول الفقه 2 / 221 * 12 . فرائد الأصول 1 / 231 - 236 ؛ كفاية الأصول / 292 ؛ نهاية الأفكار 3 / 99 - 101 * 13 . منتهى الأصول 2 / 91 * 14 . نهاية الأفكار 3 / 100 - 101 * 15 . أصول الفقه 2 / 149 * 16 . وسائل الشيعة 5 / 24 * 17 . جامع عباسى / 347 ؛ روضة المتقين 2 / 163 ؛ كشف الغطاء 3 / 27 ؛ العروة الوثقى 2 / 351 ؛ موسوعة الخويى 12 / 390 - 391 * 18 . توضيح المسائل مراجع 1 / 467 * 19 . جواهر الكلام 8 / 147 ؛ العروة الوثقى 2 / 351 - 352 ؛ توضيح المسائل مراجع 1 / 466 - 467 * 20 . كشف الغطاء 3 / 27 * 21 . توضيح المسائل مراجع 1 / 467 * 22 . نهاية المرام 1 / 145 - 146 ؛ مبانى العروة ( النكاح ) 1 / 226 - 274 * 23 . إرشاد الأذهان 2 / 60 ؛ الروضة البهية 6 / 185 .\r\n\r\nشهرت روايى\r\n\r\nشهرت روايى كثرت نقل يك روايت توسط راويان ( - - - ) شهرت ) .\r\n\r\nشهرت عملى\r\n\r\nشهرت عملى مشهور بودن استناد در مقام‌فتوا و عمل به روايتى ( - - - ) شهرت ) .\r\n\r\nشهرت فتوايى\r\n\r\nشهرت فتوايى مشهور بودن رأى و فتوايى ميان فقها ( - - - ) شهرت ) .\r\n\r\nشهوت\r\n\r\nشهوت ميل جنسى .\r\nاز آن در بابهاى طهارت ، صوم ، اعتكاف ، حج و نكاح سخن گفته‌اند .\r\nطهارت : تجديد وضو بعد از بوسيدن همسر از روى شهوت مستحب است ؛ 1 ليكن برخى در استحباب آن اشكال كرده‌اند . 2\r\n\r\n","description":"","footnote":"","page_name":" 763 ","page_number":763},
  {"content":"\r\n\r\nرطوبتى كه از انسان خارج مىشود و منى بودن آن معلوم نيست ، در صورتى كه خروج آن با فشار توأم با شهوت و سستى بدن باشد ، حكم به منى بودن آن مىشود . در بيمار ، دو نشانهء خروج با شهوت و سستى بدن كفايت مىكند . به قول برخى ، در زن ، خروج با شهوت كفايت مىكند 3 ( - - - ) جنابت ) .\r\nصوم : بوسيدن همسر ( - - - ) بوسيدن ) و مانند آن چنانچه موجب تحريك شهوت گردد ، براى روزه دار - بويژه جوان - مكروه است . 4\r\nاگر بر اثر نگاه شهوت آميزِ روزه دار به زن ، منى از او خارج شود ، در صورتى كه خروج منى با چنين نگاهى عادت او باشد و قصد وى نيز از نگاه بيرون آمدن منى باشد ، روزه‌اش باطل و قضا و كفاره بر او واجب مىشود ؛ اما اگر عادتش خروج منى نباشد و قصد آن را نيز نداشته باشد ، آيا روزه‌اش باطل و قضا بر او واجب مىگردد يا نه ؟ مسئله محل اختلاف است 5 ( - - - ) نگاه ) .\r\nاعتكاف : به قول مشهور ، بوسيدن و لمس كردن همسر از روى شهوت بر معتكف حرام است . 6 در اينكه در حال اعتكاف ، نگاه شهوت آميز به همسر نيز حرام است يا نه ، اختلاف مىباشد 7 ( - - - ) اعتكاف ) .\r\nحج : بوسيدن و لمس كردن همسر از روى شهوت بر محرم ( - - - ) احرام ) حرام و موجب ثبوت كفّاره است . 8 نگاه كردن شهوت آميز به همسر نيز همين حكم را دارد ؛ 9 ليكن از برخى قدما عدم ثبوت كفّاره بر اثر آن ، نقل شده است . 10\r\nنكاح : هرگاه پدر از روى شهوت به بدن كنيز خود نگاه كند يا آن را لمس نمايد ، به قول مشهور ، آن كنيز بر پسر حرام مىگردد . همچنين است اگر پسر به بدن كنيز خود با شهوت نگاه كند يا آن را لمس نمايد . 11\r\nبه تصريح بسيارى از فقها ، نگاه شهوانى به صورت و كف دست كنيز خود موجب حرمت نمىشود . در اينكه لمس آن دو موجب حرمت مىشود يا نه ، اختلاف است . 12\r\nبسيار روزه گرفتن و بلند گذاشتن موها جهت فرونشاندن شهوت براى كسى كه توانايى ازدواج ندارد ، مستحب است . 13\r\n\r\n","description":"","footnote":"","page_name":" 764 ","page_number":764},
  {"content":"\r\n\r\nبه قول مشهور ، نگاه كردن به آن بخش از بدن زنان غير مسلمان كه نپوشاندن آن در ميان آنان متعارف مىباشد ، بدون شهوت جايز است . برخى ، زنان روستايى و عشايرى و غير آنان را كه چنين وضعيتى دارند ، در حكم ياد شده به زنان غير مسلمان ملحق كرده‌اند 14 ( - - - ) پوشش ) .\r\nدر وجوب پوشاندن عورت ( - - - ) عورت ) از نابالغ مميزى كه غريزهء شهوت در او به هيجان نيامده ، اختلاف است . 15\r\n1 . جواهر الكلام 1 / 25 * 2 . الحدائق الناضرة 2 / 114 - 115 * 3 . جواهرالكلام 3 / 8 - 13 * 4 . 16 / 314 * 5 . 293 - 294 * 6 . 17 / 199 - 201 ؛ العروة الوثقى 3 / 694 * 7 . مستمسك العروة 8 / 587 ؛ مستند العروة ( الصوم ) 2 / 458 * 8 . جواهر الكلام 18 / 298 و 303 * 9 . 305 * 10 . 20 / 387 - 388 * 11 . مستمسك العروة 14 / 180 * 12 . العروة الوثقى 5 / 553 ؛ مستمسك العروة 14 / 236 - 237 ؛ مبانى العروة ( النكاح ) 1 / 409 * 13 . العروة الوثقى 5 / 491 ؛ مهذب الأحكام 24 / 28 * 14 . العروة الوثقى 5 / 493 ؛ مبانى العروة ( النكاح ) 1 / 34 - 40 * 15 . جواهر الكلام 29 / 82 .\r\n\r\nشهود - - - ) شهادت\r\n\r\nشهيد\r\n\r\nشهيد كشتهء راه خدا در جهاد با دشمنان .\r\nشهيد - كه در فقه موضوع احكامى خاص همچون بى نيازى از غسل و كفن قرار گرفته - عبارت است از كسى كه در جهاد با كافران ( - - - ) كفر ) يا باغيان ( - - - ) باغى ) در ميدان جنگ كشته شود ، به شرط آنكه جنگ با اذن پيامبر صلّى اللَّه عليه وآله يا امام عليه السّلام و يا نايب خاص ايشان باشد .\r\nآيا بر كسى كه در عصر غيبت يا در زمان حضور و عدم امكان اذن گرفتن از معصوم عليه السّلام در جهاد دفاعى ( دفاع از اسلام و مسلمانان ) كشته شده ، احكام شهيد بار مىشود يا نه ؟ مسئله اختلافى است . گروهى از فقها بر كشته در جهاد دفاعى نيز احكام شهيد را جارى دانسته‌اند 1 ( - - - ) جهاد ) .\r\nدرمقابل‌گروهى ديگر ، تنها قسم نخست را مشمول احكام شهيد دانسته‌اند ؛ 2 بلكه اين قول به مشهور نسبت داده شده است . 3\r\nشهيد ، علاوه بر اطلاق ياد شده ، اطلاق ديگرى نيز دارد كه برخى از آن به « اطلاق تنزيلى » و يا شهيد به حسب اجر و ثواب تعبير كرده‌اند . شهيد در اين اطلاق - كه ريشه در روايات دارد -\r\n\r\n","description":"","footnote":"","page_name":" 765 ","page_number":765},
  {"content":"\r\n\r\nبر فردى كه در راه حفظ جان ، مال يا ناموس خود در برابر دشمن مهاجم كشته مىشود ، اطلاق مىگردد ؛ چنان كه بر فردى هم كه با مرگ سخت فوت مىكند ، همچون زنى كه بر اثر زايمان مىميرد يا كسى كه غرق مىشود و يا زير آوار مىماند ، شهيد اطلاق شده است ؛ 4 ليكن احكام شهيد بر اين افراد جارى نمىشود و تنها در اجر و ثواب با شهدا شريك‌اند . از عنوان ياد شده در بابهاى طهارت ، حج و جهاد سخن گفته‌اند .\r\nمنزلت شهيد و شهادت : شهادت در راه خدا برترين مرگ است 5 و شهيد در مقايسه با ديگران برترين جايگاه و بالاترين منزلت را نزد پروردگار دارد . خداوند متعال در قرآن كريم ، منزلت شهيد را اين گونه توصيف مىكند : « . . . ولاتَحْسَبَنَّ الذّينَ قُتِلوا فى سَبيلِ اللَّهِ أمواتاً بَل أَحياءٌ عِنْدَ رَبِّهِم يُرْزَقُونَ ؛ 6 و كسانى را كه در راه خدا كشته شده‌اند ، مرده مپنداريد ؛ بلكه اينان زنده و نزد پروردگارشان متنعم‌اند » .\r\nپيامبر اعظم صلّى اللَّه عليه و آله مىفرمايد : « برتر از هر نيكىاى نيكىاى ديگر وجود دارد تا آنكه آدمى در راه خدا كشته مىشود ، كه بالاتر از آن نيكىاى وجود ندارد » 7 و در روايتى ديگر از آن حضرت آمده است : « خداوند با ريخته شدن اولين قطرهء خون شهيد تمامى گناهان او را مىآمرزد » . 8 و نيز از آن گرامى نقل شده است كه « هيچ قطره‌اى نزد خداوند محبوب‌تر از قطرهء خونى كه در راه خدا ريخته مىشود نيست » . 9\r\nاحكام شهيد : غسل دادن ( - - - ) غسل ميّت ) و كفن كردن ( - - - ) تكفين ) ميّت مسلمان واجب است ؛ ليكن شهيد از اين حكم استثنا شده است و بر او با همان لباس و بدن خون آلود نماز گزارده و سپس دفن مىشود . 10 سقوط غسل از شهيد عزيمت است و نه رخصت . بنابر اين ، غسل دادن او جايز نيست ؛ چنان كه كندن لباس شهيد جايز نمىباشد ؛ بلكه با لباسش دفن مىگردد ؛ ليكن چنانچه در حال شهادت بدون لباس باشد ، كفن كردن او واجب است . در اينكه كفن كردن شهيد از روى لباسهايش جايز است يا نه ، اختلاف است . اكثر فقها در مشروعيت آن اشكال كرده‌اند . 11\r\n\r\n","description":"","footnote":"","page_name":" 766 ","page_number":766},
  {"content":"\r\n\r\nشرايط : جريان احكام شهيد بر كشتهء راه خدا مشروط به شرايطى است :\r\n1 . بنابر قول گروهى ، جهاد با اذن امام عليه السّلام يا نايب خاص او باشد ؛ چنان كه در تعريف شهيد گذشت .\r\n2 . فرد ، در عرصهء نبرد كشته شده باشد . در جريان حكم شهيد نسبت به كسى كه در ميدان جنگ زخمى شده و ساعاتى پس از انتقال به پشت جبهه ، پيش از آنكه جنگ خاتمه يابد ، كشته شده است ، اختلاف مىباشد . گروهى احكام شهيد را بر چنين فردى جارى دانسته‌اند ؛ 12 ليكن برخى جارى ندانسته‌اند . 13 البته اگر مجروحِ منتقل شده به پشت جبهه پس از جنگ بميرد ، احكام شهيد بر او جارى نمىشود . 14\r\nساير احكام : در جريان حكم شهيد تفاوتى ميان زن و مرد ، كوچك و بزرگ و برده و آزاد نيست ؛ 15 هرچند برخى در جريان حكم شهيد بر كسى كه مكلف به جهاد نيست ، همچون كودك و ديوانه تأمّل كرده‌اند . 16\r\nبر كشته‌اى كه در ميدان جنگ پيدا شده است و در بدنش اثر كشته شدن وجود دارد ، احكام شهيد بار مىشود ؛ اما اگر اثرى از كشته شدن در بدنش وجود نداشته باشد ، اجراى احكام شهيد بر او محل اختلاف است . 17\r\nكشتهء در جنگ با باغيان ، حكم كشتهء در جنگ با كافران را دارد و احكام شهيد بر او نيز جارى است . 18\r\nبه قول مشهور ، از شهيدى كه هنگام شهادت ، جنب ، حائض يا نفسا بوده ، غسل ساقط است . 19\r\nگذشت كه شهيد بايد با لباسش دفن شود . بنابر اين ، شلوار ، كلاه ، عمامه و كمربند آغشته به خون شهيد نيز در صورتى كه از پوست تهيه نشده باشند با او دفن مىگردند و كندن آنها جايز نيست ، ليكن اگر به خون آغشته نباشند آيا بايد از شهيد جدا كرد يا با او دفن مىشوند ، مسئله محل اختلاف است . نظر مشهور قول دوم است . قول مقابل مشهور ، عدم جواز دفن آنها با شهيد است .\r\nكفش شهيد در صورت آغشته نبودن به خون ؛ بلكه به قول مشهور ، حتى درصورت آغشته بودن ، همراه شهيد دفن نمىگردد .\r\n\r\n","description":"","footnote":"","page_name":" 767 ","page_number":767},
  {"content":"\r\n\r\nبه قول مشهور همچنين است لباس تهيه شده از پوست . برخى در صورت آغشته بودن لباس پوستى به خون ، دفن آن را همراه شهيد واجب دانسته‌اند . برخى نيز در وجوب كندن آن در صورتى كه عنوان لباس داشته باشد ؛ بويژه اگر لباس شهيد منحصر به آن باشد ، اشكال كرده‌اند . 20\r\nبه تصريح جمعى از فقها ، مسّ بدن شهيد موجب غسل مسّ ميّت ( - - - ) غسل مسّ ميّت ) نيست ؛ 21 هرچند برخى در اين حكم اشكال كرده 22 و برخى آن را واجب دانسته‌اند . 23\r\nزيارت شهدا : زيارت قبر مطهر سالار شهيدان ، حضرت امام حسين عليه السّلام و نيز ديگر شهداى كربلا ، مستحب مؤكد است ؛ 24 چنان كه زيارت قبور شهدا ؛ بويژه شهداى احد در نزديكى مدينه ؛ بخصوص قبر جناب حمزه ، عموى پيامبر صلّى اللَّه عليه و آله و نيز قبر عمار در صفين ، جعفر بن ابى طالب و ديگر شهداى نبرد موته استحباب دارد . 25\r\n1 . المعتبر 1 / 311 ؛ الدروس الشرعية 1 / 105 ؛ جامع المقاصد 1 / 365 ؛ الحدائق الناضرة 3 / 415 ؛ جواهر الكلام 21 / 15 - 16 ؛ مصباح الفقيه 5 / 115 * 2 . المقنعة / 84 ؛ المبسوط 1 / 181 ؛ المراسم العلوية / 45 ؛ الوسيلة / 63 ؛ كتاب السرائر 1 / 166 * 3 . مجمع الفائدة 1 / 201 * 4 . روض الجنان 1 / 299 - 300 ؛ العروة الوثقى 2 / 44 * 5 . وسائل الشيعة 15 / 14 * 6 . آل عمران / 169 * 7 . وسائل الشيعة 15 / 17 * 8 . 16 * 9 . 14 * 10 . جواهر الكلام 4 / 91 * 11 . العروة الوثقى 2 / 42 ؛ مستمسك العروة 4 / 107 - 108 ؛ مصباح الهدى 6 / 23 - 25 ؛ التنقيح ( الطهارة ) 8 / 190 - 192 * 12 . الخلاف 1 / 712 ؛ منتهى المطلب 7 / 185 ؛ جواهر الكلام 4 / 89 - 90 ؛ العروة الوثقى 2 / 40 * 13 . المقنعة / 84 ؛ ذكرى الشيعة 1 / 320 ؛ جامع المقاصد 1 / 365 ؛ كشف الإلتباس / 272 - 273 * 14 . الخلاف 1 / 712 * 15 . مدارك الأحكام 2 / 71 ؛ الحدائق الناضرة 3 / 418 * 16 . جواهر الكلام 4 / 92 * 17 . المعتبر 1 / 312 ؛ تحرير الأحكام 1 / 117 - 118 ؛ جواهر الكلام 4 / 93 ؛ مستمسك العروة 4 / 109 - 110 * 18 . جواهر الكلام 4 / 93 * 19 . غنائم الأيام 3 / 397 ؛ جواهر الكلام 4 / 92 * 20 . جواهر الكلام 4 / 371 - 374 ؛ العروة الوثقى 2 / 42 - 43 * 21 . مفتاح الكرامة 2 / 876 - 877 ؛ كشف الغطاء 2 / 307 ؛ مستمسك العروة 3 / 475 - 477 * 22 . ذخيرة المعاد / 91 ؛ كشف اللثام 2 / 429 ؛ الحدائق الناضرة 3 / 334 * 23 . العروة الوثقى 2 / 6 ؛ التنقيح ( الطهارة ) 7 / 294 - 297 * 24 . وسائل الشيعة 14 / 409 و 490 * 25 . 12 / 352 ؛ جواهر الكلام 20 / 103 و 107 .\r\n\r\nشىء\r\n\r\nشىء : چيز .\r\nاز آن به مناسبت در باب وصيّت و اقرار سخن گفته‌اند .\r\n\r\n","description":"","footnote":"","page_name":" 768 ","page_number":768},
  {"content":"\r\n\r\nكسى كه وصيّت كرده چيزى از مالش را به ديگرى بدهد ، يك ششم اموال او به وى داده مىشود . 1\r\nاگر كسى با لفظ مبهمى همچون شىء اقرار كند ، اقرارش صحيح است ؛ ليكن او را به تفسير آن ملزم مىكنند . 2\r\n1 . جواهرالكلام 28 / 321 * 2 . الروضة البهية 6 / 388 .\r\n\r\nشياع\r\n\r\nشياع : بسيار شنيدن يك خبر از افراد متعدد ( - - - ) استفاضه ) .\r\n\r\nشياف - - - ) اماله\r\n\r\nشيب\r\n\r\nشيب سرازيرى .\r\nاز آن در بابهاى طهارت ، صلات و حج سخن گفته‌اند .\r\nطهارت : از آداب غسل ميّت ، گذاشتن وى بر سطحى بلندتر از زمين ، همچون تخت و مانند آن است . مستحب است قسمت پاى ميّت مقدارى شيب داشته باشد . 1\r\nصلات : در نماز بايد جاى ايستادن نمازگزار با محل سجدهء او برابر باشد و اختلاف سطح آن دو به بيش از چهار انگشت بسته جايز نيست . به تصريح بسيارى از فقها ، در اين حكم ، تفاوتى ميان اينكه اختلاف به گونهء شيب باشد يا غير شيب ، نيست . برخى بلند يا پست بودن به بيش از مقدار ياد شده را در صورتى كه به صورت شيب ملايم و غير محسوس باشد بدون اشكال دانسته‌اند . 2\r\nبه قول مشهور ، در نماز جماعت نيز نبايد جايگاه امام از جايگاه مأموم به مقدار قابل توجه ، همچون يك ساختمان ، بلندتر باشد ؛ ليكن حكم ياد شده در بلندى دفعى است . بنابر اين ، بلند بودن جايگاه امام به صورت تدريجى و در زمين شيب دار ، هرچند به مقدار قابل توجه ، اشكال ندارد . 3\r\nحج : از مستحبات سفر ، گفتن « سبحان اللَّه » در سراشيبى و « اللَّه اكبر » و « لااله الا اللَّه » در سربالايى است . 4 چنان كه تكرار تلبيه ( - - - ) تلبيه ) براى محرم ، بويژه هنگام بالا رفتن از سرابالايى و پايين آمدن از سرازيرى مستحب است . 5\r\n\r\n","description":"","footnote":"","page_name":" 769 ","page_number":769},
  {"content":"\r\n\r\n1 . جواهر الكلام 4 / 144 * 2 . 10 / 150 - 155 ؛ العروة الوثقى 2 / 556 - 557 ؛ مستند العروة ( الصلاة ) 4 / 107 - 116 * 3 . جواهرالكلام 13 / 165 - 170 * 4 . وسائل الشيعة 11 / 391 ؛ جواهرالكلام 18 / 145 * 5 . جواهرالكلام 18 / 273 ؛ مناسك حج ( مراجع ) / 150 .\r\n\r\nشيح - - - ) درمنه\r\n\r\nشيخ\r\n\r\nشيخ داراى مرحله‌اى از سن پس از ميان سالى / استاد راوى حديث ( - - - ) تحمل حديث ) .\r\nدر اينكه عنوان شيخ ، به معناى نخست در چه مرحله‌اى از سن بر انسان اطلاق مىگردد ، اختلاف است . برخى گفته‌اند : آن كه سنش از چهل گذشته باشد . 1 برخى ديگر گفته‌اند : مرجع ، لغت و عرف است . ليكن كلمات لغويان در معناى شيخ مختلف است ؛ كسى كه سنش از 46 سال تجاوز كرده باشد ، از پنجاه سالگى تا پايان عمر ، از 51 سالگى تا آخر عمر ، از پنجاه تا هشتاد سالگى . 2 البته نزد عرف عرب به پيرمرد « شيخ » و به پير زن « شيخه » اطلاق مىشود . عنوان ياد شده در بابهاى وقف ، وصيّت و حدود به كار رفته است .\r\nوقف : به تصريح برخى ، چنانچه كسى مالى را براى شيوخ وقف كند ، براى مشخص شدن معناى آن به عرف رجوع مىگردد . 3\r\nوصيّت : كسى كه براى شيوخ به مالى وصيّت كرده ، در اينكه آن مال به افراد بالاى چهل سال داده مىشود يا به عرف و لغت رجوع مىگردد ، اختلاف است . 4 برخى گفته‌اند : در صورت مشخص نشدن معناى لغوى و عرفى شيخ و معلوم نبودن مراد وصيّت كننده از لفظ ، وصيّت باطل است . 5\r\nحدود : حدّ زناى مرد و زن آزاد محصن ( - - - ) احصان ) تازيانه و سپس سنگسار است ؛ ليكن برخى ، جمع بين آن دو را به شيخ و شيخه اختصاص داده و در جوان تنها قائل به سنگسار شده‌اند .\r\nآيا مراد از شيخ و شيخه مفهوم عرفىآن ؛ يعنى پير مرد و پير زن است يا مفهوم لغوى آن ؟ ظاهر كلمات فقها معناى نخست است ؛ زيرا كسى متعرض معناى اين دو واژه نشده است و در رساله‌هاى فارسى آن دو را به پير مرد و پيرزن ترجمه كرده‌اند ؛ 6\r\n\r\n","description":"","footnote":"","page_name":" 770 ","page_number":770},
  {"content":"\r\n\r\nليكن شهيد ثانى ، شيخ و شيخه را به مرد و زنى كه سنشان از چهل گذشته تعريف كرده است . 7\r\n( - - - ) پيرى )\r\n1 . قواعد الأحكام 2 / 465 ؛ غاية المراد 4 / 198 * 2 . مجمع البحرين و لسان العرب ، واژهء « شيخ » * 3 . الدروس الشرعية 2 / 276 ؛ كشف الغطاء 4 / 245 * 4 . قواعد الأحكام 2 / 465 ؛ تذكرة الفقهاء ( ق ) 2 / 478 * 5 . جامع المقاصد 10 / 174 * 6 . جامع عباسى / 420 ؛ حدود و قصاص و ديات ( مجلسى ) / 16 ؛ صراط النجاة ( شيخ انصارى ) / 313 - 314 ؛ توضيح المسائل مراجع 2 / 816 ؛ جامع المسائل ( بهجت ) 5 / 167 * 7 . حاشية المختصر النافع / 201 ؛ غاية المراد 4 / 198 .\r\n\r\nشير\r\n\r\nشير مايعى كه از غدد پستانى انسان يا حيوان ماده ترشح مىكند / حيوان درندهء معروف / هر وسيله‌اى كه با بستن يا باز كردن دريچه‌اى ، براى تنظيم يا قطع و وصل جريان مايع يا گاز به كار مىرود .\r\nاز شير به معناى نخست در بابهاى طهارت ، صوم ، زكات ، حج ، تجارت ، عاريه ، نكاح ، اطعمه و اشربه و ديات سخن گفته‌اند .\r\nطهارت : در پاك يا نجس بودن شير موجود در پستانِ مردار غير نجس العين اختلاف است . 1\r\nخونى كه گاه هنگام دوشيدن ، در شير ديده مىشود ، نجس ، و نجس كنندهء شير است . 2\r\nصوم : بر زنى كه بچه شير مىدهد و شيرش كم است ، در صورتى كه روزه گرفتن براى او يا فرزندش زيان داشته باشد ، جايز نيست روزه بگيرد ؛ ليكن قضاى روزه‌هاى نگرفته بر او واجب است ؛ چنان كه در صورت زيان آور بودن روزه براى فرزند ، كفاره نيز بر عهده‌اش ثابت مىشود ؛ اما اگر روزه براى خودش ضرر داشته باشد ، بنابر قول مشهور كفّاره واجب نخواهد بود . 3\r\nافطار كردن با شير مستحب است . 4\r\nزكات : پرداخت شير به عنوان زكات فطره كفايت مىكند 5 ( - - - ) زكات فطره ) .\r\nحج : تصرّفاتى همچون سوار شدن و دوشيدن شير حيوانى كه براى قربانى حج تعيين گرديده ، در صورت زيان نداشتن براى حيوان يا بچه‌اش ، جايز است و بنابر قول مشهور ، در اين حكم ،\r\n\r\n","description":"","footnote":"","page_name":" 771 ","page_number":771},
  {"content":"\r\n\r\nتفاوتى ميان قربانى واجب شده با نذر يا كفّاره و غير آن ، مانند قربانى تعيين شده به اشعار ( - - - ) اشعار ) يا تقليد ( - - - ) تقليد ) نيست . 6 برخى در فرض نخست ، تصرف در قربانى را جايز ندانسته و در صورت تصّرف ، فرد را ضامن دانسته و در صورت نوشيدن شير قربانى ، پرداخت مثل يا قيمت آن را به فقراى حرم ( - - - ) حرم ) واجب دانسته‌اند . 7\r\nكفّارهء گرفتن و دوشيدن و خوردن شير آهوى حرم در حال احرام ، قربانى كردن يك گوسفند و پرداخت بهاى شير نوشيده شده به فقرا است . در اينكه اين حكم اختصاص به آهو دارد يا شامل ديگر صيدها نيز مىشود ، اختلاف است . 8\r\nبرداشتن توشهء خوراكى خوب در سفر مستحب و در سفر زيارتى كربلا مكروه است و بهتر است در آن به نان و شير اكتفا شود . 9\r\nتجارت : خريد و فروش شير موجود در پستان حيوان به جهت مجهول بودن آن صحيح نيست ، حتى بنابر قول مشهور ، اگر با كالايى معلوم ، همچون مقدارى گندم يا شير دو شيده شده ضميمه شود . برخى تفصيل داده و گفته‌اند : اگر غرض اصلى از معامله ، داد و ستد كالاى معلوم باشد و كالاى مجهول به تبع آن قصد شده باشد ، معامله صحيح است ؛ اما اگر غرض اصلى ، شير پستان باشد ، معامله باطل خواهد بود . 10\r\nچند روز ندوشيدن حيوان ، با هدف بسيار شير ده نشان دادن ، و در نتيجه گران‌تر فروختن آن ، تدليس ( - - - ) تدليس ) در معامله به شمار رفته و از نظر تكليفى حرام و از جهت وضعى موجب ثبوت حق فسخ براى خريدار در صورت جهل به آن است 11 ( - - - ) تصريه ) .\r\nبنابر قول مشهور ، شير و فرآورده‌هاى آن ، همچون ماست ، پنير و كره در مسئلهء ربا ( - - - ) ربا ) يك جنس به شمار مىروند . بنابر اين ، گرفتن زيادى هنگام معاملهء يكى از آنها با ديگرى ربا محسوب مىگردد . 12 البته شير حيوانات مختلف ، از قبيل گاو و گوسفند بنابر اجماع ادعا شده ، دو جنس به شمار مىرود ؛ از اين رو ، تفاضل در معاملهء شير آنها ربا نخواهد بود . 13\r\n\r\n","description":"","footnote":"","page_name":" 772 ","page_number":772},
  {"content":"\r\n\r\nعاريه : از شرايط صحت عاريهء عين ، امكان انتفاع از آن با بقاى عين است ، مانند عاريه دادن لباس و زيورآلات . بنابر اين ، عاريه دادن چيزى كه با استفاده از بين مىرود ، صحيح نيست ؛ ليكن بنابر قول مشهور ، مِنْحَه ؛ يعنى عاريه دادن گوسفند جهت استفاده از شير آن صحيح و از اين حكم مستثنا است 14 ( - - - ) منحه ) . بر اين حكم ادعاى اجماع نيز شده است . 15\r\nنكاح : از اسباب مَحرم شدن ، شير خوردن كودك از زن با شرايط خاص است 16 ( - - - ) رضاع ) .\r\nدوشيدن شير حيوان در صورتى كه براى بچهء آن زيان آور باشد جايز نيست ؛ چنان كه ندوشيدن و باقى گذاشتن آن در پستان حيوان بدون نياز بچه‌اش به آن - به جهت تضييع مال - مكروه يا حرام است 17 ( - - - ) دوشيدن ) .\r\nاطعمه و اشربه : نوشيدن شير ، بويژه شير گاو مستحب است . برخى روايات از شير به عنوان غذاى پيامبران نام برده و براى آن خواصى از جمله : بر طرف كردن ضعف بدن ، روياندن گوشت و محكم كردن استخوان ، بر شمرده‌اند . 18\r\nشير حيوان از نظر حلال و حرام بودن تابع گوشت آن است . بنابر اين ، شير حيوانات حلال گوشت ، همچون گاو و گوسفند و شتر ، حلال و شير حيوانات حرام گوشت از قبيل درندگان حرام است ؛ 19 چنان كه شير حيوان حرام گوشت بالعرض ، از قبيل حيوان نجاست خوار ( - - - ) نجاست خوارى ) و وطى شدهء انسان ( - - - ) آميزش با حيوان ) نيز حرام است . 20\r\nشير الاغ همچون گوشت آن مكروه است ؛ هرچند برخى در كراهت شير آن اشكال كرده‌اند . 21\r\nحيوان حلال گوشتى كه از شير خوك تغذيه كرده و بر اثر آن استخوانش محكم شده است ، گوشت و نسل آن حرام خواهد بود و اگر خوردن شير در حدّ محكم شدن استخوانش نباشد ، خوردن گوشتش كراهت دارد و مستحب است به مدت هفت روز استبرا شود ( - - - ) استبراء ) . بدين گونه كه در اين مدت ، تنها از شير حيوان حلال گوشت تغذيه كند و در صورت شير خوار نبودن ، جو و مانند آن بخورد .\r\n\r\n","description":"","footnote":"","page_name":" 773 ","page_number":773},
  {"content":"\r\n\r\nحكم ياد شده اختصاص به خوك دارد و شامل سگ نمىشود . 22\r\nديات : در جنايت وارد بر زن كه موجب خشك يا كم شدن شير وى و يا عدم امكان خروج آن از پستان گردد ، ارش ( - - - ) ارش ) ثابت است . 23\r\n( - - - ) آغوز ) ( - - - ) شير خوار ) ( - - - ) پستان )\r\nاز شير به معناى دوم در بابهاى حج ، اطعمه و اشربه و ديات سخن رفته است .\r\nشير از درندگان و حرام گوشتان است . 24 در جواز كشتن آن در حال احرام در صورت نداشتن خطر براى كسى ، اختلاف است . كشتن درندگان در حال احرام موجب ثبوت كفّاره نيست ، مگر شير بى آزار كه بنابر قول گروهى كشتن آن كفّاره دارد و كفّارهء آن يك گوسفند نر است . البته در اينكه كفّاره به جهت احرام ( - - - ) احرام ) است يا حرم ( - - - ) حرم ) اختلاف است . 25\r\nهنگام رويارويى با شير در بيابان ، براى دفع ضرر آن ، مستحب است سه بار اين دعا خوانده شود : « أعُوذُ بِرَبّ دانيال و الْجُبّ مِن شَرّ هذا الاسَد » . 26\r\nمسئلهء زُبْيَه : زُبيَه گودالى است كه براى شير مىكنند . مراد از مسئلهء زبيه اين است : فردى كه در حال افتادن در زبيه است به ديگرى بچسبد ، او نيز به فرد سوم و فرد سوم به فرد چهارمى بچسبد و هر چهار نفر در گودال بيفتد و توسط شير دريده شوند .\r\nامير مؤمنان ، على عليه السّلام - بر اساس روايت معروف و مشهورى كه از ايشان نقل شده - در اين رخداد اين گونه داورى كرد : ولىّ دمِ نفر اول ، ثلث ديه را به ورثهء نفر دوم و ولىّ دم دومى دو سوم ديه را به خانوادهء نفر سوم و ولىّ دم سومى ديهء كامل را به ورثهء چهارمين نفر بپردازد . بسيارى از فقها به اين روايت عمل كرده و به مفاد آن فتوا داده‌اند . 27\r\nاز شير به معناى سوم در باب طهارت و در پاسخ به استفتائات نام برده‌اند .\r\nآب جارى شده از شير در صورت اتصال به منبعى به اندازهء كر ( - - - ) آب كر ) يا بيشتر ، حكم آب كر را دارد و بر اثر ملاقات با نجاست ، نجس نمىشود ، مگر آنكه رنگ ، بو و يا مزهء آن بر اثر نجاست تغيير كند . 28\r\n\r\n","description":"","footnote":"","page_name":" 774 ","page_number":774},
  {"content":"\r\n\r\n1 . المقنعة / 583 ؛ شرائع الإسلام 4 / 752 ؛ مسالك الأفهام 12 / 56 ؛ جواهر الكلام 5 / 328 - 330 * 2 . العروة الوثقى 1 / 133 * 3 . جواهر الكلام 17 / 151 - 152 ؛ الحدائق الناضرة 13 / 427 - 429 * 4 . وسائل الشيعة 10 / 156 و 158 * 5 . جواهرالكلام 15 / 514 ؛ العروة الوثقى 4 / 218 * 6 . الحدائق الناضرة 17 / 193 - 195 ؛ جواهر الكلام 19 / 209 - 210 * 7 . مسالك الأفهام 2 / 316 * 8 . جواهر الكلام 20 / 272 - 273 * 9 . 18 / 165 - 166 ؛ وسائل الشيعة 11 / 422 * 10 . الروضة البهية 3 / 281 - 282 ؛ الحدائق الناضرة 18 / 487 * 11 . جواهر الكلام 23 / 262 - 264 * 12 . 350 * 13 . 357 * 14 . الحدائق الناضرة 21 / 495 * 15 . مفاتيح الشرائع 3 / 167 * 16 . جواهرالكلام 29 / 264 * 17 . 31 / 396 - 397 * 18 . وسائل الشيعة 25 / 109 - 112 ؛ جواهر الكلام 36 / 395 - 397 * 19 . جواهر الكلام 36 / 394 - 395 * 20 . تحرير الوسيلة 2 / 159 و 160 ؛ مهذب الأحكام 23 / 140 * 21 . جواهر الكلام 36 / 394 - 395 * 22 . مسالك الأفهام 12 / 30 ؛ جواهر الكلام 36 / 282 - 283 * 23 . جواهر الكلام 43 / 263 * 24 . 36 / 294 * 25 . كتاب السرائر 1 / 567 ؛ ايضاح الفوائد 1 / 329 ؛ ذخيرة المعاد / 610 ؛ جواهر الكلام 20 / 174 - 178 * 26 . جواهر الكلام 18 / 146 ؛ وسائل الشيعة 11 / 395 * 27 . جواهر الكلام 43 / 156 - 159 ؛ وسائل الشيعة 29 / 237 * 28 . توضيح المسائل مراجع 1 / 45 م 35 .\r\n\r\nشيربها\r\n\r\nشيربها پول در يافتى از داماد توسط خانوادهء عروس ، علاوه بر مهر .\r\nشير بها - كه امروزه در برخى مناطق رايج است - عبارت است از پولى كه داماد قبل از مراسم ازدواج ، علاوه بر مهر به خانوادهء عروس مىدهد . عنوان ياد شده در كلمات برخى معاصران و نيز در پاسخ به استفتائات مطرح شده است .\r\nشير بها غير از مهر ( - - - ) مهر ) است ؛ از اين رو ، احكام مهر بر آن مترتب نمىشود و پرداخت آن مىتواند تحت يكى از عناوين زير باشد .\r\n1 . جعاله ؛ بدين گونه كه داماد در ازاى انجام دادن عملى مباح از سوى خانوادهء عروس ، همچون راضى كردن دختر به ازدواج با وى ، مالى را به عنوان جعاله به آنان مىدهد ( - - - ) جعاله ) . در اين صورت ، همهء احكام جعاله بر آن مترتب مىگردد و خانوادهء عروس در ازاى عمل ياد شده مستحق دريافت اجرت تعيين شده خواهند بود و داماد نمىتواند آن را پس بگيرد .\r\n2 . هبه ؛ بدين گونه كه داماد با رضايت ، مالى را به خانوادهء دختر هبه مىكند ( - - - ) هبه ) هرچند قصد او از اين‌كار جلب نظر پدر و مادر عروس ياكسب رضايت خود عروس باشد .\r\n\r\n","description":"","footnote":"","page_name":" 775 ","page_number":775},
  {"content":"\r\n\r\nدر اين فرض ، گرفتن مال از داماد ، براى خانوادهء عروس جايز است . داماد نيز مىتواند تا زمانى كه آن مال تلف نشده از هبهء خود برگردد و مال را پس بگيرد .\r\n3 . داماد راضى به پرداخت شيربها نباشد و دختر با مهر تعيين شده راضى به ازدواج با او باشد ؛ ليكن بستگان عروس مانع اين وصلت باشند و داماد به جهت رهايى دختر از اين وضعيت و رفع مانع ، ناگزير از پرداخت شيربها به خانوادهء عروس گردد . در اين صورت ، گرفتن شيربها بر خانوادهء عروس حرام ، و تصرف در آن ضمان آور است و داماد حتى پس از تلف شدن مال مىتواند رجوع كند و آن را پس بگيرد . 1\r\n1 . تحرير الوسيلة 2 / 298 - 299 ؛ هداية العباد ( گلپايگانى ) 2 / 360 - 361 ؛ مهذب الأحكام 25 / 155 - 158 ؛ الأحكام الواضحة ( فاضل ) / 390 .\r\n\r\nشيرخوار\r\n\r\nشيرخوار كودكى كه تنها از شير تغذيه مىكند .\r\nمراد از شيرخوار ، كودكى است كه غذاى او شير است و با ميل و ارادهء خود غذاى ديگرى نمىخورد . بنابر اين ، خوردن غذايى ديگر به صورت نادر يا خوردن دارو ، ضررى به صدق عنوان شير خوارگى ندارد . 1 برخى ، كودك شيرخوار را به كودكى كه غذايى ديگر ، همپاى شير يا بيشتر از آن نمىخورد ، تعريف كرده‌اند . 2 از اين عنوان در باب طهارت و زكات سخن گفته‌اند .\r\nطهارت : ادرار دختر شيرخوار و نيز بنابر قول مشهور ، بلكه بنابر اجماع ادعا شده ، ادرار پسر شيرخوار ، نجس است . 3 از برخى قدما قول به طهارت ادرار پسر بچه نقل شده است . 4\r\nبنابر قول مشهور ، اگر چيزى مانند لباس و بدن با ادرار پسر شيرخوار نجس شود ، با يك بار ريختن آب به محل نجس شده ، به گونه‌اى كه آن را فرا بگيرد ، پاك مىگردد ، بدون آنكه نياز به فشردن لباس و جدا شدن آب از آن و جريان بر نجاست باشد . 5 برخى ، حكم ياد شده را نسبت به دختر شير خوار نيز جارى دانسته‌اند . 6 چنان كه بعضى ، جريان آب بر موضع نجس را لازم دانسته‌اند . 7\r\n\r\n","description":"","footnote":"","page_name":" 776 ","page_number":776},
  {"content":"\r\n\r\nبرخى نيز احتياط را در دو بار آب ريختن بر موضع نجس دانسته‌اند . 8\r\nدر اينكه حكم ياد شده اختصاص به كودك زير دو سال دارد يا شامل پس از آن نيز تا زمانى كه غذاى او شير است ، مىشود ، اختلاف است . 9 چنان كه در اختصاص حكم ياد شده به كودك مسلمانى كه از شير زن مسلمان تغذيه مىكند يا شمول آن نسبت به كودكى كه از شير زن كافر يا حيوان نجس العين ، همچون خوك و سگ نيز تغذيه مىكند ، اختلاف است . 10\r\nبراى پاك شدن چاه آب نجس شده با بول كودك شيرخوار - بنابر قول به نجس شدن آب چاه با ملاقات نجاست - يك سطل آب كشيده مىشود . مشهور ميان متأخران استحباب آن است 11 ( - - - ) آب چاه ) .\r\nزكات : زكات فطرهء كودك شيرخوار ، بر عهدهء كسى است كه نفقهء زن شير دهندهء كودك ، اعم از مادر و غير مادر را مىپردازد ؛ خواه پدر او باشد يا غير پدر ، و اگر نفقهء او از مال كودك پرداخت مىشود زكات فطرهء او بر كسى واجب نيست . 12\r\nبرخى در صورت نخست گفته‌اند : اگر زن رايگان شير دهد ، احتياط اين است كه هم نفقه دهنده و هم شير دهنده ، زكات فطرهء كودك را بپردازند . 13\r\n( - - - ) كودك )\r\n1 . مصباح الفقيه 8 / 155 - 156 * 2 . جامع المقاصد 1 / 173 ؛ المقاصد العلية ( الحاشية الأولى على الألفية ) / 471 * 3 . المسائل الناصريات / 88 - 90 ؛ مستند الشيعة 1 / 145 ؛ جواهرالكلام 5 / 274 * 4 . مختلف الشيعة 1 / 459 * 5 . جامع المقاصد 1 / 173 ؛ ذخيرة المعاد / 164 ؛ جواهر الكلام 6 / 160 - 168 * 6 . الحدائق الناضرة 5 / 385 - 387 * 7 . جواهر الكلام 6 / 164 * 8 . كشف الغطاء 2 / 370 * 9 . كتاب السرائر 1 / 187 ؛ جامع المقاصد 1 / 173 ؛ مسالك الأفهام 1 / 126 ؛ الحدائق الناضرة 5 / 387 ؛ جواهر الكلام 6 / 167 - 168 * 10 . جواهر الكلام 6 / 166 - 167 ؛ العروة الوثقى 1 / 228 - 229 * 11 . جواهر الكلام 1 / 258 * 12 . العروة الوثقى 4 / 215 ؛ مستمسك العروة 9 / 409 * 13 . مستندالشيعة 9 / 404 .\r\n\r\nشير دادن - - - ) رضاع\r\n\r\nشيردان - - - ) انفَحَه\r\n\r\nشيره\r\n\r\nشيره عصارهء شيرين ، جوشيده و غليظشدهء ميوه ، بويژه انگور .\r\n\r\n","description":"","footnote":"","page_name":" 777 ","page_number":777},
  {"content":"\r\n\r\nاز آن به مناسبت در باب طهارت و تجارت نام برده‌اند .\r\nآب انگور پس از جوشيدن و پيش از كسر شدن دو سوم آن بر اثر جوشيدن ، حرام و به قول مشهور نجس است ؛ ليكن در صورتى كه قبل از كسر شدن دو سوم آن ، تبديل به شيره شود ، آيا حلال و پاك مىشود يا نه ؟ مسئله اختلافى است . قول به حرمت و نجاست آن به مشهور نسبت داده شده است . 1 شيرهء ساير ميوه‌ها پاك و حلال است . 2\r\nاگر شيره از جهت غلظت به گونه‌اى باشد كه با برداشتن مقدارى از آن ، جايش خالى بماند - هرچند بعد پر شود - نجاست در تمامى آن سرايت نمىكند . بنابر اين ، چنانچه نقطه‌اى از آن نجس شود ، مثلا فضلهء موش در آن بيفتد ، همان جايى كه نجس شده به اضافهء كمى از اطراف آن برداشته مىشود و بقيه پاك است . 3\r\nشيره و آنچه كه از آن گرفته شده يك جنس به شمار مىروند ؛ از اين رو ، معاملهء آن دو با تفاضل ( فزونى يكى بر ديگرى ) ربا ( - - - ) ربا ) و حرام است ، مانند فروختن يك كيلو شيرهء خرما در برابر دو كيلو خرما ؛ 4 ليكن شيرهء خرما و شيرهء انگور دو جنس به شمار مىروند و در معاملهء آن دو در برابر يكديگر ، تفاضل جايز است . 5\r\n1 . رسائل المحقق الكركى 3 / 216 ؛ مستند الشيعة 15 / 179 - 181 ؛ جواهر الكلام 6 / 292 ؛ العروة الوثقى 1 / 144 * 2 . جواهر الكلام 36 / 419 * 3 . تحرير الأحكام 4 / 644 ؛ التنقيح ( الطهارة ) 2 / 202 و 209 ؛ مجمع الرسائل ( عبادات ) / 56 * 4 . جواهر الكلام 23 / 348 * 5 . 377 .\r\n\r\nشيرينى\r\n\r\nشيرينى از چهار مزهء اصلى ، مانند شكر و بعضى ميوه‌ها .\r\nاز آن به مناسبت در بابهاى صلات ، صوم و تجارت نام برده‌اند .\r\nافطار كردن روزه با شيرينى ، بويژه خرما مستحب است . 1\r\nمستحب است انسان در روز عيد فطر پيش از خواندن نماز عيد ( - - - ) نماز عيد ) با خرما ( - - - ) خرما ) افطار كند . برخى هر شيرينى ، بويژه شكر ( شكر سرخ ) را به خرما ملحق كرده‌اند . 2\r\nرد كردن هديه ، بويژه عطر و شيرينى مكروه است . 3\r\n\r\n","description":"","footnote":"","page_name":" 778 ","page_number":778},
  {"content":"\r\n\r\nاطعام برده به شيرينى پس از خريد وى مستحب است . 4\r\n1 . الدروس الشرعية 1 / 280 ؛ وسائل الشيعة 10 / 156 - 157 * 2 . الحدائق الناضرة 10 / 273 ؛ جواهر الكلام 11 / 377 - 378 * 3 . جواهر الكلام 22 / 469 * 4 . 24 / 170 .\r\n\r\nشيشه\r\n\r\nشيشه مادّه‌اى سخت ، شفاف و شكننده .\r\nاز آن به مناسبت در بابهاى طهارت ، صلات و صيد و ذباحه نام برده‌اند .\r\nطهارت : نگاه كردن از پشت شيشه به چيزى حكم نگاه مستقيم به آن را دارد . بنابر اين ، نگاه كردن به عورت ديگرى از پشت شيشه نيز حرام است . 1\r\nخورشيد از مطهّرات ( - - - ) مطهرات ) است و با شرايطى زمين و اشياى غير منقول همچون ساختمان را كه نجس شده باشند با تابيدن بر آنها و خشك كردن رطوبت نجاست ، پاك مىكند ؛ ليكن در پاك شدن اشياى ياد شده با تابش خورشيد از پشت شيشه بر آنها اختلاف است . 2\r\nصلات : در نماز جماعت ، ميان امام و مأموم نبايد حائلى وجود داشته باشد ؛ به گونه‌اى كه مانع ديدن امام گردد ؛ ليكن در اينكه آيا ديوار شيشه‌اى - كه مانع مشاهدهء مأموم يا امام نيست - حائل به شمار مىرود يا نه ؟ مسئله اختلافى است . 3\r\nسجده بر شيشه صحيح نيست ، هرچند از سنگ تنها ساخته شده باشد . 4\r\nصيد و ذباحه : ذبح ( - - - ) ذبح ) حيوان با ابزار فلزى برنده ، همچون كارد محقق مىشود و در موارد دسترس نداشتن به آن و بيم تلف شدن حيوان ، با هر وسيلهء برنده ، از قبيل شيشه نيز صحيح است . 5\r\n1 . العروة الوثقى 1 / 307 * 2 . 254 ؛ مستمسك العروة 2 / 84 * 3 . كشف الغطاء 3 / 314 ؛ جواهر الكلام 13 / 158 ؛ كتاب الصلاة ( نائينى ) 2 / 382 - 383 ؛ منهاج الصالحين ( سيدمحسن حكيم ) 1 / 299 * 4 . مصباح الفقيه 11 / 178 ؛ العروة الوثقى 2 / 390 * 5 . جواهر الكلام 36 / 99 - 100 .\r\n\r\nشيطان\r\n\r\nشيطان هر موجود سركش و متمرد از فرمان خداوند متعال از جن و انس .\r\nشيطان به هر موجود طغيانگر و دور از رحمت خداوند متعال كه كارش وسوسهء خلق و دعوت آنان به بديها است ، اطلاق مىگردد ؛ چنان كه بر\r\n\r\n","description":"","footnote":"","page_name":" 779 ","page_number":779},
  {"content":"\r\n\r\nموجود سركش و متمرد معروف ؛ يعنى ابليس كه از سجدهء بر حضرت آدم عليه السّلام سر باز زد و نيز بر فرزندان او كه از جنس جنّ مىباشند اطلاق مىشود . 1 عنوان ياد شده به مناسبت در بسيارى از بابهاى فقهى همچون طهارت ، صلات ، حج و نكاح آمده است .\r\nپناه بردن به خدا از شيطان : پناه بردن به خداوند متعال از شر شيطان با گفتن « أعُوذُ باللَّهِ مِنَ الشَّيطانِ الرَجيم » و مانند آن در هرحال ، بويژه اوقات زير مستحب است : هنگام تلاوت قرآن كريم ؛ 2 پيش از قرائت در نماز ؛ 3 هنگام آميزش 4 و زمان ورود به مستراح 5 ( - - - ) استعاذه ) .\r\nحالات حضور شيطان : برخى افعال و حالات در انسان ، بستر و زمينه ساز حضور شيطان و نزديك شدن او به انسان مىگردد ؛ از اين رو ، در روايات از چنين افعال و حالاتى نهى شده است و فقها به كراهت آنها حكم كرده‌اند ، مانند خضاب كردن ( - - - ) خضاب ) در حال جنابت 6 و حيض ؛ 7 تخلّى ( - - - ) تخلّى ) بر روى قبر ؛ 8 ايستاده بول كردن ؛ ادرار كردن در آب ؛ 9 تنها بودن در خانه ؛ 10 به تنهايى مسافرت كردن ؛ 11 خلوت كردن زن و مرد اجنبى در يك مكان ؛ 12 نگهدارى زباله در منزل در شب و بيرون نبردن آن در روز 13 و راه رفتن در يك كفش . 14\r\nعوامل دورى شيطان : برخى اعمال موجب دور شدن و فاصله گرفتن شيطان از انسان مىشود ، مانند ناخن گرفتن ؛ 15 اذان گفتن در منزل ؛ 16 محافظت بر نماز و اوقات آن ؛ 17 نگهدارى كبوتر در منزل ؛ 18 انگشتر جذع يمانى ( - - - ) جذع يمانى ) به دست كردن 19 و خوردن انار . 20\r\nنام گذارى به اسماء شيطان : نام گذارى فرزند به يكى از اسمهاى شياطين ، مانند ضريس و صفات آنها مكروه است . 21\r\nشيطان و سِحر : به تصريح برخى ، از اقسام سحر حرام و ممنوع ارتباط باشياطين و كشف چيزهاى پوشيده و پنهان از راه ايشان است 22 ( - - - ) سِحر ) .\r\n1 . لسان العرب ، واژهء « شطن » ؛ الميزان 2 / 412 * 2 . نحل / 98 * 3 . جواهر الكلام 9 / 420 * 4 . العروة الوثقى 5 / 489 * 5 . جواهر الكلام 2 / 56 ؛ وسائل الشيعة 1 / 306 * 6 . الحدائق الناضرة 3 / 148 ؛ وسائل الشيعة 2 / 223 * 7 . الحدائق الناضرة 3 / 274 ؛ وسائل الشيعة 2 / 353 * 8 . جواهر الكلام 2 / 75 ؛\r\n\r\n","description":"","footnote":"","page_name":" 780 ","page_number":780},
  {"content":"\r\n\r\nوسائل الشيعة 1 / 329 * 9 . وسائل الشيعة 1 / 340 - 341 و 353 * 10 . 5 / 334 * 11 . جواهر الكلام 18 / 166 ؛ وسائل الشيعة 11 / 410 * 12 . جواهر الكلام 32 / 343 * 13 . وسائل الشيعة 5 / 318 * 14 . 75 * 15 . 2 / 132 ؛ الحدائق الناضرة 5 / 570 * 16 . جواهر الكلام 9 / 149 ؛ وسائل الشيعة 2 / 132 * 17 . وسائل الشيعة 4 / 28 - 30 * 18 . 11 / 515 * 19 . 5 / 96 * 20 . 25 / 153 * 21 . جواهر الكلام 31 / 257 * 22 . الروضة البهية 3 / 215 ؛ مسالك الأفهام 3 / 128 .\r\n\r\nشيعه\r\n\r\nشيعه معتقد به امامت و خلافت بلافصل اميرمؤمنان ، على عليه السّلام .\r\nشيعه - بويژه در دوران اخير - هنگامى كه به طور مطلق به كار مىرود ، مراد از آن خصوص شيعيان دوازده امامى است كه پس از پيامبر اكرم صلّى اللَّه عليه و آله قائل به امامت جانشينان دوازده گانهء آن حضرت اند كه نخستين آنان اميرمؤمنان ، علىعليه‌السّلام وسپس دو فرزندگرامى اش امام حسن و امام حسين عليهما السّلام و نُه نفر از فرزندان امام حسين عليهم السّلام‌اند كه آخرينشان ، حجة بن الحسن المهدى عجل اللَّه فرجه الشريف است ( - - - ) ائمّه ) . روايات فراوانى از طريق شيعه و اهل سنّت بر اين معنا دلالت دارد . البته به غير شيعيان اثنى عشر ، همچون زيديه ( - - - ) زيديه ) ، اسماعيليه ( - - - ) اسماعيليه ) و واقفيه ( - - - ) واقفيه ) كه معتقد به خلافت بلافصل حضرت على عليه السّلام هستند ، نيز شيعه اطلاق مىشود . 1 از عنوان ياد شده به مناسبت در بابهايى چون طهارت ، صلات ، خمس ، زكات و وقف سخن گفته‌اند .\r\nايمان كه مراد از آن اعتقاد به امامت امامان دوازده گانه است ، در افرادى همچون امام جمعه ، امام جماعت و گيرندهء خمس و زكات شرط است . بنابر اين ، در نماز جمعه و جماعت اقتدا به غير شيعهء دوازده امامى جايز و صحيح نيست ؛ چنان كه پرداخت خمس و زكات به غير آنان مجزى نخواهد بود 2 ( - - - ) ايمان ) .\r\nفرقه‌هاى شيعهء غير دوازده امامى ، همچون زيديان و اسماعيليان در صورت عدم دشمنى با اهل بيت عليهم السّلام - به گونه‌اى كه عنوان ناصبى ( - - - ) ناصبى ) بر آنان صادق نباشد - بنابر قول مشهور محكوم به احكام اسلام ( - - - ) اسلام ) بوده و احكام مخالف ( - - - ) مخالف ) بر آنان جارى است . 3\r\n\r\n","description":"","footnote":"","page_name":" 781 ","page_number":781},
  {"content":"\r\n\r\nچنانچه كسى مالى را بر شيعه - بدون تعيين گروهى خاص - وقف كند و قرينه و شاهدى نيز كه موجب انصراف آن به فرقه‌اى خاص باشد ، وجود نداشته باشد ، به قول مشهور ، شامل همهء فرقه‌هاى شيعه مىشود . 4\r\nبرخى گفته‌اند : اگر وقف كننده يكى از گروههاى شيعه باشد ، سخن او بر شاهد حال و فحواى گفتارش حمل مىگردد و در نتيجه مال وقفى به گروهى كه واقف نيز از آن گروه مىباشد اختصاص مىيابد نه ساير گروههاى شيعه . 5 برخى اين قول را در فرضى كه قرينه و شاهدى بر مراد واقف وجود داشته باشد ، نيكو شمرده‌اند . 6\r\n1 . النهاية ( ابن اثير ) ، واژهء « شيع » ؛ الحدائق الناضرة 22 / 206 - 207 ؛ بحار الأنوار 68 / 1 - 196 ؛ الكافى ( كلينى ) 1 / 287 - 332 و 525 - 535 ؛ ملحقات إحقاق الحق 13 / 1 - 369 * 2 . جواهر الكلام 11 / 296 ، 13 / 273 ، 15 / 378 و 16 / 115 * 3 . 4 / 80 و 6 / 67 ؛ التنقيح ( الطهارة ) 2 / 83 - 87 * 4 . المقنعة / 654 - 655 ؛ جواهر الكلام 28 / 40 - 41 * 5 . كتاب السرائر 3 / 162 ؛ تذكرة الفقهاء ( ق ) 2 / 430 ؛ الحدائق الناضرة 22 / 207 - 208 * 6 . مسالك الأفهام 5 / 340 .\r\n\r\nشيوع - - - ) استفاضه\r\n\r\n","description":"","footnote":"","page_name":" 782 ","page_number":782},
  {"content":"\r\n . \r\n","description":"","footnote":"","page_name":" 783 ","page_number":783},
  {"content":"\r\n . \r\n","description":"","footnote":"","page_name":" 784 ","page_number":784},
  {"content":"\r\n . \r\n","description":"","footnote":"","page_name":" 785 ","page_number":785},
  {"content":"\r\n . \r\n","description":"","footnote":"","page_name":" 786 ","page_number":786},
  {"content":"\r\n . \r\n","description":"","footnote":"","page_name":" 787 ","page_number":787},
  {"content":"\r\n . \r\n","description":"","footnote":"","page_name":" 788 ","page_number":788},
  {"content":"\r\n . \r\n","description":"","footnote":"","page_name":" 789 ","page_number":789},
  {"content":"\r\n . \r\n","description":"","footnote":"","page_name":" 790 ","page_number":790},
  {"content":"\r\n . \r\n","description":"","footnote":"","page_name":" 791 ","page_number":791},
  {"content":"\r\n . \r\n","description":"","footnote":"","page_name":" 792 ","page_number":792},
  {"content":"\r\n . \r\n","description":"","footnote":"","page_name":" 793 ","page_number":793},
  {"content":"\r\n . \r\n","description":"","footnote":"","page_name":" 794 ","page_number":794},
  {"content":"\r\n . \r\n","description":"","footnote":"","page_name":" 795 ","page_number":795},
  {"content":"\r\n . \r\n","description":"","footnote":"","page_name":" 796 ","page_number":796},
  {"content":"\r\n . \r\n","description":"","footnote":"","page_name":" 797 ","page_number":797},
  {"content":"\r\n . \r\n","description":"","footnote":"","page_name":" 798 ","page_number":798},
  {"content":"\r\n . \r\n","description":"","footnote":"","page_name":" 799 ","page_number":799},
  {"content":"\r\n . \r\n","description":"","footnote":"","page_name":" 800 ","page_number":800},
  {"content":"\r\n . \r\n","description":"","footnote":"","page_name":" 801 ","page_number":801},
  {"content":"\r\n . \r\n","description":"","footnote":"","page_name":" 802 ","page_number":802},
  {"content":"\r\n . \r\n","description":"","footnote":"","page_name":" 803 ","page_number":803},
  {"content":"\r\n . \r\n","description":"","footnote":"","page_name":" 804 ","page_number":804},
  {"content":"\r\n . \r\n","description":"","footnote":"","page_name":" 805 ","page_number":805},
  {"content":"\r\n . \r\n","description":"","footnote":"","page_name":" 806 ","page_number":806},
  {"content":"\r\n . \r\n","description":"","footnote":"","page_name":" 807 ","page_number":807},
  {"content":"\r\n . \r\n\r\n","description":"","footnote":"","page_name":" 808 ","page_number":808}
  ]