[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" شناسنامهء كتاب 1 ","page_number":1},
  {"content":"\r\n\r\nسعادت پرور ، على ، 1305 - 1393 .\r\nسرالاسراء شرحى بر حديث معراج ترجمه فارسى / تاليف على سعادت پرور ( پهلوانى تهرانى ) ، ترجمه محمد جواد وزيرى فرد . - - تهران : احياء كتاب ، 1385 .\r\n4 ج .\r\n( دوره ) isbn : 978 - 964 - 2519 - 00 - 2\r\n( ج . 1 ) isbn : 978 - 964 - 2519 - 01 - 9\r\n( ج . 2 ) isbn : 978 - 964 - 2519 - 02 - 6\r\n( ج . 3 ) isbn : 978 - 964 - 2519 - 03 - 3\r\n( ج . 4 ) isbn : 978 - 964 - 2519 - 04 - 0\r\nفهرستنويسى براساس اطلاعات فيپا .\r\nعنوان اصلى : سرالاسراء فى شرح حديث المعراج : بحوث اخلاقيه عرفانيه فى شرح . . .\r\nكتابنامه به صورت زيرنويس .\r\n1 . احاديث خاص ( معراج ) - - نقد و تفسير . 2 . احاديث قدسى . 3 . احاديث اخلاقى . الف . وزيرى فرد ، محمد جواد ، مترجم ، ب . عنوان .\r\n7041 م / 145 bp\r\n218 / 297\r\n1385\r\nكتابخانه ملى ايران\r\n47848 - 84 م\r\n\r\n","description":"","footnote":"","page_name":" شناسنامهء كتاب 2 ","page_number":2},
  {"content":"\r\n\r\nسر الاسراء\r\nشرح حديث معراج\r\n\r\n","description":"","footnote":"","page_name":" شناسنامهء كتاب 3 ","page_number":3},
  {"content":"\r\n\r\nسرالاسراء\r\nشرح حديث معراج\r\nهمراه با ترجمه فارسى\r\nجلد دوم\r\nتأليف\r\nحجت الحق آيت الله حاج شيخ على سعادت پرور ( پهلوانى تهرانى )\r\nرضو الله تعالى عليه\r\nترجمه\r\nحجت الاسلام والمسلمين دكتر سيد محمد جواد وزيرى فرد\r\nشركت انتشارات احياء كتاب\r\n\r\n","description":"","footnote":"","page_name":" شناسنامهء كتاب 4 ","page_number":4},
  {"content":"\r\n\r\nسرالاسراء\r\nشرح حديث معراج\r\nهمراه با ترجمه فارسى\r\nجلد دوم\r\nتأليف\r\nحجت الحق آيت الله حاج شيخ على سعادت پرور ( پهلوانى تهرانى )\r\nرضوان الله تعالى عليه\r\nترجمه\r\nحجت الاسلام والمسلمين دكتر سيد محمد جواد وزيرى فرد\r\nشركت انتشارات احياء كتاب\r\nنشانى ناشر : تهران - خيابان جمالزاده جنوبى - كوى دانشور - ساختمان 36\r\nطبقه اول - واحد 4 تلفن : 66921957 - 66902699\r\nنوبت چاپ : دوم 1387\r\nشمارگان : 3000 دوره\r\nبهاء دوره : 250000 ريال\r\nطراحى جلد وصفحات رنگى : امير صادق تهرانى\r\nليتوگرافى ، چاپ وصحافى :\r\nمجتمع چاپ و نشر رويداد\r\nناظر چاپ : محسن صالحى\r\nحقوق چاپ و انتشار محفوظ است .\r\nهرگونه استفاده از متن و فهرست هاى اين كتاب ممنوع است .\r\nشابك دوره : 2 - 00 - 2519 - 964 - 978\r\n2 - 00 - 2519 - 964 - 978 isbn :\r\nشابك جلد 2 : 6 - 02 - 2519 - 964 - 978\r\n6 - 02 - 2519 - 964 - 978 : isbn\r\n\r\n","description":"","footnote":"","page_name":" شناسنامهء كتاب 5 ","page_number":5},
  {"content":"\r\n\r\n\r\nجلد دوم\r\n\r\n13 فصل سيزدهم : فضيلت و دشمنى با دنيا و اهلش و دوستى آخرت‌و اهلش و بيان صفات اهل آخرت\r\n\r\n","description":"","footnote":"","page_name":" 5 ","page_number":6},
  {"content":"\r\n . \r\n","description":"","footnote":"","page_name":" 6 ","page_number":7},
  {"content":"\r\n\r\nفصل سيزدهم\r\nاى احمد ! دنيا و اهلش را ناخوش دار و آخرت و اهلش را دوست بدار . پيامبر عرض كرد : پروردگارا ، اهل دنيا و اهل آخرت چه كسانى هستند ؟ خداوند فرمود : اهل دنيا خوراك ، خنده ، خواب و خشمشان بسيار و رضا و خشنوديشان اندك است . از كارهاى بد خويش عذرخواهى نمىكنند و عذر پوزش خواهان را نمىپذيرند . به وقت اطاعت و فرمانبرى ، تنبل و هنگام گناه ، جسور و گستاخند . آرزوهاى طولانى و دست نيافتنى دارند ؛ در حالى كه ، مرگشان نزديك است . نفس خود را به حساب نمىكشند . نسبت به دين ، كوتاه فهم و كم انديشند ، پرگو هستند و از خداوند ترسى ندارند و با ديدن و خوردن خوراكىها بسيار شادمانى مىكنند .\r\nاهل دنيا در نعمت و آسايش ناسپاس و در بلا و مصيبت بىطاقتند . به واسطهء آن‌چه نكرده‌اند ، خود را مىستايند و بر آن چه نكرده‌اند ، ادعاى فراوان دارند و به بر شمردن و يادآورى عيب‌هاى مردم مشغولند .\r\n\r\n","description":"","footnote":"","page_name":" 7 ","page_number":8},
  {"content":"\r\n . \r\n","description":"","footnote":"","page_name":" 8 ","page_number":9},
  {"content":"\r\n\r\n\r\n51 فضيلت دشمنى دنيا و اهلش و دوستى آخرت و اهلش\r\n« دنيا و اهلش را ناخوش دار . »\r\nقرآن كريم\r\n714 . « زندگى دنيا چيزى جز بيهودگى و بازيچه نيست و قطعاً سراى آخرت براى تقواپيشه‌گان بهتر است . آيا در اين امور انديشه نمىكنيد ؟ »\r\n715 . « و آن‌هايى را كه دين خويش را بازيچه و سرگرمى قرار دادند و زندگى دنيا فريبشان داده ، رها كن و به خود واگذار . »\r\n716 . « از كسى كه از ياد ما روگردانده و جز زندگى دنيا را نمىخواهد ، روى گردان . »\r\n717 . « در آن‌چه خداوند به تو داده ، آخرت را جست‌وجو كن ؛ اما نصيب و بهرهء دنيايىات را نيز از ياد مبر . »\r\nحديث\r\n718 . على - عليه‌السّلام - در توصيف دنيا مىفرمايد : « سرايى سراسر گرفتارى و آزمايش و به حيله‌گرى معروف است ، اوضاع ( و اقبال آن ) هميشگى نيست . اهل دنيا هرگز از ( آفات و بلاياى ) آن در امان نمانده‌اند . احوال آن گوناگون و نوبت ( اقبال و ادبار آن ) در تغيير است . عيش و خوشگذرانى در آن ناپسند و فاقد هر گونه آسايش و امنيت است .\r\nاهل آن هدف تير دنيا هستند كه تيرهايش را به سوى ايشان پرتاب مىكند و با مرگ نابودشان مىسازد . . . »\r\n719 . نيز از آن حضرت - عليه‌السّلام - است كه مىفرمايد : « از دنيا بپرهيزيد كه فريبكار ، نيرنگ باز و حيله‌گر است ، داده‌هاى خود را پس مىگيرد و خلعت شوكت و عزتى را كه به كسى بپوشاند ، به زودى از تن او بيرون مىكند ، خوشى و آسايش آن پايدار نيست ، رنجش تمامى ندارد و بلا و مصيبتش آرام نمىگيرد . »\r\n\r\n","description":"","footnote":"","page_name":" 9 ","page_number":10},
  {"content":"\r\n . \r\n","description":"","footnote":"","page_name":" 10 ","page_number":11},
  {"content":"\r\n\r\n720 . زهرى مىگويد از امام زين العابدين - عليه‌السّلام - شنيدم كه فرمود : هر كس به دلدارى الهى ، تسلّى و آرامش نيابد ، حسرت دنيا جان و دلش را از هم مىدرد . . . ( در ثروت دنيا آسايش نيست ، با اين حال شيطان انسان را وسوسه مىكند كه گردآورى دنيا آسايش مىآورد و بدينسان او را به سوى رنج دنيايى و حساب آخرتى مىكشاند . . . هرگز ! اولياء خدا هرگز خود را در دنيا ، براى دستيابى به دنيا ، به مشقت نمىافكنند ؛ بلكه خويش را در دنيا براى رسيدن به آخرت ، در رنج و زحمت مىاندازند . . . بدانيد ، هر كس همّ و غم خود را صرف به دست آوردن روزى نمايد ، برايش گناه نوشته مىشود . حضرت مسيح - عليه‌السّلام - به حواريين فرمود : دنيا پلى بيش نيست ، پس از آن بگذريد و در فكر آباد ساختن آن نباشيد . »\r\n721 . اميرالمؤمنين - عليه‌السّلام - مىفرمايد : « اى مردم ! شما در دنيا هدف تيرهايى هستيد كه مرگ ، به سوى شما پرتاب مىكند و دارايىهاى شما ، در معرض غارت مصيبت‌ها و حوادث است . هر لقمه‌اى كه در دنيا مىخوريد ، با غصه‌ها و اندوهها و هر جرعه‌اى كه مىنوشيد با گلوگيرى همراه است . به خدا هيچ نعمتى در دنيا به شما نمىرسد ، كه با آن شادى كنيد ، مگر اين‌كه نعمت ديگرى كه رفتنش را ناخوش مىداريد ، از دست شما مىرود . اى مردم ! ما و شما براى باقى ماندن و ابديت آفريده شده‌ايم ، نه براى نيستى و زوال ؛ اما سرّ مرگ و از دست دادن جان اين است كه فقط از خانه‌اى به خانه‌اى منتقل مىشويد ، پس براى خانه‌اى كه به سوى آن مىرويد و در آن جاويد مىمانيد ، توشه برگيريد . والسلام . »\r\n722 . محمد بن مسلم بن شهاب مىگويد : از امام زين‌العابدين - عليه‌السّلام - سؤال شد : كدام يك از اعمال نزد خداوند متعال برتر است ؟ حضرت فرمود : « بعد از شناخت خداوند و پيامبرش ، هيچ عملى برتر از دشمنى با دنيا نيست و اين بغض و دشمنى ، شعبه‌ها و شاخه‌هاى بسيار دارد ؛ هم‌چنان كه گناهان نيز شعبه‌ها و انواع بسيار دارد . اولين چيزى كه به سبب آن به خداوند كفر ورزيده شد ، كبر است و كبر ، گناه ابليس است ؛ آن‌گاه كه از سجده امتناع ورزيد و تكبر كرد و از كافران حقيقت بود . . . دنيا بر دو نوع است : دنياى بلاغ - حداقلى كه وسيله امرار معاش و رسيدن به\r\n\r\n","description":"","footnote":"","page_name":" 11 ","page_number":12},
  {"content":"\r\n . \r\n","description":"","footnote":"","page_name":" 12 ","page_number":13},
  {"content":"\r\n\r\nآخرت است - و دنياى ملعون و دور از رحمت الهى . »\r\n723 . در حديث ابوذر - رحمه‌اللَّه - آمده است : « اى ابوذر ، به آن خدايى كه جان محمد در قبضه قدرت اوست ، اگر دنيا در نزد خداوند به قدر بال پشه يا مگسى ارزش داشت ، خداوند جرعهء آبى از آن به شخص كافر نمىنوشانيد . »\r\n724 . نيز در همان حديث آمده است : « اى ابوذر ! دنيا و آن‌چه در آن است ملعون و از رحمت الهى دور است ، مگر آن‌چه از دنيا كه وسيله خداجويى قرار مىگيرد . »\r\n725 . « هيچ چيز نزد خداوند مبغوض‌تر از دنيا نيست ؛ آن را خلق فرمود و از آن روى گردانيد و به آن نظر نكرده و نمىكند تا زمانى كه قيامت برپا شود و هيچ چيز در نزد خداوند از ايمان و رهاكردن آن‌چه به ترك آن امر فرموده است ، محبوب‌تر و دوست داشتنىتر نيست . »\r\n726 . « اى ابوذر ! خداوند تبارك و تعالى به برادرم عيسى وحى فرمود : « اى عيسى ! دنيا را دوست مدار زيرا من آن را دوست نمىدارم و آخرت را دوست بدار زيرا كه آخرت ، محل بازگشت است . »\r\n727 . « اى ابوذر ! دنيا مايه گرفتارى جسم و جان است و خداوند تبارك و تعالى از نعمتهاى حلالى كه از آن‌ها بهره‌مند شديم ، از ما سؤال خواهد كرد تا چه رسد به بهره‌هايى كه از حرام برديم . »\r\n728 . از امام صادق - عليه‌السّلام - نقل شده كه فرمود : « هر كس دنيايش بر او گوارا شد ، او را در دينش متهم كن . »\r\n729 . جابربن عبداللَّه انصارى مىگويد : « در بصره با اميرالمؤمنين - عليه‌السّلام - بوديم ، وقتى از جنگ فارغ شد ، آخر شب به سراغ ما آمد و فرمود : چه مىكنيد ؟ گفتيم :\r\nبه مذمت و بدگويى از دنيا مشغوليم . فرمود : اى جابر ! دنيا را بر چه چيزش مذمت مىكنيد ؟ آن‌گاه حمد و ثناى خدا را بجا آورد و فرمود : چه شده است گروهى را كه نسبت به دنيا ، مذمت و بدگويى مىكنند و كناره‌گيرى از آن را پيشه كرده‌اند ؟ دنيا براى كسى كه با آن راستى و صداقت ورزد ، جايگاه صفا و راستى است و براى كسى كه آن‌را بشناسد ، منزلگاه سلامت و براى آن‌كه از آن توشه گيرد ، سراى دارايى\r\n\r\n","description":"","footnote":"","page_name":" 13 ","page_number":14},
  {"content":"\r\n . \r\n","description":"","footnote":"","page_name":" 14 ","page_number":15},
  {"content":"\r\n\r\nو بىنيازى است . دنيا سجده‌گاه پيامبران خدا ، فرودگاه وحى الهى و نمازخانه فرشتگان او و سراى دوستانش و تجارت‌خانهء اولياى خداست كه رحمت خدا را در آن تحصيل كرده و بهشت را به منفعت برده‌اند . »\r\n730 . امام رضا - عليه‌السّلام - از پدران بزرگوارش - عليه‌السّلام - نقل مىفرمايد : ابوايّوب خالدبن زيد خدمت پيامبر - صلّى اللَّه عليه‌و آله وسلّم - شرفياب شده و عرض كرد : يا رسول اللَّه ! به من توصيهء كوتاهى بفرماييد تا آن‌را به خاطر بسپارم . پيامبر فرمود : « تو را به پنج چيز توصيه مىكنم : نا اميدى از آن‌چه در دست مردم است كه اين خود عين بىنيازى است و نيز از طمع بپرهيز كه طمع ، فقر نقد است . . . »\r\n731 . اميرالمؤمنين - عليه‌السّلام - در وصيتش به امام مجتبى - عليه‌السّلام - در نهج البلاغه مىفرمايد : « نا اميدى از مردم ، بهتر از دست دراز كردن و اظهار حاجت به سوى آن‌هاست .\r\nچه زشت و ناپسند است ؛ فروتنى و كوچكى به هنگام نيازمندى و ستم و بىانصافى در هنگام دارايى . »\r\nبيان\r\nاز آيات و رواياتى كه در توضيح اين بخش از حديث و بعضى بخش‌هاى پيشين ، نظير بخش 13 ، 14 ، 16 و 18 آورده شد ، معلوم مىشود كه رو آوردن به دنيا و همراهى با اهل آن ، هنگامى نكوهيده و ناپسند است كه آن را به خاطر خودش بخواهيم و نهايت تلاش ما براى دنيا و نهايت ديد و دانش ما دنيا باشد ، اما آن‌گاه كه دنيا به عنوان وسيله‌اى براى آخرت و رسيدن به كمالات و درجات بالاى انسانى و معنوى به كار گرفته شود ، ديگر ناپسند نيست ؛ بلكه مطلوب است . »\r\n\r\n","description":"","footnote":"","page_name":" 15 ","page_number":16},
  {"content":"\r\n . \r\n","description":"","footnote":"","page_name":" 16 ","page_number":17},
  {"content":"\r\n\r\n\r\n52 فضيلت دوستى آخرت و اهل آن\r\n« آخرت و اهلش را دوست بدار . »\r\n\r\nفضيلت دوستى آخرت\r\nقرآن كريم\r\n732 . « براى خودتان پيشاپيش ، چيزى بفرستيد و تقواى الهى پيشه كنيد و بدانيد كه او را ديدار مىكنيد و تو اى پيامبر ! مؤمنان را بشارت ده . »\r\n733 . « اعمال شايسته ، پايدار و باقى ماندنى ، نزد خداوند بهتر و از پاداش و سرانجام بالاترى برخوردار است . »\r\n734 . « آن‌كه كار شايسته انجام مىدهد ، اگر با ايمان باشد ، تلاشش ناديده گرفته نشده و نسبت به او ناسپاسى نمىشود و ما اعمال و پاداش مناسب آن را برايش ثبت مىكنيم . »\r\n735 . « به سوى مغفرت پروردگارتان و بهشتى كه پهناى آن به وسعت آسمان و زمين است و براى ايمان آورندگان به خدا و پيامبرش آماده شده ، از يكديگر پيشى گيريد ، آن فضل خداوند است كه به هر كس بخواهد مىدهد و خداوند صاحب فضل بزرگ است . »\r\nحديث\r\n736 . امام على - عليه‌السّلام - درباره آيه شريفه : بهره‌ات را از دنيا فراموش مكن ، فرمود :\r\n« فراموش مكن كه با سلامتى ، توانمندى ، آسودگى ، بيكارى ، جوانى و شادابىات بايستى آخرت را كسب كنى . »\r\n\r\n","description":"","footnote":"","page_name":" 17 ","page_number":18},
  {"content":"\r\n . \r\n","description":"","footnote":"","page_name":" 18 ","page_number":19},
  {"content":"\r\n\r\n737 . امام على - عليه‌السّلام - فرمود : « بدانيد آن‌چه براى آخرت زيانبار است ، نبايد كوچك شمرده شود و نيز آن‌چه براى آخرت سودمند است ، نبايد كوچك شمرده شود ؛ پس در ( ايمان به ) آن‌چه خداوند شما را از آن آگاه كرده ، مثل كسى باشيد كه آن را به چشم ديده است . »\r\n738 . اميرالمؤمنين - عليه‌السّلام - فرمود : « كار ، كار ؛ عاقبت‌بينى و دورنگرى ؛ استقامت ، استقامت ؛ پايدارى ، پايدارى ؛ پرهيزكارى ، پرهيزكارى ؛ همانا شما عاقبت و سرانجامى داريد ، پس تنها به فكر رسيدن به آن سرانجام باشيد و همانا شما نشانه‌اى داريد ، پس به سبب آن نشانه راه خود را بيابيد . اسلام هدف والايى دارد پس فقط در رسيدن به آن هدف و الا ، انديشه و تلاش كنيد . حقوق واجب الهى و وظايفى را كه براى شما روشن نموده ادا كنيد ( كه در اين صورت ) ، من شاهد شما هستم و روز قيامت از طرف شما پاسخگو خواهم بود . . . »\r\n739 . امام صادق - عليه‌السّلام - مىفرمايد : « ( صورت واقعى و نتيجه ) كارهاى شايسته براى صاحبش در بهشت ، مهياست ؛ همان‌طور كه كسى به خدمتكارش فرشى مىدهد تا در جايى پهن كند . » آن‌گاه امام - عليه‌السّلام - تلاوت فرمود : « . . . . آن‌ها كه كار شايسته انجام مىدهند ، براى خودشان ( توشه ) فراهم مىكنند . »\r\n740 . اميرالمؤمنين - عليه‌السّلام - مىفرمايد : « اگر آن‌چه برايت وصف مىشود را ، با ديدهء دل بنگرى ، نفست از خواهش‌ها و خوشىها و زر و زيور چشمگير دنيا كناره مىگيرد و با يادآورى به هم خوردن برگ‌هاى درختانى كه در كنار نهرهاى بهشتى ريشه در توده‌هاى مشك دوانيده است ، نفست ، حيران و سرگردان مىماند . . . اى شنونده ! اگر دل را براى رسيدن به آن‌چه از آن مناظر شگفت‌انگيز به تو روى مىآورد مشغول دارى ، جانت از اشتياق به در رود و براى دست‌يابى هر چه سريع‌تر به آن‌ها از همين مجلس ، به همسايگى اهل گورستان خواهى شتافت ( كنايه از اين‌كه كاملًا در انتظار مرگ به سر خواهى برد ) . خداوند به فضل و رحمت خويش ما و شما را از جمله كسانى قرار دهد كه براى رسيدن به جايگاه نيكوكاران به جان مىكوشند . »\r\n\r\n","description":"","footnote":"","page_name":" 19 ","page_number":20},
  {"content":"\r\n . \r\n","description":"","footnote":"","page_name":" 20 ","page_number":21},
  {"content":"\r\n\r\n\r\nفضيلت دوستى اهل آخرت\r\nقرآن كريم\r\n741 . « بگو من جز دوستى خويشانم ، پاداشى از شما نمىطلبم . »\r\n742 . « هر آن‌كس خداوند و پيامبرش و مؤمنان را دوست بدارد ( از حزب خداست ) و همانا حزب خدا پيروزند . »\r\nحديث\r\n743 . پيامبر خدا - صلّى اللَّه عليه‌و آله وسلّم - مىفرمايد : « هيچ بنده‌اى ، مؤمن نخواهد بود مگر آن‌گاه كه من نزد او محبوبتر از خودش ، خاندان من محبوب‌تر از خاندان خودش ، خانوادهء من محبوب‌تراز خانوادهء خودش و وجود من ، محبوب‌تراز وجود خودش باشد . »\r\n744 . اميرالمؤمنين - عليه‌السّلام - مىفرمايد : « از رسول خدا - صلّى اللَّه عليه‌و آله وسلّم - شنيدم كه فرمود : من سرور فرزندان آدم هستم و اى على ! تو و امامان بعد از تو سروران امت من هستيد ، هر كه ما را دوست بدارد قطعاً خدا را دوست داشته و هر كه ما را دشمن بدارد قطعاً خدا را دشمن داشته است و آن‌كه ما را بزرگ دارد و ما را دوست بدارد قطعاً خدا را بزرگ داشته و او را دوست داشته است و آن‌كه با ما جنگ و دشمنى ورزد قطعاً با خدا ستيزه كرده و آن‌كه از ما فرمانبردارى كند همانا فرمانبردارى خدا نموده و آن‌كه از ما سرپيچد همانا از فرمان خدا سرپيچى كرده است . »\r\n745 . امام باقر - عليه‌السّلام - فرمود : « هر كس دوست دارد بين او و خداوند حجابى نباشد تا او خدا را بنگرد و خدا او را بنگرد ، بايد آل محمد را دوست بدارد و از دشمنانشان بىزارى جويد و امام آل محمد را به امامت بپذيرد و پيروى كند ، پس هرگاه چنين شد خداوند به او نظر فرموده و او به خدا نظر مىكند . »\r\n746 . از امام صادق - عليه‌السّلام - نقل شده است كه فرمود : « دوستى اولياى خدا ،\r\n\r\n","description":"","footnote":"","page_name":" 21 ","page_number":22},
  {"content":"\r\n . \r\n","description":"","footnote":"","page_name":" 22 ","page_number":23},
  {"content":"\r\n\r\nسرپرستى آنان و يارى ايشان واجب است . . . و نيز دوستى مؤمنينى كه بعد از پيامبرشان در دين الهى ، تغيير و تبديلى ايجاد نكردند مثل سلمان و ابىذر غفارى واجب است . . . » و پس از آن‌كه عده‌اى از ايشان را شمرد ، فرمود : « و هر كس به سمت آنان گرايش پيدا كند و اعمالش مثل اعمال آنان باشد ( دوستيش واجب است ) و همچنين دوستى پيروان و دنباله روان ايشان و راهشان واجب است . »\r\n747 . پيامبر خدا - صلّى اللَّه عليه‌و آله وسلّم - فرمود : « اى على ! خداوند تو ، خانواده‌ات ، شيعيانت ، دوستداران شيعيانت و دوستداران دوستداران شيعيانت را آمرزيد . بر تو بشارت باد كه تو پاك و سرشارى ، پاك و دور از شرك و سرشار از دانش . »\r\n748 . نيز حضرت رضا - عليه‌السّلام - از پدران بزرگوارش از پيامبر - صلّى اللَّه عليه‌و آله وسلّم - نقل مىكند كه فرمود : « هر كس دوست دارد ، به رشته محكم الهى چنگ بزند ، بايد به دوستى على و خاندان من چنگ بزند . »\r\n749 . امام صادق - عليه‌السّلام - مىفرمايد : « هر كس اهل بيت - عليهم‌السّلام - را دوست بدارد و دوستى ما حقيقتاً در دلش جاى گيرد ، چشمه‌هاى حكمت بر زبانش جارى شده و ايمان در دلش به فزونى مىگذارد و برايش عمل هفتاد پيامبر ، هفتاد صديق ، هفتاد شهيد و هفتاد عابدى كه هفتاد سال خدا را عبادت كرده‌اند ثبت مىشود . »\r\n750 . فضيل مىگويد به امام ابى الحسن ( ظاهراً امام كاظم - عليه‌السّلام - ) عرض كردم :\r\n« در ميان واجبات چه چيز براى تقرب به خداوند از همه برتر است ؟ امام - عليه‌السّلام - فرمود : برترين چيزى كه بندگان به واسطهء آن به خدا تقرّب مىجويند ، فرمانبردارى از خدا و پيامبرش و محبت خدا و پيامبرش و صاحبان امر است و امام باقر - عليه‌السّلام - مىفرمود : دوستى ما ايمان و دشمنى با ما كفر است » .\r\n751 . اميرالمؤمنين - عليه‌السّلام - مىفرمايد : « رسول خدا - صلّى اللَّه عليه‌و آله وسلّم - فرمود :\r\nاى على هر كس من و تو و امامان از نسل تو را دوست دارد ، بايد خدا را بر\r\n\r\n","description":"","footnote":"","page_name":" 23 ","page_number":24},
  {"content":"\r\n . \r\n","description":"","footnote":"","page_name":" 24 ","page_number":25},
  {"content":"\r\n\r\nحلال‌زادگى خود شكر كند ؛ زيرا جز انسان حلال‌زاده ما را دوست ندارد و جز كسى كه از زاد و ولد ناپاك متولد شده ما را دشمن نمىدارد . »\r\n752 . امام صادق - عليه‌السّلام - مىفرمايد : « احترام مؤمن ، بيش از كعبه است . »\r\n753 . امام على - عليهم‌السّلام - مىفرمايد : « مومن در پنج نور غوطه ور است : آمدنش نور ، رفتنش نور ، دانشش نور ، سخنش نور و نگاه و ديدگاهش در قيامت به سوى نور است . »\r\n754 . جيش بن معتمر مىگويد : بر اميرالمؤمنين - عليه‌السّلام - وارد شدم در حالى كه در حياط تكيه زده بود . عرض سلام كردم و حال حضرت را پرسيدم . حضرت سر را بلند كرده ، جواب سلام داده و فرمودند : حالم اين‌گونه است كه دوستدار دوستان و دشمن دشمنانم هستم . آن‌كه ما را دوست دارد ، هر روز و هر شب انتظار آسايش و گشايش را مىكشدو آن‌كه دشمن ماست ، برلبهء پرتگاه ، بنايى ساخته كه در حال سقوط به آتش جهنم است . . . »\r\n755 . از پيامبر - صلّى اللَّه عليه‌و آله وسلّم - نقل شده است كه فرمود : « محبت خاندان من براى كسانى كه ايشان را دوست مىدارند در هفت ورطهء هولناك ، سودمند است : هنگام مرگ ، در هنگام خروج از قبر ، هنگام گشوده‌شدن نامه‌هاى عمل ، هنگام محاسبه اعمال ، هنگام سنجش و ميزان ، در بحبوحهء صراط ؛ پس هر كس خواستار راحتى و امنيت در اين موقعيت‌ها است بايد بعد از من به دوستى و فرمان على گردن نهد و به رشته‌اى محكم چنگ زند كه همانا على بن ابيطالب و خاندان او هستند ، آنان جانشينان و اولياى من مىباشند ، دانش آن‌ها دانش من ، بردبارى آن‌ها بردبارى من ، ادب ايشان ادب من ، شرافت آن‌ها شرافت من است . آنان سروران اوليا ، رهبران متقين و بازماندهء پيامبران هستند ، جنگ با آن‌ها جنگ با من و دشمن آن‌ها دشمن من است . »\r\nبيان\r\nاز مجموع روايات و توضيحات ذكر شده ، روشن مىشود كه در پيشگاه خداوند متعال\r\n\r\n","description":"","footnote":"","page_name":" 25 ","page_number":26},
  {"content":"\r\n . \r\n","description":"","footnote":"","page_name":" 26 ","page_number":27},
  {"content":"\r\n\r\nدو سرا و دو بنده وجود دارند : يكى دنيا و كسى كه به آن چشم دوخته است كه هر دو مورد خشم خداوند هستند و ديگرى سراى آخرت و كسى كه به دنبال آن است ، كه خداوند هر دو را دوست دارد .\r\nبنابراين اگر كسى غم و غصه و تلاشى جز براى دنيا و زيور آن نداشته باشد ، بايد براى پرهيز از گرفتارى غفلت از آخرت و بريدن از فطرت و اساس هستى ، از او دورى گزيد و همنشينى با او را ترك نمايد .\r\nدر مقابل ، همنشينى و معاشرت با اهل آخرت ، بسيار پسنديده و دوستى و همدلى با آنان محبوب حق تعالى است ؛ زيرا همنشينى و مصاحبت و حتى صرف ديدار آنان ، ياد خداوند سبحان و توجه به آخرت و هدف خلقت را در آدمى زنده مىكند .\r\nپيشواى اهل آخرت ، پيامبران و امامان - عليهم‌السّلام - و پس از آن‌ها كسانى كه بيش از همه ( در عقايد و اعمال و اخلاق ) شبيه آن‌ها هستند .\r\nاما چگونگى شناخت اهل دنيا و آخرت و جدا كردن آن‌ها از هم ، در قسمت بعدى همين فصل از حديث و نيز در فصل پانزدهم بيان خواهد شد . « 1 »\r\n\r\n\r\n","description":"","footnote":"\r\n( 1 ) . دربارهء فضيلت دوستى در خشنودى خدا و عظمت مقام مؤمن در نزد خدا ، ر . ك : بخش 53 و 54 .\r\n","page_name":" 27 ","page_number":28},
  {"content":"\r\n . \r\n","description":"","footnote":"","page_name":" 28 ","page_number":29},
  {"content":"\r\n\r\n\r\n53 صفات اهل دنياپرخورى ، خندهء بسيار و زياد خوابيدن\r\n« اهل دنيا پرخور ، پرخنده و پرخوابند . »\r\nدربارهء پرگويى و خندهء بسيار ، پيش از اين مطالبى ذكر شد و بعداً نيز اشاره‌اى خواهد آمد .\r\nپرخوابى\r\nقرآن كريم\r\n756 . « آيا اهل شهرها و روستاها از اين‌كه شب‌هنگام و هنگامى كه در خواب هستند خشم ما آن‌ها را فراگيرد ، در امان هستند ؟ »\r\nحديث\r\n757 . امام صادق - عليه‌السّلام - فرمود : « خداوند بزرگ پرخوابى و بيكارگى زياد را ناخوش مىدارد . »\r\n758 . نيز امام صادق - عليه‌السّلام - مىفرمايد : « خواب زياد ، سبب نابودى دين و دنياست . »\r\n759 . امام كاظم - عليه‌السّلام - مىفرمايد : « خداوند بزرگ بنده پرخواب بيكار را دشمن مىدارد . »\r\n\r\n","description":"","footnote":"","page_name":" 29 ","page_number":30},
  {"content":"\r\n . \r\n","description":"","footnote":"","page_name":" 30 ","page_number":31},
  {"content":"\r\n\r\n760 . پيامبر - صلّى اللَّه عليه‌و آله وسلّم - فرمود : « مادر سليمان بن داوود به سليمان گفت : از زياد خوابيدن شبانه بپرهيز ، زيرا موجب فقر انسان در قيامت است . » « 1 » بيان\r\nاين بود برخى از آيات و روايات در بارهء نكوهش بسيار خوابيدن ، براى توضيح بيش‌تر به بخش‌هاى ديگر رجوع شود . « 2 » همچنين در بارهء پرخورى ، آيات ، احاديث و توضيحاتى نارسا از ما گذشت و خواهد آمد . « 3 »\r\n\r\n\r\n","description":"","footnote":"\r\n( 1 ) . ر . ك : بخش 35 ، 59 و ديگر بخش‌هاى مرتبط با اين بخش .\r\n( 2 ) ر . ك : بخش 59 .\r\n( 3 ) ر . ك : بخش 35 .\r\n","page_name":" 31 ","page_number":32},
  {"content":"\r\n . \r\n","description":"","footnote":"","page_name":" 32 ","page_number":33},
  {"content":"\r\n\r\n\r\n54 خشم زياد\r\n« اهل دنيا ، خشمشان زياد است . »\r\nقرآن كريم\r\n761 . « چون خشم مىگيريد ، مانند ستمگران غضب مىكنيد . »\r\n762 . « به سوى آمرزش پروردگارتان و بهشتى به پهناى آسمان‌ها و زمين بشتابيد ، بهشتى كه براى پرهيزكاران آماده شده است ، آنان كه در پنهان و آشكار انفاق مىكنند و خشم خود را فرومىبرند و از مردم در مىگذرند و خداوند نيكوكاران را دوست مىدارد . »\r\nحديث\r\n763 . از ربيع شامى نقل شده است : بر امام صادق - عليه‌السّلام - وارد شدم ، در حالى كه همه اهل خانه جمع بودند ، پس امام - عليه‌السّلام - فرمود : « اى شيعه آل محمد ! بدانيد كسى كه در هنگامه خشم بر خود مسلّط نباشد از ما نيست . »\r\n764 . پيامبر - صلّى اللَّه عليه‌و آله وسلّم - فرمود : « هر كس به گونه‌اى به مؤمنى نگاه كند كه با آن نگاه ، او را بترساند ، خداوند در روزى كه هيچ پناهگاهى جز او نيست او را بترساند . »\r\n765 . امام جواد از پدر بزرگوارش - عليهم‌السّلام - نقل مىفرمايد : « موسى بن جعفر - عليه‌السّلام - بر هارون‌الرشيد وارد شد در حالى كه خشم هارون بر شخصى ، او را به خفت و خوارى كشانده بود ، آن حضرت به او فرمود : تو براى خداوند بزرگ\r\n\r\n","description":"","footnote":"","page_name":" 33 ","page_number":34},
  {"content":"\r\n . \r\n","description":"","footnote":"","page_name":" 34 ","page_number":35},
  {"content":"\r\n\r\nخشم مىگيرى ، پس بيش از آن‌چه او براى خود خشم مىگيرد ، خشمگين مشو . » 766 . امام صادق - عليه‌السّلام - فرمود : « خشم ، كليد و سرآغاز هر بدى است . »\r\n767 . امام صادق - عليه‌السّلام - فرمود : « حواريين به عيسى بن مريم گفتند : اى آموزگار خوبيها ! ما را نسبت به سخت‌ترين چيزها آگاه ساز ؟ آن حضرت فرمود : سخت‌ترين چيزها خشم خداوند بزرگ است . گفتند : چگونه مىشود از خشم خداوند محفوظ ماند ؟\r\nفرمود : به اين‌كه خود ، خشم نگيريد . گفتند : سرآغاز خشم چيست ؟ فرمود : كبر و خودبزرگ پندارى و كوچك شمردن مردم . »\r\n768 . پيامبر - صلّى اللَّه عليه‌و آله وسلّم - فرمود : « خشم ، تير شيطان است . » و فرمود : « خشم ، ايمان را تباه مىكند هم‌چنان‌كه داروى تلخ و سركه ، عسل را تباه مىكنند . و ابليس ملعون گفت : خشم ، كمند شكار و دام من است كه با آن بهترين مردم را از راه بهشت باز مىدارم . »\r\n769 . امام صادق - عليه‌السّلام - فرمود : پدرم حضرت باقر - عليه‌السّلام - مىفرمود : « ( به راستى ) چه چيزى از خشم بدتر است ؟ انسان ، آن‌گاه كه خشمگين مىشود ، آدم‌كشى مىكند و افراد پاكدامن را به فحشا متهم مىكند . »\r\n770 . امام صادق - عليه‌السّلام - فرمود : « خشم ، دل انسان روشن‌بين را تيره مىكند . » و فرمود : « آن كس كه اختيار خشمش را نداشته باشد ، عقلش را در اختيار ندارد . »\r\n771 . از زيد بن على نقل شده است : خداوند بزرگ به داود - عليه‌السّلام - وحى فرمود :\r\n« وقتى بندهء من در هنگام خشم مرا ياد مىكند ، من روز قيامت - در ميان آفريدگانم - او را ياد مىكنم و او را جزء هلاك شدگان قرار نمىدهم . » روايتى به همين مضمون و با اندكى زياده از امام صادق - عليه‌السّلام - نيز نقل شده است .\r\n772 . از امام باقر - عليه‌السّلام - نقل شده است كه فرمود : « در تورات ، در مناجات موسى با پروردگار آمده است : اى موسى ! خشم خود را نسبت به زيردستان نگاه‌دار تا من خشمم را از تو بازدارم . »\r\n\r\n","description":"","footnote":"","page_name":" 35 ","page_number":36},
  {"content":"\r\n . \r\n","description":"","footnote":"","page_name":" 36 ","page_number":37},
  {"content":"\r\n\r\n773 . امام صادق از پدرش - عليهم‌السّلام - نقل مىفرمايد كه در حضور آن حضرت از غضب و خشم صحبت شد . آن حضرت فرمود : « گاهى انسان خشم مىگيرد به طورى كه هرگز خشنود نمىشود و به واسطه همان خشم به آتش مىافتد . پس هر كس كه خشمگين شد اگر ايستاده بود بنشيند كه اين نشستن پليدى شيطان را از او دور مىكند و اگر نشسته بود برخيزد و اگر كسى بر يكى از بستگانش خشم گرفت به سوى او رود و به او نزديك شود و بدنش را لمس كند ؛ زيرا تماس خويشاوندى موجب آرامش است . »\r\n774 . امام كاظم - عليه‌السّلام - فرمود : « هركس در جايى كه بايد درشتى و خشونت به خرج داد ، خشم نگيرد ، در برابر نعمت‌ها سپاسگزار نيست . »\r\nبيان\r\nبا توجه به متن حديث معراج روشن مىشود خشم بر دو نوع است : يكى خشم بنده بر خداوند متعال و ديگرى خشم بندگان بر يكديگر ، آيات و رواياتى كه تا اين‌جا ذكر شد ، بر مذمت نوع دوم دلالت دارد .\r\nاما ناپسندى خشم بنده بر خداوند در قسمت مربوط به ويژگيهاى فقرا در ذيل آن بخش از حديث كه فرمود : « بر پروردگارشان خشم نمىگيرند . » مورد بحث قرار گرفت .\r\n\r\n","description":"","footnote":"","page_name":" 37 ","page_number":38},
  {"content":"\r\n . \r\n","description":"","footnote":"","page_name":" 38 ","page_number":39},
  {"content":"\r\n\r\n\r\n55 ناخرسندى از اهل ايمان و عذرخواهى نكردن‌از ايشان و قبول نكردن عذرشان\r\n« خرسندى او اندك است ، نه از آن‌كه به او بدى كرده عذرخواهى مىكندو نه عذر كسى را كه از او عذرخواهى مىكند مىپذيرد . »\r\nقرآن كريم\r\n775 . « پس هر كس به شما ستم رواداشت ، به قدر دشمنىاش با او دشمنى كنيد و بدانيد كه خداوند با پرهيزكاران است . »\r\n776 . « و اگر مجازات مىكنيد ، به قدرى كه بر شما ستم شده جزا دهيد و اگر صبر كنيد ( ببخشيد يا از حد نگذريد ) براى صبركنندگان بهتر است . »\r\nحديث\r\n777 . پيامبر - صلّى اللَّه عليه‌و آله وسلّم - فرمود : « كسى را كه به تو اميد بسته است نااميد مكن كه خداوند بر تو خشم مىگيرد و با تو دشمنى مىورزد . »\r\n778 . پيامبر - صلّى اللَّه عليه‌و آله وسلّم - فرمود : « از مشاجره با مردم بپرهيزيد كه موجب غفلت شده و عزت را از ميان مىبرد . »\r\n779 . نيز از آن حضرت نقل است كه فرمود : « آيا بدترين مردم را به شما معرفى نمايم ؟ گفتند : بلى يا رسول اللَّه ، فرمود : « هر كس مردم را دشمن بدارد و مردم او را دشمن بدارند » ، سپس فرمود : آيا بدتر از او را به شما معرفى نمايم ؟ گفتند : بلى يا رسول‌اللَّه ، فرمود : آن‌كه لغزش مردم و عذرخواهى كسى را نمىپذيرد و گناه كسى را\r\n\r\n","description":"","footnote":"","page_name":" 39 ","page_number":40},
  {"content":"\r\n . \r\n","description":"","footnote":"","page_name":" 40 ","page_number":41},
  {"content":"\r\n\r\nنمىبخشد . » سپس فرمود : آيا بدتر از او را به شما معرفى كنم ؟ گفتند : بلى يارسول‌اللَّه ، فرمود : آن‌كه از شرش امان و به خيرش اميدى نيست . »\r\n780 . نيز در وصيت پيامبر - صلّى اللَّه عليه‌و آله وسلّم - به على - عليه‌السّلام - آمده است :\r\n« اى على هر كس عذر عذرخواهى را - چه راست و چه دروغ - نپذيرد ، شفاعت مرا در نيابد . »\r\n781 . امام زين العابدين - عليه‌السّلام - فرمود : « هرگاه كسى از سمت راست آمد و فحش داد آن‌گاه ، به سمت چپ رفت و عذرخواهى كرد ، عذرش را بپذير . »\r\n782 . امام صادق - عليه‌السّلام - از رسول اللَّه - صلّى اللَّه عليه‌و آله وسلّم - نقل مىفرمايد كه فرمود : « هيچ قهر و دورى بيش از سه روز جايز نيست . »\r\n783 . از پيامبر - صلّى اللَّه عليه‌و آله وسلّم - نقل مىفرمايد كه : « هيچ دو مسلمانى نيستند كه با هم قهر كنند و تا سه روز آشتى نكنند مگر اين‌كه از اسلام خارج مىشوند و ديگر ولايتى بين آن‌ها نيست ؛ پس هر كدام از آن‌ها به صحبت كردن و ميل به آشتى ، بر ديگرى سبقت گيرد ، روز قيامت هم به سمت بهشت ، پيشى مىگيرد . »\r\n784 . از امام صادق - عليه‌السّلام - نقل شده است : « ابليس پيوسته از قهر و دورى دو مسلمان مسرور است تا آن‌گاه كه با يكديگر روبرو مىشوند و قهر را كنار مىگذارند ، زانوانش سست شده و به‌هم مىخورند و ( از شدت ناراحتى ) پشت و پهلويش از هم مىگسلد و فرياد مىزند : اى واى از هلاكت ! »\r\n785 . در آن‌چه پيامبر - صلّى اللَّه عليه‌و آله وسلّم - نهى فرموده آمده است : « از قهر نهى فرمود و اگر ناگزير چنين كارى كرد بيش از سه روز با برادرش قهر نكند ، كه اگر چنين كند شايسته آتش است . »\r\n\r\n","description":"","footnote":"","page_name":" 41 ","page_number":42},
  {"content":"\r\n . \r\n","description":"","footnote":"","page_name":" 42 ","page_number":43},
  {"content":"\r\n\r\n786 . امام صادق - عليه‌السّلام - : « هر مؤمنى كه بين او و برادر مؤمنش مانعى ( براى تماس و الفت و مودت ) وجود داشته باشد ، خداوند بين او و بهشت ، هفتاد هزار ديوار مىكشد كه بين هر دو ديوار به قدر مسير هزار سال راه است . »\r\nبيان\r\nدر اين بخش از حديث ، اوصاف ناپسندى ذكر شده است كه صاحبش اهل دنيا به حساب آمده و كسى كه ويژگىهاى ضد آن‌ها را دارد ، ستوده شده است . دليل اين زشتى و ناپسندى آن است كه :\r\n1 . هيچ كس اهل دنيا شمرده نمىشود مگر اين‌كه دوستدار آن باشد و محبت و دوستى دنيا در واقع به دوستى نفس برمىگردد ، بلكه مىتوان گفت ريشه تمام صفاتى كه خداوند در اين حديث براى اهل دنيا شمرده ، حبّ نفس است و حبّ دنيا و حبّ نفس از اين جهت كه منشأ بسيارى از رذائل هستند در پيشگاه خداوند متعال و پيامبران و اولياى الهى ناپسند مىباشند و عقل سالم نيز به همين ناپسندى حكم مىكند . البته بايد دانست آن‌چه لازمهء طبع انسانى و ابعاد خلقت بشرى اوست يا يكى از عناوين صحيح شرعى ، عقلى يا عرفى بر آن صدق مىكند ، - تا وقتى از حد مطلوب شرعى نگذرد - از مصاديق حب دنيا و حب نفس و خوشايندى آن‌ها به حساب نمىآيد .\r\n2 . چنان‌كه گذشت مؤمن نزد خداوند بزرگ داراى مقامى بلند و اهميتى بسيار است ، از اين‌رو بيان ويژگىهاى پسنديده نظير خشنودى ، عذرخواهى و پذيرفتن عذر مؤمنان نسبت به يكديگر نزد پروردگار متعال مطلوب و پسنديده است ، چنان‌كه اظهار نكردن آن‌ها نزد ايشان ناخوشايند است .\r\nاز طرفى ناخرسندى از مؤمنان و عذرخواهى نكردن بدىها و قبول نكردن عذر\r\n\r\n","description":"","footnote":"","page_name":" 43 ","page_number":44},
  {"content":"\r\n . \r\n","description":"","footnote":"","page_name":" 44 ","page_number":45},
  {"content":"\r\n\r\nعذرخواه و امثال اين امور ، علاوه بر برانگيختن كينه‌ها و خصومت‌ها در دل ، رحم و عطوفت و مهربانى را از ميان برده و نظام جامعه اسلامى را از هم مىپاشد و بر عكس خشنودى و عذرخواهى مؤمنين از يكديگر و قبول عذر از هم ، موجب تأليف قلوب و همدلى آن‌ها در جامعه مىشود .\r\n\r\n56 تنبلى در هنگام طاعت و فرمانبردارى\r\n« به هنگام طاعت ، تنبلند . »\r\nقرآن كريم\r\n787 . « همانا ، منافقان با خدا نيرنگ مىورزند و حال آن‌كه او ؛ به ايشان مكر مىكند ، هرگاه كه به نماز برخيزند ، از سر بىحالى و تنبلى بر مىخيزند ، براى مردم ريا مىكنند و جز اندكى خدا را ياد نمىكنند . »\r\n788 . « چه چيز مانع از آن شد كه آن‌چه هزينه مىكنند پذيرفته شود جز آن‌كه به خدا و پيامبرش كفر ورزيده و جز با بىحالى و تنبلى نماز نمىگزارند و جز از سر ناخشنودى و بىميلى انفاق نمىكنند . »\r\nحديث\r\n789 . امام صادق - عليه‌السّلام - فرمود : « اگر ثواب از ناحيه خداست ( نه ذخاير او پايان مىپذيرد ، نه كرمش محدود است و نه در برابر قدرتش مانعى وجود دارد ) ، پس تنبلى چرا ؟ »\r\n\r\n","description":"","footnote":"","page_name":" 45 ","page_number":46},
  {"content":"\r\n . \r\n","description":"","footnote":"","page_name":" 46 ","page_number":47},
  {"content":"\r\n\r\n790 . نيز از امام صادق - عليه‌السّلام - نقل شده است : « از دو ويژگى بپرهيز : گرفتگى و بىحالى و تنبلى ؛ اگر گرفته و بىحال باشى ، در راه حق ، پايدار نيستى و اگر تنبل باشى ، هيچ حقى را ادا نخواهى كرد . »\r\n791 . نيز آن حضرت فرمود : « لقمان به پسرش گفت : تنبل سه نشانه دارد : اول آن‌كه آن‌قدر سستى مىكند تا كار به تفريط بينجامد ، دوم آن‌كه آن‌قدر تفريط مىكند كه امور تباه شود و كار از دست برود و سوم آن‌كه آن‌قدر كار را از دست مىدهد كه به گناه منجر شود . »\r\n792 . نيز از آن امام - عليه‌السّلام - منقول است كه فرمود : « در تورات آمده است : اى فرزند آدم ! براى عبادت ، خود را آماده ساز تا دلت را از بىنيازى پر كنم . . . . و اگر خود را براى عبادت مهيا نكنى ، دلت را به گرفتارى دنيا مشغول خواهم ساخت ، فقر و نيازمندىات را پايان نبخشم و تو را به تلاش خودت واگذارم . »\r\n793 . اميرالمؤمنين - عليه‌السّلام - فرمود : « اطاعت ، غنيمت و بهرهء افراد زرنگ است . »\r\n794 . « اطاعت ، بازارى پرسود است . »\r\n795 . « اطاعت ، عزّت تنگدستان است . »\r\n796 . « اطاعت ، بزرگداشت امامت است . »\r\n797 . « اطاعت خدا ، قويترين سبب ( رسيدن به آمال ) است . »\r\n798 . « تا وقتى نفست تو را بر فرمانبردارى خدا يارى كند ، او را گرامى دار . »\r\n799 . « با اطاعت ، بهشت براى پرهيزكاران آراسته مىگردد . »\r\n800 . « با پايدارى بر فرمانبردارى خدا و مواظبت بر آن‌چه قرآن از شما خواسته ، كامل شدن نعمتهاى الهى را طلب كنيد . »\r\n801 . « عاقل‌ترين مردم فرمانبردارترين آن‌ها در برابر خداوند سبحان است . »\r\n802 . « خيرخواه‌ترين مردم نسبت به خودش ، فرمانبردارترين آنان نسبت به خدايش است . »\r\n803 . « نيكبخت‌ترين مردم كسى است كه از درون ، محرك درخواست كننده‌اى براى فرمانبردارى خدا داشته باشد . »\r\n804 . « هر كس جانش را در فرمانبردارى خدا و رسول فدا كند ، به سلامت رسته است . »\r\n\r\n","description":"","footnote":"","page_name":" 47 ","page_number":48},
  {"content":"\r\n . \r\n","description":"","footnote":"","page_name":" 48 ","page_number":49},
  {"content":"\r\n\r\n805 . « من دعوت‌كنندهء شما به فرمانبردارى پروردگارتان ، هدايت كنندهء شما به واجبات دينتان و راهنماى شما هستم به آن‌چه مايهء نجات شماست . »\r\n806 . « قرب و جوار پروردگارتان از آن كسى است كه او را اطاعت كرده و از مخالفتش دورى گزيده است . »\r\n807 . « زيبايى بنده در اطاعت است . »\r\n808 . « زكات سلامتى ، تلاش در فرمانبردارى خداست . »\r\n809 . « پناه و سايه رحمت الهى در آخرت از آن كسى است كه در دنيا از او فرمانبردارى كرده است . »\r\n810 . « اگر خداوند سبحان هيچ كس را بر اطاعت از خويش امر و ترغيب نمىفرمود ، باز هم به اميد رحمتش لازم بود اطاعت شود . »\r\n811 . « معيار تمام خيرات و نيكىها ، اطاعت از خداوند سبحان است . »\r\n812 . « تسليم و فروتنى ، به خودى خود ، اطاعت خوبى است . »\r\n813 . « هر كس در فرمانبردارى خدا اهمال كند ، به خود ستم كرده است . »\r\n814 . « سستى و تنبلى ، براى انسان نقص است . »\r\n815 . « ثواب و پاداش ، با كار و تلاش حاصل مىشود نه با تنبلى و سستى . »\r\n816 . « تأخير در كارها ، نشانه و سرلوحهء تنبلى است . »\r\n817 . « هر كس تنبلىاش پيوسته باشد ، اميدش بر باد مىرود . »\r\nبيان\r\nاين بود برخى از آيات و روايات دالّ بر نكوهش تنبلى هنگام طاعت ، كه روشنگر عبادت مطلوب نيز مىباشد . « 1 »\r\n\r\n\r\n","description":"","footnote":"\r\n( 1 ) . براى توضيح بيش‌تر ، ر . ك : بخش 33 .\r\n","page_name":" 49 ","page_number":50},
  {"content":"\r\n . \r\n","description":"","footnote":"","page_name":" 50 ","page_number":51},
  {"content":"\r\n\r\n\r\n57 جسارت در هنگام گناه\r\n« هنگام گناه ، شجاع و نترس است . »\r\nقرآن كريم\r\n818 . « آن عده از بنى اسرائيل كه كفر ورزيدند از سوى حضرت داود و حضرت عيسى لعنت شدند ، به دليل آن‌كه گناه كرده و تجاوز از حدّ و ستمگرى مىنمودند ، از كار زشتى كه انجام دادند دست بر نمىداشتند ، بد رفتارى در پيش گرفته بودند . »\r\n819 . « اى گروه مؤمنان ! از گام‌هاى شيطان و مسير او پيروى مكنيد كه هر كس حركت شيطان را دنبال كند ، ( بداند كه ) شيطان به پليدى و زشتى امر مىكند . . . »\r\n820 . « آنان‌كه از امر او سرمىپيچند بايد بترسند از اين‌كه گرفتار فتنه و بلايى شوند يا به شكنجه‌اى دردناك گرفتار آيند . »\r\n821 . « آيا آنان كه مرتكب بدىها مىشوند گمان مىكنند كه بر ما پيشى مىگيرند ؟ بد چيزى است آن‌چه بدان حكم مىكنند . »\r\n822 . « هر كس از خدا و رسولش سرپيچى كند ، همانا آتش دوزخ از آن اوست كه تا ابد در آن خواهد ماند . »\r\n823 . « و هر كس گناهى مرتكب شود در واقع آن گناه را بر ضد نفس خويش انجام داده و خداوند ، داناى حكيم است . »\r\nحديث\r\n824 . از امام صادق - عليه‌السّلام - نقل شده است كه فرمود : پدرم مىفرمود : « هيچ چيز براى دل تباه كننده‌تر از گناه نيست ، دل ، گناهى مرتكب مىشود و به آن مشغول مىماند تا اين‌كه گناه بر او غلبه كرده و آن را زير و رو مىنمايد . »\r\n\r\n","description":"","footnote":"","page_name":" 51 ","page_number":52},
  {"content":"\r\n . \r\n","description":"","footnote":"","page_name":" 52 ","page_number":53},
  {"content":"\r\n\r\n825 . نيز از امام صادق - عليه‌السّلام - منقول است كه رسول‌اللَّه - صلّى اللَّه عليه‌و آله وسلّم - فرمود : « ملعون است ، ملعون است آن‌كه ، بندهء درهم و دينار شود . »\r\n826 . امام باقر - عليه‌السّلام - فرمود : « گاهى بندهء خدا از خداوند حاجتى مىطلبد و جا دارد كه دير يا زود حاجتش را برآورده كند ، اما گناهى مرتكب مىشود و خداوند به فرشته ( مأمور اجابت ) مىفرمايد : حاجتش را برآورده مكن و او را محروم نما ؛ زيرا او خود را در معرض خشم من قرار داده و از سوى من مستحق محروميت است . »\r\n827 . امام صادق - عليه‌السّلام - فرمود : « انسان گناهى مىكند و در نتيجه از نماز شب محروم مىشود و تأثير كار بد در كسى كه مرتكب آن مىشود ، از تأثير كارد در گوشت فورىتر است . »\r\n828 . رسول خدا - صلّى اللَّه عليه‌و آله وسلّم - فرمود : « همانا بنده ، به دليل انجام يك گناه ، صد سال زندانى مىشود و در عين حال مىبيند كه همسرانش در بهشت از نعمت‌ها بهره‌مند هستند . »\r\n829 . امام باقر - عليه‌السّلام - مىفرمايد : « هيچ بنده‌اى نيست مگر اين‌كه ذرّه‌اى نورانى و روشن در دلش وجود دارد ، پس هرگاه مرتكب گناهى شود در آن ذرّه روشن ، نقطه‌اى تاريك ايجاد مىشود ، اگر پس از آن توبه كرد ، آن نقطهء سياه از بين مىرود و اگر به انجام گناهان ادامه داد ، آن سياهى اضافه مىشود تا اين‌كه تمام سفيدى و روشنايى را مىپوشاند و هرگاه سياهى ، سفيدى را پوشاند ديگر آن شخص به خير و صلاح بر نمىگردد و همين معنى كلام خداست كه فرمود : چنين نيست ! بلكه آن‌چه انجام داده‌اند بر دل‌هايشان زنگ نشانده است . »\r\n830 . اميرالمؤمنين - عليه‌السّلام - فرمود : « هيچ دردى براى دل‌ها سخت‌تر از گناه و هيچ ترسى شديدتر از مرگ نيست ، آن‌چه گذشته است براى انديشه و تفكر كافى است و مرگ ، براى موعظه كافى مىباشد . »\r\n831 . عباس بن هلال شامى مىگويد : از امام رضا - عليه‌السّلام - شنيدم كه فرمود :\r\n\r\n","description":"","footnote":"","page_name":" 53 ","page_number":54},
  {"content":"\r\n . \r\n","description":"","footnote":"","page_name":" 54 ","page_number":55},
  {"content":"\r\n\r\nهرگاه بندگان گناهان تازه‌اى انجام دهند كه قبلًا مرتكب نمىشدند ، خداوند نيز بلاهاى تازه و ناشناخته‌اى بر آن‌ها نازل مىكند . »\r\n832 . از امام صادق - عليه‌السّلام - نقل شده است كه فرمود : خداوند بزرگ مىفرمايد :\r\n« هرگاه آن‌كه مرا مىشناسد ، سرپيچى و گناه كند ، بر او كسى را مسلّط كنم كه مرا نمىشناسد . »\r\n833 . از امام ابىالحسن - عليه‌السّلام - نقل شده است كه فرمود : « خداوند در هر شبانه‌روز گوينده‌اى را مأمور مىكند كه فرياد مىزند : آرام ، آرام ! بندگان خدا دست از گناهان بشوييد ، اگر حيوانات چرنده ، كودكان شيرخوار و پيران نمازگزار نبودند ، چنان عذابى بر شما نازل مىشد كه درهم شكسته شويد و پوست از سرتان كنده شود . »\r\n834 . امام صادق - عليه‌السّلام - مىفرمايد : « اگر آتش عذاب الهى حتمى است ، پس‌گناه چرا ؟ »\r\n835 . امام صادق - عليه‌السّلام - از پدران بزرگوارش نقل مىفرمايد كه پيامبر - صلّى اللَّه عليه‌و آله وسلّم - فرمود : « زاهدترين مردم كسى است كه از حرام بپرهيزد و سخت كوش‌ترين و پر تلاش‌ترين مردم كسى است كه گناهان را ترك كند . »\r\n836 . اميرالمؤمنين - عليه‌السّلام - مىفرمايد : « خداوند ، خشم خود را در گناه پنهان ساخته است ، بنابراين هيچ گناهى را كوچك مشمار زيرا كه ممكن است همان گناه ، سبب خشم خداوند باشد و تو از آن بىخبرى . »\r\n837 . رسول خدا - صلّى اللَّه عليه‌و آله وسلّم - مىفرمايد : « از نشانه‌هاى بدبختى ، خشكى چشم از اشك ، تيره‌دلى ، حرص زياد در طلب روزى و اصرار بر گناه است . »\r\n838 . نيز امام صادق - عليه‌السّلام - مىفرمايد : « از گناهان هلاكت بار بپرهيزيد تا عمر طولانى پيدا كنيد . »\r\n839 . رسول خدا - صلّى اللَّه عليه‌و آله وسلّم - فرمود : « اى بندگان خدا ! از فرو رفتن در گناهان و كوچك شمردن آن‌ها بپرهيزيد كه خوارى را بر مرتكبين گناه مسلّط\r\n\r\n","description":"","footnote":"","page_name":" 55 ","page_number":56},
  {"content":"\r\n . \r\n","description":"","footnote":"","page_name":" 56 ","page_number":57},
  {"content":"\r\n\r\nمىكنند ، تا جايى كه او را به انكار ولايت جانشين رسول خدا و نبوت پيامبر وا مىدارد و پيوسته در اين رد و انكار باقى است تا اين‌كه گناهان او را به ورطهء انكار توحيد و الحاد در دين خدا مىاندازد . »\r\n840 . اميرالمؤمنين - عليه‌السّلام - مىفرمايد : « از ارتكاب گناه در خلوت بپرهيزيد كه بينندهء شما ، همان حاكم و قضاوت كننده نسبت به اعمال شما است . »\r\n841 . در حديث ابوذر آمده است : « اى ابوذر ! . . . مؤمن ، گناه خود را آن گونه مىپندارد كه گويى زير سنگ بزرگى واقع شده و مىترسد آن سنگ بر سرش بيفتد و كافر گناهش را چون مگسى مىپندارد كه از كنار بينىاش عبور كند . »\r\n842 . نيز در همان حديث آمده است : « اى ابوذر ! هرگاه خداوند تبارك و تعالى نسبت به بنده‌اى خير اراده كند ، گناهان او را در برابر ديدگانش حاضر و گناه را برايش سخت و سنگين مىسازد و هرگاه نسبت به بنده‌اى ارادهء شر نمايد ، گناهانش را از يادش مىبرد . »\r\nبيان\r\nمجموع اين آيات و روايات ، درصدد آگاه كردن بندهء مؤمن بر اهميّت گناه و سرپيچى نسبت به خداوند و بزرگى و عظمت آثار آن‌ها در دنيا و آخرت است تا - نه تنها اقدام به گناه و معصيت ننمايد - حتّى تصور گناه و قصد آن را هم به خود راه ندهد .\r\nتوجه به اين نكته لازم است كه سرپيچى و گناه ، علاوه بر آثار سوء دنيوى و اخروى ، سبب حجاب بين بنده و خداوند سبحان شده و به انحراف او از رسيدن به هدف اصلى خلقت - كه همان شناخت خداوند متعال است - مىانجامد . در پى اين حجاب و انحراف ، بنده ، همچون چهارپايان و بلكه گمراهتر خواهد شد و تمام تلاشش شكم ، تمايلات جنسى ، پيروى از خواسته‌هاى نفس و غرق شدن در آن‌ها خواهد بود و بنابراين براى رسيدن به اين خواسته‌هاى دنيايى در ارتكاب گناه پرده‌در و جسور مىشود . خداوند ، ما و برادران ايمانى را از انجام گناه و كوچك شمردن آن‌ها در پناه خويش حفظ فرمايد .\r\n\r\n","description":"","footnote":"","page_name":" 57 ","page_number":58},
  {"content":"\r\n . \r\n","description":"","footnote":"","page_name":" 58 ","page_number":59},
  {"content":"\r\n\r\n\r\n58 آرزوى دراز\r\n« آرزويش دراز و اجلش نزديك است . »\r\nقرآن كريم\r\n843 . « رهايشان كن تا بخورند ، لذت ببرند و آرزوها ، سرگرمشان كند ، پس به زودى ( حقيقت و نتيجه كارشان را ) خواهند ديد . »\r\n844 . « هيچ كس را نرسد كه ( به ارادهء خود ) بميرد ؛ مگر به اذن خدا و در هنگام معيّن و مقرّر . »\r\n845 . « اوست خدايى كه شما را از گل آفريد آن‌گاه ، مهلتى معين فرمود و موعد مشخص نزد او معلوم است ، با اين حال باز هم شما در شك هستيد . »\r\n846 . « و آن‌گاه كه اجل كسى فرا رسد ، خداوند هرگز آن را به تأخير نخواهد افكند و او به آن‌چه انجام مىدهيد آگاه است . »\r\nحديث\r\n847 . از پيامبر - صلّى اللَّه عليه‌و آله وسلّم - نقل شده است كه فرمود : « آدميزاد هلاك مىشود ( يا فرمود پير مىشود ) دو صفت در او باقى مىمانند : حرص و آرزو . »\r\n848 . اميرالمؤمنين - عليه‌السّلام - فرمود : « بدانيد از دو خصلت بيش از همه بر شما بيمناكم : پيروى خواسته نفس و درازى آرزو ، اما پيروى خواهش نفس ، انسان را از حق باز مىدارد و درازى آرزو ، سراى ديگر را از ياد او مىبرد . » نظير همين مطلب از پيامبر - صلّى اللَّه عليه‌و آله وسلّم - نيز روايت شده است .\r\n849 . ابن ابى يعفور مىگويد : از امام صادق - عليه‌السّلام - شنيدم كه فرمود : « هر كس\r\n\r\n","description":"","footnote":"","page_name":" 59 ","page_number":60},
  {"content":"\r\n . \r\n","description":"","footnote":"","page_name":" 60 ","page_number":61},
  {"content":"\r\n\r\nدلش به دنيا بسته باشد به سه ويژگى آن گرفتار است : دغدغه‌اى بىپايان ، آرزويى دست نيافتنى و اميدى نرسيدنى . »\r\n850 . اميرالمؤمنين - عليه‌السّلام - فرمود : « هر كس آرزويش را دراز كند ، عملش تباه مىشود . »\r\n851 . رسول خدا - صلّى اللَّه عليه‌و آله وسلّم - فرمود : « اوّلين چيزى كه براى به سامان رسيدن كار اين امت مؤثر است ، زهد و يقين است و آخرين چيزى كه موجب هلاك اين امت است ، حرص و آرزوست . »\r\n852 . اميرالمؤمنين - عليه‌السّلام - فرمود : « اگر بنده ، مرگ خود و عجله و شتابى كه به سمت او دارد را مىديد ، همانا آرزو را دشمن مىداشت و دنيا خواهى را رها مىكرد . »\r\n853 . نقل شده است كه اسامة بن زيد ، كنيزكى به صد دينار خريد تا قيمت آن را يك ماهه بپردازد . پيامبر - صلّى اللَّه عليه‌و آله وسلّم - اين مطلب را شنيد و فرمود : « آيا از اسامه تعجب نمىكنيد كه خريدار چيزى با مهلت يك ماهه است ؟ همانا اسامه ، داراى آرزوى طولانى است . به خدايى كه جان محمّد در دست اوست سوگند ، چشم بر هم ننهادم مگر اين‌كه چنين پنداشتم كه قبل از اين‌كه پلكهايم به هم برسند خداوند جانم را خواهد گرفت ، از اين پهلو به آن پهلو نگشتم مگر اين‌كه پنداشتم كه قبل از آن قبض روح خواهم شد و هيچ لقمه‌اى در دهان ننهادم مگر اين‌كه پنداشتم قبل از فروبردن آن ، مرگ گلوگير خواهد شد . » سپس فرمود : « اى فرزندان آدم ، اگر اهل انديشه و تعقل هستيد خود را در رديف مردگان به حساب آريد ، به خدايى كه جانم در دست اوست آن‌چه به شما وعده داده شده آمدنى است و شما را ياراى جلوگيرى از آن نيست . »\r\n854 . امام على - عليه‌السّلام - فرمود : « هر كس فردا را جزء عمرش حساب كند ، مرگ را به درستى نشناخته است . »\r\n855 . اميرالمؤمنين - عليه‌السّلام - فرمود : « هيچ بنده‌اى آرزو را طولانى نكرد مگر اين‌كه كار را تباه ساخت . » و مىفرمود : « اگر بنده مرگ و سرعتى را كه به سمت او دارد مىديد ، آرزو و دنياطلبى را دشمن مىداشت . »\r\n\r\n","description":"","footnote":"","page_name":" 61 ","page_number":62},
  {"content":"\r\n . \r\n","description":"","footnote":"","page_name":" 62 ","page_number":63},
  {"content":"\r\n\r\n856 . نيز آن حضرت فرمود : « هر كس يقين دارد كه از دوستان جدا مىشود ، در خاك ، خانه مىكند ، با حساب روبرو مىشود ، به آن‌چه جا گذاشته نيازى ندارد و به آن‌چه پيش فرستاده محتاج است ؛ شايسته است كه آرزو را كوتاه و تلاش را زياد كند . »\r\nبيان\r\nبر هيچ كس پوشيده نيست كه انسان با آرزوها زنده است ، اگر آرزو از او گرفته شود تلاش و فعاليتى نخواهد داشت و شايد بتوان گفت انسان ، به واسطهء آرزوهايش انسان است و بدون آن‌ها حيوان يا جسمى بىجان بيش نيست ، بنابراين توجه به مطالب زير لازم و ضرورى است :\r\n1 . چرا كتاب و سنت از آرزوهاى دور و دراز و پر دامنه منع فرموده‌اند ؟\r\n2 . ميزان و مرز منع از آرزوها چيست ؟\r\n3 . آيا تمام آرزوها ممنوع و ناخوشايند هستند يا آرزوى پسنديده و ناپسند ، هر دو وجود دارد ؟\r\nپاسخ به اين پرسش‌هاى اساسى تنها با توجه به هدف اصلى خلقت به دست مىآيد و براى رسيدن به اين توجه راهى جز تأمل و دقت در كتاب و سنت ، وجود ندارد .\r\nخداوند متعال مىفرمايد : « و من جن و انسان را جز به منظور اين‌كه مرا بپرستند ، نيافريدم . » و در تفسير اين آيه شريفه از اهل بيت - عليهم‌السّلام - نقل شده كه عبوديت ، همان معرفت است ، چنان‌كه از اين آيه شريفه و آيات و رواياتى كه در توضيح آن رسيده است بر مىآيد ، خداوند سبحان ما را براى پرستش و عبوديت واقعى - كه همان شناخت خداوند متعال است - آفريده است ؛ بنابراين هر چيزى كه سدّ راه رسيدن به اين هدف و الا باشد قطعاً بايد از آن پرهيز و پشت سرگذاشته شود و در مقابل ، هر چيزى كه يار و كمك در نيل به اين هدف مقدس شمرده شود بايستى نسبت به انجام آن سعى و تلاشى با شتاب مبذول داشت . از همين روست كه آرزوى انسان در رسيدن به اين هدف برتر ، از آرزوهاى پسنديده به شمار مىآيد ؛\r\n\r\n","description":"","footnote":"","page_name":" 63 ","page_number":64},
  {"content":"\r\n . \r\n","description":"","footnote":"","page_name":" 64 ","page_number":65},
  {"content":"\r\n\r\nهم‌چنان كه آرزوى رسيدن به چيزهاى ديگرى كه واسطهء رسيدن به اين هدف است نيز ، مطلوب مىباشد .\r\nبا اين توضيح كوتاه آيهء اوّل ، ناظر به آرزوى ممنوع است كه انسان را مىفريبد و غافل مىكند ؛ هم‌چنان كه با توجه به روايات مىتوان موارد زير را از جمله آرزوهاى ناپسند و ممنوع برشمرد : درازى آرزو ؛ آرزويى است كه آخرت را از ياد انسان ببرد و حد و مرزى نداشته باشد ؛ آرزويى كه رسيدن به آن ميسّر نباشد يا موجب سستى و بازنشستن از كار شود و آرزويى كه مرگ را از ياد ببرد .\r\nبراى درك درست اين مطالب شايسته است دقت بيشترى مبذول شود .\r\n\r\n59 ترك محاسبه نفس\r\n« از نفس خود حساب نمىكشد . »\r\nقرآن كريم\r\n857 . « و ستمكارتر از كسى كه آيات پروردگارش به ياد او آورده مىشود ، آن‌گاه از آن‌ها روگردانده و آن‌چه را پيشاپيش فرستاده از ياد مىبرد كيست ؟ ما بر دل‌هاشان پوششى نهاديم تا نفهمند و گوش‌هايشان را سنگين كرديم و چنان‌چه آن‌ها را به سوى هدايت بخوانى ، هرگز هدايت نخواهند شد . »\r\nحديث\r\n858 . امام ابىالحسن - عليه‌السّلام - مىفرمايد : « هر كس هر روز نفس خود را به حساب نكشد از ما نيست ، پس اگر كارهاى نيك انجام داده از خداوند توفيق بيش‌تر بر انجام آن‌ها بخواهد و اگر اعمال بد انجام داده آمرزش بطلبد و توبه كند . »\r\n859 . اميرالمؤمنين - عليه‌السّلام - مىفرمايد : « هر كس كوتاهى و كاستى خويش را به ياد نياورد هواى نفس بر او چيره شده است و هر كس در كاستى ( گناه و سقوط )\r\n\r\n","description":"","footnote":"","page_name":" 65 ","page_number":66},
  {"content":"\r\n . \r\n","description":"","footnote":"","page_name":" 66 ","page_number":67},
  {"content":"\r\n\r\nباشد ، مرگ براى او بهتر است . »\r\n860 . امام صادق - عليه‌السّلام - مىفرمايد : « هر كس دو روزش يكسان باشد ، خسارت ديده و زيانكار است و هر كس روز دومش بهتر از اوّل است او سزاوار غبطه است و هر كس روز دومش از اوّل بدتر باشد ملعون و از رحمت خدا دور است ، و هر كس در خود رشد و افزايش خير نبيند ، در كاستى و سقوط است و هر كس در كاستى و سقوط باشد ، مرگ براى او بهتر از زندگى است . »\r\n861 . نيز امام صادق - عليه‌السّلام - مىفرمايد : « چه بسا طالب دنيايى كه به آن نمىرسد و چه بسا دنيادارى كه آن را ترك مىكند ؛ پس دنياطلبى ، تو را از عمل باز ندارد . دنيا را از دهنده و مالك آن بخواه ، چه بسيار است حريص به دنيا كه دنيا او را بر زمين زده و با آن‌چه از دنيا به دستش رسيده از طلب آخرت بازمانده تا اين‌كه عمرش تمام شده و مرگ او را در ربوده است . »\r\n862 . نيز امام صادق - عليه‌السّلام - مىفرمايد : « زندانى كسى است كه دنيايش او را از آخرت بازداشته است . »\r\nبيان\r\nدر توضيح بخش 78 دربارهء ويژگىهاى اهل خير و آخرت آيات و رواياتى خواهد آمد كه موجب تشويق سالك بر محاسبه نفس است .\r\nبنابر اين آيات و روايات ، هر كس محاسبهء نفس خويش را نكشد ، اهل دنيا است و دليل آن اين است كه اهل دنيا به واسطهء دوستى دنيا و فرورفتن در لذات و شهوات ، از آخرت و نعمت‌ها و عذاب‌هاى آن غافل مىشوند و نفس خود را به محاسبه نمىكشند تا - هر چند كه ظاهراً اهل ايمان و فرمانبردارى هستند - كاستىها و عيوب نفس را ديده ، به چاره‌جويى اقدام كنند . نتيجهء اين غفلت و بىتوجهى آن است كه عمرشان را در زر و زيور دنياى فانى تباه مىسازند ، مرگشان فرا مىرسد در حالى كه چيزى از حسنات در مزرعه دنيا براى خود نكاشته‌اند و عيوب و نواقص نفس را تكميل ننموده‌اند ؛ بلكه در هر لحظه از زندگى بر زيان و كاستى و دورى خود از فطرت افزوده‌اند .\r\n\r\n","description":"","footnote":"","page_name":" 67 ","page_number":68},
  {"content":"\r\n . \r\n","description":"","footnote":"","page_name":" 68 ","page_number":69},
  {"content":"\r\n\r\n\r\n60 كم فهمى و كوته‌انديشى\r\n« كوتاه فهم و كم انديشند . »\r\nقرآن كريم\r\n863 . « هر كجا باشيد مرگ شما را فرا مىگيرد ، هرچند در حصارهاى محكم باشيد و اگر نيكى به آن‌ها برسد مىگويند ، از ناحيه خداست و اگر بدى به آن‌ها برسد مىگويند : از ناحيه توست ! بگو هر چه هست از ناحيه خداست ، چرا اين قوم هيچ چيز نمىفهمند .\r\nآن‌چه از خير به تو برسد از ناحيه خداست و آن‌چه بدى به تو برسد از ناحيه نفس توست و ما تو را براى مردم ، پيامبر فرستاديم و خداوند براى گواهى ، كافى است . »\r\n864 . « بى ترديد ما ، بسيارى از جن و انس را براى جهنم آفريديم ، دل‌هايى دارند كه با آن‌ها چيزى درك نمىكنند ، چشمانى دارند كه با آن‌ها چيزى نمىبينند ، گوشهايى دارند كه با آن‌ها چيزى نمىشنوند ، ايشان همچون چهارپايان بلكه گمراه‌ترند ، ايشان همان بىخبرانند . »\r\n865 . « و آن‌گاه كه قرآن مىخوانى ، بين تو و كسانى كه به آخرت ايمان ندارند پرده‌اى قرار مىدهيم و بر دل‌هايشان پوششى مىنهيم تا نفهمند و گوش‌هايشان را سنگين مىكنيم و هرگاه پروردگارت را در قرآن به يگانگى ياد كنى گريزان ( از حق ) به تو پشت مىكنند . »\r\n866 . « جز آن‌كه حماقت در جانش رسوخ كرده است چه كسى از دين ابراهيم رو مىگرداند . . . ؟ »\r\n867 . « آيا مردم را به نيكى فرمان داده و خودتان را فراموش مىكنيد در حالى كه شما كتاب ( قرآن يا كتاب آسمانى ) را تلاوت مىكنيد ؟ آيا ( به چگونگى و تناقض اين گفتار و كردار همراه با علم ) نمىانديشيد ؟ »\r\n\r\n","description":"","footnote":"","page_name":" 69 ","page_number":70},
  {"content":"\r\n . \r\n","description":"","footnote":"","page_name":" 70 ","page_number":71},
  {"content":"\r\n\r\nحديث\r\n868 . امام صادق - عليه‌السّلام - مىفرمايد : « كسى كه بدون بصيرت و آگاهى به ميدان عمل وارد شود مثل كسى است كه در بيراهه حركت مىكند كه سرعت حركتش جز به دورى از راه نمىانجامد . »\r\n869 . على - عليه‌السّلام - مىفرمايد : « در ميان دين‌داران از جاهلان و در ميان دانشمندان از بدكاران بپرهيزيد كه آن‌ها سبب انحراف هر منحرفى هستند . »\r\n870 . امام زين‌العابدين - عليه‌السّلام - مىفرمايد : « هيچ شرافتى در قريشى بودن و عرب بودن نيست ؛ مگر به سبب فروتنى و هيچ بزرگى جز به رعايت تقوا نيست و هيچ كارى مقبول و ارزشمند نيست ؛ مگر به واسطهء نيت و هيچ عبادتى جز با دين فهمى و انديشيدن ارزش ندارد . بدانيد كه بدترين مردم نزد خداى بزرگ ، كسى است كه مدعى پيروى از روش و مرام امامى است ولى از اعمال او پيروى نمىكند . »\r\n871 . اميرالمؤمنين - عليه‌السّلام - مىفرمايد : « عبادت كارى كه در كار دين دقت و بصيرتى ندارد مثل الاغ آسيابان است كه پيوسته به دور خويش مىچرخد و دو ركعت نماز دانشمند ، برتر از هفتاد ركعت نماز نادان است ؛ زيرا دانشمند ، گرفتار فتنه مىشود و به واسطه علم و دانش خود از آن جان سالم بدر مىبرد ولى فتنه ، ريشهء نادان را مىكَند .\r\nآن‌كه داراى دانش بسيار اما عمل اندك است ، بهتر از كسى است كه داراى عمل بسيار ولى دانش كم همراه با شك و ترديد است . »\r\n872 . امام صادق - عليه‌السّلام - مىفرمايد : « در آن‌چه ندانستنش بر شما سزاوار نيست خوب دقت كنيد و براى خود خيرخواهى كنيد و در رسيدن به شناخت آن‌چه عذرى در ندانستنش نداريد با نفس خود مبارزه كنيد ، همانا دين خدا اصول و اركانى دارد كه با آشنا نبودن‌به آن‌ها ، تلاش زياد درعبادت ظاهرى ، سودمند واقع نمىشود وكسىكه آن‌ها را بشناسد ، هيچ ضررىمتوجه اونخواهدبودتا وقتىكه به‌آن‌هاپايبند و ملتزم باشد وميانه‌روى و اعتدال را پيشهء خود سازد و البته رسيدن به آن ، جز با يارى خداى بزرگ ميسّر نيست . »\r\nبيان\r\nخداوند متعال انسان را از يك سو بر فطرت توحيدى خلق كرده است ؛ چنان كه\r\n\r\n","description":"","footnote":"","page_name":" 71 ","page_number":72},
  {"content":"\r\n . \r\n","description":"","footnote":"","page_name":" 72 ","page_number":73},
  {"content":"\r\n\r\nخلقت مادى او را بر جهل بنا نهاد ؛ چنان‌كه امام زين‌العابدين - عليه‌السّلام - مىفرمايد :\r\n« ايشان را بر بنيان جهل بنا نهاد . »\r\nدر ميان انسان‌ها ، غير از پيامبران و اولياى الهى ، - عليهم‌السّلام - ديگران با توجه تام به عالم مادى و عنصرى خويش به حجاب‌هاى غفلت و بىخبرى گرفتار شدند و از شهود فطرت الهى خويش باز ماندند ؛ اما پيامبران و اولياى الهى - عليهم‌السّلام - - كه سرشتشان از علّيين است - هرگز به اين حجاب‌ها مبتلا نشدند و مشيت الهى بر اين تعلق گرفته است كه هيچ‌گاه در پرده محروميت از شهود فطرت قرار نگيرند تا بتوانند هدايتگر مردم به سوى فطرت الهى باشند .\r\nاما خروج از حجاب‌هاى غفلت يا از طريق آيات آفاقى و انفسى حاصل مىشود ، چنان‌كه خداوند مىفرمايد : « آيات و نشانه‌هاى خويش را در كرانه‌هاى هستى و در جانشان به ايشان بنمايانيم تا برايشان آشكار شود كه او حق است . » يا به واسطهء هدايت پيامبران و اولياى الهى - عليهم‌السّلام - .\r\nاز آن‌جا كه راه اوّل جز براى كسانى كه در پس پردهء غفلت از فطرت قرار نگرفته‌اند براى ديگرى ميسّر نيست ، جوياى كمال و سالك راه حقيقت لازم است به هدايت پيامبران و اوليا - عليهم‌السّلام - يا هدايت كسى كه به وسيلهء آن‌ها هدايت شده متوسّل شود ، تا با عنايت الهى به كمال خويش - كه همان دريدن پرده‌هاى غفلت و رجوع به فطرت است - برسد و اين هدايت ، همان است كه در آيات و روايات « تفقه در دين » ناميده مىشود .\r\nبا اين توضيحات روشن مىشود هر كس دين را نفهميده يا فهم دينىاش كم باشد در واقع ، دنياى پست و فرو رفتن در غفلت و حجاب را برگزيده است و ناگزير از اهل دنيا محسوب مىشود .\r\n\r\n","description":"","footnote":"","page_name":" 73 ","page_number":74},
  {"content":"\r\n . \r\n","description":"","footnote":"","page_name":" 74 ","page_number":75},
  {"content":"\r\n\r\n\r\n61 پرگويى\r\n« زياد حرف مىزند . »\r\nقرآن كريم\r\n873 . « هيچ گوينده‌اى سخن نمىگويد ، مگر اين‌كه دو فرشته نگهبان ( رقيب و عتيد ) مراقب او هستند . »\r\nحديث\r\n874 . از امام صادق - عليه‌السّلام - نقل شده است كه به يارانش فرمود : « از من سخنى بشنويد كه از پول و مال دنيا براى شما بهتر است : هيچ كس از آن‌چه برايش فايده‌اى ندارد ، سخن نگويد و حرف زياد زدن در آن‌چه فايده دارد را نيز ، ترك كند تا موقعيت مناسبى براى گفتن آن برسد ؛ بسا گوينده‌اى كه نابجا سخن مىگويد و با سخنش به جان خويش صدمه مىزند . . . . »\r\n875 . نيز از امام صادق - عليه‌السّلام - است كه فرمود : « در غير ياد خدا ، زياد سخن نگوييد ؛ زيرا كسانى كه در غير ياد خدا زياد حرف مىزنند ، سنگدلانند ، اما خود ، متوجّه نيستند . »\r\n876 . پيامبر - صلّى اللَّه عليه‌و آله وسلّم - فرمود : « هر كس سخنانش را جزء عملش حساب نكند ، اشتباهاتش زياد و عذابش فراهم مىشود . »\r\n877 . در حديث ابوذر آمده است : « اى ابوذر ! هر كس زبان خود را نگه نداشت ، هيچ كارى نكرده است . »\r\n878 . نيز در همان حديث است : « اى ابوذر ! خداوند بر زبان هر گوينده‌اى محيط است ، پس انسان بايد تقوا پيشه كند و بداند چه مىگويد . »\r\n\r\n","description":"","footnote":"","page_name":" 75 ","page_number":76},
  {"content":"\r\n . \r\n","description":"","footnote":"","page_name":" 76 ","page_number":77},
  {"content":"\r\n\r\nبيان\r\nپرگويى و زياد سخن گفتن در اين بخش از حديث ، از ويژگىهاى اهل دنيا شمرده شده است . علت آن اين است كه انسان در هر حال يا مراقب امر آخرت است يا ملازم امر دنيا . مراقبت بر امر آخرت با پرگويى ممكن نيست ؛ مگر اين‌كه سخن‌ها مربوط به آخرت باشد و هرچه غير از آن ، بيهوده و بىفايده است و علاوه بر اين‌كه فرشتگان نويسنده اعمال آن‌ها را ضبط مىكنند ، موجب تيرگى و غفلت دل از خداوند متعال مىشود و اشتباهات گوينده آن‌ها نيز افزايش مىيابد و بى ترديد از اهل دنيا خواهد بود . « 1 »\r\n\r\n62 بىپروايى\r\n« بى پروايند . »\r\nقرآن كريم\r\n879 . « چنين نيست ، بلكه از آخرت پروايى ندارند . »\r\n880 . « و همانا پروردگار تو نسبت به ظلم‌هايى كه انسان‌ها بر خويش مىكنند ، اهل گذشت و مغفرت است و البته سخت مجازات كننده است . »\r\n881 . « بندگانم را خبر كن كه من بسيار اهل گذشت و مهربانم و عذاب و شكنجه من عذابى بسيار دردناك است . »\r\n882 . همانا فشار و عذاب پروردگارت سخت است ، اوست كه مىآفريند و بازمىگرداند و آمرزنده و بسيار مهربان است . »\r\n\r\n\r\n","description":"","footnote":"\r\n( 1 ) . در بارهء فضيلت و آثار خاموشى ، ر . ك : بخش 21 و 38 و نيز برخى بخش‌هاى آينده .\r\n","page_name":" 77 ","page_number":78},
  {"content":"\r\n . \r\n","description":"","footnote":"","page_name":" 78 ","page_number":79},
  {"content":"\r\n\r\nحديث\r\n883 . حارث بن مغيره يا پدرش مىگويد : به امام صادق - عليه‌السّلام - عرض كردم : در وصيت لقمان چه بود ؟ امام صادق - عليه‌السّلام - فرمود : در آن مطالب عجيبى بود و عجيب‌تر از همه آن‌ها اين‌كه به پسرش گفت : « آنچنان از خدا بترس كه گويى اگر تمام كارهاى نيك جن و انس را به پيشگاهش ببرى ، باز هم تو را عذاب مىكند و آنچنان به او اميدوار باش كه گويى اگر تمام گناهان جن و انس را مرتكب شوى ، باز هم بر تو رحمت آورد . » سپس امام صادق - عليه‌السّلام - فرمود : « پدرم مىفرمود : هيچ بندهء مؤمنى نيست مگر اين‌كه در دل او دو نور هست : يكى نور ترس و ديگرى نور اميد كه اگر سنجيده شوند هيچ‌كدام زياده از ديگرى نخواهد بود . »\r\n884 . ابن ابى نجران از شخصى نقل مىكند : به امام صادق - عليه‌السّلام - عرض كردم :\r\nگروهى گناه انجام مىدهند و مىگويند ما ( به خدا ) اميدواريم و پيوسته رفتارشان همين طور است تا مىميرند . امام - عليه‌السّلام - فرمود : « اين‌ها گروهى هستند كه به آرزوها دل‌خوشند ! دروغ مىگويند ، اهل اميد نيستند . كسى كه به چيزى اميدوار است ، آن را جست‌وجو مىكند و كسى كه از چيزى ترسان است از آن مىگريزد . »\r\n885 . حسن بن ابى ساره مىگويد : از امام صادق - عليه‌السّلام - شنيدم كه فرمود : « مؤمن واقعاً مؤمن نخواهد بود مگر اين‌كه ترسان و اميدوار باشد و واقعاً ترسان و اميدوار نيست مگر اين‌كه براى دورى از آن‌چه مىترسد و رسيدن به آن چه بدان اميدوار است ، تلاش كند . »\r\n886 . نيز امام صادق - عليه‌السّلام - مىفرمايد : « به خداوند آن‌قدر اميدوار باش كه اين اميد ، تو را بر انجام گناهان جسور نكند و از او چنان بترس كه اين ترس ، تو را از رحمتش نا اميد نسازد . »\r\nبيان\r\nدر وجود انسان مؤمن بايد بيم و اميد به يك اندازه وجود داشته باشد و همانطور كه نترسيدن و يا كم ترسيدن از خداوند متعال ناپسند است ، اميد نيز همين طور است ؛ زيرا كم ترسيدن مؤمن از خداوند سبحان يا عذاب الهى و روآوردن او به\r\n\r\n","description":"","footnote":"","page_name":" 79 ","page_number":80},
  {"content":"\r\n . \r\n","description":"","footnote":"","page_name":" 80 ","page_number":81},
  {"content":"\r\n\r\nاميد صرف ، موجب فزونى توجه و التفات او به دنيا و زر و زيور آن خواهد شد كه گرفتارىها و آزمايش‌هايى از ناحيه خداوند را در دنيا و آخرت به دنبال خواهد داشت .\r\nبنابراين بر سالك راه بندگى لازم است ، اميدش را كم كند و آن را در حد ترس ، متعادل سازد تا مبادا در گرفتاريهاى دنيا و آخرت غوطه‌ور شود . و شايد منظور كلام خداوند سبحان از اين‌كه در مورد اهل دنيا فرمود : « كم ترس » هستند ، همين باشد .\r\n\r\n63 شادى بيش از حد هنگام خوردن\r\n« هنگام خوردن ، شادمانىشان بسيار است . »\r\nقرآن كريم\r\n887 . « و روزى كه كافران به آتش سپرده مىشوند به ايشان گفته مىشود : شما لذت‌ها و خوشيهاى حلال خويش را در زندگى دنيايتان از بين برديد و بهرهء خود را از آن‌ها گرفتيد ؛ پس به واسطهء وسعت‌طلبى و استكبار ناحقى كه در زمين داشتيد و از مسير ( دين و انسانيت ) خارج شديد ، امروز عذاب خفّت و خوارى را بچشيد . »\r\n888 . « در بيان اهل دوزخ فرموده است : « اين به خاطر آن است كه در زمين به ناحق به شادى پرداخته و مست خوشى بوديد . »\r\nحديث\r\n889 . امام صادق - عليه‌السّلام - از پيامبر خدا - صلّى اللَّه عليه وآله وسلّم - نقل مىكند كه فرمود :\r\n« اوّل بارى كه نافرمانى خداوند تبارك و تعالى انجام شد به واسطه شش چيز بود : دوستى دنيا ، دوستى رياست ، دوستى خوردنيها ، دوست داشتن زنان ، دوست داشتن خواب ، دوست داشتن آسايش . »\r\n\r\n","description":"","footnote":"","page_name":" 81 ","page_number":82},
  {"content":"\r\n . \r\n","description":"","footnote":"","page_name":" 82 ","page_number":83},
  {"content":"\r\n\r\n890 . نيز از امام صادق - عليه‌السّلام - نقل شده است كه فرمود : « دورترين حالت بنده از خداوند وقتى است كه به چيزى جز شكم و تمايلات جنسى اهتمام نداشته باشد . » « 1 » بيان\r\nخداوند متعال همه مردم و از جملهء آن‌ها پيامبران و ائمه - عليهم‌السّلام - را با اعضا و جوارح و ويژگيهاى بشرى آفريده به گونه‌اى كه تمام آن‌ها براى ادامهء زندگى و بقاى حيات خود به زبان حال فرياد فقر و نياز به چيزى غير از خود سر مىدهند .\r\nاز سوى ديگر - و در مقابل اين نياز طبيعى - جميع موجودات را به گونه‌اى آفريده كه با صداى بلند ، خضوع و تسليم خود در برابر انسان را فرياد مىكنند ، چنان‌كه خداوند مىفرمايد : « و آن‌چه در آسمان‌ها و زمين است ، تحت اختيار شما قرار دارد . » در دنيا همه چيز تحت اختيار انسان است ؛ هر چه بخواهد مىكند و هرطور مايل است در اشياء تصرف مىكند ، گويى همه چيز به انسان مىگويد : من براى تو آفريده شده‌ام . نيز روشن است كه خداوند حكيم تبارك و تعالى آدمى را براى رسيدن به هدفى و الا و مقصدى بس بعيد - يعنى عبوديت از سر شناخت و آگاهى - آفريده است .\r\nبا دقت در اين مقدمه كوتاه روشن مىشود : هر كس اين سه مطلب يعنى نياز بشر به چيزى خارج از وجود خويش و نرمش و رام بودن تمام موجودات در برابر آدمى و هدف از آفرينش انسان را به تصوّر درآورد ، تصديق مىكند منظور از دو مطلب اوّل در واقع رسيدن به امر سوم يعنى هدف آفرينش انسان است . بنابراين ، بهره‌مندى از مظاهر دنيا همچون خوردنىها و نوشيدنىها و لباس و\r\n\r\n\r\n","description":"","footnote":"\r\n( 1 ) . نيز ر . ك : بخش 11 ، 31 ، 34 ، 38 ، 41 ، 48 و 49 .\r\n","page_name":" 83 ","page_number":84},
  {"content":"\r\n . \r\n","description":"","footnote":"","page_name":" 84 ","page_number":85},
  {"content":"\r\n\r\nمسكن و نظاير آن‌ها به طور كلى مذموم و ناپسند نيست ؛ بلكه آن‌چه ناپسند است ، بهره‌مندى به گونه‌اى است كه به هدف اصلى از آفرينش انسان صدمه بزند ، پس اگر بهره‌ورى از دنيا و نعمت‌هاى آن منجر به زمين ماندن امر سوم يا سبب غفلت و فراموشى از اين هدف و الا شود ، بايد به ميزان ضرورت بسنده نموده و از خوردن و پوشيدن زائد بر نياز خوددارى كرد .\r\nبه همين دليل است كه خداوند سبحان در اين بخش از حديث فقط افراط در شادى و كام جويى از خوراكىها را از ويژگى اهل دنيا ذكر فرموده است نه هر نوع شادى و سرور را ، در مورد ديگر بهره‌وريهاى دنيوى غير از خوردن نيز چنين است .\r\nدر بعضى از فرازهاى ادعيه مانند : « و ( خدايا ! ) دنيا را وجههء همت و غم اصلى ما قرار نده . » و نيز : « خدايا ! از دنيايى كه مرا از آخرت بازدارد ، به تو پناه مىبرم . » چنين استفاده مىشود كه دنياى ناپسند ، دنيايى است كه بزرگترين هدف انسان و عمده‌ترين مايه همّ و غمّ او باشد يا او را از آخرت بازدارد و گرنه انسان تا وقتى در هيأت بشرى است به دنيا نيازمند است و لازم است بخشى از تلاش خود را براى دنيا و به دست آوردن آن صرف كند تا بتواند به زندگى ادامه دهد .\r\nبا دقت در اين توضيحات ، منظور بسيارى از بخش‌هاى اين حديث شريف و احاديث ديگرى كه بر ترك دنيا و ناپسندى آن تأكيد مىكنند روشن مىشود .\r\n\r\n","description":"","footnote":"","page_name":" 85 ","page_number":86},
  {"content":"\r\n . \r\n","description":"","footnote":"","page_name":" 86 ","page_number":87},
  {"content":"\r\n\r\n\r\n64 شكرگزار نبودن در آسايش و بىتابى در هنگامهء بلا\r\n« هنگام آسايش ، سپاسگزارى نمىكنند و در هنگامهء بلااهل تاب و تحمل نيستند . »\r\nقرآن كريم\r\n891 . « و هرگاه انسان را از نعمت بهره‌مند كنيم ( از ما ) روگردانده و دورى مىگزيند و هرگاه ناخوشى به او رسد ، يكسره نااميد مىشود ، بگو هر كس بر طبق ساختار وجوديش عمل مىكند ؛ پس پروردگار شما بهتر مىداند چه كسى راه‌يافته‌تر است . »\r\n892 . « انسان از درخواست خير خستگى ندارد و اگر بدى به او رسد ، يكسره از خير و رحمت نااميد مىگردد و اگر پس از آن‌كه ناراحتى به او رسيد رحمتى از ناحيه خود به او بچشانيم ، يقيناً مىگويد اين نعمت از آن من است و گمان ندارم قيامتى برپا شود و هر گاه به انسان نعمت عطا كنيم روگردانده و ( از ما ) دورى مىگزيند و چون بدى به او رسد ، اهل دعاى پيوسته و التماس مىگردد . »\r\n893 . « همانا خداوند نسبت به بندگان اهل فضل و انعام است ولى بيشتر مردم سپاسگزارى نمىكنند . »\r\n894 . « و آن‌گاه كه ناراحتى به انسان برسد ، خوابيده يا نشسته يا ايستاده و در هر حال ما را مىخواند و آن‌گاه كه ناراحتى را از او دفع كنيم چنان ( نديده ) مىگذرد كه گويى قبلًا به خاطر ناراحتى كه بدان مبتلا بوده ما را نخوانده است ، اين گونه اعمال از حد در گذرندگان ( در نظرشان ) جلوه داده مىشود . »\r\n895 . « و هرگاه انسان را رحمتى از ناحيه خود بچشانيم و سپس از او بازگيريم يقيناً نااميد و ناسپاس است و هرگاه پس از ناراحتى كه به او رسيده نعمتى به او بچشانيم قطعاً مىگويد : ديگر بدىها تمام شد و از ميان رفت ، همانا او بسيار\r\n\r\n","description":"","footnote":"","page_name":" 87 ","page_number":88},
  {"content":"\r\n . \r\n","description":"","footnote":"","page_name":" 88 ","page_number":89},
  {"content":"\r\n\r\nشادمان و به خود بالنده است ، مگر آن‌ها كه پايدارى كرده و كارهاى شايسته انجام دادند ( كه ) ايشان را آمرزش و پاداشى بزرگ است . »\r\nحديث\r\n896 . امام صادق - عليه‌السّلام - فرمود : « نعمت‌هاى خدا را خوب همراهى كنيد و بپرهيزيد از اين‌كه از دست شما خارج شده در اختيار ديگران قرار گيرد . به هوش باشيد كه نعمت از چنگ كسى خارج نشد كه دوباره به او برگردد . » و فرمود : « على - عليه‌السّلام - مىفرمود : كم اتفاق مىافتد كه چيزى ( از نعمتها به انسان ) پشت كند ، آن‌گاه دوباره ( به او ) رو آورد . »\r\n897 . اميرالمؤمنين - عليه‌السّلام - فرمود : « نعمتها را پيش از آن‌كه از دست بروند خوب همراهى كنيد ؛ زيرا آن‌ها از بين مىروند و بر نحوهء عمل صاحبشان با آن‌ها گواهى مىدهند . » « 1 » بيان\r\nاز مجموع اين آيات و روايات روشن مىشود ؛ هر كس به خداوند سبحان متوجه باشد و به عين‌اليقين بداند كه آن‌چه به او و ديگران مىرسد ، همه از ناحيه خداست و به ديدهء دل به جهان آخرت و نعمت‌هاى پايدار آن رو آورد و از پاداش اخروى بنده‌اى كه در نعمت شاكر و در بلا صابر است با خبر باشد ؛ هرگز بىتابى و ناسپاسى نخواهد كرد ؛ زيرا اين دو از اخلاق اهل دنيا و فريفتگان آن است .\r\n\r\n\r\n","description":"","footnote":"\r\n( 1 ) . نيز ر . ك : بخش 41 ، 42 و 43 .\r\n","page_name":" 89 ","page_number":90},
  {"content":"\r\n . \r\n","description":"","footnote":"","page_name":" 90 ","page_number":91},
  {"content":"\r\n\r\n\r\n65 كم و كوچك شمردن كارهاى خوب و زياد مردم\r\n« كارهاى خوب و زياد مردم در نزد آن‌ها كم و كوچك است . »\r\nقرآن كريم\r\n898 . « از مردم ، با تكبر رو برمگردان و شادمانه بر زمين راه مرو كه خداوند متكبرى كه فخر مىفروشد را دوست ندارد . »\r\n899 . « بدانيد زندگى دنيا بازيچه و بيهودگى و آراستن و فخرفروشى و زياده خواهى در مال و فرزند است . »\r\n900 . « در زمين ، شادمانه گام مزن كه تو هرگز نمىتوانى زمين را بشكافى و هر چه بلند و سرافراز باشى ، هرگز به كوه‌ها نخواهى رسيد . »\r\n901 . « اما قوم عاد در زمين گردنكشى و بزرگىطلبى كردند و گفتند : چه كسى از ما قويتر است ؟ آيا نديديد خدايى كه ايشان را آفريد از آن‌ها قويتر است ؟ و ايشان آيات خدا را انكار مىكردند . »\r\n902 . « گفتند : آيا ما به تو ايمان بياوريم در حالى كه افراد پست دنباله‌رو تو هستند ؟\r\nگفت : و من به آن‌چه انجام مىدهند آگاهى ندارم . حساب و كتاب آن‌ها جز بر عهدهء پروردگارم نيست ، اگر درك كنيد و من اهل راندن مؤمنان از خود نيستم . »\r\nحديث\r\n903 . از كافى با سند مخصوص خودش از حكيم نقل شده است كه گفت : « از امام صادق - عليه‌السّلام - در مورد كمترين درجهء الحاد پرسيدم ، امام - عليه‌السّلام - فرمود :\r\nپايين‌ترين درجهء آن ، كبر است . »\r\n\r\n","description":"","footnote":"","page_name":" 91 ","page_number":92},
  {"content":"\r\n . \r\n","description":"","footnote":"","page_name":" 92 ","page_number":93},
  {"content":"\r\n\r\n904 . امام باقر - عليه‌السّلام - فرمود : « عزّت رداى مخصوص پروردگار و بزرگى فقط برازندهء او است ، پس هر كس به چيزى از آن دست يازد خداوند او را به صورت در دوزخ اندازد . »\r\n905 . نيز از امام صادق - عليه‌السّلام - نقل شده است كه فرمود : « كبر ، آن است كه مردم را كوچك بشمارى و حق را فراموش كنى . »\r\n906 . اميرالمؤمنين - عليه‌السّلام - فرمود : « دو چيز مردم را نابود مىكند : ترس از نادارى و ميل به خود باليدن . »\r\n907 . « كبر ، بدترين عيب‌هاست . »\r\n908 . « تكبر ، عين نادانى است . »\r\n909 . « كبر ، خصلتى هلاك كننده است ، هر كس به واسطهء آن بزرگى و زيادى بخواهد كوچك مىشود . »\r\n910 . « كبر به دل‌ها حمله‌ور مىشود ، مثل حمله‌ور شدن زهر كشنده . »\r\n911 . « گردنكشى ، زبان گوياى گمراهى و نادانى است . »\r\n912 . « از كبر بپرهيز كه ريشهء گردنكشى و معصيت خداوند رحمان است . »\r\n913 . « بدترين آفت‌ها براى عقل ، كبر است . »\r\n914 . « شايسته نيست كسى كه خدا را شناخته است خود را بزرگ پندارد . »\r\n915 . « از گردن كلفتى نسبت به بندگان خدا بپرهيز ؛ زيرا خداوند زورگويان را درهم مىشكند . »\r\n916 . « از عظمت فروشى به خداوند سبحان بپرهيز كه همانا خداوند متعال گردن‌كشان را خوار مىكند . »\r\n917 . « هركس گردن‌كشى كند ، خداوند كوچكش كرده و بر زمينش مىزند . »\r\n918 . « تلاش گردن كلفت ، با رشد و نتيجهء مثبت همراه نيست . »\r\nبيان\r\nاز اين جملهء حديث چنين برمىآيد كه هر كس خودبين و از خود راضى باشد و\r\n\r\n","description":"","footnote":"","page_name":" 93 ","page_number":94},
  {"content":"\r\n . \r\n","description":"","footnote":"","page_name":" 94 ","page_number":95},
  {"content":"\r\n\r\nبزرگىطلبى بر او چيره شود ، جز نفس و كمالات نفس خويش چيزى نمىبيند و فخر و باد در سر پروراندن و تكبّر ، ملكه راسخ و سيرهء هميشگى او خواهد شد و در نتيجه ، سركشى ، گناه ، ستمگرى و دشمنى با حق ( به راحتى ) از او صادر مىشود و اگر اين صفت رذيله در افراد اجتماع پيدا شود ، كار جامعه به تباهى و از بين رفتن آبادانى كشاورزى و هلاكت نسل بشر كشيده خواهد شد تا جايى كه حتى از كشتن پيامبران ، امامان ، محرومان و ناتوانان باكى ندارند . در يك كلام ، خودخواهى و خود بينى ، سبب اقدام بر هر جنايت و خيانتى است كه خود از دنيا خواهى و ميل به زر و زيور آن سرچشمه مىگيرد ، چنان‌كه اين جملهء حديث آن را ، از ويژگىهاى اهل دنيا به شمار مىآورد .\r\nبنابراين بر سالك الى اللَّه و هر كس كه به خدا و سراى آخرت ايمان داشته باشد لازم است ، مراقب نفس خود باشد تا هرگاه آثار دنيا دوستى و ويژگىهاى اهل دنيا را در خود ديد ، با تلاش پيگير و مستمر ، نفس را از آلودگى آن پاك كند و قبل از آن‌كه ريشه‌هايش قوى شده و شاخ و برگش گسترده شود در ريشه‌كن كردن آن بكوشد ؛ زيرا چنان‌كه گفته‌اند بايد علاج واقعه را قبل از وقوع كرد و پيش‌گيرى ، بهتر از درمان است . خداوند متعال مىفرمايد : آن است سراى آخرت ( با آن عظمت ) ، براى كسانى كه ارادهء برترى جويى و تباهى در زمين ندارند و سرانجام ( نيكو ) از آن پرهيزكاران است .\r\nأللّهمّ احفظنا من الزلل ، واعصمنا من شرور أنفسنا وسيّئات أعمالنا .\r\n\r\n","description":"","footnote":"","page_name":" 95 ","page_number":96},
  {"content":"\r\n . \r\n","description":"","footnote":"","page_name":" 96 ","page_number":97},
  {"content":"\r\n\r\n\r\n66 خودستايى انسان به آن‌چه در او نيست و انجام نداده\r\n« خود را به واسطهء آن‌چه انجام نداده‌اند ، مىستايندو چيزى را ادّعا مىكنند كه در آن‌ها نيست . »\r\nقرآن كريم\r\n919 . « آيا نمىنگرى ( وضعيت و عاقبت ) كسانى را كه خود را پاك جلوه مىدهند ، بلكه ( حقيقت اين است كه ) خداوند هر كه را بخواهد پاك مىكند و به انسانها سرمويى ستم نخواهد شد ( غير نتيجه قهرى اعمالشان چيزى نمىبينند ) . »\r\n920 . « خود را پاك جلوه ندهيد ، او داناتر است به حال آن‌كه تقوا پيشه كرده است . »\r\n921 . « آن‌چه را كه نسبت به آن علم و دانشى نداريد بر زبان مگوييد و اين كار را سهل مىانگاريد در حالى كه نزد خدا امرى بزرگ است . »\r\n922 . « برخى از مردم دربارهء خداوند جدال و ستيزه مىكنند بدون آن‌كه دانشى ( از درون ) يا هدايتى از بيرون يا كتابى روشنگر در اين باره به آن‌ها رسيده باشد . »\r\n923 . « بگو آيا شما را به زيانكارترين انسان‌ها در اعمالشان آگاه كنم ؟ آن‌ها كه تلاششان در زندگى دنيا نابود شد و گمان مىكنند كه خوب عمل مىكنند ، آن‌ها كسانى هستند كه به آيات پروردگارشان و ديدار او كفر ورزيده‌اند ، پس اعمالشان از بين رفت و در قيامت بر آن‌ها قدر و قيمتى نمىگذاريم . »\r\nحديث\r\n924 . امام هادى - عليه‌السّلام - مىفرمايد : « هر كس خودپسندى كند ، خشم گيرندگان بر او بسيار شوند . »\r\n925 . در حديث ابىذر آمده است : « اى ابوذر ! هر كس دوست دارد مردم در برابر او بايستند ، جايگاهش در آتش است . »\r\n\r\n","description":"","footnote":"","page_name":" 97 ","page_number":98},
  {"content":"\r\n . \r\n","description":"","footnote":"","page_name":" 98 ","page_number":99},
  {"content":"\r\n\r\n926 . على بن سويد مدينى مىگويد : از امام كاظم - عليه‌السّلام - دربارهء خودبينى و عُجبى كه عمل را تباه مىكند پرسيدم ، فرمود : « خودبينى درجاتى دارد : از جمله آن‌ها اين است كه عمل بد بنده برايش آراسته شود و آن را نيكو پندارد و از آن خوشش بيايد و گمان كند كار خوبى انجام داده است و از جمله آن‌ها اين است كه بنده به پروردگارش ايمان بياورد و به خاطر آن بر خداوند تبارك و تعالى منت بگذارد در حالى كه در واقع بايد ممنون خداوند باشد . »\r\n927 . امام صادق - عليه‌السّلام - فرمود : « هر كس خودپسندى كند ، هلاك شود و هر كس رأى و نظر خود را از همه برتر بداند و خودرأيى كند ، نابود شود . همانا عيسى بن مريم - عليه‌السّلام - فرمود : بيماران را مداوا كردم و به اذن خداوند آنان را شفا بخشيدم ، كور مادر زاد و پيس را به اذن خداوند شفا دادم و مردگان را به اذن الهى زنده كردم ، اما چون درصدد معالجه احمق و نادان برآمدم ، نتوانستم او را مداوا كنم . به آن حضرت گفته شد : اى روح اللَّه ! احمق كيست ؟ فرمود : خودپسند و آن‌كه از خودش خوشش مىآيد و تمام برترى را از آن خود مىداند نه ( براى رقيب و ديگران و ) به ضرر خودش و خود را كاملًا حق به جانب مىپندارد و براى ديگرى حقى قائل نيست . اين ، همان احمقى است كه هيچ راهى براى مداوايش وجود ندارد . »\r\n928 . پيامبر - صلّى اللَّه عليه‌و آله وسلّم - فرمود : « سه چيز كشنده است : بخلى كه انسان تحت فرمانش باشد ، خواهشى كه آدمى در پى آن رود و اين‌كه انسان از خودش خوشش بيايد و خودپسندى كند و اين در واقع نابود كنندهء عمل و كشانندهء انسان به سوى خشم خداوند سبحان است . »\r\n929 . نيز رسول‌خدا - صلّى اللَّه عليه‌و آله وسلّم - فرمود : « هر كس دانشى بياموزد تا به سبب آن با نادانان مجادله و خودنمايى كند يا به دانشمندان فخرفروشى كند يا مردم را به خود متوجه سازد و بگويد من رئيس شما هستم ، جايگاهش در آتش است . همانا رياست ، جز براى اهلش شايستهء ديگرى نيست ، پس هر كس مردم را به خود دعوت كند ، در حالى كه داناتر از او در ميان آن‌هاست ، خداوند در قيامت به ديدهء عنايت بر او ننگرد . »\r\n930 . اميرالمؤمنين - عليه‌السّلام - فرمود : « گرفتارترين مردم در رنج و بلا كسى است\r\n\r\n","description":"","footnote":"","page_name":" 99 ","page_number":100},
  {"content":"\r\n . \r\n","description":"","footnote":"","page_name":" 100 ","page_number":101},
  {"content":"\r\n\r\nكه به زبانى رها و دلى بسته دچار شده كه اگر خاموش باشد ، حمد خدا نكند و اگر سخن بگويد ، سخن نيكو نگويد . »\r\n931 . پيامبر - صلّى اللَّه عليه‌و آله وسلّم - فرمود : « هر كس بگويد من دانشمندم ، او همان نادان است . »\r\n932 . از اميرالمؤمنين - عليه‌السّلام - نقل شده است : « خودپسند زيانكار است و هر كس به نفس خود اعتماد كند ، فريب خورده است . »\r\n933 . « عيب شخص خودپسند بر خود او پوشيده است و اگر فضيلتى از ديگران بيابد آن را با كمبودى كه در خود دارد مىپوشاند . »\r\n934 . « آن‌چه را از ديگران زشت مىدانى از خودت نيز زشت بدان و آن‌چه را براى خود مىپسندى براى مردم هم بپسند . »\r\n935 . « هيچ كس خود را به كاستى و كوتاهى نسبت ندهد مگر به واسطه كمالى كه در اوست . »\r\n936 . « بپرهيز از اين كه خودپسند باشى كه در آن صورت خشم‌گيرنده بر تو بسيار خواهد بود . »\r\n937 . « هر كس نفسش را به خود واگذارد ، زيان كند . »\r\n938 . « هر كس نفس خود را در خوشىها واگذارد ، تيره‌دل و از خدا دور شود . »\r\n939 . « هر كس بر نفس خود اعتماد كند ، از پاى درآيد . »\r\n940 . « در نادانى انسان همين كافى است كه خودپسندى كند . »\r\n941 . « در كوتاهى و نقص انسان همين كافى است كه نفس خود را بزرگ پندارد . »\r\n942 . « هر كس از نفس خود اطاعت كند او را كشته است . »\r\n943 . « اين نفس انسان به جدّ ، او را به بدى فرمان مىدهد ، پس هر كه او را به خود واگذارد او را در گناهان افكند . »\r\n944 . « هر كس نفس خود را متهم كند ، به تحقيق بر شيطان پيروز شده است . »\r\n945 . « روز و شبى بر مؤمن نمىگذرد مگر اين‌كه در آن نفسش نزد او متهم است . »\r\n946 . « فخرفروشى از كوچكى منزلت است . »\r\n947 . « آفت رياست ، فخرفروشى است . »\r\n\r\n","description":"","footnote":"","page_name":" 101 ","page_number":102},
  {"content":"\r\n . \r\n","description":"","footnote":"","page_name":" 102 ","page_number":103},
  {"content":"\r\n\r\n948 . فرزند آدم را چه رسد كه فخر بفروشد ؟ پيدايشش از نطفهء گنديده و سرانجامش مُردار است و توان روزى دادن و برآوردن نياز خود را ندارد . »\r\n949 . « هيچ نادانيى ، بزرگ‌تر از فخرفروشى نيست . »\r\n950 . « با خودپسندى ، بديها و نقصها آشكار مىشود . »\r\n951 . « خودپسندى تو ، نشانهء تباهى عقل تو است . »\r\n952 . « بدترين چيزها خودپسندى است . »\r\n953 . « خودپسندى بنده با خشم پروردگارش همراه است . »\r\n954 . « هر كس خودپسند شد ، خشم گيرنده بر او بسيار خواهد بود . »\r\n955 . « هر كس خودپسند شد و به آن‌چه نفسش برايش آراست خشنود گرديد ، هلاك مىشود . »\r\nبيان\r\nخوش آمد نفس و خودپسندى نتيجهء آن است كه انسان ، نفس خود را به خاطر كارى كه نكرده بستايد و فضيلتى را كه در او نيست ادعا كند و چه بسيار است گرفتارىها ، گناهان و مكافات‌هايى كه از ناحيهء اين خصلت ناپسند به انسان مىرسد .\r\nپس لازم است دست اندركاران تربيت كودكان و پويندگان راه هدايت قبل از پيدايش اين بيمارى سخت ، مراقب و در كمين آن باشند و اگر پيدا شد پيش از آن‌كه در جان آدمى ريشه بدواند در مداوا و از ميان بردن آن تلاش كنند ، بلكه بر بزرگان از پويندگان راه قدس و پاكى است كه اموال نفس خويش را بر طبيبان روحانى و علماى ربّانى و مربيان مهذّب عرضه كنند تا جانشان را از اين خصلت ناپسند بيالايند .\r\nو كسى كه خود را از اين صفت زشت رهانيده يا در انديشهء رهايى از آن است شايد - به واسطهء اين تلاش و مجاهدهء باطنى - سرّ اهل دنيا بودن انسان‌هاى متكبر و خودپسند را دريابد .\r\n\r\n","description":"","footnote":"","page_name":" 103 ","page_number":104},
  {"content":"\r\n . \r\n","description":"","footnote":"","page_name":" 104 ","page_number":105},
  {"content":"\r\n\r\n\r\n67 به يادآوردن بدىهاى مردم\r\n« و بدىهاى مردم را ياد مىكنند . »\r\nقرآن كريم\r\n956 . « همانا كسانى كه دوست دارند زشتى در ميان مؤمنان رايج شود را در دنيا و آخرت شكنجه‌اى دردناك است و خداوند ( همه حقايق امور و عاقبت كار را ) مىداند و شما نمىدانيد . »\r\n957 . « خداوند بدگويى آشكار را دوست ندارد ، مگر از كسى كه به او ستمى شده است و خداوند شنوا و داناست . »\r\nحديث\r\n958 . پيامبر - صلّى اللَّه عليه‌و آله وسلّم - فرمود : « خداوند بندهء مؤمن را از عظمت جلال و قدرت خود خلق كرد ؛ پس هر كس به او طعنه‌اى بزند يا او را براند ( و ردّ و انكار كند ) همانا خداوند را ردّ كرده است . »\r\n959 . حذيفة بن منصور مىگويد : به امام صادق - عليه‌السّلام - عرض كردم ، اين چه حرفى است كه مردم مىگويند ؟ « عورت مؤمن بر مؤمن حرام است . » امام - عليه‌السّلام - فرمود : « آن طور كه تو گمان كرده‌اى نيست ، همانا عورت مؤمن آن است كه ببيند سخنى مىگويد كه براى او زشت است و آن را به خاطر بسپارد تا روزى كه بر او خشم گرفت به واسطهء آن كلام او را سرزنش كند . »\r\n960 . پيامبر - صلّى اللَّه عليه‌و آله وسلّم - فرمود : « هر كس زشتى را پخش كند ، مثل آغاز گر و مرتكب شوندهء آن است و هر كس مؤمنى را به واسطهء چيزى ( سخنى يا عملى ) سرزنش كند ، نمىميرد تا آن‌كه خود ، آن عمل را مرتكب شود . »\r\n961 . امام باقر - عليه‌السّلام - فرمود : « نزديك‌ترين حالت بنده به كفر آن است كه با\r\n\r\n","description":"","footnote":"","page_name":" 105 ","page_number":106},
  {"content":"\r\n . \r\n","description":"","footnote":"","page_name":" 106 ","page_number":107},
  {"content":"\r\n\r\nكسى رابطه نزديك و برادرى دينى برقرار كند و لغزش‌هايش را بشمارد و در نظر بگيرد تا روزى به واسطهء آن‌ها بر او سخت گيرد و او را سرزنش كند . »\r\n962 . از امام صادق - عليه‌السّلام - نقل شده است كه فرمود : « هر كس آن‌چه را كه از مؤمنى به چشم خود ديده و به گوش خود شنيده دربارهء او نقل كند ، از جمله كسانى است كه خداوند دربارهء آن‌ها فرمود : همانا كسانى كه دوست دارند زشتى در ميان مؤمنان رايج شود ، ايشان را شكنجه‌اى دردناك است . »\r\n963 . نيز از امام صادق - عليه‌السّلام - نقل شده است كه فرمود : « هركس چيزى بر ضد مؤمنى نقل كند و مقصودش عيب‌جويى ، درهم ريختن حيثيت او و افتادنش از چشم مردم باشد ، خداوند او را از ولايت خود خارج و در ولايت شيطان داخل مىكند . »\r\n964 . از اميرالمؤمنين - عليه‌السّلام - نقل شده است : « توجه و مشغول بودن تو به معايب خويش ، براى شرم و خجالت كشيدنت كافى است . »\r\n965 . « از همنشينى با عيب جويان بپرهيز كه همنشين آنان نيز از آنان در امان نيست . »\r\n966 . « كسى كه بيشتر از همه بايد مورد سرزنش قرار گيرد ، آدم عيب‌جو است . »\r\n967 . « عيب جويى ، از بزرگ‌ترين زشتىهاست . »\r\n968 . « بزرگترين عيب آن است كه آن‌چه را در خودت وجود دارد ، براى ديگرى عيب بشمارى . »\r\n969 . « در شگفتم از كسى كه عيوب مردم را زشت مىشمارد و نفس خودش بيش از همه معيوب است و آن را نمىبيند . »\r\n970 . « هركس عيوب پنهان را جست‌وجوكند ، خداوند او را از مودّت دل‌ها محروم مىكند . »\r\n971 . « غيبت ، بدترين دروغ است . »\r\n972 . « غيبت كردن ، نشانه منافق است . »\r\n973 . « عاقل كسى است كه زبانش را از غيبت حفظ كند . »\r\n974 . « از غيبت بپرهيز كه تو را به خشم خداو مردم دچار مىكند و اجرت را از بين مىبرد . »\r\n975 . « مبغوض‌ترين مردم نزد خداوند ، غيبت كننده است . »\r\n976 . « به دليل چيزهايى كه در خودت سراغ دارى ، زشتى برادرت را بپوشان . »\r\n\r\n","description":"","footnote":"","page_name":" 107 ","page_number":108},
  {"content":"\r\n . \r\n","description":"","footnote":"","page_name":" 108 ","page_number":109},
  {"content":"\r\n\r\n977 . « هر كس در جست‌وجوى زشتىهاى مردم باشد ، خداوند زشتىهايش را برملا مىكند . »\r\n978 . « تا هر قدر كه مىتوانى زشتيها را پنهان كن تا خداوند سبحان نيز آن چه را كه مخفى بودنش را دوست مىدارى پنهان كند . »\r\n979 . « برترين مردم كسى است كه توجه و اشتغال به عيوب خويش او را از پرداختن به عيوب مردم باز دارد . »\r\n980 . « هركس عيب تو را برايت آشكار كند ، او دوست مهربان و دوست‌دار واقعى توست . »\r\n981 . « هر كه عيب تو را مخفى كند ، دشمن توست . »\r\n982 . « بهترين انتخاب تو از مردم بايد كسى باشد كه عيوبت را به تو هديه كرده و تو را بر پيروزى بر نفس يارى مىكند . »\r\nبيان\r\nبندهء مؤمن بايد هر روز نفس خود را به محاسبه بكشد تا بر اعمال زشت و ويژگىهاى ناپسند خويش آگاهى پيدا كرده و براى اصلاح آن‌ها اقدام كند . « 1 » زيرا بىخبرى از عيب‌ها و صفات ناپسند خويش سبب پرداختن به عيب‌هاى مؤمنين و غير مؤمنين و ترويج بدىهاى مردم مىشود و اين عمل زشت به خودى خود عجب و غرور و نيز سوء ظن به ديگران را به دنبال دارد كه در نهايت ، موجب تنها ماندن شخص و جدا شدن افراد جامعه از هم و تنازع و از بين رفتن قدرت و وحدت اجتماعى است .\r\nروشن است كسانى كه از عيوب خود بىخبرند ، - چه مؤمن و چه غير مؤمن - حقيقتاً اهل دنيا هستند و اين هرگز سزاوار مؤمن واقعى نيست كه به عيوب ديگران بپردازد و به آن زبان بگشايد ، زيرا ذكر بدىهاى مردم - هر كه باشد - ناپسند و موجب عذاب و نسبت به مؤمنين داراى كيفر سنگين‌ترى است كه به سبب آن ، مستوجب دو عذاب خواهد بود : يكى عذاب دنيا و ديگرى عذاب آخرت ؛ چنان كه خداوند فرمود :  « إِنَّ الَّذِينَ يُحِبُّونَ أَنْ تَشِيعَ الْفاحِشَةُ فِي الَّذِينَ آمَنُوا لَهُمْ \r\n\r\n\r\n","description":"","footnote":"\r\n( 1 ) . براى توضيح بيش‌تر ، ر . ك : بخش 78 .\r\n","page_name":" 109 ","page_number":110},
  {"content":"\r\n . \r\n","description":"","footnote":"","page_name":" 110 ","page_number":111},
  {"content":"\r\n\r\n عَذابٌ أَلِيمٌ فِي الدُّنْيا وَ الْآخِرَةِ . . . »  هر چند خداوند متعال تبيين نفرموده است كه اين عذاب دنيايى چيست ، اما شايد همان اثر بدى باشد كه در نفس عيب‌جو باقى مىماند يا تبعات طبيعى عمل عيب‌جويى - كه همان نفرت متقابل و درگيرى در جامعه است - منظور باشد يا عذاب ديگرى كه ما از آن بىخبريم ، چنان‌كه خداوند متعال فرمود : خداوند مىداند و شما نمىدانيد .\r\nهم‌چنين خداوند سبحان در كلامش به نكته‌اى دقيقتر و لطيف‌تر اشاره فرموده و آن اين است كه هر چند بيان بدىها و عيب‌هاى مردم ناپسند است ، علاقهء به يادآورى و گسترش آن‌ها نيز مذموم و زشت است و دو عذاب دنيا و آخرت را در پى خواهد داشت و اين مطلب ، تأمل و دقت بيشترى مىطلبد .\r\n\r\n","description":"","footnote":"","page_name":" 111 ","page_number":112},
  {"content":"\r\n . \r\n","description":"","footnote":"","page_name":" 112 ","page_number":113},
  {"content":"\r\n\r\n\r\n14 فصل چهاردهم : بسيارى عيوب اهل دنيا و بيان برخى ازصفات ديگر آن‌ها\r\n\r\n","description":"","footnote":"","page_name":" 113 ","page_number":114},
  {"content":"\r\n . \r\n","description":"","footnote":"","page_name":" 114 ","page_number":115},
  {"content":"\r\n\r\nفصل چهاردهم\r\n« اى احمد ! همانا عيب اهل دنيا و دنيازدگان بسيار است : نادانى و نفهمى ، وجودشان را فراگرفته ، در برابر آموزندگان علم و حكمت فروتنى ندارند ، خود را عاقل مىپندارند در حالى كه در نظر عارفان كم‌خرد و احمقند . »\r\n\r\n","description":"","footnote":"","page_name":" 115 ","page_number":116},
  {"content":"\r\n . \r\n","description":"","footnote":"","page_name":" 116 ","page_number":117},
  {"content":"\r\n\r\n\r\n68 بسيارى عيوب دنيا زدگان\r\n« اى احمد ! عيب‌هاى اهل دنيا و دنيا زدگان بسيار است . »\r\nحديث\r\n983 . از امام صادق - عليه‌السّلام - نقل شده است كه فرمود : « حضرت عيسى - عليه‌السّلام - از دهى عبور كرد كه اهالى ، پرندگان و چهارپايانش مرده بودند . آن حضرت فرمود : بدانيد اين‌ها جز به واسطهء خشم خدا نمرده‌اند ؛ زيرا اگر جدا جدا مرده بودند ، دفن مىشدند .\r\nحواريون گفتند : اى روح اللَّه و اى كلمة اللَّه ! دعا كن خداوند آن‌ها را زنده كند و از آن‌چه انجام مىدادند ما را با خبر كنند تا از آن بپرهيزيم . حضرت عيسى - عليه‌السّلام - به همين ، دعا فرمود ، از آسمان ندا رسيد : ( كه اى عيسى ) آن‌ها را صدا كن .\r\nحضرت عيسى - عليه‌السّلام - شبانگاه بر زمين بلندى ايستاد و ندا فرمود : اى اهل روستا ! يكى از بين آن‌ها پاسخ داد : لبيك يا روح اللَّه ، لبيك يا كلمة اللَّه . حضرت عيسى فرمود : واى بر شما ! شما چه اعمالى انجام مىداديد ؟ آن شخص گفت : پرستش طاغوت ، دوستى دنيا ، ترس اندك ، آرزوى دراز و بىخبرى و غوطه‌ور شدن در بيهودگى و بازيگرى . حضرت فرمود : دوستىتان نسبت به دنيا چگونه بود ؟ گفت : مثل دوستى بچه نسبت به مادرش ؛ هر وقت به ما رو مىآورد ، خوشحال و شادمان مىشديم و هر وقت به ما پشت مىكرد ، مىگريستيم و اندوهگين مىشديم . حضرت عيسى فرمود : عبادتتان نسبت به طاغوت چگونه بود ؟ گفت : از گنهكاران فرمان مىبرديم . فرمود : سرانجامتان چه شد ؟ گفت : شبى به سلامت خوابيديم و صبحگاهان در جهنم ( هاويه ) سقوط كرده بوديم . فرمود : « هاويه چيست ؟ » گفت : « سجّين . » حضرت فرمود : سجّين چيست ؟ گفت : كوهى از سنگ گداخته كه تا قيامت شعله‌هايش ما را در خود گرفته است . حضرت فرمود : سخن شما چه بود و به شما چه گفته شد ؟ گفت : گفتيم ما را به دنيا برگردان تا زهد و بىرغبتى بورزيم . به ما گفته\r\n\r\n","description":"","footnote":"","page_name":" 117 ","page_number":118},
  {"content":"\r\n . \r\n","description":"","footnote":"","page_name":" 118 ","page_number":119},
  {"content":"\r\n\r\nشد : دروغ مىگوييد . حضرت فرمود : واى برتو ! چرا غير از تو ديگرى از ايشان با من سخن نگفت ؟ گفت : اى روح اللَّه ! ملائكه غلاظ و شداد ، افسارى از آتش بر دهانهاشان زده‌اند ، من در ميان آن‌ها بودم ولى با آن‌ها نبودم ، آن‌گاه كه عذاب آمد مرا هم با ايشان در بر گرفت و اكنون بر لبهء جهنّم به مويى آويخته شده‌ام ، نمىدانم در آن فرو مىافتم يا نجات مىيابم .\r\nآن‌گاه عيسى - عليه‌السّلام - رو به حواريين كرد و فرمود : « اى اولياى خدا ! خوردن نان خشك با نمك زمخت و درشت و خوابيدن در خرابه‌ها ، اگر با عافيت دنيا و آخرت همراه باشد ، خير بزرگى است . » « 1 »\r\n\r\n69 نادانى و نفهمى\r\n« نادانى و نفهمى آنان را فراگرفته است . »\r\nحديث\r\n984 . اميرالمؤمنين - عليه‌السّلام - برفراز منبر فرمود : « مسلمان بايد از دوستى با سه كس بپرهيزد : بىحياى بدكار ، نادان و دروغگو ؛ بىحياى بدكار ، عمل خود را برايت مىآرايد و دوست دارد چون او باشى و تو را در كار دين و دنيايت يارى نمىكند ، همراهى با او كدورت و تيره‌دلى است و آمد و شد او مايه ننگ توست ؛ احمق تو را به كار خير دعوت و راهنمايى نمىكند و اميدى نيست كه بدى را از تو دفع كند ، اگر چه خود را به مشقّت اندازد و چه بسا كه سود تو را اراده كند اما به تو ضرر برساند ، بنابراين مرگ او از زندگيش بهتر ، سكوتش از گفتارش نيكوتر و دوريش از نزديكيش\r\n\r\n\r\n","description":"","footnote":"\r\n( 1 ) . نيز ر . ك : بخش 13 و 18 .\r\n","page_name":" 119 ","page_number":120},
  {"content":"\r\n . \r\n","description":"","footnote":"","page_name":" 120 ","page_number":121},
  {"content":"\r\n\r\nخوشتر است . . . . »\r\n985 . امام صادق - عليه‌السّلام - فرمود : « اى عمار ! اگر مىخواهى نعمت بر تو فرو ريزد ، جوانمرديت به كمال رسد و زندگيت سر و سامان پيدا كند ، گدا صفتان و پست منشان را در كارهايت دخيل و شريك مكن ؛ زيرا اگر به آن‌ها اطمينان كنى ، به تو خيانت مىكنند و هنگام گفت و گو ، به تو دروغ مىگويند و اگر گرفتار و مصيبت زده شوى ، خوار و خفيفت مىسازند و اگر وعده‌اى بدهند ، بىوفايى و خلف وعده مىنمايند . . . . »\r\n986 . اميرالمؤمنين - عليه‌السّلام - در نهج‌البلاغه مىفرمايد : « دشمن‌ترين موجودات نزد خدا آدمى است كه نادانىها را در خود جمع كرده و خود را با آن پوشانده است . . . نادانى كه اشتباهات بسيار مرتكب مىشود . »\r\n987 . « هيچ بىنيازى چون عقل و هيچ نيازمندى چون نادانى نيست . »\r\n988 . « اعتماد و دلبستگى به دنيا با وضعى كه از آن مشاهده مىشود ، نادانى است . »\r\n989 . « خشنودى و خشم خدا را به داشتن مال و فرزند ندانيد ؛ زيرا ، از هنگامه آزمايش و آن‌چه اتفاق مىافتد . بىخبريد . »\r\n990 . « دانشمندى كه به غير علم خود عمل كند ، همچون نادانى است كه از جهل خود به هوش نيامده است . »\r\n991 . « چه بسادانشمندىكه نادانيش‌اورا هلاك كرده وعلمش سودى به حالش ندارد . »\r\n992 . « جز نادان تيره‌بخت كسى در برابر خدا گستاخى نمىكند . »\r\n993 . « جاهل را جز در حال زياده روى يا تفريط نمىبينى . »\r\n994 . « دنيا چون مارى است كه هنگام لمس ، پوست آن نرم است در حالى كه در درون ، زهرى كشنده دارد ؛ آدم گول خوردهء نادان به آن متمايل مىشود و خردمند فهيم از آن مىپرهيزد . »\r\n995 . « بزرگترين فقر ، نادانى است . »\r\n996 . « اى فرزند ! از دوستى با نادان بپرهيز ؛ زيرا وقتى مىخواهد به تو سود برساند ، ضرر مىزند . »\r\n\r\n","description":"","footnote":"","page_name":" 121 ","page_number":122},
  {"content":"\r\n . \r\n","description":"","footnote":"","page_name":" 122 ","page_number":123},
  {"content":"\r\n\r\n997 . « هر كس عيب‌هاى ديگران را بنگرد و زشت بشمارد ولى آن‌ها را در وجود خود بپسندد ، احمق است . »\r\n998 . « دل نادان ، پشت زبان اوست . »\r\nبيان\r\nمطلب قابل توجه در اين بخش از حديث اين است كه مقصود از جهال و نادانان تنها جاهلان و بىخبران از تكاليف شرعى و اجتماعى و ترك كنندگان وظيفه نيست ؛ بلكه ، هرگاه وابستگىها مانع از عمل به وظايف الهى و به كارگيرى توانايىهاى انسانى و كسب نور و روشنى از عقل و دين در شخصى شود ، او نادان و احمق است و هيچ فرقى نمىكند كه در درجات زندگى ، امور اجتماعى و مدارج علمى به چه حدى رسيده باشد . از اطلاق كلام خداوند كه فرمود : « در آنان نادانى و نفهمى است . » و نيز روايات ذكر شده روشن مىشود ، تمام انواع نادانى و نفهمى ، نزد خداوند ناپسند و مورد بغض پروردگار و ائمه - عليهم‌السّلام - است .\r\n\r\n70 فروتنى نكردن براى معلم\r\n« براى كسانى كه از آن‌ها دانش فرامىگيرند فروتنىنمىكنند ، به نظر خودشان خردمند و از نظر عارفان و آشنايان‌به حقايق امور افرادى نادان هستند . »\r\nحديث\r\n999 . از امام صادق - عليه‌السّلام - نقل شده است كه فرمود : « من به سه نفر رحم مىكنم و حق است كه مورد ترحم واقع شوند : عزيزى كه بعد از عزت به ذلّت\r\n\r\n","description":"","footnote":"","page_name":" 123 ","page_number":124},
  {"content":"\r\n . \r\n","description":"","footnote":"","page_name":" 124 ","page_number":125},
  {"content":"\r\n\r\nدچار شده ، ثروتمندى كه نيازمند گشته و دانشمندى كه خانواده او و نادانان او را خوار داشته‌اند . »\r\n1000 . معاوية بن وهب مىگويد : امام صادق - عليه‌السّلام - مىفرمود : « دانش را بياموزيد و آن را با حلم و وقار بياراييد و براى آن‌كه به او مىآموزيد ، فروتنى كنيد و نسبت به آن‌كه از او فرا مىگيريد ، متواضع باشيد و دانشمندان گردنكش و جبّار نباشيد كه كار باطلتان ، حرف و عمل حقتان را از بين ببرد . »\r\n1001 . پيامبر - صلّى اللَّه عليه‌و آله وسلّم - فرمود : « ترحم كنيد بر عزيزى كه ذليل شده ، ثروتمندى كه تهيدست گشته و دانشمندى كه در دورهء نادانان تباه گشته است . »\r\n1002 . امام زين العابدين - عليه‌السّلام - مىفرمايد : « حق علم آموزندهء به تو آن است كه او را بزرگ بدارى و مجلسش را محترم شمارى و خوب به سخنانش گوش كنى و به او توجه نمايى و صدايت را در برابرش بلند نكنى و اگر كسى از او سؤال مىكند تو پاسخ نگويى تا خودش جواب دهد ، در مجلس او با كسى سخن نگويى و نزد او از كسى غيبت نكنى و اگر نزد تو از او به بدى ياد شد ، از او دفاع كنى و عيوبش را بپوشانى و محاسنش را آشكار سازى و با هيچ كدام از دشمنانش مجالست و با هيچ كدام از دوستانش دشمنى نكنى ، كه هرگاه چنين كردى ، ملائكه الهى شهادت مىدهند كه قصد تو خدا بوده و علم او را براى خداوند بزرگ فرا گرفته‌اى نه براى مردم . »\r\n1003 . امام صادق - عليه‌السّلام - فرمود : « هر كس دانشمند مسلمانى را گرامى بدارد ، روز قيامت در حالى خدا را ملاقات خواهد كرد كه از او راضى است و هر كس فقيه مسلمانى را كوچك بشمارد ، روز قيامت در حالى خدا را ملاقات كند كه بر او خشمگين است . »\r\n1004 . از اميرالمؤمنين - عليه‌السّلام - نقل شده است كه فرمود : « دانشمند و دانش‌آموز درپاداش شريكندوهر جا كه خبرى از ياد دادن و يادگرفتن نباشد ، خيرى در آن‌جا نيست . »\r\n1005 . « مردم بر سه دسته‌اند : دانشمند ، دانشجوى در راه رستگارى وبيكاران فرومايه . »\r\n1006 . « هرجا دانشمندى يافتى ، خدمتگزار او باش . »\r\n1007 . « پايدارى دنيا به چهار كس است : دانشمندى كه به دانش خود عمل كند ، نادانى كه از آموختن سرباز نزند . . . »\r\n\r\n","description":"","footnote":"","page_name":" 125 ","page_number":126},
  {"content":"\r\n . \r\n","description":"","footnote":"","page_name":" 126 ","page_number":127},
  {"content":"\r\n\r\n1008 . « خداوند بدون آن‌كه از عالم تعهد ياد دادن بگيرد ، از جاهل تعهد آموختن نگرفته است . »\r\n1009 . « كسى كه نمىداند ، بايستى از يادگرفتن سرباز نزند . »\r\n1010 . « فروتنى ، ميوهء دانش است . »\r\n1011 . « فروتنى ، فضايل نفسانى انسان را در ميان مردم نشر مىدهد .\r\n1012 . « انسان بلندمرتبه هنگامى كه دانش مىآموزد ، فروتنى پيشه مىسازد . » « 1 » بيان\r\nتواضع ظاهرى و باطنى در پيشگاه معلم و استاد سبب مىشود ، ذهن شاگرد از آن‌چه خود مىداند خالى شود و علمى را كه براى دين و دنيايش مفيدتر و سزاوارتر است فراگيرد و دانش سودمند همين است و گرنه صرف علم آموزى ، بدون تواضع و فروتنى ، تنها فن و صنعت و ايجاد نقش و صورتى در ذهن است كه جز بر خودبينى ، غرور و نادانى شاگرد نمىافزايد و در نهايت جز به دنيا دوستى و محبت مظاهر دنيا ، به سرنوشت ديگرى نمىانجامد . نتيجهء تعلم خالى از تواضع اين است كه چنين شاگردى به عرض اندام در برابر استاد ، دوستان و هم درسانش تمايل پيدا نموده و مردم را به خود دعوت مىكند تا آن‌جا كه غرورى خيالى ، او را فراگرفته و طالب رياستى دروغين مىشود و براى رسيدن به جاه و مقام و برترى بر همسنگانش تلاش مىكند و از كسانى مىشود كه خداوند در مورد ايشان مىفرمايد :\r\nبه زندگى دنيا دلخوش شده و به آن تكيه كرده و از نشانه‌هاى ما غافل بودند ؛ و از كسانى كه در زمين برترى جويى و گردنكشى مىكنند كه خداوند دربارهء آن‌ها\r\n\r\n\r\n","description":"","footnote":"\r\n( 1 ) . براى توضيح بيش‌تر ، ر . ك : بخش 126 و 255 و 257 .\r\n","page_name":" 127 ","page_number":128},
  {"content":"\r\n . \r\n","description":"","footnote":"","page_name":" 128 ","page_number":129},
  {"content":"\r\n\r\nمىفرمايد : آن سراى آخرت است كه براى كسانى كه در زمين قصد برترى جويى و فساد نمىكنند قرار داديم و سرانجام نيك از آن پرهيزكاران است .\r\n\r\n","description":"","footnote":"","page_name":" 129 ","page_number":130},
  {"content":"\r\n . \r\n","description":"","footnote":"","page_name":" 130 ","page_number":131},
  {"content":"\r\n\r\n\r\n15 فصل پانزدهم : ويژگىهاى اهل آخرت و پاره‌اى از نعمت‌هاى معنوىو اخروى كه خداوند متعال به آن‌ها ارزانى مىدارد\r\n\r\n","description":"","footnote":"","page_name":" 131 ","page_number":132},
  {"content":"\r\n . \r\n","description":"","footnote":"","page_name":" 132 ","page_number":133},
  {"content":"\r\n\r\nفصل پانزدهم\r\nاى احمد ! اهل آخرت چهره‌هايى متواضع دارند ، حياى آن‌ها فراوان ، كم‌خرديشان ناچيز و سودشان سرشار و مكرشان اندك است . مردم ، از ناحيه ايشان آسوده و خودشان از دست خويش در رنج و زحمت‌اند ، سخنشان نيكو و سنجيده است ، نفس خويش را به محاسبه مىكشند و آن را در رنج و سختى مىافكنند ، چشمانشان را خواب فرامىگيرد اما دل‌هايشان هميشه بيدار ، چشم‌هايشان هميشه اشكبار و قلب‌هايشان پيوسته در ذكر پروردگار است . آن‌گاه كه نام مردم در زمرهء بىخبران نوشته مىشود اينان ، از ذاكران هشيار شمرده مىشوند . در آغاز نعمت ، خدا را ستايش مىكنند و در پايانش او را سپاسگزارند ، دعا و درخواستشان در پيشگاه خدا بلند و مستجاب و سخنشان پذيرفته است ، فرشتگان به ايشان خشنودند ، دعا و مناجاتشان قبل از درنورديدن حجابها و رسيدن به استجابت ، زير حجابهاى نور در حركت است و خداوند دوست دارد كه كلامشان را بشنود ، همان‌گونه كه مادر ، فرزند و صداى فرزندش را دوست دارد . هيچ چيز - به قدر چشم برهم زدنى - ايشان را از خدا غافل نكرده و به خود مشغول نمىدارد . اينان حتى اراده و قصد زياده‌خوارى و زيادى و زيادگى در پوشش و لباس را ندارند . مردم در نظر ايشان - از جهت\r\n\r\n","description":"","footnote":"","page_name":" 133 ","page_number":134},
  {"content":"\r\n . \r\n","description":"","footnote":"","page_name":" 134 ","page_number":135},
  {"content":"\r\n\r\nمؤثر بودن در مقدرات - همچون مردگانند و خداوند زندهء جاويد و كريم بزرگ است . فراريان از حق را به كرم و بزرگى ، دستگيرند و روى آورندگان به او را به لطف و خوشرويى پذيرا . دنيا و آخرت از نظر آن‌ها يكى است .\r\nمردم در زندگى يك بار مىميرند اما ايشان از شدت و كثرت مجاهده با نفس و هواپرستى و شيطانى كه در تمام وجودشان جارى است ، روزى هفتاد بار مىميرند . از شدت ضعف و لاغرى ، نسيمى ايشان را مىلرزاند امّا چون يكى از آنان در پيشگاه من به نماز و نياز مىايستد گويى ، بنيانى محكم و استوار است ، در قلبش هيچ وابستگى و تعلقى به مخلوق نمىيابم . به عزّت و جلالم سوگند او را به حيات طيّبه زنده بدارم و آن‌گاه كه زمان جدايى روح از جسمش فرا رسد ، فرشته مرگ را بر او مسلط نكنم و جز خودم كسى عهده‌دار گرفتن جانش نباشد ، تمام درهاى آسمان را به روى روحش بگشايم و همهء حجابهايى را كه بين او و من است ، از ميان بردارم ، دستور مىدهم كه بهشت‌ها خود آرايى كنند ، حورالعين از هر جانب بر او وارد شوند و فرشتگان به خدمت ايستند و درختان ميوه دهند و ميوه‌هاى بهشت براى عرضه به او نزديك گردند ، نسيمى از نسيم‌هاى تحت عرش را فرمان مىدهم كه كوه‌هايى از كافور و مشك خوشبو را بردارند تا سوختى از غير آتش دراندازند و اطرافش را از آن آكنده سازند ، بين من و روح او پوشش و مانعى نباشد و هنگام گرفتن جانش او را مخاطب قرار داده و مىگويم : خوش آمدى و با آمدنت صفا آوردى ! با اين بزرگداشت چه سعادتى نصيب اوست و مژده به رحمت و رضوان و بهشتهايى كه در آن‌ها نعمتهاى جاويد و ابدى است و اجر بزرگ و بىپايان در نزد خداست ، اى كاش مىديدى فرشتگان را ، كه چگونه او را مىگيرند و دست به دست مىگردانند .\r\n\r\n","description":"","footnote":"","page_name":" 135 ","page_number":136},
  {"content":"\r\n . \r\n","description":"","footnote":"","page_name":" 136 ","page_number":137},
  {"content":"\r\n\r\n\r\n71 حيا و شرمسارى\r\n« اى احمد ! اهل آخرت با حيا هستند . »\r\nقرآن كريم\r\n1013 . « و گروهى از ايشان هستند كه پيامبر را مىآزارند و مىگويند : او گوش است .\r\nبگو براى شما ، گوش خوبى است ، به خدا ايمان مىآورد و سخن مؤمنان را تصديق و حمل بر راستى مىكند و وجودش براى آنان كه ايمان آورده‌اند رحمت است . »\r\nحديث\r\n1014 . از امام صادق - عليه‌السّلام - نقل شده است : در حالى كه اميرالمؤمنين - عليه‌السّلام - با مردم سخن مىگفت همام - كه مردى عابد و در انجام وظائف دينى كوشا بود - از جا برخاست و گفت : « اى اميرمؤمنان ، ويژگى مؤمن را چنان براى ما ترسيم كن كه گويى او را مىنگريم . » پس امام - عليه‌السّلام - فرمود : « اى همام ! مؤمن ، زيرك و فهيم است . » تا جايى كه فرمود : « خوش برخورد و نرمخوست . »\r\n1015 . ابوالخيرى حديث مرفوع را به امام - عليه‌السّلام - مىرساند كه فرمود : « مؤمنان ، ملايم و نرمخو هستند و همچون شتر رام هرگاه به بند كشيده شوند ، آرام مىگيرند و همواره در نشستن ، مطيع صاحب خويش هستند حتى اگر بر صخره‌اى ناهموار باشد . »\r\n1016 . عوام زبير از امام صادق - عليه‌السّلام - نقل مىكند كه فرمود : « هر كس كم رو و خجول باشد ، دانشش سطحى و اندك خواهد بود . »\r\n1017 . از اميرالمؤمنين - عليه‌السّلام - نقل شده است كه فرمود : « هر كس در رفتار با مردم عفو و گذشت پيشه كند ، از مصاحبتشان بهره مىبرد . »\r\n\r\n","description":"","footnote":"","page_name":" 137 ","page_number":138},
  {"content":"\r\n . \r\n","description":"","footnote":"","page_name":" 138 ","page_number":139},
  {"content":"\r\n\r\n1018 . نيز از اميرالمؤمنين - عليه‌السّلام - نقل شده است كه فرمود : « از بىوفايان صميميت و برادرى مطلب ، بلكه آن را از اهل وفا طلب كن . »\r\n1019 . « از گسستگى و بريدن بپرهيز كه خويى ننگين است . »\r\n1020 . « آبرويت چون جسمى جامد ، محفوظ است تا اين‌كه درخواست و خواهشى آن را سيال كرده و قطره قطره مىريزد ، پس متوجه باش كه آن قطرات را نزد چه كسى مىريزى . »\r\n1021 . « پروردگارا ! با توانگرى آبرويم را حفظ كن و آن را مريز . »\r\n1022 . « اهل بهشت مؤمنان خوش برخورد نرم‌خو هستند . »\r\n1023 . « جان‌ها با خوش برخوردى و صميميت به يكديگر انس و الفت مىگيرند . »\r\nبيان\r\nبا توجه به آيات و روايات مذكور و توضيحات ذكر شده روشن مىشود حيا ، از ويژگىهاى اهل آخرت است كه فروتنى و ترك خودبينى ثمرهء آن است . آنان به دليل داشتن اين فضيلت نفسانى ، با بندگان خدا انس مىگيرند ، با ديد رأفت و رحمت به آنان مىنگرند و به عيوبشان توجهى ندارند . در برابر اين ويژگى پسنديده ، هتاكى ، پررويى و درشتخويى است كه تكبر و خودبينى و بيزارى و پراكندگى مردم از نتايج آن است . آن‌چه در اينجا بايد بدان توجه كرد اين است كه اگر چه حيا ، از ويژگىهاى نيكان و اهل آخرت است اما اعمال آن در همه جا و بدون توجه به مصلحت دين و آخرت جايز نيست . آن‌جا كه وظيفهء انسانى و اخلاقى بر خلاف آن اقتضا مىكند ، حيا جايى ندارد بلكه لازم است صلاح دين و آخرت مراعات شود ؛ چنان‌كه در روايت مذكور از امام صادق - عليه‌السّلام - به همين مطلب اشاره شده است : « هر كس حيا كند و خجالت بكشد ، دانشش سطحى و ضعيف خواهد بود . » بنابراين حيا و خجالت در راه كسب دانش ، سبب محروميت از علم و كسب فضيلت خواهد شد .\r\n\r\n","description":"","footnote":"","page_name":" 139 ","page_number":140},
  {"content":"\r\n . \r\n","description":"","footnote":"","page_name":" 140 ","page_number":141},
  {"content":"\r\n\r\n\r\n72 حياى بسيار\r\n« حياى ايشان بسيار است . »\r\nقرآن كريم\r\n1024 . « اى مؤمنان ، به خانه‌هاى پيامبر داخل نشويد . . . اما هرگاه فراخوانده شديد ، داخل شويد و چون غذا خورديد ، پراكنده شويد و به گفتگو ننشينيد و مجلس گرمى نكنيد كه اين كار پيامبر را مىآزارد و او از شما حيا مىكند اما خدا از حق حيا نمىنمايد . »\r\nحديث\r\n1025 . از امام باقر يا امام صادق - عليهماالسّلام - نقل شده است كه : « ايمان و حيا هر دو در يك رشته به بند كشيده شده‌اند ، هرگاه يكى از آن دو بگريزد ديگرى هم به دنبالش روان مىشود . »\r\n1026 . از امام صادق - عليه‌السّلام - نقل شده است كه فرمود : « رسول خدا فرمود : چهار چيز است كه در هر كس باشد اگر سرتا پا گناه باشد ، خداوند آن‌ها را به حسنات تبديل مىكند : راستى ، حيا ، خوش خلقى و سپاس‌گزارى . »\r\n1027 . پيامبر خدا - صلّى اللَّه عليه‌و آله وسلّم - فرمود : « از خداوند آن طور كه بايد حيا كنيد .\r\nگفتند : يا رسول اللَّه ، ما حيا نمىكنيم ؟ فرمود : اگر حيا مىكرديد ، هيچ‌يك از شما شب را به صبح نمىبرد مگر اين‌كه مرگ ، در برابر ديدگانش بود و هر كدام از شما بايد سر و همه افكار و اعتقادات در آن را و نيز شكم و آن‌چه را در آن ريخته مىشود ، مراقبت كند و قبر و پوسيدگى بدن را به خاطر آورد و هر كه آخرت را اراده كرده است ، بايد زر و زيور زندگى دنيا را رها كند . »\r\n\r\n","description":"","footnote":"","page_name":" 141 ","page_number":142},
  {"content":"\r\n . \r\n","description":"","footnote":"","page_name":" 142 ","page_number":143},
  {"content":"\r\n\r\n1028 . امام زين العابدين - عليه‌السّلام - فرمود : « از خداوند متعال به خاطر قدرتى كه بر تو دارد بترس و از او به خاطر نزديكيش به تو حيا كن . »\r\n1029 . پيامبر - صلّى اللَّه عليه‌و آله وسلّم - فرمود : « حيا بر دو قسم است : حياى عاقلانه و حياى احمقانه ، حياى عاقلانه دانش و حياى احمقانه نادانى است . »\r\n1030 . از اميرالمؤمنين - عليه‌السّلام - نقل شده است كه فرمود : « حيا ، كليد هر نيكى است . »\r\n1031 . « حياى از خداوند ، بسيارى از گناهان را از بين مىبرد . »\r\n1032 . « حيا ، خوى زيبايى است . »\r\n1033 . « برترين حيا ، حياى تو از خداست . »\r\n1034 . « حيا ، همنشين عفّت است . »\r\n1035 . « بهترين حيا ، حياى تو از خويش است . »\r\n1036 . « حيا ، تمام بزرگوارى و بهترين اخلاق است . »\r\n1037 . « حياى زياد انسان ، نشانهء ايمان اوست . »\r\n1038 . « حيا ، از انجام كار زشت جلوگيرى مىكند . »\r\n1039 . « هر كس حيا نداشته باشد ، خيرى در او نيست . »\r\n1040 . « بهترين پوشش در دين ، حياست . »\r\n1041 . « حيا و عفّت از نتايج ايمان و خصلت آزادگان و اخلاق نيكان است . »\r\n1042 . « منشأ هر بدى ، پررويى و بىحيايى است . »\r\n1043 . « آدم پر رو و بىحيا ، بسيار بد چهره است . »\r\n1044 . « بدترين بدكاران كسى است كه از مردم حيا نمىكند و از خدا نمىترسد . »\r\n1045 . « كم‌رويى ، مانع روزى است . »\r\n\r\n","description":"","footnote":"","page_name":" 143 ","page_number":144},
  {"content":"\r\n . \r\n","description":"","footnote":"","page_name":" 144 ","page_number":145},
  {"content":"\r\n\r\n1046 . « هر كس از گفتن حق خجالت بكشد ، نادان است . »\r\n1047 . « اگر از كسى چيزى كه نمىداند پرسيده شد ، از گفتن نمىدانم ، خجالت نكشد . »\r\nبيان\r\nدر توضيح اين بخش از حديث ، توجه به دو مطلب ضرورى است :\r\n1 . اهميت حيا و ضرورت آن ، با دقت در حالات كسانى كه از خدا ، پيامبر ، ائمه - عليهم‌السّلام - و مردم حيا نمىكنند ، به روشنى معلوم مىشود ؛ چرا كه اين اشخاص به دليل بىحيايى و داشتن روحيه گستاخى و پررويى ، هم خود و هم ديگر افراد جامعه را به تباهى مىكشانند . اين امر با دقت در احوال اهل اين زمان و گذشتگان معلوم مىشود .\r\n2 . عظمت و پسنديدگى حيا و نيز زشتى بىحيايى ، هرگز مطلق و بدون قيد و شرط نيست و بايستى در شرايط و مواقع مختلف سنجيده شود ، چنان كه رعايت حيا در بعضى اوقات ، قطعاً ناپسند است . از همين رو در حديث مذكور به بسيارى حياى اهل آخرت توجه داده شده است نه دائمى و هميشگى بودن آن . رواياتى هم كه حيا را بر دو نوع تقسيم كرده است ، ناظر به همين مطلب است .\r\nاما آن چه در آيه شريفه بدان اشاره شده است كه : « خداوند از حق حيا نمىكند . » هر چند به ظاهر اشعار به كم‌رويى و رودربايستى پيامبر اكرم - صلّى اللَّه عليه‌و آله وسلّم - از مردم دارد اما در واقع در مقام مذمت حياى آن حضرت - صلّى اللَّه عليه‌و آله وسلّم - نيست ، بلكه خداوند با اين گفتار درصدد تربيت مردم در معاشرت با پيامبر - صلّى اللَّه عليه‌و آله وسلّم - است . »\r\n\r\n","description":"","footnote":"","page_name":" 145 ","page_number":146},
  {"content":"\r\n . \r\n","description":"","footnote":"","page_name":" 146 ","page_number":147},
  {"content":"\r\n\r\n\r\n73 اندك بودن نادانى\r\n« نادانى ايشان اندك است . »\r\nقرآن كريم\r\n1048 . « همانا انسان بسيار حريص آفريده شده است ، هرگاه بدى به او برسد ، بىتاب مىشود و چون خير و مالى نصيبش شود از بخشش آن سرباز مىزند ، مگر نمازگزاران ، آنان كه همواره در نمازند . »\r\n1049 . « آدمى با خمير مايهء شتاب و عجله خلق شده است ، به زودى نشانه‌هاى خود را به شما نشان مىدهيم ، پس عجله و شتاب نكنيد . »\r\n1050 . « همانا انسان ، در خسران و زيانكارى است ، مگر آنان‌كه ايمان آورده و عمل صالح انجام داده‌اند . »\r\n1051 . « انسان وقتى كه خود را بىنياز مىبيند ، سركشى مىكند . »\r\n1052 . « همانا انسان نسبت به پروردگارش ناسپاس است و او ( خود ) بر اين مطلب ، گواه است . »\r\n1053 . « بندگان خداى رحمان كسانى هستند كه روى زمين با آرامش و نرمى راه مىروند و هرگاه جاهلان آنان را مخاطب قرار دهند ، ايشان پاسخ خوش و مسالمت‌آميز دهند . »\r\nحديث\r\n1054 . امام زين العابدين - عليه‌السّلام - در پاسخ اين سؤال كه : به چه علت خداوند مردم را از خويش در حجاب قرار داده ؟ فرمود : « زيرا خداوند تبارك و تعالى ساختار وجودى آن‌ها را بر جهل بنا نهاد . . . »\r\n\r\n","description":"","footnote":"","page_name":" 147 ","page_number":148},
  {"content":"\r\n . \r\n","description":"","footnote":"","page_name":" 148 ","page_number":149},
  {"content":"\r\n\r\n1055 . از جابر نقل شده است كه گفت : بر امام باقر - عليه‌السّلام - وارد شدم ، آن حضرت فرمود : « اى جابر ! آخرت ، سراى آرام گرفتن و دنيا ، سراى نابودى و از بين رفتن است ؛ اما اهل دنيا در غفلت و بىخبرى به سر مىبرند و مؤمنانند كه اهل فهم و انديشه و عبرتند ، آن چه مىشنوند آن‌ها را از شنيدن ذكر خدا باز نمىدارد و زر و زيور دنيا ، ديدگانشان را بر ياد خدا نمىبندد و همان‌گونه كه به اين فهم و دانش نايل شدند به ثواب آخرت نيز خواهند رسيد . »\r\n1056 . در حديث همّام آمده است : « پرسش مؤمن براى يادگيرى و بازپرسى او براى فهميدن است ، دانشش زياد ، بردباريش بسيار و رحمت و شفقتش فراوان مىباشد ، اهل بخل و شتابزدگى نيست ، دلتنگى نمىكند ، بد مستى نمىنمايد ، در حكم و قضاوتش ستم روا نمىدارد و در آن‌چه مىداند ظلم نمىكند . »\r\n1057 . از پيامبر - صلّى اللَّه عليه‌و آله وسلّم - نقل شده است كه فرمود : « هر چه خير است با عقل تحصيل مىشود و آن‌كه عقل ندارد دين ندارد . » گروهى در حضور آن حضرت از مردى ستايش كردند تا جايى كه تمام خصلتهاى نيكو را نام بردند ، آن‌گاه پيامبر فرمود :\r\nعقلش چگونه است ؟ گفتند : « يا رسول اللَّه ما از تلاش او در عبادت و خوبىهاى او خبر مىدهيم ، شما از عقل او سؤال مىفرماييد ؟ » پيامبر فرمود : « گرفتارىهايى كه احمق به واسطهء حماقتش به آن مبتلا مىشود ، بيش از گرفتارىهايى است كه بدكار به واسطهء بدكاريش بدان مبتلا مىگردد ، همانا بندگان خدا فرداى قيامت به ميزان عقلشان نزد خداوند قرب و درجه پيدا مىنمايند . »\r\n1058 . از اميرالمؤمنين - عليه‌السّلام - نقل شده است كه فرمود : « عقل ، زينت و نادانى ، ننگ است . »\r\n1059 . « عقل ، چشمه خوبيهاست . »\r\n1060 . « عقل ، نزديكى ( به حق و خداست ) و باطل ، دورى . »\r\n1061 . « عقل ، نيروى درونى است كه با دانش و تجربه فزونى مىگيرد . »\r\n1062 . « عقل و دانش در يك رشته كشيده شده‌اند و از هم جدا نشده و با هم در تغاير نيستند . »\r\n1063 . « عقل ، بالاترين ثروتها و نهايت شرافت در دنيا و آخرت است . »\r\n\r\n","description":"","footnote":"","page_name":" 149 ","page_number":150},
  {"content":"\r\n . \r\n","description":"","footnote":"","page_name":" 150 ","page_number":151},
  {"content":"\r\n\r\n1064 . « عقل ، هدايت مىكند و نجات مىدهد و نادانى ، گمراه‌مىكندو هلاك مىنمايد . »\r\n1065 . « عاقل ، وقتى دانست عمل مىكند و به هنگام عمل ، اخلاص پيشه مىسازد و چون به اخلاص رسيد ، گوشه گير مىشود . »\r\n1066 . « عاقل ، وجودش را در آن‌چه برايش سودى ندارد ، تباه نمىكند و آن‌چه را كه برايش باقى نمىماند ، كسب نمىكند . »\r\n1067 . « عاقل‌ترين مردم كسى است كه زندگيش را بهتر محاسبه و ارزيابى كرده و به اصلاح به آخرتش بيش از ديگران اهتمام مىورزد . »\r\n1068 . « عاقل كسى است كه امروز ، ملاحظهء فردا را مىكند و در راه رهايى نفس خويش مىكوشد و براى روزى كه از ورود به آن چاره‌اى نيست و راه فرارى از آن وجود ندارد ، كار و تلاش مىكند . »\r\n1069 . « از بدىهاى عقل ( كيد و نقشه ريزى ) و زشتى لغزش‌ها به خدا پناه مىبريم و از او يارى مىجوييم . »\r\n1070 . « جز عقل حقيقت شناس و نفس خوددار ، چيز ديگرى نزد خدا فزونى و بركت ندارد . »\r\n1071 . « شايسته است كه عاقل با جاهل ، همان گونه روبرو شود كه طبيب با بيمار . »\r\n1072 . « عاقل بايد آن‌گاه كه آموزش مىدهد ، درشتى نكند و هنگامى كه آموزش مىبيند ، عزت نفس و كبر نداشته باشد . »\r\n1073 . « عالم كسى است كه علمش او را به پارسايى ، پرهيزكارى و بىرغبتى به دنيا و شيفتگى به بهشت جاويد دعوت كند . »\r\n1074 . « اى بسا دانشمندى كه علمش او را از بين ببرد . »\r\n1075 . « لغزش عالم ، جهان را تباه مىكند . »\r\nبيان\r\nاز مجموع آيات و رواياتى كه ذكر شد ، روشن مىشود ، صورت مادى انسان به خودى خود اقتضاى جهل و نادانى را دارد . از اين رو به تصرف در اشياء و بهره‌مندى از آن‌ها در حد اعتدال و متناسب با صورت بشرى قانع نيست و دوست دارد به آن‌چه ميل و هوسش\r\n\r\n","description":"","footnote":"","page_name":" 151 ","page_number":152},
  {"content":"\r\n . \r\n","description":"","footnote":"","page_name":" 152 ","page_number":153},
  {"content":"\r\n\r\nطالب آن است ، برسد و در نتيجه به پيروى از شهوات مشغول مىشود - چه برايش زيان داشته باشد ، چه نداشته باشد - و بدينسان طريق زندگى مادى و معنوى خود و جامعه را تباه كرده و نظام جامعه را مختل مىنمايد . خداوند متعال براى جلوگيرى از افتادن انسان در دام شهوت‌ها و به كنترل درآوردن غرائز نفسانى ، براى او دو حجّت قرار داده ، يكى حجّت آشكار كه همان پيامبران - عليهم‌السّلام - هستند و ديگرى حجت درونى كه همان عقل است . اين دو در واقع به منزلهء چراغ‌هايى هستند تا انسان در ارضاء غرايز و پيروى از شهوات به افراط و تفريط مبتلا نشده و همواره در صراط مستقيم و اعتدال حركت كند و هر كس از اين دو حجت پيروى نمايد ، قطعاً از تاريكى افراط و تفريط و گمراهى به سوى نور عدل و ميانه‌روى راه خواهد يافت . اما از ميان انسان‌ها - كه در جهالت ناشى از عالم بشرى به سر مىبرند - غير از پيامبران و ائمه - عليهم‌السّلام - كسى به اعتدال كامل راه نمىيابد ، هر چند اهل خير و سعادت و نجات و رستگارى باشند ، باز هم قدرى از نادانى در آن‌ها يافت مىشود . از همين روست كه خداوند تبارك و تعالى در اين حديث شريف مىفرمايد : « نادانىشان اندك است . » ، و اصل نادانى را به طور كلى از اهل آخرت نفى نمىفرمايد ؛ زيرا ، تبعيت دائم از دو حجت ظاهرى و باطنى و رعايت خشنودى الهى در تمام اوقات شبانه روز ، بسيار مشكل است . « 1 »\r\n\r\n74 كمك و سودرسانى\r\n« سودشان بسيار است . »\r\nقرآن كريم\r\n1076 . « از آن‌چه به ايشان داده‌ايم ، انفاق مىكنند . . . آن‌ها بر مسير هدايت پروردگارشان در حركتند . . . . »\r\n\r\n\r\n","description":"","footnote":"\r\n( 1 ) . ر . ك : بخش 68 و 69 .\r\n","page_name":" 153 ","page_number":154},
  {"content":"\r\n . \r\n","description":"","footnote":"","page_name":" 154 ","page_number":155},
  {"content":"\r\n\r\n1077 . « از آن‌چه به ايشان داده‌ايم انفاق مىكنند ، آن‌ها مؤمنان حقيقى هستند و براى ايشان نزد پروردگارشان درجات ، مغفرت و روزى ارزشمند و بىمنت است . »\r\n1078 . « آنان كه ايمان آورده ، هجرت كرده و با مال و جانشان در راه خدا مبارزه كردند و آنانى كه ( مهاجران و درماندگان را ) پناه داده و يارى كنند ، بعضى نسبت به بعضى ديگر دوستدار و صاحب ولايتند . . . »\r\n1079 . « و كسانى كه ايمان آورده و هجرت كرده و در راه خدا به جهاد پرداخته ، و كسانى كه [ مهاجران را 
  ] پناه داده و يارى كرده‌اند ، آنان همان مؤمنان واقعىاند ، براى آنان بخشايش و روزى شايسته‌اى خواهد بود . »\r\nحديث\r\n1080 . امام صادق - عليه‌السّلام - فرمود : « برآوردن حاجت مؤمن نزد پروردگار بهتر است از هزار حج مقبول ، آزاد كردن هزار بنده براى خدا و تجهيز كامل هزار اسب با بار و زين و افسار در راه خدا . »\r\n1081 . جعفربن محمد بن مالك از امام صادق - عليه‌السّلام - روايتى نقل مىكند كه يكى از اصحاب ، از آن حضرت پرسيد : « برادران ما متصدى كار براى شيطان ( دستگاه حكومت غاصب ) هستند ، آيا جايز است براى آن‌ها دعا كنيم ؟ حضرت فرمود : آيا به نفع شما هم كارى مىكنند ؟ پاسخ داد : خير . حضرت فرمودند : از آن‌ها بيزارى جوييد ، كه من از آن‌ها بيزارم . »\r\n1082 . ابوحمزه ثمالى مىگويد از امام باقر - عليه‌السّلام - شنيدم كه فرمود : « رسول خدا - صلّى اللَّه عليه‌و آله وسلّم - فرمود : « هر كس مؤمنى را شاد كند ، همانا مرا شاد كرده و هر كس مرا شاد كند ، خداوند را شاد كرده است . »\r\n1083 . از امام صادق - عليه‌السّلام - نقل شده است كه پيامبر خدا - صلّى اللَّه عليه‌و آله وسلّم - فرمود : « دوست داشتنىترين چيزها نزد خدا شادى مؤمن است كه به واسطهء رفع گرسنگى يا غم و غصه‌اى در دلش وارد مىكنى . »\r\n\r\n","description":"","footnote":"","page_name":" 155 ","page_number":156},
  {"content":"\r\n . \r\n","description":"","footnote":"","page_name":" 156 ","page_number":157},
  {"content":"\r\n\r\n1084 . نيز امام صادق - عليه‌السّلام - فرمود : « هر كس ذرهء خاشاكى از چهرهء برادر مؤمنش بردارد ، خداوند براى او ده حسنه پاداش مىنويسد و هر كس در چهرهء برادرش بخندد ، يك حسنه پاداش دارد . »\r\n1085 . نيز امام صادق - عليه‌السّلام - فرمود : « هر كس برادر مسلمانش را كه نزد او مىآيد اكرام كند همانا خداوند بزرگ را اكرام كرده است . »\r\n1086 . پيامبر - صلّى اللَّه عليه‌و آله وسلّم - فرمود : « هر كس برادر مسلمانش را با يك سخن از سر لطف و مهربانى گرامى بدارد و غصه‌اش را بر طرف كند ، مادام كه در چنين حالى است ، سايه گستردهء خدا بر سر اوست . »\r\n1087 . امام زين‌العابدين - عليه‌السّلام - فرمود : « نيازهاى مردم به شما ، از نعمت‌هاى خداوند بر شما هستند ؛ پس ، از روى آوردن نعمت به خودتان اندوهگين نشويد . »\r\n1088 . از پيامبر - صلّى اللَّه عليه‌و آله وسلّم - نقل شده است كه فرمود : « هر كس برادرش را گرامى بدارد ، همانا خداوند را گرامى داشته است ، پس شما گمان مىكنيد خداوند با كسى كه او را گرامى داشته چه كند ؟ »\r\n1089 . از امام صادق - عليه‌السّلام - نقل شده است كه كلمه مبارك در آيه كريمه « وَ جَعَلَنى مباركاً أَيْنَ ما كُنْتُ » را به بسيار سود رساننده ، تفسير فرمود . »\r\nبيان\r\nاطلاق آيات مذكور بر مطلوب بودن انفاق از تمام نعمتهاى الهى دلالت دارد و در اين مورد همهء نعمتها يكسانند ، چه نعمت اصل وجود و چه ديگر نعمت‌ها ، چنان كه خداوند در توصيف پرهيزكاران مىفرمايد : از آن‌چه روزيشان كرده‌ايم ، انفاق مىكنند .\r\nبديهى است هر چيزى كه انسان از آن بهره‌مند مىشود ، رزق و نعمتى از ناحيه خداوند متعال نسبت به او است - حتى نفس‌ها و لحظات زندگيش - ، و اگر توانست\r\n\r\n","description":"","footnote":"","page_name":" 157 ","page_number":158},
  {"content":"\r\n . \r\n","description":"","footnote":"","page_name":" 158 ","page_number":159},
  {"content":"\r\n\r\nآن را در راه مؤمنان و اداى حقوق بندگان صرف كند ، از نظر قرآن كريم و رواياتى كه ذكر شد ، مطلوب است ، همانطور كه روايات ابواب مختلف فقهى و اخلاقى كه تمام افراد جامعه را با بيانات مختلف - هر چند كلمه انفاق در آن‌ها نباشد - به انفاق اين نعمت‌ها ترغيب مىكنند . آن چه در اين جا شايسته توجه و دقت است اين است كه ، هر چند انفاق نعمت‌ها و سودرسانى به بندگان از سوى همگان مطلوب است ، اما از كسى كه متخلّق به اخلاق الهى يا در مسير كسب آن است ، پسنديده‌تر و شايسته‌تر است و چنين است كه خداوند در توصيف اهل آخرت مىفرمايد : « نفعشان بسيار است . »\r\n\r\n75 اندك بودن نيرنگ\r\n« نيرنگ ايشان اندك است . »\r\nقرآن كريم\r\n1090 . « اى كسانى كه ايمان آورده‌ايد ، تقواى خدا را پيشه كنيد و با راستان و راستگويان همراه باشيد . »\r\n1091 . « آن‌كه صداقت و راستى عرضه كرد و بر آن ، باور و اعتراف داشت ، ايشان پرهيزكارانند . آن‌چه را بخواهند ، نزد پروردگارشان برايشان موجود است و آن پاداش نيكوكاران است . »\r\n1092 . « آيا آنان كه نيرنگهاى بد زدند ، خود را در امان مىبينند از اين‌كه خداوند در زمينشان فروبرد يا از آن‌جا كه توقع ندارند عذاب ، آن‌ها را فرا گيرد ؟ »\r\n1093 . « به زودى بدكاران به واسطهء نيرنگى كه مىورزيدند نزد خدا خوار خواهند شد . »\r\n\r\n","description":"","footnote":"","page_name":" 159 ","page_number":160},
  {"content":"\r\n . \r\n","description":"","footnote":"","page_name":" 160 ","page_number":161},
  {"content":"\r\n\r\n1094 . « و نيرنگ بد جز اهل نيرنگ را احاطه نخواهد كرد . »\r\n1095 . « و اين‌گونه بزرگان بدكار قوم را در ميان آنان رها كرديم تا مكر و نيرنگ كنند و البته جز به خودشان نيرنگ نمىورزند و اين را نمىفهمند . »\r\n1096 . « و آنان نيرنگ كردند و خداوند هم حيله ورزيد و خدا بهترين حيله‌ورزان است . »\r\nحديث\r\n1097 . از امام صادق - عليه‌السّلام - نقل شده است كه فرمود : « خداى بزرگ پيامبرى نفرستاد جز به راستگويى و اداى امانت نسبت به نيكوكار و بدكار . »\r\n1098 . نيز از امام صادق - عليه‌السّلام - نقل شده است كه فرمود : « مردم را با غير زبانتان به خير دعوت كنيد تا تلاش ، راستى و پرهيزكارى را در شما مشاهده كنند . »\r\n1099 . پيامبر - صلّى اللَّه عليه‌و آله وسلّم - فرمود : « سه چيز است كه در آن‌ها دروغ رواست :\r\nنيرنگ در جنگ ، وعدهء به همسر و اصلاح بين مردم . »\r\n1100 . امام صادق - عليه‌السّلام - فرمود : « اگر حضور در پيشگاه پروردگار و عرضه اعمال ، حق است پس نيرنگ براى چيست ؟ »\r\n1101 . از حضرت رضا از پدران بزرگوارش - عليهم‌السّلام - نقل شده است كه پيامبر - صلّى اللَّه عليه‌و آله وسلّم - فرمود : « هر كس مسلمان است نيرنگ و حيله به كار نبرد ، همانا از جبرئيل - عليه‌السّلام - شنيدم كه فرمود : نيرنگ و حيله در آتش است . » ، سپس امام - عليه‌السّلام - فرمود : « هر كس با مسلمانى به ناراستى و ناخالصى رفتار كند از ما نيست ، هر كس به مسلمانى خيانت ورزد از ما نيست . »\r\n\r\n","description":"","footnote":"","page_name":" 161 ","page_number":162},
  {"content":"\r\n . \r\n","description":"","footnote":"","page_name":" 162 ","page_number":163},
  {"content":"\r\n\r\n1102 . اميرالمؤمنين - عليه‌السّلام - فرمود : « مؤمن با برادرش به مكر و ناخالصى رفتار نمىكند ، به او خيانت نمىنمايد ، او را خوار نمىكند ، به او تهمت نمىزند و به او نمىگويد من از تو بيزارم . »\r\n1103 . « راستى ، جان مايه تقواست . »\r\n1104 . « راستى ، لباس دين است . »\r\n1105 . « راستى ، لباس يقين است . »\r\n1106 . « راستى ، لباس حق است . »\r\n1107 . « راستى ، محكم‌ترين ستون ايمان است . »\r\n1108 . « از راستى و امانت جدا مشو كه آن‌ها خصوصيت نيكانند . »\r\n1109 . « جوانمردى ، انسان را از هر پستى باز مىدارد . »\r\n1110 . « جوانمردى ، بيزارى از خيانت و مكر است . »\r\n1111 . « از حيله‌گرى بپرهيز ! حيله‌گرى اخلاق انسان پست است . »\r\n1112 . « سرچشمهء حكمت ، دورى از حيله‌گرى است . »\r\n1113 . « خيانت و حقّه‌بازى ، بدترين حيله است . »\r\n1114 . « ناخالص‌ترين و حقه بازترين مردم كسى است كه نسبت به نفس خود از همه حقه بازتر و نسبت به پروردگارش از همه نافرمانتر است . »\r\n1115 . « خوشا به حال كسى كه سينه‌اش از كينه خالى و دلش از خيانت و مكر ، درامان است . »\r\n1116 . « كسى كه با مردم در دينشان خيانت كند ، دشمن خدا و رسول است . »\r\nبيان\r\nاز اين آيات و روايات استفاده مىشود كه راستى ، به طور مطلق و در تمام امور\r\n\r\n","description":"","footnote":"","page_name":" 163 ","page_number":164},
  {"content":"\r\n . \r\n","description":"","footnote":"","page_name":" 164 ","page_number":165},
  {"content":"\r\n\r\n- حتى نسبت به اعضا و جوارح - پسنديده است و خيانت و حيله‌گرى به هر نوعى - چه زبانى و چه عملى - ناپسند است ؛ مگر در موارد خاص و از همين رو خداوند سبحان ، اندك بودن حيله را از ويژگيهاى نيكان و اهل آخرت شمرده است . اما علت كمى حيله در آنان ، در توضيح عبارت « نادانى ايشان اندك است . » ذكر شد .\r\n\r\n76 به زحمت انداختن خود براى آسايش ديگران\r\n« مردم از ناحيه ايشان درآسايشند و ايشان از ناحيه مردم در رنجند . »\r\nقرآن كريم\r\n1117 . « و آنان كه قبل از ايشان ( مهاجرين ) در سراى ( مدينه ) جا گرفتند و ايمان آوردند ، كسانى را كه به سويشان هجرت كردند ، دوست مىدارند و نسبت به آن‌چه به ايشان دادند ، در دل‌هاى خود ، نيازى ( با حسرت و غبطه و حسد ) نمىيابند و آنان را بر خود ترجيح مىدهند و ايثار مىكنند و هر كس از بخل نفس جلوگيرى كند ، پس همانا آن‌ها رستگارانند . »\r\nحديث\r\n1118 . امام صادق - عليه‌السّلام - فرمود : « هر كس اندوه مؤمنى را بر طرف كند ، خداوند اندوه آخرت را از او بر طرف مىكند و در حالى از قبر خارج مىشود كه دلش چون برف ( نورانى و خنك ) است و هر كس مؤمن گرسنه‌اى را سير كند ، خداوند از ميوه‌هاى بهشت به او بخوراند و هر كس او را نوشيدنى بنوشاند ، خداوند از شراب خالص ، دست نخورده و ناب به او بنوشاند . »\r\n1119 . معمّربن خلّاد مىگويد : از حضرت امام ابوالحسن - عليه‌السّلام - شنيدم كه\r\n\r\n","description":"","footnote":"","page_name":" 165 ","page_number":166},
  {"content":"\r\n . \r\n","description":"","footnote":"","page_name":" 166 ","page_number":167},
  {"content":"\r\n\r\nفرمود : « خداوند در روى زمين ، بندگانى دارد كه براى رفع نيازهاى مردم در تلاشند ، ايشان روز قيامت درامانند و هر كس دل مؤمنى را شاد كند ، خداوند در قيامت دلش را شاد مىكند . »\r\n1120 . از مفضّل نقل شده است كه گفت : از امام صادق - عليه‌السّلام - سؤال شد :\r\n« كمترين حق مؤمن بر برادرش چيست ؟ فرمود : اين‌كه در آن‌چه خود بدان محتاج‌تر است ، خود را بر او ترجيح ندهد . »\r\n1121 . امام صادق - عليه‌السّلام - فرمود : « به وسيله همدردى و هميارى با برادران خود ، به خدا نزديك شويد . »\r\n1122 . اميرالمؤمنين - عليه‌السّلام - در وصيتش به محمد بن حنفيه فرمود : « خود را با دوستى ورزيدن و مهربانى ، همراه و به آن متعهد كن و نفس را بر زحمات مردم به شكيبايى وادار و از جان و مالت براى دوستت بگذر و براى آشنايانت مجالست و هم‌صحبتى و براى عموم مردم خوشرويى و محبت و براى دشمنت عدل و انصاف مقرر كن ؛ ( اما ) نسبت به دين و آبرويت ، در برابر تمام افراد ، بخيل و صرفه‌جو باش كه اين براى سلامت دين و دنيايت بهتر است . »\r\nبيان\r\nاز اين‌كه خداوند سبحان اين ويژگى را از ويژگيهاى نيكان و اهل آخرت شمرده است ، پسنديده بودن آن نسبت به تمام مؤمنين ، خيرخواه بودن و نفع رساندن نسبت به تمام انسانها ، مؤمن و كافر ، شايسته و بدكار و فقير و غنى فهميده مىشود ؛ چنان‌كه لفظ « ناس » ، « مردم » ، در اين بخش از حديث نيز به چنين مطلبى اشاره دارد .\r\nنيز از قرآن و روايات بر مىآيد بر مؤمن سزاوار و لازم است ، اين ويژگى را در تمام شؤون زندگى فردى و اجتماعى ، خانواده ، همسايه ، دوستان و مردم بلكه با دولت‌ها و ملت‌ها به كار بندد . در بيان آيات و رواياتى كه در توضيح بخش 29 و 74 به بعضى از نمونه‌هاى آن اشاره شد . ضمن آن‌كه حديث وصيت اميرالمؤمنين - عليه‌السّلام - به پسرش كه متعهد كردن نفس به دوستى ورزيدن و رعايت عدل و انصاف نسبت به دشمنان را سفارش مىكند ، بر اين عموميت و اطلاق دلالت مىكند .\r\n\r\n","description":"","footnote":"","page_name":" 167 ","page_number":168},
  {"content":"\r\n . \r\n","description":"","footnote":"","page_name":" 168 ","page_number":169},
  {"content":"\r\n\r\nنكته قابل توجه در اين بخش از حديث آن است كه ، علّت پسنديدگى اين صفت براى مؤمنين ، در واقع به ضرورت نمونه بودن آنان در تمام شؤون زندگى فردى ، خانوادگى ، اجتماعى و ارتباط با دولت‌هاى خارجى باز مىگردد ؛ تا ضعفا را - اعم از مؤمن و كافر - به اخلاق نيكو ، كه مقتضاى فطرت انسانى است ، جلب كنند ؛ زيرا هرگاه مؤمنان با اين صفت نيكو ، خود را به زحمت انداخته و آسايش ديگران را فراهم كنند ، دل‌هاى مؤمنين و كفار - از هر كيش و مرامى باشند - به سمت كارهاى نيك و خصلتهاى برتر جلب مىشود و روابطشان با ديگران به مسالمت مىگرايد ، نظام ارتباطى محكم شده و دل‌ها با هم انس مىيابد و در نتيجه نفرت و جنگ و ستيز در تمام شؤون زندگى اجتماعى ، از ميان خواهد رفت .\r\nرواياتى كه در باب چگونگى ارتباطات خانوادگى ، همسايگى ، اجتماعى و . . . با كفار ، دولت‌ها ، ملت‌ها و نيز با دوستان در سفر و موارد ديگر وارد شده است نيز ، بر همين مطلب دلالت مىكند .\r\nو امّا چگونگى اين ويژگى و رفتار بر طبق حدود و ضوابط و مقرّراتى است كه شارع در زمينه‌هاى مختلف معين فرموده است و بايستى در اعمال آن ، اين حد و مرزها را به دقت رعايت كرد ، چنان‌كه در وصيت اميرالمؤمنين - عليه‌السّلام - كه مىفرمايد : « نسبت به دين و آبرويت در برابر تمام افراد ، بخيل و صرفه جو باش كه اين براى سلامت دين و دنيايت بهتر است . » به بعضى از آن‌ها اشاره شده است .\r\n\r\n","description":"","footnote":"","page_name":" 169 ","page_number":170},
  {"content":"\r\n . \r\n","description":"","footnote":"","page_name":" 170 ","page_number":171},
  {"content":"\r\n\r\n\r\n77 نيكو و سنجيده‌بودن سخن\r\n« سخنشان نيكو و سنجيده است . »\r\nقرآن كريم\r\n1123 . « سخن پاكيزه به سوى او اوج مىگيرد و كار شايسته ، آن را بالا مىبرد . »\r\n1124 . « و با مردم سخن نيكو بگوييد . »\r\n1125 . « و با ايشان به گفتار پسنديده سخن گوييد . »\r\n1126 . « اى مؤمنان ! تقواى خدا را پيشه كنيد و سخن صحيح و استوار بگوييد تا كارهاى شما را اصلاح كند و گناهانتان را بيامرزد و هر كس خدا و پيامبر او را اطاعت كند ، يقيناً رستگارى بزرگى نصيبش شده است . »\r\n1127 . « سخن پسنديده و گذشت ، از صدقه‌اى كه به دنبال آن آزار و اذيت باشد ، بهتر است و خداوند بىنياز و بردبار است . »\r\n1128 . « و به سوى سخن پاك ، هدايت شدند و به راه پسنديده ( يا راه خدا پسند ) هدايت شدند . »\r\n1129 . « و چه كسى خوش‌گفتارتر از آن است كه به سوى خدا مىخواند و كار شايسته انجام مىدهد و مىگويد من از مسلمانان هستم ( تسليم خدا هستم ) . »\r\n1130 . « خداوند ، آشكار كردن بدىها را جز از ناحيه آن‌كه به او ستم شده است ، دوست نمىدارد و خداوند شنوا و داناست . »\r\n1131 . « از بت‌هاى پليد و از سخن زور دورى كنيد . »\r\n\r\n","description":"","footnote":"","page_name":" 171 ","page_number":172},
  {"content":"\r\n . \r\n","description":"","footnote":"","page_name":" 172 ","page_number":173},
  {"content":"\r\n\r\n1132 . « هيچ سخنى نمىگويد ، مگر اين‌كه فرشته‌اى مراقب و حاضر نزد اوست . »\r\n1133 . در وصف مؤمنين : « و كسانى كه از بيهودگى ، رويگردانند . »\r\nحديث\r\n1134 . امام رضا - عليه‌السّلام - در تفسير آيه : « الَيهِ يَصْعَدُ الكَلِمُ الطَّيِّبُ » فرمود : « مقصود ، گفتن لا إله الا الله ، محمد رسول الله ، و على ولى الله و خليفة محمد رسول الله حقا و خلفائه خلفاءالله ؛ ( جانشينان او جانشينان خدا هستند ) مىباشد و « العَمَلُ الصَّالِحُ يَرْفَعُهُ » مقصود ، يقين قلبى به درستى اين قول است . »\r\n1135 . از امام صادق - عليه‌السّلام - نقل شده است : « اميرالمؤمنين - عليه‌السّلام - با مردم سخن مىگفت ، همّام كه مردى عابد و در وظايف دينى كوشا بود ، برخاست و گفت : يا اميرالمؤمنين ! صفات مؤمن را چنان براى ما ترسيم كن كه گويى او را مىنگريم . امام - عليه‌السّلام - فرمود : « اى همام ، مؤمن ، زيرك و فهيم است . » تا جايى كه فرمود : « نه فحش دهنده ، نه عيب جو و نه غيبت كننده است . . . سخن نادرست نمىگويد . . . سكوتش انديشه و سخنش حكمت است . . . »\r\n1136 . از امام صادق - عليه‌السّلام - نقل شده است : « خداوند بزرگ هيچ پيامبرى را جز به راستى و اداى امانت نسبت به نيكوكار و بدكار مبعوث نفرمود . »\r\n1137 . نيز امام صادق - عليه‌السّلام - در توضيح « قُولُواْ لِلنَّاسِ حُسْنًا » فرمود : « با مردم سخن نيكو بگوييد و تا از اصل قضايا آگاه نشده‌ايد ، جز خير و خوبى سخنى بر زبان نياوريد . »\r\n1138 . امام باقر - عليه‌السّلام - در توضيح « قُولُواْ لِلنَّاسِ حُسْنًا » فرمود : « با مردم به\r\n\r\n","description":"","footnote":"","page_name":" 173 ","page_number":174},
  {"content":"\r\n . \r\n","description":"","footnote":"","page_name":" 174 ","page_number":175},
  {"content":"\r\n\r\nبهترين نحوى كه دوست داريد با شما سخن گفته شود ، سخن بگوييد . »\r\n1139 . از عبدالرحمن بن حمّاد در حديث مرفوع نقل شده است ، خداوند تبارك و تعالى به عيسى - عليه‌السّلام - فرمود : « اى عيسى ! بايد زبان و دلت در نهان و آشكار يكى باشد ، تو را از نفست بر حذر مىدارم ، كه تو خود بر حال خويش از همه آگاه‌ترى . دو زبان در يك دهان ، دو شمشير در يك نيام و دو دل در يك سينه جاى نگيرد ، افكار نيز چنينند . »\r\n1140 . امام صادق - عليه‌السّلام - فرمود : « دورترين حالت بنده از خدا اين است كه با كسى دوستى و برادرى كند و لغزش‌هايش را به ذهن بسپارد تا روزى با آن‌ها او را سرزنش كند . »\r\n1141 . نيز از امام صادق - عليه‌السّلام - نقل شده است : « هر كس مؤمنى را به واسطهء گناهى سرزنش كند ، نمىميرد تا اين‌كه خودش آن گناه را مرتكب شود . »\r\nبيان\r\nاطلاق كلام خداوند در اين حديث ، سخنان نيكان و اهل آخرت را به طور كامل شامل مىشود ؛ يعنى هم كلام توحيدى مربوط به حمد و ثناى خداوند ، هم كلام مربوط به انبيا و ائمه - عليهم‌السّلام - و بياناتشان و هم سخنى را كه مربوط به امور اخروى و دنيوى در زندگى فردى و اجتماعى و روابط و وابستگىها باشد .\r\nدر قرآن و روايات ، شواهدى وجود دارد بر اين‌كه سخن ، در همه جا بايد محكم ، سنجيده و مطابق حق باشد . آن‌چه ذكر شد ، نمونه‌اى از اين شواهد است و شايسته است خواننده محترم موارد را جست‌وجو و در آن‌ها تدبرّ نمايد .\r\n\r\n","description":"","footnote":"","page_name":" 175 ","page_number":176},
  {"content":"\r\n . \r\n","description":"","footnote":"","page_name":" 176 ","page_number":177},
  {"content":"\r\n\r\n\r\n78 محاسبه نفس و به زحمت انداختن آن\r\n« از نفس خويش حساب مىكشند و آن را به رنج مىاندازند . »\r\nقرآن كريم\r\n1142 . « اى كسانى كه ايمان آورده‌ايد ، بر شما باد مراقبت از نفس خويش كه اگر شما هدايت يابيد ، گمراهى هيچ كس به شما خسارتى نمىزند . بازگشت همگى شما به سوى خداست و او شما را به آن‌چه انجام مىداده‌ايد ، آگاه مىسازد . »\r\n1143 . « اى كسانى كه ايمان آورده‌ايد ، تقواى خدا را پيشه كنيد و هر كس بايد بنگرد كه براى فردا چه چيز از پيش فرستاده است و تقواى خدا را پيشه كنيد ، همانا خداوند ، به آن‌چه انجام مىدهيد ، آگاه است . »\r\n1144 . « و آن‌چه از خير براى خود پيش مىفرستيد ، آن را نزد خدا مىيابيد ، همانا خداوند به آن‌چه انجام مىدهيد ، بيناست . »\r\n1145 . « اگر نيكى كنيد ، به نفع خويش نيكى كرده‌ايد و اگر بدى كنيد ، به ضرر خودتان خواهد بود . »\r\n1146 . در وصف پرهيزكاران : « و آنان كه چون كار زشتى انجام دادند يا به نفس خويش ستم كردند ، خدا را ياد كرده و از گناهانشان استغفار نمودند . . . »\r\n1147 . « و در راه خدا آن‌گونه كه شايسته اوست جهاد كنيد ، او شما را برگزيده است . »\r\n1148 . « و هر كس تلاش كند ، همانا براى تعالى نفس خويش تلاش كرده است ، كه خداوند از اهل عالم بى نياز است . »\r\n1149 . « و كسانى را كه در راه ما جهاد كردند ، به راه‌هاى خود هدايت مىكنيم و همانا خداوند با نيكوكاران است . »\r\n\r\n","description":"","footnote":"","page_name":" 177 ","page_number":178},
  {"content":"\r\n . \r\n","description":"","footnote":"","page_name":" 178 ","page_number":179},
  {"content":"\r\n\r\nحديث\r\n1150 . در وصيت ابوذر آمده است : پيامبر - صلّى اللَّه عليه‌و آله وسلّم - فرمود : « بر عاقل لازم است چند ساعت ، ( مراحل متفاوت در زندگى ) براى خود قرار دهد : ساعتى براى مناجات با پروردگار ، ساعتى براى محاسبه نفس خويش و ساعتى براى تفكر در آفريده‌هاى خداوند بزرگ . »\r\n1151 . از امام صادق - عليه‌السّلام - نقل شده است كه فرمود : « به هوش باشيد ، قبل از اين‌كه به حساب كشيده شويد نفس خود را محاسبه كنيد ، همانا در قيامت ، پنجاه توقف‌گاه وجود دارد ، هر توقفى هزار سال طول مىكشد . » سپس امام - عليه‌السّلام - اين آيه را تلاوت فرمود : « فى يومٍ كان مقدارُه ألفَ سنةٍ ؛ در روزى كه اندازهء آن هزار سال است . »\r\n1152 . امام زين العابدين - عليه‌السّلام - فرمود : « اى آدميزاد ! تا وقتى كه از درون خود نصيحت كننده‌اى دارى و بر محاسبه خويش تلاش مىكنى ؛ كار و زندگىات در خير و خوبى است . »\r\n1153 . رسول خدا - صلّى اللَّه عليه‌و آله وسلّم - فرمود : « بنده مؤمن نيست ؛ مگر اين‌كه از نفس خود حساب بكشد ، آن هم حسابى سخت‌تر از حساب كشيدن شريك از شريكش و آقا از نوكرش . »\r\n1154 . ابى خديجه مىگويد : بر امام ابوالحسن - عليه‌السّلام - وارد شدم . آن حضرت فرمود : « خداوند تبارك و تعالى مؤمن را با روحى از ناحيه خودش تأييد مىكند ؛ هرگاه نيكوكارى مىكند و تقوا مىورزد ، آن روح در كنار او حاضر مىشود . . . بندگان خدا ! با اصلاح نفس خويش ، با نعمت‌هاى الهى و بقاى آن‌ها پيمان ببنديد ، يقين را توشه خود كنيد تا سود ارزشمند و گرانبها ببريد ، خداوند رحمت كند كسى را كه تلاشش براى خير باشد و آن را انجام دهد يا به بدى روى آورد ولى از انجام آن خوددارى كند . » سپس فرمود : « ما روح را با اطاعت پروردگار و عمل به آن تأييد مىكنيم . »\r\n1155 . امام صادق - عليه‌السّلام - فرمود : « نفس خود را براى خويش به دوش كش ( و راه ببر ) كه اگر خود اين كار را نكنى ، ديگرى آن را براى تو حمل نخواهد كرد . »\r\n\r\n","description":"","footnote":"","page_name":" 179 ","page_number":180},
  {"content":"\r\n . \r\n","description":"","footnote":"","page_name":" 180 ","page_number":181},
  {"content":"\r\n\r\n1156 . نيز امام صادق - عليه‌السّلام - فرمود : « نفست را از آن‌چه به ضرر آن است قبل از آن‌كه تو را ترك كند ، بازدار و همان‌طور كه در كسب معاش تلاش مىكنى ، در آزاد سازى آن بكوش ، كه نفس تو در گرو عمل توست . »\r\n1157 . نيز از امام صادق - عليه‌السّلام - نقل شده است : « از آدم پست بپرهيز ! همانا شيعهء على - عليه‌السّلام - كسى است كه شكم و عفت خود را حفظ كند و در سعى و تلاش جدّى و دقيق باشد و براى پروردگارش كار كند و به پاداش او اميدوار و از عذاب او بيمناك باشد . پس هرگاه چنين كسانى را يافتى ، آنان شيعهء جعفر - عليه‌السّلام - هستند . »\r\n1158 . عمرو بن مقدام از پدرش نقل مىكند : امام باقر - عليه‌السّلام - به من فرمود : « اى ابامقدام ! همانا شيعيان على - عليه‌السّلام - رنگ پريده ، لاغر و زبان خشكيده‌اند . دهانشان خشك ، شكم‌هايشان گرسنه و رنگ‌هاشان پريده است ، چون شب آن‌ها را فراگيرد ، زمين را بستر قرار دهند و پيشانىها بر خاك نهند ، سجده‌هاشان بسيار ، اشكهاشان فراوان ، دعاهايشان طولانى و گريه‌هايشان زياد است ، مردم شادى مىكنند و آن‌ها اندوهگينند . »\r\n1159 . ابن ابى يعفور مىگويد : امام صادق - عليه‌السّلام - به من فرمود : « مردم تو را فريب ندهند و از نفست غافل نكنند ، مسأله ( اهميت نفست ) به خود تو مربوط است نه آن‌ها .\r\nروز را به اين طرف و آن طرف مگذران و خود را بيهوده ، سرگرم مكن . همانا همراه تو كسى است كه محافظ كارهاى توست و آن‌ها را ثبت مىكند . كار خير اندك را كم مشمار ؛ زيرا فردا آن را چنان خواهى يافت كه تو را شاد كند و كار شرّ اندك را كم مشمار ؛ زيرا فردا آن را چنان خواهى يافت كه تو را ناراحت كند و تا مىتوانى نيكويى كن كه همانا من ، هيچ زايل كننده‌اى بر گناهان گذشته بهتر از نيكى نديدم . خداوند بزرگ مىفرمايد : كارهاى نيك ، بدىها را از بين مىبرد و اين ، تذكر و يادآورى براى ذاكران است . »\r\nبيان\r\nاز اين بخش حديث كه : « از نفس خود حساب مىكشند و آن را به رنج مىاندازند . » به روشنى معلوم مىشود كه هر كس مىخواهد از اهل آخرت باشد ،\r\n\r\n","description":"","footnote":"","page_name":" 181 ","page_number":182},
  {"content":"\r\n . \r\n","description":"","footnote":"","page_name":" 182 ","page_number":183},
  {"content":"\r\n\r\nبايد با مراقبه و محاسبه دائمى به اصلاح گفتار و كردار خويش بپردازد تا هر مانع و سدّى را از مسير سلوك راه آخرت و نجات و هر وزر و وبالى را از گردن خود بردارد و البته انجام اين كار - كه مخالف خواهش نفس و اقتضاى طبيعت بشرى است - قطعاً با تحمل رياضت و زحمات شرعى و تلاشهاى جدى و پيگير نفسانى همراه است . خداوند سبحان در فراز مذكور از حديث ، به رنج و زحمت نفسانى نيكان و اهل آخرت اشاره فرموده كه منظور ، همان رنج مجاهده و مخالفت با نفس و خواهش‌هاى آن است .\r\nبا اين توضيح ، به خوبى روشن مىشود كه مقصود از اين رنج و زحمت ، هرگز ترك خوردن و آشاميدن و زن و فرزندان نيست كه اين كارها علاوه بر آن كه خلاف اقتضاى طبع انسانى است ، مخالفت سنّت پيامبر - صلّى اللَّه عليه‌و آله وسلّم - نيز هست ، چنان‌كه از آن حضرت روايت شده كه فرمود : « هر عبادتى دوره‌اى از حرص و ولع دارد ، سپس به سستى مىگرايد ، پس هر كس حرص در عبادتش به سنت من منتهى و تبديل شود ، هدايت يافته است و هر كس با سنت من مخالفت كند ، گمراه شده و عملش نابود مىشود .\r\nبدانيد ! من ، هم نماز مىخوانم ، هم مىخوابم ، هم روزه مىگيرم ، هم افطار مىكنم ، هم مىخندم و هم گريه مىكنم ، پس هر كس از شيوه و سنت من رو بگرداند ، از من نيست . . . »\r\nاميرالمؤمنين - عليه‌السّلام - نيز در اين باره مىفرمايد : « گروهى از صحابه ، مباشرت با زنان ، افطار در روز و خواب در شب را بر خود حرام كرده بودند . ام سلمه اين موضوع را به پيامبر - صلّى اللَّه عليه‌و آله وسلّم - خبر داد . حضرت از منزل خارج شد و به نزد صحابه رفت و فرمود : آيا از مباشرت با زنان دورى مىكنيد ؟ من با زنان آميزش مىكنم و روز غذا مىخورم و شب مىخوابم ؛ پس هر كس از سنت من بيزارى جويد ، از من نيست . و خداوند آيه نازل فرمود : « چيزهاى پاكيزه‌اى را كه خدا بر شما حلال كرده بر خود حرام نكنيد و از حد در نگذريد كه همانا او از حد درگذرندگان را دوست ندارد و از روزى حلال و پاكيزه كه خداوند به شما داده بخوريد و تقواى خدايى را كه به او ايمان آورده‌ايد ، پيشه كنيد . » اصحاب گفتند : يا رسول‌اللَّه ، ما سوگند خورده‌ايم ! خداوند نازل فرمود : « خداوند به خاطر سوگندهاى لغو و\r\n\r\n","description":"","footnote":"","page_name":" 183 ","page_number":184},
  {"content":"\r\n . \r\n","description":"","footnote":"","page_name":" 184 ","page_number":185},
  {"content":"\r\n\r\nنابجايى كه مىخوريد ، شما را مؤاخذه نمىكند . . . آن كفّارهء سوگندهاى شماست ، سوگندهاى خود را حفظ كنيد . » « 1 »\r\n\r\n79 بيدارى دل در حال خواب بودن ديدگان\r\n« چشمانشان به خواب مىرود و دل‌هاشان نمىخوابد . »\r\nقرآن كريم\r\n1160 . « آيا آن‌كه مرده بود و ما او را زنده كرديم و براى او نورى قرار داديم تا با آن در ميان مردم حركت كند ، همچون كسى است كه در تاريكىهاست و راه خروجى ندارد ؟\r\nاعمال كافران اين‌چنين برايشان جلوه مىكند . »\r\n1161 . « هركس از زن‌ومرد ، كارشايسته انجام‌دهد ، اورا به‌زندگىپاكيزه زنده مىداريم . »\r\n1162 . « اى كسانى كه ايمان آورده‌ايد ! آن‌گاه كه خدا و رسول ، شما را مىخوانند تا زنده‌تان كنند ، ايشان را اجابت كنيد و بدانيد كه خداوند بين انسان و دلش حائل مىشود و همانا به سوى او برمىگرديد . »\r\nحديث\r\n1163 . در حديث معراج آمده است : « هر كس براى خوشنودى من كار كند ، سه ويژگى را با او همراه سازم . . . پس چون مرا دوست بدارد ، او را دوست مىدارم و نزد مخلوقات ، محبوبش كنم و چشم دلش را به هيبت و بزرگى خويش بگشايم ، پس دانش بندگان خاصّم از او پنهان نباشد . »\r\n1164 . در همان حديث دربارهء نعمتهايى كه خداوند در دنيا به مؤمنان عنايت مىفرمايد آمده است : « و چشم و گوش دلش را باز مىكنم تا جايى كه با قلبش از من بشنود و با دلش به هيبت و بزرگى من بنگرد . »\r\n\r\n\r\n","description":"","footnote":"\r\n( 1 ) . براى توضيح بيش‌تر ، ر . ك : بخش 50 و 59 .\r\n","page_name":" 185 ","page_number":186},
  {"content":"\r\n . \r\n","description":"","footnote":"","page_name":" 186 ","page_number":187},
  {"content":"\r\n\r\n1165 . از على بن اسباط از ائمه - عليهم‌السّلام - نقل شده است : « در موعظه خداوند به عيسى - عليه‌السّلام - چنين آمده است . . . . » تا جايى كه امام - عليه‌السّلام - در توصيف پيامبر - صلّى اللَّه عليه‌و آله وسلّم - مىفرمايد : « چشمان او مىخوابد و دلش نمىخوابد . »\r\n1166 . امام باقر - عليه‌السّلام - فرمود : « امام ده علامت دارد . . . و چشمش مىخوابد و دلش نمىخوابد . »\r\nبيان\r\nاز اين بخش حديث و بخش‌هاى مشابه و آيات و روايات متناسب با آن‌ها معلوم مىشود ، انسان ، غير از زندگى مادى و ظاهرى ، زندگى باطنى و معنوى هم دارد كه جز با علم و يقين و معرفت بنده نسبت به خداوند متعال و مشاهدهء جمال و كمال و صفات عاليه و اسماء حسنى و فناى فى اللَّه و بقاى او حاصل نمىشود . خداوند درك چنين زندگى را به همه ما روزى فرمايد .\r\nهر چند بعضى روايات مذكور اشاره به اختصاص اين مقام بلند به پيامبر - صلّى اللَّه عليه‌و آله وسلّم - و ائمه - عليهم‌السّلام - دارد اما از ظاهر آياتى كه ذكر شد و نيز بعضى روايات و بخش‌هاى مختلف حديث معراج بر مىآيد كه براى غير آن بزرگواران نيز قابل دسترسى است .\r\nاما چگونگى جمع بين اين اخبار ، به راحتى از روايت منقول از حضرت رضا - عليه‌السّلام - معلوم مىشود كه عده‌اى از فقها و متكلمين فرقه‌هاى گوناگون ، نزد آن حضرت بودند . يكى از ايشان از حضرت سؤال كرد : دليل اين‌كه شما از آن‌چه در دل مردم است خبر مىدهيد ، چيست ؟ حضرت فرمود : « آيا نشنيده‌اى كه پيامبر - صلّى اللَّه عليه‌و آله وسلّم - فرمود : از زيركى و تيزبينى مؤمن بپرهيزيد كه همانا او به نور الهى مىبيند ؟ گفت : آرى . حضرت فرمود : هيچ مؤمنى نيست مگر اين‌كه يك تيزبينى دارد كه به واسطه نور پروردگار به اندازه ايمان و ميزان بينش و دانشش مىبيند و خداوند آن‌چه را در ميان تمام مؤمنان تقسيم كرده است ، در ما امامان جمع كرده و يك‌جا قرار داده است . »\r\n\r\n","description":"","footnote":"","page_name":" 187 ","page_number":188},
  {"content":"\r\n . \r\n","description":"","footnote":"","page_name":" 188 ","page_number":189},
  {"content":"\r\n\r\n\r\n80 بسيار گريستن\r\n« ديدگانشان گريان است . »\r\nقرآن كريم\r\n1167 . « پس بايد اندكى بخندند و بسيار بگريند ، اين جزاى چيزهايى كه كسب كرده و انجام داده‌اند . »\r\n1168 . « و آن‌گاه كه آيات الهى بر آن‌ها خوانده مىشود ، سجده كنان و گريان بر خاك مىافتند . »\r\n1169 . « و به صورت ، روى خاك مىافتند و مىگريند و فروتنى و خاكسارى آن‌ها فزونى مىگيرد . »\r\nحديث\r\n1170 . امام صادق - عليه‌السّلام - فرمود : « خداوند تبارك و تعالى به موسى - عليه‌السّلام - وحى فرمود : بندگان من به چيزى دوست داشتنىتر از سه خصلت به من تقرب نجستند .\r\nموسى گفت : پروردگارا ! آن سه خصلت چيست ؟ خداوند فرمود : موسى ! زهد در دنيا ، پرهيز از گناهان و گريستن از ترس من . موسى گفت : پروردگارا ! كسى كه چنين كند ، چه پاداشى دارد ؟ خداوند به او وحى فرمود : اى موسى ! زاهدان در دنيا در بهشت هستند ، گريه كنندگان در دنيا از ترس من ، در اوج و مرتبتى بلند هستند كه كسى در آن با ايشان شريك نيست و اما پرهيزكاران از گناه ، من همه مردم را بازرسى و بازجويى مىكنم ، اما آن‌ها را بازجويى نمىكنم . »\r\n1171 . امام زين العابدين - عليه‌السّلام - فرمود : « . . . هيچ قطره‌اى نزد خدا محبوبتر از دو قطره نيست ، يكى قطره خونى كه در راه خدا ريخته شود و ديگر قطره اشكى كه در تاريكى شب ، ريخته شود و جز خداوند بزرگ چيزى مقصود نباشد . »\r\n\r\n","description":"","footnote":"","page_name":" 189 ","page_number":190},
  {"content":"\r\n . \r\n","description":"","footnote":"","page_name":" 190 ","page_number":191},
  {"content":"\r\n\r\n1172 . از عدّة الداعى نقل شده است : « در آن‌چه خداوند به موسى - عليه‌السّلام - وحى فرمود ، آمده است : تا در دنيا هستى بر نفس خود گريه كن . »\r\n1173 . امام صادق - عليه‌السّلام - فرمود : « اگر گريه كننده نيستى ، لااقل خود را به گريه بزن . »\r\n1174 . از اميرالمؤمنين - عليه‌السّلام - نقل شده است كه فرمود : « خوشا به حال كسى كه در خانه بنشيند ، غذاى خود را بخورد ، به طاعت پروردگارش مشغول باشد و بر گناه خويش بگريد . »\r\n1175 . نيز از آن حضرت نقل شده است : در صفات متقين : « آن‌ها كه كارهاشان در دنيا پاك و ديدگانشان گريان است . »\r\n1176 . « گريه ، ويژگى ترسندگان ( از خدا ) است . »\r\n1177 . « گريه از ترس خدا براى دورى از او ، عبادت عارفان است . »\r\n1178 . « گريه از ترس خدا دل را روشن و از بازگشت به گناه جلوگيرى مىكند . » « 1 » بيان\r\nممكن است منظور از گريه در اين بخش از حديث ، مطلق گريه باشد ؛ چه از شوق بهشت ، چه براى لقاء حق سبحانه ، چه از فراق او ، چه گريه بر گناهان و غفلت‌هاى نفس نسبت به زندگى گذشته ، چه به دليل ترس از خداوند متعال و عظمت ذات حق يا ترس از قبر و برزخ و مواقف عالم آخرت و گردنه‌هاى باريك و تنگناها و گرفتارىهاى آن و يا ترس از جهنم و سقوط در قعر آن و دلايل ديگرى كه در هر حال ، پسنديده است .\r\nاما علت اين‌كه گريه ، از صفات نيكان و اهل آخرت شمرده شده اين است كه\r\n\r\n\r\n","description":"","footnote":"\r\n( 1 ) . دربارهء فضيلت گريستن ، ر . ك : بخش 102 و 251 .\r\n","page_name":" 191 ","page_number":192},
  {"content":"\r\n . \r\n","description":"","footnote":"","page_name":" 192 ","page_number":193},
  {"content":"\r\n\r\nديگران كه دنيا زده و اهل دنيا هستند ، در غفلت غوطه‌ور شده و جز به دنيا و زر و زيور آن توجهى ندارند و در پى اين غفلت و بىخبرى ، اصلًا به آخرت و درجات آن عنايتى نمىكنند و به كمالات معنوى توجهى ندارند تا چه رسد به اين‌كه به آن‌ها مشتاق باشند و در فراقشان گريه كنند .\r\n\r\n81 ياد قبلى خدا\r\n« و دل‌هاشان دائماً در ذكر و توجه است و آن‌گاه كه نام مردم‌در زمرهء غافلان و بىخبران نوشته مىشود ، نام آن‌هادر گروه ذاكران و بيداردلان ثبت مىشود . »\r\nقرآن كريم\r\n1179 . « مرا ياد كنيد تا شما را ياد كنم . »\r\n1180 . « پروردگارت را در نفس خويش ، با تضرّع و ترس ، ياد كن . »\r\n1181 . « آنان‌كه ايمان آوردند و دل‌هاشان به ياد خدا آرام يافت . آگاه باشيد كه با ياد خدا دل‌ها آرام گيرد . »\r\n1182 . « مردانى كه داد و ستد و خريد و فروش ، آن‌ها را از ياد خدا و برپايى نماز غافل نكرده و نمىفريبد . »\r\n1183 . « همانا نماز از پليدى و زشتى باز مىدارد و قطعاً ياد خدا برتر ( از توصيف ) است و خدا آن‌چه را انجام مىدهيد ، مىداند . »\r\n1184 . « پس واى بر آنان‌كه دل‌هاشان تيره و از ياد خدا غافل است ، ايشان در گمراهى آشكارند . »\r\n\r\n","description":"","footnote":"","page_name":" 193 ","page_number":194},
  {"content":"\r\n . \r\n","description":"","footnote":"","page_name":" 194 ","page_number":195},
  {"content":"\r\n\r\n1185 . « و از كسى كه دلش را از يادمان غافل كرده‌ايم و از هواى نفس خويش پيروى كرده و كارش از اعتدال خارج است ، تبعيت مكن . »\r\nحديث و دعا\r\n1186 . از جابر نقل شده است : بر امام صادق - عليه‌السّلام - وارد شدم . حضرت فرمود :\r\n« اى جابر ! به خدا قسم اندوهگين و دل نگرانم . » عرض كردم : فدايت شوم ، نگرانى و اندوه قلب شما از چيست ؟ فرمود : « اى جابر ! هر كس دين خدا در دلش خالص و بىپيرايه داخل شود ، دلش به غير او مشغول نمىشود . . . و گويى مؤمنان كه دين شناسان اهل نظر و انديشه هستند ، آن‌چه به گوشهايشان شنيده‌اند ، آنان را از ياد خدا ناشنوا نكرده و زر و زيورى كه به چشمان خويش ديده‌اند ، آن‌ها را از ياد خدا كور نكرده است ؛ پس به پاداش اخروى دست يافتند ، هم‌چنان‌كه به اين دانش دست يافتند . . . »\r\n1187 . در دعاى كميل آمده است : « از تو به حق خودت و منزه بودن خودت و اسماء و صفات برترت درخواست مىكنم كه اوقات شب و روزم را با ياد خويش آباد و با خدمت به خودت مرتبط سازى و كارهايم نزد تو پذيرفته باشد تا اعمال و اورادم همگى ، ورد واحد بوده و هميشه در خدمت تو باشم . »\r\n1188 . در مناجات المريدين آمده است : « و ما را به آن دسته از بندگانت كه شتابانه به سوى تو در حركتند ، پيوسته در تو را مىكوبند و شب و روز تنها تو را مىپرستند ، پيوند ده . »\r\n1189 . در حديث معراج آمده است : « هر كس طبق رضاى من كار كند ، سه ويژگى دائمى به او عطا نمايم . . . توجهى كه هرگز با فراموشى همراه نباشد . »\r\n1190 . در همين حديث : « اما زندگى گوارا ، آن است كه صاحبش از ياد من سستى نورزد . »\r\n1191 . امام صادق - عليه‌السّلام - فرمود : « آن‌كه در ميان غافلان و بىخبران ، به ياد خدا و متوجه اوست ، مانند مجاهد راه خدا در ميان دشمنان و جنگ كنندگان با خداست . »\r\n\r\n","description":"","footnote":"","page_name":" 195 ","page_number":196},
  {"content":"\r\n . \r\n","description":"","footnote":"","page_name":" 196 ","page_number":197},
  {"content":"\r\n\r\n1192 . پيامبر - صلّى اللَّه عليه‌و آله وسلّم - فرمود : « هر كس در بازار و هنگامى كه مردم در غفلت و بىخبرى و به كار خودشان مشغولند - از سر صفا و اخلاص - خدا را ياد كند ، خداوند برايش هزار حسنه مىنويسد و روز قيامت او را به گونه‌اى مىآمرزد كه به فكر هيچ بشرى خطور نكرده باشد . »\r\n1193 . از اميرالمؤمنين - عليه‌السّلام - در صفات متّقين نقل شده است : « سر از خواب برمىدارد و همّ و غمّش فقط ياد خدا است . »\r\n1194 . « خداوند ذكر و توجه را مايه صفا و صيقل دل‌ها قرار داده كه بعد از سنگينى ، به واسطه آن مىشنود و بعد از نابينايى به واسطهء آن مىبيند . »\r\n1195 . « ياد خدا اهلى دارد كه آن را بر همهء دنيا ترجيح دادند و هيچ داد و ستد و خريد و فروشى ، آن‌ها را از ذكر خدا باز نداشته است . »\r\n1196 . « پروردگارا ! تو نزديك‌ترين همدم اوليائت هستى . . . و دل‌هاى آن‌ها شيفتهء توست . اگر غربت و تنهايى ايشان را بترساند ، ياد تو همدم و آرام‌بخش ايشان است . »\r\n1197 . « خدا را اطاعت كن و با ياد او مأنوس باش . »\r\n1198 . « فرزندم ! تو را به تقواى پروردگار ، اطاعت دائمى از اوامرش ، آباد كردن دلت با ياد او و چنگ زدن به رشتهء الهى وصيت مىنمايم . »\r\n1199 . « ياد خدا ، غذاى جان‌ها و همنشينى با محبوب است . »\r\n1200 . « ياد خدا ، مايه خوشى هر متقى و لذت اهل يقين است . »\r\n1201 . « هر كس دلش را با ذكر مدام آباد كند ، كارهايش در نهان و آشكار نيكو مىشود . »\r\n1202 . « مداومت بر ياد خدا ، دوست صميمى اوليا است . »\r\n1203 . « بىخبرى و غفلت ، در واقع گم‌كردن و از دست دادن است . »\r\n1204 . « دوام بىخبرى و غفلت ، بينش را كور مىكند . »\r\n\r\n","description":"","footnote":"","page_name":" 197 ","page_number":198},
  {"content":"\r\n . \r\n","description":"","footnote":"","page_name":" 198 ","page_number":199},
  {"content":"\r\n\r\n1205 . « اگر راهنما غافل و بىخبر باشد ، چگونه گمراه را هدايت مىكند ؟ »\r\n1206 . « هر كس غفلت و بىخبرى بر او چيره شود ، دلش مىميرد . »\r\n1207 . « از نشانه‌هاى سربلندى و اقتدار ، كمى غفلت و بىخبرى است . »\r\nبيان\r\nذكر قلبى ، ذكرى است كه صاحبش را به تمام خيرهاى دنيوى و اخروى دلالت كرده و به تمام امور باطنى و معنوى هدايت مىكند و موجب حفظ او از همهء شرور و بدىها مىشود . حقيقت ذكر نيز در واقع توجه به فطرت است كه خداوند متعال پيامبرش را به اين توجه امر فرموده است : روى و تمام وجود خويش را حق‌گرايانه به دين متوجه ساز ، همان فطرت الهى كه مردم را بر آن آفريد .\r\nاما اين توجه به فطرت ، داراى دو مرحله است كه يكى بالاتر و برتر از ديگرى است :\r\nمرحله اوّل ، عبارت است از توجه انسان با خلقت بشرى و قلب صنوبرى - كه رئيس اعضا و جوارح است - به سوى خداوند سبحان و شايد منظور از سخن پيامبر - صلّى اللَّه عليه‌و آله وسلّم - به ابوذر كه فرمود : « خدا را چنان بپرست كه گويى او را مىبينى . » و فرمايش ديگر ايشان كه : « خدا را نگهدار تا خدايت نگهدارد . » اشاره به اين مرحله از توجه فطرى باشد .\r\nمرحله دوم ، عبارت است از توجه بنده به خداوند سبحان به واسطهء عالم امرى و ملكوتى - نه با جنبهء بشرى و جسمى - و از همين رو در آيه شريفه : « فَاقِمْ وَجْهَكَ لِلدِّين حَنِيفاً » اشاره به وجه شده است و معلوم است كه مقصود از آن ، وجه ظاهرى نيست بلكه منظور عالم امر و ملكوت است ، چنان‌كه خداوند سبحان پس از نشان دادن ملكوت نفس ابراهيم - عليه‌السّلام - به آن حضرت ، از قول او در قرآن كريم مىفرمايد : « إِنّى وَجَّهْتُ وَجْهِىَ لِلَّذِى فَطَرَ السَّموَ تِ وَالْأَرْضَ حَنِيفًا » ؛ من به سوى آن‌كه آسمان و زمين را حق گرا آفريد ، روى كردم . و در فرمايش پيامبر - صلّى اللَّه عليه‌و آله وسلّم -\r\n\r\n","description":"","footnote":"","page_name":" 199 ","page_number":200},
  {"content":"\r\n . \r\n","description":"","footnote":"","page_name":" 200 ","page_number":201},
  {"content":"\r\n\r\nنيز بعد از امر به ذكر مرحلهء اول ( خدا را نگهدار تا خدا تو را نگهدارد . ) آمده است :\r\nخدا را نگهدار باش تا او را در برابرت بيابى . اين مطلب ، علاوه بر بيان مرحله دوم ذكر قلبى به اين نكته اشاره دارد كه رسيدن به مرحله اوّل ، خود مقدمه رسيدن به مرحله دوم است .\r\nنكته قابل توجه اين است كه مرحله دوم ذكر قلبى ، جز براى پيامبر يا وصى پيامبر يا مؤمنى كه خداوند قلبش را نسبت به ايمان امتحان كرده است ، حاصل نمىشود ؛ زيرا براى انسان به دليل توجه به عالم خاكى و نياز به كثرات خارجى ، روى آوردن به فطرت و ياد پروردگار به معناى دوم ، ممكن نيست ؛ مگر با عنايت الهى و انقطاع از عالم خاكى و وابستگىهاى مادّى كه رسيدن به آن ، جز با پيروى كامل از پيامبران و ائمه - عليهم‌السّلام - در تمام امور مادى و معنوى زندگى ميسّر نيست .\r\nكلام اميرالمؤمنين - عليه‌السّلام - در دعاى كميل : « أسألُكَ بِحقِّكَ و قُدسِك . . . سَرمَداً » و اين بخش از حديث معراج و بخشهاى مشابه آن و نيز بعضى از آيات و روايات و ادعيه ، ناظر به همين مرحله هستند .\r\nاز خداوند سبحان توفيق رسيدن به اين مرحله از ذكر را مسألت مىنماييم .\r\n\r\n82 ستايش در آغاز نعمت و سپاس در پايان آن\r\n« در آغاز نعمت ، ستايش و در انجام آن سپاسگزارى مىكنند . »\r\nحديث\r\n1208 . رسول اللَّه - صلّى اللَّه عليه‌و آله وسلّم - فرمود : « هر كس نعمتها پى در پى به او\r\n\r\n","description":"","footnote":"","page_name":" 201 ","page_number":202},
  {"content":"\r\n . \r\n","description":"","footnote":"","page_name":" 202 ","page_number":203},
  {"content":"\r\n\r\nروى آورد ، بايد خدا را بسيار حمد كند . »\r\n1209 . امام صادق - عليه‌السّلام - فرمود : « خداوند هيچ نعمتى ، هر چند بىحدّ و حساب ، به بنده عطا نفرمود ، و خدا را بر آن حمد كرده باشد مگر اين‌كه توفيق اين حمد ، برتر و ارزشمندتر از خود نعمت است . »\r\n1210 . پيامبر - صلّى اللَّه عليه‌و آله وسلّم - فرمود : « كسى كه از طعام بهره مىبرد و آن را شكر مىگذارد ، پاداشى چون روزه‌دار مقبول دارد و آن‌كه در عين راحتى و سلامت ، سپاسگزارى مىكند ، پاداش كسى را دارد كه در گرفتارى و مصيبت شكيباست و انسان توانمند شكرگذار ، اجرى چون محروم و نادار قانع دارد . »\r\n1211 . از امام صادق - عليه‌السّلام - است : « به هر كس كه نعمت سپاسگزارى عطا داده شده ، فزونى نعمت نيز داده شده است . خداوند مىفرمايد : « اگر سپاسگزارى كنيد ، بر شما مىافزاييم . »\r\n1212 . نيز از آن حضرت نقل شده است : « سپاسگزارى نعمتها ، پرهيز از حرام است و كمال شكرگزارى به اين است كه انسان بگويد « الحمدللَّه » .\r\n1213 . از اميرالمؤمنين - عليه‌السّلام - نقل شده است ، در وصف پرهيزكاران : « روز را شب مىكند ، در حالى كه همّ و غمّش شكر نعمت‌ها است . »\r\n1214 . « ستايش مخصوص خدايى است كه حمد را كليد ياد خويش قرار داد و سبب زياد شدن فضل و راهنماى رسيدن به نعمت‌ها و درك عظمتش قرار داد . »\r\n1215 . « خداى را براى آن‌كه به من توفيق شكر نعمت‌هايش را عطا فرمود ، ستايش مىكنم . »\r\n1216 . « خدا را به هر چه اتفاق افتاده ، حمد مىكنيم . »\r\n\r\n","description":"","footnote":"","page_name":" 203 ","page_number":204},
  {"content":"\r\n . \r\n","description":"","footnote":"","page_name":" 204 ","page_number":205},
  {"content":"\r\n\r\n1217 . « خدا را بر نيكيهاى بىاندازه‌اش حمد مىكنم . »\r\n1218 . « اى مردم ! زهد حقيقى ، كوتاه كردن آرزو و سپاسگزارى به هنگام نعمت‌هاست . »\r\n1219 . « روزىها را مقدر و كم و زياد نمود تا سپاسگزارى بىنياز و شكيبايى نيازمند را بيازمايد . »\r\n1220 . « ستايش ، مخصوص خدايى است كه حمد را با نعمتها و نعمتها را با حمد ، به يكديگر مربوط ساخت . »\r\n1221 . « اگر خداوند وعدهء عذاب بر معصيتش هم نمىداد ، باز لازم بود به خاطر سپاسگزارى از نعمتهايش نافرمانى نشود . »\r\n1222 . « كسى كه نعمتى به او داده شده در حقيقت ، بنده و اسير شده است تا زمانى كه قيام به شكر نعمت ، آزادش كند . »\r\n1223 . « نعمتى كه سپاسگزارى نشود ، مانند گناهى است كه آمرزيده نشود . »\r\n1224 . « هر كس خدا را شكر كند ، شكر دوّمى بر او واجب مىشود ؛ زيرا او را بر شكر و سپاسش توفيق داده و اين ، شكر آن سپاسگزارى است . »\r\n1225 . « ناسپاسى نعمتها ، قدم را به لغزش انداخته و نعمت‌ها را سلب مىكند . »\r\n1226 . « كسى كه در نعمت‌ها ناشكرى مىكند ، در واقع نسبت به فضل الهى ناسپاسى كرده است . »\r\n1227 . « ناسپاسى نسبت به نعمتها ، موجب نكبت‌ها و بدبختىهاست . »\r\n1228 . « هر كس با استفاده از نعمت‌ها خدا را نافرمانى كند ، بسيار ناسپاس است . »\r\nبيان\r\nاز مجموع اين آيات و روايات و آيات و احاديثى كه در توضيح بخش 152 خواهد آمد ، معناى حقيقى و شكر و حمد روشن مىشود و آن عبارت است از اين‌كه بنده در تمامى نعمت‌ها فقط خداوند متعال را ستايش كند ؛ زيرا هر نعمتى - هر\r\n\r\n","description":"","footnote":"","page_name":" 205 ","page_number":206},
  {"content":"\r\n . \r\n","description":"","footnote":"","page_name":" 206 ","page_number":207},
  {"content":"\r\n\r\nچند از طريق اسباب ظاهرى به دست آمده باشد - از خداست ؛ زيرا او سببيّت را در اسباب قرار داده و اسباب فى نفسه و مستقلًا سببيّت ندارند ، چنان كه در قرآن شريف مىفرمايد :\r\n« آن‌گاه كه تيرانداختى ، تو نبودى كه تير انداختى بلكه خداوند تير انداخت . » آيات و روايات و ادعيه ديگرى نيز بر اين مطلب اشاره دارد كه امكان ذكر تمام آن‌ها نيست .\r\nو نيز از روايات پيشين بر مىآيد شكر ، داراى مراتبى است ، مثل شكر به زبان و دل و تمام اعضا ، و ممكن است حقيقت شكر ، استفاده از نعمت‌ها در راهى است كه دهندهء نعمت به آن راضى است .\r\nپروردگارا ! ما را از آنان‌كه تو را حمد مىكنند و به خاطر نعمتهايت از تو سپاسگزارى مىكنند قرار ده ، به حق محمد و آله الطاهرين .\r\n\r\n83 استجابت دعا\r\n« دعاى ايشان به محضر الهى بالا رفته و مستجاب وحرفشان پذيرفته است ، ملائكه از آن‌ها مسرورند ، دعايشان‌زير حجاب‌هاى الهى در گردش است ، خداوند دوست داردحرفشان را بشنود چنان‌كه مادر فرزندش را دوست دارد . »\r\nبحثى پيرامون دعا و فضيلت و شرايط و آثار آن .\r\nقرآن كريم\r\n1229 . « و آن‌گاه كه بندگانم از تو دربارهء من سؤال كنند ، پس ( بگو ) من بسيار نزديك هستم . نداى خواننده را پاسخ مىدهم ، آن‌گاه كه مرا بخواند ، پس بايد دعوت مرا استجابت كنند و به من ايمان بياورند شايد رشد و هدايت بيابند . »\r\n\r\n","description":"","footnote":"","page_name":" 207 ","page_number":208},
  {"content":"\r\n . \r\n","description":"","footnote":"","page_name":" 208 ","page_number":209},
  {"content":"\r\n\r\n1230 . « بگو اگر دعاى شما نبود ، پروردگارم به شما توجهى نمىكرد . »\r\nحديث\r\n1231 . از ميسر بن عبدالعزيز از قول امام صادق - عليه‌السّلام - نقل شده است كه فرمود :\r\n« اى ميسر ! دعا كن و نگو كار از كار گذشته است . نزد خداوند بزرگ رتبه و منزلتى هست كه دسترسى به آن جز با درخواست ميسّر نيست ، اگر بنده‌اى دهانش را ببندد و چيزى درخواست نكند چيزى به او داده نمىشود ، پس درخواست كن تا به تو داده شود . اى ميسر ! درى ، كوبيده نمىشود مگر اين‌كه به زودى بر روى كوبنده آن باز مىشود . »\r\n1232 . نيز از امام صادق - عليه‌السّلام - از اميرالمؤمنين - عليه‌السّلام - نقل شده است كه فرمود : « دوست داشتنىترين كارها در زمين نزد خداوند ، دعاست و برترين عبادت‌ها ، عفت است . » و اميرالمؤمنين - عليه‌السّلام - بسيار اهل دعا بود .\r\n1233 . حضرت رسول - عليهماالسّلام - فرمود : « دعا سلاح مؤمن ، ستون خيمه دين و نور آسمانها و زمين است . »\r\n1234 . اميرالمؤمنين - عليه‌السّلام - فرمود : « دعا ، كليد موفقيّت و سبب رستگارى است و بهترين دعا ، دعايى است كه از سينه‌اى پاك و دلى پرهيزكار صادر مىشود و در مناجات ، سبب نجات است و رهايى با اخلاص حاصل مىشود و هرگاه ناله و فرياد زياد شود ، بازگشت ناله به خدا خواهد بود . »\r\n1235 . امام موسىبن جعفر - عليهماالسّلام - مىفرمايد : « بر شما باد به دعا كردن كه دعا به درگاه خدا و درخواست از او ، بلايى را كه مقدر شده ولى هنوز قطعى و امضا نشده ، رد مىكند ؛ پس هرگاه با دعا دفع بلا از خداوند خواسته شود ، بلا را مىگرداند . »\r\n1236 . سليمان بن عمرو مىگويد : از امام صادق - عليهم‌السّلام - شنيدم كه فرمود :\r\n« خداوند ، دعايى را كه از دل پريشان و بىتوجه برخيزد ، استجابت نمىفرمايد ؛ پس\r\n\r\n","description":"","footnote":"","page_name":" 209 ","page_number":210},
  {"content":"\r\n . \r\n","description":"","footnote":"","page_name":" 210 ","page_number":211},
  {"content":"\r\n\r\nهرگاه دعا كردى ، با تمام جان و دلت به او رو كن و آن‌گاه به اجابت ، يقين داشته باش . »\r\n1237 . نيز از امام صادق - عليه‌السّلام - روايت شده است : « مردى خدمت اميرالمؤمنين - عليه‌السّلام - آمد و عرض كرد : من خدا را مىخوانم اما اثرى از اجابت نمىبينم . امام - عليه‌السّلام - فرمود : خدا را به چيزى غير از صفاتش ( مخالف با صفاتش ) توصيف كرده‌اى .\r\nهمانا دعا چهار ويژگى دارد : صفا و اخلاص باطن ، به زبان آوردن نيّت ، شناخت وسيله و اسباب و رعايت انصاف در عرض حاجت . آيا در حالى كه به اين چهار ويژگى آگاهى داشتى خدا را خواندى ؟ عرض كرد : خير . اميرالمؤمنين - عليه‌السّلام - فرمود : پس اين چهار ويژگى را بشناس . »\r\n1238 . امام صادق - عليه‌السّلام - مىفرمايد : « بندهء خوب و دوست خدا به درگاه خدا دعا مىكند ، خداوند به فرشتهء موكل مىفرمايد : حاجت بنده‌ام را برآور ، ولى شتاب مكن ؛ زيرا من دوست دارم صدايش را بشنوم و بندهء دشمن خدا به درگاه خدا دعا مىكند ، خداوند به فرشتهء موكل مىفرمايد : حاجت بنده‌ام را برآور و شتاب كن ؛ زيرا خوش ندارم صدايش را بشنوم . » امام - عليه‌السّلام - فرمود : « آن‌گاه مردم مىگويند : به اين به خاطر كرامتش داده شد و از او به خاطر پستىاش دريغ شد . »\r\n1239 . نيز از آن حضرت روايت شده كه فرمود : « هرگاه كسى از شما خواست چيزى كه از پروردگارش مىخواهد ، حتماً به او بدهد ، بايد از تمام مردم قطع اميد كند و هيچ اميدى جز به خداوند بزرگ نداشته باشد ؛ هرگاه خداوند دل او را چنين يافت ، چيزى درخواست نمىكند ، مگر اين‌كه به او مىدهد ، پس نفس خود را به محاسبه بكشيد قبل از آن‌كه حساب آن از شما كشيده شود . همانا قيامت پنجاه توقف‌گاه دارد و اندازهء هر توقفى هزار سال است . » سپس امام - عليه‌السّلام - تلاوت فرمود : « در روزى كه طول آن هزار سال است از سال‌هايى كه شما شماره مىكنيد . »\r\n1240 . مردى به امام صادق - عليه‌السّلام - عرض كرد : فدايت شوم ، خداوند مىفرمايد :\r\n« مرا بخوانيد تا شما را اجابت كنم . » ما به درگاه خدا دعا مىكنيم ؛ اما پاسخ مثبت نمىيابيم . حضرت فرمود : « براى اين است كه شما به عهد خود با خدا وفا نمىكنيد ، خداوند مىفرمايد : به عهد من وفا كنيد تا به عهد شما وفا كنم ، به\r\n\r\n","description":"","footnote":"","page_name":" 211 ","page_number":212},
  {"content":"\r\n . \r\n","description":"","footnote":"","page_name":" 212 ","page_number":213},
  {"content":"\r\n\r\nخدا قسم اگر به عهد خدا وفا كنيد ، خدا به عهد شما وفا مىكند . »\r\n1241 . از اميرالمؤمنين - عليه‌السّلام - نقل شده است كه فرمود : « دعا ، اسلحهء اولياى خداست . »\r\n1242 . « ناتوان‌ترين مردم كسى است كه از دعا كردن ، ناتوان باشد . »\r\n1243 . « خداوند قهرها و بلايايى دارد ، پس هرگاه چيزى از آن‌ها بر شما نازل شد ، با دعا آن را دفع كنيد ؛ زيرا بلا را جز دعا دفع نمىكند . »\r\n1244 . « سلاح مؤمن ، دعاست . »\r\n1245 . « برتو باد به صفا و خلوص در دعا ؛ زيرا اين دعا براى اجابت ، شايسته‌تر است . »\r\n1246 . « كسى كه توفيق دعا به او داده شده ، از اجابت محروم نيست . »\r\n1247 . « از تأخير در اجابت دعا نااميدت نشو ، زيرا بخشش ، به اندازه نيّت است . »\r\n1248 . « وقتى راه اجابت دعا را با گناهانت بسته‌اى ، اجابت آن را دير مشمار . »\r\n1249 . « همهء دعاها مستجاب نمىشوند . »\r\n1250 . « كرم خداوند سبحان ، هرگز حكمت او را نقض نمىكند و از همين روست كه هر دعايى اجابت نمىشود . »\r\nبيان\r\nدرباره شخص دعا كننده و منزلت دعا روايات بسيارى وارد شده است و در اين‌جا به ذكر اين تعداد از آيات و روايات اكتفا مىشود .\r\nاما در اين بخش از حديث كه مىفرمايد : « دعايشان نزد خدا بالا مىرود » ؛ با توجه به اين‌كه خداوند از موجودات جدا نيست ، بلكه با تمام اشياء و داخل در\r\n\r\n","description":"","footnote":"","page_name":" 213 ","page_number":214},
  {"content":"\r\n . \r\n","description":"","footnote":"","page_name":" 214 ","page_number":215},
  {"content":"\r\n\r\nاشياء است - نه از نوع دخول اشياء در يكديگر - و نيز محيط بر آن‌ها است ، به روشنى معلوم مىشود ، منظور از بالا رفتن دعا نزد پروردگار ، بالا رفتن مكانى نيست ، - زيرا خداوند متعال منزه است از اين‌كه مكانى داشته باشد چون : « اوست كه در آسمان خداست و در زمين خداست و او حكيم و عليم است » - بلكه مقصود اين است كه دعايشان نزديك به اجابت و شخص دعا كننده مشمول توجه خاص الهى است . چنان‌كه در توضيح بخش 19 و 27 حديث ، به اين مطلب اشاره شد . با اين توضيح معانى جمله‌هاى فراز مورد بحث و بخش 83 نيز روشن مىگردد .\r\nامّا علت توجه خاص پروردگار به اين افراد ، به خاطر نزديكى آن‌ها به خداوند سبحان و مراقبت و توجه باطنى آن‌ها به اين نزديكى و نيز يكى بودن اين نزديكى با نزديكى تكوينى آن‌ها به خداوند است و گرنه آن‌ها و ديگر موجودات ، همگى به ذات سبحان نزديكند و آن چه مهم است ، توجه قلبى به اين نزديكى و حضور در محضر پروردگار است كه براى اينان حاصل شده و ديگران از آن غافلند .\r\nهمين بيان در توضيح آيات و روايات مربوط به تقرّب بنده به خداوند متعال وارد است . واللَّه هو الهادى و له الحمد و الشكر .\r\n\r\nآيات و رواياتى در بارهء بالارفتن و استجابت دعا\r\nقرآن كريم\r\n1251 . « او اوّل و آخر و ظاهر و باطن و به هر چيزى داناست . »\r\n1252 . « خداوند آن‌چه را در زمين فرو مىرود و از آن بيرون مىآيد و از آسمان فرو مىبارد و به سوى آن بالا مىرود ، مىداند و او هرجا كه باشيد ، با شماست و به آن‌چه انجام مىدهيد ، بيناست . »\r\n\r\n","description":"","footnote":"","page_name":" 215 ","page_number":216},
  {"content":"\r\n . \r\n","description":"","footnote":"","page_name":" 216 ","page_number":217},
  {"content":"\r\n\r\n1253 . « آيا نمىبينى كه خداوند آن‌چه در آسمان‌ها و زمين است مىداند ؟ هيچ سه نجوا كننده‌اى نيستند ، مگر آن‌كه او چهارمين آنان است و هيچ پنج نفرى نيستند ، مگر اين كه ششم آن‌ها اوست و نه كمتر از اين‌ها و نه بيشتر ، مگر اين كه هر جا باشند اوبا آن‌هاست . »\r\n1254 . « آن روز با چهره‌هايى زيبا و درخشان ، پروردگارشان را نظاره‌گرند . »\r\n1255 . « چنين نيست ، بلكه دل‌هاى آنان به واسطهء آن‌چه انجام داده‌اند ، زنگار گرفته است ، چنين نيست ، ايشان در آن روز نسبت به پروردگارشان در حجابند . » 1256 . « و بشرى را نرسد كه خداوند با او سخن گويد ؛ مگر به صورت وحى يا از پس پرده . »\r\nحديث ، خطبه و دعا\r\n1257 . از امام صادق - عليه‌السّلام - نقل شده است كه فرمود : « اسم خدا غير از خداست . . .\r\nو هر كس گمان كند كه با حجاب يا صورت يا مثال ، خدا را مىشناسد ، در واقع مشرك است ؛ زيرا حجاب و مثال و صورت ، غير از خداست ؛ او يگانهء بىهمتا است ، پس چگونه موحد است كسى كه گمان مىكند او را به غير او شناخته ؟ در حقيقت ، خدا را كسى شناخته است كه او را به او شناخته باشد ، پس هر كس درصدد شناخت او به غير او باشد ، او را نشناخته ، بلكه ديگرى را مىشناسد . بين خالق و مخلوق چيزى نيست ، خداوند خالق اشياء است اما نه از چيزى ، او به اسمائش ناميده مىشود ، در حالى كه غير از اسماء است و اسماء غير از اوست و موصوف غير از توصيف كننده است . . . »\r\n1258 . امام رضا - عليه‌السّلام - مىفرمايد : « به آفريدهء خداوند بر وجود او استدلال مىشود و با عقل و كاوش‌هاى عقلى ، معرفتش محكم مىگردد و با فطرت ، حجّتش ثابت مىشود ، خداوند آفريده‌ها را حجاب بين خود و آنان خلق فرموده است . . . بعضى را نسبت به بعضى ديگر در حجاب قرار داد تا اين‌كه معلوم شود بين او و آنان حجابى غير از خودشان نيست ، معناى حقيقى ربوبيت ، از اوست كه در واقع مربوبى در كار نيست و حقيقت الهيّت از اوست زيرا غير إله ، چيزى نيست . . . »\r\n\r\n","description":"","footnote":"","page_name":" 217 ","page_number":218},
  {"content":"\r\n . \r\n","description":"","footnote":"","page_name":" 218 ","page_number":219},
  {"content":"\r\n\r\n1259 . از حضرت رضا - عليه‌السّلام - روايت شده : « بسم اللَّه الرحمن الرحيم ، ستايش مخصوص خدايى است كه حمد را به بندگانش الهام فرمود و آنان را از عدم بر شناخت خويش ، وجود بخشيد ، اوست كه به واسطهء مخلوقش بر وجودش و به پيدايش مخلوقش ، بعد از نيستى ، بر ازليت و هميشگى بودنش و به شبيه بودن خلق به هم بر اين‌كه او شبيهى ندارد ، استدلال مىشود ، به آيات و نشانه‌هايش بر قدرتش استشهاد مىشود و ذاتش از دريافت صفات از خارج ، منزه است و ديدنش بر ديدگان ميسّر نيست و نيروى وهم و خيال را قدرت احاطه بر آن ذات پاك نيست ، هيچ آغاز زمانى براى وجودش نيست و بقاى وجودش را نهايتى نباشد ، قدرت ادراك ، وجود او را احاطه نمىكند و هيچ حجابى او را در پرده قرار نمىدهد . حجاب ، در واقع بين او و مخلوق قرار دارد ( آن هم خود مخلوق است . ) ؛ زيرا آن‌چه براى مخلوق ممكن است ، براى او ممتنع است و آن‌چه براى او ممتنع است ، براى مخلوق ممكن است و سازنده و ساخته شده ، آفريدگار و آفريده ، پرورش دهنده و پرورش يافته و محدود كننده و محدود شده با هم ، متفاوتند . . . »\r\n1260 . رسول اللَّه - صلّى اللَّه عليه‌و آله وسلّم - فرمود : « حمد خدايى را كه در اوّل بودنش يكتا است . . . با نور خويش در افق بىكران و اوج عزت و سلطنت نامتناهى از مخلوق ، در حجاب قرار گرفته است . برتر از هر چيز و در كنار همه چيز است ، بدون اين‌كه ديده شود ، براى مخلوقات تجلّى كرده است و او در افق والايى است ، يگانگى را تنها براى خود پسنديده است ؛ زيرا به نور خويش در حجاب قرار گرفته و در رفعت خويش بالا گرفته و از ديد خلقش پوشيده است . . . »\r\n1261 . از امام زين العابدين - عليه‌السّلام - نقل شده است كه فرمود : « اى مردم ! از اين بىدينان بپرهيزيد . . . او « خداوند ) در اشياء موجود است ، نه به نحوى كه براى او ممنوعيت و محدوديت ايجاد كند و غير از آن‌هاست نه به نحو غيريتى كه از آن‌ها غائب باشد و از سيطره بر آن‌ها ناتوان باشد . هر كس چيزى را همتاى او بداند ، مخالفت ورزيده و اگر چيزى مساوى او بداند ، دشمنى كرده است . ازلى و قديم بودن او زمانى نبوده و حضورش به مكان و منطقه‌اى محدود نيست ، همان‌طور كه از ديدگان پنهان است ، از عقول نيز در حجاب است . از اهل آسمان همان‌گونه در حجاب است كه از اهل زمين . نزديكى او كرامت و بزرگوارى و دورى از او خوارى و خفت است . . . »\r\n\r\n","description":"","footnote":"","page_name":" 219 ","page_number":220},
  {"content":"\r\n . \r\n","description":"","footnote":"","page_name":" 220 ","page_number":221},
  {"content":"\r\n\r\n1262 . ابوحمزه ثمالى مىگويد : به امام زين العابدين - عليه‌السّلام - عرض كردم : به چه علت خداوند خلق را نسبت به خود در حجاب قرار داده است ؟ حضرت فرمود : « زيرا خداوند آن‌ها را بر مبناى جهل و نادانى خلق فرمود . . . »\r\n1263 . از امام صادق - عليه‌السّلام - نقل شده است كه فرمود : « جبرئيل ، ميكائيل و اسرافيل با براق خدمت رسول‌اللَّه - صلّى اللَّه عليه‌و آله وسلّم - رسيدند . . . جبرئيل عرض كرد : يا محمد ! آن‌چه را مىبينى ، بزرگ مىشمارى ؟ اين تنها بخشى از خلق پروردگار توست ، پس خالق اين‌ها چگونه خواهد بود ؟ در حالى كه آن‌چه از مخلوقات نمىبينى ، از آن‌چه مىبينى بزرگ‌تر است . بين خدا و خلقش نود هزار حجاب وجود دارد و نزديك‌ترين مخلوقات به خدا ، من و اسرافيل هستيم و بين ما و او چهار حجاب است ؛ حجابى از نور ، حجابى از ظلمت ، حجابى از ابر و حجابى از آب . . . »\r\n1264 . در مناجات شعبانيه آمده است : « پروردگارا ! نهايت گسستن از غير و پيوستن به خودت را به من عنايت كن و ديده دل ما را به نور نظاره بر خودت روشن فرما ، تا اين‌كه ديدگان دل ، حجاب‌هاى نور را درهم شكند و به سرچشمه بزرگى راه يابد و ارواح ما به اوج اقتدار بىشائبه و منزّهت پيوند خورد . »\r\n1265 . در دعاى روز بيست و هفتم رجب آمده است : « ( خدايا ) تو نسبت به خلقت در حجاب نيستى ؛ اما اعمال آن‌ها ايشان را نسبت به تو در حجاب قرار داده است و به تحقيق دانستم بهترين توشه راه براى آن‌كه به سوى تو در سفر است ، ارادهء محكم اختيار تو بر غير است و به تحقيق ، دلم با اراده‌اى محكم ، تو را نجوا كرده است . »\r\n1266 . در دعاى عرفه آمده است : « خدايا چقدر تو به من نزديكى و من از تو دورم و چقدر تو نسبت به من رئوفى ! پس چه چيز مرا نسبت به تو در حجاب قرار داده است ؟ »\r\n1267 . نيز در همان دعا آمده است : پروردگارا توجه من به آثار سبب دورى از ديدار است ؛ پس مرا به واسطهء خدمتى كه مرا به تو مىرساند با خود نگاه‌دار .\r\nچگونه به واسطهء چيزى كه در اصل وجودش نيازمند توست ، بر تو استدلال شود ؟ آيا براى غير از تو ظهورى هست كه فاقد آن باشى تا بتواند تو را ظهور دهد ؟ كى\r\n\r\n","description":"","footnote":"","page_name":" 221 ","page_number":222},
  {"content":"\r\n . \r\n","description":"","footnote":"","page_name":" 222 ","page_number":223},
  {"content":"\r\n\r\nغايب بوده‌اى تا به راهنمايى كه بر تو دلالت كند ، محتاج باشى ؟ و كى دور بوده‌اى تا آثار و نشانه‌ها موجب رسيدن به تو باشد ؟ »\r\n1268 . « تو هستى كه خود را در هر چيزى به من شناساندى تا در هر چيزى آشكارا تو را ديدم و تو براى همه كس و همه چيز نمايانى . »\r\n1269 . « اى كسى كه در سراپرده‌هاى عرش خويش ، از درك ديدگان در حجاب است ، اى آن‌كه با همه نور و درخشش خويش تجلى فرمود و چيرگى عظمتش بر همه چيز محقق شد ، چگونه پنهان مانى در حالى كه آشكارى يا چگونه غايب باشى در حالى كه همراه و مراقبى ؟ تو بر هر چيز توانايى و حمد مختص پروردگار يگانه است . »\r\n1270 . در مناجات خائفين آمده است : « پروردگارا ! درهاى رحمتت را بر آنان كه تو را به يگانگى مىپرستند ، مبند و مشتاقانت را از نظاره روى زيبايت ، در حجاب مكن . »\r\n1271 . در مناجات مطيعين آمده است : « از دل‌هاى ما پرده‌هاى شك و ترديد و كوردلى را برگير . »\r\n1272 . در دعاى افتتاح آمده است : « حمد ، خدايى را كه حجابش دريده نمىشود و در ( رحمتش ) بسته نمىشود . »\r\nبيان\r\nبا اين دسته از آيات و دعاها ، مفهوم جملهء « دعايشان نزد خدا بالا مىرود . » و جمله‌هاى مشابه آن در اين حديث روشن مىگردد . افزون بر اين در ذيل برخى از فرازهاى اين حديث ، آيات ، روايات و دعاها و توضيحات ناقصى از سوى ما ذكر شده است ، از واژه‌هايى كه در كلمات روشنگر معارف الهى استعمال شده ، پرده برمىدارد .\r\n\r\n","description":"","footnote":"","page_name":" 223 ","page_number":224},
  {"content":"\r\n . \r\n","description":"","footnote":"","page_name":" 224 ","page_number":225},
  {"content":"\r\n\r\n\r\n84 غافل نشدن از خدا به قدر چشم برهم زدنى\r\n« هيچ چيز ، به قدر چشم بر هم زدنى ، آنان را از ياد خدا مشغول نمىكند . »\r\nقرآن كريم\r\n1273 . « آن‌ها كه ايمان آورده و عمل صالح انجام داده و تنها متوجه پروردگارشان هستند ؛ اهل بهشت ، اين‌ها هستند كه در آن جاودانند . »\r\n1274 . « و خداى شما ، خداى يگانه است ؛ پس در برابر او سر تسليم فرود آوريد و آنان كه فقط به او توجه دارند را بشارت ده ، همان‌ها كه چون ياد خدا به ميان مىآيد ، دل‌هايشان به لرزه مىافتد و بر آن‌چه بدان‌ها مىرسد ، مقاومت مىورزند و بر پادارندگان نماز و آن‌ها كه از آن‌چه به ايشان داده‌ايم ، انفاق مىكنند . »\r\n1275 . « همانا انسان با خميرمايه حرص آفريده شده است ، هرگاه بدى به او برسد بى تاب است و اگر خير ( يا مالى ) به او برسد ، منع‌كننده ( و بازدارنده از خير ) است ؛ مگر نمازگزارانى كه دائم در نمازند . »\r\nحديث و دعا\r\n1276 . امام صادق - عليه‌السّلام - فرمود : « هرگاه خداوند براى بنده‌اش خير و خوبى اراده كند ، او را نسبت به دنيا بىرغبت و داراى فهم دينى كرده و عيوبش را به او مىنماياند و هر كس كه اين نعمت‌ها به او داده شد ، خير دنيا و آخرت به او داده شده است . . . هرگاه مؤمن ، از دنيا كناره گيرد ، اوج گرفته و شيرينى محبت خداوند را در مىيابد ؛ هر چند نزد مردم و دنيا زدگان مثل ديوانه مىنمايد . آميزش او با مردم بر اساس محبت خداوند است و به غير او نمىپردازد و . . . . همانا وقتى دل ، پاك و نورانى شد ، زمين آن قدر برايش تنگ مىشود كه اوج مىگيرد . »\r\n\r\n","description":"","footnote":"","page_name":" 225 ","page_number":226},
  {"content":"\r\n . \r\n","description":"","footnote":"","page_name":" 226 ","page_number":227},
  {"content":"\r\n\r\n1277 . اميرالمؤمنين - عليه‌السّلام - مىفرمود : « خوشا به حال كسى كه عبادت و دعا را خالص و بىپيرايه براى خدا انجام مىدهد و دلش به آن‌چه ديدگان مىبيند مشغول نمىشود و آن‌چه به گوش ، مىشنود ياد خدا را از دلش نمىبرد و از آن‌چه به ديگران داده مىشود ، دلگير و اندوهناك نمىشود . »\r\n1278 . در حديث معراج آمده است : « هر كس طبق رضا و خشنودى من عمل كند ، سه خصلت را با او همراه كنم . . . و در تاريكى شب و روشنى روز با او مناجات كنم تا اين‌كه از گفتگو و همنشينى با ديگران يكسره دست بكشد . »\r\n1279 . در زيارت امين‌اللَّه آمده است : « خداوندا ! دلدادگان به تو ، دل هايشان فريفته و شيدا است . »\r\n1280 . در دعاى اميرالمؤمنين - عليه‌السّلام - در آخر ماه رمضان آمده است : « پروردگارا ! من بىخودى دلدادگان و شيداييان به تو را از تو درخواست مىكنم . »\r\n1281 . در دعاى پانزدهم ماه رمضان آمده است : « پروردگارا ! در اين روز ، اطاعت فروتنان را به من روزى فرما و سينه‌ام را با توبه دلدادگان و شيداييان گشاده فرما ، تو را به امنيت و سلام خودت سوگند مىدهم ، يا امان الخائفين . » « 1 »\r\n\r\n\r\n","description":"","footnote":"\r\n( 1 ) . براى توضيح بيش‌تر ، ر . ك : بخش 51 و 81 .\r\n","page_name":" 227 ","page_number":228},
  {"content":"\r\n . \r\n","description":"","footnote":"","page_name":" 228 ","page_number":229},
  {"content":"\r\n\r\n\r\n85 ارادهء زياده نداشتن خوراك و سخن گفتن و پوشيدن\r\n« در خوردن ، گفتن و پوشيدن افراط و زياده خواهى نمىكنند . »\r\nحديث\r\n1282 . پيامبر - صلّى اللَّه عليه‌و آله وسلّم - فرمود : « مؤمن ، با يك معده مىخورد و منافق ، با هفت معده . »\r\n1283 . على - عليه‌السّلام - فرمود : « خدا را بندگانى است كه از ترس او دل‌هاشان شكسته است ، از سخن گفتن لب بسته‌اند در حالى كه گويندگانى زبان‌آور ، عاقل ، باهوش و با شخصيت هستند . با كارهاى شايسته و بىپيرايه از يكديگر به سوى خدا سبقت مىگيرند ، كارهاى زيادى را كه براى خدا انجام مىدهند ، زياد به حساب نمىآورند و به كار اندك براى او قانع نيستند ، خود را از بدان و گنهكاران مىشمارند در حالى كه از نيكان و هوشمندانند . »\r\n1284 . پيامبر - صلّى اللَّه عليه‌و آله وسلّم - فرمود : « عافيت و امنيت ده جزء است ، نه بخش آن در سكوت است ؛ مگر هنگام ياد خدا و ذكر او و دهمين آن‌ها در ترك همنشينى با نادانان است . »\r\n1285 . از قطب راوندى نقل شده است : « حضرت آدم - عليه‌السّلام - هنگامى كه فرزندان و نوادگانشان زياد شدند ، دورش جمع شده و حرف مىزدند ولى او ساكت بود ، مىگفتند : پدر چرا سخن نمىگويى ؟ مىفرمود : فرزندانم خداوند بزرگ آن‌گاه كه مرا از جوار خويش بيرون راند ، با من عهد كرد و فرمود : سخن كم گوى تا به جوار من بازگردى . »\r\n1286 . از امام باقر - عليه‌السّلام - نقل شده است كه فرمود : « زمانى فرا مىرسد كه\r\n\r\n","description":"","footnote":"","page_name":" 229 ","page_number":230},
  {"content":"\r\n . \r\n","description":"","footnote":"","page_name":" 230 ","page_number":231},
  {"content":"\r\n\r\nامام مردم از ديد آن‌ها پنهان است ، پس در آن زمان خوشا به حال كسانى كه بر امر ولايت ما ثابت باشند . » جابر سؤال كرد : يابن رسول‌اللَّه ، بهترين كارى كه مؤمن در آن زمان مىتواند انجام دهد ، چيست ؟ حضرت فرمود : « حفظ زبان و خانه‌نشينى . »\r\n1287 . از اميرالمؤمنين - عليه‌السّلام - ( در توصيف پرهيزكاران ) نقل شده است :\r\n« پوشاكشان ميانه و معتدل است . »\r\n1288 . « غذا را كم كن تا بيماريها كم شود . »\r\n1289 . « هر كس خوراكش اندك باشد ، فكرش نورانى است . »\r\n1290 . « مثل زنبور باش ؛ خوراك پاكيزه بخور و محصول پاكيزه توليد كن . »\r\n1291 . « پرگويى ، دلتنگى و تيرگى قلب است . »\r\n1292 . « عاقل كسى است كه زبانش را دربند كشد . »\r\n1293 . « زبان ، آيينه و ترجمان عقل است . »\r\n1294 . « زبان درنده است ، اگر رهايش كنى مىگزد . »\r\n1295 . « سخن مثل داروست ، اندكش سودمند و زيادش كشنده است . »\r\nبيان\r\nبا توجه به اين‌كه در اين بخش از حدث شريف ، خوردن ، گفتن و پوشيدن به طور مطلق مذمت نشده بلكه ناپسند بودن آن مقيد به كثرت و زياده روى در آن‌هاست معلوم مىشود ، نياز به خوردن ، سخن گفتن و لباس پوشيدن در طبيعت انسان وجود دارد و امتياز نيكوكاران و اهل آخرت نسبت به ديگران ، پرهيز از زياده‌روى در اين امور ، است . آن‌ها دنبال زياده خورى ، پرگويى و زياده‌طلبى در پوشش نيستند ؛ زيرا مىدانند كه زياده روى در اين امور ، موجب بىخبرى و غفلت از ياد خدا و افتادن در لغو و بيهودگى است كه خداوند متعال مؤمنان را به دورى از آن‌ها امر فرموده است .\r\n\r\n","description":"","footnote":"","page_name":" 231 ","page_number":232},
  {"content":"\r\n . \r\n","description":"","footnote":"","page_name":" 232 ","page_number":233},
  {"content":"\r\n\r\nزيان افراط و زياده‌روى در اين امور ، منحصر به خسارت ظاهرى دنيوى نبوده بلكه موجب پريشانى خاطر و پراكندگى حواس و افكار و اشتغالات بيش از حد بنده به چيزهايى خواهد شد كه شايسته توجه و گرفتار شدن انسان به آن‌ها نيستند . « 1 »\r\n\r\n86 توجه به مرده بودن مردم و زنده بودن‌خداوند متعال\r\n« مردم نزد ايشان مردگانند و خداوند نزد آن‌هازندهء جاويد و كريم باقى است . »\r\nقرآن كريم\r\n1296 . « بدانيد كه دوستان خدا را ترس و اندوهى نيست . »\r\n1297 . « آرى ، هر كه روى دل به خدا تسليم كند ، در حالى كه نيكوكارى پيشه كرده ، پاداشش نزد پروردگارش محفوظ است و اين افراد ، هيچ ترسى و اندوهى ندارند . »\r\n1298 . « و خدا را بپرستيد و هيچ چيز را با او شريك نكنيد . »\r\n1299 . « و پروردگار تو حكم كرده است كه جز او را نپرستيد و به پدر و مادر نيكى كنيد . »\r\n\r\n\r\n","description":"","footnote":"\r\n( 1 ) . براى توضيح بيش‌تر ، ر . ك : بخش 15 ، 20 ، 48 و 49 .\r\n","page_name":" 233 ","page_number":234},
  {"content":"\r\n . \r\n","description":"","footnote":"","page_name":" 234 ","page_number":235},
  {"content":"\r\n\r\n1300 . « پس هر كس به ديدار پروردگارش اميد داشته باشد ، بايد كار شايسته انجام دهد و هيچ چيز و هيچ كس را در عبادت پروردگارش شريك نكند . »\r\nحديث\r\n1301 . امام صادق - عليه‌السّلام - فرمود : « خوشا به حال بندهء گمنام كه مردم به او چندان توجهى ندارند ، مردم را به خوبى شناخته ، ظاهراً با آن‌ها مصاحبت مىكند ؛ اما قلباً با رفتار و كردار آنان همراهى ندارد ، ديگران با ظاهر او آشنايى دارند و او ، باطن آن‌ها را مىشناسد . »\r\n1302 . ابن عينيه مىگويد : از امام صادق - عليه‌السّلام - در مورد آيه « إِلَّا مَنْ أَتَى اللَّهَ بِقَلْبٍ سَلِيمٍ » توضيح خواستم ، حضرت فرمود : « قلب سليم ، قلبى است كه پروردگارش را ملاقات مىكند ، در حالى كه در او غير از خدا هيچ نيست . »\r\n1303 . پيامبر - صلّى اللَّه عليه‌و آله وسلّم - فرمود : « هر كس از امت من سر از خواب بردارد و همّش غير خدا باشد ، از خدا نيست ( پيش خدا ارزشى ندارد ) » .\r\n1304 . امام صادق - عليه‌السّلام - فرمود : « خداوند بزرگ فرمود : من بهترين شريك هستم ، هر كس در عمل خود كسى را با من شريك كند ، از او نمىپذيرم و جز عمل خالص را قبول نمىكنم . »\r\n1305 . نيز از امام صادق - عليه‌السّلام - نقل شده است كه فرمود : « خداوند بزرگ هيچ نعمتى به بنده عطا نكرده ، بزرگ‌تر از اين‌كه در قلبش ، غير از خدا نباشد . »\r\n1306 . در توصيف پرهيزكاران : « عظمت خالق ، وجودشان را پر كرده و هر چه غير او در ديدگانشان كوچك شده است . »\r\n\r\n","description":"","footnote":"","page_name":" 235 ","page_number":236},
  {"content":"\r\n . \r\n","description":"","footnote":"","page_name":" 236 ","page_number":237},
  {"content":"\r\n\r\n1307 . امام صادق - عليه‌السّلام - فرمود : « كار خود را براى خدا انجام دهيد نه براى مردم ، زيرا آن‌چه براى خدا انجام گيرد ، از آن خدا ( بالا رفته و ماندنى ) است و آن‌چه براى مردم انجام گيرد ، به سوى خدا بالا نمىرود . »\r\n1308 . از امام صادق - عليه‌السّلام - در تفسير آيه « فَمَن كَانَ يَرْجُواْ لِقَآءَ رَبّه‌ِى فَلْيَعْمَلْ عَمَلًا صلِحًا وَ لَايُشْرِكْ بِعِبَادَةِ رَبّه‌ِى أَحَدَا » نقل شده است كه فرمود : « انسان ، كار خير و ثوابى انجام مىدهد ولى رضاى خدا منظورش نيست و در صدد خودنمايى و دنبال اين است كه كارش را به گوش مردم برساند . اين همان كسى است كه به عبادت پروردگارش شرك ورزيده است . » سپس فرمود : « بنده ، هيچ كار خيرى را پنهان نمىكند ؛ مگر اين‌كه بعد از مدتى خداوند آن را آشكار مىسازد و هيچ كار شرى را پنهان نمىسازد ؛ مگر اين‌كه بعد از مدتى خداوند آن را آشكار مىسازد . »\r\n1309 . در حديث معراج در صفات دوستان در راه خدا آمده است : « و حاجت به سوى خلق نمىبرند . »\r\n1310 . نيز در صفات اهل آخرت : « در دلش هيچ توجهى به مخلوق نمىيابم . »\r\n1311 . نيز درباره آن‌چه خداوند به عمل كنندگان بر رضاى خودش عطا مىكند آمده است : « در تاريكىهاى شب و روشنايى روز با او مناجات مىكنم تا از سخن گفتن با مردم و همنشينى با آن‌ها دل بركَند . »\r\n1312 . نيز در مورد كسانى كه طبق رضاى او عمل مىكنند آمده است : « و محبّتى ( به آن‌ها بچشانم ) كه محبت مخلوق را بر محبت من نگزيند . » « 1 »\r\n\r\n\r\n","description":"","footnote":"\r\n( 1 ) . نيز ، ر . ك : بخش 10 و برخى بخش‌هاى آينده .\r\n","page_name":" 237 ","page_number":238},
  {"content":"\r\n . \r\n","description":"","footnote":"","page_name":" 238 ","page_number":239},
  {"content":"\r\n\r\n\r\n87 توجه به دستگيرى فراريان از حق و خوشرويى باروى آورندگان به او\r\n« فراريان از حق را از روى بزرگوارى به حق دعوت مىكنند و به روىآورندگان به حق ، خوشرويى بيشترى نشان مىدهند . »\r\nقرآن كريم\r\n1313 . « و بايد عفو كنند و بزرگوارى نشان دهند ، آيا دوست نداريد كه خداوند نيز شما را بيامرزد و خداوند آمرزندهء مهربان است . »\r\n1314 . « گذشت را پيشه خود ساز و به نيكى دستور ده و از نادانان روى بگردان . »\r\n1315 . « و از تو سؤال مىكنند چه چيزى انفاق كنند ، بگو عفو و گذشت . »\r\n1316 . « اى كسانى كه ايمان آورده‌ايد ، براى خدا قيام كنيد و به عدالت شهادت دهيد و زشتىهاى برخى افراد ، شما را بر آن ندارد كه از مسير عدالت خارج شويد . عدالت پيشه كنيد كه به تقوا نزديكتر است و تقوا پيشه كنيد كه همانا خداوند به آن‌چه انجام مىدهيد ، آگاه است . »\r\nحديث\r\n1317 . ابن فضّال مىگويد : از حضرت ابالحسن - عليه‌السّلام - شنيدم كه فرمود : « هيچ دو گروهى با يكديگر درگير نشدند مگر اين‌كه گروهى كه با گذشت‌تر بود پيروز شد . »\r\n1318 . از امام صادق از پيامبر - صلّى اللَّه عليه‌و آله وسلّم - نقل شده است كه فرمود : « بر شما باد به عفو كردن ، همانا گذشت ، چيزى جز عزّت بر انسان نمىافزايد ، پس از يكديگر بگذريد تا خداوند به شما عزّت دهد . »\r\n1319 . نيز از امام صادق - عليه‌السّلام - نقل شده است : « سه چيزاز بزرگوارىهاى دنيا\r\n\r\n","description":"","footnote":"","page_name":" 239 ","page_number":240},
  {"content":"\r\n . \r\n","description":"","footnote":"","page_name":" 240 ","page_number":241},
  {"content":"\r\n\r\nو آخرت است : از كسى كه به تو ستم كرده است بگذرى ، به كسى كه از تو قطع رحم كرده بپيوندى و هرگاه از سر جهل با تو برخورد شد ، بردبارى پيشه كنى . »\r\n1320 . پيامبرخدا - صلّى اللَّه عليه‌و آله وسلّم - فرمود : « آيا به شما بگويم فردا ، آتش جهنم بر چه كسى حرام است ؟ » عرض شد : آرى . حضرت فرمود : « انسان آسان‌گير ، بىقهر ، نرم‌خوى ، خوش‌رفتار . »\r\n1321 . « عاقل‌ترين مردم كسى است كه بيش از ديگران اهل مدارا باشد و خوارترين آنان ، كسى است كه مردم را خوار شمارد . »\r\n1322 . « پروردگارم مرا به مدارا با مردم امر فرمود ، هم‌چنان‌كه به انجام واجبات امر فرمود . »\r\n1323 . نيز از امام صادق - عليه‌السّلام - از پيامبر - صلّى اللَّه عليه‌و آله وسلّم - نقل شده است :\r\n« مدارا با مردم ، نصف ايمان است و مهربانى با آن‌ها نيمى از زندگى و خوشى . » سپس امام صادق - عليه‌السّلام - فرمود : « با نيكان ، پنهانى معاشرت كنيد و با بدكاران ، در ظاهر رفت و آمد داشته باشيد ولى به آن‌ها ( در رفتار و باطن ) متمايل نشويد تا به شما ستم نكنند . »\r\n1324 . در سفارش اميرالمؤمنين - عليه‌السّلام - به محمد حنفيه آمده است : « به تمام مردم نيكى كن ، همان‌طور كه دوست دارى به تو نيكى كنند و براى آنان همان چيزى را بپسند كه براى خودت مىپسندى و آن‌چه را از ديگران نسبت به خودت زشت مىشمارى ، براى آن‌ها هم زشت بشمار و اخلاقت را نسبت به مردم نيكو كن تا وقتى از ديد آنان پنهان شدى ، به ديدارت علاقمند باشند و آن‌گاه كه مردى بر تو گريه كنند و بگويند : انّا للَّه‌و انا اليه راجعون ، و از كسانى مباش كه به هنگام مرگشان بگويند : الحمدللَّه رب العالمين و بدان كه بعد از ايمان به خداوند ، بالاترين نشانه عقل ، مدارا با مردم است و كسى كه در معاشرت با آنان‌كه ناگريز از معاشرت با او هستند به نيكى رفتار نمىكند ، هيچ خيرى در او نيست تا اين‌كه خداوند به نحوى ، مردم را از شرّ او خلاص كند . من ، تمام اسباب زندگى مسالمت‌آميز مردم در كنار يكديگر را ، همچون ظرفى مىدانم كه دو سوم آن را نيكى و يك سوم آن را عفو و ناديده گرفتن ، پر كرده باشد . »\r\n\r\n","description":"","footnote":"","page_name":" 241 ","page_number":242},
  {"content":"\r\n . \r\n","description":"","footnote":"","page_name":" 242 ","page_number":243},
  {"content":"\r\n\r\nبيان\r\nاين بخش از حديث ، مطلق است و معانى و مصاديق متعددى از آن استفاده مىشود و آن‌چه از آيات و روايات ذكر شد ، تنها بر برخى مصاديق آن دلالت مىكند . « 1 »\r\n\r\n88 توجه به يگانگى دنيا و آخرت\r\n« دنيا و آخرت در نظرشان يكى است . »\r\nقرآن كريم\r\n1325 . « و اين چنين است كه ملكوت و باطن آسمان‌ها و زمين را به ابراهيم نمايانديم تا از يقين آورندگان باشد . »\r\n1326 . « و بشارت ده صابران را ، آنان كه هرگاه مصيبت و بلايى به ايشان مىرسد ، مىگويند : ما از خدا هستيم و به سوى او باز مىگرديم . »\r\nحديث و دعا\r\n1327 . در حديث معراج آمده است : « هر كس طبق رضاى من كار كند ، سه خصلت را با او همراه گردانم . . . ديدهء دلش را به روى جلال و عظمت خودم بگشايم ، آن چه را بندگان خاصّم مىدانند از او پنهان نكنم ، در تاريكى شب و روشنايى روز با او نجوا كنم تا جايى كه از گفت و شنود و نشست و برخاست با مردم دست بكشد . . . و چيزى از بهشت و جهنم از او پنهان نكنم . . . و ترس و وحشت مرگ ،\r\n\r\n\r\n","description":"","footnote":"\r\n( 1 ) . براى توضيح بيش‌تر ، ر . ك : بخش 55 .\r\n","page_name":" 243 ","page_number":244},
  {"content":"\r\n . \r\n","description":"","footnote":"","page_name":" 244 ","page_number":245},
  {"content":"\r\n\r\nتاريكى گور و لحد و هول و هراس خروج از قبر و قيامت را نمىبينند . »\r\n1328 . نيز در همين حديث است : « اى احمد ! آيا مىدانى كدام زندگى گواراتر است ؟\r\nو كدام پايدارتر ؟ . . . اما زندگى پايدار از آن كسى است كه براى نفس خويش تلاش مىكند تا جايى كه دنيا در نظر او خوار و در چشمش كوچك مىشود و آخرت نزد او عظمت پيدا مىكند و خواستهء مرا بر خواستهء خودش برمىگزيند و خشنودى مرا طلب مىكند و آن‌گونه كه بايد مرا بزرگ مىشمارد . »\r\n1329 . در دعاى عرفه آمده است : « تو هستى كه انوار را در دل دوستانت تاباندى تا تو را بشناسند و به يگانگى ياد كنند و تو هستى كه غير خودت را از دل دوستانت برداشتى تا جز تو را دوست نداشته باشند و به غير تو پناه نبرند ، تو تنها يار و همدم آنانى ؛ آن‌گاه كه عوالم ( غيرتو ) آن‌ها را به وحشت اندازد . »\r\n1330 . نيز در دعاى عرفه آمده است : « پروردگارا ! بىنيازى مرا در جانم قرار ده و يقين را در دلم نشان . »\r\n1331 . در دعاى رمضان آمده است : « و پروردگارا ، از تو مىخواهم به من ايمانى ببخشى كه به سبب آن با دلم مباشر و همراه باشى . »\r\n1332 . در مناجات العارفين امام سجاد - عليه‌السّلام - آمده است : « پروردگارا ! ما را از كسانى قرار ده كه درختان شوق تو در باغهاى سينه‌هاشان ريشه دوانيده و آتش محبت تو سراسر دل‌هاشان را فراگرفته و به آشيانه انديشه پناه مىبرند و در باغ تقرب و مكاشفات به گشت و گذار ، مشغولند و با جام مهر و عطوفت از آبشخورهاى محبت تو سيراب مىگردند . » « 1 » بيان\r\nبا توجه در اين بخش از حديث و نيز آيات و رواياتى كه ذكر شد ، ذكر اين نكته\r\n\r\n\r\n","description":"","footnote":"\r\n( 1 ) . براى توضيح بيش‌تر ، ر . ك : بخش 12 ، 79 ، 84 ، 151 و 192 .\r\n","page_name":" 245 ","page_number":246},
  {"content":"\r\n . \r\n","description":"","footnote":"","page_name":" 246 ","page_number":247},
  {"content":"\r\n\r\nلازم و ضرورى است كه آن چه از كمالات در اين بخش‌هاى حديث ذكر شده ، جز براى بنده‌اى كه به بالاترين مراتب يقين يعنى حق‌اليقين رسيده و فانى در ذات حق شده و مخاطب به خطاب     « يا أَيَّتُهَا النَّفْسُ الْمُطْمَئِنَّةُ * ارْجِعِي إِلى رَبِّكِ راضِيَةً مَرْضِيَّةً * فَادْخُلِي فِي عِبادِي * وَ ادْخُلِي جَنَّتِي »     گرديده است ، حاصل نمىشود .\r\n\r\n89 مجاهدهء با نفس\r\n« مردم ، يك بار مىميرند و هر يك از آن‌ها ( اهل آخرت ) به واسطهء جهادبا نفسشان روزى هفتاد بار مىميرند . »\r\nقرآن كريم\r\n1333 . « من خود را بىگناه نمىدانم ، همانا نفس امر كنندهء به بدىهاست ، مگر آن‌كه پروردگارم به رحمت خويش مانع شود كه پروردگارم آمرزندهء مهربان است . »\r\n1334 . « اى كسانى كه ايمان آورده‌ايد تقواى خدا پيشه كنيد و هر نفسى بايد نيك بنگرد كه براى فردا چه چيز از پيش فرستاده است و با تقوا باشيد ، همانا خداوند به آن‌چه انجام مىدهيد ، آگاه است و همچون كسانى نباشيد كه خدا را فراموش كردند و خدا هم جان و نفسشان را از يادشان برد ، آن‌ها فاسقانند . »\r\n1335 . « هر نفسى در گرو چيزى است كه به دست مىآورد و انجام مىدهد ، مگر اصحاب يمين . »\r\n\r\n","description":"","footnote":"","page_name":" 247 ","page_number":248},
  {"content":"\r\n . \r\n","description":"","footnote":"","page_name":" 248 ","page_number":249},
  {"content":"\r\n\r\n1336 . « سوگند به نفس و آن‌چه او را آراست ، پس بدىها و زشتىها و نيز تقوى را به او الهام كرد . همانا رستگار شد آن‌كه نفس را به خوبى پيراست و نوميد شد آن‌كه حقيقت آن را ناديده گرفت و روى آن را با بديها پوشاند . »\r\n1337 . « و آن‌چه بدى به تو برسد ، از نفس توست . »\r\n1338 . « و هر كه از گناه توشه برگيرد ، همانا به ضرر نفس خويش توشه برگرفته و خداوند ، داناى حكيم است . »\r\n1339 . « اى كسانى كه ايمان آورده‌ايد ، بر شما باد به مراقبت از نفستان ( كه اگر چنين كنيد ) اگر هدايت يابيد ، گمراهان نمىتوانند به شما ضررى بزنند . »\r\n1340 . « و از ميان مردم ، كسى است كه نفس خويش را در راه رضاى خدا بفروشد ( در راه رضاى خدا جان مىدهد . ) و خداوند نسبت به بندگانش رئوف و مهربان است . »\r\n1341 . « و هر كه جهاد و تلاش كند در حقيقت به سود نفس خويش تلاش مىكند و همانا خداوند از جهانيان بىنياز است . »\r\n1342 . « پس هر كس هدايت يافت ، همانا به سود نفس خويش هدايت يافته است . »\r\n1343 . « و هر كس خود را پيراست ، همانا به سود نفس خويش خود را پيراسته و سرانجام امور به سوى خداوند است . »\r\n1344 . « اى نفس آرامش يافته ! به سوى پروردگارت بازگرد در حالى كه تو از او خشنودى و او از تو خشنود است . »\r\n1345 . « و آنان كه در راه ما تلاش و جهاد مىكنند ، به راههاى خويش هدايتشان مىكنيم و همانا خداوند با نيكوكاران است . »\r\n1346 . « و آن كس كه از مقام پروردگارش بترسد و نفس را از متابعت هوا و هوس بازدارد ، همانا بهشت جايگاه اوست . »\r\n1347 . « و اگر فضل و رحمت خدا نسبت به شما نباشد ، هيچ يك از شما پيراسته و پاك نخواهد شد . »\r\nحديث\r\n1348 . فضيل بن عياض مىگويد : از امام صادق - عليه‌السّلام - پرسيدم : آيا جهاد\r\n\r\n","description":"","footnote":"","page_name":" 249 ","page_number":250},
  {"content":"\r\n . \r\n","description":"","footnote":"","page_name":" 250 ","page_number":251},
  {"content":"\r\n\r\nمستحب است يا واجب ؟ فرمود : « جهاد چهار نوع است ، دو نوع آن واجب است ، يك نوع آن مستحب است كه جز همراه با واجب اقامه نمىشود و يك نوع آن مستحب است ؛ اما يكى از دو جهاد واجب ، جهاد انسان با نفس خويش در ترك نافرمانى پروردگار است كه از بزرگترين جهادهاست . . . اما جهاد مستحب ، مجاهده و تلاش براى برپاداشتن ، به كمال رساندن و زنده كردن سنت و امر مستحبى است كه انسان آن را اقامه كرده ، كار و تلاش در اين راه ، از بهترين اعمال است ؛ زيرا براى زنده كردن سنت انجام مىشود و پيامبر - صلّى اللَّه عليه‌و آله وسلّم - فرمود : هر كس سنت نيكى را رايج كند ، پاداش آن كار نيك و برابر پاداش هر كس كه تا روز قيامت آن كار را انجام دهد ، براى او حساب مىشود ، بدون اين‌كه از پاداش آن عمل كنندگان چيزى كم شود . »\r\n1349 . امام كاظم - عليه‌السّلام - از پدران بزرگوارش از اميرالمؤمنين - عليه‌السّلام - نقل مىفرمايد : « پيامبرخدا - صلّى اللَّه عليه‌و آله وسلّم - گروهى را به جنگ فرستاد ، هنگامى كه آن گروه از جنگ برگشتند ، حضرت فرمود : خوشا به حال گروهى كه جهاد اصغر را انجام دادند و هنوز جهاد اكبر بر عهده‌شان باقى است . » سؤال شد : يا رسول‌اللَّه جهاد اكبر چيست ؟ حضرت فرمود : « جهاد با نفس ! » و حضرت امام كاظم - عليه‌السّلام - فرمود :\r\n« برترين جهادها ، جهاد كسى است كه با نفس خويش مىجنگد . »\r\n1350 . حسن بن جهم مىگويد : از حضرت ابوالحسن - عليه‌السّلام - شنيدم كه فرمود :\r\n« مردى از بنى اسرائيل چهل سال خداوند را عبادت كرد ، آن‌گاه يك قربانى تقديم كرد ، اما از او پذيرفته نشد . به نفس خويش خطاب كرد : هر چه هست از توست و اگر گناهى هم باشد ، از غير تو نيست . » آن‌گاه خداوند بزرگ به او وحى فرمود : اين ملامت نفس ، از عبادت چهل ساله‌ات برتر است . »\r\n1351 . از اميرالمؤمنين - عليه‌السّلام - نقل شده است : « هر كس نفس خود را به غير خود مشغول و متوجه كند ، در تاريكىها سرگردان و در نابودى غوطه‌ور مىشود و شياطين او وى را در سركشى ، كمك خواهند كرد و اعمال زشتش برايش آراسته و زيبا به نظر خواهد رسيد . » « 1 »\r\n\r\n\r\n","description":"","footnote":"\r\n( 1 ) . نيز ، ر . ك : بخش 50 ، 78 ، 26 و 22 .\r\n","page_name":" 251 ","page_number":252},
  {"content":"\r\n . \r\n","description":"","footnote":"","page_name":" 252 ","page_number":253},
  {"content":"\r\n\r\nبيان\r\nطبيعت و سرشت خاكى انسان ايجاب مىكند به امورى كه با خلقت مادى او تناسب دارد ، علاقه‌مند باشد . از طرفى نفس امّاره انسان را به انتخاب آن‌چه طبيعت وى به آن ميل دارد فرمان مىدهد - چه آن چيز براى روح و زندگى معنوى او فايده داشته باشد ، چه ضرر - . بنابراين مخالفت با نفس در آن‌چه به حال آن ضرر دارد ، نيازمند تلاش و مجاهده و تحمل سختى بسيار است و انسان متوجه و بيدار - كه در دنيا و آخرت ، مشتاق لقاء خداوند سبحان است - چاره‌اى ندارد جز اين‌كه در تمام لحظات شبانه روز ، با نفس خود مجاهده كند تا آن را مهار نموده و از انحراف و افتادن در وادى غفلت از خدا و فطرت انسانى و آن‌چه براى روح و جسم مضرّ است ، جلوگيرى كند .\r\n\r\n90 مجاهده با هواى نفس\r\n« هر يك از آن‌ها به واسطهء مجاهده با هواى نفس ، روزى هفتاد بار مىميرد . »\r\nقرآن كريم\r\n1352 . « و از آن كسى كه دلش را از ياد خويش غافل كرديم و از هواى نفس پيروى كرده و كارش از اعتدال خارج است ، اطاعت مكن . »\r\n1353 . « چه كسى از آن‌كه بدون بهره‌مندى از هدايت الهى از هواى نفس خود\r\n\r\n","description":"","footnote":"","page_name":" 253 ","page_number":254},
  {"content":"\r\n . \r\n","description":"","footnote":"","page_name":" 254 ","page_number":255},
  {"content":"\r\n\r\nپيروى مىكند ، گمراه‌تر است ؟ همانا خداوند گروه ستمكار را هدايت نمىكند . »\r\n1354 . « آيا نديدى آن را كه هواى نفس خويش را خداى خويش گرفته و خداوند او را دانسته ( و پس از اتمام حجّت ) گمراه ساخته و بر گوش و دلش مهر زده و بر چشمش مهر نهاده ، پس ( بعد از منع هدايت الهى ) چه كسى مىتواند هدايت كند ؟ آيا ( اين حقيقت ) را يادآور نمىشويد ؟ »\r\nحديث\r\n1355 . از اميرالمؤمنين - عليه‌السّلام - نقل شده است : « هواو هوس ، دشمن عقل است . »\r\n1356 . « هوست را به دست عقلت بكُش تا صاحب رشد و هدايت خود باشى . »\r\n1357 . « كسى كه از هوسرانى خوددارى نكند ، چگونه ممكن است لذت عبادت را بچشد ؟ »\r\n1358 . « آن‌كه هوا و هوسش بر او چيره شده ، چگونه ممكن است به هدايت دست يابد ؟ »\r\n1359 . « هر كس دوستدار رسيدن به درجات عالى است ، بايد بر هوا و هوس چيره شود . »\r\n1360 . « پيروى از هوا و هوس ، خوب ياورى براى شيطان است . »\r\n1361 . « هر كس هوا و هوس او را گمراه كند و شيطان وى را به راه كوران بكشاند ، هلاك شود . »\r\n1362 . « با جهاد دائمى با نفس ، آن را در اختيار خويش درآوريد . »\r\nبيان\r\nهوس ، از عوامل اصلى در طبيعت انسان است و اگر هوا و خواهش نفس نبود ، انسان نه مىخورد ، نه مىآشاميد و نه ازدواج مىكرد و نسبت به تمام امورى كه اقتضاى طبيعت انسانى است ، هيچ تمايلى پيدا نمىكرد ، بنابراين بندهء مؤمن و متوجه به خدا و آخرت ، بايد خواهش نفس را در تمام امور زندگى مادى از راه\r\n\r\n","description":"","footnote":"","page_name":" 255 ","page_number":256},
  {"content":"\r\n . \r\n","description":"","footnote":"","page_name":" 256 ","page_number":257},
  {"content":"\r\n\r\nترجيح ارادهء خداوند سبحان برخواستهء خويش ، تعديل كند ، تا از خدا و مشغول شدن به كمالات نفسانى ، غافل نماند و البته در اجراى همين ترجيح ارادهء الهى بر خواهش نفس است كه پشت هر مجاهد و رهرو راه انسانيت مىشكند و از همين روست كه در اين بخش حديث فرموده است : « هر يك از آن‌ها در روز هفتاد بار مىميرد . » « 1 »\r\n\r\n91 مبارزه با شيطان\r\n« هر يك از آنان به خاطر مبارزه با شيطانى كه در رگ و پى آن‌ها مىدود ، روزى هفتاد بار مىميرد . »\r\nقرآن كريم\r\n1363 . « و هر كه از ياد خداوند رحمن روى گرداند ، شيطانى براى او مقدّر مىكنيم كه همنشين او باشد . »\r\n1364 . « اگر فضل و رحمت خداوند نسبت به شما نبود ، جز اندكى ، بقيّه از شيطان پيروى مىكرديد . »\r\n1365 . « همانا شيطان دشمن شماست ، او را دشمن بدانيد ، يقيناً او حزب خود را فرا مىخواند تا از جهنميان باشند . »\r\n1366 . « و هرگاه شيطان وسوسه‌ات كند ، به خداوند پناه بر ، همانا او شنوا و داناست .\r\nتقواپيشگان ، هرگاه گروهى از شياطين به آنان نزديك شوند ، متوجه شده و با بصيرت و آگاهى با شيطان روبرو مىشوند . »\r\n1367 . « و آن‌گاه كه به ملائكه گفتيم بر آدم سجده كنيد . . . شيطان گفت : اگر مهلت عمر مرا تا روز قيامت به تأخير اندازى ، فرزندان او ( آدم ) را جز اندكى به خدمت خويش گيرم . ( خداوند ) گفت : برو ، هر يك از ايشان از تو پيروى كند ، جهنم\r\n\r\n\r\n","description":"","footnote":"\r\n( 1 ) . نيز ، ر . ك : بخش 22 و 26 .\r\n","page_name":" 257 ","page_number":258},
  {"content":"\r\n . \r\n","description":"","footnote":"","page_name":" 258 ","page_number":259},
  {"content":"\r\n\r\nپاداش كامل شماست ، آن‌ها را فراخوان و با پياده نظام و سواره نظام خويش گردآور ، در مال و فرزندانشان سهيم شو و به آنان وعده بده و شيطان جز فريب ، وعده‌اى نمىدهد . تو را ( اى شيطان ) بر بندگان من سلطنت و سيطره‌اى نيست و پروردگارت به عنوان كارگزار و نمايندهء تو برايت كافى است . »\r\nحديث\r\n1368 . جابر از پيامبر خدا - صلّى اللَّه عليه‌و آله وسلّم - نقل مىكند : « ابليس ، اوّلين كسى بود كه نوحه‌گرى كرد . . . سپس گفت : خدايا اين همانى است كه او را بر من برترى و بزرگى دادى و اگر بر من تفضّل نكنى بر او قدرت پيدا نكنم . خداوند فرمود : براى او فرزندى متولد نمىشود مگر اين‌كه در برابر آن براى تو دو فرزند متولد مىشود . شيطان گفت : پروردگارا ، بيشتر كن . خداوند فرمود : تو مثل خون در رگ و پى او خواهى دويد . شيطان گفت :\r\nپروردگارا ، بيشتر كن . خداوند فرمود : تو و فرزندانت در سينه‌هاى آن‌ها سكونت كنيد ، شيطان گفت : پروردگارا ، بيشتر كن . خداوند فرمود : به آن‌ها وعده مىدهى و آتش آروزها را در آن‌ها مىدمى و شيطان جز فريب ، وعده‌اى نمىدهد . »\r\n1369 . در صحيفهء سجاديه آمده است : « من و فرزندانم را از شرّ شيطان رانده شده ، پناه ده . . . او را در سينه‌هايمان سكونت دادى و در رگهاى خونِ ما جارى كردى . »\r\n1370 . از اميرالمؤمنين - عليه‌السّلام - نقل شده است : « از دشمنى برحذر باشيد كه پنهانى در سينه‌ها راه يافته و در گوش‌ها نجوا مىكند . »\r\n1371 . « از دشمن خدا يعنى ابليس بپرهيزيد كه شما را به درد خودش گرفتار نكند . »\r\n1372 . « براى مبارزه با شيطان ، صف‌بندى كنيد و با مخالفت با او بر او چيره شويد ، نفس‌هايتان را پاك كنيد و اوج گيريد . »\r\n1373 . « در كار خود بهره‌اى براى شيطان قرارندهيدو در نفستان راهىبراى او نگشاييد . »\r\nبيان\r\nبراى كسى كه در مسير فطرت گام مىزند ، روشن و معلوم است كه مبارزه با شيطان ، در واقع در حكم مردن انسان مجاهد است ، چنان كه توضيحات ذكر شده در دو بخش قبلى نيز بيانگر همين مطلب است .\r\n\r\n","description":"","footnote":"","page_name":" 259 ","page_number":260},
  {"content":"\r\n . \r\n","description":"","footnote":"","page_name":" 260 ","page_number":261},
  {"content":"\r\n\r\nاز طرفى ، جريان شيطان مثل خون در جان آدمى مىدود ، با توجه به اخبار متعدد ، به هيچ وجه بعيد و قابل انكار نيست - هر چند نحوهء آن كاملًا معلوم نباشد - آن چه به طور يقين معلوم است اين است كه جنّ ، وجود دارد و به تصريح قرآن كريم شيطان از طايفه جنّ است و اين‌كه بيشتر مردم او را نمىبينند به معنى نبودن نيست ؛ زيرا اصلًا جهان آن‌ها با جهان مادّى تفاوت دارد و هيچ مانعى وجود ندارد كه آن‌ها بر جهان ماده مشرف و در عالم ماده - كه رگ و پى انسان هم جزيى از آن است - نفوذ داشته باشند و وقتى داروى مادى به وسيله ابزار مخصوص در رگ‌ها نفوذ مىكند ، نفوذ شيطان در آن‌ها به مراتب ساده‌تر خواهد بود . در يك كلام بايد گفت نداشتن دانش و اطلاعات از عالم جنّ و شياطين و نديدن آن‌ها ، به معنى نبودن و نيستى آن‌ها نيست .\r\n\r\n92 اهميت دادن به عبادت\r\n« اگر بادى بوزد ، او را از جا مىكند ؛ ولى آن‌گاه كه در پيشگاه من‌قيام مىكند ، گويى داراى بنيانى محكم و استوار است . »\r\nقرآن كريم\r\n1374 . « به آن دسته از بندگان من كه ايمان آورده‌اند بگو نماز را برپا دارند . »\r\n1375 . « پس او را بپرست و بر عبادتش استقامت ورز . »\r\n1376 . « اى بندگان ايمان آوردهء من ، قطعاً زمين من پهناور است ، تنها مرا بپرستيد . »\r\n1377 . « و هر كس از عبادت او خوددارى كند و تكبر نمايد ، تمام ايشان را به سوى او گرد خواهد آورد . »\r\n1378 . « يقيناً آن‌ها كه نزد پروردگارت ( در مقام قرب ) هستند ، با تكبر از عبادت او سرباز نمىزنند . »\r\n\r\n","description":"","footnote":"","page_name":" 261 ","page_number":262},
  {"content":"\r\n . \r\n","description":"","footnote":"","page_name":" 262 ","page_number":263},
  {"content":"\r\n\r\n1379 . « و آن‌ها كه نزد او ( در مقام قرب ) هستند ، از عبادت او سرباز نزده و دلتنگ و خسته نمىشوند . »\r\n1380 . « قطعاً آن‌ها كه از عبادت من سرباز زنند ، با ذلت و خوارى در جهنم داخل خواهند شد . »\r\nحديث\r\n1381 . از امام باقر - عليه‌السّلام - نقل شده است : « امام زين العابدين - عليه‌السّلام - در هر شبانه‌روز هزار ركعت نماز مىخواند ، در حالى كه باد او را مثل شاخه سبزى تكان مىداد . »\r\n1382 . از اميرالمؤمنين - عليه‌السّلام - نقل شده است : « هرگاه خداوند بنده‌اى را دوست بدارد ، عبادت نيكو را به او الهام مىكند . »\r\n1383 . « دوام عبادت ، دليل دستيابى به سعادت است . »\r\n1384 . « در تنهاگزينى براى عبادت خدا ، گنج‌هايى سراسر سود وجود دارد . »\r\n1385 . « برترى بندگان و بزرگان در بهترى عبادت است . »\r\n1386 . « هر كس شرايط عبوديت و بندگى را رعايت كند ، شايسته آزادگى است . »\r\n1387 . « هيچ كس با چيزى به اندازه عبادت خدا به او نزديك نمىشود . »\r\n1388 . « مؤمن بر اطاعت خدا حريص و نسبت به حرام‌ها عفيف است . »\r\n1389 . « نيكان به نيكويى اطاعت شناخته مىشوند . »\r\n1390 . « خوشا به حال چشمى كه در راه اطاعت خداوند ، خوابيدن را ترك كرده است . » « 1 »\r\n\r\n\r\n","description":"","footnote":"\r\n( 1 ) . نيز ، ر . ك : بخش 20 ، 224 ، 248 ، 269 و 144 .\r\n","page_name":" 263 ","page_number":264},
  {"content":"\r\n . \r\n","description":"","footnote":"","page_name":" 264 ","page_number":265},
  {"content":"\r\n\r\n\r\n93 عدم توجّه به مخلوق\r\n« در دلش توجه به مخلوق نمىيابم . »\r\nحديث\r\n1391 . امام باقر - عليه‌السّلام - فرمود : « مؤمنان ، به باقى ماندن در دنيا اعتماد نمىكنند . . . و زر و زيورى كه در برابر ديدگانشان قرار مىگيرد ، آن‌ها را از ياد خدا كور نمىكند . . . زيرا نزد اهل عقل و دانش ، تمام دنيا به قدر سايه‌اى ارزش ندارد . »\r\n1392 . امام كاظم - عليه‌السّلام - به نقل از امام زين‌العابدين - عليه‌السّلام - فرمود : « تمام آن‌چه در شرق و غرب عالم ، در دريا و خشكى و كوه و دشت ، خورشيد بر آن مىتابد ، از نظر اولياى خدا و اهل معرفت ، به اندازهء يك سايه و موج آب نيست . » امام - عليه‌السّلام - در ادامه فرمود : « آيا آزاده‌اى يافت نمىشود كه اين قى كرده را به اهلش واگذارد ؟ . . . »\r\n1393 . على - عليه‌السّلام - در توصيف پرهيزكاران مىفرمايد : « عظمت خالق ، وجودشان را پر كرده و در نتيجه غير او در چشمشان خرد مىنمايد . »\r\n1394 . در دعاى اميرالمؤمنين - عليه‌السّلام - آمده است : « پروردگارا ! تو نزديك‌ترين و صميمىترين همدم اوليائت هستى و نزديكترين و آماده‌ترين كفايت كنندگان براى كسانى كه بر تو توكل مىكنند ، تو در نهانىهايشان بر آن‌ها ناظر و گواهى و در اندرونشان بر هستىشان آگاه ، نهايت بينش و مقصودشان را مىدانى و رازهاشان بر تو آشكار است و دل‌هاشان به سوى تو مشتاق ، اگر تنهايى و بىكسى ، آن‌ها را به هراس اندازد ، ياد تو با آنان همدم شود و اگر گرفتارىها و ناراحتىها ، بر آنان فرو\r\n\r\n","description":"","footnote":"","page_name":" 265 ","page_number":266},
  {"content":"\r\n . \r\n","description":"","footnote":"","page_name":" 266 ","page_number":267},
  {"content":"\r\n\r\nريزد ، به تو پناهنده مىشوند ؛ زيرا مىدانند سر رشتهء همه كارها در دست توست و جريان همهء امورشان در ارادهء تو . پروردگارا ! اگر من درخواستم را فراموش كردم و نسبت به خواهش متحير شدم ، مرا به مصالحم راهنمايى فرما و دلم را به راه رشد و هدايتم متوجه و متمايل ساز كه اگر چنين شدم ، به خاطر انكار هدايتهاى تو و بىاعتقادى به دستگيرىهاى تو نيست . پروردگارا ! مرا بر جادهء عفو و بخششت قرار ده و در مجراى عدلت منشان . »\r\n1395 . از بيان التنزيل ابن شهر آشوب نقل شده است : نمرود دستور داد در اطراف كوفه هيزم جمع كردند و آتش برافروختند ، اما از انداختن ابراهيم در آتش ناتوان بودند ، پس ابليس برايشان منجنيق ساخت و به وسيلهء آن او را در آتش پرتاب كردند . جبرئيل او را در هوا گرفت و گفت : آيا نيازى دارى تا آن را برآورده سازم ؟ ابراهيم گفت : به تو نه ، خداوند مرا كافى و خوب وكيلى است . ميكائيل پيش آمد و گفت : اگر مىخواهى آتش را خاموش كنم ؛ زيرا منابع باران و آبها در اختيار من است . ابراهيم گفت : نمىخواهم . فرشتهء باد نزد او آمد و گفت : اگر مىخواهى آتش را به واسطهء باد به دور افكنم . ابراهيم گفت :\r\nنمىخواهم . جبرئيل گفت : پس از خدا درخواست كن . ابراهيم گفت : نيازى به سؤال ندارم ، همين كه او حال مرا مىداند كافى است . »\r\n1396 . از اميرالمؤمنين - عليه‌السّلام - نقل شده است : « هر كس به خداوند در آويزد ، نجات يابد . »\r\n1397 . « هر كس به خداوند در آويزد ، شيطان به او خسارتى وارد نكند . »\r\n1398 . « در تمام امور و احوالت به خداوند درآويز ، تو در چنگ زدن به او ( در برابر حوادث ) به مانعى شكست‌ناپذير چنگ زده‌اى . در تمام امور ، نفست را به خداوند پناهنده كن كه در اين صورت ، او را به پناهگاهى محكم و مطمئن پناه‌دارى . »\r\nبيان\r\nمعنى دقيقى كه از اين بخش حديث استفاده مىشود اين است كه بنده‌اى كه\r\n\r\n","description":"","footnote":"","page_name":" 267 ","page_number":268},
  {"content":"\r\n . \r\n","description":"","footnote":"","page_name":" 268 ","page_number":269},
  {"content":"\r\n\r\nاهل آخرت است و درجهء بالايى از ايمان به او اعطا شده ، در عين حالى كه با مردم و در ميان مخلوقات است ، با نيروى ايمان و يقين و برداشته شدن حجاب از چشم دلش ، خداوند سبحان را ، با تمام اشياء و محيط بر آن‌ها مىبيند و غير او چيز ديگرى مشاهده نمىكند ، چنان‌كه خداوند متعال فرموده است : مردانى كه داد و ستد زندگى آن‌ها را از ياد خدا غافل نمىكند و سيدالشهدا - عليه‌السّلام - در دعاى عرفه مىفرمايد : « تو همانى هستى كه در هر چيزى خود را به من شناساندى ، در نتيجه در هر چيزى تو را به عيان مىبينم . » « 1 »\r\n\r\n\r\n","description":"","footnote":"\r\n( 1 ) . نيز ، ر . ك : بخش 12 ، 15 ، 22 ، 23 ، 27 ، 79 ، 84 ، 86 و 88 و ديگر بخش‌هاى مشابه و نظير بخش مورد بحث .\r\n","page_name":" 269 ","page_number":270},
  {"content":"\r\n . \r\n","description":"","footnote":"","page_name":" 270 ","page_number":271},
  {"content":"\r\n\r\n\r\n94 حيات طيبه و زندگى پاكيزه\r\n« به عزت و جلالم سوگند او را با حيات طيّبه زنده مىدارم . »\r\nقرآن كريم\r\n1399 . « هر كس از زن و مرد كه مؤمن باشد و كار شايسته انجام دهد ، او را به حيات طيّبه و زندگى منزّه زنده بداريم و اجرى بهتر از آن‌چه انجام مىدادند به آنان عطا كنيم . »\r\n1400 . « اى كسانى كه ايمان آورده‌ايد ، آن‌گاه كه خدا و رسول ، شما را فرامىخوانند تا زنده‌تان كنند ، دعوتشان را اجابت كنيد . »\r\nدعا\r\n1401 . در مناجات شعبانيه آمده است : « پروردگارا ، نهايت بريدگى از غير و پيوستگى به خودت را به من عنايت كن و ديدگان دل ما را به نور عنايتت روشن فرما تا اين‌كه ديدگان دل ، حجاب‌هاى نور را از هم به درد و به سرچشمه عظمت متصل شود و ارواح و جانهاى ما به مقام قدس تو وابسته گردد . پروردگارا ، مرا از كسانى قرار ده كه او را ندا كرده‌اى و به تو پاسخ داده است و مورد عنايتش قرار دادى و او در برابر عظمت و هيبتت از خود بىخود گشته و با او در پنهان نجوا كرده‌اى و او آشكارا ، براى تو وجودش را به كار زده است . »\r\n1402 . « پروردگارا ، مرا با نور عزّت سرورآفرين خويش همراه كن تا عارف به تو شوم و از غير تو جدا و از تو ترسان و به تو متوجه گردم . »\r\n1403 . در دعاى عرفه آمده است : « مرا به نورت به سوى خويش هدايت كن و به حقيقت بندگى در برابرت پايدار ساز . »\r\n1404 . « پروردگارا ! حقايق مقرّبان درگاهت را در جانم بنشان و را هم را در مسير مجذوبين خود قرار ده . »\r\n\r\n","description":"","footnote":"","page_name":" 271 ","page_number":272},
  {"content":"\r\n . \r\n","description":"","footnote":"","page_name":" 272 ","page_number":273},
  {"content":"\r\n\r\n1405 . « آن‌كه تو را از دست داد ، چه چيزى يافت ؟ و آن‌كه تو را يافت ، چه از دست داد ؟ آن‌كه به چيزى غير تو به جاى تو خرسند شد ، يقيناً نوميد گرديد . »\r\n1406 . « تو همانى كه در هر چيزى خود را به من شناساندى و در نتيجه در هر چيزى تو را به عيان مىبينم . »\r\n1407 . در دعاى شب عرفه آمده است : « پروردگارا ! مرا از بدان و جهنميان قرار مده و از همنشينى با نيكان ، محروم مگردان و به حيات طيّبه ، زنده بدار و به مرگ منزّه ، بميران ، به خوبانم پيوند ده و همراهى با پيامبران ، در جايگاه صدق و حقيقت ، نزد سلطان توانمند هستى ، روزيم فرما . »\r\n1408 . در دعاى كميل آمده است : « به حق خودت و مقام منزه و اسماء و صفات عاليه و برتر خودت ، از تو درخواست مىكنم ، اوقات شب و روزم را با ياد خويش آبادان كنى و به خدمت خودت پيوند دهى و اعمالم را پذيرفته قلمداد كنى تا اعمال و افكار و اذكار و خواسته‌هايم ، همه در يك چيز ، خلاصه شود و خدمتگزاريم به تو هميشگى باشد . »\r\nبيان\r\nبا توجه به اين بخش حديث معلوم مىشود ، حيات طيبه ، همين زندگى مادى دنيايى نبوده ، بلكه بسيار والاتر و ارزشمندتر از آن است ، چنان كه آيه اول ، حيات طيبه را ثمره و نتيجه ايمان و اعمال صالح معرفى مىفرمايد و البته چون ايمان و كار شايسته ، از امور معنوى محقق شده در همين عالم است ، پس مقصود از حيات طيّبه هم بايد زندگى معنوى محقق شده در همين عالم باشد نه زندگى آخرتى ، هر چند آثار همين زندگى به حيات جاويد آخرت منتهى مىشود ؛ زيرا تمام نعمت‌هاى معنوى آخرتى كه خداوند به بندگانش مىدهد ، نتيجهء نعمتهاى معنوى است كه در همين عالم به آن‌ها مىبخشد ؛ چنان‌كه آيه شريفه : « به بهترين عمل و بهتر از آن‌چه انجام مىدادند پاداششان مىدهيم » ، گواه درستى اين ادعاست . جملات دعاهايى كه ذكر شد ، به حقيقت ، به معناى اين زندگى و نيز به آثار و خواص آن دلالت دارد .\r\n\r\n","description":"","footnote":"","page_name":" 273 ","page_number":274},
  {"content":"\r\n . \r\n","description":"","footnote":"","page_name":" 274 ","page_number":275},
  {"content":"\r\n\r\n\r\n95 عدم عهده‌دار بودن قبض روح توسط غير خداوند متعال\r\n« تا اين‌كه به هنگام جدايى روح او از بدنش ، فرشته مأمور مرگ را بر اونمىگمارم و جز خودم كسى ، عهده‌دار قبض روح او نيست . »\r\nقرآن كريم\r\n1409 . « خداوند به هنگام مرگ ، جان‌ها را دريافت مىكند و آن را كه ( در بيدارى ) نمىميرد ، در خواب ، جانش را مىگيرد . »\r\n1410 . « اوست كه شبانگاه جان شما را مىگيرد و بر آن چه در روز انجام داده‌ايد ، مطلع است . »\r\n1411 . « و خداوند شما را آفريد و سپس شما را مىميراند . »\r\n1412 . « كسانى كه فرشتگان جانشان را مىگيرند ، در حالى كه به جان خويش ستم كرده‌اند . . . »\r\n1413 . « تا آن‌گاه كه مرگ يكى از شما در رسد ، فرستادگان ما جان او را دريافت مىكنند و ايشان از انجام وظيفه ، كوتاهى نمىكنند . »\r\n1414 . « بگو ، فرشته مأمور مرگ كه بر شما گماشته شده است ، جانتان را مىگيرد ؛ سپس به سوى پروردگارتان باز مىگرديد . »\r\nحديث\r\n1415 . پيامبر - صلّى اللَّه عليه‌و آله وسلّم - فرمود كه خداوند بزرگ فرمود : « هر كس يكى از اولياى مرا خوار كند و كوچك بشمارد ، براى جنگ با من كمين كرده است . . . در هيچ امرى ، همچون مرگ مؤمن كه مرگ را ناپسند مىدارد و من ناراحتى او را دوست ندارم ، درنگ نمىكنم . »\r\n\r\n","description":"","footnote":"","page_name":" 275 ","page_number":276},
  {"content":"\r\n . \r\n","description":"","footnote":"","page_name":" 276 ","page_number":277},
  {"content":"\r\n\r\n1416 . در خبر مربوط به كسى كه با ادعاى يافتن تناقض در قرآن كريم ، خدمت اميرالمؤمنين - عليه‌السّلام - رسيد ، آمده است كه آن حضرت فرمود : « اما اين‌كه خداوند مىفرمايد : بگو شما را فرشته مرگى كه بر شما گماشته شده است مىميراند و خداوند هنگام مرگ جانها را مىگيرد و فرستادگان ما جانشان را مىگيرند و در انجام وظيفه كوتاهى نمىكنند و كسانى كه در حالى كه پاك و پاكيزه‌اند ، فرشتگان جانشان را گرفته و مىگويند : سلام و امنيت بر شما باد ؛ خداوند تبارك و تعالى هرطور بخواهد امور عالم را اداره مىكند و هر كه را بخواهد بر ديگرى خواهد گماشت ، اما فرشته مرگ را بر افراد خاصى كه اراده مىكند ، موكل كرده است و رسولان از ملائكه را بر افراد خاصى به ارادهء خويش مىگمارد و فرشتگانى را كه خداوند تبارك و تعالى آن‌ها را نام برده بر افراد مخصوصى كه خود مىخواهد مىگمارد . او هر گونه كه خود بخواهد ، امور عالم را اداره مىكند ، اين‌گونه نيست كه هر عالم و دانشمندى بتواند تمام دانش خود را براى مردم بيان كند و از حقايقش پرده‌بردارى نمايد ؛ زيرا در بين مردم هم ضعيف هست و هم قوى ، بعضى از آن‌ها طاقت درك و فهم آن را دارند و برخى توان فهم آن را ندارند ، مگر آن‌كه خداوند ، راه درك آن را هموار كند و افراد خاصى از اوليا و دوستان خود را بر درك علم ( خداوند متعال ) و فهم آن يارى نمايد ، اما تو كافى است كه بدانى خداوند ، زنده كننده و ميراننده است و اوست كه جانها را به واسطهء هر يك از مخلوقاتش كه بخواهد . مىگيرد ؛ چه آن مخلوق از فرشتگان باشد و چه ديگران . »\r\nبيان\r\nآن‌چه به تصريح قرآن و روايات و شهود غير قابل ترديد است اين است كه خداوند تبارك و تعالى با تمام موجودات چه مجرد و چه مادى همراه است و هرگز در گوشه‌اى جداى از موجودات و به عنوان موجودى در كنار آن‌ها نيست ، بلكه با آنان همراه است و با حقيقت ايمان و ديدهء دل با موجودات و به وسيلهء آنان قابل شهود مىباشد . بنابراين ، خداوند با فرشتهء مرگ و يارانش همراه و بر آن‌ها محيط است و مؤمن حقيقى كسى است كه به مرتبه‌اى رسيده باشد كه حق سبحان را با ديدهء دل با هر\r\n\r\n","description":"","footnote":"","page_name":" 277 ","page_number":278},
  {"content":"\r\n . \r\n","description":"","footnote":"","page_name":" 278 ","page_number":279},
  {"content":"\r\n\r\nچيزى ببيند و در اين صورت ناگزير در حين مرگ و قبض روح ، خدا را با فرشته مرگ مشاهده مىكند و مىبيند كه در واقع ، خداوند متعال است كه عهده‌دار قبض روح اوست ، اما ديگران از آن جا كه نسبت به خداوند سبحان در حجابند ، جز فرشته مرگ يا فرشتگان كمك كار او را نمىبينند .\r\nبا اين بيان ، چگونگى جمع بين آيات و رواياتى كه ميراندن و قبض ارواح را يك بار به خداوند سبحان و يك بار به فرشته مرگ و يك بار به فرشتگان و فرستادگان نسبت مىدهند ، روشن مىشود ؛ چنان‌كه معنى آيات  « اللَّهُ يَتَوَفَّى الْأَنْفُسَ حِينَ مَوْتِها »  ،  « وَ هُوَ الَّذِي يَتَوَفَّاكُمْ بِاللَّيْلِ »  و نيز مفهوم عبارت « كسى جز من عهده‌دار قبض روح او نيست » نيز ، معلوم خواهد شد .\r\n\r\n96 گشايش درهاى آسمان و كنار رفتن حجاب‌ها از برابر ديد روح\r\n« و تمام درهاى آسمان را براى روحش بگشايم و تمام حجاب‌هاىبين او و خودم را بردارم . »\r\nقرآن كريم\r\n1417 . « و اين‌چنين ملكوت و باطن آسمانها و زمين را به ابراهيم نمايانديم تا از يقين آورندگان باشد . »\r\n1418 . « آيابه ملكوت و باطن آسمانهاوزمين و آن‌چه خداوند خلق فرمود ، نمىنگرند . »\r\n1419 . « بگو ملكوت و اصل و باطن اشياء در اختيار كيست ؟ اوست كه پناه مىدهد و به او رجوع مىشود و كسى مرجع و تكيه‌گاه او نيست ، اگر اين مطالب را درك كنيد . »\r\n1420 . « پس منزه است آن‌كه باطن آسمان‌ها و زمين در اختيار اوست و به سوى او باز مىگرديد . »\r\n\r\n","description":"","footnote":"","page_name":" 279 ","page_number":280},
  {"content":"\r\n . \r\n","description":"","footnote":"","page_name":" 280 ","page_number":281},
  {"content":"\r\n\r\nحديث\r\n1421 . از اميرالمؤمنين - عليه‌السّلام - نقل شده است كه هنگام تلاوت آيهء : « مردانى كه داد و ستد زندگى ، آن‌ها را از ياد خدا غافل نمىكند » ، فرمود : « ذكر را مايه روشنى و صفاى دل قرار داد . » تا آن‌جا كه درباره صفات اين مردان و آن‌چه در اين عالم ، قبل از مرگشان مشاهده مىكنند ، فرمود : « فرشتگان ، ايشان را احاطه كرده‌اند و آرامش بر آنان نازل گشته و درهاى آسمان به رويشان گشوده شده است و جايگاههاى كرامت در پايگاهى كه خداوند بر آنان تجلّى كرده ، بر ايشان مهيا شده است ، خداوند از تلاش آن‌ها خشنود است و پايگاه و رتبه ايشان را ستوده است . . . »\r\n1422 . از نوف بكالى در دعايى كه اميرالمؤمنين - عليه‌السّلام - به او تعليم فرموده است نقل شده : « پروردگارا ! ديدهء آنان كه در زواياى پنهان دل ، تو را مىنگرد ، به خط پايان منتهى شده . . . پرده‌هاى غفلت ميان خود و ايشان را از هم دريدى و در نور تو به آرامش رسيدند و در رحمت و عنايتت آسايش يافتند . . . و مرا از هر يادى به ياد خويش بازآر و بين من و حقيقت مقام عزت خويش ، هيچ در بسته‌اى باقى مگذار و همه را بگشا و هيچ پردهء غفلتى را به حال خود رها مكن و همه را از هم بدر تا اين‌كه روحم را در تلؤلؤ نور عرشت جاى دهى و در برابر نورت پايگاهى برايش مقرر كنى ، همانا تو ، بر انجام هر كارى توانا هستى . » « 1 » بيان\r\nاز جمله چيزهايى كه خداوند به نيكان و اهل آخرت عنايت مىفرمايد : پرده بردارى و رفع حجاب از عالم مادّه و طبيعت و توجه روح ايشان از راه ديدهء دل و حقيقت ايمان به عالم امر ، ملكوت و باطن عالم ماده و طبيعت است و البته ملكوت\r\n\r\n\r\n","description":"","footnote":"\r\n( 1 ) . نيز ، ر . ك : بخش 19 ، 27 ، 83 ، 95 ، 119 ، 126 ، 140 ، 141 ، 157 ، 174 و نظاير آن .\r\n","page_name":" 281 ","page_number":282},
  {"content":"\r\n . \r\n","description":"","footnote":"","page_name":" 282 ","page_number":283},
  {"content":"\r\n\r\nو باطن عالم ملك و طبيعت ، چيزى جز اسماء و صفات خداوند سبحان و وجه‌اللَّه نيست .\r\nاين مطلب در واقع ، محصل و خلاصهء معناى كلام خداوند بزرگ در اين بخش از حديث است كه فرموده : « تمام درهاى آسمان را به رويش مىگشايم . »\r\nو منظور از اين‌كه فرمود : « تمام حجاب‌هاى بين او و خودم را بر مىدارم . » و « بين من و روح او ، پرده و حجابى باقى نمىماند » ، - كه در بخش‌هاى بعدى خواهد آمد - برداشته شدن حجاب ذاتى براى اين بندگان است . واللَّه العالم بحقيقة الحال .\r\n\r\n","description":"","footnote":"","page_name":" 283 ","page_number":284},
  {"content":"\r\n . \r\n","description":"","footnote":"","page_name":" 284 ","page_number":285},
  {"content":"\r\n\r\n\r\n97 بخشى از نعمت‌هاى اخروى كه براى اهل آخرت آماده است\r\n« بهشت‌ها را فرمان دهم كه خودآرايى كنند ، حورالعين از هرجانب بر او وارد شوند و فرشتگان به خدمت ايستند و درختان ميوه‌دهند و ميوه‌هاى بهشت براى عرضه به خدمت او نزديك گردند ، نسيمى از نسيم‌هاى تحت عرش را فرمان دهم كه كوههايى از كافورو مشك خوشبو را بردارند تا سوختى از غير آتش دراندازند واطرافش را از آن آكنده سازند . »\r\nقرآن كريم\r\n1423 . « و بهشت ، براى پرهيزكاران آراسته گردد . »\r\n1424 . « اما آن‌كه كتابش به دست راستش داده شد ، ندا مىدهد : بياييد كتاب و نامهء عمل مرا بخوانيد ، همانا من مىدانستم كه حساب كارم را خواهم ديد . پس او ، در زندگى خوش در بهشتى بلندمرتبه با ميوه‌هايى در دسترس خواهد بود ( به آن‌ها گفته مىشود ) بخوريد و بياشاميد ، گوارايتان باد ! اين نتيجه آن چيزى است كه در گذشته انجام داديد . »\r\n1425 . « و جز آن‌چه انجام مىداديد ، پاداش نمىبينيد ؛ مگر بندگان ناب و خالص شده ( توسط خدا ) كه برايشان روزى مشخص است ، ميوه‌هايى و گراميداشتى بىمنت ، در بهشت‌هاى سراسر نعمت ، ( تكيه زده ) بر تخت‌هايى برابر هم ، گردانندگان ، جام‌هايى از شرابى گوارا و درخشان كه مايه لذت نوشندگان است و در آن مستى و ناخوشى نيست ، بر گردشان مىچرخند ، زنان باحياى زيبارويى ، چون درّ پوشيده ، در كنارشان . . . به راستى كه اين رستگارى بزرگ است و آنان كه تلاش مىكنند ، بايد براى چيزى مثل اين تلاش كنند . »\r\n1426 . « و آنان كه ايمان آورده و كار شايسته انجام داده‌اند ، در باغ‌هايى از بهشت\r\n\r\n","description":"","footnote":"","page_name":" 285 ","page_number":286},
  {"content":"\r\n . \r\n","description":"","footnote":"","page_name":" 286 ","page_number":287},
  {"content":"\r\n\r\nهستند و آن‌چه مىخواهند نزد پروردگارشان آماده است و اين فضيلتى بزرگ است . »\r\n1427 . « و پيشى گيرندگان ، آنان‌كه در ايمان بر همه پيشى گرفتند ، آنان به حقيقت مقربان درگاهند ، در بهشت پر نعمت جاودانى متنعمند . آن‌ها جمعى بسيار از امتهاى پيشين هستند و عدهء قليلى از متأخرين ، در بهشت ، بر تخت‌هاى مرصّع تكيه زنند . همه ، ( شادان ) با ياران و دوستان ، روبه‌روى يكديگر بر آن تخت‌ها مىنشينند و پسرانى زيبا كه حسن و جوانىشان ابدى است ، گرد آن‌ها به خدمت مىگردند با كوزه‌ها و مشربه‌ها و جامهاى پر از شراب ناب . هرگز از آن چه مىنوشند ، نه دردسرى يابند و نه مستى و رنج خمارى كشند و ميوهء خوش هرچه برگزينند و گوشت مرغان و هر غذايى مايل باشند و زنان سيه‌چشم زيبا كه در لطافت چون درّ و لؤلؤ مكنونند ، براى آن‌ها مهيّاست ؛ اين نعمت‌هاى الهى پاداش اعمال آن بهشتيان است . نه آن‌جا هيچ حرف لغو و بيهوده شنوند و نه به يكديگر گناهى نسبت دهند . جز سلام و تحيت و احترام يكديگر چيزى نگويند و نشنوند ، اما راستان و اصحاب يمين چه خوش روزگارند درسايه درختان سدر پر ميوهء بىخار و درختان پربرگ سايه‌دار ، در سايه درختان و دراطراف نهر آبهاى زلال و ميوه‌هاى بسياركه هيچ وقت منقطع نشود و هيچ كس بهشتيان را از آن ميوه‌ها منع نكند و فرش‌هاى پربها ( با فراش و زنان زيبا ) كه ما آن‌ها را در كمال حسن و زيبايى آفريده‌ايم و آن‌ها را دست نخورده قرار داده‌ايم ، شوهران دوستان ، جوان همسن و سال ، اين نعمت‌هاى بهشتى مخصوص اصحاب يمين است ؛ جمعى از پيشينيان و گروهى از پسينيان . »\r\nبيان\r\nدر شرح اين بخش از حديث به ذكر آيات مذكور ، كه نعمت‌هاى بهشتى را بيان مىفرمايد ، اكتفا مىشود . آن چه لازم به ذكر است اين است كه اين بخش و بخش‌هاى مشابه حديث ، در مقام بيان منزلت رفيع و درجه بالايى است كه اين بندگان ، نزد خدا دارند و تعابير وارد شده ، تعبيرات تمثّلى و تشبيهى نسبت به تعبيرهاى عالم مادى خود ماست و گرنه آن نعمتهاى معنوى كه خداوند سبحان در سراى آخرت براى مؤمنان راستين فراهم فرموده ، برتر و فراتر از حدّ توصيف و تشريح است . « 1 »\r\n\r\n\r\n","description":"","footnote":"\r\n( 1 ) . نيز ، ر . ك : بخش 36 .\r\n","page_name":" 287 ","page_number":288},
  {"content":"\r\n . \r\n","description":"","footnote":"","page_name":" 288 ","page_number":289},
  {"content":"\r\n\r\n\r\n98 بعضى از نعمت‌هاى معنوى كه در فاصله قبض روح تا اقامت‌در بهشت براى اهل آخرت آماده شده است\r\n« بين من و روح او ، پرده و حجابى باقى نمىماند و هنگام‌قبض روحش به او مىگويم : خوش آمدى ، ورودت خوش وشايسته است . »\r\nقرآن كريم\r\n1428 . « اى نفس به آرامش رسيده ! به سوى پروردگارت بازگرد ، در حالى كه تو از او خرسندى و او از تو خشنود ، پس در ميان بندگان من داخل شو و به بهشت من درآى . »\r\n1429 . « آن‌ها كه ايمان آورده و تقوا پيشه كردند ، در دنيا و آخرت برايشان مژده باد .\r\nكلمات خدا تبديل نخواهد شد ، اين همان رستگارى بزرگ است . »\r\n1430 . « و كسانى كه از پرستيدن طاغوت دورى گزيدند و به سوى خدا بازگشتند ، برايشان مژده باد و بشارت ده بندگان مرا . »\r\n1431 . « و آنان كه ايمان آورده و كارهاى شايسته انجام داده‌اند ، در باغ‌هايى از بهشت هستند و هر چه بخواهند نزد پروردگارشان آماده است ، اين همان فضيلت بزرگ است ، همان چيزى كه خداوند آن دسته از بندگان خود را كه اهل ايمان هستند و كارهاى شايسته انجام مىدهند ، بدان بشارت مىدهد . »\r\n1432 . « آن‌ها كه ايمان آورده و در راه خدا هجرت كردند و با مال و جان خويش جهاد نمودند ، داراى درجه برترى نزد خدا هستند و هم ايشان رستگارانند .\r\n\r\n","description":"","footnote":"","page_name":" 289 ","page_number":290},
  {"content":"\r\n . \r\n","description":"","footnote":"","page_name":" 290 ","page_number":291},
  {"content":"\r\n\r\nپروردگارشان ايشان را به رحمت و رضوان و خشنودى از ناحيه خود بشارت مىدهد ، برايشان نعمت‌هاى پايدار و جاويد در بهشت هست و نزد خدا اجر و پاداش بزرگ دارند . » « 1 »\r\n\r\n99 تجليل و بزرگداشت فرشتگان از روح اهل آخرت از زمان مرگ‌تا ورود به بهشت\r\n« كاش مىديدى چگونه فرشتگان از او استقبال كرده و او رادست به دست مىگردانند . »\r\nقرآن كريم\r\n1433 . « و آنان‌كه در طلب وجه پروردگارشان استقامت ورزيدند . . . ايشان را سراى آخرت است ، بهشتهاى سرسبزى كه در آن داخل شوند و نيز هر كس از پدران ، همسران و فرزندانشان كه شايسته باشد و از هر درى بر آنان داخل شده ، سلام و امنيت بر آنان عرضه مىكنند و مىگويند : سلام بر شما به واسطه استقامتى كه ورزيديد و سراى آخرت خوب سرايى است . »\r\n1434 . « آنان كه در حالى كه پاك و پاكيزه‌اند ، فرشتگان جانشان را مىگيرند و مىگويند : سلام بر شما ، به خاطر آن‌چه انجام داده‌ايد به بهشت داخل شويد ، آيا جز اين انتظارى دارند كه فرشتگان بر آنان وارد شوند يا امر پروردگارت در رسد ؟ »\r\n\r\n\r\n","description":"","footnote":"\r\n( 1 ) . نيز ، ر . ك : بخش 95 ، 37 ، 157 ، 158 .\r\n","page_name":" 291 ","page_number":292},
  {"content":"\r\n . \r\n","description":"","footnote":"","page_name":" 292 ","page_number":293},
  {"content":"\r\n\r\n1435 . « آنان كه عنايت نيكو از جانب ما برايشان از پيش عرضه شده است . . . هول و هراس بزرگ‌تر ، ايشان را اندوهگين نكند و فرشتگان ايشان را بپذيرند ( جانشان را دريافت كنند ) و گويند : اين همان روزى است كه به شما وعده داده شده بود . »\r\nحديث\r\n1436 . از اميرالمؤمنين - عليه‌السّلام - نقل شده است : « و بدانيد كه هر كس تقواى خدا پيشه كند ( خدا نگهدار باشد ) در فتنه‌ها و آزمايشات ، راه نجاتى براى او مقرر مىكند و نورى از درون تاريكىها بر او مىتاباند و او را در جايى ( بهره‌ورى از چيزى ) كه به آن ميل دارد جاويد مىسازد و در جايگاهى بزرگوار ، در مقامى كه براى خود برگزيده ، جاى مىدهد ؛ جايگاهى كه سايه آن عرش او و نور آن سرور اوست و ديدار كنندگانش فرشتگان او و دوستانش فرستادگان او هستند . . . »\r\n1437 . « به اعمال ( صالح ) روى آوريد تا از همسايگان خدا باشيد كه فرستادگان او با آن‌ها همراهى كرده و فرشتگانش را به ديدار آن‌ها مىفرستد . »\r\nبيان\r\nظاهراً اين تعبير كه فرشتگان روح مؤمن را دست به دست مىگردانند ، تعبير تمثيلى و تشبيهى و كنايه از مقام والاى روح اين بندهء مؤمن نزد خداوند متعال است كه فرشتگان يكى يكى او را گرفته و دست به دست مىگردانند و گرنه روح مؤمن مخلَص ( خالص شده توسط خدا ) به درجه‌اى از عظمت مىرسد كه الفاظ و عبارات ، از وصف آن ناتوان است .\r\n\r\n","description":"","footnote":"","page_name":" 293 ","page_number":294},
  {"content":"\r\n . \r\n","description":"","footnote":"","page_name":" 294 ","page_number":295},
  {"content":"\r\n\r\n\r\n16 فصل شانزدهم : سائر صفات أهل الآخرةبقيّه صفات اهل آخرت\r\n\r\n","description":"","footnote":"","page_name":" 295 ","page_number":296},
  {"content":"\r\n . \r\n","description":"","footnote":"","page_name":" 296 ","page_number":297},
  {"content":"\r\n\r\nفصل شانزدهم\r\n« اى احمد ! اهل آخرت از زمانى كه پروردگارشان را شناخته‌اند ، خوراك در كامشان گوارايى نداشته و از هنگامى كه به خطاهايشان پى برده‌اند ، نگران هيچ مصيبتى نبوده‌اند ، بر اشتباهات خويش مىگريند و نفس خود را به مشقّت انداخته و نمىآسايند . آسودگى اهل آخرت در مرگ است و آخرت ، آسايشگاه عارفان است . همدمشان اشك‌هايى است كه برگونه‌هايشان جارى است و همنشينانشان فرشتگانى هستند كه در اطرافشان در حركتند و راز و نيازشان با پروردگارشان است كه برتر از هر چيز و مسلّط بر علم و قدرت آن‌هاست . دل‌هاى اهل آخرت در سينه‌هاشان مجروح فراق است ، مىگويند : كى از اين سراى فانى آسوده شده و به سراى باقى خواهيم رفت ؟ »\r\n\r\n","description":"","footnote":"","page_name":" 297 ","page_number":298},
  {"content":"\r\n . \r\n","description":"","footnote":"","page_name":" 298 ","page_number":299},
  {"content":"\r\n\r\n\r\n100 ويژگىهاى ديگرى از اهل آخرت\r\n« اى احمد ! اهل آخرت از زمانى كه پروردگارشان راشناخته‌اند ، خوراك در كامشان گوارايى نداشته است و ازهنگامى كه به خطاهايشان پى برده‌اند ، نگران هيچ مصيبتىنبوده‌اند ، بر اشتباهات خويش مىگريند و نفس خود را به‌مشقّت انداخته و نمىآسايند . »\r\nحديث\r\n1438 . از اميرالمؤمنين - عليه‌السّلام - : « آيا خوش باشم به اين كه به من اميرالمؤمنين گفته مىشود ، من براى اين آفريده نشدم كه خوردن چيزهاى خوشگوار ، مرا به خود مشغول كند . »\r\n1439 . « براى كسى كه خداوند سبحان را شناخته شايسته است ، نسبت به آن‌چه نزد خداست ، راغب و مشتاق باشد . »\r\n1440 . « هر كس به غير خداوند سبحان اميد بندد ، اميد و آرزوهايش را دروغ بشمارد . »\r\n1441 . از امام صادق - عليه‌السّلام - نقل شده است : « پيامبر خدا - صلّى اللَّه عليه‌و آله وسلّم - به حارثة بن مالك بن نعمان انصارى برخورد كرد و به او فرمود : حالت چطور است اى حارثه ! عرض كرد : يا رسول اللَّه ! حقاً مؤمن هستم . حضرت فرمود : هر چيزى حقيقتى دارد ، حقيقت سخن تو چيست ؟ عرض كرد : يا رسول اللَّه ! نفس خود را از دنيا بريده‌ام ، شبم سراسر بيدارى است و روز تماماً تشنگى ، گويى به عرش پروردگارم مىنگرم كه براى حسنات و نيكيها آماده شده و اهل بهشت را مىبينم كه در بهشت با هم ديدار مىكنند و گويى پارس كردن اهل جهنم در آتش را مىشنوم .\r\nحضرت پيامبر - صلّى اللَّه عليه‌و آله وسلّم - فرمود : اين بنده‌اى است كه خداوند دلش را روشن كرده ، بينا و مقاوم گشته است . عرض كرد : يا رسول اللَّه ! دعا كنيد كه\r\n\r\n","description":"","footnote":"","page_name":" 299 ","page_number":300},
  {"content":"\r\n . \r\n","description":"","footnote":"","page_name":" 300 ","page_number":301},
  {"content":"\r\n\r\nخداوند در كنار شما شهادت را روزيم فرمايد . حضرت فرمود : خداوندا ! شهادت را روزى حارثه فرما . طولى نكشيد كه پيامبر - صلّى اللَّه عليه‌و آله وسلّم - لشگرى بسيج فرمود و او را با آن‌ها فرستاد . حارثه جنگيد و نه يا هشت نفر را كشت و خود كشته شد . »\r\n1442 . از امام صادق - عليه‌السّلام - نقل شده : پيامبر - صلّى اللَّه عليه‌و آله وسلّم - فرمود : « هر كه خدا را شناخت و او را بزرگ داشت ، دهان از سخن گفتن بست و شكم از غذا نگه داشت و نفسش را به روزه و شب زنده‌دارى واداشت . گفتند : يا رسول اللَّه پدران و مادرانمان به فدايت ! آيا اين‌ها اولياى و دوستان خدا هستند ؟ حضرت فرمود : اولياى خدا سكوت پيشه مىكنند و سكوتشان ذكر خداست و نگاه مىكنند و نگريستنشان عبرت و درس آموزى است و سخن مىگويند و سخن گفتنشان حكمت است ، در ميان مردم راه مىروند و راه رفتنشان بركت است و اگر زمان مقرّرى براى مرگشان نوشته نشده بود از ترس عذاب و شوق ثواب ، روح آنان در بدن آرام نمىگرفت . »\r\n1443 . نيز از امام صادق - عليه‌السّلام - نقل شده است : « بدانيد هيچ جراحت ، گرفتارى ، زحمت ، دردسر و بيماريى نيست ؛ مگر به واسطهء گناهى كه انجام شده است ، چنان‌كه خداوند مىفرمايد : « هر چه گرفتارى به شما مىرسد ، به واسطه اعمال خود شماست در حالى كه از بسيارى از آن‌ها گذشت مىكند . » سپس فرمود : « و آن‌چه خداوند از آن مىگذرد و ناديده مىگيرد ، بيش از آن چيزى است كه به واسطهء آن مؤاخذه مىكند . »\r\n1444 . پيامبر - صلّى اللَّه عليه‌و آله وسلّم - فرمود : « خوشا به حال چهره‌اى كه خدا به او مىنگرد و نظر عنايت مىكند ، چهره‌اى كه از ترس خدا بر گناهى كه كرده - و هيچ كس جز او از آن مطلع نيست - گريان است . »\r\n1445 . امام صادق - عليه‌السّلام - فرمود : « بين انسان و بهشت به خاطر زيادى گناهانش فاصله بيش از خاك تا عرش است ، مگر آن هنگام كه از ترس خدا و پشيمانى از گناه مىگريد كه فاصله بين او و بهشت از فاصله پلك و سفيدى چشمش نزديك‌تر و كوتاه‌تر مىشود . »\r\n1446 . از امام صادق - عليه‌السّلام - است كه : جبرئيل - عليه‌السّلام - به\r\n\r\n","description":"","footnote":"","page_name":" 301 ","page_number":302},
  {"content":"\r\n . \r\n","description":"","footnote":"","page_name":" 302 ","page_number":303},
  {"content":"\r\n\r\nپيامبر - صلّى اللَّه عليه‌و آله وسلّم - گفت : « اى محمد ! هرطور مىخواهى زندگى كن ، سرانجام مىميرى ، هر چه را مىخواهى دوست بدار ، سرانجام از آن جدا مىشوى ، هر كار مىخواهى بكن ، سرانجام آن كار و نتيجه‌اش را خواهى ديد . »\r\n1447 . « شيعيان ما رنگ پريده و لاغرند و دهانشان خشكيده است ، هرگاه شب آن‌ها را فراگيرد ، با اندوه از آن استقبال مىكنند . »\r\n1448 . از امام باقر - عليه‌السّلام - نقل شده است : « به خدا سوگند على - عليه‌السّلام - مثل بنده‌ها غذا مىخورد ، مثل بنده‌ها مىنشست ، اگر دو پيراهن مىخريد از غلامش مىخواست كه بهترين آن دو را براى خود بردارد ، آن‌گاه خودش پيراهن ديگر را مىپوشيد و اگر آستين آن از انگشتانش تجاوز مىكرد ، آن را مىبريد و اگر دامنش از استخوان قوزك پا درازتر بود ، آن را كوتاه مىنمود . پنج سال حكومت كرد و آجرى روى آجر نچيد و خشتى روى خشت نگذاشت و گلّه‌اى به راه نينداخت و زر و سيمى نيندوخت و به ارث نگذاشت و اگر هم مردم نان گندم و گوشت مىخوردند ( يا على به آن‌ها مىخورانيد ) ، خود به خانه مىرفت و نان جو با روغن يا سركه ميل مىفرمود و هيچ‌گاه در برابر دو كارى كه خشنودى خدا در هر دو باشد قرار نگرفت ، مگر اين‌كه سخت‌ترين آن‌ها را برگزيد . هزار بنده را از زحمت و تلاش خودش و از كارى كه دستانش در آن تاول زد و چهره‌اش را عرق پوشاند ، آزاد كرد . هيچ كس طاقت انجام كارى كه او انجام مىداد نداشت ، در شبانه‌روز هزار ركعت نماز مىخواند ، شبيه‌ترين مردم به او امام زين العابدين - عليه‌السّلام - بود و هيچ كس از مردم هم طاقت و توان انجام كار و عبادت او را نداشت . . . »\r\n\r\n","description":"","footnote":"","page_name":" 303 ","page_number":304},
  {"content":"\r\n . \r\n","description":"","footnote":"","page_name":" 304 ","page_number":305},
  {"content":"\r\n\r\n\r\n101 آسودگى اهل آخرت در مرگ است و آخرت ، آسايشگاه عارفان است\r\n« آسودگى اهل آخرت در مرگ است و آخرت ، آسايشگاه عارفان است . »\r\nقرآن كريم\r\n1449 . « بگو ، اگر سراى آخرت به طور كامل از آن شماست نه ديگر مردم ، پس اگر راست مىگوييد ، مرگ را آرزو كنيد ، به سبب اعمالى كه انجام داده و از پيش فرستاده‌اند ، هرگز آرزوى مرگ نكنند و خداوند به حال ستمكاران آگاه است و قطعاً ايشان را حريص‌ترين مردم براى زنده‌ماندن مىيابى . »\r\n1450 . « بگو : اى يهوديان ! آيا گمان كرديد از بين مردم ، فقط شما دوستان خدا هستيد ، پس آرزوى مرگ كنيد اگر راست مىگوييد ، به واسطه اعمالى كه از پيش فرستاده‌اند ، هرگز آرزوى مرگ نمىكنند و خداوند به حال ستمكاران آگاه است . »\r\n1451 . « پس اگر از نزديكان درگاه خدا باشد ، برايش آسايش و خوشى و بهشت سراسر نعمت است . »\r\nحديث\r\n1452 . پيامبر - صلّى اللَّه عليه‌و آله وسلّم - فرمود : « مردم دو دسته‌اند : يكى ديگران را راحت مىكند و ديگرى خود راحت مىشود ، اما آن‌كه راحت مىشود ، مؤمن است كه مىميرد و از دنيا و گرفتاريهاى آن آسوده مىشود ، اما آن‌كه ديگران را راحت مىكند كافر است كه وقتى مُرد ، گياهان و جانوران و بسيارى از مردم را راحت مىكند . »\r\n\r\n","description":"","footnote":"","page_name":" 305 ","page_number":306},
  {"content":"\r\n . \r\n","description":"","footnote":"","page_name":" 306 ","page_number":307},
  {"content":"\r\n\r\n1453 . به امام صادق - عليه‌السّلام - عرض شد : « مرگ را براى ما توصيف بفرماييد . » حضرت فرمود : « براى مؤمن مثل بوى خوشى است كه آن را استشمام مىكند و از بوى خوش آن عطسه مىكند و تمام درد و ناراحتىاش بر طرف مىشود و براى كافر ، مثل گزيدن مار و عقرب يا حتى سخت‌تر است . . . »\r\n1454 . از امام جواد - عليه‌السّلام - از پدران بزگوارش - عليهم‌السّلام - نقل شده است كه به اميرالمؤمنين - عليه‌السّلام - عرض شد : « مرگ را براى ما توصيف بفرماييد . » حضرت فرمود :\r\n« از شخص آگاهى سؤال كرديد ، مرگ به يكى از چند صورت بر او وارد مىشود ، يا مژده به نعمت‌ها و بهشت جاودان است . . . اما ولى و دوستدار ما كه مطيع امر ماست ، به او بشارت به بهشت ابدى داده شده است . » در ادامه حديث امام جواد - عليه‌السّلام - فرمود : از امام مجتبى - عليه‌السّلام - سؤال شد : « اين مرگ كه مردم نسبت به آن جاهلند چيست ؟ امام مجتبى - عليه‌السّلام - فرمود : بالاترين خوشحالى براى مؤمن است ؛ زيرا از خانه گرفتارى و رنج ، به بهشت جاويد منتقل مىشود . » حضرت جواد - عليه‌السّلام - ادامه داد : امام زين‌العابدين - عليه‌السّلام - فرمود : آن‌گاه كه كار بر امام حسين - عليه‌السّلام - سخت شد ، همراهان حضرت به ايشان نگاه كردند و ديدند كه او بر عكس آن‌هاست ؛ زيرا آن‌ها وقتى كار برايشان سخت مىشد ، رنگشان مىپريد و اعضايشان به لرزه مىافتاد و دل‌هاشان را ترس و تپش فرا مىگرفت ، ولى امام حسين - عليه‌السّلام - و بعضى از افرادى كه با او بودند ، چهره‌هاشان برافروخته مىشد و اعضايشان قرار مىگرفت و دلشان آرامش پيدا مىكرد . بعضى از اصحاب به يكديگر مىگفتند : نگاه كنيد ( امام - عليه‌السّلام - ) باكى از مرگ ندارد و به آن اهميت نمىدهد . امام حسين - عليه‌السّلام - فرمود : « اى بزرگ زادگان ! استقامت ورزيد . مرگ چيزى جز يك پل نيست كه شما را از سختى و ناراحتى به بهشت ابدى منتقل مىكند . كدام يك از شما دوست ندارد از زندان به كاخ منتقل شود ؟ » امام جواد - عليه‌السّلام - در ادامه فرمود : « به امام زين‌العابدين - عليه‌السّلام - عرض شد : مرگ چيست ؟ حضرت فرمود : « براى مؤمن مثل كندن لباس\r\n\r\n","description":"","footnote":"","page_name":" 307 ","page_number":308},
  {"content":"\r\n . \r\n","description":"","footnote":"","page_name":" 308 ","page_number":309},
  {"content":"\r\n\r\nچرك و پُر از شپش ، باز كردن و انداختن غل و زنجير سنگين و عوض كردن آن‌ها با عالىترين لباس‌ها ، دل انگيزترين رايحه‌ها ، رام‌ترين مركبها و دلنشين‌ترين جايگاههاست . » امام جواد - عليه‌السّلام - ادامه داد : « از امام باقر - عليه‌السّلام - سؤال شد : مرگ چيست ؟ حضرت فرمود : همان خوابى است كه شب به سراغتان مىآيد ، فقط مدت آن طولانى است و تا روز قيامت بيدار نمىشويد . »\r\n1455 . از امام صادق - عليه‌السّلام - نقل شده است : « قيامت ، عروسى پرهيزكاران است . »\r\n1456 . از اميرالمؤمنين - عليه‌السّلام - است كه دربارهء پرهيزكاران فرمود : « ايام كوتاهى ( در دنيا ) ماندند كه آسايش طولانى به دنبال دارد و داد و ستد پر سودى است كه پروردگارشان آن را برايشان شادى بخش مىسازد . »\r\n1457 . نيز از آن حضرت است : « اگر بگويم ( كه حكومت ، حق من است ) ، مىگويند حريص بر حكومت و قدرت است و اگر ساكت بمانم مىگويند : از مرگ مىترسد ، هيهات بعد از گذراندن اين همه گرفتارىهاى كوچك و بزرگ و جنگ‌ها و سختىهاى پى در پى ، چنين نسبتى از من دور است ، به خدا قسم فرزند ابوطالب نسبت به مرگ علاقمندتر از طفل نسبت به پستان مادر است . »\r\nبيان\r\nبا دقت در مجموع اين آيات و روايات به خوبى روشن مىشود ، چگونه آسايش اهل آخرت در مرگ است و چگونه آخرت ، آسايشگاه عارفان است ، چنان‌كه در مقابل آن ، احوال دنياپرستان نيز معلوم مىگردد . « 1 »\r\n\r\n\r\n","description":"","footnote":"\r\n( 1 ) . نيز ، ر . ك : بخش 105 و بحارالانوار ، ج 6 - 8 و ساير كتاب‌هاى نوشته شده در خصوص اين مباحث .\r\n","page_name":" 309 ","page_number":310},
  {"content":"\r\n . \r\n","description":"","footnote":"","page_name":" 310 ","page_number":311},
  {"content":"\r\n\r\n\r\n102 گريستن زياد\r\n« همدم ايشان اشك‌هايى است كه بر چهره‌هايشان روان است . »\r\nقرآن كريم\r\n1458 . « و به صورت بر خاك مىافتند ، مىگريند و فروتنىشان افزون مىگردد . »\r\n1459 . « ايشان پيامبرانى از نسل آدم هستند كه خدا به آن‌ها نعمت داد و از كسانى كه آن‌ها را با نوح در كشتى حمل نموديم و از نسل ابراهيم و يعقوب و از كسانى كه آنان را هدايت كرديم و برگزيديم ، آن‌گاه كه آيات خداوند رحمان بر آن‌ها خوانده شود ، سجده كنان و گريان بر خاك مىافتند . »\r\nحديث\r\n1460 . پيامبر - صلّى اللَّه عليه‌و آله وسلّم - فرمود : « هر كس چشمانش از ترس خدا اشك ريزد ، براى هر قطره از اشكش كاخى آراسته به درّ و جواهر در بهشت به او داده مىشود كه در آن چيزهايى است كه هيچ چشمى نديده و هيچ گوشى نشنيده و به دل هيچ انسانى خطور نكرده است . »\r\n1461 . از اميرالمؤمنين - عليه‌السّلام - نقل شده است : « دل‌هاى زاهدان و بىرغبتان نسبت به دنيا گريان است ، اگر چه به ظاهر مىخندند . »\r\n1462 . در وصف متقين : « كسانى كه اعمالشان در دنيا پاكيزه و چشمانشان گريان است ، شب آنان در دنيا مانند روز است كه به خشوع و استغفار مىگذرد و روزشان\r\n\r\n","description":"","footnote":"","page_name":" 311 ","page_number":312},
  {"content":"\r\n . \r\n","description":"","footnote":"","page_name":" 312 ","page_number":313},
  {"content":"\r\n\r\nچون شب تاريك به فرار و ترس و بريدن از خلق سپرى مىشود . »\r\n1463 . « اگر آن چه را من به علم غيب از نامه اعمال شما با خبرم مىدانستيد ، سر به بيابان‌ها گذاشته و بر اعمال خود مىگريستيد . »\r\n1464 . « چه چيز تو را به تحمل دردها ، صبور و بر گرفتارىها ، بىباك نموده و از گريه بر حال خودت آرامش و تسليت داده است ؟ در حالى كه نفس تو عزيزترين و ارزشمندترين جان‌ها براى توست . »\r\n1465 . « ذكر و ياد خدا را اهلى است كه آن را به جاى دنيا برگزيده‌اند . . . طولانى شدن اندوه ، دل‌هايشان را مجروح ساخته و گريهء زياد ، چشم‌هايشان را آزرده كرده است . »\r\n1466 . « گريه از ترس خدا ، كليد رحمت است . »\r\n1467 . « با گريه از ترس خدا ، گناهان پاك شود . » « 1 »\r\n\r\n103 هم‌نشينى با فرشتگان در دنيا\r\n« همنشينى آن‌ها با فرشتگانى است كه در اطرافشان در گردشند . »\r\nقرآن كريم\r\n1468 . « چون دو ملك ( رقيب و عتيد ) از طرف راست و چپ مراقب او هستند ، سخنى از خير و شر بر زبان نياورده جز آن‌كه هماندم رقيب و عتيد نزد او\r\n\r\n\r\n","description":"","footnote":"\r\n( 1 ) . نيز ، ر . ك : بخش 28 ، 80 و 100 .\r\n","page_name":" 313 ","page_number":314},
  {"content":"\r\n . \r\n","description":"","footnote":"","page_name":" 314 ","page_number":315},
  {"content":"\r\n\r\nآماده‌اند . »\r\n1469 . « و همانا بر شما ، فرشتگان بزرگوار گماشته شده‌اند ، نويسندگانى كه آن‌چه را انجام مىدهيد مىدانند . »\r\nحديث\r\n1470 . از اميرالمؤمنين - عليه‌السّلام - نقل شده است : « بندگان خدا ، بدانيد نگهبانى از نفس خودتان در كمين شما و از اعضاى خودتان چشمانى مراقب شماست و پاسبانان راستگويى كه اعمال شما و تعداد نفسهايتان را شماره و حفظ مىكنند ، تاريكى سياه شب ، شما را از ديد آن‌ها پنهان نمىكند و در و دروازه - هر قدر هم كه بزرگ و محكم باشد - شما را از ديد او پنهان نمىكند . »\r\n1471 . « از خدايى كه در برابر ديدگان او هستيد و اختيار شما در دست او و آمد و شدتان در حيطه قدرت اوست ، تقوا پيشه كنيد . اگر چيزى را پنهان كنيد ، مىداند و اگر آشكار كنيد ، مىنويسد و پاسبانان بزرگوارى را بر اين كار گمارده است كه نه حقى را از كسى ضايع مىكنند و نه باطلى را به كسى نسبت مىدهند . »\r\n1472 . امام صادق - عليه‌السّلام - فرمود : « اميرالمؤمنين - عليه‌السّلام - هرگاه قصد قضاى حاجت داشت ، دم در مىايستاد و به چپ و راست خود توجه مىكرد و ( به دو فرشته نگهبان خود ) مىفرمود : از من دور شويد ، خداوند را در حق شما گواه مىگيرم كه كارى انجام ندهم تا پيش شما برگردم . »\r\n1473 . اميرالمؤمنين - عليه‌السّلام - از كنار مردى كه زياد حرف مىزد رد شد و فرمود :\r\n« فلانى ! تو مشغول املاكردن كتابى به دو فرشتهء نگهبانت هستى كه آن را پيش خدا مىبرند ؛ پس چيزى را كه به دردت مىخورد بگو و آن‌چه برايت فايده ندارد ترك كن . »\r\nبيان\r\nهمنشينى اهل آخرت با فرشتگان ، مانند معاشرت مردم با يكديگر نيست ؛ بلكه نيكان و اهل آخرت ، با قدرت ايمان و بلنداى روحشان فرشتگانى را كه در اطرافشان\r\n\r\n","description":"","footnote":"","page_name":" 315 ","page_number":316},
  {"content":"\r\n . \r\n","description":"","footnote":"","page_name":" 316 ","page_number":317},
  {"content":"\r\n\r\nدر گردشند مىبينند و با آن‌ها انس مىگيرند و روياروى با آن‌ها سخن مىگويند .\r\n\r\n104 مناجات با خداوند متعال\r\n« و راز و نيازشان با پروردگارشان است كه برتر از هر چيزو بر علم و قدرت آن‌ها مسلّط است . »\r\nحديث\r\n1474 . در حديث معراج آمده است : « هر كس مطابق رضاى من كار كند ، سه خصلت را با او همراه كنم . . . در تاريكى شب و روشنايى روز با او نجوا كنم تا گفت و شنود و نشست و برخاست او با خلق قطع شود و سخن خود و فرشتگانم را به او بشنوانم . »\r\n1475 . درباره نعمت‌هايى كه خداوند به زاهدان عطا كرده است : « روى خود را از ايشان ، در پرده ندارم و از كلام خويش با اقسام لذت‌ها بهره‌مندشان كنم . »\r\n1476 . دربارهء صفات اهل آخرت : « هيچ چيز به قدر چشم برهم زدنى آن‌ها را از ياد خدا باز ندارد . »\r\n1477 . « در دلش هيچ توجهى به مخلوق نمىيابم . »\r\n1478 . پيامبر خدا - صلّى اللَّه عليه‌و آله وسلّم - فرمود : « هر يك از شما روز قيامت با پروردگارش صحبت مىكند ، در حالى كه بين او و خدا ، مترجم و واسطهء بيانى نيست .\r\nمقابل و سمت راست خود را مىنگرد و جز اعمالى كه از پيش فرستاده ، چيزى نمىيابد ، به سمت چپ نظاره مىكند ، ناگاه خود را مشرف بر آتش مىيابد ؛ پس تقواى خدا را پيشه كنيد ولو به خاطر ( انفاق ) تكه‌اى خرما باشد و اگر كسى آن را هم نداشت ، با اداى سخنى نيكو و پاكيزه . »\r\n\r\n","description":"","footnote":"","page_name":" 317 ","page_number":318},
  {"content":"\r\n . \r\n","description":"","footnote":"","page_name":" 318 ","page_number":319},
  {"content":"\r\n\r\n1479 . اميرالمؤمنين - عليه‌السّلام - هنگام تلاوت آيه : « مردانى كه داد و ستد زندگى ، آن‌ها را از ياد خدا باز نمىدارد . » ، فرمود : « خداوند سبحان ، ذكر و ياد خود را مايه روشنى و صفاى دل‌ها قرار داد كه با آن سنگينى گوش و كورى چشم از بين رفته و شنوا و به وسيلهء آن بينا مىگردى و سركشى را كنار گذاشته فرمانبر مىشوى ، خداوند منعم بىرقيب هميشه و در هر دوره و زمانى بندگانى دارد كه در دل‌ها و انديشهء آنان با ايشان نجوا مىكند و در عقل و شعورشان با آن‌ها گفتگو مىنمايد و در نتيجه ، نور بيدارى در گوش و چشم و دلشان درخشش مىيابد . . . »\r\nبيان\r\nاز آن‌جا كه در اين بخش حديث ، لفظ « عرش » آمده است ، مطالبى پيرامون معناى آن ذكر مىشود :\r\nگفتارى دربارهء معناى عرش خداوند سبحان\r\nقرآن كريم\r\n1480 . « خداى شما كسى است كه آسمانها و زمين را در شش دوره آفريد ، سپس بر عرش به نحو يكنواخت توجه فرمود ، او كار را تدبير مىكند ، هيچ واسطه‌اى به غير اذن و ارادهء او نيست ، او خداى شماست پس او را بپرستيد . آيا ( با اينهمه ) متذكر ( و يادآور حقيقت ) نمىشويد ؟ »\r\n1481 . « خدايى كه آسمان‌ها و زمين و آن‌چه را در ميان آن‌هاست ، در شش دوره آفريد و سپس بر عرش به نحو يكنواخت توجه فرمود ، جز او سرپرست و وسيله‌اى نداريد . آيا ( با اين همه يادآور حقيقت و ) متذكرّ نمىشويد ؟ كار را از آسمان به سوى زمين انتظام مىدهد سپس در روزى كه ميزان آن به حساب شما هزار سال است ، به سوى او بالا مىرود . »\r\n\r\n","description":"","footnote":"","page_name":" 319 ","page_number":320},
  {"content":"\r\n . \r\n","description":"","footnote":"","page_name":" 320 ","page_number":321},
  {"content":"\r\n\r\n1482 . « او آن كسى است كه آسمانها و زمين را در شش دوره آفريد ، سپس بر عرش به نحو يكنواخت توجه فرمود ، آن‌چه در زمين فرو مىرود و از آن بيرون مىآيد و آن‌چه از آسمان فرو مىبارد و به سوى آن بالا مىرود مىداند و او با شماست هرجا باشيد و خداوند به آن‌چه انجام مىدهيد بيناست ، حكومت آسمانها و زمين از آن اوست و امور عالم به سوى او بر مىگردد . »\r\n1483 . « خدايى كه آسمانها را بدون پايه و ستونى كه آن را ببينى برافراشت ، سپس به عرش به نحو يكنواخت توجه فرمود و خورشيد و ماه را به فرمان درآورد ؛ همگى تا زمانى معيّن در گردشند ، كار را او سامان مىدهد ، نشانه‌ها را به تفصيل و تشريح عرضه مىكند ، شايد به ديدار پروردگارتان يقين كنيد . »\r\nحديث\r\n1484 . در دعاى صباحى كه از امام‌حسن عسكرى - عليه‌السّلام - نقل شده است ، آمده است : « اى بزرگ هر بزرگى . . . اى آن‌كه او را نورى خاموش نشدنى است ، اى آن‌كه عرش او برتر از هر چيزى است . . . »\r\n1485 . احمد بن محمد برقى در حديث مرفوعى نقل مىكند : جاثليق از اميرالمؤمنين - عليه‌السّلام - سؤال كرد : آيا خداوند ، عرش را حمل مىكند يا عرش ، خداوند را حمل مىكند ؟ اميرالمؤمنين - عليه‌السّلام - فرمود : خداوند حامل عرش و آسمانها و زمين و تمام آن‌چه در آن‌ها و در بين آن‌هاست مىباشد و خود مىفرمايد : خداوند ، آسمان‌ها و زمين را از اين‌كه فروافتد نگه مىدارد و اگر فرو افتد ، هيچ كس غير او را توان نگهدارى آن‌ها نيست ، همانا او بردبار و آمرزنده است ، . . . پس هر چيزى كه حمل مىشود ، در واقع خداوند به نور و عظمت و قدرت خويش آن را حمل مىكند و او خود مستقلًا قدرت ايجاد بر ضرر و نفع و مرگ و زندگى و برانگيخته شدن ندارد ، بنابراين همه چيز محمول است و خداوند تبارك و تعالى نگهدارندهء زمين و آسمان ، از اين‌كه فروافتند و محيط به آسمانها و زمين و همهء اشيا است و زندگى و حيات و نور همه چيز ، اوست و خداوند منزّه است از آن‌چه ديگران مىگويند ، تنزيهى بلند و بزرگ . . . »\r\n\r\n","description":"","footnote":"","page_name":" 321 ","page_number":322},
  {"content":"\r\n . \r\n","description":"","footnote":"","page_name":" 322 ","page_number":323},
  {"content":"\r\n\r\n1486 . صفوان بن يحيى مىگويد : ابوقرّه محدث از من خواست كه او را نزد امام رضا - عليه‌السّلام - ببرم ، برايش اجازه گرفتم ، ابوقره وارد شد و از حلال و حرام سؤال كرد تا جايى كه در مورد اين آيات پرسيد : و در آن روز عرش پروردگارت را هشت تن بر خود حمل مىكنند « 1 » ، و : آنان‌كه عرش را حمل مىكنند ، امام رضا - عليه‌السّلام - فرمود : « عرش ، خدا نيست ، عرش اسم علم و قدرت است و در عرش همه چيز هست . »\r\n1487 . عبدالرحمن بن حجاج مىگويد : از امام صادق - عليه‌السّلام - در مورد آيه :\r\n« الرحمن عَلى العَرشِ اسْتَوى » سؤال كردم ، حضرت فرمود : « به نحو يكنواخت توجه نمود و عنايت كرد بر تمام اشيا ، پس هيچ چيز از چيز ديگرى به خدا نزديك‌تر نيست . آن‌كه دور است ، از او دور نيست و آن‌كه نزديك است ، به او نزديك نيست . در هر چيز به طور مساوى هست . » « 2 » بيان\r\nبا توجه به اين مطلب كه خداوند با همه چيز هست و بر همه چيز محيط است و تمام اشياء و موجودات ، مظاهر اسماء و صفات الهى هستند و هيچ حول و قوه‌اى جز به او و به واسطهء او نيست و هيچ ضرر زننده و نفع رساننده مستقل و به غير او نيست ، به خوبى روشن مىشود كه خداوند تبارك و تعالى در عين حال كه خالق ، ظهور دهنده و اداره كننده همه چيز است و هر شيئى از او و وابسته به وجود او و حركت كننده به سوى اوست ، تمام اشياء و مظاهر و مخلوقات ، عرش حكومت او هستند و اين معنى - به وضوح يا اشاره - از بعضى عبارات گذشته معلوم مىشود ، چنان كه كلام اميرالمؤمنين - عليه‌السّلام - به جاثليق نيز ناظر به همين مطلب است .\r\n\r\n\r\n","description":"","footnote":"\r\n( 1 ) . ظاهراً ابوقرّه خيال كرده عرش همان خداست و از اين‌كه كسانى عرش را حمل كنند در شگفت بوده است . مترجم\r\n( 2 ) . بعد و قرب و دورى و نزديكى تكوينى و اوليه نسبت به خدا معنى ندارد . مترجم\r\n","page_name":" 323 ","page_number":324},
  {"content":"\r\n . \r\n","description":"","footnote":"","page_name":" 324 ","page_number":325},
  {"content":"\r\n\r\nاما اين‌كه در حديث صفوان از عرش به علم و قدرت تعبير شده است ، به اعتبار اين است كه همه چيز به واسطهء علم و قدرت خلق شده است . « 1 »\r\n\r\n105 آرزوى مرگ و تبيين آرزوى پسنديده و ناپسند مرگ\r\n« دل‌هاى اهل آخرت در سينه‌هاشان مجروح است ، مىگويند كى از سراى نيستى به سراى هستى و باقى كوچ كرده و راحت خواهيم شد ؟ »\r\nحديث\r\n1488 . پيامبر - صلّى اللَّه عليه‌و آله وسلّم - فرمود : « مرگ ! مرگ ! مرگ با همهء سختىها و هول و هراس و خوشيها و سرورهاى آن فرارسيد ، زمان آسايش و راحتى و ورود مبارك به بهشت برتر ، براى شايستگان سراى جاويد كه تلاششان براى آن و ميل و رغبتشان در رسيدن به آن است ، فرارسيد . . . »\r\n1489 . از اميرالمؤمنين - عليه‌السّلام - سؤال شد : به چه سبب لقاى خداوند را دوست مىدارى ؟ فرمود : « وقتى ملاحظه كردم كه پروردگار ، فرشتگان ، فرستادگان و پيامبرانش را براى من اختيار كرد ، دانستم كسى كه اين‌گونه مرا اكرام كرده است ، فراموشم نمىكند ؛ پس دوستى و محبّت ديدارش در دلم جاى گرفت . »\r\n1490 . يكى از ياران امام صادق - عليه‌السّلام - مىگويد ، به ايشان عرض كردم :\r\nخداوند كارت را به سامان رساند ، آيا هر كس ديدار خدا را دوست داشته باشد ، خدا ديدار او را دوست مىدارد و هر كس ديدار خدا را ناخوش داشته باشد ، خدا ديدار او را ناخوش دارد ؟ فرمود : « آرى . » عرض كردم : به خدا قسم ما مرگ را بد مىانگاريم . فرمود : « اين‌طور كه تو مىگويى نيست ، اين مطلب هنگام مرگ روشن\r\n\r\n\r\n","description":"","footnote":"\r\n( 1 ) . براى توضيح بيش‌تر ، ر . ك : الميزان ، ج 8 ، ذيل آيهء 54 از سورهء اعراف .\r\n","page_name":" 325 ","page_number":326},
  {"content":"\r\n . \r\n","description":"","footnote":"","page_name":" 326 ","page_number":327},
  {"content":"\r\n\r\nمىشود ، اگر چيزى را كه دوست دارد ، ديد هيچ چيز برايش دوست داشتنىتر از اين نيست كه به پيش برود و خداوند ديدار او را دوست مىدارد و او هم ديدار خدا را و اگر چيزى را كه ناخوش دارد ، ديد برايش چيزى ناخوشتر از ديدار خداوند عز و جل نيست و خداوند هم ديدار او را ناخوش دارد . »\r\n1491 . امام باقر - عليه‌السّلام - مىفرمايد : « هيچ كدام از شما به حقيقت ايمان نمىرسد ؛ مگر اين‌كه سه خصلت در او وجود داشته باشد : مرگ نزد او دوست داشتنىتر از زندگى باشد . . . »\r\n1492 . از پيامبر - صلّى اللَّه عليه‌و آله وسلّم - نقل شده است : « دو چيز است كه بنى آدم از آن‌ها خوشش نمىآيد : از مرگ خوشش نمىآيد در حالى كه مرگ ، سبب راحتى مؤمن از بلاها و آزمايش‌ها است . . . »\r\n1493 . ام الفضل مىگويد : پيامبر - صلّى اللَّه عليه‌و آله وسلّم - به عيادت مردى رفت ، آن مرد ناله و شكايت كرده و آرزوى مرگ مىكرد . پيامبر - صلّى اللَّه عليه‌و آله وسلّم - فرمود : « آرزوى مرگ نكن ؛ زيرا اگر نيكوكار باشى در بقيه عمر بر نيكىهايت مىافزايى و اگر بدكار باشى ، مهلت توبه و جبران مىيابى ، پس آرزوى مرگ نكن . »\r\n1494 . نيز از پيامبر - صلّى اللَّه عليه‌و آله وسلّم - نقل شده است : « هيچ‌يك از شما به خاطر گرفتارى و ناراحتى كه بر او وارد شده آرزوى مرگ نكند ، بلكه بايد بگويد : خدايا مادام كه زندگى برايم خير است ، مرا زنده بدار و هرگاه مرگ برايم خير است ، مرا بميران . »\r\n1495 . ياسر از امام رضا - عليه‌السّلام - نقل مىكند : روز جمعه هنگامى كه عرق ريزان و غبار آلود از مسجد برگشت ، دست به دعا برداشت و عرض كرد : « خدايا ، اگر فرج و گشايش كار و گرفتاريم در مرگ است ، همين لحظه مرگ مرا برسان . » و پيوسته غمگين و محزون بود تا اين‌كه از دنيا رفت .\r\n1496 . از امام سجاد - عليه‌السّلام - نقل شده است كه در دعا عرض مىكرد : « تا وقتى عمرم در فرمانبردارى تو صرف مىشود ، زنده‌ام بدار و هرگاه زندگيم چراگاه شيطان شد ، قبل از اين‌كه خشمت متوجه من گردد يا غضبت بر من حتمى شود ، روحم را به سوى خويش قبض كن . »\r\n\r\n","description":"","footnote":"","page_name":" 327 ","page_number":328},
  {"content":"\r\n . \r\n","description":"","footnote":"","page_name":" 328 ","page_number":329},
  {"content":"\r\n\r\n1497 . از اميرالمؤمنين - عليه‌السّلام - نقل شده است : « مرگ ، آسودگى بخش است . »\r\n1498 . « بهترين تحفه براى مؤمن ، مرگ است . »\r\n1499 . « آسايش نيكبختان در مرگ است . »\r\n1500 . « هيچ آسودگى بخشى چون مرگ نيست . »\r\nبيان\r\nآن چه ابتدائاً از ظاهر مطالب مذكور به نظر مىرسد منافات و تناقض بين آيات و رواياتى است كه بر دوستى مرگ دلالت دارند با مواردى كه بر نهى از آرزوى مرگ و نيز درخواست طول عمر و ادامه زندگى سفارش مىكنند .\r\nآرزوى مرگ اگر فقط به دليل اشتياق ديدار خداوند متعال يا راحت شدن از زندان دنيا باشد و آرزو كننده نيز از شايستگان ، اولياء ، ابرار و اخيار باشد ؛ در اين صورت اشتياق مؤمن به مرگ ، همان آسايش و راحتى از زندان دنيا و شادمانى و كامجويى از نظر به وجه الهى و ديدار اوست .\r\nدر مقابل ، اگر آرزو كننده به دليل ضعف يقين و ناخرسندى از خدا و سستى ايمان و زشتى اعمالش ، از دردهاى دنيا و آن‌چه خداوند سبحان برايش مقدر كرده ، شاكى و نالان باشد ، اين آرزو ناپسند است ، بلكه در اين حال براى انسان شايسته است ، آرزوى طول حيات و ادامه زندگى داشته باشد تا نفس خود را به كمال برساند و براى سعادت آخرت خويش كارى كند كه او را از خطرات بعد از مرگ و برزخ و قيامت و صراط برهاند و در بهشت جاويد جاى دهد . « 1 »\r\n\r\n\r\n","description":"","footnote":"\r\n( 1 ) . نيز ، ر . ك : بخش 101 .\r\n","page_name":" 329 ","page_number":330},
  {"content":"\r\n . \r\n","description":"","footnote":"","page_name":" 330 ","page_number":331},
  {"content":"\r\n\r\n\r\n17 فصل هفدهم : نعمتهاى اخروى و معنوى كه خداوند متعال به‌زاهدان عطا مىكند و گوشه‌اى از ويژگىهاى زاهدان\r\n\r\n","description":"","footnote":"","page_name":" 331 ","page_number":332},
  {"content":"\r\n . \r\n","description":"","footnote":"","page_name":" 332 ","page_number":333},
  {"content":"\r\n\r\nفصل هفدهم\r\nاى احمد ! آيا مىدانى مقام زاهدان نسبت به دنيا و اندوختهء آن‌ها نزد من چيست ؟ پيامبر عرض كرد : نه ! پروردگارا ؛ نمىدانم . خداوند فرمود : مردم برانگيخته مىشوند و گرفتار حسابند ؛ امّا زاهدان از حساب درامانند . كمترين چيزى كه به آن‌ها مىدهم ، كليد همه بهشت‌ها است تا هر درى را بخواهند ، بگشايند و بر روى خود از ايشان پرده نپوشم ، به اقسام لذت‌ها همچون هم‌كلامى و همنشينى با خودم در مقعد صدق ، بهره‌مندشان سازم و با آنان از كارها و زحمات دنيايشان ياد كنم و چهار در به روى آن‌ها بگشايم : درى كه هر صبح و شام هدايايى از نزد من بر آن‌ها وارد شود . درى كه هرگاه بخواهند ، بىهيچ سختى از آن در مرا بنگرند . درى كه از آن بر آتش و احوال دوزخيان و عذاب و شكنجهء آن‌ها آگاهى يابند و درى كه كنيزكان و حوريان از آن در بر ايشان داخل شوند . پيامبر عرض كرد : پروردگارا ! اين زاهدانى كه وصفشان فرمودى كيانند ؟ خداوند فرمود : زاهد كسى است كه نه خانه‌اى دارد كه خراب شود و اندوه ويرانى خانه ، او را فرا گيرد - نه - دلبستگى به - فرزندى دارد كه اگر مرد ، مرگش او را غمناك كند ، نه چيزى از مال دنيا دارد كه از دست رفتنش او را اندوهگين سازد ، كسى را نمىشناسد كه آن كس چشم بر هم زدنى او را از خدا به خود مشغول كند ، خوراك زائدى ندارد كه مورد بازخواست واقع شود و مالك لباس نرم و تن آسايى نيست . »\r\n\r\n","description":"","footnote":"","page_name":" 333 ","page_number":334},
  {"content":"\r\n . \r\n","description":"","footnote":"","page_name":" 334 ","page_number":335},
  {"content":"\r\n\r\n\r\n106 در امان بودن از حساب روز قيامت\r\n« اى احمد ! آيا مىدانى مقام زاهدان نسبت به دنيا و اندوخته آن‌ها نزدمن چيست ؟ پيامبر عرض كرد : نه ! پروردگارا ، نمىدانم . خداوند فرمود : مردم برانگيخته مىشوند و گرفتار حسابند ؛ امّا زاهدان از حساب درامانند . »\r\nقرآن كريم\r\n1501 . « و در صور دميده شود و هر كه در آسمان‌ها و زمين است ، به جز آن‌كه مشيّت خداوند بر آن تعلّق گيرد ، از خود بىخود شود . سپس بار ديگر در صور دميده شود و ناگاه ايشان به پا ايستاده به نظاره مىايستند ( يا منتظر مىمانند ) و زمين به نور پروردگارش به درخشش مىآيد . كتاب ، در ميان نهاده شده و پيامبران و گواهان آورده مىشوند و بين آنان به حق حكم مىشود و به آن‌ها ستم نمىشود و هر كس هر چه انجام داده به تمام و كمال دريافت مىكند و او به آن‌چه انجام داده‌اند ، آگاه‌تر است . »\r\n1502 . « و حكومت آسمانها و زمين از آن خداست و روزى كه قيامت برپا شود در آن روز ، باطل كنندگان ( باطل جلوه دهندگان حق ) ، زيانكارند و تمام گروهها را مىبينى كه به زانو درآمده‌اند ؛ هر گروهى به سوى كتاب و نامه اعمالش خوانده مىشود . امروز همه ، پاداش آن‌چه انجام داده بوديد ، مىبينيد . »\r\n1503 . « و فرمانروايى آسمان‌ها و زمين از آنِ خداست ، و روزى كه رستاخيز بر پا شود ، آن روز است كه باطل‌انديشان زيان خواهند ديد . و هر امّتى را به زانو در آمده مىبينى ؛ هر امّتى به سوى كارنامهء خود فراخوانده مىشود [ و بديشان مىگويند : 
  ] آنچه را مىكرديد امروز پاداش مىيابيد . »\r\n1504 . « كسانى كه ( اراده و تقدير ) نيكويى از ما بر ايشان از پيش مقدر شده است ، آن‌ها از آن ( جهنم ) دورند . هول و هراس بزرگ قيامت ، آن‌ها را اندوهگين نكند و\r\n\r\n","description":"","footnote":"","page_name":" 335 ","page_number":336},
  {"content":"\r\n . \r\n","description":"","footnote":"","page_name":" 336 ","page_number":337},
  {"content":"\r\n\r\nفرشتگان ، ايشان را بپذيرند ( جانشان را دريافت كنند ) و گويند : اين همان روزى است كه به شما وعده داده شده بود . »\r\n1505 . « پس ايشان احضار شدگانند ، مگر بندگان مخلَص پروردگار . »\r\n1506 . « اما آن‌كه كتابش به دست راستش داده شد ، به زودى و آسانى حساب كارش انجام شود و با خوشحالى به سوى اهلش برگردد . »\r\nحديث\r\n1507 . از اميرالمؤمنين - عليه‌السّلام - در خطبه‌اى طولانى نقل شده است : « اى كه خود را به غفلت زده و ( از حقيقت ) روگردانى مىكنى ، از گويندهء خيرخواه و آشنا ( به حقيقت ) بشنو : روز قيامت روز عرضهء اعمال ، سؤال ، جايزه ، عذاب و خفّت است ، روزى كه كارهاى مردم به سوى آن‌ها بر مىگردد و جميع گناهان گرد آورده مىشود و كاسهء چشم انسانها ذوب مىشود ، جنين هر حامله‌اى در شكم ، سقط مىشود و بين انسان و دوستش فاصله مىافتد و عقل عاقلان در آن روز حيران مىماند ، آن‌گاه كه زمين آباد به زشتى و خرابى مىگرايد و تر و تازگى و شادابىاش به پوسيدگى بدل مىشود ، بارها ، از سرچشمه‌ها و خزانه‌هاى پنهان بيرون ريخته مىشود و بارهايشان كاملًا به محضر خداوند عرضه مىشود . روزى كه با مشاهدهء ترس و هراس شديد ، فرار سودى ندارد و همه به زانو در مىآيند ، بدكاران به علامت‌هاشان شناخته و آشكار مىشوند ، گورها بعد از بسته بودن طولانى باز مىشوند ، پرده‌هاى آخرت كنار مىرود و اخبار و اطلاعات آن براى مردم آشكار مىشود . زمين كاملًا در هم كوبيده مىشود و براى انجام مقصودى ، كاملًا كشيده و مسطح مىگردد ، خطاكاران به سختى به سوى خدا كشيده مىشوند و خلايق ، در صحنه محشر با هجوم به پيش مىروند و بدكاران با تندى و قاطعيت به سوى عذابشان رانده مىشوند ، اى انسان ! واى بر تو كه اين واقعه بسيار جدّى است و هر كس جداً و به طور قطع و يقين براى رسيدگى به اعمالش به حساب نزديك مىشود و پروردگار تو و فرشتگان صف در صف حاضر مىشوند و از حرف حرف و ذره ذرّهء كارهايى كه مردم كرده‌اند ، از آن‌ها سؤال مىكنند ، با بدن‌هايى برهنه و چشمانى از ترس و خجلت به زير انداخته ، آورده مىشوند ، در برابرشان حساب و پشت سرشان جهنم است ، نالهء آن را\r\n\r\n","description":"","footnote":"","page_name":" 337 ","page_number":338},
  {"content":"\r\n . \r\n","description":"","footnote":"","page_name":" 338 ","page_number":339},
  {"content":"\r\n\r\nمىشنوند و شعله‌اش را مىبينند ولى يار و ياورى نمىيابند كه از خفت و ذلت پناهشان دهد ، به سرعت به سوى مواقف محشر دويده و به سختى رانده مىشوند ، آسمان ، مانند درهم پيچيده شدن كاغذ و كتاب ، به دست خداوند درهم پيچيده مىشود ، بندگان بر صراط ، دل‌هاشان لرزان و ترسان است ؛ مىدانند كه جان سالم بدر نمىبرند و به آن‌ها اجازهء سخن گفتن داده نمىشود و از آن‌ها عذرى پذيرفته نمىشود ، بر دهانهاشان مهر زده شده و دست و پايشان در مورد كارهايى كه انجام داده‌اند ، به حرف كشيده مىشوند .\r\nواى از آن ساعت ! چقدر لحظات آن دل‌گير و حزن‌آور است ، آن‌گاه كه بين دو گروه جدايى و فاصله افتد : گروهى در بهشت و گروهى در آتش . از چنين صحنه و عاقبتى است كه فراركنندگان ، بايد فرار كنند و براى سراى آخرت ، بايد جهادگران تلاش كنند . »\r\n1508 . از امام باقر از پدران بزرگوارش - عليهم‌السّلام - از پيامبر - صلّى اللَّه عليه‌و آله وسلّم - نقل شده است : « آن‌گاه كه روز قيامت فرا رسد ، خداوند مردم را در يك زمين جمع مىكند و ندا دهنده‌اى از جانب خدا - به گونه‌اى كه آخرين مردم ، درست مثل اولين مردم ، آن را مىشنود - ندا مىدهد : اهل صبر و استقامت كجايند ؟ گردنهايى از مردم كشيده مىشود ، گروهى از فرشتگان از آن‌ها استقبال مىكنند و به آن‌ها مىگويند : آن صبرى كه شما داشتيد چه بود و براى چه بود ؟ مىگويند : ما نفس و جان خود را براى اطاعت خداوند به صبر و استقامت واداشتيم و در پرهيز از نافرمانى خدا صبر را به آن تحميل كرديم . »\r\nحضرت فرمود : « آن‌گاه ، ندا دهنده‌اى از جانب خداوند ندا مىدهد : بندگان من راست گفتند ، راهشان را بگشاييد كه بىحساب به بهشت داخل شوند ، آن‌گاه ندا دهنده‌اى ديگر ندايى مىكند كه آخرين و اوّلين مردم همه مثل هم مىشنوند ، مىگويد : اهل فضل و فضيلتها كجا هستند ؟ گردنهايى از مردم كشيده مىشود ، فرشتگان از آن‌ها استقبال مىكنند و مىگويند : فضلى كه از شما سر زد و به وسيلهء آن‌ها صدا زده شديد ، چه بود ؟ مىگويند : در دنيا با ما جاهلانه رفتار مىشد ، تحمل مىكرديم ، به ما بدى مىشد ، مىبخشيديم . » حضرت فرمود : « منادى از جانب خدا ندا مىدهد : بندگانم راست گفتند ، راهشان را بگشاييد كه بىحساب به بهشت داخل شوند .\r\n\r\n","description":"","footnote":"","page_name":" 339 ","page_number":340},
  {"content":"\r\n . \r\n","description":"","footnote":"","page_name":" 340 ","page_number":341},
  {"content":"\r\n\r\nحضرت فرمود : « باز منادى ديگر از جانب خداوند بزرگ ندايى مىدهد كه همه يكسان مىشنوند و مىگويد : همسايگان خداوند بزرگ در خانه‌اش كيانند ؟ گروهى از مردم گردن مىكشند ، گروهى از فرشتگان از آن‌ها استقبال مىكنند و مىگويند : كارتان در دنيا چه بود كه امروز همسايگان خدا در خانه‌اش شده‌ايد ؟ مىگويند : ما فقط محض ذات خدا دوستى مىورزيديم و به خاطر او دارايىها را صرف مىكرديم و در راه او از هم پشتيبانى و به يكديگر يارى مىرسانديم . » حضرت فرمود : « باز منادى از ناحيه خداوند ندا مىدهد :\r\nبندگانم راست مىگويند ، راهشان را بگشاييد تا بدون حساب به جوار خداوند در بهشت بروند . » حضرت فرمود : « آن‌گاه بدون حساب به بهشت مىروند . » سپس امام باقر - عليه‌السّلام - فرمود : « اينان همسايگان خدا در خانه‌اش هستند از مردم حساب كشيده مىشود و از اينان حساب كشيده نمىشود . »\r\n1509 . از تفسير امام حسن عسكرى - عليه‌السّلام - نقل شده است كه در مورد آيه  « وَ كُنْتُمْ أَزْواجاً ثَلاثَةً »  فرمود : « روز قيامت . » و در مورد  « فَأَصْحابُ الْمَيْمَنَةِ ما أَصْحابُ الْمَيْمَنَةِ »  فرمود :\r\n« ايشان مؤمن دنباله رو ( درجات بعد ) هستند كه براى حساب ، نگه داشته مىشوند . » و در مورد    « وَ أَصْحابُ الْمَشْئَمَةِ ما أَصْحابُ الْمَشْئَمَةِ * وَ السَّابِقُونَ السَّابِقُونَ أُولئِكَ الْمُقَرَّبُونَ »    فرمود : « بدون حساب به سمت بهشت ، پيشى مىگيرند . »\r\n1510 . امام صادق - عليه‌السّلام - مىفرمايد : « خداوند روز قيامت شيعيان ما را با همهء گناهان و خطاهايى كه دارند ، در حالى بر مىانگيزاند كه صورتهاشان نورانى ، عورات و زشتىهايشان پوشيده و از ترس در امانند . آن‌چه بر آن‌ها وارد مىشود ، آسان است و سختىها از آن‌ها برداشته شده است . شترى از ياقوت را سوارند و پيوسته در بهشت مىچرخند . ركابى از نور دارند كه مىدرخشد . سفره‌ها برايشان گسترده است و پيوسته بهره‌مندند ، در حالى كه مردم گرفتار حسابند ؛ چنان‌كه خداوند مىفرمايد : آن‌ها كه عنايت نيكو از جانب ما بر آن‌ها پيشى گرفته است ، از جهنم دورند و كمترين صدايى از آن نمىشنوند و در بهره‌مندى از آن‌چه ميل دارند ، جاويدند . » « 1 »\r\n\r\n\r\n","description":"","footnote":"\r\n( 1 ) . نيز ، ر . ك : بخش 170 و بحارالانوار ، ج 7 و 8 .\r\n","page_name":" 341 ","page_number":342},
  {"content":"\r\n . \r\n","description":"","footnote":"","page_name":" 342 ","page_number":343},
  {"content":"\r\n\r\nبيان\r\nلازم به ذكر است ، خداوند متعال در اين بخش‌هاى حديث ، معنى حقيقى زهد را بيان مىفرمايد كه همان بىاعتنايى و بىميلى به غير خداوند متعال است . از همين رو بعد از ذكر بعضى از مقامات دنيايى و آخرتى زاهدان ، مىفرمايد : « اين درجه پيامبران و صديقين امت توست . » دعاهاى پيامبر - صلّى اللَّه عليه‌و آله وسلّم - در حق زاهدان امتش نيز براى اهل دقت ، شاهد بر اين مطلب است .\r\n\r\n107 دادن تمام كليدهاى بهشت‌ها به زاهدان تا از هر درى بخواهندداخل شوند\r\n« كمترين چيزى كه در آخرت به زاهدان عطا مىكنم اين‌است كه تمام كليدهاى بهشت‌ها را به آن‌ها مىدهم تا از هردرى بخواهند داخل شوند . »\r\nقرآن كريم\r\n1511 . « همانا براى پرهيزكاران ، بازگشت خوشى است ؛ بهشت‌هاى سرسبز كه درهاى آن‌ها برايشان باز است . »\r\n1512 . « و آنان كه تقواى پروردگارشان را پيشه كردند ، گروه گروه به سوى بهشت برده مىشوند تا هنگامى كه به بهشت درمىآيند ، در حالى كه قبلًا درهاى آن برايشان باز شده است و نگهبانان بهشت به آن‌ها مىگويند : سلام بر شما ، پاكيزه زيستيد ، پس براى هميشه به بهشت داخل شويد . »\r\n\r\n","description":"","footnote":"","page_name":" 343 ","page_number":344},
  {"content":"\r\n . \r\n","description":"","footnote":"","page_name":" 344 ","page_number":345},
  {"content":"\r\n\r\n1513 . « و آن‌هايى كه در طلب وجه ( و رضاى ) پروردگارشان استقامت ورزيدند . . .\r\nسراى آخرت براى ( به سود ) ايشان است ، بهشتهايى سرسبز و درهم پيچيده كه ايشان و شايستگان از پدران ، همسران و فرزندانشان در آن‌ها وارد شوند و فرشتگان از هر درى به آن‌ها وارد شده بگويند : سلام بر شما به واسطه استقامتى كه ورزيديد ، پس سراى آخرت ، خوب خانه‌اى است . »\r\nحديث\r\n1514 . اميرالمؤمنين - عليه‌السّلام - فرمود : « بهشت را هشت در است : درى كه پيامبران و صدّيقان از آن داخل شوند ، درى كه شهدا ( گواهان بر اعمال ) و صالحان از آن داخل شوند و پنج در كه شيعيان و دوستداران ما از آن داخل شوند و من پيوسته بر صراط ايستاده و دعا مىكنم : پروردگارا ! شيعيان ، دوستان ، ياران و هر كس در دنيا ولايت مرا داشته و با من دوستى ورزيده است ، سالم و در امان بدار كه ناگاه از دل عرش ندا مىرسد : دعايت پذيرفته شد ، شفاعتت در مورد شيعيانت قبول شد ، هر يك از شيعيان و دوستان و ياران من و هر كه مرا يارى كرده و با كسانى كه با من مىجنگند با گفتار و عمل جنگيده ، هر كدام به تنهايى ، درباره هفتاد هزار تن از همسايگان و نزديكانش شفاعت مىكند و ( در هشتم ) درى است كه ديگر مسلمانانى كه به يگانگى خدا شهادت داده و در دلشان ذره‌اى بغض و كينه ما اهل بيت - عليهم‌السّلام - را نداشته باشند ، وارد مىشوند . »\r\n1515 . نيز از آن حضرت - عليه‌السّلام - نقل شده است : « بهشت را هفتاد و يك در است .\r\nاز هفتاد در آن شيعيان و اهل بيت من وارد مىشوند و از يك در ، بقيه مردم . »\r\nبيان\r\nآياتى كه ذكر شد به درهاى بهشت اشاره كرده اما تعداد معينى براى آن‌ها ذكر نشده است و روايات اول و روايات مشابه آن ، آن‌ها را هشت در و روايت دوم ، هفتاد و يك در بر شمرده است . با اين همه ، اين روايات معارض نيستند ؛ چون منظور همهء آن‌ها ، راه‌هاى ورود بندگان به بهشت و چند و چون جايگاه آن‌هاست كه\r\n\r\n","description":"","footnote":"","page_name":" 345 ","page_number":346},
  {"content":"\r\n . \r\n","description":"","footnote":"","page_name":" 346 ","page_number":347},
  {"content":"\r\n\r\nدر حقيقت ، تابع اعمال شايسته و درجات و كمالات نفسانى خود ايشان است و از آن‌جا كه شيعيان على و فرزندان آن حضرت - عليهم‌السّلام - از نظر اعتقادات ، اعمال شايسته و كسب كمالات و الا به واسطه هدايت عترت طاهره - عليهم‌السّلام - در مستقيم‌ترين و روشن‌ترين راه سير مىكنند ، فرمود : « شيعيان من و اهل بيتم از هفتاد در و بقيه مردم از يك در وارد مىشوند . » شايد منظور از بقيه مردم ، امت‌هاى پيشين كه پيرو پيامبران - عليهم‌السّلام - بوده‌اند باشد ؛ زيرا براى آن‌ها هفتاد در به روى اعمال صالح باز نشده تا در برابر آن هفتاد در ، بهشت به روى آن‌ها گشوده شود يا منظور ، مستضعفينى هستند كه به دليل نقص در اعتقادات و اعمال ، كارشان به خدا واگذار شده است . فقط خداوند به حقيقت امور آگاه است .\r\n\r\n108 بهره‌مندى از رؤيت خداوند سبحان و كلامش و همنشينى با او درجايگاه صدق و راستى\r\n« روى خود را از ايشان ، در پرده و حجاب نگه نمىدارم ، به اقسام‌لذت‌ها همچون هم‌كلامى و همنشينى با خودم در مقعد صدق ، بهره‌مندشان سازم و با آنان از كارها و زحمات دنيايشان ياد كنم . »\r\nقرآن كريم\r\n1516 . « كسانى كه پيمان با خدا و سوگند خويش را به بهاى اندك بفروشند ، هيچ بهره‌اى در آخرت ندارند خداوند با آن‌ها سخن نمىگويد ، روز قيامت به آن‌ها نظر نمىكند ، آن‌ها را پاكيزه نمىسازد و ايشان را عذابى دردناك است . »\r\n1517 . « در آن روز چهره‌هايى شاداب به پروردگارشان نظر مىكنند . »\r\n1518 . « پرهيزكاران در بهشتها و كنار نهرها بهره‌مندند و در جايگاه صدق و راستى ، نزد سلطان مقتدر جاى دارند . »\r\n\r\n","description":"","footnote":"","page_name":" 347 ","page_number":348},
  {"content":"\r\n . \r\n","description":"","footnote":"","page_name":" 348 ","page_number":349},
  {"content":"\r\n\r\nحديث\r\n1519 . پيامبر - صلّى اللَّه عليه‌و آله وسلّم - فرمود : « هنگامى كه خداوند تبارك و تعالى روح مؤمن را قبض مىكند . . . . و فرشتگان از هر درى بر آن‌ها وارد شده مىگويند : سلام بر شما به واسطهء استقامتى كه ورزيديد ؛ پس سراى آخرت ، خوب سرايى است . در همين گفتگو هستند كه از زير عرش الهى صدايى مىشنوند كه : اى اهل بهشت ، جايگاه خود را چگونه مىبينيد ؟ مىگويند : جايگاه ما خوب جايگاهى است و پاداش ما خوب پاداشى است ، صدا را شنيديم و مشتاق شديم به انوار جلالت بنگريم و اين بالاترين پاداش ماست كه آن را وعده داده‌اى و تو در وعده ، تخلّف نمىنمايى . خداوند امر به رفع شدن حجاب‌ها مىفرمايد . پس هفتاد هزار حجاب برداشته مىشود ، آن‌گاه بر شتران و اسبانى كه به زر و زيور آراسته‌اند ، سوار مىشوند و در سايه درخت ، حركت مىكنند تا به دارالسلام كه همان داراللَّه ( خانه خدا ) و سراى نور ، روشنى ، خوشحالى ، بزرگوارى و عزت است مىرسند . پس صدايى مىشنوند ، مىگويند : اى آقاى ما ، لذت گفتارت را شنيديم ، پس نور وجهت را به ما بنما . آن‌گاه خداوند سبحان بر آن‌ها تجلّى مىفرمايد تا به نور وجه خداوند تبارك و تعالى كه از ديدهء هر بيننده‌اى پنهان است ، نظر كنند و در نتيجه اختيار از كف مىدهند و سجده كنان به صورت بر خاك مىافتند و مىگويند : « خداوندا تو منزّهى ، اى بزرگ ، ما آن‌گونه كه حق عبادت توست ، تو را عبادت نكرديم . . . »\r\n1520 . در همين حديث معراج ، در مورد آن‌چه خداوند در آخرت به عمل كنندگان طبق رضاى خويش عطا مىكند ، آمده است : « در هيچ زمانى بين خود و تو حجابى قرار نمىدهم تا هرگاه خواستى بر من وارد شوى و من با دوستانم اين‌چنين رفتار مىكنم . »\r\n1521 . نيز در همين حديث آمده است : « اى احمد ! در بهشت كاخى است . . . خواص امت در آن هستند ، در هر روز هفتاد بار به آن‌ها نظر مىكنم و هرگاه به آنان نظر مىكنم با آن‌ها سخن مىگويم ، هفتاد بار بر شوكت و سلطنتشان مىافزايم و در برابر لذتى كه اهل بهشت از خوردنىها و نوشيدنىها مىبرند ، اينان از ياد من ، سخن من و گفتگو با من ، لذت مىبرند . »\r\n\r\n","description":"","footnote":"","page_name":" 349 ","page_number":350},
  {"content":"\r\n . \r\n","description":"","footnote":"","page_name":" 350 ","page_number":351},
  {"content":"\r\n\r\n1522 . پيامبر - صلّى اللَّه عليه‌و آله وسلّم - فرمود : « وقتى روز قيامت برسد ، خداوند بزرگ براى بندهء مؤمن خود تجلّى مىكند و او را بر تك تك گناهانش مطلع مىكند ، سپس او را مىبخشد و هيچ فرشته خاص و مقرّب يا پيامبر مرسلى را بر آن آگاه نمىكند و هر چيزى را كه دوست ندارد احدى از آن با خبر شود ، در پرده نگه مىدارد ، آن‌گاه به بدىهايش مىگويد : به نيكى تبديل شو . »\r\n1523 . از امام صادق - عليه‌السّلام - نقل شده است : خداوند از بندهء مؤمن خود كه در دنيا نيازمند بوده ، عذرخواهى مىفرمايد ، همان‌طور كه برادر از برادرش عذرخواهى مىكند .\r\nپس مىفرمايد : « نه ! به عزت خودم سوگند ، من به خاطر خوارى و كوچكيت در نزدم ، تو را نيازمند ننمودم ، حال اين پوشش را بردار و ببين در عوض دنيا چه چيزى به تو دادم .\r\nپس بندهء مؤمن پرده را بر مىدارد و به آن‌چه خداوند عوض دنيا به او داده مىنگرد و مىگويد : با اين عوضى كه به من داده‌اى ، از آن‌چه منعم فرمودى ، خسارت نديدم . »\r\n1524 . « خداوند از هيچ فرشته مقرب يا پيامبر مرسلى عذرخواهى نفرمود ؛ اما از فقراى شيعهء ما عذرخواهى مىفرمايد . » به آن حضرت عرض شد : چگونه از آنان عذرخواهى مىكند ؟ امام - عليه‌السّلام - فرمود : « ندا دهنده‌اى ندا مىدهد : فقراى مؤمنين كجا هستند ؟ گروهى از مردم گردن مىكشند ، آن‌گاه خداوند بر آنان تجلّى مىفرمايد . . . » « 1 » بيان\r\nلازم به ذكر است كه مقصود از « ايشان را به اقسام لذت‌ها از سخنم بهره‌مند سازم . » اين نيست كه خداوند در بهشت به گونه‌هاى مختلف تكلّم مىفرمايد و بندهء زاهد از آن لذت مىبرد ، بلكه مقصود اين است كه بندهء زاهدى كه به كمال معرفت و شهود رسيده ، با گوش دلش تمام صداهاى اهل بهشت را كه با آن‌ها انس گرفته و نيز صداهاى ديگر را از ناحيه خداوند متعال مىشنود . اين همان معنايى است كه اهل باطن و شهود ، آن را درست مىدانند . واللَّه العالم .\r\n\r\n\r\n","description":"","footnote":"\r\n( 1 ) . دربارهء شهود پروردگار و گفت و گو با او ، ر . ك : بخش‌هاى ديگر از حديث معراج .\r\n","page_name":" 351 ","page_number":352},
  {"content":"\r\n . \r\n","description":"","footnote":"","page_name":" 352 ","page_number":353},
  {"content":"\r\n\r\n\r\n109 گشايش گشوده شدن درى به روى زاهدان كه از آن صبح و شام‌هدايا بر آن‌ها وارد مىشود\r\n« بر رويشان چهار در مىگشايم : . . . درى كه از آن صبح وشام هدايايى بر ايشان وارد مىشود . »\r\nقرآن كريم\r\n1525 . « بهشت‌هاى سرسبزى كه خداوند رحمان به بندگانش از غيب وعده داده است ، همانا وعدهء خدا انجام شدنى است . در آن بهشت‌ها بيهوده و لغو نمىشنوند و جز سلامتى ، امنيت و گفتار سالم چيزى نيست ، صبح و شام در آن بهشتها روزىشان فراهم است . آن همان بهشتى است كه ما براى بندگان پرهيزكار خود به ارث مىگذاريم . »\r\n1526 . « همانا پرهيزكاران را خوش بازگشتى است ، بهشتهاى سرسبز درهم پيچيده كه درهايش به روى آن‌ها باز است ، در آن‌ها تكيه زنان ميوه‌هاى بسيار و نوشيدنى مىطلبند و زنان با حياى هم سن و سال در خدمت آن‌هاست . اين همان چيزى است كه براى روز حساب به شما وعده داده شده بود ، ( مىگويند ) اين روزى ماست كه تمام شدنى نيست . »\r\n1527 . « و پيشى گيرندگان ، آنان‌كه در ايمان بر همه پيشى گرفتند ، آنان به حقيقت مقربان درگاهند ، در بهشت پر نعمت جاودانى متنعمند ، آن‌ها جمعى بسيار از امتهاى پيشين هستند و عدهء قليلى از پسينيان ، آنان در بهشت ، بر تخت‌هاى مرصّع تكيه زنند ، همه ( شادان ) با ياران و دوستان ، روبه روى يكديگر بر آن تخت‌ها مىنشينند و پسرانى زيبا - كه حسن و جوانىشان ابدى است - گرد آن‌ها به خدمت مىگردند با كوزه‌ها ، مشربه‌ها و جامهاى پر از شراب ناب . هرگز هر چه نوشند دردسرى نيابند و مستى و رنج خمارى نكشند و ميوهء خوش هرچه برگزينند و گوشت مرغان و هر غذايى مايل باشند و زنان سيه\r\n\r\n","description":"","footnote":"","page_name":" 353 ","page_number":354},
  {"content":"\r\n . \r\n","description":"","footnote":"","page_name":" 354 ","page_number":355},
  {"content":"\r\n\r\nچشم زيبا ، كه در لطافت چون درّ و لؤلؤ مكنونند ، براى آن‌ها مهيّاست . اين نعمت‌هاى الهى ، پاداش اعمال آن بهشتيان است كه آن‌جا ، هيچ حرفى لغو و بيهوده نشنوند . »\r\n1528 . همانا نيكان از جامى مىنوشند كه آميخته با كافور است و با ظروفى از نقره و جام‌هاى بلورين به دور آن‌ها گردش مىشود ، بلورى از نقره كه آن را به دقت و ميزان صحيح ريخته‌اند و در آن ( بهشت ) از جامى كه آميختهء زنجبيل است ، به آن‌ها نوشانده مىشود ، از چشمه‌اى كه سلسبيل نام دارد و هميشه جوانانى بر گردشان در گردشند . « 1 » بيان\r\nمنظور از « درى كه از آن هر صبح و شام هدايايى بر زاهدان عرضه مىشود » ، همان درى است كه زاهد با اعمال شايسته در اين دنيا به روى خود بازكرده و به اين صورت در آخرت مجسّم مىشود ، چنان‌كه خداوند متعال مىفرمايد : « هر كس به قدر ذره‌اى كار خير انجام دهد ، آن را مىبيند . » و روشن است كه اين هدايا از نظر چند و چون ، تابع اعمال پاكيزه و خالص و بىپيرايه‌اى است كه انجام داده است .\r\nاما قيد صبح و شام ، كنايه از ادامه و استمرار هداياست ؛ زيرا در بهشت ، صبح و شام وجود ندارد .\r\n\r\n\r\n","description":"","footnote":"\r\n( 1 ) . ر . ك : بخش‌هاى ديگر اين حديث كه به نعمت‌هاى بهشتى اشاره دارد . نيز روايت منقول از كتاب اختصاص كه با اين بحث تناسب دارد و شايسته است خوانندهء جست و جوگر در مضامين آن ژرف انديشى كند . هم‌چنين در توضيح بخش آينده گفتارى در بارهء معناى « درِ بهشت » خواهد آمد .\r\n","page_name":" 355 ","page_number":356},
  {"content":"\r\n . \r\n","description":"","footnote":"","page_name":" 356 ","page_number":357},
  {"content":"\r\n\r\n\r\n110 گشوده شدن درى به روى زاهدان در بهشت كه خداوند سبحان رااز آن هر گونه كه بخواهند و بدون هيچ مشكلى مىنگرند\r\n« و درى كه هرطور بخواهند ، بدون سختى از آن در مرامىنگرند . »\r\nبيان\r\nدر توضيح جملات بيانگر ويژگىهاى اهل آخرت ، آيات و روايات و ادعيه‌اى آورده شد كه بر تبيين مقصود اين بخش از حديث دلالت مىكند .\r\nاما آن‌چه در اين‌جا بايد مورد توجه و دقت قرار گيرد اين است كه منظور از « در » در اين حديث و احاديث ديگر ، درى مثل درهاى منازل اين دنيا نيست ؛ بلكه در هر مورد ، مقصود ، معناى متناسب همان مورد است و در اين بخش از حديث ، مقصود ، همان باز شدن چشم دل بندهء زاهد براى ديدن حق سبحان با حقيقت ايمان است و اين « در » ، همان‌طور كه در قسمت قبل گفته شد ، درى است كه زاهد با اعمال صالح و تلاشهاى صادقانه خويش آن را گشوده است و در بهشت نيز بر روى او باز است و از طريق آن بدون ، دشوارى ، هرطور بخواهد ، حق تعالى را مشاهده مىكند .\r\n\r\n","description":"","footnote":"","page_name":" 357 ","page_number":358},
  {"content":"\r\n . \r\n","description":"","footnote":"","page_name":" 358 ","page_number":359},
  {"content":"\r\n\r\n\r\n111 گشوده شدن درى به روى زاهدان در بهشت كه از آن از جهنم باخبر مىشوند و مىنگرند كه ستمكاران چگونه عذاب مىشوند\r\n« و درى كه از آن بر آتش مطلع مىشوند و چگونگى عذاب‌ستمكاران را مىنگرند . »\r\nقرآن كريم\r\n1529 . « و بهشتيان ، جهنميان را ندا دادند كه ما آن‌چه را پروردگارمان به ما وعده داده بود ، حق يافتيم . آيا شما هم آن‌چه را پروردگارتان وعده كرده بود ، حق يافتيد ؟ گفتند آرى ! پس اعلام كننده‌اى در ميانشان اعلام كرد : دورى از رحمت خدا بر ستمكاران باد . . . و جهنميان ، بهشتيان را ندا دادند كه بر ما قدرى آب يا از آن‌چه خدا بر شما روزى كرده ، فرو ريزيد . بهشتيان گفتند : خداوند اين‌ها را بر كافران حرام كرده است . »\r\n1530 . « هر نفسى در گرو آن چيزى است كه انجام داده ، مگر اصحاب يمين كه در بهشت‌ها از بدكاران مىپرسند : چه چيزى شما را در آتش انداخت ؟ بدكاران مىگويند : ما از نمازگزاران نبوديم . »\r\nحديث\r\n1531 . از امام صادق - عليه‌السّلام - نقل شده است : « خداوند هيچ مخلوقى را نيافريد ، مگر اين‌كه جايگاهى در بهشت و منزلى در جهنم برايش قرار داد ، پس آن‌گاه كه بهشتيان در بهشت و جهنّمىها در جهنم ساكن شوند ، منادى ندا مىدهد : اى اهل بهشت ! اشراف پيدا كنيد ، پس اهل بهشت بر آتش اشراف پيدا مىكنند و منازل جهنمى آن‌ها بالا آمده و در برابر ديدشان قرار مىگيرد . آن‌گاه به آن‌ها گفته مىشود : اين جايگاه شماست كه اگر نافرمانى مىكرديد ، وارد آن مىشديد . » آن‌گاه امام صادق - عليه‌السّلام - فرمود : « اگر قرار بود كسى از خوشحالى بميرد ، اهل بهشت در آن روز به خاطر خوشحالى از اين‌كه عذاب\r\n\r\n","description":"","footnote":"","page_name":" 359 ","page_number":360},
  {"content":"\r\n . \r\n","description":"","footnote":"","page_name":" 360 ","page_number":361},
  {"content":"\r\n\r\nاز آن‌ها برداشته شده ، مىمردند . »\r\n1532 . در حديث ابوذر آمده است : « گروهى از اهل بهشت بر گروهى از جهنميان اشراف پيدا مىكنند و مىگويند : چه چيز شما را وارد آتش كرد ؟ در حالى كه ما به خاطر تربيت و آموزشى كه شما به ما داديد ، وارد بهشت شديم . جهنمىها مىگويند : ما امر به معروف مىكرديم ، اما خود عمل نمىنموديم . »\r\nبيان\r\nدر اين بخش از حديث شريف نيز منظور از « در » ( همان‌گونه كه در بخش پيش اشاره رفت ) ، درى است كه بندهء زاهد ، با عنايت خداوند و به واسطهء كارهاى خالص و بىپيرايه‌اى كه انجام داده است ، به رويش گشوده مىشود تا اين‌كه متناسب با درجه ايمان و جايگاهش ، حجاب‌ها از برابر ديدگانش كنار رفته و در اين عالم ، چيزهايى مىبيند كه مردم نمىبينند و چيزهايى مىشنود كه مردم نمىشنوند و در آخرت - كه سراى برداشته شدن پرده‌ها و از بين رفتن غفلت‌هاست - با عنايت خداوند سبحان ، بيناتر و شنواتر از اين دنيا شده و ستمكاران و چگونگى عذاب آن‌ها را مشاهده مىكند .\r\n\r\n112 گشوده شدن درى كه به روى زاهدان در بهشت كه از آن كنيزكان و حورالعين بر آن‌ها داخل مىشوند\r\n« و درى كه كنيزكان و حورالعين از آن در بر ايشان داخل شوند . »\r\nقرآن كريم\r\n1533 . « ايشان را همسرانى پاكيزه است و در آن ( بهشت ) جاويدند . »\r\n1534 . « و اين‌چنين آن‌ها را با حورالعين همسر نموديم . »\r\n1535 . « حوران پوشيده در پرده‌ها . »\r\n\r\n","description":"","footnote":"","page_name":" 361 ","page_number":362},
  {"content":"\r\n . \r\n","description":"","footnote":"","page_name":" 362 ","page_number":363},
  {"content":"\r\n\r\n1536 . « و حور العين مثل درّ محفوظ ، پاداشى است به آن‌چه انجام مىدادند . »\r\nحديث\r\n1537 . از امام باقر - عليه‌السّلام - نقل شده است : از پيامبر - صلّى اللَّه عليه‌و آله وسلّم - درباره آيه :\r\n« روزى كه پرهيزكاران را به ميهمانى خدا جمع كنيم » ، سؤال شد . حضرت فرمود : « يا على ! . . . خداوند جبار كه نام و يادش پر هيبت است ، به فرشتگانى كه با آنان هستند ، مىفرمايد : اولياى مرا در بهشت گرد آوريد و آن‌ها را با خلايق نگه نداريد ، من پيشاپيش از آن‌ها راضى شده‌ام و رحمت من بر آن‌ها حتمى و قطعى شده است ، چگونه آن‌ها را با نيكوكاران و بدكرداران يك جا نگه دارم ؟ پس فرشتگان ايشان را به سوى بهشت مىبرند ، وقتى به بهشت اعظم رسيدند ، فرشتگان ضربه‌اى مىنوازند كه صداى آن به تمام حورانى كه خداوند عزو جل براى اولياى خويش در بهشت آماده نموده است ، مىرسد . وقتى صدا را مىشنوند ، در كنار اولياى جمع مىشوند ، بعضى به هم مىگويند : اولياى خدا پيش ما آمده‌اند . در را برايشان باز مىكنند و داخل بهشت مىشوند و همسران حورالعين ، آن‌ها را گرامى مىدارند و به آن‌ها خوش آمد مىگويند : و مىگويند ما چقدر مشتاق ديدار شما بوديم و اولياى خدا نيز به آن‌ها همين گونه پاسخ مىگويند . . . وقتى مؤمن بر تخت مىنشيند ، تخت از خوشحالى به اهتزاز و هيجان در مىآيد و آن وقتى كه ولى خدا در جايگاه بهشتى مستقر مىشود ، فرشته خدمتگزار بهشت از او اجازه مىخواهد تا كرامت خداوند عز و جل نسبت به او را تبريك و تهنيت بگويد . غلامان و كنيزان آن مؤمن به او مىگويند : منتظر باش ، ولىّ خدا بر تخت تكيه زده و همسر حورالعين او آمادهء خدمتگزارى و شرفيابى است ، براى ديدن ولىّ خدا صبر كن . . . پس همسر حور او از خيمه‌اش خارج شده ، به سوى ولى خدا مىرود ، در حالى كه كنيزكان اطراف او را گرفته‌اند و هفتاد حلّه مشكين و عنبرين بافته از ياقوت و درّ و زبرجد بر تن و تاجى از كرامت بر سر دارد . . . و خوشتر از آن اين است كه هر\r\n\r\n","description":"","footnote":"","page_name":" 363 ","page_number":364},
  {"content":"\r\n . \r\n","description":"","footnote":"","page_name":" 364 ","page_number":365},
  {"content":"\r\n\r\nمؤمنى ، هفتاد همسر از حور دارد و چهار زن از جنس آدم و ساعتى با حوريان و ساعتى با آدميان است و ساعتى خود به تنهايى بر تخت تكيه زده ، يكديگر را مىنگرند . . . »\r\nبيان\r\nاين « در » ( نيز چنان كه دربخش‌هاى پيشين ذكر شد ) ، درى است كه بندهء زاهد به واسطهء كارهاى نيك ، رفتار شايسته‌وگفتار پسنديده در اين عالم براى خداوند سبحان انجام داده بر روى او گشوده مىشود و نتايج وتشبيهات وتمثلات آن را در بهشت مىبيند .\r\n\r\n113 معنى زهد حقيقى و بعضى از ويژگيهاى زاهدان\r\n« پروردگارا اين زاهدان كه وصفشان فرمودى كيانند ؟ خداوندفرمود : زاهد كسى است كه خانه‌اى ندارد كه اگر خراب شد ، غصه‌دار شود و فرزندى ندارد كه اگر مرد ، اندوهناك شود و چيزى نداردكه اگر از دست برود ، به خاطر از دست رفتنش ، ناراحت شود و كسى را نمىشناسد تا چشم بر هم زدنى او را از خدا باز دارد و به‌خود مشغول كند ، خوراك زيادى ندارد تا مورد بازخواست واقع‌شود ، لباس نرم و تن آسايى ندارد . »\r\nحديث\r\n1538 . مردى از امام زين‌العابدين - عليه‌السّلام - دربارهء زهد سؤال‌كرد . حضرت‌فرمود : « ده چيز ( درجه ) است ، بالاترين درجه ، زهد پايين‌ترين درجه ورع است و بالاترين درجهء ورع ( پرهيزكارى ) ، پايين‌ترين درجهء يقين است و بالاترين درجه يقين ، پايين‌ترين درجهء رضا ( به قضاى الهى ) است ، بدانيد زهد ، در آيه‌اى از كتاب خدا چنين تعريف شده است : تا اين‌كه بر آن‌چه از دست داده‌ايد ، ناراحت نشويد و از آن‌چه به دستتان رسيده ، خوشحال نباشيد . »\r\n1539 . اميرالمؤمنين - عليه‌السّلام - فرمود : « علامت شخص خواهان پاداش آخرت ،\r\n\r\n","description":"","footnote":"","page_name":" 365 ","page_number":366},
  {"content":"\r\n . \r\n","description":"","footnote":"","page_name":" 366 ","page_number":367},
  {"content":"\r\n\r\nزهد و بىميلى به خوشىهاى اين دنياست . بدانيد كه زهد زاهد در اين دنيا - هر چه زهد بورزد - چيزى از آن‌چه خداوند برايش قسمت كرده ، كم نمىكند و حرص آدم حريص نسبت به مال و بهرهء دنيا - هر قدر هم حرص بورزد - چيزى به بهرهء دنياييش نمىافزايد ؛ پس مغبون و خسارت ديده كسى است كه از بهرهء آخرتى ، خود را محروم كند . »\r\n1540 . امام زين العابدين - عليه‌السّلام - فرمود : « دنيا پشت كرده و در حال رفتن است و آخرت روى آورده و در حال آمدن و نزديك شدن است و هر كدام اهل و فرزندانى دارند ، پس از فرزندان آخرت باشيد نه از فرزندان دنيا و نسبت به دنيا بىاعتنا و نسبت به آخرت مايل و مشتاق باشيد . بدانيد زاهدان در اين دنيا زمين را فرش ، خاك را بستر و آب را بهرهء خوش و مايهء لذت خويش قرار داده‌اند و از دنيا به شدت بريده‌اند . بدانيد هر كس مشتاق بهشت باشد ، بايد از خواهش‌ها و شهوات ببرد و هر كس از آتش بترسد ، بايد به حرام پشت كند و هر كس در اين دنيا زهد ورزد ، مصائب و گرفتاريها برايش كوچك مىشود . . . »\r\n1541 . امام صادق - عليه‌السّلام - مىفرمايد : اميرالمؤمنين - عليه‌السّلام - براى موعظه يكى از يارانش به او نوشت : « تو را و خودم را به رعايت تقواى كسى كه نافرمانىاش جايز نيست و جز به او به كسى اميدى نيست و بىنيازى جز به واسطهء او حاصل نمىشود ، توصيه مىكنم . هر كس تقواى خدا را پيشه كرد ، عزت يافت ، بىنياز شد ، سير و سيرآب گشت وعقلش از اهل دنيا بالاتر رفت ، در حالى كه بدنش با آن‌هاست ، دل و عقلش آخرت را مشاهده مىكنند ، پس آن‌چه از حبّ دنيا در چشمش مىبيند ، با نور دلش خاموش مىكند ، حرامِ آن را آلوده مىبيند و از شبهات دورى مىكند و به خدا سوگند حلال پاك را هم مضرّ مىداند ؛ مگر آن لقمه نانى كه چاره‌اى نيست و بايد به وسيله آن كمر را راست نگه دارد و روى پا بايستد و لباسى كه با آن عورت را بپوشاند ، آن هم از زبرترين و نامرغوبترين جنس ، به آن چه به آن نياز حتمى دارد . به هيچ چيز اميد و اتّكايى ندارد و تنها اميد و اتكايش به خالق اشيا است . . . پس بر تخته تابوتشان و به گور تنگ و تاريكشان منتقل شدند ، در حالى كه فرزندان و بستگان ، آن‌ها را تنها گذاشتند . پس با دلى كه از دنيا بريده و به سوى خدا بازگشته و عزم و اراده‌اى بدون شكست و انقطاع ، به خدا پيوستند . خداوند ما و تو را بر فرمانبردارى خود يارى كرده و بر عمل به رضايش توفيق دهد . »\r\n\r\n","description":"","footnote":"","page_name":" 367 ","page_number":368},
  {"content":"\r\n . \r\n","description":"","footnote":"","page_name":" 368 ","page_number":369},
  {"content":"\r\n\r\n1542 . از اميرالمؤمنين - عليه‌السّلام - نقل شده است : « زاهد در اين دنيا كسى است كه حرام ، طاقتش را از بين نبرد و حلال ، او را از شكر و سپاسگزارى باز ندارد . »\r\n1543 . از امام زين العابدين - عليه‌السّلام - نقل شده است : « نشانه زاهدان نسبت به دنيا و راغبان نسبت به آخرت ، ترك هر دوست و همنشين و رها كردن هر رفيق و همراهى است كه آن‌چه آن‌ها مىبينند ، او نمىخواهد . بدانيد كسى كه براى پاداش آخرت كار كند ، نسبت به بهرهء زود گذر دنيا بىرغبت است . »\r\n1544 . از عدّة الداعى نقل شده است : « حضرت نوح - عليه‌السّلام - دو هزار و پانصد سال در دنيا زندگى كرد و از دنيا رفت در حالى كه خانه‌اى براى خود نساخت . صبح كه مىشد مىگفت : روز را شب نمىكنم و شب كه مىشد مىگفت : شب را صبح نخواهم كرد ( و دائم در فكر مرگ بود ) ، همين‌طور پيامبر ما هم - صلّى اللَّه عليه‌و آله وسلّم - از دنيا رفت ، در حالى كه خشت روى خشت نگذاشت . »\r\n1545 . حضرت عيسى - عليه‌السّلام - به حواريين فرمود : « به كمى دنيا همراه با سلامت دين خشنود باشيد ، چنان‌كه اهل دنيا به كمى دين همراه با سلامت دنيا خشنود هستند . با دورى از آن‌ها دوستى خدا را جست‌وجو كنيد و خشنودى خدا را در خشم آن‌ها بيابيد . » پس حواريين گفتند : اى روح اللَّه با چه كسى همنشينى كنيم ؟ فرمود : « كسى كه ديدن او شما را به ياد خدا اندازد ، گفتارش به دانش شما بيفزايد و عملش شما را به آخرت مشتاق كند . »\r\n1546 . جابر بن عبداللَّه انصارى مىگويد : در بصره با اميرالمؤمنين - عليه‌السّلام - بوديم ، وقتى از جنگ با دشمن فارغ شد ، آخرشب به سراغ ما آمد و فرمود : چه مىكنيد ؟ عرض كرديم : مشغول مذمّت دنيا هستيم . فرمود : اى جابر ! دنيا را بر چه چيزى مذمت مىكنيد ؟ سپس خدا را حمد و ثنا گفت و فرمود : « اما بعد ، چه شده است گروهى را كه دنيا را مذمت مىكنند ؟ آيا زهد در دنيا را پيشه كرده‌اند ؟\r\nدنيا جايگاه صدق و راستى است ، براى كسى كه با آن راستى پيشه كند و خانه سلامت است ، براى كسى كه آن را بشناسد و سراى بىنيازى است ، براى كسى كه از آن توشه برگيرد ، نمازخانه و سجده‌گاه پيامبران و فرودگاه وحى و كلام خداست ، عبادتگاه فرشتگان و خانهء دوستان خدا و تجارت‌خانهء اولياى اوست . در اين خانه ،\r\n\r\n","description":"","footnote":"","page_name":" 369 ","page_number":370},
  {"content":"\r\n . \r\n","description":"","footnote":"","page_name":" 370 ","page_number":371},
  {"content":"\r\n\r\nرحمت را كسب كنيد و در معامله‌اش بهشت را به سود و منفعت تحصيل نماييد . جابر ! چه كسى دنيا را مذمت مىكند ؟ در حالى كه دنيا ، حقيقت را به اهلش اعلام كرده ، به جدايى از اهلش ندا داده ، خبر مرگ و نيستى خود را داده ، با گرفتارى خود گرفتاريها ( ى آخرت ) را مجسم نموده و با شادىهاى خود به شادىها ( ى آخرت ) ترغيب و تشويق نموده است . » « 1 » بيان\r\nنكته قابل توجه و تأمل در اين بخش از حديث كه در توصيف زاهدان ، داشتن خانه و مال و فرزند را از آنان نفى فرمود ، اين است كه مقصود ظاهر كلام نيست تا گفته شود :\r\nزاهد در زندگيش هيچ خانه و مال و فرزندى ندارد ، زيرا اين حرف مخالف مناسبات خلقت مادى انسان و اسباب و لوازمى كه خداوند براى بهره‌ورى از امور مادى در اختيار او قرار داده مىباشد ، هم‌چنان كه مخالف سيره و روش پيامبر اكرم - صلّى اللَّه عليه‌و آله وسلّم - كه خود بهترين الگوى ماست و نيز مخالف روش ائمه - عليهم‌السّلام - كه مأمور و موظف به پيروى از آن‌ها هستيم ، مىباشد . بلكه مقصود واقعى از اين جملات و جملات مشابه - چنان‌كه در باب معنى زهد در دنيا در توضيح عبارت « در دنيا زاهد باش » نيز گذشت - دل كندن و دورى جستن از اين امور دنيوى و رو آوردن و توجه باطنى و درونى به خداوند متعال و جهان آخرت است و پيداست كه اين امر ، با داشتن خانه و مال و فرزند منافاتى ندارد .\r\nتوجه و دقت در سخن حضرت سجاد - عليه‌السّلام - كه در بيان معنى زهد حقيقى به آيه شريفهء : « تا اين‌كه بر آن‌چه از دست داده‌ايد ناراحت نشويد و از آن‌چه به دستتان رسيده خوشحال نباشيد » ، اشاره فرمودند نيز موجب روشن‌تر شدن مقصود مىشود .\r\n\r\n\r\n","description":"","footnote":"\r\n( 1 ) . نيز ، ر . ك : بخش 13 و 256 .\r\n","page_name":" 371 ","page_number":372},
  {"content":"\r\n . \r\n","description":"","footnote":"","page_name":" 372 ","page_number":373},
  {"content":"\r\n\r\nبنابراين ، اين جملات حديث در صدد بيان اين مطلب است كه زاهد حقيقى به دليل دل كندن و دورى جستن از سراى فريب ، به چيزى مثل خانه و مال و فرزند و ديگر خرده‌ريزها و زر و زيورهاى دنيوى توجهى ندارد ، هر چند كه آن‌ها را داشته باشد و از داشتن آن‌ها خوشحال و سرمست نمىشود ؛ چنان‌كه از نداشتن و از دست دادن آن‌ها متأسف و اندوهگين نمىگردد . واللَّه تعالى هو الهادى .\r\n\r\n","description":"","footnote":"","page_name":" 373 ","page_number":374},
  {"content":"\r\n . \r\n","description":"","footnote":"","page_name":" 374 ","page_number":375},
  {"content":"\r\n\r\n\r\n18 فصل هجدهم : برخى ديگر از صفات زاهدان\r\n\r\n","description":"","footnote":"","page_name":" 375 ","page_number":376},
  {"content":"\r\n . \r\n","description":"","footnote":"","page_name":" 376 ","page_number":377},
  {"content":"\r\n\r\nفصل هجدهم\r\nاى احمد ! زاهدان از رنج و بيدارى شب و روزهء روز ، زرد روى و رنگ پريده‌اند ، زبانشان از غير ياد خدا بسته و دل‌هاشان در سينه ، از شدت مخالفت با نفس ، زخم خورده است . از شدت سكوت انديشمندانه در خود فرو رفته و افكارشان از ديگران پنهان مانده است . تلاش و مجاهدهء بسيارى دارند كه نه از ترس آتش و نه به اشتياق بهشت است ، لكن به ملكوت آسمانها و زمين و پروردگار آسمان‌ها و زمين چشم دارند و دريافته‌اند كه خداى سبحان است كه شايستهء عبادت است .\r\n\r\n","description":"","footnote":"","page_name":" 377 ","page_number":378},
  {"content":"\r\n . \r\n","description":"","footnote":"","page_name":" 378 ","page_number":379},
  {"content":"\r\n\r\n\r\n114 زردى چهره از آثار رنج بيدارى شبانه\r\n« اى احمد ! رنگ چهرهء زاهدان از رنج شبانه پريده و زرد است . »\r\nقرآن كريم\r\n1547 . « همانا در آفرينش آسمانها و زمين و آمد و شد شب و روز براى خردمندان نشانه‌هايى است ، همان‌ها كه ايستاده ، نشسته و خوابيده خدا را ياد مىكنند و در آفرينش آسمانها و زمين انديشيده و مىگويند : پروردگارا ! تو اين ( مجموعه ) را باطل و بىهدف نيافريدى ، تو منزّهى ! پس ما را از افتادن در آتش نگهدار . »\r\n1548 . « آيا آن كه شبانگاه در حال سجده و قيام ، دست به دعاست ، از ( گرفتارى ) آخرت مىهراسد و رحمت پروردگارش را اميدوار است ( همچون جاهلى غافل است ؟ ) بگو آيا آن‌ها كه مىدانند با آنان كه نمىدانند برابرند ؟ همانا خردمندان متذكر ( حقيقت ) مىشوند . »\r\n1549 . « و بندگان خداوند رحمان ، آن‌ها كه در زمين با آرامش و متانت راه مىروند و هرگاه نادانان آنان را ( به جسارت و بىادبى ) خطاب كنند به سلام و امن پاسخ دهند و آنان كه براى پروردگارشان شب را در سجده و قيام صبح مىكنند . »\r\n1550 . « به نام خداوند بخشندهء مهربان ، اى گليم به خود پيچيده ، شب هنگام ، جز اندكى از آن را برخيز يا اندكى از نصف كم كن يا بر آن بيفزا و قرآن را با متانت و خوش تلاوت كن ، همانا ما سخنى بس سنگين بر تو فرو فرستاديم ، در حقيقت ، عبادت شبانه محكم‌تر ( به سوى خدا ) و گفتارى ارجمندتر و پايدارتر است . تو در روز مشغوليت‌ها و آمد و شدهاى ( ظاهرى و فكرى ) فراوان و طولانى دارى . »\r\n1551 . « به نام خداوند بخشنده مهربان ، طه ! ما قرآن را بر تو نازل نكرديم تا به سختى بيفتى ( و آن را نازل نكرديم ) مگر تذكر و يادآورى براى آن‌كه ( از خدا ) بترسد . »\r\n\r\n","description":"","footnote":"","page_name":" 379 ","page_number":380},
  {"content":"\r\n . \r\n","description":"","footnote":"","page_name":" 380 ","page_number":381},
  {"content":"\r\n\r\nحديث\r\n1552 . از محمد بن حنفيه نقل شده است كه گفت : وقتى اميرالمؤمنين - عليه‌السّلام - بعد از جنگ جمل وارد بصره شد ، احنف بن قيس ايشان را دعوت كرد و غذايى فراهم نمود و به خدمت امام و يارانش رسيد . امام - عليه‌السّلام - فرمود : « اى احنف ! اصحاب مرا صدا كن . » پس گروهى خاشع و سرافكنده همچون مشكهاى پوسيده و از تازگى افتاده ، وارد شدند . احنف گفت : يا اميرالمؤمنين ايشان را چه شده است و چه ناراحتى دارند ؟ آيا اين حالت از كم غذايى است يا از ترس جنگ ؟ امام - عليه‌السّلام - فرمود : « نه ، اى احنف ! خداوند سبحان گروههايى از مردم را به دوستى گرفت ، آن‌ها او را عبادت مىكنند همچون عبادت كسانى كه به آن‌چه از نزديكى به روز قيامت اطلاع دارند رسيده باشند ، قبل از آن‌كه آن را مشاهده نمايند و نفس خود را بر سختىها وتلاش براى قيامت وادار كردند و وقتى صبحگاه محشر و عرضهء اعمال بر خداوند سبحان را ياد مىكردند ، بيرون آمدن گردنى از آتش و گردآمدن خلايق در پيشگاه خدا و نامهء اعمالى كه در برابر گواهان گشوده شده و آبرو ريزىهاى ناشى از گناهان آشكار شده را تصور مىكردند و نزديك بود جانشان يكسره خارج شود يا دل‌هاشان با بال ترس ، از جا كنده شده پرواز كند و به خاطر انقطاع و تجرّد به سوى خداوند سبحان ، عقل‌هاشان به جوش آمده از ايشان جدا شود .\r\nمثل مجنون سرگردان در تاريكى شب ناله كردند و از ترس كارهايى كه نفسشان را بر آن داشته بودند ، ضجّه مىزدند ، بدنشان نحيف شد ، دل‌هاشان اندوهگين ، چهره‌هاشان تكيده و درهم كشيده شده ، لبها خشكيده ، شكمها گرسنه و مثل مشك پوسيدهء از تازگى افتاده ، فروتن و سر به زير شدند ، براى خداوند اعمال آشكار و پنهانشان را خالص نمودند و از اين بابت ، دل‌هاشان از ترس آرام نداشت بلكه مثل كسى بودند كه زنگ خروجشان از دنيا به صدا درآمده است . كاش شب‌هايشان را مىديدى ! در حالى كه چشمها به خواب رفته و سر و صداها خاموش شده ، جنب و جوش‌ها آرام گرفته بود ، ترس روز قيامت و عذاب الهى آن‌ها را بيدار نگه داشته بود ، همانطور كه حق سبحان مىفرمايد : آيا مردم خود را ايمن مىپندارند از اين‌كه\r\n\r\n","description":"","footnote":"","page_name":" 381 ","page_number":382},
  {"content":"\r\n . \r\n","description":"","footnote":"","page_name":" 382 ","page_number":383},
  {"content":"\r\n\r\nشبانگاه و در حالى كه خوابند ، خشم ما آن‌ها را فراگيرد ؟ ، از اين رو ناله كنان بيدار ماندند و زارى كنان به نماز ايستادند ؛ گاه مىگريستند ، گاه تسبيح مىكردند ، در محرابشان اشك مىريختند و مىناليدند ، شب تيره را به قيام مىگذراندند و گريه مىكردند .\r\nاى احنف ! كاش آن‌ها را در شب‌ها مىديدى كه چطور روى پا ايستاده ، پشتهاشان در ركوع دو تا ، در نماز قرآن تلاوت مىكردند ، ناله و ضجه و شيون و گريه‌شان به هوا برخاسته ، وقتى كه ضجه مىزدند ، مىپنداشتى كه آتش تا حلقومشان را فراگرفته و وقتى مىناليدند ، گمان مىكردى زنجيرها در گردنشان محكم شده است . . . »\r\n\r\n115 رنگ پريدگى و زردى چهره به خاطر روزهء روز\r\n« اى احمد چهرهء زاهدان از روزهء روز و . . . زرد است . »\r\nحديث\r\n1553 . از اميرالمؤمنين - عليه‌السّلام - نقل شده است : « چه بسا روزه دارى كه روزه‌اش جز تشنگى و گرسنگى چيزى نيست و چه بسا به نماز ايستاده‌اى كه قيامش جز بيدارماندن شب و تحمل رنج چيزى نمىباشد ، چه خوش است خواب و خوردن اشخاص فهيم و با كياست ! »\r\n1554 . « روزه ، يكى از دو سلامتى است . »\r\n1555 . « روزهء بدن ، خوددارى ارادى و اختيارى از غذا به دليل ترس از عذاب است . »\r\n\r\n","description":"","footnote":"","page_name":" 383 ","page_number":384},
  {"content":"\r\n . \r\n","description":"","footnote":"","page_name":" 384 ","page_number":385},
  {"content":"\r\n\r\n1556 . « و روزه ( را واجب نمود ) براى خاطر آزمايش اخلاص خلق . » « 1 »\r\n\r\n116 بسته بودن زبان جز از ذكر خداوند متعال\r\n« و زبانشان جز از ذكر خدا بسته است . »\r\nحديث\r\n1557 . از اميرالمؤمنين - عليه‌السّلام - در حديثى طولانى دربارهء بعضى از ويژگيهاى اصحابش نقل شده است كه فرمود : « كاش روز آنان را به نظاره مىنشستى كه در آن صورت گروهى را مىديدى كه با متانت و آرامش بر زمين راه مىروند و با مردم به نيكويى سخن مىگويند و هرگاه نادانان ( به سخنى ناروا ) ايشان را خطاب كنند ، در پاسخ آنان سلام كنند ( و به امن و سلامت پاسخ دهند ) و هرگاه از كنار ( قول يا فعل ) لغو و بيهوده‌اى گذر كنند ، بزرگوارانه بگذرند ، پا از دايرهء تهمت‌ها برگرفته و زبان از سخن گفتن در آبروى مردم بريده‌اند و گوشها را از اين‌كه سخن بيهوده‌اى در آن فرو رود ، بسته‌اند و ديدگانشان را به چشم پوشى از گناهان ، سرمه كشيده و سمت دارالسلام را - كه هر كس در آن داخل شود ، از ترديد و اندوه در امان است - برگزيده‌اند . » « 2 »\r\n\r\n\r\n","description":"","footnote":"\r\n( 1 ) . نيز ، ر . ك : بخش 147 .\r\n( 2 ) . ر . ك : ديگر بخش‌هاى حديث كه در بارهء فضيلت سكوت و آثار آن است .\r\n","page_name":" 385 ","page_number":386},
  {"content":"\r\n . \r\n","description":"","footnote":"","page_name":" 386 ","page_number":387},
  {"content":"\r\n\r\n\r\n117 شدت مخالفت با هواى نفس\r\n« دل‌هاشان در سينه ، از شدت مخالفت با نفس ، مجروح و زخم ديده است . »\r\nحديث\r\n1558 . از اميرالمؤمنين - عليه‌السّلام - نقل شده است : « هوا و هوس ، دشمن عقل است . »\r\n1559 . « هوا و هوس‌ها ، آفت انديشه‌ها است . »\r\n1560 . « هوا و هوس ، سقوط در ( ته جهنم ) اسفل السافلين است . »\r\n1561 . « برترين مردم كسى است كه با هواى نفسش مبارزه كند . »\r\n1562 . « داروى نفس ، خوددارى از تبعيت هوا و كناره‌گيرى از لذات دنياست . »\r\n1563 . « معيار دين ، مخالفت با هوا و هوس است . »\r\n1564 . « هر گاه نفس ، تو را به نافرمانى پروردگار بكشاند ، آن را كوچك و خوار كن . »\r\n1565 . « با پشت كردن به ( خواهش ) نفست ، به ( خير و ساختن ) آن رو آور . » 1566 . « برترين اعمال آن چيزى است كه نفس آن را ناخوش دارد . »\r\n1567 . « هركس در آن‌چه نفسش مىطلبد ، نسبت به او سهل‌گيرى كند ، بدبختى و گرفتارىاش در آن‌چه دوست ندارد ، زياد و طولانى خواهد شد . »\r\n1568 . « رشد و كمال نفس ، در مخالفت با آن است . »\r\n1569 . « هر چه دانش انسان بيشتر شود ، توجه او به ( اصلاح و كمال ) نفسش بيشتر شده و تلاش خود را در تربيت و اصلاح آن به كار مىبرد . »\r\n\r\n","description":"","footnote":"","page_name":" 387 ","page_number":388},
  {"content":"\r\n . \r\n","description":"","footnote":"","page_name":" 388 ","page_number":389},
  {"content":"\r\n\r\n1570 . « هر كس با نفسش مخالفت كند ، به آن مىرسد . »\r\n1571 . « محتاط كسى است كه نفس خود را به محاسبه مشغول كرده و با خشم گرفتن بر آن ، آن را در اختيار آورده و با مجاهده آن را كشته است . »\r\n1572 . « نفس تو دشمنى كشنده و مخالفى حمله‌ور است ، اگر از آن غافل شوى تو را مىكشد . »\r\n1573 . « هيچ ناتوانى از كسى كه نفس خود را رها مىكند تا او را هلاك نمايد ، ناتوان‌تر نيست . » « 1 »\r\n\r\n118 در خود فرورفتگى و ناشناخته ماندن‌از زيادى سكوت\r\n« از شدت سكوت انديشمندانه در خود فرو رفته وافكارشان از ديگران پنهان مانده است . »\r\nحديث\r\n1574 . اميرالمؤمنين - عليه‌السّلام - مىفرمايد : « مؤمن اگر سكوت كند ، سكوتش او را غمگين نمىسازد . »\r\n1575 . « مؤمن ، شادمانى و شكفتگىاش در چهره‌اش ظاهر است . . . همتش بلند و سكوتش بسيار و طولانى است . »\r\n\r\n\r\n","description":"","footnote":"\r\n( 1 ) . نيز ، ر . ك : بخش 78 ، 89 و 90 .\r\n","page_name":" 389 ","page_number":390},
  {"content":"\r\n . \r\n","description":"","footnote":"","page_name":" 390 ","page_number":391},
  {"content":"\r\n\r\n1576 . « در گذشته ، مرا برادرى دينى ( فى اللَّه ) بود . . . و بيشتر عمرش به سكوت مىگذشت . »\r\n1577 . « سكوت ، سبب رهايى است . »\r\n1578 . « سكوت ، نشانه بردبارى است . »\r\n1579 . « سكوت را پيشه كن كه كمترين سودش ، سلامت است . »\r\n1580 . « سكوت تو تا جايى كه تو را به حرف بكشند ، بهتر از سخن گفتن تو تا وقتى است كه تو را ساكت كنند . »\r\n1581 . « هر كس سكوت پيشه كند ، از خشم در امان مىماند . »\r\n1582 . « هيچ نگهبان و گنجينه‌دارى برتر از سكوت نيست . » « 1 » بيان\r\nشايد مقصود از طولانى بودن سكوت در اين بخش از حديث اين باشد كه زاهدان ، خواستهء نفس خود را پنهان ساخته و از شدت سكوت ، بر ديگران آشكار ننمودند يا اين‌كه به دليل سكوت بسيار به شكلى در آمدند كه گويى نفس‌ها را در سينه حبس كرده‌اند ، به هر حال اين مسئله جاى دقت بيش‌ترى دارد .\r\n\r\n\r\n","description":"","footnote":"\r\n( 1 ) . براى توضيح بيش‌تر ، ر . ك : بخش‌هاى مربوط به ستايش سكوت و نكوهش بسيار سخن گفتن .\r\n","page_name":" 391 ","page_number":392},
  {"content":"\r\n . \r\n","description":"","footnote":"","page_name":" 392 ","page_number":393},
  {"content":"\r\n\r\n\r\n119 مجاهده بسيار براى رسيدن به بالاترين درجه اخلاص اعمال\r\n« تلاش و مجاهدهء بسيارى دارند كه نه از ترس آتش و نه به شوق بهشت است ، لكن به ملكوت و باطن آسمانها و زمين و پروردگار آن‌ها - كه برتر از آن‌هاست - چشم دارند و دريافته‌اند كه تنها اوست كه شايسته عبادت است . »\r\nقرآن كريم\r\n1583 . « بگو همانا من بشرى مثل شما هستم . به من وحى مىشود كه خداى شما خداى يگانه است ؛ پس هر كس ديدار پروردگارش را اميدوار است ، بايد عمل صالح انجام دهد و هيچ كس را در عبادت پروردگارش با او شريك نكند . »\r\n1584 . « همانا ما كتاب را به حق بر تو فرو فرستاديم ، پس خدا را خالص و بىپيرايه ، در حالى كه دين را فقط از او مىدانى ، پرستش كن . بدانيد كه دين ناب و بىپيرايه از آن خداست . »\r\n1585 . « آن‌ها كه ايمان آورده و عمل صالح انجام دهند ، خداوند رحمن ( دردل مخلوقات ) براى آن‌ها محبت و دوستى قرار مىدهد . »\r\n1586 . « و خدا را بپرست و چيزى را شريك او قرار نده . »\r\n1587 . « كلام پاكيزه و نيكو به سوى او بالا مىرود و عمل صالح آن را بر مىكشد . »\r\nحديث\r\n1588 . امام صادق - عليه‌السّلام - فرمود : « خداوند متعال مىفرمايد : من بىنيازترين بىنيازان از شريك هستم ، پس هر كه ديگرى را در كار با من شريك كند ، از او نمىپذيرم ؛ مگر اين‌كه كار خالص عرضه كند . »\r\n\r\n","description":"","footnote":"","page_name":" 393 ","page_number":394},
  {"content":"\r\n . \r\n","description":"","footnote":"","page_name":" 394 ","page_number":395},
  {"content":"\r\n\r\n1589 . اميرالمؤمنين - عليه‌السّلام - مىفرمود : « خوشا به حال كسى كه عبادت و دعا را براى خدا خالص نموده و دلش به آن‌چه چشمش مىبيند ، مشغول و متوجه نيست . »\r\n1590 . از پيامبر - صلّى اللَّه عليه‌و آله وسلّم - نقل شده است كه خداوند عزّ و جلّ فرمود :\r\nآن‌هايى كه براى من كار مىكنند ، بر كارى كه براى پاداش من انجام مىدهند ، تكيه نكنند ؛ زيرا اگر نهايت كوشش را انجام داده و نفس خود را براى تمام عمر در عبادت من به سختى افكنند ، نسبت به كرامت و بهشت و درجات عاليه‌اى كه در جوار من مىطلبند مقصّر بوده و با عبادتشان به كُنه عبادت من نخواهند رسيد ، اما بايد به رحمت من اعتماد و اتّكا كنند و به فضل من اميدوار باشند و با حسن ظنّ به من ، اطمينان قلبى پيدا نمايند . . . »\r\n1591 . از اميرالمؤمنين - عليه‌السّلام - نقل شده است : « گروهى خدا را به اميد ( بهشت و پاداش ) عبادت مىكنند كه اين عبادت بازرگانان است ، گروهى خدا را از ترس ( عذاب و جهنم ) عبادت مىكنند و اين عبادت غلامان و بندگان است و گروهى خدا را به خاطر شكر ( و اين‌كه عبادت سزاوار اوست ) عبادت مىكنند كه اين عبادت آزادگان است . »\r\n1592 . نيز از آن حضرت نقل شده است كه فرمود : « من تو را نه به خاطر ترس از آتشت عبادت كردم و نه به خاطر طمع به بهشتت ؛ بلكه تو را شايسته عبادت يافتم و عبادتت كردم . »\r\n1593 . از امام صادق - عليه‌السّلام - نقل شده است : « مردم خدا را به سه صورت ( يكى از سه صورت ) مىپرستند : گروهى او را به اميد پاداش او مىپرستند كه اين عبادت حريصان است و طمع به حساب مىآيد . گروهى ديگر او را به خاطر دورى از آتش مىپرستند كه اين عبادت غلامان و بندگان است و ترس به حساب مىآيد ؛ اما من خدا را به خاطر دوستى او مىپرستم كه اين عبادت بزرگواران است و امنيت به حساب مىآيد ؛ زيرا خداوند عز و جل مىفرمايد : ايشان از بىتابى آن روز در امان هستند و نيز مىفرمايد : بگو اگر خدا را دوست داريد ، پس از من پيروى كنيد تا خدا دوستتان بدارد و گناهانتان را ببخشد ، پس هر كس خدا را دوست بدارد خدا او را دوست مىدارد و هر كس خدا را دوست داشته باشد ، در امان است . »\r\n\r\n","description":"","footnote":"","page_name":" 395 ","page_number":396},
  {"content":"\r\n . \r\n","description":"","footnote":"","page_name":" 396 ","page_number":397},
  {"content":"\r\n\r\n1594 . از امام زين العابدين - عليه‌السّلام - نقل شده است : « من دوست نمىدارم خدا را به خاطر اغراض شخصى و پاداش او عبادت كنم و مثل بندهء طمع‌كار ، فرمانبردار باشم كه اگر طمع و اميدى داشته باشد ، عمل صالح و كار خوبى انجام مىدهد و گرنه انجام نمىدهد و دوست ندارم كه خدا را از ترس عذابش عبادت كنم و مثل بندهء بدى باشم كه اگر نترسد ، كار نمىكند . » از حضرت سؤال شد : پس چرا خدا را عبادت مىكنيد ؟ حضرت فرمود : « چون او با نعمت‌ها و عنايت هايى كه به من كرده است ، اهل وشايستهء عبادت است . »\r\n1595 . از اميرالمؤمنين - عليه‌السّلام - نقل شده است : « اخلاص و بىپيرايه عمل كردن ، اخلاق برترين مردم است . »\r\n1596 . « اخلاص ، عبادت مقرّبين و نزديكان به حق است . »\r\n1597 . « اخلاص ، عالىترين و شريف‌ترين حد ( عبادت و بندگى ) است . »\r\n1598 . « اخلاص ، نتيجهء يقين است . »\r\n1599 . « اخلاص ، بالاترين ( درجهء ) ايمان است . »\r\n1600 . « از عملت جز آن مقدار كه آن را خالص انجام دهى و آن را با هوا و هوس و خواهشهاى دنيوى آلوده نكنى ، پذيرفته نيست . »\r\n1601 . « سروران و بزرگان اهل بهشت ، مخلصين هستند . »\r\n1602 . « هنگامى كه اخلاص پيدا شد ، ديده نورانى و بينا مىشود . »\r\n1603 . « مسابقهء عقلا و خردمندان در اخلاص عمل است . »\r\n1604 . « شهادت مىدهم . . . شهادت كسى كه نيّتش راست ، باطنش بىپيرايه و يقينش ناب است . »\r\n1605 . « دوست داشتنىترين بندگان ( نزد خدا ) . . . كسى است كه براى خدا ( همه چيز خود را ) خالص كرده و خدا او را خالص خواسته است . »\r\n1606 . « كمال توحيد ، اخلاص براى اوست و كمال اخلاص ، نفى صفات ( زايد بر ذات ) از اوست . »\r\n\r\n","description":"","footnote":"","page_name":" 397 ","page_number":398},
  {"content":"\r\n . \r\n","description":"","footnote":"","page_name":" 398 ","page_number":399},
  {"content":"\r\n\r\nبيان\r\nاز اين بخش حديث معلوم مىشود ، نهايت اخلاص در عمل و شايستگى آن ، تأثير اساسى و تعيين كننده‌اى در ايجاد زهد حقيقى دارد و به وجود آمدن بالاترين درجهء زهد فقط با اين اخلاص ميسّر است يعنى آنان كه به بالاترين درجه زهد رسيده‌اند ، نه از ترس آتش و نه شوق بهشت ، بلكه به ملكوت و باطن آسمانها و زمين و خداوند خالق كه برتر از آسمانها و زمين است چشم دارند و مىدانند كه خداوند سبحان شايسته عبادت است .\r\nآن‌چه خداوند سبحان در اين بخش از حديث ذكر فرموده است ، همان بالاترين درجه ايمان است و در قسمت بعدى كه فرمود : « اى احمد ! اين درجهء پيامبران و صدّيقان از امت تو و امتهاى ديگر و گروهى از شهدا ( گواهان بر اعمال ) است . » ، شاهد اين ادّعاست .\r\nپوشيده نماند كه منظور ما از بيان اين آيات و روايات در ذيل بخش‌هاى آخر حديث ، اولًا تفسير و توضيح معنى آن است و ثانياً توجه دادن خوانندهء عزيز و كسانى كه قصد حركت در مسير فطرت و صراط عبوديت را دارند به عظمت و اهميت تلاش در اصلاح اعمال و خالص كردن آن‌ها - حتى از شرك خفى و پنهان - است تا سالك ، از انجام كارهاى خود ، جز خداوند متعال قصد و غرض ديگرى نداشته باشد . آن‌ها كه اهل عمل ( و مرد ميدان ) هستند ، اين‌گونه بايد عمل كنند . هدايت و توفيق فقط از آن خداست .\r\nاز آن‌جا كه در اين بخش از حديث لفظ « ملكوت » آمده است ، مطالبى پيرامون آن ذكر مىشود :\r\n\r\n","description":"","footnote":"","page_name":" 399 ","page_number":400},
  {"content":"\r\n . \r\n","description":"","footnote":"","page_name":" 400 ","page_number":401},
  {"content":"\r\n\r\nبحثى دربارهء ملكوت\r\nقرآن كريم\r\n1607 . « و آن‌گاه كه ابراهيم به پدرش ( عمويش ) آزر گفت : آيا بتها را خدا قرار مىدهى ؟ من تو و قومت را در گمراهى آشكار مىبينم . و اين چنين ملكوت و باطن آسمانها و زمين را به ابراهيم نمايانديم تا اين‌كه از يقين آورندگان باشد . . . ( گفت ) من روى دل خويش ، حق‌گرايانه‌به كسى كردم كه آسمان‌ها و زمين را آفريد و من از مشركان نيستم . »\r\n1608 . « و كسانى كه آيات و نشانه‌هاى ما را تكذيب كردند ، درجه درجه و اندك اندك ( به سوى جهنم ) بكشانيم . . . آيا به ملكوت و باطن آسمانها و زمين و آن‌چه خدا آفريده نمىنگرند و اين‌كه شايد مرگشان نزديك شده باشد ، پس بعد از آن به چه سخنى ايمان مىآورند ؟ »\r\n1609 . « همانا امر خدا چنين است كه هرگاه چيزى را اراده كند مىگويد : « باش » پس ( موجود ) مىشود ، پس منزّه است خدايى كه ملكوت و باطن همه چيز در اختيار اوست و به سوى او باز مىگرديد . »\r\n1610 . گفتند ( مىگويند ) آيا وقتى مرديم و خاك و استخوان پوسيده شديم ، آيا ما برانگيخته مىشويم . . . بگو ملكوت و باطن هر چيز در دست اوست و او همه چيز را پناه مىدهد و كسى را بر خلاف ( قدرت و اراده ) او پناهى نيست ، اگر مىدانستيد . در جواب خواهند گفت : از آن خداست . بگو پس كجا رفته و فريفتهء چيستيد ؟ »\r\nحديث\r\n1611 . از امام صادق - عليه‌السّلام - از پدر بزرگوار از جد مكرّمش - عليهم‌السّلام - نقل شده است : « اميرالمؤمنين - عليه‌السّلام - دومين بارى كه مردم را براى جنگ با معاويه ترغيب فرمود ، آن‌گاه كه مردم جمع شدند ، براى آنان خطبه خواند و فرمود : سپاس خداوند واحد احد ( يك يگانهء بدون تصور دومى ) بىنياز يكتا كه از چيزى به وجود\r\n\r\n","description":"","footnote":"","page_name":" 401 ","page_number":402},
  {"content":"\r\n . \r\n","description":"","footnote":"","page_name":" 402 ","page_number":403},
  {"content":"\r\n\r\nنيامد . . . راههاى طولانى فكر و انديشه‌هاى ژرف ، در ملكوتش حيران و سرگردان شد . . . »\r\n1612 . امام صادق - عليه‌السّلام - فرمود : « در حالى كه اميرالمؤمنين - عليه‌السّلام - بر منبر كوفه سخن مىگفت ، مردى بپاخاست و گفت : يا اميرالمؤمنين ! پروردگارت را - تبارك‌وتعالى - براى ما توصيف كن تا محبت و معرفت ما به او زياد شود . اميرالمؤمنين - عليه‌السّلام - خشمگين شد و مردم را براى جمع شدن در مسجد دعوت فرمود . مردم در مسجد جمع شدند تا جايى كه مسجد كاملًا پر شد ، پس امام در حالى كه رنگش عوض شده بود ، برخاست و فرمود : حمد و سپاس خدايى را كه منع از بخشش ، خزانهء او را زياد نمىكند . . . فرشتگان با وجود نزديكى به اريكهء عظمت و بزرگى او و شدت شيفتگى و از خود بىخودى شان به او و بزرگداشت جلال و عزت او و نزديكىشان به ملكوت پنهان او ، از امر پروردگار جز بر آن بخشى كه خود مطلعشان كرده تا آگاهى پيدا كنند ، ناتوان هستند و نسبتشان به ملكوت قدس و ذات پاك خدا ، در حد بسيار برترى است . »\r\nبيان\r\nبراى تبيين معنا و حقيقت ملكوت ذكر چند مقدمه ، لازم و ضرورى است : اولًا : خلقت اشياء و وجودشان از خودشان نيست و از ديگرى است . ثانياً : موجودات ، آفريننده‌اى دارند كه آن‌ها را خلق و ايجاد كرده و او دانا و توانا و حكيم است . ثالثاً : خداوند متعال ، حتى يك لحظه جداى از مخلوقات و يا در كنار آن‌ها نيست ، بلكه ذات و اسماء و صفات الهى از ازل تا ابد با موجودات و همراه آن‌هاست ، به گونه‌اى كه خلقت هر چيز و نيز ماندگارى و زندگى و تمام جهات و شؤون حياتش در دست قدرت او و اسماء و صفات اوست . با توجه به اين مقدمات ، معلوم مىشود كه تمام مخلوقات ، داراى دو جهت و صورت هستند : يكى جهت مُلكيه و ديگرى ملكوتيه . صورت مُلكيه همان صورتى است كه به وضوح و با چشم ظاهر آن را مىبينيم و حقيقت ملكوتيه همان حقيقتى است كه قوام و برقرارى صورت ملكيه به اوست و در حقيقت ، همان اسماء و صفات الهى است كه از ذات حضرت حق سبحان جدا نيست و جز با ديدهء دل و حقيقت ايمان ، قابل مشاهده نيست .\r\nبا اين بيان معنى لفظ « ملكوت » روشن شد . همين معنى در مورد دو لفظ « وجه » و\r\n\r\n","description":"","footnote":"","page_name":" 403 ","page_number":404},
  {"content":"\r\n . \r\n","description":"","footnote":"","page_name":" 404 ","page_number":405},
  {"content":"\r\n\r\n« امر » نيز در آيات « روى دل را حق گرايانه به سوى دين متوجه گردان . » و « بدانيد كه خلق و امر از آن اوست . » و « از تو دربارهء روح سؤال مىكنند ، بگو روح از امر پروردگارم است . » صادق مىباشد .\r\nدر آيه شريفهء 75 از سورهء انعام كه خداوند مىفرمايد : « و اين چنين ملكوت آسمانها و زمين را به ابراهيم نمايانديم تا اين‌كه از يقين آورندگان باشد . » و نيز كلام حضرت ابراهيم - عليه‌السّلام - بعد از افول آثار مُلكى و ظاهرى : « همانا من روى دلم را حق گرايانه به سوى كسى متوجه كردم كه آسمانها و زمين را آفريد و من از مشركان نيستم . » معناى دقيق ملكوت ، تبيين گرديده است ، به اين معنا كه خداوند سبحان در اصل اراده فرمود ، ملكوت هر چيز و هر مخلوقى را در اوّلين بار به حضرت ابراهيم - عليه‌السّلام - بنماياند تا از يقين آورندگان باشد ، چنان كه فرمود : « و اين‌چنين به ابراهيم نمايانديم . . . » اما ابتدا او را به عالم مُلك و افول و زوال آن متوجه فرمود ، سپس به چيزى كه افول و زوالى ندارد ، كه همان ملكوت اشياء است و اين‌گونه بود كه ابراهيم - عليه‌السّلام - ملكوت اشياء و ملكوت نفس خود را با ديدهء دل و حقيقت ايمان ديد و گفت : « همانا من روى دل خود را به سوى . . . » ، وجه ابراهيم - عليه‌السّلام - و وجه عالم ملك ، جز همان ملكوتى كه خداوند متعال اراده فرمود به ابراهيم نشان دهد ، چيزى نيست و آن همان حقيقت اسماى حسنى و صفات علياى حضرت حق است كه با ذات مقدس او يكى است .\r\nو شايد مقصود از اين بخش حديث كه فرمود : « همان‌گونه كه به خداى خالق ما فوق آسمان‌ها و زمين چشم دارند . » اين باشد كه همانطور كه عالم خلق و ملك با همه كمالاتش متكى و وابسته به عالم امر و ملكوت است ، عالم ملكوت نيز متكّى به ذات ربوبى حضرت احديت است كه با اسماء و صفاتش وحدت دارد ومنظور از « آن‌كه ما فوق\r\n\r\n","description":"","footnote":"","page_name":" 405 ","page_number":406},
  {"content":"\r\n . \r\n","description":"","footnote":"","page_name":" 406 ","page_number":407},
  {"content":"\r\n\r\nو برتر از آن‌هاست . » همين است و اين گروه از زاهدان به درجه‌اى از كمال رسيده‌اند كه غير از عالم ملكوت با چشم دل ، ذات متعالى حضرت حق و اسماء و صفات او و وحدت و عينيّت آن‌ها با ذات را مشاهده مىكنند . اين مطلب شايسته دقت بيشترى است .\r\n\r\n","description":"","footnote":"","page_name":" 407 ","page_number":408},
  {"content":"\r\n . \r\n","description":"","footnote":"","page_name":" 408 ","page_number":409},
  {"content":"\r\n\r\n\r\n19 فصل نوزدهم : مقام زاهدان امت پيامبر اكرم ( ص ) و كثرت آن‌هاو دعاهاى آن حضرت در بارهء آن‌ها\r\n\r\n","description":"","footnote":"","page_name":" 409 ","page_number":410},
  {"content":"\r\n . \r\n","description":"","footnote":"","page_name":" 410 ","page_number":411},
  {"content":"\r\n\r\nفصل نوزدهم\r\nپيامبر عرض كرد : آيا چنين چيزهايى به كسى از امت من داده خواهد شد ؟ خداوند فرمود : اى احمد ! اين درجهء پيامبران و صدّيقان از امت تو و امتهاى ديگر و گروهى از شهداست . پيامبر عرض كرد : پروردگارا ! زاهدان كدام امت بيشترند ؟ امت من يا بنى اسرائيل ؟ پروردگار فرمود : زاهدان بنىاسرائيل در ميان زاهدان امت تو همچون موى سياهى بر پيكر گاوى سفيد است . پيامبر عرض كرد : پروردگارا ! چگونه چنين است و حال آن‌كه تعداد بنىاسرائيل بيشتر است ؟ خداوند فرمود : علت اين است كه آن‌ها بعد از يقين ، شك كردند و بعد از اقرار ، به انكار رو آوردند . پيامبر - صلّى اللَّه عليه وآله‌و صدق الله العظيم لّم - فرمود : خدا را ستايش و سپاس بسيار نمودم و براى حفظ زاهدان امّتم و نزول خير و رحمت بر آنان دعا كردم و عرض كردم : پروردگارا ! آن‌ها را حفظ كن و بر آنان رحمت آور و دينى را كه بر ايشان مىپسندى ، بر ايشان نگه دار ، پروردگارا ! ايمان مؤمنان را به آنان روزى فرما ، آن‌گونه ايمانى كه شكى به آن راه نداشته باشد و پارسايى و ورعى به آن‌ها عنايت كن كه بعد از آن ميل و رغبتى به دنيا نداشته باشند ، ترسى روزيشان كن كه بعد از آن به بىخبرى فرو نروند ، دانشى نصيبشان فرما كه نادانى در آن راه نداشته باشد و عقلى عطايشان فرما كه نافهمى از آن دور باشد و قربى كه از\r\n\r\n","description":"","footnote":"","page_name":" 411 ","page_number":412},
  {"content":"\r\n . \r\n","description":"","footnote":"","page_name":" 412 ","page_number":413},
  {"content":"\r\n\r\nبُعد و دورى در امان باشد ، فروتنى و خشوعى به آنان ده كه قساوت و تيره‌دلى به آنان رو نياورد و ذكر و يادى از خود بر آنان مسلط فرما كه فراموشى از آن‌ها گريزان باشد ، بزرگوارى و كرامتى روزيشان كن كه خفّت و خوارى بدانان راه نيابد ، صبر و استقامتى كه دلتنگى و كم حوصلگى به دنبال آن نيست و بردبارى و خويشتن‌داريى كه پس از آن به شتابزدگى دچار نشوند ، دل‌هاشان را آنچنان از حيا پر كن كه در هر حال از تو شرم كنند ، آنان را به آفات دنيا ، نفس خودشان و وسوسه‌هاى شيطان بينا و آگاه ساز ، پروردگارا ! همانا تو ميدانى در درون من چه مىگذرد و تو دانندهء مطلق پنهانىها هستى .\r\n\r\n","description":"","footnote":"","page_name":" 413 ","page_number":414},
  {"content":"\r\n . \r\n","description":"","footnote":"","page_name":" 414 ","page_number":415},
  {"content":"\r\n\r\n\r\n120 مرتبهء ايمان زاهدان امت حضرت محمد - صلّى اللَّه عليه‌و آله وسلّم\r\n« آيا چنين چيزهايى به كسى از امت من داده خواهدشد ؟ » فرمود : « اى احمد ! اين درجه پيامبران و صدّيقان امّت‌تو و امّتهاى ديگر و گروهى از شهدا ( گواهان بر اعمال ) است .\r\nقرآن كريم\r\n1613 . « ما را به راه راست هدايت فرما ، راه كسانى كه به آن‌ها نعمت دادى . »\r\n1614 . « آنان‌كه خدا و پيامبر را پيروى كنند ، ايشان با كسانى همراهند كه خداوند بر آن‌ها نعمت بخشيده ؛ كسانى چون پيامبران ، صديقان ، شهدا ( گواهان بر اعمال ) و صالحان و اينان خوب همراهانى هستند . اين فضل ، از ناحيهء خداست و خداوند در علم ( به عالم و حال بنده او را ) كفايت مىكند . »\r\n1615 . « و آنان كه به خدا و پيامبرانش ايمان آوردند ، ايشان همان صدّيقان و شهدا ( گواهان اعمال ) نزد پروردگارشان هستند كه پاداش و نور خاص خود را دارند . »\r\nحديث\r\n1616 . از اميرالمؤمنين - عليه‌السّلام - نقل شده است كه مردى از انصار خدمت پيامبر اكرم - صلّى اللَّه عليه‌و آله وسلّم - رسيد و عرض كرد : يا رسول اللَّه ! من تحمّل دورى تو را ندارم ، به منزل مىروم به ياد تو مىافتم ، خانه و كاشانه‌ام را رها مىكنم به سوى تو مىآيم تا با محبّتى كه به تو دارم نگاهت كنم ، به خاطرم رسيد كه وقتى روز قيامت شود و به بهشت داخل شوى و تا اعلى عليين بالا به روى ، آن‌جا موقعيتم نسبت به تو\r\n\r\n","description":"","footnote":"","page_name":" 415 ","page_number":416},
  {"content":"\r\n . \r\n","description":"","footnote":"","page_name":" 416 ","page_number":417},
  {"content":"\r\n\r\nچه خواهد بود ، اى پيامبر خدا ؟ آيه نازل شد : « هر كس خدا و رسول را پيروى كند . . . » پيامبر آن مرد را فرا خواند ، آيه را بر او تلاوت كرد و به او مژده داد . . . »\r\n1617 . از امام باقر - عليه‌السّلام - نقل شده است كه فرمود : « با ورع و پرهيزكارى ما را يارى كنيد ، قطعاً هر كس با پرهيزكارى ، خداوند عزّ و جل را ديدار كند ، بر او نزد خدا سرور و شادى خواهد بود ، خداوند متعال مىفرمايد : هر كس خدا و رسول را اطاعت كند . . . ، سپس امام - عليه‌السّلام - فرمود : از ما ( اهل بيت ) هم پيامبر هست ، هم صدّيق ، هم شهدا ( گواهان بر اعمال ) و هم صالحان و شايستگان . »\r\n1618 . از امام باقر - عليه‌السّلام - نقل شده است : « مؤمن دو نوع است : يكى مؤمنى كه به عهد خدا با شروطى كه تعيين شده ، وفا نموده كه او با پيامبران و صدّيقان و شهدا و صالحان است و آنان رفقاى خوبى هستند . او از كسانى است كه شفاعت و وساطت مىكند و ديگر كسى ( لازم ) نيست او را شفاعت كند و از كسانى است كه هول و هراس دنيا و آخرت در او راه ندارد . . . »\r\nبيان\r\nدر توضيح معنى اين جمله از حديث به همين آيات و روايات بسنده مىشود و براى استفادهء بيش‌تر ، خوانندگان محترم ، كلام استاد معظم ( حضرت علامه طباطبائى - قدس سره - پيرامون آيه  « وَ مَنْ يُطِعِ اللَّهَ وَ الرَّسُولَ . . . »  ذكر مىشود :\r\nاين‌كه خداوند فرمود :  « فَأُولئِكَ مَعَ الَّذِينَ أَنْعَمَ اللَّهُ »  دلالت بر محلق شدن به آن دسته است ، نه اين‌كه خود از آن‌ها بشود . در واقع به گروهى كه به آن‌ها نعمت داده شده ملحق مىگردند و اين‌ها همان افرادى هستند كه در صراط مستقيمى حركت مىكنند كه در قرآن به هيچ گروهى غير از اين‌ها نسبت داده نشده است   « اهْدِنَا الصِّراطَ الْمُسْتَقِيمَ * صِراطَ الَّذِينَ أَنْعَمْتَ عَلَيْهِمْ »   و به طور كلى اين افراد به آنان مىپيوندند ولى از آنان نمىشوند ؛ چنان‌كه از  « وَ حَسُنَ أُولئِكَ رَفِيقاً »  نيز همين مطلب به طور كنايه معلوم مىشود و قبلًا گفته شد كه منظور از اين نعمت ، ولايت است .\r\n\r\n","description":"","footnote":"","page_name":" 417 ","page_number":418},
  {"content":"\r\n . \r\n","description":"","footnote":"","page_name":" 418 ","page_number":419},
  {"content":"\r\n\r\nاما اين گروه‌هاى چهارگانه يعنى : پيامبران ، صديقان ، شهدا و صالحان چه كسانى هستند ؟\r\nنبيّون - پيامبران - كسانى هستند كه به آن‌ها وحى مىشود و از غيب خبر دارند و ما جز از طريق آثار و نتيجهء كارشان ، اطلاع بيشترى در مورد آن‌ها نداريم .\r\nشهدا ، گواهان اعمال هستند ، چنان‌كه قبلًا گفته شد ، هر جا كه در قرآن لفظ شهيد به طور مطلق و بدون قيد آمده ، مقصود ، شهداى ( گواهان بر ) اعمال هستند نه شهيدان در ميدان جنگ .\r\nصالحين ، كسانى هستند كه شايستگى نعمتهاى الهى را دارند . اما صدّيقين چنان‌كه از لفظ بر مىآيد ، مبالغه در صدق و راستى است ، چه راستى در گفتار ، چه راستى در كردار . راستى در كردار عبارت است از مطابقت و هماهنگى با گفتار ، زيرا كه فعل و كردار بيانگر اعتقادات است و هرگاه كسى در بيان اعتقاد ( كردار ) صادق باشد ، بىترديد از درون خود حكايت كرده است و راست بودن گفتار ، هماهنگى آن با واقع خارجى است و از آن‌جا كه خود گفتار به نوعى از اعمال و كردار به حساب مىآيد ، كسى كه در كردارش صادق است ، غير از آن‌چه راستى و درستىاش را مىداند - كه همان حق است - خبر نمىدهد ؛ بنابراين راستى گفتار و صداقت گوينده هر دو در كلامش جمع شده است .\r\nبنابراين صدّيقى كه اصلًا دروغ نمىگويد كسى است كه جز آن‌چه حق مىداند انجام نمىدهد ، بدون اين‌كه از هوا و هوس نفسانى پيروى كند و جز آن‌چه حق مىداند ، نمىگويد و جز آن‌چه حق است ، نمىبيند و اعتقاد ندارد ، پس او حقايق اشياء را مشاهده مىكند و حق مىگويد و به حق عمل مىكند .\r\nبنابراين ترتيب چنين خواهد بود : پيامبران كه سروران و آقايان هستند ، مرتبه بعد صدّيقين كه گواهان حقايق و اعمال هستند ، بعد شهدا كه گواهان اعمال هستند و بعد صالحان كه افراد لايق و آمادهء دريافت كرامت الهى هستند .\r\n\r\n","description":"","footnote":"","page_name":" 419 ","page_number":420},
  {"content":"\r\n . \r\n","description":"","footnote":"","page_name":" 420 ","page_number":421},
  {"content":"\r\n\r\n\r\n121 بيشتر بودن زاهدان امت پيامبر - صلّى اللَّه عليه‌و آله وسلّم - نسبت به زاهدان بنى اسرائيل و برترى آن‌ها به واسطهء يقين به خداوند متعال\r\n« پروردگارا ! زاهدان كدام امت بيشترند ؟ امت من يا بنى اسرائيل ؟ » و جواب‌خداوند كه فرمود : « زاهدان بنى اسرائيل در ميان زاهدان امت تو همچون مويىسياه بر پيكر گاوى سفيد است . » پيامبر عرض كرد : « پروردگارا ! چگونه چنين‌است و حال آن‌كه تعداد بنى اسرائيل بيشتر است . » خداوند فرمود : « زيرا آنان بعداز يقين ، شك كردند و بعد از اقرار ، به انكار رو آوردند . »\r\nقرآن كريم\r\n1619 . « و ( ياد آريد ) آن‌گاه كه از بنى اسرائيل پيمان گرفتيم كه جز خدا را نپرستيد . . .\r\nسپس جز اندكى از شما ، پشت كرده و سرباز زديد . »\r\n1620 . « اى كسانى كه ايمان آورده‌ايد ! ياران خدا باشيد ؛ آن‌گونه كه عيسىبن مريم از حواريون سؤال كرد : چه كسانى براى خدا يار من هستند ؟ حواريون گفتند : ما ياران خدا هستيم ، پس گروهى از بنىاسرائيل ايمان آوردند و گروهى كفر ورزيدند . سرانجام ، ما كسانى را كه ايمان آوردند ، بر دشمنشان يارى كرديم و در نتيجه پيروز شدند . »\r\n1621 . « اى اهل كتاب دربارهء دينتان غلوّ و زياده گويى نكنيد و دربارهء خدا جز حق نگوييد . همانا مسيح عيسى بن مريم فرستادهء خدا و كلمهء اوست كه به مريم القا فرمود و روح اوست ، پس به خدا و فرستادگانش ايمان بياوريد و نگوييد ( خدا ) سه تاست . دست از اين حرف برداريد كه براى شما بهتر است . همانا خدا ، خداى واحد و يگانه است ، او منزّه است از اين‌كه فرزندى داشته باشد . آن‌چه در آسمانها و زمين است از آن اوست و او به عنوان كارگزار و براى اتّكا كافى است . »\r\n1622 . « و غير از خدا چيزى را مىپرستند كه نه ضررى به حال آن‌ها دارد و نه نفعى به ايشان مىرساند و مىگويند : اينان واسطه‌هاى ما نزد خدا هستند . بگو ، آيا\r\n\r\n","description":"","footnote":"","page_name":" 421 ","page_number":422},
  {"content":"\r\n . \r\n","description":"","footnote":"","page_name":" 422 ","page_number":423},
  {"content":"\r\n\r\nخدا را به چيزى خبر مىدهيد ، كه در آسمانها و زمين برايش شناخته شده نيست ، خداوند از آن‌چه با او شريك مىسازند ، منزّه و برتر است . »\r\nحديث\r\n1623 . محمد بن مسلم مىگويد : به امام باقر ( يا امام صادق ) - عليهماالسلام - عرض كردم :\r\nما كسى را مىبينيم كه اهل عبادت و مجاهدت و فروتنى است ؛ اما از نظر اعتقادى بر حق نيست . آيا اين برايش سودى دارد ؟ امام - عليه‌السّلام - فرمود : « اى ابا محمد ! مثل اهل بيت ما ، مثل اهل بيتى است كه در بنى اسرائيل بودند ، بعضى از آن‌ها بعد از چهل شب مجاهدت دعايى نمىكردند ، مگر اين‌كه اجابت مىشد و يكى از آن‌ها چهل شب مجاهدت و عبادت مىكرد و سپس دعا مىنمود ، اما مستجاب نمىشد . نزد عيسى بن مريم - عليه‌السّلام - آمد و از وضعش ناله و شكايت كرد و از آن حضرت خواست كه برايش دعا كند . » امام - عليه‌السّلام - ادامه داد : « حضرت عيسى ، طهارت ( وضو يا غسل ) كرد و نماز خواند و سپس به درگاه خداوند - عزّوجل - / دست به دعا برداشت . خداوند - عزّوجل - به او وحى فرمود : « اى عيسى ! بنده من از غير درى كه از آن در حاجت برآورده مىشود ، مرا خواند .\r\nاو مرا خواند ، در حالى كه در دلش نسبت به تو ترديد بود ، پس اگر آن قدر مرا بخواند كه گردنش قطع شود و سر انگشتانش از هم بگسلد ، دعايش را مستجاب نكنم . » حضرت ادامه دادند : « عيسى - عليه‌السّلام - به او رو كرد و فرمود : پروردگارت را مىخوانى در حالى كه نسبت به پيامبرش در شك و ترديد هستى ؟ ! آن مرد گفت : اى روح خدا و كلمة اللَّه ، به خدا قسم همين طور بود كه گفتى ، دعا كن كه اين شك و ترديد از من زايل شود . حضرت عيسى - عليه‌السّلام - دعا كرد ، خداوند به او عنايت كرد و توبهء او را پذيرفت و او مثل ديگر افراد اهل بيتش شد . »\r\n1624 . امام صادق - عليه‌السّلام - فرمود : « اگر قومى خداى يگانهء بىشريك را عبادت كنند ، نماز به پا دارند ، زكات بدهند ، حج بجا بياورند و ماه رمضان روزه بگيرند ، سپس دربارهء آن‌چه خدا يا پيامبر - صلّى اللَّه عليه‌و آله وسلّم - انجام داده بگويند : كاش اين كار نشده بود يا چنين احساسى در دل خود داشته باشند ، به واسطهء همان ، مشرك مىشوند . » سپس امام تلاوت فرمود : « نه به خدا قسم ايمان نياورده‌اند تا اين‌كه تو را در اختلافى كه بينشان افتاد ،\r\n\r\n","description":"","footnote":"","page_name":" 423 ","page_number":424},
  {"content":"\r\n . \r\n","description":"","footnote":"","page_name":" 424 ","page_number":425},
  {"content":"\r\n\r\nبه داورى بپذيرند و نسبت به آن‌چه حكم كردى ، هيچ دلتنگى در خود نيابند و كاملًا تسليم باشند . » آن‌گاه فرمود : « بر شما باد به تسليم و پذيرش بىچون و چرا . »\r\n1625 . محمد بن مسلم مىگويد : من سمت چپ حضرت امام صادق و زراره سمت راست آن حضرت نشسته بوديم كه ابوبصير داخل شد و عرض كرد : يا اباعبداللَّه ، نظرتان درباره كسى كه در خدا شك كند ، چست ؟ امام - عليه‌السّلام - فرمود : « كافر است اى ابا محمد . » ابوبصير گفت : اگر درباره پيامبر خدا شك كند چطور ؟ حضرت فرمود : « كافر است . » سپس به زراره رو كرد و فرمود : « هرگاه انكار كند ، كافر مىشود . »\r\n1626 . ابوبصير مىگويد : امام صادق - عليه‌السّلام - در بارهء آيهء : آن‌ها كه ايمان آوردند و ايمانشان را به ظلم نيالودند ، فرمود : « يعنى به شك » .\r\n1627 . جابر مىگويد : امام صادق - عليه‌السّلام - به من فرمود : « اى برادر جعفى ! ايمان برتر از اسلام است و يقين برتر از ايمان و هيچ چيز گران‌قدرتر از يقين نيست . »\r\n1628 . ابوبصير مىگويد : امام صادق - عليه‌السّلام - به من فرمود : « اى ابا محمد ! اسلام درجه‌اى است . . . و ايمان را بر اسلام ، رتبه و درجه‌اى است . . . و تقوى را بر ايمان ، رتبه و درجه‌اى است . . . و يقين را بر تقوى ، رتبه و درجه‌اى است . . . و چيزى كمتر از يقين به مردم داده نشده است . همانا شما به پايين‌ترين درجهء اسلام تمسّك كرده‌ايد ؛ پس مواظب باشيد كه از دستتان نرود . »\r\n1629 . پيامبر - صلّى اللَّه عليه‌و آله وسلّم - از جبرئيل سرور فرشتگان نقل مىفرمايد كه گفت :\r\n« خداوند سيد و سرور همهء سادات و بزرگان - عزّوجلّ - فرمود : « همانا منم كه هيچ خدايى جز من نيست ، هر كس به توحيد من اقرار كند ، در حصار من داخل مىشود و هر كس در حصار و دژ من داخل شود ، از عذاب من در امان است . »\r\n1630 . اميرالمؤمنين - عليه‌السّلام - مىفرمايد : « ستايش خداوندى را سزاست كه امور مخفى را پنهان كرد و نشانه‌هاى آشكار ، به او رهبرى مىكنند و در ديد شخص بينا ، ناديدنى و دست نيافتنى و بلند جلوه كرد ، پس نه چشم كسى كه او را نمىبيند انكارش مىكند و نه دل كسى كه او را اثبات مىكند او را مىبيند . در مرتبه‌اى بلند پيشى گرفت و هيچ چيز برتر از او نيست و در جايگاهى نزديك پيشى گرفت و هيچ چيز از او نزديكتر\r\n\r\n","description":"","footnote":"","page_name":" 425 ","page_number":426},
  {"content":"\r\n . \r\n","description":"","footnote":"","page_name":" 426 ","page_number":427},
  {"content":"\r\n\r\nنيست ، نه بلند مرتبه بودنش او را نسبت به چيزى از آفريده‌هايش دور كرد و نه نزديكيش آن‌ها را در وجود با او مساوى قرار داد . عقلها را بر شناخت صفاتش راه نداد و از شناخت در حد واجب مانع نشد ، پس او كسى است كه علامات و نشانه‌هاى هستى گواه است بر اين‌كه حتى دل منكرين هم به او اقرار دارد . خداوند از آن‌چه تشبيه كنندگان و منكران دربارهء او مىگويند ، بسيار برتر است . »\r\nبيان\r\nاز آن جا كه علت كمى زاهدان بنى اسرائيل با وجود زيادى تعداد آن‌ها ، شك بعد از يقين و انكار بعد از اقرار معرفى شده است ، آيات و روايات مذكور براى توضيح اين بخش از حديث ذكر شد و نيز براى تبيين اين مطلب كه يقين و اقرار به خدا و رسالت و امامت تا چه درجه بر باقى ماندن انسان بر فطرتش مؤثر است و شك و انكار در چه حد از پستى است كه عقل و شعور انسان را مىگيرد و در نتيجه درباره آن‌چه شخص عاقل خردمند و داراى فهم و درك سالم به آن اقرار مىكندو نيز درباره آن‌چه كه علامات و نشانه‌هاى هستى ، حتى بر اقرار دل منكرين آن گواه است ، شك ورزيده . آن را انكار مىكند . خداوند متعال مىفرمايد : آيا ديدى آن را كه خداى خود را هواى خويش قرار داد و خداوند او را در حالى كه از سر علم و توجه چنين مىكرد گمراه نمود و بر گوش و دلش مهر نهاد و بر ديده‌اش پرده كشيد ، پس بعد از اين‌كه خدا گمراه كرد ، چه كسى او را هدايت مىكند ؟ آيا متذكر نمىشويد ؟\r\n\r\n","description":"","footnote":"","page_name":" 427 ","page_number":428},
  {"content":"\r\n . \r\n","description":"","footnote":"","page_name":" 428 ","page_number":429},
  {"content":"\r\n\r\n\r\n122 دعاى پيامبر - صلّى اللَّه عليه‌و آله وسلّم نسبت به زاهدان امتش به‌حفظ و رحمت و ساير خيرات\r\n« پس خدا را ستايش و سپاس بسيار نمودم و براى حفظزاهدان امتم و نزول خير و رحمت بر آنان دعا كردم و عرض‌كردم : پروردگارا ! آن‌ها را حفظ كن و بر آنان رحمت آور ودينى را كه برايشان پسنديده‌اى ، برايشان نگه دار . »\r\nقرآن كريم\r\n1631 . « هيچ نفسى نيست ، مگر اين‌كه نگهدارنده‌اى بر او گماشته شده است . »\r\n1632 . « پس خداوند بهترين نگهدار و او مهربان‌ترين مهربانان است . »\r\n1633 . « و او بر بندگانش مسلّط است و بر شما نگهبانانى مىفرستد . . . »\r\n1634 . « همانا پروردگارم بر همه چيز نگهدار است . »\r\n1635 . « همانا نفس ، امر كننده به بدى است ؛ مگر آن‌كه پروردگارم رحمى كند . قطعاً پروردگارم آمرزنده و صاحب رحمت ( مهربان ) است . »\r\n1636 . « و اگر پروردگارت مىخواست ، امت واحده قرار مىداد . پيوسته در اختلافند مگر آنان‌كه پروردگارت به ايشان رحم كند و براى اين‌كه مورد رحمت قرارشان دهد ، آنان را آفريد . »\r\n1637 . « امروز دين شما را كامل كردم و نعمتم را بر شما تمام نمودم و اسلام را به عنوان دين شما پسنديدم . »\r\n1638 . « و خداوند به آن عده از شما كه ايمان آورده و عمل صالح انجام مىدهند ، وعده داد كه حتماً آن‌ها را در زمين ، جانشينى ( و حكم ) دهد چنان‌كه به\r\n\r\n","description":"","footnote":"","page_name":" 429 ","page_number":430},
  {"content":"\r\n . \r\n","description":"","footnote":"","page_name":" 430 ","page_number":431},
  {"content":"\r\n\r\nكسانى قبل از ايشان داد و آن‌ها را بر ( حاكميت ) دينشان كه خود براى ايشان رضا داد ، توانايى بخشد . . . »\r\n1639 . « آيا آن‌كه بنيانش رابرتقواى خداوندوخشنودى او گذاشته است بهتر است يا . . . »\r\n1640 . « و از مردم كسى هست كه جان خويش را در راه رضاى خدا مىفروشد و خداوند نسبت به بندگان رئوف و مهربان است . »\r\n1641 . « اى اهل كتاب ! به تحقيق رسول ما نزد شما آمد كه بسيارى از مطالب كتاب را كه پنهان مىكرديد ، برايتان آشكار مىكند و از بسيارى در مىگذرد . از جانب خدا نور و كتاب روشنى برايتان آمده كه به واسطهء آن ، هر كس رضوان و خشنودى خدا را دنبال كند ، به اذن خدا به راههاى سلام هدايت مىكند و از تاريكىها به سوى نور بيرونش مىبرد و به راه راست هدايت مىكند . »\r\n1642 . « او خدايى است كه پيامبرش را به هدايت ( با كتاب هدايت ) و دين حق فرستاد تا بر تمام اديان غلبه كند ؛ هر چند مشركان اين را نپسندند . »\r\n1643 . « پس روى دل را حق گرايانه به سوى دين كن ، همان فطرت الهى كه مردم را بر طبق آن خلق نمود ، خلقت خدا را تبديلى نيست ، دين استوار همان است ، ولى اكثر مردم نمىدانند . »\r\n1644 . « دين چه كسى بهتر از آن است كه روى دل به خدا تسليم كرده و نيكوكار است و حق‌گرايانه از دين‌ابراهيم پيروىكرده‌است ، درحالىكه خداوندابراهيم رابه دوستى گرفت . »\r\nحديث\r\n1645 . زراره مىگويد : از امام باقر - عليه‌السّلام - درباره آيه « حُنَفَآءَ لِلَّهِ غَيْرَ مُشْرِكِينَ بِه‌ِى » سؤال كردم . حضرت فرمود : « حق گرايى از فطرتى است كه خدا مردم را بر آن آفريده است . خلقت خدا را عوض شدنى نيست . . . مردم را بر فطرت شناخت خود خلق فرمود . . . »\r\n1646 . ابى الجارود مىگويد : به امام باقر - عليه‌السّلام - گفتم : يابن رسول اللَّه ! آيا\r\n\r\n","description":"","footnote":"","page_name":" 431 ","page_number":432},
  {"content":"\r\n . \r\n","description":"","footnote":"","page_name":" 432 ","page_number":433},
  {"content":"\r\n\r\nميزان مودّت و وابستگى و ارادتم را به خودتان مىدانيد ؟ حضرت فرمود : آرى . گفتم : از شما سؤالى مىكنم ، اميد جواب دارم . من نابينا هستم ، توان راه رفتن ندارم و هميشه نمىتوانم به ديدنتان بيايم . حضرت فرمود : حاجتت چيست ؟ گفتم : دينى كه خودت و اهل بيتت براى خدا به آن معتقديد ، برايم بيان فرما تا من به همان دين ، خدا را بپرستم .\r\nحضرت فرمود : « هر چند سخنى كوتاه گفتى اما مسألهء بزرگى پرسيدى ، به خدا قسم دين خود و دين پدرانم را كه خداوند - عزّ و جل - را به آن دين مىپرستيم ، برايت بيان مىكنم :\r\nشهادت به يگانگى خدا و اين‌كه جز او خدايى نيست و محمد - صلّى اللَّه عليه‌و آله وسلّم - پيامبر خداست ، اقرار به آن‌چه از نزد خدا آورده است و ولايت ولى ما و برائت و بيزارى از دشمن ما و تسليم امر ( نظر ، اراده و حكومت ) ما و انتظار قائم ما و تلاش و كوشش ( در اطاعت و عبادت ) و پرهيزكارى . »\r\n1647 . از اميرالمؤمنين - عليه‌السّلام - نقل شده است : « دين ، بالاترين و برترين خواسته و گمشدهء انسان است . »\r\n1648 . « بدان كه اوّل دين ، تسليم و آخر آن اخلاص است . »\r\n1649 . « برترين دين ، حب و بغض براى خدا و به اعتبار خداست و دادن و گرفتن در راه خدا و به اعتبار خداى سبحان . »\r\n1650 . « خداوند متعال دين را جز به خواص و آفريدگان برگزيده‌اش ، عطا نمىكند . »\r\n1651 . « هرگاه خداوندبنده‌اى راخالص وناب بخواهد ، ديانت را به او الهام مىفرمايد . »\r\n1652 . « ديندارى ، نتيجهء شناخت و سرچشمه حكمت است . »\r\n1653 . « اوج دين ، استقامت و يقين و مجاهده با هواى نفس است . »\r\n1654 . « مصيبت و گرفتارى در دين ، بالاترين گرفتارىهاست . »\r\n1655 . « دين را به وسيله دنيا حفظ و حراست كنيد و دنيا را به وسيله دين حفظ نكنيد . »\r\n1656 . « دين را مهر و قبالهء دنيا قرار نده كه هر كس دينش را مهر و صداق دنيا قرار دهد ، با سرعت او را به سوى بدبختى ، تيره دلى و رنج مىبرد . »\r\n1657 . « سرآغاز دين ، شناخت اوست . »\r\n\r\n","description":"","footnote":"","page_name":" 433 ","page_number":434},
  {"content":"\r\n . \r\n","description":"","footnote":"","page_name":" 434 ","page_number":435},
  {"content":"\r\n\r\nبيان\r\nاز ظاهر دعاى پيامبر - عليه‌السّلام - چنين بر مىآيد كه آن حضرت در صدد و درخواست كمال بيشترى براى زاهدان امتش از خداوند متعال بوده است نه اين‌كه در ابتدا طلب كمال كرده باشد ؛ زيرا صفات و كمالاتى كه قبل از آن ذكر شده گواه آن است كه به آن كمالات آراسته و عملًا آن ويژگيها و صفات را داشته‌اند .\r\n\r\n123 ايمانى كه پس از آن شكّى نباشد\r\n« پروردگارا ! به ايشان ايمان مؤمنين را عطا فرما كه بعد از آن شكّى نباشد . »\r\nقرآن كريم\r\n1658 . « در دين ، اكراه و اجبارى نيست و هدايت از گمراهى ، مشخص و جدا شده است ؛ پس هر كس به طاغوت كفر ورزد و به خدا ايمان بياورد ، در واقع به رشتهء محكمى چنگ زده كه پاره شدنى نيست و خداوند شنوا و داناست . »\r\n1659 . « آنان كه ايمان آوردند و عمل صالح انجام دادند ، خداوند به واسطهء ايمانشان هدايتشان مىكند . در بهشت‌هاى سراسر نعمت ، نهرهايى از زيرپايشان جارى است .\r\nخواسته و سخنشان اين است : خداوندا ! تو منزّهى و درودشان در آن ، سلام و امنيت است و آخرين درخواست و كلامشان اين است كه ستايش مخصوص پروردگار جهانيان است . »\r\n1660 . « همانا مؤمنان ، كسانى هستند كه چون خداوند ياد شود ، دل‌هايشان مىلرزد و آن‌گاه كه آيات او بر آن‌ها تلاوت شود ، به ايمانشان افزوده مىگردد و به پروردگارشان توكّل مىكنند . همانها كه نماز را بر پا مىدارند و از آن‌چه روزيشان داده‌ايم ، انفاق مىكنند .\r\nآنان مؤمنان حقيقى هستند كه آن‌ها را نزد پروردگارشان ، درجات مغفرت و روزى بىمنت است . »\r\n\r\n","description":"","footnote":"","page_name":" 435 ","page_number":436},
  {"content":"\r\n . \r\n","description":"","footnote":"","page_name":" 436 ","page_number":437},
  {"content":"\r\n\r\nحديث\r\n1661 . امام باقر - عليه‌السّلام - فرمود : « ايمان ، آن چيزى است كه در دل جا مىگيرد و آن را به سمت خداوند متعال مىكشاند و عمل به امر خدا و اطاعت از او و تسليم در برابر امر خدا ، آن را تصديق مىكند . »\r\n1662 . ابو عمرو زبيرى مىگويد : به امام صادق - عليه‌السّلام - عرض كردم : اى عالم ! مرا خبر ده كه كدام عمل برتر است ؟ فرمود : « آن چيزى كه خداوند ، هيچ عملى را جز با آن قبول نمىفرمايد . » گفتم : آن چيست ؟ فرمود : « ايمان به خداوندى كه جز او خدايى نيست ، بالاترين درجه اعمال است و شريف‌ترين و پربهره‌ترين آن‌ها . » گفتم : آيا نمىفرماييد كه ايمان ، قول با عمل است يا بدون عمل ؟ فرمود : « ايمان ، تماماً عمل است و قول ، بخشى از آن عمل است ؛ عمل به واجب الهى كه از ناحيه خدا در كتابش بيان شده است ، واجبى كه نورش پيدا و دليلش ثابت است ، كتاب به آن شهادت مىدهد و به آن دعوت مىكند . » گفتم : فدايت شوم . آن را براى من توصيف كن تا بفهمم . فرمود : « ايمان ، حالات و درجات و طبقات و منازلى دارد ، از آن جمله است درجه تمام و كمال آن و درجهء ناقصى كه نقصانش آشكار است و درجه‌اى بالاتر كه برتريش افزون است . » گفتم : آيا ايمان ، كامل مىشود و كم و زياد مىگردد ؟ فرمود : « آرى . » گفتم : چگونه ممكن است ؟ فرمود : « چون خداوند ايمان را بر اعضاى انسان واجب كرد و در بين آن‌ها تقسيم و توزيع فرمود . . . آن چيزى از ايمان كه بر قلب واجب فرمود ، اقرار و اعتراف و شناخت و عقيده و رضا و تسليم است به اين‌كه جز اللَّه خداوندى نيست و شريكى ندارد ، خداى يگانه است و زن و فرزندى اختيار نكرده و محمد - صلّى اللَّه عليه‌و آله وسلّم - بنده و فرستاده اوست و اقرار به پيامبران و كتابى كه از ناحيه خدا آمده است . پس اين اقرار و معرفتى است كه خدا بر قلب واجب فرموده و همين عمل قلب است ؛ چنان‌كه فرمود : مگر آن‌كه مجبور شده و دلش به ايمان محكم و مطمئن است ، اما آن‌كه سينه را به روى كفر باز كرده است ، فرمود : آن‌ها كه با زبان ايمان آورده و دل‌هاشان ايمان نياورده است و فرمود : و اگر\r\n\r\n","description":"","footnote":"","page_name":" 437 ","page_number":438},
  {"content":"\r\n . \r\n","description":"","footnote":"","page_name":" 438 ","page_number":439},
  {"content":"\r\n\r\nآن‌چه را در دل داريد آشكار كنيد يا پنهان سازيد ، خداوند حساب آن را از شما مىكشد و هر كه را بخواهد ، مىآمرزد و هر كه را بخواهد عذاب مىكند ، پس اين همان اقرار و معرفتى است كه خدا بر دل واجب كرده كه عمل دل و سرچشمه ايمان همين است . »\r\n1663 . نيز از امام صادق - عليه‌السّلام - نقل شده است : « خداوند ايمان را بر هفت بخش قرار داد : برّ و نيكى ، راستى ، يقين ، رضا ، وفا ، علم و حلم . سپس آن را در بين مردم تقسيم كرد و هر كس هر هفت سهم در او گذاشته شد ، او كامل و در بردارندهء تمام ايمان است . »\r\n1664 . عبدالعزيز قراطيسى مىگويد : امام صادق - عليه‌السّلام - به من فرمود : « اى عبدالعزيز ! ايمان ، مثل نردبان ، ده درجه دارد . بايد پله پله از آن بالا رفت ، پس آن‌كه دو پله بالا رفت ، به آن كسى كه يك پلّه بالا رفته ، نگويد « تو چيزى نيستى » ( او را تحقير نكند ) تا اين‌كه به درجهء دهم برسد . »\r\n1665 . از اميرالمؤمنين - عليه‌السّلام - نقل شده است : « ايمان ، شهابى خاموش ناشدنى است . »\r\n1666 . « ايمان ، درختى است كه ريشهء آن يقين ، شاخهء آن تقوا و شكوفهء آن حيا است . »\r\n1667 . « خداوند ايمان را براى پاكيزگى از شرك واجب فرمود . »\r\n1668 . « ايمان عبد ، ايمان راستين نخواهد بود تا اين‌كه به آن‌چه در دست خداست از آن‌چه در دست خودش است ، اميدوارتر و مطمئن‌تر باشد . »\r\n1669 . « بنيان و ريشه ايمان ، تسليم كامل بودن در برابر خداست . »\r\n1670 . « نزديك‌ترين مردم به خداوند سبحان ، با ايمان‌ترين آن‌هاست . »\r\n1671 . « حمد از آن خداست . . . به او ايمان داريم ، ايمان كسى كه غيب را مشاهده مىكند و بر آن‌چه وعده داده شده مطلع است ، ايمانى كه خالص كردن و پيراستن آن ، موجب نفى شرك است . »\r\n\r\n","description":"","footnote":"","page_name":" 439 ","page_number":440},
  {"content":"\r\n . \r\n","description":"","footnote":"","page_name":" 440 ","page_number":441},
  {"content":"\r\n\r\n1672 . « حمد از آن خداست . . . و به او ايمان داريم . ايمان كسى كه با يقين به او اميدوار است و در حالى كه مؤمن است ، به سوى او توبه و رجوع دارد . »\r\n1673 . « چشم‌ها با ديدن ظاهرى ، او را در نمىيابند ؛ ولى دل‌ها به حقيقت ايمان ، او را درك مىكنند . »\r\nبيان\r\nبا دقت در بياناتى كه در توضيح اين بخش از حديث ، از كتاب و سنت ذكر شد ، روشن مىشود ايمانى كه بعد از آن شكى نيست ، همان كفر به طاغوت و ايمان به اللَّه و چنگ زدن به رشتهء محكمى است كه شكست و پارگى در ذات آن راه ندارد و بنده هرگز از آن نمىبرد و حتى ميل به قطع رابطه نمىكند .\r\nصاحبان اين درجه از ايمان همان كسانى هستند كه خداوند به واسطهء ايمانشان هدايتشان فرموده ، در بهشت‌هاى سرسبز ، از زيرپايشان نهرها جارى است ، تحيت آن‌ها در بهشت ، سلام و امن و آخرين سخن و خواستهء آن‌ها اين است : ستايش از آن خداوند جهانيان است و نتيجه اين درجه از ايمان اين است كه صاحب آن در اين جهان به مرتبهء كسانى مىرسد كه خداوند در حقشان فرمود : آن‌گاه كه از خداوند ياد شود ، دل‌هاشان مىلرزد و وقتى آيات او بر آن‌ها تلاوت شود ، به ايمانشان افزوده شده و به پروردگارشان توكل مىكنند .\r\nدر رواياتى كه از معصومين - عليهم‌السّلام - رسيده از اين درجه از ايمان به « تامَّ منتهى تمامه » يا « درجه كامل و نهايى » تعبير شده است و چنان كه در حديث زبيرى گذشت ، اين درجه از ايمان ، عمل است ؛ زيرا فرمود : « ايمان تماماً عمل است . » بنابراين هر كس مىخواهد ايمانش كامل شود ، بايد خود را در راه عمل بيندازد و به دعاى پيامبر - صلّى اللَّه عليه‌و آله وسلّم - اكتفا نكند ، كما اين‌كه از شرطهاى عمل ، حركت در مسير صحيحى است كه كتاب و سنت به آن دعوت مىكند ، فلذا رهرو ايمان بايد در خدمت استاد كامل ، سلوك صحيح را فراگيرد تا مشمول دعاى پيامبر - صلّى اللَّه عليه‌و آله وسلّم - بشود .\r\n\r\n","description":"","footnote":"","page_name":" 441 ","page_number":442},
  {"content":"\r\n . \r\n","description":"","footnote":"","page_name":" 442 ","page_number":443},
  {"content":"\r\n\r\n\r\n124 پرهيزكارىاى كه بعد از آن ميل و رغبتى به دنيا نباشد\r\n« پروردگارا ! آن چنان پرهيزكارى و پارسايى نصيب آن‌هابفرما كه پس از آن ميل و رغبتى به دنيا نباشد . »\r\nقرآن كريم\r\n1674 . « و آنان كه از عبادت طاغوت دورى گزيدند و به سوى خدا بازگشت نمودند ، ايشان را مژده باد ، پس بندگان را بشارت ده . . . »\r\n1675 . « و آنان كه از گناهان بزرگ و زشتيها دورى مىكنند و آن‌گاه كه خشمگين مىشوند مىبخشند . »\r\n1676 . « و از گفتار زور بپرهيزيد . »\r\n1677 . « ( چه مىشد ) اگر ايشان به آن‌چه خدا و رسول به آن‌ها داده است قانع مىشدند و مىگفتند : خدا و رسولش ما را بس است ، ما به سوى خدا متمايل هستيم . »\r\n1678 . « خداوند ، روزى هر كس را كه بخواهد وسيع مىسازد و بر هر كس بخواهد تنگ مىگيرد و ايشان به زندگى دنيا دلخوش شدند و زندگى دنيا در برابر آخرت چيزى جز متاع ( اندك ) نيست و آنان كه كافر شدند مىگويند : چرا بر او آيه‌اى از پروردگارش نازل نمىشود ؟ بگو خداوند هر كه را بخواهد گمراه و هر كه را به سوى او بازگردد هدايت مىكند ، همانانى را كه ايمان آوردند و دل‌هاشان به ياد خدا محكم و مطمئن است .\r\nبدانيد كه تنها به ياد خدا دل‌ها اطمينان و آرامش مىيابند . »\r\nبيان\r\nهر چند در قرآن كريم لفظ « ورع » نيامده با الفاظ ديگرى به آن اشاره شده است ، كه بعضى از آن‌ها در بخش‌هاى گذشته ذكر شد .\r\n\r\n","description":"","footnote":"","page_name":" 443 ","page_number":444},
  {"content":"\r\n . \r\n","description":"","footnote":"","page_name":" 444 ","page_number":445},
  {"content":"\r\n\r\nاما به طور كلى ورع ، داراى درجاتى است كه پايين‌ترين درجه آن ترك نافرمانى و گناه و بالاترين آن ترك غير خدا و روى گرداندن از توجّه به غير اوست و تمام اين مراتب از اطلاق آيات گذشته استفاده مىشود .\r\nظاهراً پيامبر - صلّى اللَّه عليه‌و آله وسلّم - بالاترين و شريف‌ترين درجهء ورع را براى زاهدان امتش درخواست كرده و از همين رو فرموده است : « كه بعد از آن ميل و رغبتى به دنيا نباشد . » عبارت بعدى حديث نيز به همين مطلب اشاره دارد : « اى احمد ! بر تو باد به ورع ، ورع و پارسايى سرچشمه دين است . » واللَّه اعلم . « 1 »\r\n\r\n125 خوف و ترسى كه بعد از آن غفلت و بىخبرى نباشد\r\n« پروردگارا ! . . . ايشان را خوف و ترسى روزى فرما كه بعداز آن غفلت و بىخبرى نباشد . »\r\nقرآن كريم\r\n1679 . « و كسى را كه از مقام پروردگارش بترسد ، دو بهشت است . »\r\n1680 . « و اما آن كس كه از مقام پروردگارش بترسد و نفس را از هوا و هوس باز دارد ، همانا بهشت جايگاه اوست . »\r\n1681 . « خداوند متعال از زبان دوستانش نقل مىكند : « ما از پروردگارمان مىترسيم از روزى كه چهرهء خلق عبوس و غمگين است . »\r\n1682 . « اى مؤمنان ! خداوند شما را به قدرى از شكارى كه با دست و نيزهء خودتان‌شكار كرده‌ايد مىآزمايد تا بداند چه كسى در پنهان از او مىترسد . »\r\n\r\n\r\n","description":"","footnote":"\r\n( 1 ) . نيز ، ر . ك : بخش 137 .\r\n","page_name":" 445 ","page_number":446},
  {"content":"\r\n . \r\n","description":"","footnote":"","page_name":" 446 ","page_number":447},
  {"content":"\r\n\r\n1683 . « هر چه در آسمانها و زمين است ، از موجودات و فرشتگان ، براى خدا سجده مىكنند و سركشى ندارد ، از پروردگارشان كه بر آن‌ها مسلّط است مىترسند و آن‌چه به آن‌ها دستور داده مىشود ، انجام مىدهند . »\r\n1684 . « همانا آن شيطان ( در كمين شما ) است كه دوستان خود را مىترساند ، پس از آن‌ها نترسيد و از من بترسيد ؛ اگر مؤمن هستيد . »\r\nحديث\r\n1685 . از امام صادق - عليه‌السّلام - در مورد آيه :  « وَ لِمَنْ خافَ مَقامَ رَبِّهِ جَنَّتانِ »  نقل شده است : « كسى كه مىداند خداوند او را مىبيند و آن‌چه مىگويد مىشنود و آن‌چه از خير و شرّ انجام مىدهد مىداند ، اين‌ها او را از انجام كار زشت باز مىدارد و او همان كسى است كه از پروردگارش مىترسد و نفس را از هوى و هوس منع مىكند . »\r\n1686 . نيز از امام صادق - عليه‌السّلام - است : « هر كس خدا را شناخت ، از خدا ترسيد و هر كس از خدا ترسيد ، نفسش از دنيا به آسانى بريد . »\r\n1687 . « شدت ترس از خداوند - عزّوجلّ - جزء عبادت است » . . . و « در دل كسى كه از خدا ترس و دلهره دارد ، دوستى مقام و آبروى دنيا و مشهور شدن وجود ندارد . »\r\n1688 . امام صادق - عليه‌السّلام - فرمود : « خداترس ، كسى است كه دلهره ، زبان گويا برايش باقى نگذاشته است . »\r\n1689 . از اميرالمؤمنين - عليه‌السّلام - نقل شده است : « ترس از خدا ، تن پوشش و احاطه كننده عارفان است . »\r\n1690 . « ترس از خدا ، خلق و خوى نيكبختان است . »\r\n1691 . « كارآترين شما ، ترسان‌ترين شما از خداست . »\r\n1692 . « هر كس بيشتر از مردم خود را بشناسد ، از پروردگارش بيشتر مىترسد . »\r\n\r\n","description":"","footnote":"","page_name":" 447 ","page_number":448},
  {"content":"\r\n . \r\n","description":"","footnote":"","page_name":" 448 ","page_number":449},
  {"content":"\r\n\r\n1693 . « دانشمندترين مردم ، ترسان‌ترين آن‌ها نسبت به خداوند سبحان است . »\r\n1694 . « هرگاه از آفريدگار بترسى ( از غير او ) به سوى او مىگريزى . »\r\n1695 . « هر كس بيشتر خدا را بشناسد ، از او بيشتر مىترسد . »\r\n1696 . « نهايت علم و دانش ، ترس از خداوند سبحان است . »\r\n1697 . « ترس ، مركب خوبى براى رسيدن به امنيت است . »\r\nبيان\r\nانسان مؤمن به خدا و معتقد به عقايد حقه و صحيح ، به گناه مبتلا نمىشود ؛ مگر وقتى كه از خدا غافل بوده و ياد او را فراموش كند . چنان‌كه در حديث آمده است : « زناكار در حالى كه مؤمن است ، زنا نمىكند . » اما براى كسى كه خدا را آن‌گونه كه حق معرفت اوست ، بشناسد و از راه شهود و معاينه به ياد او باشد ، خوف از عظمت الهى ، مانع از انجام گناه و مخالفت با خدا مىشود .\r\nظاهراً پيامبر - صلّى اللَّه عليه‌و آله وسلّم - در اين بخش از حديث براى زاهدان امتش همين درجه از خوف را - كه بعد از آن غفلتى وجود ندارد - درخواست كرده است كه سبب رسيدن آن‌ها به بالاترين درجهء كمال مىشود و اين همان خوفى است كه خداوند متعال به علماءباللَّه نسبت داده ، چنان‌كه مىفرمايد : از ميان بندگان خدا ، فقط دانشمندان هستند كه از خدا مىترسند و گرنه شخص هراسان از گور و حساب و قيامت و آتش ، گاهى غفلت كرده و مخالفت پروردگار را مرتكب مىشود . « 1 »\r\n\r\n\r\n","description":"","footnote":"\r\n( 1 ) . نيز ، ر . ك : بخش 63 ، 228 و 271 .\r\n","page_name":" 449 ","page_number":450},
  {"content":"\r\n . \r\n","description":"","footnote":"","page_name":" 450 ","page_number":451},
  {"content":"\r\n\r\n\r\n126 علمى كه بعد از آن جهل و نادانى نباشد\r\n« پروردگارا ! ايشان را علم و دانشى روزى كن كه بعد از آن‌جهل و نادانى نباشد . »\r\nقرآن كريم\r\n1698 . « و از هر امتى گواه گرفتيم و گفتيم دليل و شاهد خود را بياوريد ، پس دانستند كه حق از آن خداست و آن‌چه افترا زده بودند ، از دستشان رفت و گم شد . »\r\n1699 . « و ما قبل از تو پيامبرى نفرستاديم ، مگر اين‌كه وقتى آرزويى كرد ، شيطان در آرزويش دخالت كرده چيزى القاء مىكرد و خداوند ، آن‌چه را كه شيطان القا مىكند ، از بين مىبرد ؛ سپس آيات و نشانه‌هاى خود را مستحكم مىكند و خداوند ، داناى حكيم است تا اين‌كه آن‌چه را شيطان القا مىكند ، سبب آزمايش كسانى كه در دلشان مرضى است و نيز تيره‌دلان قرار دهد و همانا ستمكاران در تعصب و سنگدلى دور ( از حق ) هستند و تا اين‌كه به كسانى كه علم داده شد ، بدانند كه حق از ناحيه پروردگار تو است و به آن ايمان بياورند و دل‌هاشان سر به راه شود و خداوند هدايتگر مؤمنان به صراط مستقيم است . »\r\n1700 . « روزى كه زبان‌ها ، دست ها و پاهايشان به آن‌چه انجام داده‌اند گواهى مىدهد .\r\nآن روز خداوند ، حساب و كيفرشان را تمام و كامل مىپردازد و مىدانند كه قطعاً خداوند حق آشكار است . »\r\n1701 . « آن‌ها كه با اللَّه ، خدايى ديگر قرار مىدهند ، به زودى خواهند دانست . »\r\nحديث\r\n1702 . ابن عباس مىگويد : اعرابى خدمت پيامبر - صلّى اللَّه عليه‌و آله وسلّم - رسيد و چه كردى كه عجايب آن را درخواست مىكنى ؟ مرد گفت : يا رسول اللَّه ، سرچشمه\r\n\r\n","description":"","footnote":"","page_name":" 451 ","page_number":452},
  {"content":"\r\n . \r\n","description":"","footnote":"","page_name":" 452 ","page_number":453},
  {"content":"\r\n\r\nعلم چيست ؟ . حضرت فرمود : شناخت خدا آن طور كه حق شناخت اوست . اعرابى گفت : شناخت خدا آن طور كه حق شناخت اوست يعنى چه ؟ حضرت فرمود : اين‌كه او را بدون نظير و مانند و رقيب بدانى و او را به يگانگى و يكتايى بشناسى كه هم ظاهر است و هم باطن و هم اوّل است و هم آخر و همتا و مانندى ندارد ، اين حق معرفت اوست . »\r\n1703 . امام صادق - عليه‌السّلام - مىفرمايد : « لقمان به پسرش گفت ، دانشمند سه علامت دارد : علم به خدا و به آن‌چه خدا دوست دارد و به آن‌چه ناخوش دارد . . . »\r\n1704 . سفيان بن عُيَيْنه مىگويد : شنيدم امام صادق - عليه‌السّلام - فرمود : « دانش مردم را در چهار چيز يافتم : اول اين‌كه پروردگارت را بشناسى ، دوم اين‌كه بدانى با تو چه كرده و در تو چه آفريده است ، سوم اين‌كه بدانى از تو چه خواسته است و چهارم اين‌كه بدانى چه چيزى تو را از دينت بيرون مىبرد . »\r\n1705 . از اميرالمؤمنين - عليه‌السّلام - نقل شده است : « دانش ، بالاترين رستگارى است . »\r\n1706 . « دانش ، يكى از دو زندگى است . »\r\n1707 . « دانش ، كشندهء نادانى است . »\r\n1708 . « علم به خدا ، دانش برتر است . »\r\n1709 . « دانشمند ، فقط كسى است كه دانشش او را به ورع و پارسايى ، تقوى و زهد در دنيا و شيفتگى به بهشت دعوت كند . »\r\n1710 . « هرگاه دانش انسان زياد شود ، ادبش افزون مىشود و ترسش از پروردگار افزايش چند گانه پيدا مىكند . »\r\n1711 . « حكمت ، با دانش شناخته مىشود . »\r\n1712 . « زندگى با دانش ميسر است . »\r\n1713 . « بهترين دانش‌ها ، دانشى است كه تو را اصلاح كند . »\r\n1714 . « چه بسا دانشمندى كه دانش او ، وى را بكشد . »\r\n1715 . « بهترين دانش‌ها ، دانشى است كه هدايتت را به وسيلهء آن در مسير صحيح قرار دادى و بدترين آن‌ها دانشى است كه به وسيله آن ، آخرتت را تباه كردى . »\r\n\r\n","description":"","footnote":"","page_name":" 453 ","page_number":454},
  {"content":"\r\n . \r\n","description":"","footnote":"","page_name":" 454 ","page_number":455},
  {"content":"\r\n\r\n1716 . « چه بسا دانشى كه به گمراهى تو منجر شود . »\r\n1717 . « هر كس دانشى را نداشته و نسبت به آن جاهل باشد ، با آن دشمنى مىورزد . »\r\n1718 . « هر كس با دانشش به جنگ نادانىاش برود ، به نيكوترين بهره دست مىيابد . »\r\nبيان\r\nبا دقت در آيات و روايات مذكور به‌ويژه آيات سوره حج روشن مىشود ، داناى به هر علمى نسبت به آن علم ، نوعى جهل و نادانى نيز دارد ، مگر علم باللَّه تعالى كه از جهل خالى است . دانشى كه پيامبر - صلّى اللَّه عليه‌و آله وسلّم - از خداوند سبحان براى زاهدان امتش درخواست مىكند نيز همين علم باللَّه تعالى است . « 1 »\r\n\r\n127 عقلى كه بعد از آن نادانى و حماقت نباشد\r\n« پروردگارا ! عقلى روزيشان فرما كه بعد از آن حماقت ونادانى نباشد . »\r\nقرآن كريم\r\n1719 . « پس مژده بده آن بندگان مرا كه سخنان را مىشنوند و بهترينش را پيروى مىكنند ، اينان كسانى هستند كه خداوند هدايتشان فرمود و اينان صاحبان خرد هستند . »\r\n\r\n\r\n","description":"","footnote":"\r\n( 1 ) . نيز ، ر . ك : بخش 69 ، 73 ، 220 ، 255 و 257 .\r\n","page_name":" 455 ","page_number":456},
  {"content":"\r\n . \r\n","description":"","footnote":"","page_name":" 456 ","page_number":457},
  {"content":"\r\n\r\nحديث\r\n1720 . از رسول‌اللَّه نقل شده است : « خداوند چيزى برتر و ارزشمندتر از عقل ، بين بندگان تقسيم نفرموده است ، به اين دليل خواب عاقل از بيدارى جاهل و سكون و در يك جا ماندن عاقل از رفت و آمد و تحرك جاهل بهتر است و خداوند هيچ پيامبرى را مبعوث نفرموده ، مگر اين‌كه عقلش بر عقل تمام امتش برترى داشته است و آن‌چه پيامبر در نفس خود نهان داشته ( و بروز نداده است ) از تلاش تمام تلاشگران برتر است و بنده واجبات الهى را انجام نمىدهد ، مگر اين‌كه عقلش به آن‌ها برسد و تمام عابدان در فضيلت عبادتشان به درجهء عاقل نمىرسند و عقلا همان صاحبان خرد ( و مغز ناب ) هستند .\r\nخداوند متعال مىفرمايد : و جز اولوالالباب و صاحبان خرد ، كسى متذكر نمىشود . »\r\n1721 . هشام مىگويد : امام كاظم - عليه‌السّلام - به من فرمود : « اى هشام ! خداوند متعال اهل عقل و فهم را در كتابش مژده داده مىفرمايد :   « فَبَشِّرْ عِبادِ * الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَهُ أُولئِكَ الَّذِينَ هَداهُمُ اللَّهُ وَ أُولئِكَ هُمْ أُولُوا الْأَلْبابِ »   سپس امام - عليه‌السّلام - ادامه داد : اى هشام ! هر كس بىنيازى بدون مال ، آسودگى روح از حسد و سلامت دين مىخواهد ، بايد در طلب آن به درگاه خداوند عز و جل زارى كند تا عقلش را كامل نمايد ؛ زيرا هر كس عاقل شد ، به آن‌چه كفايتش كند خرسند است و هر كس به آن‌چه دارد خرسند باشد ، احساس بىنيازى مىكند و در مقابل ، هر كس به آن‌چه دارد بسنده نكند ، هرگز به بىنيازى نخواهد رسيد . . . اى هشام ! اميرالمؤمنين - عليه‌السّلام - مىفرمود : خداوند به چيزى برتر از عقل پرستيده نشده است و عقل هيچ كس كامل نشد ؛ مگر اين‌كه در او چند ويژگى پيدا شد : از كفر و شر او ترسى نيست ( مردم خيالشان راحت و در امانند ) ، از او اميد هدايت و خير مىرود ، زيادى مالش را مىبخشد ، زيادى كلام را نگه مىدارد ، قسمتش از دنيا خوراك مختصرى است ، در تمام عمر ، از دانش سير نمىشود ، ذلت و خوارى اگر با\r\n\r\n","description":"","footnote":"","page_name":" 457 ","page_number":458},
  {"content":"\r\n . \r\n","description":"","footnote":"","page_name":" 458 ","page_number":459},
  {"content":"\r\n\r\nخدا باشد ، برايش از عزت با غير او دوست‌داشتنىتر است ، فروتنى و تواضع از بزرگى و شرافت نزد مردم محبوب‌تر است ، اگر از ديگران كار خير كمى سر زند ، زياد به حساب مىآورد و كار خير بسيار خويش را كم مىشمارد ، پيش خود ، همهء مردم را از خودش بهتر مىداند و خود را بدترين آن‌ها به حساب مىآورد ، اين تماميت و كمال عقل است . »\r\n1722 . در حديثى طولانى از امام صادق - عليه‌السّلام - نقل شده است : « آغاز و ابتداى كارها و توانمندى و سازندگى و آبادانى امور - كه هيچ چيز بدون آن سودى ندارد - عقل است ، عقلى كه خداوند آن را ، زينت مخلوقات و نور و راهگشاى آنان قرار داده است ، بندگان به واسطهء عقل ، خالقشان و مخلوق بودن خودشان را مىشناسند و مىفهمند كه او مدبّر و اداره كننده امر آنان است و آن‌ها به ارادهء او تدبير و اداره مىشوند و كارشان به سامان مىرسد و مىفهمند كه او باقى و خودشان فانى هستند . . . »\r\n1723 . امام صادق - عليه‌السّلام - فرمود : « هيچ نيازى پربارتر از عقل و هيچ نادارى ، پست‌تر از نفهمى نيست و هيچ پشت گرمى در كارها بيش‌تر از مشورت در آن‌ها نيست . »\r\n1724 . سليمان مىگويد : به امام صادق - عليه‌السّلام - عرض كردم : « فلان كس عبادتش ، ديندارىاش و فضلش چنين و چنان است . حضرت فرمود : عقلش چطور است ؟ گفتم :\r\nنمىدانم . فرمود : پاداش ، متناسب با عقل است . . . »\r\n1725 . امام صادق - عليه‌السّلام - فرمود : « پيامبر - صلّى اللَّه عليه‌و آله وسلّم - هرگز با كنه و عمق عقل خود ، با مردم صحبت نفرمود . » و نيز پيامبر فرمود : « به ما گروه پيامبران دستور داده شده است كه با مردم ، به اندازهء عقلشان سخن بگوييم . »\r\n1726 . از امام زين‌العابدين نقل شده است : « هر كس عقلش كامل‌ترين بخش وجودش نباشد ، نابوديش آسانترين سرانجام در وجود اوست . »\r\n1727 . سماعة بن مهران مىگويد : با گروهى از دوستان حضرت صادق - عليه‌السّلام -\r\n\r\n","description":"","footnote":"","page_name":" 459 ","page_number":460},
  {"content":"\r\n . \r\n","description":"","footnote":"","page_name":" 460 ","page_number":461},
  {"content":"\r\n\r\nدر خدمت ايشان بوديم ، صحبت از عقل و جهل به ميان آمد . امام صادق - عليه‌السّلام - فرمود : « عقل و لشگرش را بشناسيد و جهل و لشگرش را بشناسيد تا هدايت شويد . » سپس ( بعد از اين‌كه لشگريان عقل و جهل را بر شمرد ) ، فرمود : « لشگريان عقل ، هرگز يك جا در وجود كسى جمع نمىشوند ، مگر پيامبر يا وصى پيامبر يا مؤمنى كه خداوند قلبش را به ايمان آزموده است ؛ اما ساير دوستان ما وجودشان خالى از بعضى از اين لشگريان نيست تا اين‌كه به تدريج كامل شوند و از لشگر جهل پاك شوند ، در آن حال در رتبه عالى با پيامبران و اوصياى پيامبران خواهند بود و اين رتبه ، فقط با شناخت عقل و لشگرش و دورى از جهل و لشگرش دست يافتنى است . خداوند ما و شما را در فرمانبردارى و كسب خشنودى خويش ، موفق فرمايد . »\r\n1728 . نيز از امام صادق - عليه‌السّلام - نقل شده است : « عقل ، وسيله‌اى است كه براى شناخت عبوديت به ما داده شده است نه شناخت ربوبيت . »\r\n1729 . از اميرالمؤمنين - عليه‌السّلام - نقل شده است كه فرمود : « عقل ، نزديكى ( به خدا و رستگارى ) است و بى عقلى و نفهمى ، تنهايى و دورى ( از خدا و حق ) . »\r\n1730 . « عقل ، زينت و افتخار است و نفهمى ، ننگ و عار . »\r\n1731 . « عقل ، شفا ( ى دردهاى مادى و معنوى ) ست . »\r\n1732 . « ديندارى و ادب ، حاصل عقل است . »\r\n1733 . « انسانيت انسان به عقل اوست . »\r\n1734 . « عقل ، فضيلت انسان است . »\r\n1735 . « عاقل تواضع مىكند و در نتيجه بالا مىرود . »\r\n1736 . « عاقل كسى است كه از گناهان پرهيز كند و از عيوب خالى باشد . »\r\n1737 . « عاقل وقتى علم پيدا كند ، عمل مىكند و وقتى عمل مىكند ، خالص و بىپيرايه انجام مىدهد و آن‌گاه كه اخلاص مىورزد ( از غير خدا و شرور ) ، دورى اختيار مىكند . »\r\n1738 . « عقل ، هدايت مىكند و نجات مىبخشد و جهل ، گمراه و پست مىكند . »\r\n1739 . « عاقل كسى است كه تسليم قضا باشد و با احتياط عمل كند . »\r\n1740 . « كجايند عقل‌هايى كه از انوار هدايت روشنى گرفته‌اند ؟ »\r\n\r\n","description":"","footnote":"","page_name":" 461 ","page_number":462},
  {"content":"\r\n . \r\n","description":"","footnote":"","page_name":" 462 ","page_number":463},
  {"content":"\r\n\r\n1741 . « عاقل‌ترين مردم ، نزديك‌ترين آن‌ها به خداست . »\r\n1742 . « عاقل‌ترين مردم كسى است كه امور زندگى را بهتر تنظيم كند و به اصلاح آخرتش همّت بگمارد . »\r\n1743 . « هرگاه خداوند خير بنده‌اى را اراده كند ، به او عقلى محكم و عملى صحيح و متقن عنايت مىفرمايد . »\r\n1744 . « ثروت و دارايى عاقل ، در علم و عمل اوست . »\r\n1745 . « حد عقل ، دقت در نتايج و عاقبت كارها و راضى بودن به قضاست . »\r\n1746 . « حد عقل ، بريدن از آن‌چه نابودشدنى و پيوستن به آن‌چه پايدار و باقى است ، مىباشد . »\r\n1747 . « جز عقل حقيقت شناس و نفس خوددار ، چيز ديگرى نزد خدا رشد و فزونى و بركت ندارد . »\r\n1748 . « از بدىهاى عقل و زشتى لغزش‌ها ، به خدا پناه مىبريم و از او مدد مىجوييم . »\r\n1749 . « حماقت ، بدترين دوستان است . »\r\n1750 . « حماقت ، تيره دلى و بدبختى است . »\r\n1751 . « حماقت ، سبب زيادى ( ناراحتى و گرفتارى ) است . »\r\n1752 . « حماقت ، دردناك‌ترين درد است . »\r\n1753 . « جلوى هر فقرى را مىشود گرفت ، مگر فقر حماقت . »\r\n1754 . « با نفهمى و حماقت ، هيچ چيز درك نمىشود . »\r\nبيان\r\nآن چه از اين متون بر مىآيد اين است كه منظور از سخن پيامبر اكرم - صلّى اللَّه عليه‌و آله وسلّم - كه فرمود : « و عقلى كه بعد از آن حماقت نباشد . » ، همان\r\n\r\n","description":"","footnote":"","page_name":" 463 ","page_number":464},
  {"content":"\r\n . \r\n","description":"","footnote":"","page_name":" 464 ","page_number":465},
  {"content":"\r\n\r\nعقل كامل است و تا وقتى در انسان ذره‌اى نفهمى باشد ، چنين عقلى برايش حاصل نمىشود .\r\nنيز ممكن است به جملات بعدى حديث كه در مورد عاملين به رضاى پروردگار مىفرمايد : « عقلش را در شناخت خودم ، يكسره مشغول و شناور سازم » و « خودم در جايگاه عقلش قرار مىگيرم . » ، اشاره داشته باشد كه در اين صورت ، به معنايى دقيق‌تر و لطيف‌تر از معنى اوّل ، دلالت مىكند . خداوند ما و همه برادران ايمانى را مشمول دعاى پيامبر - صلّى اللَّه عليه‌و آله وسلّم - قرار دهد . « 1 »\r\n\r\n128 قربى كه بعد از آن دورى و بُعد نباشد\r\n« پروردگارا ! قربى روزيشان كن كه بعد از آن دورى نباشد . »\r\nقرآن كريم\r\n1755 . « و پيشى گيرندگان ، پيشى گزيدگان ، آنان مقربان ( درگاه حق ) هستند . »\r\n1756 . « كتابى نوشته شده كه مقربان آن را مىبينند و بر آن گواهند . »\r\n1757 . « چشمه‌اى كه مقربان از آن مىنوشند . »\r\n1758 . « آن‌گاه كه فرشتگان گفتند : اى مريم ، خداوند تو را به كلمه‌اى از خودش مژده مىدهد كه نامش مسيح است . عيسى پسر مريم ، در دنيا و آخرت آبرومند و از مقربان است . »\r\n\r\n\r\n","description":"","footnote":"\r\n( 1 ) . براى توضيح بيش‌تر ، ر . ك : بخش 178 و 83 .\r\n","page_name":" 465 ","page_number":466},
  {"content":"\r\n . \r\n","description":"","footnote":"","page_name":" 466 ","page_number":467},
  {"content":"\r\n\r\n1759 . « اما اگر از مقربان باشد ، او را آسايش ، آرامش ، رحمت و بهشت سراسر نعمت است . »\r\nدعا\r\n1760 . در مناجات شعبانيه آمده است : « پروردگارا ! نهايت گسستن از غير و پيوستن به خودت را به من عنايت فرما . . . تا ( ديدهء دل ما ) به سرچشمه عظمت و بزرگى بپيوندد و ارواح و جانهاى ما به اوج اقتدار بى شائبه و منزّهت ، پيوند خورد . » « 1 » بيان\r\nبا دقت و توجه در حقيقت دعاى پيامبر - صلّى اللَّه عليه‌و آله وسلّم - در اين بخش حديث ، روشن مىشود كه منظور آن حضرت از قربى كه بعد از آن دورى نباشد ، در حقيقت كمالى است كه در آن ، حالات به مقامات تبديل شود ، همان كمالى كه در عبارت « تا اين‌كه ارواح ما به اقتدار بىشائبه و منزهت پيوند خورد » ، به آن اشاره شده است .\r\n\r\n\r\n","description":"","footnote":"\r\n( 1 ) . نيز در بارهء معناى قرب و نزديكى جستن به درگاه خداوند سبحان ، ر . ك : بخش 19 و 277 .\r\n","page_name":" 467 ","page_number":468},
  {"content":"\r\n . \r\n","description":"","footnote":"","page_name":" 468 ","page_number":469},
  {"content":"\r\n\r\n\r\n129 خشوعى كه بعد از آن قساوت و تيره‌دلى نباشد\r\n« پروردگارا فروتنى و خشوعى روزيشان كن كه بعد از آن‌قساوت و تيره‌دلى نباشد . »\r\nقرآن كريم\r\n1761 . « آيا وقت آن نرسيده است كه دل‌هاشان به ياد خدا و آن‌چه از حق نازل شده ، خاشع شود ؟ »\r\n1762 . « اگر اين قرآن را بر كوهى نازل كرده بوديم ، آن را از ترس خدا خاشع و درهم فروريخته مىديدى . »\r\n1763 . « به نام خداوند بخشندهء مهربان ، قطعاً مؤمنان رستگارند ، همانان كه در نمازشان خاشعند . »\r\n1764 . « و از صبر و نماز يارى بجوييد و همانا نماز بر غيرخاشعان و فروتنان سخت است ، همانها كه مىدانند كه پروردگارشان را ديدار مىكنند و به سوى او باز مىگردند . »\r\nحديث و دعا\r\n1765 . از على - عليه‌السّلام - نقل شده است : « انسان بايد در نماز خاشع باشد ، قطعاً هر كس دلش خاشع باشد ، اعضايش نيز خاشع است و با چيزى بازى نمىكند . . . »\r\n1766 . ابان بن تغلب مىگويد : به امام صادق - عليه‌السّلام - عرض كردم : من امام زين العابدين - عليه‌السّلام - را ديدم كه وقتى به نماز مىايستاد ، رنگ به رنگ مىشد . حضرت فرمود : « به خدا قسم ، علىبن الحسين ، كسى را كه در برابرش مىايستاد مىشناخت . »\r\n\r\n","description":"","footnote":"","page_name":" 469 ","page_number":470},
  {"content":"\r\n . \r\n","description":"","footnote":"","page_name":" 470 ","page_number":471},
  {"content":"\r\n\r\n1767 . ابراهيم كرخى از امام صادق - عليه‌السّلام - نقل مىكند : « من دوست دارم انسان مؤمن ، وقتى به نماز مىايستد ، با قلبش به خداوند متعال رو كند و دلش به كار دنيا مشغول نباشد . زيرا بنده‌اى در نماز با قلبش به خداوند متعال رو نمىكند ، مگر اين‌كه خدا با وجه خود به او رو مىكند و او را دوست داشته و بعد از آن ، دل‌هاى مؤمنان را با محبت به او متوجه مىكند . »\r\n1768 . خداوند متعال به حضرت موسى - عليه‌السّلام - وحى فرمود : « مىدانى چرا با تو مناجات كردم و تو را به سوى خلق خود برانگيختم ؟ موسى عرض كرد : نه ، پروردگارا .\r\nخداوند فرمود : زيرا من بندگانم را در حالات گوناگون آزمودم و در برابر خودم ، دلى از دل تو فروافتاده‌تر نديدم ، از اين رو دوست داشتم تو را از ميان خلقم به رفعت و بزرگى برسانم ؛ زيرا من با دلشكستگانم . »\r\n1769 . از امام صادق - عليه‌السّلام - نقل شده است : « خداوند به عيسى - عليه‌السّلام - وحى فرمود : اى عيسى از ديدگانت به من اشك هديه كن و از دلت خشوع . »\r\n1770 . در مناجات خداوند با حضرت موسى - عليه‌السّلام - آمده است : « اى موسى ! آرزويت را در دنيا طولانى مكن كه دلت سخت و تيره مىشود و انسان سنگدل از من دور است . »\r\n1771 . در دعاى صباح آمده است : « پرورگارا ! به عظمتت تو را سوگند مىدهم ، در آبشخور دلم چشمه‌هاى خشوع ايجاد كنى . »\r\n1772 . در دعاى كميل : « آيا آتش جهنم را بر دل‌هايى كه از علم به تو پر شد تا اين‌كه خاشع گرديد چيره مىگردانى ؟ ! »\r\n1773 . در دعاهاى ماه مبارك رمضان : « پروردگارا ! قبل از آن‌كه ذليلانه در آتش عذاب تو خاشع شوم ، خشوع ايمان را از تو درخواست مىكنم . »\r\n1774 . از اميرالمؤمنين - عليه‌السّلام - نقل شده است : « وقتى به هدف ، هدايت\r\n\r\n","description":"","footnote":"","page_name":" 471 ","page_number":472},
  {"content":"\r\n . \r\n","description":"","footnote":"","page_name":" 472 ","page_number":473},
  {"content":"\r\n\r\nشدى ، بيش از هميشه نسبت به پروردگارت خاشع باش . »\r\n1775 . « زينت عبادت ، خشوع است . »\r\n1776 . « هر كس دلش خاشع شد ، اعضايش هم خاشع مىشود . »\r\n1777 . « خشوع ، كمك خوبى براى دعاست ( دعا كردن و پذيرفته شدن ) . »\r\nبيان\r\nاز مجموع آيات و روايات و دعاهاى مذكور ، معلوم مىشود كه اولًا : خشوع ، سنگدلى و تيره قلبى به دل و درون مربوط است نه به اعضاى ظاهرى و ثانياً : خشوع ، از آثار و نتايج توجه به خداوند متعال است ، چنان‌كه سنگدلى از آثار توجه به غير اوست و بندگان خدا از سه دسته خارج نيستند :\r\nگروهى اصلًا به خداوند توجهى ندارند ، بلكه در تمام لحظات شب و روز به غير او متوجه و مشغولند ، اينان سنگدلان و دل‌مردگان حقيقى از ياد خدا هستند .\r\nگروهى در بعضى از ساعات شب و روز به خدا توجه دارند و در ساعاتى ديگر از او غافلند ، اما با توجهى كه دارند ، آثار غفلت ، بىخبرى و سنگدلى را از دل‌هاى خود پاك مىكنند ، اينان عموم مومنان هستند .\r\nو گروهى در تمام لحظات ، در خواب و بيدارى - با دل‌هاشان - به خداوند متعال متوجه‌اند و در دلشان هيچ قساوت و تيرگى وجود ندارد ، ايشان شيداييان از پيامبران و امامان و صالحان پيرو آن‌ها هستند .\r\nشايد پيامبر - صلّى اللَّه عليه‌و آله وسلّم - در اين بخش حديث كه مىفرمايد : « خشوعى كه تيره‌دلى با آن همراه نباشد . » ، براى زاهدان امتش ، اين درجه از خشوع را طلب نموده و اين مقام ، در حقيقت مقامى است كه آن حضرت در بخش بعدى حديث : « و ذكر و يادى كه فراموشى با آن نباشد . » براى آنان درخواست فرموده است .\r\n\r\n","description":"","footnote":"","page_name":" 473 ","page_number":474},
  {"content":"\r\n . \r\n","description":"","footnote":"","page_name":" 474 ","page_number":475},
  {"content":"\r\n\r\n\r\n130 ذكرى كه فراموشى به آن راه نداشته باشد\r\n« پروردگارا ! ذكر و يادى روزيشان كن كه فراموشى به آن راه نداشته باشد . »\r\nحديث\r\n1778 . اميرالمؤمنين - عليه‌السّلام - فرمود : « ذكر را اهلى است كه به جاى دنيا آن را اختيار كرده‌اند و هيچ معامله و داد و ستدى ، آن‌ها را از آن باز نمىدارد . »\r\n1779 . « ذكر ، همنشينى با محبوب است . »\r\n1780 . « شايسته‌ترين فردبراىاين‌كه يادش كنى ، كسىاست كه تو را فراموش نمىكند . »\r\n1781 . « اگر ديدى خداوند سبحان تو را با ياد خود همدم كرد ، بدان كه دوستت داشته است . »\r\n1782 . « با پيوستگى در ياد خدا ، غفلت و بىخبرى بر طرف مىشود . »\r\n1783 . « ياد خدا ، شادى هر پرهيزكار و لذت و خوشى اهل يقين است . »\r\n1784 . « در ذكر ( خدا ) ، حيات و شادابى دل است . »\r\n1785 . « هر كس خدا را ياد كند ، مقاوم شود ( يا بينا شود ) . »\r\n1786 . « هركس به ذكروياد خدامشغول باشد ، خداوند ذكرش را پاكيزه و خوش گرداند . »\r\n1787 . « هر كس دلش رابا ذكرمدام‌آباد كند ، كارهايش در نهان و آشكار نيكو مىشود . »\r\n1788 . « هر كس خداوند سبحان را ياد كند ، خداوند دلش را زنده و عقل و خردش را روشن مىكند . »\r\n1789 . « دوام ذكر ، سبب نجات و رهايى اولياى خداست . »\r\n1790 . « دوام ذكر خدا ، خوراك روح و كليد درستى و به سامان رسيدن امور است . »\r\n1791 . « خداوند را غافلانه و بىتوجّه به معناى ذكر ، ياد نكن و از سر لهو و بازيچه ، او را فراموش نكن . »\r\n\r\n","description":"","footnote":"","page_name":" 475 ","page_number":476},
  {"content":"\r\n . \r\n","description":"","footnote":"","page_name":" 476 ","page_number":477},
  {"content":"\r\n\r\n1792 . « هر كس به ياد مردم مشغول شود ، خداوند سبحان او را از ياد خود خواهد برد . »\r\n1793 . « نسيان و فراموشى ، تاريكى و نادارى است . »\r\n1794 . « هر كس خداوند سبحان را فراموش كند ، خداوند نفس او را از ياد خودش مىبرد و دلش را نابينا مىگرداند . »\r\n1795 . « آن‌چه را به ياد آورديد ، فراموش كرديد ، به آن‌چه شايسته حذر و پرهيز بود ، اطمينان كرده و خود را در امان پنداشتيد ؛ پس رأيتان شما را به گمراهى و هلاكت كشيد و امرتان از هم پاشيد . »\r\nبيان\r\nذكرى كه نسيان و فراموشى به آن راه نداشته باشد ، جز ذكر قلبى كه براى بنده ملكه شود نيست و چنين ذكرى براى او حاصل نمىشود مگر در مقام شهود حق سبحان به ديدهء دل و البته وصول به اين مقام نيز جز با بريدن از عالم طبيعت ، امكان‌پذير نخواهد بود . با اين توضيح كوتاه ، حقيقت معنى دعاى پيامبر - صلّى اللَّه عليه‌و آله وسلّم - و عظمت درخواست و آرزوى مقام و منزلت رفيعى كه براى زاهدان امتش درخواست فرموده ، آشكار مىشود . نيز از خود اين درخواست و امكان‌پذير بودن آن معلوم مىشود كه اين مقام ، مخصوص پيامبر - صلّى اللَّه عليه‌و آله وسلّم - و امام - عليه‌السّلام - نيست و گرنه آن حضرت براى زاهدان امّتش طلب نمىكرد . « 1 »\r\n\r\n\r\n","description":"","footnote":"\r\n( 1 ) . براى توضيح بيش‌تر ، ر . ك : بخش 12 ، 15 ، 84 ، 86 و 104 .\r\n","page_name":" 477 ","page_number":478},
  {"content":"\r\n . \r\n","description":"","footnote":"","page_name":" 478 ","page_number":479},
  {"content":"\r\n\r\n\r\n131 كرامتى كه پستى و خوارى به آن راه نداشته باشد\r\n« پروردگارا ! كرامتى روزيشان فرما كه خوارى و پستى را به آن راه نباشد . »\r\nقرآن كريم\r\n1796 . « اى مردم ! ما شما را از مرد و زن آفريديم و به صورت ملتهاو قبيله‌ها قرار داديم تا يكديگر را بشناسيد ، همانا گرامىترين و ارجمندترين شما نزد خداوند ، با تقواترين شماست . قطعاً خداوند دانا و آگاه است . »\r\n1797 . « و هر كه را خداوند خوار كند ، او را عزيز كننده و گرامى دارنده‌اى نيست . قطعاً خداوند آن‌چه را بخواهد انجام مىدهد . »\r\n1798 . « جز آن‌چه انجام مىداديد ، پاداش نمىبينيد ؛ مگر بندگان خدا كه او خالصشان كرده ، ايشان را روزى مشخص است ؛ ميوه‌ها و اكرام خاصى كه به آنان مىشود ، در بهشت‌هاى پر نعمت . »\r\n1799 . « الم ، آن كتاب است ، ترديدى در آن نيست ، سبب هدايت تقوا پيشه‌گان است . . .\r\nايشان در مسير هدايت پروردگارشان هستند و هم ايشان رستگارانند . »\r\n1800 . « اگر اهالى شهرها و روستاها ايمان آورده و تقوا پيشه كرده بودند ؛ بركات آسمان و زمين را بر روى ايشان مىگشوديم ، اما تكذيب كردند و ما آن‌ها را به آن‌چه به دست آورده بودند ، مؤاخذه نموديم . »\r\n1801 . « اى كسانى كه ايمان آورده‌ايد ! اگر تقواى خدا را پيشه كنيد ، قدرت شناخت حق از باطل را به شما عنايت كرده ، بديهايتان را زائل نموده و گناهانتان را مىبخشد و خدا صاحب و بخشندهء فضل و كرامت بزرگ است . »\r\n1802 . « آن‌ها كه ايمان آوردند و تقوا پيشه كردند ، آن‌ها را در زندگى دنيا و آخرت‌مژده باد ، كلمات خداوند را تبديلى نيست ، آن همان رستگارى بزرگ است . »\r\n\r\n","description":"","footnote":"","page_name":" 479 ","page_number":480},
  {"content":"\r\n . \r\n","description":"","footnote":"","page_name":" 480 ","page_number":481},
  {"content":"\r\n\r\n1803 . « تقوا پيشه‌گان در جايگاهى امن در ميان بهشتها و چشمه‌ها هستند . »\r\n1804 . « تقوا پيشه‌گان در ميان بهشتها و نهرها در جايگاه صدق ، نزد سلطان قدرتمند هستند . »\r\n1805 . « و هر كس تقواى خدا را پيشه كند ، ( خدا ) براى او راه خروج و رهايى ( از هر گرفتارى ) قرار مىدهد و او را از آن‌جا كه گمان ندارد ، روزى مىدهد . »\r\n1806 . « و هر كس تقواى خدا را پيشه كند ، در كارش براى او آسانى قرار مىدهد ، اين امر خداست كه به سوى شما فروفرستاده است و هر كس تقواى خدا را پيشه كند ، بدىهايش را مىپوشاند و پاداشش را بزرگ مىگرداند . »\r\nحديث\r\n1807 . از امام صادق - عليه‌السّلام - نقل شده است : « هر مؤمنى به آن‌چه خدا دوست دارد رو كند ، خدا نيز به آن‌چه او دوست دارد روى مىآورد و هر كس با تقواى الهى به درگاه او پناه آورد و از او محافظت طلبد ، خداوند او را نگه مىدارد و هر كس خدا به او روى آورد و او را نگه دارد ، اگر آسمان بر زمين بيفتد نگرانى ندارد و اگر مصيبتى بر اهل زمين نازل شود و همه آن‌ها را فرا گيرد ، به تقوايى كه دارد ، از هر گرفتارى در امان خداست ، آيا خدا نمىفرمايد : « إِنَّ الْمُتَّقِينَ فِى مَقَامٍ أَمِينٍ » . »\r\n1808 . از امام زين العابدين - عليه‌السّلام - است كه فرمود : « براى هيچ قرشى يا عربى ( به واسطه قرشى يا عربى بودن ) مقام و موقعيتى نيست ، مگر به واسطهء تواضع و هيچ كرامتى نيست ، مگر به سبب تقوا . »\r\n1809 . از امام صادق - عليه‌السّلام - نقل شده است : « دو نفر نزد اميرالمؤمنين - عليه‌السّلام - تفاخر مىكردند ، حضرت فرمود : آيا به بدنهاى پوسيده و ارواحى كه در آتش جهنم هستند افتخار مىكنيد ؟ اگر عقل داشته باشى ، اخلاق دارى و اگر تقوا داشته باشى ، كرامت دارى و گرنه الاغ از تو بهتر است و تو از هيچ‌كس بهتر نيستى . »\r\n\r\n","description":"","footnote":"","page_name":" 481 ","page_number":482},
  {"content":"\r\n . \r\n","description":"","footnote":"","page_name":" 482 ","page_number":483},
  {"content":"\r\n\r\nبيان\r\nاز مجموع آن‌چه در توضيح اين بخش از حديث ذكر شد ، معلوم مىشود ، كرامت انسان نزد پروردگارش به تقواست و خوارى او به بىتقوايى و در اين مورد ، دنيا و آخرت يكى هستند ؛ چنان‌كه دعاى بعد از نماز زيارت اميرالمؤمنين - عليه‌السّلام - به همين مطلب اشاره مىفرمايد : « و مادام كه ما را زنده مىدارى ، با هدايت بر ما منّت گذار و آن‌گاه كه ما را ميراندى با كرامت . » و هم چنان كه تقوا و كرامت مراتب دارد ، خوارى و پستى هم مراتبى دارد . چنان كه هر قدر درجهء تقواى بنده زيادتر شود ، ميزان كرامتش نزد پروردگار بيشتر مىشود و خوارى و پستى او نيز به همان ميزان كاهش پيدا مىكند تا جايى كه بنده ، به بالاترين درجه تقوا برسد و ديگر نزد خدا خوارى و كوچكى نداشته باشد و شايد دعاى پيامبر - صلّى اللَّه عليه‌و آله وسلّم - : « و كرامتى كه خوارى و پستى را در آن راه نباشد . » ، به همين امر اشاره داشته باشد .\r\n\r\n132 صبرى كه دلتنگى به آن راه نداشته باشد\r\n« پروردگارا ! استقامتى روزيشان كن كه دلتنگى به آن راه نداشته باشد . »\r\nقرآن كريم\r\n1810 . در توصيف خردمندان : « آنان كه در طلب وجه پروردگارشان استقامت ورزيدند . . . ايشان را سراى آخرت است . . . ( به ايشان گفته شود ) ، سلام بر شما به واسطهء استقامتى كه ورزيديد و سراى آخرت ، خوب سرايى است . »\r\n1811 . « و اگر استقامت كنيد و تقوا پيشه كنيد ، مكر آنان به شما هيچ خسارتى وارد نكند ، قطعاً خداوند به آن‌چه آن‌ها انجام مىدهند ، احاطه دارد . »\r\n1812 . « و استقامت داشته باش و صبر و استقامت تو جز به ( قدرت و ارادهء ) خدا نيست و بر آنان اندوهگين مباش و از مكرى كه مىورزند ، دلتنگ مشو . »\r\n\r\n","description":"","footnote":"","page_name":" 483 ","page_number":484},
  {"content":"\r\n . \r\n","description":"","footnote":"","page_name":" 484 ","page_number":485},
  {"content":"\r\n\r\n1813 . « و از ايشان پيشوايانى قرار داديم تا به امر ما هدايت كنند ؛ زيرا استقامت ورزيده و به آيات و نشانه‌هاى ما يقين آوردند . »\r\n1814 . « و صابران را مژده بده ، همان‌ها كه هرگاه به گرفتارى و مصيبتى دچار شوند مىگويند : ما از خداييم و به سوى او باز مىگرديم ، صلوات پروردگارشان بر ايشان باد و ايشان ، همان هدايت يافتگانند . »\r\n1815 . « خداوند متعال به نقل از حضرت يعقوب مىفرمايد : « پس صبرى نيكو ( از خدا مىخواهم ) و بر آن‌چه توصيف مىكنيد ، از خدا يارى خواسته مىشود . »\r\n1816 . « و ياد كن بندهء ما ايوب را . . . ما او را صابر يافتيم ، خوب بنده‌اى است ، او بسيار ( به سوى ما ) بازگشت كننده است . »\r\nحديث\r\n1817 . از امام صادق - عليه‌السّلام - نقل شده است كه فرمود : « نسبت صبر و استقامت به ايمان ، مثل نسبت سر به بدن است ، همانطور كه اگر سر از ميان برود ، بدن هم از بين مىرود ؛ اگر صبر از بين برود ، ايمان از بين مىرود . »\r\n1818 . ابى بصير مىگويد : از امام صادق - عليه‌السّلام - شنيدم كه فرمود : « آزاده ، در تمام احوالش آزاده است . اگر مصيبتى به او برسد بر آن صبر مىكند و اگر مصيبت‌ها و گرفتارىها او را در هم بكوبند ، نمىتوانند او را شكست بدهند ، هر چند كه اسير و مقهور شود و در برابر هر آسانى برايش سختى پيش آيد ، چنان‌كه حضرت يوسف صديق امين - سلام‌اللَّه‌عليه - چنين بود ، هر چند به بردگى گرفته شد و مورد ستم و تهمت واقع شد و زندانى گرديد ؛ امّا به آزادگيش خسارتى نرسيد و تاريكى و وحشت زندان و گرفتارىهايى كه به آن دچار شد ، به او ضررى نزد و منتى كه خدا بر او نهاده بود لطمه نخورد و خدا ، حاكم ستمكار زورگو را بعد از اين‌كه مالك و صاحب او بود ، بندهء او كرد و او را آزاد نمود و به واسطهء او به امتى رحم فرمود و صبر اين‌چنين عاقبت خوبى دارد ؛ پس استقامت بورزيد و نفستان را به صبر عادت دهيد تا پاداش ببريد . »\r\n1819 . يونس بن يعقوب مىگويد : امام صادق - عليه‌السّلام - به من امر فرمود نزد مفضل بروم و در مرگ اسماعيل او را تسليت بدهم و فرمود : « به مفضل سلام برسان\r\n\r\n","description":"","footnote":"","page_name":" 485 ","page_number":486},
  {"content":"\r\n . \r\n","description":"","footnote":"","page_name":" 486 ","page_number":487},
  {"content":"\r\n\r\nو بگو ما به مصيبت مرگ اسماعيل دچار شديم و صبر كرديم ؛ پس تو هم همانطور كه ما صبر كرديم ، صبر كن . ما چيزى مىخواستيم و خداوند چيزى مىخواست و ما تسليم امر خداوند - عزّ و جل - شديم . »\r\n1820 . امام صادق - عليه‌السّلام - مىفرمايد : « ما بسيار صبر كننده و اهل استقامت هستيم و شيعيان ما از ما صبورتر هستند . » راوى مىگويد : گفتم : فدايت شوم ، چگونه شيعه شما از شما صبورتر هستند ؟ حضرت فرمود : « زيرا ما بر چيزى كه مىدانيم ( عاقبت كارش را ) صبر مىكنيم و شيعيان ما بر چيزى كه نمىدانند صبر مىكنند . »\r\n1821 . پيامبر - صلّى اللَّه عليه‌و آله وسلّم - فرمود : « نشانهء صابر سه چيز است : تنبلى نمىكند ، دلتنگ نمىشود و از پروردگارش گلايه نمىكند ؛ زيرا اگر تنبلى كند ، حق را از بين مىبرد و اگر دلتنگ شود ، شكر و سپاس به جاى نمىآورد و اگر از پروردگارش گلايه و شكايت كند ، او را نافرمانى مىكند . »\r\n1822 . امام باقر - عليه‌السّلام - فرمود : « هر كس صبر پيشه كند و به هنگام مصيبت استرجاع كند و خدا را ستايش نمايد ، در حقيقت به كار خدا راضى شده و اجرش بر عهدهء خداست و هر كس چنين نكند ، قضاى الهى بر او جارى شده و مورد ندامت نيز واقع مىشود و خداوند اجرش را نابود مىفرمايد . »\r\n1823 . جابر مىگويد : به امام باقر - عليه‌السّلام - گفتم : خداوند شما را رحمت كند ، صبر نيكو چگونه صبرى است ؟ فرمود : « آن صبرى است كه با شكايت نزد مردم ، همراه نباشد . »\r\n1824 . امام صادق ( يا امام باقر ) - عليهما السلام - مىفرمايد : « هر كس براى مصيبت‌هاى روزگار ، پيشاپيش صبر تهيه نبيند ، درمانده مىشود . »\r\n1825 . از اميرالمؤمنين - عليه‌السّلام - نقل شده است : « صبر ، سبب كمال و بالارفتن و بىتابى مايه نقص و سقوط است . »\r\n1826 . « صبر ، ضامن پيروزى است . »\r\n1827 . « صبر ، مصيبت‌هاى بزرگ را آسان مىكند . »\r\n1828 . « صبر ، بلا را از بين مىبرد . »\r\n\r\n","description":"","footnote":"","page_name":" 487 ","page_number":488},
  {"content":"\r\n . \r\n","description":"","footnote":"","page_name":" 488 ","page_number":489},
  {"content":"\r\n\r\n1829 . « صبر ، كمك كارترين چيز براى غلبه بر مشكلات روزگار است . »\r\n1830 . « صبر ، بهترين لشگر مؤمن است . »\r\n1831 . « سرآغاز عبادت ، انتظار فرج با صبر است . »\r\n1832 . « صبر ، به اندازهء گرفتارى به انسان داده مىشود . »\r\n1833 . « صبر بر مصيبت ، پاداش را نيكو و زياد مىكند . »\r\n1834 . « صبر بر مصيبت‌ها از بهترين هداياى الهى است . »\r\n1835 . « برترين صبر ، صبر ( براى و در دورى از ) محبوب است . »\r\n1836 . « براى غصه‌ها و رنجها حدودى است و حدود را پايانى است ، پس صبر پيشه كنيد تا به پايان ( رنجها ) برسيد . »\r\n1837 . « اگر صبر كنى ، آن‌چه مقدّر است جارى مىشود و تو هم مأجور و داراى پاداش خواهى بود و اگر بىتابى كنى ، آن‌چه مقدر است جارى مىشود و تو گنهكارى . »\r\n1838 . « اگر صبر كنى به وسيلهء صبرت به مقامات ابرار و نيكان مىرسى و اگر بىتابى كنى بىتابى تو ، تو را به آتش جهنم وارد مىكند . »\r\n1839 . « هر كس از صبر يارى بخواهد ، پيروزى را از دست نمىدهد . »\r\n1840 . « هر كس بر طولانى شدن ناراحتى صبر كند ، از صداقت خويش در تقوا پرده برداشته ( و آن را ظهور داده ) است . »\r\n1841 . « هر كس بر بلاها و آزمايشهاى الهى صبر كند ، حق خدا را به جا آورده و از عذابش خود را حفظ كرده و به ثوابش اميد دارد . »\r\n1842 . « هر كس بر طاعت خدا و دورى كردن از نافرمانىاش صبر كند ، او مجاهد صبور است . »\r\nبيان\r\nشايد معنى صبرى كه دلتنگى به آن راه ندارد ، صبرى باشد كه جز براى آن‌ها كه پرده‌ها از برابرشان كنار رفته ، فطرت را تماماً درك كرده ، به مقام حق اليقين رسيده و در محبت خداوند متعال غرق شده‌اند ، براى ديگرى حاصل نمىشود ؛ زيرا اينان\r\n\r\n","description":"","footnote":"","page_name":" 489 ","page_number":490},
  {"content":"\r\n . \r\n","description":"","footnote":"","page_name":" 490 ","page_number":491},
  {"content":"\r\n\r\nهر سه نوع صبر را داشته‌اند : صبر بر طاعت و تحمل رنج آن ، - بلكه اساساً رنجى در آن حس نكرده‌اند - ، صبر بر پرهيز از نافرمانى و گناه ، بدون ناخرسندى درونى از ترك معاصى و بلكه منظور و مقصود درونىشان همان ترك گناه بوده به طورى كه از انجام - يا حتى ارادهء انجام آن - ناراحت و دلتنگ مىشوند و با صبر و به حساب خدا گذاشتن ، اذيت‌هايى را كه در راه خدا به آن‌ها مىرسيده ، تحمل كرده‌اند و بلايى كه از ناحيه خدا به آن‌ها مىرسد ، بلا نمىدانند . از اين بيان مقصود پيامبر - صلّى اللَّه عليه‌و آله وسلّم - از درجه عالى و مقام بلندى كه براى زاهدان امتش درخواست كرده ، روشن مىشود .\r\n\r\n133 بردبارىاى كه عجله در آن راه نداشته باشد\r\n« پروردگارا ! بردبارى و حلمى روزيشان كن كه عجله در آن راه نداشته باشد . »\r\nقرآن كريم\r\n1843 . « و استغفار ابراهيم براى پدرش نبود ، جز به خاطر عمل به وعده‌اى كه به او داده بود و آن‌گاه كه برايش روشن شد كه او دشمن خداست ، از او بيزارى جست . همانا ابراهيم بسيار خدا ترس و بردبار بود . »\r\n1844 . « گفتند : اى شعيب ، آيا نمازت به تو امر مىكند كه ما آن‌چه را پدران ما مىپرستيدند رها كنيم يا آن طور كه دلمان مىخواهد در اموالمان تصرف كنيم ، همانا تو بردبار و راه يافته هستى . »\r\nحديث\r\n1845 . امام زين العابدين - عليه‌السّلام - مىفرمود : « دوست ندارم به قيمت خوارى نفسم ، نعمت‌هاى سبز و سرخ نصيبم شود و هيچ جرعه‌اى دوست داشتنىتر\r\n\r\n","description":"","footnote":"","page_name":" 491 ","page_number":492},
  {"content":"\r\n . \r\n","description":"","footnote":"","page_name":" 492 ","page_number":493},
  {"content":"\r\n\r\nنيست از جرعهء غيظى كه از تلافى نكردن ، در برابر آن‌كه مرا به خشم آورده ، فرو برده‌ام . »\r\n1846 . پيامبر - صلّى اللَّه عليه‌و آله وسلّم - فرمود : « از دوست داشتنىترين راهها به سوى خداوند - عزّ و جل - فرو بردن دو جرعه است : يكى جرعهء خشمى كه با حلم ، آن را فرودهى و ديگرى جرعهء مصيبتى كه با صبر و استقامت آن را دفع كنى . »\r\n1847 . در كافى از ابوحمزه نقل كرده است كه گفت : « عمل ( يا علم ) مؤمن با حلم و بردبارى در آميخته است ، مىنشيند كه بداند ، سخن مىگويد كه بفهمد ، آن‌چه به عنوان امانت به او گفته شده است ، براى دوستان نقل نمىكند و شهادتش را براى دشمنان پنهان نمىنمايد ، هيچ كار حقى را براى ريا انجام نمىدهد و به خاطر حيا ترك نمىكند ، اگر پاك باشد از آن‌چه در حق او مىگويند بر خود مىترسد و از آن‌چه مردم دربارهء او نمىدانند ، استغفار مىكند ، از قول ( و تعريف ) كسى كه او را نمىشناسد ، فريب نمىخورد و از شمردن آن‌چه انجام داده است ، مىترسد . »\r\n1848 . پيامبر - صلّى اللَّه عليه‌و آله وسلّم - فرمود : « به خدايى كه جانم در دست قدرت اوست ، هيچ دو چيزى با هم جمع نشوند كه برتر از جمع‌شدن علم و حلم باشد . »\r\n1849 . در پاسخ پيامبر - صلّى اللَّه عليه‌و آله وسلّم - به سؤال شمعون لاوى آمده است : « امّا حلم از نتايج آن : دسترسى به ( خلق و خو و هر چيز ) زيبا و همنشينى با نيكان ، برآمدن از سقوط ، بر كشيده شدن از پستى ، ميل به انجام خير است و صاحبش را به درجات عالى ، عفو ، تحمّل ، كار خير و سكوت نزديك مىكند . اين‌ها ، نتايجى است كه براى عاقل به واسطه حلمش ايجاد مىشود . »\r\n1850 . از اميرالمؤمنين - عليه‌السّلام - نقل شده است : « سلامتى و امنيت ، نتيجهء حلم و بردبارى است . »\r\n1851 . « شجاع‌ترين مردم كسى است كه با حلم بر جهل و نادانى غالب شود . »\r\n1852 . « بالاترين حلم ، فروخوردن خشم و جلوگيرى نفس از انجام كارى است كه قدرت آن را هم دارد . »\r\n1853 . « حلم ، دهان بند سفيه است ( يعنى شخص كم خرد را ساكت مىكند تا از روى سفاهت سخن نگويد . ) »\r\n\r\n","description":"","footnote":"","page_name":" 493 ","page_number":494},
  {"content":"\r\n . \r\n","description":"","footnote":"","page_name":" 494 ","page_number":495},
  {"content":"\r\n\r\n1854 . « حلم و بردبارى ، آتش غضب را خاموش مىكند و لجاجت و سختگيرى ، آتش آن را برافروخته مىنمايد . »\r\n1855 . « اگر حليم و بردبار نيستى ، خود را به بردبارى وادار كن ، زيرا كم است كه كسى شبيه گروهى بشود و به زودى از آن‌ها نشود . »\r\n1856 . « هرگاه خداوند بنده‌اى را دوست بدارد ، او را با آرامش و بردبارى بيارايد . »\r\n1857 . « هر كس خود را به حلم بيارايد ، خشم و پريشانىاش آرام يابد . »\r\n1858 . « يارى بردبارى و تحمل را براى خودم ، بيشتر از يارى مردان شجاع ديدم . »\r\n1859 . « مؤمن ، حتماً بردبار است و مهربان . »\r\n1860 . « حمدوستايش خدايىراكه حلم‌وبردباريش بسياراست و در نتيجه مىبخشد . »\r\n1861 . در شأن آل محمّد - صلّى اللَّه عليه‌و آله وسلّم - فرموده است : « حلم ايشان از علمشان به شما خبر مىدهد . »\r\n1862 . در صفات پرهيزكاران فرموده است : « اما در روز ، بردباران و دانشمندان و نيكان و پرهيزكارانند . »\r\nبيان\r\nحلمى كه بعد از آن عجله نباشد ، جز براى كسى كه به حلم خداوند سبحان آراسته شده باشد ، حاصل نمىشود ، پس هر بنده‌اى كه بخواهد به چنين حلمى آراسته گردد ، بايد به صفات الهيه متّصف شود . البته رسيدن به چنين مرحله‌اى با حرف ميسر نيست ، بلكه سلوك راه عبوديت كامل از طريق انجام واجبات و مستحبات و ترك محرّمات و مكروهات همراه با اخلاص كامل و عنايت و رحمت ويژهء الهى او را مىطلبد كه تأثير مهمى در به وجود آمدن اين ويژگىها در بنده دارد ( چنان كه حديث حماد ، به همين عنايت الهى اشاره دارد . ) و از جمله صفات الهيه ، حلمى است كه در دعاى پيامبر - صلّى اللَّه عليه‌و آله وسلّم - و آيات و احاديثى كه ذكر شد ، آمده است .\r\n\r\n","description":"","footnote":"","page_name":" 495 ","page_number":496},
  {"content":"\r\n . \r\n","description":"","footnote":"","page_name":" 496 ","page_number":497},
  {"content":"\r\n\r\nبا اين توضيحات ، معنى حقيقى دعا و درخواست اين صفت براى زاهدان از سوى پيامبر - صلّى اللَّه عليه‌و آله وسلّم - و نيز قابليت و استعداد انسان براى كسب اين‌گونه خصوصيات اخلاقى و حالات نفسانى روشن مىشود ، همان گونه كه خداوند متعال مىفرمايد : يقيناً انسان را در بهترين حالت براى دريافت ارزش‌ها آفريديم . « 1 »\r\n\r\n134 پر كردن دل از حياى از خداوند متعال\r\n« و دل‌هايشان را از حياى از خودت پر فرما تا در هرلحظه‌اى از تو شرم كنند . »\r\nحديث\r\n1863 . از امام صادق - عليه‌السّلام - نقل شده است كه فرمود : « حيا از ايمان است و ايمان از بهشت . »\r\n1864 . پيامبر - صلّى اللَّه عليه‌و آله وسلّم - فرمود : « حيا بر دو نوع است : حياى از سر عقل و حياى از روى نفهمى و حماقت ، بنابراين حياى عقل ، علم است و حياى نفهمى ، جهل است . »\r\n1865 . رسول اللَّه - صلّى اللَّه عليه‌و آله وسلّم - مىفرمايد : « چهار چيز در هر كس باشد ، هر چند از سر تا قدمش گناه باشد ، خداوند آن‌ها را به حسنات و نيكى تبديل مىفرمايد ، آن چهار چيز عبارتند از : راستى ، حيا ، خوش خلقى و شكر و سپاسگزارى . »\r\n\r\n\r\n","description":"","footnote":"\r\n( 1 ) . نيز ، ر . ك : بخش 54 و 87 .\r\n","page_name":" 497 ","page_number":498},
  {"content":"\r\n . \r\n","description":"","footnote":"","page_name":" 498 ","page_number":499},
  {"content":"\r\n\r\n1866 . نيز از آن حضرت است كه فرمود : « از خداوند آن طور كه بايسته و حق حياست ، حيا كنيد . » گفتند : يعنى ما اين‌طور حيا نمىكنيم يا رسول اللَّه ؟ حضرت فرمود :\r\n« اگر اين‌طور حيا مىكرديد ، هيچ‌كدام از شما شب نمىخوابيد ، مگر اين‌كه مرگ در برابر چشمانش بود ، ( اگر اين‌طور حيا كنيد ) بايد سر و افكارى را كه در آن است ، حفظ كنيد و شكم و آن‌چه را در درون آن جاى مىگيرد مراقبت نماييد ، قبر و پوسيدگى بدن در آن را به خاطر داشته باشيد و هر كس طالب آخرت است ، بايد زر و زيور زندگى دنيا را رها كند . »\r\n1867 . شخصى به پيامبر گفت : مرا وصيت و موعظه‌اى بفرماييد . حضرت فرمود : « از خدا حيا كن آن طور كه از يك آدم صالح از ميان قوم و قبيله‌ات حيا مىكنى . »\r\n1868 . امام زين العابدين - عليه‌السّلام - فرمود : « از خداوند به خاطر قدرت و تسلّطى كه بر تو دارد بترس و از او به خاطر نزديك بودنش به خودت ، حيا كن . »\r\n1869 . امام حسن عسكرى - عليه‌السّلام - مىفرمايد : « هر كس از مردم آبرومند تقوا پيشه نكند ، از خدا تقوا پيشه نمىكند . »\r\n1870 . در پاسخ پيامبر - صلّى اللَّه عليه‌و آله وسلّم - به سؤال شمعون لاوى آمده است : « و امّا از حيا ، صفاتى منشعب مىشود از جمله : نرمى ، مهربانى ، مراقبت به خاطر خدا در پيدا و نهان ، سلامت و امنيت ، دورى از بدى ، خوشرويى ، سهل‌گيرى ، موفقيت و پيروزى و مورد ثنا و ستايش نيكو واقع شدن در ميان مردم . اين نتيجه‌اى است كه از حيا نصيب آدم عاقل مىشود ، پس خوشا به حال كسى كه نصيحت خدا را بپذيرد و از رسوايى توسط او بترسد . »\r\n1871 . پيامبر - صلّى اللَّه عليه‌و آله وسلّم - فرمود : « اوّلين چيزى كه خدا از بنده مىگيرد تا غضبناك مىشود و بر او غضب مىكنند ، حيا است سپس امانت را از او مىگيرد ، سپس رحمت را از او مىستاند و سپس دين اسلام را از گردنش بر مىدارد ، آن‌گاه يك شيطان ملعون مىشود . »\r\n1872 . روايت شده است كه خداوند متعال مىفرمايد : « بندهء من ! اگر از من حيا كنى ، مردم را نسبت به عيوبت و زمين را نسبت به گناهانت ، به فراموشى مبتلا\r\n\r\n","description":"","footnote":"","page_name":" 499 ","page_number":500},
  {"content":"\r\n . \r\n","description":"","footnote":"","page_name":" 500 ","page_number":501},
  {"content":"\r\n\r\nكنم و لغزش‌هايت را از نامه اعمالت پاك كنم و روز قيامت دربارهء حساب ، با تو مناقشه نكنم . »\r\n1873 . روايت شده است كه خداوند متعال فرمود : « بندهء من ! هر گاه تو از من حيا كردى و ترسيدى ، من تو را آمرزيدم . »\r\n1874 . اميرالمؤمنين - عليه‌السّلام - دربارهء ويژگىهاى مؤمن فرمود : « حياى او بر شهوتش برترى و غلبه دارد . »\r\nبيان\r\nآيات ، روايات و دعاهايى كه به تقواى الهى و مراقبه و حيا و ترس از خدا و خوف و خشيت و خضوع و فروتنى در پيشگاه خدا دعوت مىكنند و نيز آياتى كه بر همراهى ، ناظر بودن و اطلاع خداوند دلالت دارند ، در واقع بنده را به حفظ مراقبت بر آداب عبوديت و بندگى در تمام امور زندگى و ترك آن‌چه با مقام حضور در نزد خداوند سبحان مخالف است دعوت مىنمايد ، چنان‌كه مىشود گفت : منظور خداوند از تشريع احكام و واجبات و مستحبات و غيره ، چيزى جز اين نيست .\r\nرواياتى كه در توضيح اين بخش از حديث ذكر شد - هر چند تعدادشان اندك است - روشن كنندهء معنى جملهء حديث هستند و خواننده محقق و زيرك ، با دقت و تأمل در همين خلاصه و اجمال به تفصيل مطلب راه مىيابد . « 1 »\r\n\r\n\r\n","description":"","footnote":"\r\n( 1 ) . نيز ، ر . ك : بخش 72 .\r\n","page_name":" 501 ","page_number":502},
  {"content":"\r\n . \r\n","description":"","footnote":"","page_name":" 502 ","page_number":503},
  {"content":"\r\n\r\n\r\n135 بينا و آگاه كردن به آفات دنيا\r\n« و ايشان را به آفات دنيا ، بينا و آگاه ساز . »\r\nحديث\r\n1875 . اميرالمؤمنين - عليه‌السّلام - مىفرمايد : « دنيا ، ذليل و خوار كننده است . »\r\n1876 . « دنيا ، گمراه كننده است . »\r\n1877 . « دنيا ، ضرر مىزند و آخرت شاد مىسازد . »\r\n1878 . « دنيا ، سايه‌اى از ميان رفتنى است . »\r\n1879 . « دنيا ، بازار زيانكارى است . »\r\n1880 . « دنيا ، كشتزار بدىهاست . »\r\n1881 . « دنيا ، آرزو و مطلوب بدبختان و تيره دلان است . »\r\n1882 . « دنيا ، قتلگاه عقل‌هاست . »\r\n1883 . « دنيا ، مايه تباهى دين ، از بين برنده يقين ، سرچشمهء بلاها و گرفتارىها و ريشه رنج‌هاست . » « 1 »\r\n\r\n\r\n","description":"","footnote":"\r\n( 1 ) . نيز ، ر . ك : بخش 13 ، 15 و 18 .\r\n","page_name":" 503 ","page_number":504},
  {"content":"\r\n . \r\n","description":"","footnote":"","page_name":" 504 ","page_number":505},
  {"content":"\r\n\r\n\r\n136 بينا و آگاه كردن به آفات نفس و وسوسه‌هاى شيطان\r\n« و ايشان را به آفات نفس خودشان و وسوسه‌هاى شيطان بينا و آگاه ساز ، همانا تو مىدانى در درون من چه مىگذرد و تو داناى مطلق پنهانيها هستى . »\r\nحديث\r\n1884 . اميرالمؤمنين - عليه‌السّلام - مىفرمايد : « هر كس نفسش را به حال خود رها كند ، زيان مىبيند . »\r\n1885 . « هر كس نفسش را به حال خود رها كند ، كارش را تباه مىكند . »\r\n1886 . « براى فريب خوردن انسان همين بس كه به هر چه نفسش براى او جلوه داد ، اعتماد كند . »\r\n1887 . « اين نفس بسيار جدى ، به انجام بدى دستور مىدهد ، پس هر كس آن را به حال خود رها كند ، او را به سرعت به سمت گناهان مىكشاند . »\r\n1888 . « نفس تو بسيار حيله‌گر است ؛ اگر به آن اعتماد كنى ، شيطان تو را به انجام گناه مىكشاند . »\r\n1889 . « نفس ، به طور جدى و پيگير به بدى و زشتى فرمان مىدهد ، پس هر كه به آن اعتماد كرد ، به او خيانت مىكند . »\r\n1890 . « هر كس خداوند او را بر ( غلبه بر ) نفسش يارى نكند ، از موعظه و پند هيچ واعظ و پند دهنده‌اى سودى نخواهد برد . »\r\n1891 . « از دشمنى بپرهيزيد كه پنهانى در دل‌ها نفوذ كرده است و نجوا كنان در گوشها ( وسوسه ) مىكند . »\r\n1892 . « از اين شيطان دشمن خدا بترسيد ، مبادا شما را به درد خودش گرفتار كند . »\r\n1893 . « با مجاهدهء با نفس ، به مصاف شيطان برويد و با مخالفت نفس ، بر او\r\n\r\n","description":"","footnote":"","page_name":" 505 ","page_number":506},
  {"content":"\r\n . \r\n","description":"","footnote":"","page_name":" 506 ","page_number":507},
  {"content":"\r\n\r\nپيروز شويد و نفس خود را پاك كنيد و اوج گيريد . »\r\n1894 . « فريب شيطان ، صورتگرى مىكند ، تزئين مىنمايد و به طمع مىاندازد . »\r\n1895 . « براى شيطان در كار خودت بهره و در نفس خودت راه نفوذ قرار نده . » « 1 » بيان\r\nسپاس خداى كه با توفيقات الهى ، جلد اوّل اين كتاب به پايان رسيد . از خداوند متعال در به انجام رسيدن جلد دوم يارى مىطلبيم و از برادران و خواهران طالب معارف و حقايق دينى - كه اهل عمل به آن‌ها هستند - اميد داريم خطا و اشتباه ما را ببخشند و از همه انتظار داريم كه در ارزيابى كتاب ، به مؤلف آن ننگرند ؛ بلكه به مطالب و مباحث مطرح شده ، آن هم با تدبر و ديده انصاف توجه كنند تا آن‌چه را به آن علم ندارند ، تكذيب ننمايند و با آن‌چه از معارف حقه اسلامى ، كه در كتاب و سنت بيان شده است ، دشمنى نورزند .\r\nپروردگارا ! ما را به راه راست هدايت كن و در سايه حمايت و حكومت سراسر نعمت خويش جايمان ده ، همانا تو ما را كافى هستى و بهترين كارگزار براى ما مىباشى ، پروردگارا ! از ما در گذر و ما را رستگار و موفق گردان و از آنان كه بر ايشان خشم گرفتى و از گمراهان و سر گردانان قرار مده ، اى مهربان‌ترين مهربانان . »\r\n\r\n\r\n","description":"","footnote":"\r\n( 1 ) . نيز ، ر . ك : بخش 25 ، 26 ، 50 ، 197 و 234 و فصل 13 و 14 .\r\n","page_name":" 507 ","page_number":508},
  {"content":"\r\n . \r\n","description":"","footnote":"","page_name":" 508 ","page_number":509},
  {"content":"\r\n\r\nاز خداوند متعال براى خود ، پدر و مادرم و هر كس بر من حقّى دارد طلب آمرزش مىنمايم و نيز تمام كسانى كه در تأليف ، تنظيم ، چاپ و ساير امور مربوط به اين اثر ياريم دادند ، از خداوند سبحان آمرزش ، توفيق ، سعادت و نيكبختى مىطلبم .\r\nاللهم آمين به حق محمد و آله الطاهرين صلوات اللَّه عليهم اجمعين و لعنة اللَّه على اعاديهم و اعادى شيعتهم اجمعين .\r\nوالحمدللَّه اولًا و آخراً و ظاهراً و باطناً\r\n\r\n","description":"","footnote":"","page_name":" 509 ","page_number":510},
  {"content":"\r\n . \r\n","description":"","footnote":"","page_name":" 510 ","page_number":511},
  {"content":"\r\n . \r\n","description":"","footnote":"","page_name":" 511 ","page_number":512},
  {"content":"\r\n . \r\n","description":"","footnote":"","page_name":" 512 ","page_number":513},
  {"content":"\r\n . \r\n","description":"","footnote":"","page_name":" 513 ","page_number":514},
  {"content":"\r\n . \r\n","description":"","footnote":"","page_name":" 514 ","page_number":515},
  {"content":"\r\n . \r\n","description":"","footnote":"","page_name":" 515 ","page_number":516},
  {"content":"\r\n . \r\n","description":"","footnote":"","page_name":" 516 ","page_number":517},
  {"content":"\r\n . \r\n","description":"","footnote":"","page_name":" 517 ","page_number":518},
  {"content":"\r\n . \r\n","description":"","footnote":"","page_name":" 518 ","page_number":519},
  {"content":"\r\n . \r\n","description":"","footnote":"","page_name":" 519 ","page_number":520},
  {"content":"\r\n . \r\n","description":"","footnote":"","page_name":" 520 ","page_number":521},
  {"content":"\r\n . \r\n","description":"","footnote":"","page_name":" 521 ","page_number":522},
  {"content":"\r\n . \r\n\r\n","description":"","footnote":"","page_name":" 522 ","page_number":523}
  ]