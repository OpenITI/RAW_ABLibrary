[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nاز مجموعه پرسش و پاسخ هاى اعتقادى\r\n2\r\nراه سعادت\r\nمجموعه اى از دستور العمل ها و نصايح اخلاقى و تربيتى\r\nحضرت آيت الله العظمى روحانى ( مد ظله العالى )\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nروحانى ، محمد صادق ، 1305 -\r\nراه سعادت : مجموعه اى از دستور العمل ها ونصايح اخلاقى و تربيتى / آيت الله العظمى سيد محمدصادق روحانى . - قم : مهر امير المؤمنين عليه السلام ، 1390\r\n152 ص .\r\n25000 ريال : 7 - 146 - 159 - 964 - 978 : isbn\r\nفهرست نويسى براساس اطلاعات فيپا .\r\nكتابنامه : به صورت زيرنويس .\r\n1 . اخلاق اسلامى . 2 . خودسازى ( اسلام ) . 3 . اخلاق اجتماعى - جنبه هاى مذهبى - اسلام . الف . عنوان .\r\n2 ر 9 ر / 8 / 247 bp\r\n61 / 297\r\nر 781 ر\r\n1390\r\nانتشارات مهر اميرالمؤمنين\r\nنام كتاب : راه سعادت\r\nنام مؤلف : حضرت آيت الله العظمى روحانى ( مدظله العالى )\r\nناشر : مهر اميرالمؤمنين عليه السلام\r\nنوبت چاپ : اول / تابستان 1390\r\nچاپخانه : شريعت\r\nشمارگان : 2000 جلد\r\nقيمت : 2500 تومان\r\nشابك : 7 - 146 - 159 - 964 - 978\r\nمركز پخش : قم - خيابان صفائيه - كوچه 28 - پلاك 149\r\nتلفن : 7746546 تلفكس : 7838053 همراه 09122752029\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n . \r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\n\r\nمقدمه\r\nبسم الله الرحمن الرحيم\r\nالحمدلله ربّ العالمين وصلّى الله على محمّد و آله الطاهرين واللعن الدائم على أعدائهم أجمعين أبدَ الآبدين .\r\n* امروزه علوم در كنار رشد همه جانبه بشر به سوى تمدن و بالندگى فكرى ، در حال تكامل هستند . اين مسأله ، نه تنها مذهب را تحت‌الشعاع خويش قرار نداده بلكه موجب شده است تا نسل جوان ، به دنبال روحيه كاوش‌گر و خداجوى خويش ، بخواهند هر چه بيشتر بپرسند و در سايه رسيدن به پاسخ سوالات دينى خود ، روح جستجوگر خود را سيراب‌كنند .\r\nدر عصر كنونى ، كتاب‌هاى بسيارى در اين مسير نگاشته و به زيور طبع آراسته شده است ، اما با توجه به اشتغالات فراوان ، كمتر اتفاق مىافتد مراجع معظم تقليد ، قلم به دست گرفته و به جزئىترين پرسش‌ها و ابهامات پاسخ دهند ؛ مسأله پسنديده‌اى كه از امتيازات مجموعه مجلداتِ پاسخ به استفتائات اخلاقى و اعتقادى حضرت آيت الله العظمى روحانى ( دامت بركاته ) به‌شمار مىرود .\r\n* معظم‌له در سال‌هاى اخير ، تمامى سؤالات شرعى و اعتقادى و اخلاقى دريافتى را شخصا بررسى و پاسخ داده‌اند كه به تدريج در حال\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nآماده‌سازى و تدوين جهت چاپ به زبان‌هاى مختلف مىباشد . از اين مجموعه پرسش و پاسخ‌ها ، تاكنون هفت جلد استفتائات شرعى به زبان فارسى و سه جلد استفتائات شرعى و اعتقادى به زبان عربى منتشر شده است ؛ كه با توجه به كثرت استفتائات اعتقادى و اخلاقى ، و تنوع موضوعى آنها ، بر آن شديم تا ضمن دسته‌بندى پرسش‌ها ، جهت سهولت استفاده مخاطبين ، بهويژه جوانان عزيز ، آنها را در مجلدات جداگانه‌اى منتشر نماييم كه تاكنون دو جلد آن تحت عناوين فضائل و مصائب حضرت زهراء ( عليها السلام ) و عاشورا و قيام امام حسين ( عليه السلام ) به چاپ رسيده است و كتاب حاضر ، سومين جلد آن مىباشد .\r\n* نظر به اينكه سؤالات از سوى اقشار مختلف و با بيان‌هاى متفاوت ، مطرح شده است ، نياز به يكسان‌سازى و تغيير جمله‌بندى در آنها ديده مىشد كه اين مهم ، در ويرايش مجموعه لحاظ شده است .\r\n* نكته قابل ذكر ديگر اينكه ، از آنجا كه بسيارى از پرسش و پاسخ‌ها به زبان عربى بوده است ، دفتر استفتائات با كسب اجازه از معظم‌له اقدام به ترجمه آنها به فارسى نموده و منابع آيات و روايات شريفه را نيز به متن اضافه كرده است .\r\n* در پايان لازم است از زحمات و تلاش‌هاى خالصانه جناب حجت الاسلام والمسلمين آقاى ضياء الخباز كه در آماده‌سازى اين كتاب نهايت همكارى را داشته‌اند ، قدردانى نماييم .\r\nدفتر استفتائات حضرت آيت الله العظمى روحانى\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n\r\nفصل اول : مسائل اخلاقى\r\n\r\n","description":"","footnote":"","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n\r\nبسم الله الرّحمن الرّحيم\r\n\r\n* بزرگ‌ترين مدرسه اخلاقى\r\nس 1 : بزرگ‌ترين مدرسه اخلاقى كدام است ؟\r\nباسمه جلت اسمائه :\r\nبزرگ‌ترين مدرسه اخلاقى ، آيات قرآن كريم ، روايات ائمه معصومين ( عليهم السلام ) و ادعيه شريفه ايشان مانند ادعيه توبه و مكارم‌الاخلاق و ساير ادعيه صحيفه سجاديه مىباشد .\r\n\r\n* تعصب ممدوح و مذموم\r\nس 2 : آيا تعصبى كه در روايات ذكر شده ، ممدوح است يا مذموم ؟ معناى آن چيست ؟\r\nباسمه جلت اسمائه :\r\nمنظور از تعصب ، معناى عرفى آن ، يعنى صلابت در موضع و غيرت و تعصب در دفاع است ؛ و اين معنا اگر در راه حق باشد جزء امور ممدوح است ، همان‌طور كه اميرالمؤمنين ( عليه السلام ) در سخن خود بدان اشاره كرده و فرموده است : « اگر براى يارى حق و دادرسى به ستمديده ناگزير از تعصب هستيد ، تعصب‌ورزيد » . ) « 1 »\r\n\r\n\r\n","description":"","footnote":"\r\n( 1 ) . انْ كُنْتُمْ لا مَحالَةَ مُتَعَصّبِينَ فَتَعَصّبُوا لِنُصْرَةِ الْحَقّ ؛ عيون الحكم والمواعظ ، ص 63 .\r\n","page_name":" 19 ","page_number":19},
  {"content":"\r\n\r\nو اگر در اين مسير نباشد ، جزء امور مذموم است ، همان‌گونه كه امام زين‌العابدين ( عليه السلام ) در سخن خود بدان اشاره كرده و فرموده است : « عصبيتى كه دارنده آن گناه‌كار است ، آن است كه كسى بدكاران قوم خويش را برتر از نيكان قوم ديگر بداند يا اينكه قوم خود را در ظلم به ديگران يارى نمايد » . ) « 1 »\r\n\r\n* منظور از رضايت به قضا و قدر الهى\r\nس 3 : رضايت يكى از مسائلى است كه در احاديث اسلامى به آن توجه و تشويق شده است . آيا اين رضايت ، به معناى از بين بردن سرزندگى ، فعاليت ، كارآيى ، اختراع و تحول و به معناى پذيرش شكست و ناكامى به بهانه قضا و قدر الهى ، است ؟\r\nباسمه جلت اسمائه :\r\nمراد از راضى بودن در مقابل قضا و قدر الهى ؛ آن است كه انسان بعد از آن‌كه تمام تلاش خود را براى دست‌يابى به آن‌چه دست‌يافتنى است ، انجام داد ، از نتيجه‌اى كه به دست مىآورد ، راضى باشد ؛ و منظور اين نيست كه بدون كم‌ترين تلاش در جهت تغيير چيزى ، به آن رضايت دهيم .\r\n\r\n* منظور از مدارا با مردم و دوستى با آن‌ها\r\nس 4 : اگر از كسى متنفر باشم و كينه‌اش را در دل داشته باشم ، اما خلاف آن را اظهار كنم ، گويى او را دوست دارم و او بهترينِ دوستان من است ،\r\n\r\n\r\n","description":"","footnote":"\r\n( 1 )\r\n. الْعَصَبِيَّةُ الَّتِى يَأْثَمُ عَلَيْهَا صَاحِبُهَا ، أَنْ يَرَى الرَّجُلُ شِرَارَ قَوْمِهِ خَيْراً مِنْ خِيَارِ قَوْم آخَرِينَ ، وَ لَيْسَ مِنَ الْعَصَبِيَّةِ أَنْ يُحِبُّ الرَّجُلُ قَوْمَهُ ، وَ لَكِنْ مِنَ الْعَصَبِيَّةِ أَنْ يُعِينَ قَوْمَهُ عَلَى الظُّلْمِ ؛\r\nاصول كافى ، ج 2 ، ص 308 .\r\n","page_name":" 20 ","page_number":20},
  {"content":"\r\n\r\nآيا اين رفتار ، نفاق اجتماعى محسوب مىشود يا مصداق اين سخن ائمه ( عليهم السلام ) است كه : « مداراى با مردم نصف ايمان است » ، ) « 1 » و « دوستى با مردم ، نيمى از عقل است » ؟ ) « 2 »\r\nباسمه جلت اسمائه :\r\nمنظور از مداراى با مردم و يا دوستى با ايشان ، نرمى و حسن صحبت با آنها ، و تحمل اذيت ايشان بدون نياز به انجام برخى محذورات مانند دروغ و نيرنگ است .\r\n\r\n* غرور ممدوح براى زن\r\nس 5 : در يكى از سخنان امام على ( عليه السلام ) ، غرور براى زن ممدوح شمرده شده است ، اگر غرور به معناى كبر باشد و كبر صفت سيئه است چه اندازه غرور براى زن جايز است تا به حد كبر حرام نرسد ؟\r\nباسمه جلت اسمائه :\r\nمراد از غرورى كه براى زن ممدوح شمرده مىشود ، غرور او نسبت به مرد نامحرم است كه موجب مىشود او خود را در اختيار نامحرم قرار ندهد . همان‌طور كه به صراحت در پايان كلام امام على ( عليه السلام ) آمده است : « بهترين خصلت‌هاى زنان ، بدترين خصلت‌هاى مردان است : غرور . . . ؛ زيرا زن هرگاه مغرور باشد خودش را در اختيار ( نامحرم ) نمىگذارد » . ) « 3 » با اين سخن ،\r\n\r\n\r\n","description":"","footnote":"\r\n( 1 ) . مُدَارَاةُ النّاسِ نِصْفُ الْايمَان ؛ اصول كافى ، ج 2 ، ص 117 .\r\n( 2 ) . التّوَدّدُ إِلَى النّاسِ نِصْفُ الْعَقْلِ ؛ اصول كافى ، ج 2 ، ص 643 ؛ وسائل الشيعه ، ج 12 ، ص 52 .\r\n( 3 ) . نهج البلاغه ، خطبه 4 ، ص 52 .\r\n","page_name":" 21 ","page_number":21},
  {"content":"\r\n\r\nدليل پسنديده بودن اين نوع غرور روشن مىشود .\r\n\r\n* مرز شوخى حلال و حرام\r\nس 6 : آيا شوخى ، حرام و حلال دارد ؟ به فرض اين‌گونه باشد ، مرز ميان شوخى حرام و حلال كجاست ؟\r\nباسمه جلت اسمائه :\r\nسخنى كه در مقام شوخى و مزاح گفته مىشود بر دو نوع است :\r\nاول : آن‌چه به قصد خبر دادن از امرى است ، و انگيزه آن شوخى است نه جدى بودن ؛ مثل اين‌كه به شوخى مىگويد : « پدرت از سفر آمد » . بىترديد اين نوع خبر اگر مخالف واقع باشد دروغ است ، و تمام ادله دال بر حرمت دروغ ، به حرمت اين نوع خبر نيز دلالت مىكند .\r\nدوم : آن‌چه به قصد خبردادن نيست ، بلكه قصد دارد معنايى را با كلمات ايجاد نمايد - به گونه‌اى كه حتى به واسطه قرائن ، ظهور در انشاء داشته باشد و انگيزه او شوخى است ؛ مانند اين‌كه مرد ترسويى را مخاطب قرار داده و به او مىگويد : « اى شجاع » يا « اى شير » . اين نوع شوخى مانند نوع اول نيست ، به همين دليل به كذب و صدق متصف نشده و ادله حرمت كذب شامل آن نمىگردد ؛ لذا مقتضاى اصل ، حليت و جواز است .\r\n\r\n* آداب سؤال و نحوه آن\r\nس 7 : آداب سؤال چيست ؟ و نحوه آن چگونه است ؟\r\nباسمه جلت اسمائه :\r\nآداب سؤال ، بسيار است ، و در روايات معصومين ( عليهم السلام )\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nوارد شده است تنها به چند مورد اشاره مىكنيم :\r\nالف : رسول خدا ( صلى الله عليه وآله و سلم ) فرموده است : « پرسش نيكو ، نيمى از دانش است » ) « 1 » .\r\nب : امام على ( عليه السلام ) فرموده است : « آن‌چه را كه براى تو مهم است بپرس و آن‌چه را كه براى تو اهميتى ندارد ترك كن » ) « 2 » .\r\nج : امام صادق ( عليه السلام ) فرموده است : « براى فهم پاسخ سؤالت سؤال كن نه براى آزار دادن » ) « 3 » .\r\n\r\n* رهايى از خلق و خوى كينه و حسادت\r\nس 8 : من داراى دو خلق وخو هستم ؛ كينه و حسادت ، خوبى و ايمان ؛ هميشه اول كينه و حسادت پيروز مىشود اما شايد بيش‌تر از ده ثانيه هم طول نكشد و بعد خلق و خوى دوم برنده مىشود . مثلا به محض اين‌كه مىبينم يا مىشنوم يكى ازدوستان يا نزديكانم يا هر كسى كه او را مىشناسم ازدواج كرده ، پيشرفت كرده ، بچه‌دار شده و يا اتفاق خوبى برايش افتاده است خوى اول به من غلبه مىكند و عنان افكارم را به دست مىگيرد اما بعد از چند ثانيه ، خوى دوم غالب مىشود و دعا مىكنم كه بيش‌تر از آن را به دست بياورد . چگونه مىتوانم از كينه و حسادت خلاص شوم ؟\r\nباسمه جلت اسمائه :\r\nوقتى خدا نعمتى به برادرت عطا مىكند دو حالت دارد :\r\n\r\n\r\n","description":"","footnote":"\r\n( 1 ) . حُسْنُ السّؤالِ نِصْفُ الْعِلْمِ ؛ بحارالانوار ، ج 1 ، ص 224 .\r\n( 2 ) . سَلْ عَمّا يعْنِيكَ وَ دَعْ مَا لَا يعْنِيكَ ؛ علل الشرائع ، ج 1 ، ص 64 .\r\n( 3 ) . سَل تَفَقّهاً وَلَا تَسْأَلْ تَعَنّتاً ؛ اصول كافى ، ج 6 ، ص 381 .\r\n","page_name":" 23 ","page_number":23},
  {"content":"\r\n\r\nالف : از آن نعمت بيزار هستى و دوست دارى آن نعمت از بين برود ؛ به اين حالت حسادت مىگويند .\r\nب : دوست ندارى آن نعمت از بين برود ، اما براى خودت هم مثل آن نعمت را مىخواهى ؛ به اين حالت غبطه مىگويند .\r\nحسادتى كه از آن نهى شده ، شكل اول است و در حالت دوم ، اشكالى وجود ندارد ، بلكه چه بسا خوب و مطلوب باشد . حسد ، علل زيادى دارد كه به اختصار در هفت مورد مىگنجد : دشمنى ، خودبينى ، تكبر ، تعجب ، ترس ازدست رفتن اهداف مطلوب ، حب رياست ، خباثت نفس و بخل نفس .\r\nحسد يكى از بيمارىهاى عظيم قلب است و تنها راه درمان چنين بيمارىهايى علم و عمل است . براى درمان حسادت بايد بدانيد كه حسادت در واقع براى دين و دنياى شما ضرر دارد و نه تنها براى آن كسى كه مورد حسادت قرار گرفته ، هيچ ضررى ندارد بلكه در دين و دنياى خود نيز از آن بهره مىبرد . اگر با بصيرت به اين مطلب دقت كنيد ، ديگر دشمن خودتان و دوست دشمنتان نخواهيد بود و حسادت حتما از شما جدا مىشود .\r\n\r\n* روابط بر اساس مصلحت\r\nس 9 : اگر تمام روابط فردى ، اجتماعى و فرهنگى زندگى من بخاطر منفعت شخصى خودم باشد ، به اين معنا كه استراتژى من صددرصد سودجويانه باشد و منفعت و ماديت محور زندگى من قرار گرفته باشد ، به گونه‌اى كه من تنها در صورتى به زيارت مىروم يا با كسى دوست مىشوم\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nو يا به ديگران سود مىرسانم كه برايم نفع داشته باشد ، و كارىكه برايم فايده نداشته باشد انجام نمى دهم ؛ آيا اين دورويىاست ؟ آيا من بايد همه‌روابط اجتماعى و خانوادگىام را طبق اصول الهى و نيت خالص انجام بدهم ؟\r\nباسمه جلت اسمائه :\r\nبهتر است كه انسان مؤمن شأن خود را بالاتر از اين رابطه مصلحتى بداند تا رابطه او با برادران مؤمنش رابطه‌اى باشد كه از علاقه به خداوند ناشى شده باشد . در حديث معتبر ابن محبوب از امام صادق ( عليه السلام ) آمده است : « هر كه براى خدا دوست داشته باشد و براى خدا دشمن داشته باشد و در راه خدا عطا و منع كند ، از كسانى است كه ايمانش كامل است » . ) « 1 » اين مضمون در روايات بسيار ديگرى نيز نقل شده است .\r\n\r\n* درمان ترس و ضعف قلب\r\nس 10 : مشكل من ترس ، هراس و ضعف قلب است . چه سوره‌ها و اذكارى اين مشكل مرا بر طرف مىكند ؟\r\nباسمه جلت اسمائه :\r\nمىتوانيد به برخى كتب مخصوص اين امور مانند كتاب « طب الائمه ( عليهم السلام ) » از عبدالله شبر رجوع نماييد . او بسيارى از روايات مفيد در اين زمينه را گردآورى كرده است . مانند اين سخن امام‌صادق ( عليه السلام ) كه فرموده‌اند : « دوست دارم كه مؤمن\r\n\r\n\r\n","description":"","footnote":"\r\n( 1 ) . مَنْ أَحَبّ للهِ و أَبْغَضَ للهِ وَأَعْطىْ للهِ و مَنَعَ للهِ فَهُوَ مِمّنْ كَمُلَ إِيمانُه ؛ محاسن ، ج 1 ، ص 263 .\r\n","page_name":" 25 ","page_number":25},
  {"content":"\r\n\r\nنگين‌انگشترش از پنج چيز باشد : ياقوت . . . و فيروزه ؛ كه مايه‌مسرت خاطر زنان و مردان مؤمن مىشود ، و نور چشم راتقويت مىكند ، و سينه را گشاده مىگرداند ، و قوت قلب را زياد مىكند » ) « 1 » .\r\n\r\n* افتخار به حسب و نسب\r\nس 11 : حكم افتخار به حسب و نسب چيست ؟ مخصوصا در جنگ ، آن‌چنان كه شيوه جنگجويان بوده است ؟\r\nباسمه جلت اسمائه :\r\nتفاخر حرام فىنفسه عبارت است از : اظهار فخر از حيث حسب و نسب با هدف اثبات فضيلت خود و فروريختن شأن ديگران ، و اين مطلب ، در حال جنگ و غيرجنگ تفاوتى ندارد . اگر كسى رجزخوانى هاى جنگجويان را مطالعه كند ، متوجه مىشود كه تفاخر آنان به حسب و نسب ، بخاطر ترساندن دشمن است ، نه بخاطر اين‌كه برترى خودشان را اثبات كنند .\r\n\r\n* رويارويى با تهاجم فرهنگى\r\nس 12 : امروزه ارزش‌هاى اخلاقى و دينى ، از طرق مختلف و با عناوين\r\n\r\n\r\n","description":"","footnote":"\r\n( 1 ) . ياقوت كه از همه فاخرتر است ؛ عقيق كه از هر نگين ديگر براى خدا و ما خالصانه‌تر است ؛ فيروزه كه مايه مسرت خاطر زنان و مردان مؤمن مىشود و نور چشم را تقويت مىكند و سينه را گشاده مىسازد و بر نيروى دل مىافزايد ؛ آهن چينى هر چند خودم خوش نمىدارم كه مرتب از آن به دست كنم ولى هنگام رويارويى با مردم شرور از به‌دست كردن آن بدم نمىآيد كه شر و غضب آنان را خاموش كند ، ولى همراه داشتن آن را دوست مىدارم ، براى اين‌كه ديوان سركش را پراكنده مىكند ؛ و سنگ‌ها و دُرهاى سپيد ناحيه نجف ؛ تهذيب الأحكام ، ج 6 ، ص 37 .\r\n","page_name":" 26 ","page_number":26},
  {"content":"\r\n\r\nمتفاوت در معرض هجوم قرار گرفته است ، تا آنجا كه متدينين در خانه‌هاى خود احساس غربت مىكنند ، چه نصيحتى براى برخورد با اين هجوم داريد ؟\r\nباسمه جلت اسمائه :\r\nدر چنين شرايط سختى مؤمن بايد اين سخن پيامبر ( صلى الله عليه وآله و سلم ) را به ياد آورد كه فرمودند : « اسلام غريب آغاز شد ، و به همان غربتى كه از آن آغاز شده بود برمىگردد ، پس خوشا به حال غريبان . گفتند : يا رسول الله ، غريبان چه كسانى هستند ؟\r\nفرمودند : كسانى كه صالح هستند زمانى كه مردم فاسد شدند » ) « 1 » ؛ تا بداند غربتى كه در آن زندگى مىكند و آن را حتى ميان خانواده‌اش احساس مىنمايد ، غربتى ستايش‌شده است ، تا قدرت و صلابت او را افزايش دهد .\r\n\r\n* ديدن فيلم‌هاى عاشقانه\r\nس 13 : ديدن سريال‌ها و فيلم‌هاى عاشقانه چه حكمى دارد ؟ يا آنهايىكه ترويج‌كننده فرهنگ‌هاى غير اسلامى هستند ؟ آيا پدران مىتوانند به فرزندانشان اجازه بدهند چنين فيلم‌هايى را ببينند ؟\r\nباسمه جلت اسمائه :\r\nمشاهده هر چه كه منجر به فساد مىشود حرام است . و ديدن برخىاز اين فيلم‌ها خالى از اشكال نيست و همانند سم در عسل است . به همين دليل ، به دختران و پسرانمان گوشزد\r\n\r\n\r\n","description":"","footnote":"\r\n( 1 ) . مستدرك الوسائل ، ج 11 ، ص 323 .\r\n","page_name":" 27 ","page_number":27},
  {"content":"\r\n\r\nمىكنيم كه مراقب خود و رفتار و اخلاق و عقايدشان باشند ، كه اينها از هر چيز براى انسان گران‌بهاتر است . و از خداى متعال براى خود و ايشان عصمت و درستى خواهانيم .\r\nدرباره پدران گرامى نيز پس از اين سخن خداوند سخنى باقىنمى ماند : « قُوا أَنفُسَكُمْ وَأَهْلِيكُمْ نَاراً وَقُودُهَا النَّاسُ وَالْحِجَارَةُ » ؛ ) « 1 » اى كسانى كه ايمان آورده‌ايد ، خودتان و نزديكانتان را از آتشى كه سوختِ آن مردم و سنگ‌هاست حفظ كنيد .\r\n\r\n* رهايى از نگاه حرام\r\nس 14 : جوانى هستم كه هيچ زنى از مقابل چشمم رد نمىشود مگر اين‌كه با تمام وجود متوجه او مىشوم ، و اين ، برايم تبديل به عادت و ملكه شده و در قلبم نفوذ كرده است . چگونه مىتوانم توبه كنم ؟ و چگونه از اين عادت كه بهواسطه ديدن رفتار دوستان ، پدرم ، برادرانم و نزديكانم شروع شده ، رهايى يابم ؟\r\nباسمه جلت اسمائه :\r\nاز پيامبر اكرم ( صلى الله عليه وآله و سلم ) نقل شده است : « هر كس چشم خود را از نگاه حرام پر كند ، خداى تعالى در روز قيامت چشم او را با ميخ‌هاى آتشين پر كند ، و تا روز حشر از آتش انباشته مىسازد تا حساب مردم به پايان رسد ، و پس از آن ،\r\n\r\n\r\n","description":"","footnote":"\r\n( 1 ) . تحريم ، آيه 6 .\r\n","page_name":" 28 ","page_number":28},
  {"content":"\r\n\r\nاورا به آتش‌مىافكند » ) « 1 » .\r\nهمان‌گونه كه در روايات به آن اشاره شده ، انسان مىتواند با اجبار نفس و الزام آن از طريق عهد و نذر از اين رذيله ، رهايى يابد . او مىتواند چشم خود را فرو افكند ، و فرو افكندن چشم تأثيرى عجيب دارد . از پيامبر ( صلى الله عليه وآله و سلم ) نقل شده است كه : « از ايشان درباره مردى پرسيدند كه زن ( نامحرم ) بر او بگذرد و او نگاه كند ، فرمود : نگاه نخست حق توست ، و نگاه بار دوم بر ضرر توست ، و نگاه سوم تير زهرآگينى از تيرهاى شيطان است . هر كس بخاطر خداىتعالى ، نه بخاطر ديگران ، از تكرار نگاه خوددارى كند ، خداوند ايمانى به او عطا مى فرمايد كه طعم و لذت آن را مى چشد » ) « 2 » .\r\nدر برخى نصوص شريف اذعان شده كه درمان نگاه حرام ، از راه درمان علت آن ميسر است ؛ زيرا منشا آن غالبا تهييج شهوت است . لذا اگر انسان فوران شهوتش را از راه حلال درمان نمايد ، به حرام نيازى پيدا نمى كند . و اين همان است كه امام على ( عليه السلام ) در سخنى به آن اشاره كرده و فرموده است : « اگر يكى از شماها زنى را ديد كه او را شگفت زده كرد ، نزد همسرش برود ، زيرا نظير آنچه ديده است در همسر خود او نيز هست . پس شيطان را به دل خود راه ندهد . و چشمش را از آن زن برگرداند ؛ و اگر\r\n\r\n\r\n","description":"","footnote":"\r\n( 1 ) . مستدرك الوسائل ، ج 14 ، ص 268 ؛ بحارالانوار ، ج 101 ، ص 37 .\r\n( 2 ) . مستدرك الوسائل ، ج 14 ، ص 268 .\r\n","page_name":" 29 ","page_number":29},
  {"content":"\r\n\r\nهمسرى ندارد ، دو ركعت نماز بخواند و خداى را زياد حمد و ستايش كند ، و پيامبر و آل پيامبر را صلوات بفرستد ، آنگاه دعا كند و از فضل خدا درخواست كند كه خداوند به مهربانى خود حلالى را فراهم كند كه او را بى نياز سازد » ) « 1 » .\r\n\r\n* رهايى از شهوات جنسى\r\nس 15 : انسان چگونه از شهوات جنسى رها شود ؟\r\nباسمه جلت اسمائه :\r\nشهوات جنسى به خودى خود بد نيست ، بلكه با استفاده از آن در موارد غيرشرعى بد مىشود . از پيامبر ( صلى الله عليه وآله و سلم ) و اهل بيت او ( عليهم السلام ) ارشاداتى در باب تهذيب آن وارد شده است . مانند اين سخن پيامبر ( صلى الله عليه وآله و سلم ) كه مى فرمايد : « جوان‌ها ! هر كدام از شما را قدرت است ازدواج كنيد تا ديدگانتان كمتر زنان را دنبال كند و دامنتان پاك بماند » ) « 2 » .\r\n\r\n* كفاره شوخى با زنان و دختران\r\nس 16 : من جوانى بلندپرواز هستم ، و برخوردهاى زيادى با هر دو جنس‌دارم ، زياد با مردم شوخى مىكنم تا بخاطر فشارهاى زندگى فضاسنگين نباشد و بين مردم و مخصوصا دختران محبوب باشم . امااخيرا روايتى از آل محمد ( صلى الله عليه وآله و سلم ) خواندم كه مىگفت هر كسى با دختريا زنى مزاح كند خدا او را هزاران سال در زندان حبس مىكند .\r\n\r\n\r\n","description":"","footnote":"\r\n( 1 ) . بحارالانوار ، ج 10 ، ص 115 ؛ و ج 100 ، ص 287 .\r\n( 2 ) . مستدرك الوسائل ، ج 14 ، ص 153 .\r\n","page_name":" 30 ","page_number":30},
  {"content":"\r\n\r\nازاين به بعد چگونه رفتاركنم ؟\r\nباسمه جلت اسمائه :\r\nدر برخى نصوص از يكى از اصحاب معصومين ( عليهم السلام ) نقل شده كه گفت : « به زنى قرآن ياد مىدادم و با او شوخى كردم . وقتى خدمت امام صادق ( عليه السلام ) رسيدم ، فرمود به او چه گفتى ؟ خجالت كشيدم . فرمود : ديگر با آن زن مجالست و گفتو گو نداشته‌باش » ) « 1 » .\r\nاز اين حديث شريف استفاده مىشود كه مؤمن بايد در روابط خود با زنان نامحرم بسيار مراقب باشد ، چون آن‌طور كه در برخى روايات آمده ، زنان دام‌هاى شيطان هستند ، به اين معنا كه شيطان از فريبندگى و جذابيت زنانه آن‌ها به منظور به معصيت افكندن ديگران بسيار استفاده مىكند .\r\n\r\n* ديدن فيلم حرام بدون شهوت\r\nس 17 : بسيارى از دختران و پسران جوان كه فيلم‌هاى حرام را نگاه مىكنند ، مىگويند بدون شهوت فيلم مىبينند ، و نگاه بدون شهوت جايز است . آيا اين حرف درست است ؟ چگونه مىتوان به آنها جواب داد و آنان را به سوى خداى تبارك برگرداند ؟\r\nباسمه جلت اسمائه :\r\nنگاه كردن به فيلم‌هاى مستهجن مطلقا حرام است ، و به كسانى كه اين فيلم‌ها را مىبينند نصحيت مىكنيم ديدن اين فيلم‌ها را\r\n\r\n\r\n","description":"","footnote":"\r\n( 1 ) . وسائل الشيعه ، ج 20 ، ص 189 .\r\n","page_name":" 31 ","page_number":31},
  {"content":"\r\n\r\nقطع كنند ، زيرا اين‌ها ، يكى از ابزارهاى تسلط كافران غربى بر قدرت و توان ايمانى ما ، و تلاش براىدور كردن ما از مبادى و ارزش‌هاى دينيمان مىباشد .\r\nبه طور كلى : هر انسان عاقلى اگر لذت زودگذر و زوال‌پذير كه با ديدن فيلم‌هاى مذكور حاصل مىشود و پيامدهاى خطرناكى كه مشاهده اين‌گونه فيلم‌ها ، در دنيا و آخرت ، براى خودش و ديگران دارد ، را با يكديگر مقايسه كند ، از آن بيزار شده و از آن‌ها جدا مىشود .\r\n\r\n* بهترين كارها در اوقات فراغت\r\nس 18 : بهترين كارهايى كه مىشود در اوقات فراغت انجام داد ، چيست ؟\r\nباسمه جلت اسمائه :\r\nجواب اين سؤال از سخن اميرالمؤمنين ( عليه السلام ) در دعاى كميل معلوم است : « أَسْأَلُكَ بِحَقِّكَ وَقُدْسِكَ وَأَعْظَمِ صِفاتِكَ وَأَسْمائِكَ أَنْ تَجْعَلَ أَوْقاتى مِنَ اللَّيْلِ وَالنَّهارِ بِذِكْرِكَ مَعْمُورَةً ، وَبِخِدْمَتِكَ مَوْصُولَةً » ؛ « اى رب من ! از تو درخواست مىكنم به حق حقيقتت و به ذات مقدست و بزرگ‌ترين صفات و اسماء مباركت كه اوقات مرا در شب و روز به ياد خود معمور گردانى و پيوسته به خدمت بندگىات بگذرانى . اين عبارت به صراحت بيان مىكند كه مؤمن بايد وقت خود را با ذكر خداوند متعال‌بگذراند .\r\n\r\n* توصيه به جوانان\r\nس 19 : نصيحت يا توصيه‌تان به جوانان چيست ؟\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nباسمه جلت اسمائه :\r\nفرزندان جوانم را به چند توصيه از تعاليم اهل بيت ( عليهم السلام ) سفارش مىكنم :\r\nاول : تفقّه در دين با شناخت عقايد و احكام دين ؛ كه امام صادق ( عليه السلام ) فرموده است : « دوست ندارم جوانانِ شما را جز در دو حالت ببينم : دانشمند يا دانش اندوز . اگر جوانى چنين نكند ، كوتاهى كرده و اگر كوتاهى كرد ، تباه ساخته و اگر تباه ساخت ، گناه كرده است » ) « 1 » .\r\n* * * دوم : اشتغال به اطاعت خدا در پرتو آن‌چه جوان از احكام شرعى مىآموزد ؛ كه رسول خدا ( صلى الله عليه وآله و سلم ) فرموده است : « خداوند جوانى كه جوانىاش را در اطاعت از او بگذراند دوست دارد » ) « 2 » ، و عبادات و سنت‌هايى كه انجام آن واجب است و به آنها ثواب داده مىشود در عنوان اطاعت از خدا داخل مىشود ، كه احياى شعائر اهل بيت ( عليهم السلام ) در شادى و عزاى ايشان در صدر همه آنها قرار دارد .\r\nسوم : غنيمت شمردن فرصت جوانى در ساخت نفس و تزكيه آن ، با رهايى از اخلاق‌هاى ناپسند و آراستن آن به آداب فاضله\r\n\r\n\r\n","description":"","footnote":"\r\n( 1 ) . لَستُ احِبُّ ان ارَى الشّابَّ مِنكُم الّا غادياً فى حالَينِ : امّا عالِماً او مُتَعَلِّما ، فَان لَم يَفعَل فَرَّطَ ، فَان فَرَّطَ ضَيَّعَ ، وَ ان ضَيَّعَ اثِمَ ، وَ ان اثِمَ سَكَنَ النّارَ وَ الَّذى بَعَثَ مُحَمَّدا بِالحَقِّ ؛ امالى طوسى ، ج 2 ، ص 210 .\r\n( 2 ) . إنّ اللهَ يُحِبّ الشّابّ الّذى يُفنى شَبابَهُ فى طاعَةِ الله ؛ كنزالعمال ، ج 15 ، ص 776 .\r\n","page_name":" 33 ","page_number":33},
  {"content":"\r\n\r\nو اخلاق كريم ؛ كه پيامبر اكرم ( صلى الله عليه وآله و سلم ) در توصيه‌اى به ابوذر فرموده است : « اىابوذر ! پنج چيز را پيش از پنج چيز غنيمت شمار : جوانى را پيش از پيرى ، سلامتى را پيش از بيمارى ، ثروت را پيش از نيازمندى ، فراغت را پيش از اشتغال و زندگى را پيش از مرگ » ) « 1 » .\r\n\r\n* نصيحتى مفيد براى دنيا و آخرت\r\nس 20 : تقاضا مىشود اينجانب و خانواده‌ام را با نصيحتى كه مفيد دنيا و آخرت باشد رهنمون شويد ؟\r\nباسمه جلت اسمائه :\r\nشخصى از رسول خدا ( صلى الله عليه وآله و سلم ) چنين تقاضايى كرد ؛ حضرت فرمود : « مقيد به نماز اول وقت باشيد » .\r\n\r\n* وظيفه پدر و مادر در تربيت نسل‌هاى آينده\r\nس 21 : از آيت الله العظمى روحانى درباره مسائل زير نصيحتى مىخواهيم :\r\nالف : آن‌چه بر پدر و مادر در تربيت نسل‌هاى آينده واجب است ؛\r\nب : وظيفه پدران در نگهدارى و حفظ خانواده و صيانت از آن در مقابل‌انحراف ؛\r\nج : وظيفه والدين نسبت به نوجوانان ؟\r\nباسمه جلت اسمائه :\r\nنصيحت خود درباره امور مذكور را از طريق سخنان زير كه از\r\n\r\n\r\n","description":"","footnote":"\r\n( 1 ) . يا أَبا ذَرّ اغْتَنِمْ خَمْساً قَبْلَ خَمْس ، شَبابَكَ قَبْلَ هَرَمِكَ ، وَصِحَّتَكَ قَبْلَ سَقَمِكَ ، وَغِناكَ قَبْلَ فَقْرِكَ ، وَفَراغَكَ قَبْلَ شُغْلِكَ ، وَحَياتَكَ قَبْلَ مَوْتِكَ ؛ بحارالانوار ، ج 17 ، ص 74 .\r\n","page_name":" 34 ","page_number":34},
  {"content":"\r\n\r\nحضرات معصومين ( عليهم السلام ) نقل شده بيان مىكنيم :\r\nالف : امام سجاد ( عليه السلام ) فرموده است : « و امّا حقّ فرزندت به تو اين است كه بدانى او از تو به وجود آمده و در نيك و بد زندگى وابسته به تو است و همانا تو در سرپرستى وى ، مسئول ادب و تربيت صحيح او هستى و تو مسئولى كه او را به سوى خداوند بزرگ راهنمايى نمايى و در اطاعت از پروردگارش ياريش كنى . رفتار تو در تربيت فرزندت بايد توأم با احساس مسئوليت باشد ، رفتار كسى كه بداند در حُسن تربيت فرزنددارى اجر و ثواب و در سوء رفتارش مستحق كيفر و عقاب است » ) « 1 » .\r\nب : خداوند مىفرمايد : « اى كسانى كه ايمان آورده‌ايد ، خودتان و كسانتان را از آتشى كه سوخت آن مردم و سنگ‌هاست حفظ كنيد » ) « 2 » ، و وقتى ابوبصير از امام صادق ( عليه السلام ) پرسيد : به چه شكل اين‌كار را انجام دهم ؟ امام ( عليه السلام ) به او پاسخ داد : « آنها را امر به معروف و نهى از منكر مىكنى ، اگر از تو پذيرفتند آنها را از آتش دوزخ حفظ كرده‌اى ، و اگر نپذيرفتند وظيفه خود را انجام داده‌اى » ) « 3 » .\r\n\r\n\r\n","description":"","footnote":"\r\n( 1 ) . وَأَمّا حَقُّ وَلَدِكَ : فَأَنْ تَعْلَمَ أَنَّهُ مِنْكَ ، وَمُضافٌ إِلَيْكَ فى عاجِلِ الدُّنْيا بِخَيْرِهِ وَشَرِّهِ ، وَأَنَّكَ مَسْؤُولٌ عَمّا وُلَّيْتَهُ مِنْ حُسْنِ الْادَبِ ، وَالدَّلالَةِ عَلى رَبِّهِ عَزَّ وَجَلَّ ، وَالْمَعُونَةِ عَلى طاعَتِهِ ، فَاعْمَلْ فى أَمْرِهِ عَمَلَ مَنْ يَعْلَمُ أَنَّهُ مُثابٌ عَلَى الْاحْسانِ إِلَيْهِ ، مُعاقَبٌ عَلَى الْاساءَةِ إِلَيْه ؛ بحار الانوار ، ج 71 ، ص 6 ، روايت 1 .\r\n( 2 ) . تحريم ، آيه 6 .\r\n( 3 ) . من لا يحضره الفقيه ، ج 4 ، ص 243 .\r\n","page_name":" 35 ","page_number":35},
  {"content":"\r\n\r\nج : اميرالمؤمنين ( عليه السلام ) به پسرش فرمود : « اى فرزند ! اگر چه من به اندازه پيشينيان عمر نكرده‌ام ، ولى در كارهاشان نگريسته‌ام و در سرگذشتشان انديشيده‌ام و در آثارشان سير كرده‌ام ، تا آنجا كه ، گويى خود يكى از آنان شده‌ام . و به پايمردى آن‌چه از آنان به من رسيده چنان است كه پندارى از آغاز تا انجام با آنان زيسته‌ام و دريافته‌ام كه در كارها آن‌چه صافى و عارى از شائبه است كدام است و آنچه كدر و شائبه‌آميز است ، كدام . چه كارى سودمند است و چه كارى زيان‌آور .\r\nپس براى تو از هر عمل ، پاكيزه‌تر آن را برگزيدم و جميل و پسنديده‌اش را اختيار كردم و آنچه را كه مجهول و سبب سرگردانى تو شود ، به يك سو نهادم . و چونان پدرى شفيق كه در كار فرزند خود مى نگرد ، در كار تو نگريستم و براى تو از ادب چيزها اندوختم كه بياموزى و به كار بندى . و تو هنوز در روزهاى آغازين جوانى هستى و در عنفوان آن . هنوز نيتى پاك دارى و نفسى دور از آلودگى . مصمم شدم كه نخست كتاب خدا را به تو بياموزم و از تأويل آن آگاهت سازم و بيش از پيش به آيين اسلامت آشنا گردانم تا احكام حلال و حرام آن را فراگيرى و از اين امور به ديگر چيزها نپرداختم » ) « 1 » .\r\n\r\n\r\n","description":"","footnote":"\r\n( 1 ) . أَيْ بُنَيَّ ، إِنِّي وَإِنْ لَمْ أَكُنْ عُمِّرْتُ عُمُرَ مَنْ كانَ قَبْلي ، فَقَدْ نَظَرْتُ في أَعْمالِهِمْ ، وَفَكَّرْتُ في أَخْبارِهِمْ ، وَسِرْتُ في آثارِهِمْ ؛ حَتَّى عُدْتُ كَأَحَدِهِمْ ؛ بَلْ كَأَنِّى بِمَا انْتَهَى إِلَيَّ مِنْ أُمُورِهِمْ قَدْ عُمِّرْتُ مَعَ أَوَّلِهِمْ إِلَى آخِرِهِمْ ، فَعَرَفْتُ صَفْوَ ذلِكَ مِنْ كَدَرِهِ ، وَنَفْعَهُ مِنْ ضَرَرِهِ ، فاسْتَخْلَصْتُ لَكَ مِنْ كُلِّ أَمْر نَخِيلَهُ ، وَتَوَخَّيْتُ لَكَ جَمِيلَهُ ، وَصَرَفْتُ عَنْكَ مَجْهُولَهُ ، وَرَأَيْتُ حَيْثُ عَنانى مِنْ أَمْرِكَ ما يَعْنى الْوالِدَ الشَّفِيقَ ، وَأَجْمَعْتُ عَلَيْهِ مِنْ أَدَبِكَ أَنْ يَكُونَ ذلِكَ وَأَنْتَ مُقْبِلُ الْعُمُرِ وَمُقْتَبَلُ الدَّهْرِ ، ذُو نِيَّة سَلِيمَة ، وَنَفْس صافِيَة ، وَأَنْ أَبْتَدِئَكَ بِتَعْلِيمِ كِتابِ اللهِ عَزَّ وَجَلَّ وَ تَأْوِيلِهِ ، وَشَرائِعِ الْاسْلَامِ وَأَحْكَامِهِ ، وَحَلَالِهِ وَحَرامِهِ ، لَا أُجَاوِزُ ذلِكَ بَكَ إِلَى غَيْرِه ؛ نهج البلاغه ، نامه 31 .\r\n","page_name":" 36 ","page_number":36},
  {"content":"\r\n\r\n\r\n* راه مقابله با تهاجم فرهنگى\r\nس 22 : در حال حاضر كه جامعه اسلامى با تهاجم فرهنگى روبه رو است براى جوانان چه توصيه‌اى داريد ؟\r\nباسمه جلت اسمائه :\r\nاولين وظيفه فردى جوانان درس خواندن ، محكم نمودن عقايد مذهبى و انجام وظايف شرعى و نهى از منكر است و چنان‌چه وظيفه ، يك مسأله اجتماعى باشد كه مراجع تقليد دستور داده‌اند ، بايد شركت كنند .\r\n\r\n* راه طهارت قلب براى نماز\r\nس 23 : براى طهارت روح و قلب و آمادگى براى نماز با خشوع قلبى چه بايد كرد ؟\r\nباسمه جلت اسمائه :\r\n1 . نماز شب خواندن ؛\r\n2 . روزى اقلا پنجاه آيه قرآن خواندن ؛\r\n3 . تكرار ذكر يونسيه ) « 1 » در سجده طولانى .\r\n\r\n* راهنمايى در سير و سلوك\r\nس 24 : لطفا بنده حقير را در سير و سلوك راهنمايى بفرماييد ؟\r\n\r\n\r\n","description":"","footnote":"\r\n( 1 ) . لا إِلهَ إِلّا أَنْتَ سُبْحانَكَ إِنِّي كُنْتُ مِنَ الظّالِمِينَ ؛ انبياء ، آيه 87 .\r\n","page_name":" 37 ","page_number":37},
  {"content":"\r\n\r\nآيا در اين راه از قطب و مرشد پيروى كنيم يا خير ؟\r\nباسمه جلت اسمائه :\r\nهمانا از در خانه اهل بيت ( عليهم السلام ) به جاى ديگر نرويد و به دستورات آنها عمل كنيد كه براى خير دنيا و آخرت شما را كافى است .\r\n\r\n* رهايى از ضعف نفس در انجام فرائض\r\nس 25 : جوانى هستم مؤمن و مسلمان ، لكن به علت ضعفى كه در نفس من وجود دارد از انجام فرائض روزانه باز مىمانم . راه‌حل چيست ؟\r\nباسمه جلت اسمائه :\r\nبهترين راه تفكر است . يعنى مختصرى فكر كنيد كه چه عواقب وخيم اخروى بر ترك فريضه مترتب است ، و چه سعادت دنيوى و اخروى براى شما با عمل به فرايض مترتب مىشود ، قطعاً اين گناه كبيره را ترك مىكنيد .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n\r\nفصل دوم : خودسازى و مسائل معنوى\r\n\r\n","description":"","footnote":"","page_name":" 39 ","page_number":39},
  {"content":"\r\n . \r\n","description":"","footnote":"","page_name":" 40 ","page_number":40},
  {"content":"\r\n\r\n\r\n* راه شناخت نفس\r\nس 26 : راه شناخت نفس چگونه است ؟\r\nباسمه جلت اسمائه :\r\nاگر مراد از شناخت نفس ، شناخت كنه آن است ، هيچ كسى قدرت بر اين‌كار ندارد به جز آن‌كه نفس را خلق كرده است . و اگر مراد از شناخت نفس ، شناخت اجمالى آن است بهترين راه ، آن است كه فرد از طريق مراجعه به آيات قرآن و روايات ائمه معصومين ( عليهم السلام ) كه در اين زمينه وارد شده ، و نيز با استعانت از خداى متعال و تضرع و دعا براى شناخت نفس به گونه‌اى كه شناسنده آن را به معرفت پروردگار برساند درباره حقيقت ، قدرت و كمال آن ، ژرف بينديشد .\r\n\r\n* تطهير روح به شيوه‌اى متفاوت با شيوه اهل بيت ( عليهم السلام )\r\nس 27 : آيا اگر بخواهم به طريقه‌اى غير از طرق مذهب اهل بيت ( عليهم السلام ) تطهير روحى و تزكيه نفس نمايم ، اين آيه قرآن كه مىفرمايد : « قد افلح من زكاها » ) « 1 » در مورد من صدق مىكند ؟\r\n\r\n\r\n","description":"","footnote":"\r\n( 1 ) . هر كه آن را تزكيه نموده ، رستگار شده است ؛ سوره شمس ، آيه 9 .\r\n","page_name":" 41 ","page_number":41},
  {"content":"\r\n\r\nباسمه جلت اسمائه :\r\nتزكيه به طريقه‌اى غير از طرق اسلام و مذهب اهل بيت ( عليهم السلام ) تزكيه محسوب نمىشود تا آيه كريمه فوق آن را در بر بگيرد . شاهد اين سخن ، احوال مرتاضان غيرموحد يا صوفيه است كه علىرغم برخى رياضت‌هاى روحى ، نتوانسته‌اند نفس‌شان را از رذايل تزكيه نمايند ، حتى برخى از رياضت‌هاى آن‌ها اساسا بر پايه برخى رذايل اخلاقى مانند برهنگى و استماع غنا و مانند آن استوار است .\r\n\r\n* بهترين راه خودسازى\r\nس 28 : بهترين راه خودسازى براى انسان چيست ؟\r\nباسمه جلت اسمائه :\r\nانجام واجبات و ترك محرمات و هم‌چنين سعى در ايجاد اخلاق حسنه در خود .\r\n\r\n* بهترين راه تهذيب نفس\r\nس 29 : بهترين راه‌هاى اسلامى براى تهذيب نفس به منظور رهايى از رذائل و اخلاق منفى ماند خشم و زودجوشى و بىصبرى و . . . ، چيست ؟\r\nباسمه جلت اسمائه :\r\nبهترين راه تهذيب نفس و آراستن آن به فضائل ، و تخليه آن از رذائل ؛ گردن‌نهادن به دستورات شرع ، و دورى از نواهى آن است ، زيرا خير دنيا و صلاح آخرت در همين است .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\n\r\n* راه صعود از پله‌هاى معنوى\r\nس 30 : چگونه مىتوانم درجات معنوى را طى كنم تا خدا و اهل بيت ( عليهم السلام ) را نزديك خود احساس كنم ؟\r\nباسمه جلت اسمائه :\r\nراه صعود از پله معنويات ، عمل به وظايف شرعى از طريق انجام واجبات همراه با خلوص نيت ، و ترك محرمات مىباشد . اين كار ، بهويژه در كنار خدمت به اسلام و مسلمين از بهترين راه‌ها مىباشد .\r\n\r\n* ارتباط با خدا ، راه آرامش قلبى\r\nس 31 : چگونه مىشود انسان مؤمن در طول زندگانى خود در سايه اسلام ، از نظر روحى آسوده خاطر و آرام باشد ؟\r\nباسمه جلت اسمائه :\r\nآرامش تنها با ارتباط انسان با خدا به دست مىآيد ؛ چرا كه نگرانى و اضطراب انسان به دليل تعلق خاطر او به جلوه‌هاى دنيا و دورى از شريعت و دين خدا مىباشد . شاهد بر سخن فوق اين است كه مىبينيم انسانى كه با خدا در ارتباط است ، هر چقدر كه سختىها و مصائب روزگار نسبت به او زياد شود ، باز هم از آرامش قلبى برخوردار است ، زيرا عقيده دارد پروردگارش جز صلاح براى او برنمىگزيند ؛ در حالىكه انسان دور از پروردگار ، با كوچك‌ترين سختى و ناراحتى كه به او مىرسد ، هراسان ، نگران و مضطرب مىشود . اين همان است كه\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nقرآن كريم در آيه زير به آن اشاره كرده و مىفرمايد : « الَّذِينَ آمَنُوا وَ تَطْمَئِنُّ قُلُوبُهُم بِذِكْرِ اللهِ أَلَا بِذِكْرِ اللهِ تَطْمَئِنُّ الْقُلُوبُ » ) « 1 » ، كسانى كه ايمان آوردند و قلب‌هايشان به ذكر خداوند آرام گرفت ، به راستى كه قلب‌ها به ياد خدا آرام مىگيرند .\r\n\r\n* طريق عملى تقواى الهى\r\nس 32 : طريق عملى تقواى الهى چيست ؟ پائين‌ترين درجات آن‌كدام‌است ؟\r\nباسمه جلت اسمائه :\r\nامام صادق ( عليه السلام ) طريقه عملى تقوا را در دو جمله خلاصه كرده و فرموده است : « تقوا آن است كه خداوند تو را در مواضعى كه توصيه به حضور فرموده ، غايب و در جاهايى كه نهى كرده ، حاضر نبيند » ) « 2 » .\r\nملكه تقوى با عمل به تمام واجبات ، عمل به مستحباتى كه قدرت بر انجام آن‌ها را دارد ، ترك جميع محرمات ، ترك مكروهاتى كه قدرت بر ترك آن‌ها را دارد ، و پرهيز از شبهات ، تكميل مىشود .\r\nپايين‌ترين مرتبه از مراتب تقوى ، ترك محرمات و انجام واجبات است .\r\n\r\n* فايده توسل به خداوند\r\nس 33 : فايده توسل به خداوند متعال چيست ؟\r\n\r\n\r\n","description":"","footnote":"\r\n( 1 ) . سوره رعد ، آيه 28 .\r\n( 2 ) . أن لا يَراكَ اللّه حَيث نَهاك وَلا يَفْقدك حَيْثَ أَمَرَك ؛ بحارالانوار ، ج 75 ، ص 349 .\r\n","page_name":" 44 ","page_number":44},
  {"content":"\r\n\r\nباسمه جلت اسمائه :\r\nفايده توسل به خدا عبارت است از ؛ احساس قدرتى كه ضعف در آن راه ندارد ، ثروتى كه فقر همراه آن نيست و عزتى كه هيچ ذلتى در پى ندارد .\r\nتوجه كنيد همان‌طور كه در سختىها به خدا متوسل مىشويم ، در حال اختيار نيز بايد چنين باشيم ، بلكه براى مؤمن شايسته آن است كه هر آن و هر لحظه ، نياز خود را به خداوند متعال احساس نمايد .\r\n\r\n* حقيقت استعاذه\r\nس 34 : حقيقت استعاذه چيست ؟\r\nباسمه جلت اسمائه :\r\nاستعاذه ، كمك طلبيدن و توسل به خداوند سبحان است . اگرچه اين امر با جمله معروف « اعوذ بالله من الشيطان الرجيم » بيان مىشود ، اما جايگاه آن قلب است . و از آن‌جا كه كمك طلبيدن از كسى ، اقتضا مىكند از او تمرد نشود و آن‌چه موجب دورى از اوست انجام نگيرد ، لذا استعاذه هم از بُعد لفظى و هم از بُعد عملى برخوردار است .\r\n\r\n* به جاآوردن حق حمد خداوند\r\nس 35 : آيا انسان مىتواند حق حمد از خداوند را بجا آورد ؟\r\nباسمه جلت اسمائه :\r\nانسان قادر نيست حمد مطلق ، آن‌چنان كه مناسب با محمود\r\n\r\n","description":"","footnote":"","page_name":" 45 ","page_number":45},
  {"content":"\r\n\r\n( ستايش شونده ) - خداوند - باشد را بجاآورد ، اما بىترديد قدرت بر حمد نسبى ، مناسب با حامد ( ستايش كننده ) - انسان - را دارد زيرا اگر چنين نبود ، به آن مكلف نمىشد ، به دليل اين‌كه قبح تكليف بدون استطاعت بر تكليف ، واضح است و در جاى خود ، درباره آن اقامه برهان شده است .\r\n\r\n* تأثير حمد در روحيه انسان\r\nس 36 : تأثير حمد و سپاس در روح انسان چيست ؟\r\nباسمه جلت اسمائه :\r\nحمد ، تشكر عبد نسبت به پروردگارش بخاطر نعمت‌هاى او است . اين كار از جهتى ، اعتراف به نعمت‌هاى او و از جهتى اداى حق او به حكم عقل است . اين كار ، آسايش روحى حاصل از اداى واجب را براى حمدگويان در پى دارد . هم‌چنين به واسطه تزكيه و تقويت نفس و ارتباط مداوم ميان عبد و مولا نعمت از سوى منعم افزايش مىيابد .\r\n\r\n* حمد لسانى و عملى\r\nس 37 : آيا حمد به زبان است يا به عمل ؟\r\nباسمه جلت اسمائه :\r\nحمد با گفتن « الحمد لله » بر زبان محقق مىشود ، اما آن‌چه از حمدگوينده خواسته شده ، دنباله‌روى آن در عمل است . زيرا وقتى او اعتراف مىكند كه منعم همه اين نعمت‌ها خداوند سبحان است ، بايد او را اطاعت كرده و نافرمانى او را ننمايد ،\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nدرغير اين صورت او اصلًا حمدى به‌جا نياورده است .\r\n\r\n* طريقه خشوع در نماز\r\nس 38 : طريقه خاشع بودن در نماز چيست ؟\r\nباسمه جلت اسمائه :\r\nنمازگزار مىتواند خشوع قلبى را از راه‌هاى زير محقق نمايد : 1 - تفكر درباره كسى كه براى او نماز مىخواند ، 2 - آثار مهمى كه بر نماز مترتب مىشود ، 3 - اين‌كه نماز اساس دين است كه اگر پذيرفته شود ، اعمال ديگر نيز پذيرفته مىشوند و اگر رد شود ، اعمال ديگر نيز پذيرفته نمىشوند .\r\n\r\n* نحوه تمركز در نماز\r\nس 39 : هنگام شروع نماز ، مشاغل دنيوى سراغم مىآيد ، و وقتى نماز تمام مىشود راه حل اكثر مشكلات را پيدا كرده‌ام ، چگونه در نماز حضور قلب داشته باشم ؟\r\nباسمه جلت اسمائه :\r\nسه مقدمه مهم براى حضور قلب هنگام نماز تعيين شده است :\r\nالف : تخليه ذهن از مشغوليت‌ها ؛ شارع به اين مقدمه تأكيد كرده و تعاليم فراوانى در رابطه با آن صادر فرموده ، و از نماز در مقابل هر شىء مشغول‌كننده‌اى نهى كرده است .\r\nب : رعايت آداب بدنى هنگام نماز ؛ امورى از قبيل : نگاه به موضع سجده اگر نمازگزار ايستاده است ، و نگاه به سنگ اگر نمازگزار نشسته است ، كراهت شكستن انگشت‌ها\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nو خميازه كشيدن ، و استحباب ترتيل ؛\r\nج : تأمل در افعال و اقوال نماز ؛ اين مطلب ، يكى از مواردى است كه هنگام شروع نماز واقعا به حضور قلب كمك مىكند .\r\n\r\n* توجه به اهل بيت ( عليهم السلام ) در نماز به جاى توجه به خداوند\r\nس 40 : برخى دوستان درباره كيفيت توجه عبد به خداوند عزوجل در نماز مىگويند كه هنگام نماز به جاى خداوند ، اهل بيت ( عليهم السلام ) را پيش روى خود قرار مىدهند ، تا ايشان ( عليهم السلام ) نماز آنها را به خدا برسانند ، و مستقيما به خدا روى نمىآورند .\r\nباسمه جلت اسمائه :\r\nتوجه عبادى در نماز بايد براى خداوند متعال باشد . و اين‌كه نمازگزار در تشهد نماز خود مىگويد : \" اللّهمّ صلِّ عَلى محمّد وآل محمّد » ، هرچند توجه به محمد ( صلى الله عليه وآله و سلم ) و آل محمد ( صلى الله عليه وآله و سلم ) است اما با روىنمودن به خداوند سبحان هيچ منافاتى ندارد ، بلكه عين توجه به خداى متعال است . بنابراين اگر توجه به اهل بيت ( عليهم السلام ) به اين شكل و به اين مقدار باشد اشكالى ندارد ؛ در غير اين صورت خير . 
  ] اشكال دارد [ .\r\nبه‌طور كلى اگر نمازگزار براى خدا نماز بخواند و به ائمه ( عليهم السلام ) توجه نمايد ، خواه هنگام نماز خواه بعد از نماز ، تا به خدا توسل جويد كه خدا به اين واسطه نمازشان را بپذيرد ، اين مقدار اشكالى ندارد و فاعل آن ان شاء الله مأجور خواهد بود . اما اگر مقصود اواز اين توجه ، شريك قرار دادن ائمه ( عليهم السلام ) در عبادت است\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nحرام است و قطعا جايز نيست .\r\n\r\n* جواز شفا خواستن از حضرت فاطمه ( عليها السلام )\r\nس 41 : اگر در دعاى خويش بگويم : ياعلى ! و يا بگويم : بارخدايا به حق حضرت فاطمه زهرا ( عليه السلام ) مرا شفا عنايت فرما ؛ آيا اين دعا و سخن درست‌است ؟\r\nباسمه جلت اسمائه :\r\nهيچ مانعى در اين دو روش از سخن و دعا وجود ندارد ، زيرا همان‌گونه كه روى آوردن به بارگاه خدا در طلب حاجت‌ها و خواسته‌ها ، كارى درست و بدون اشكال است ، توسّل به محمّد و آل محمّد ( عليه السلام ) و روى آوردن به وجود نورانى پيشوايان معصوم ( عليه السلام ) نيز براى طلب حوائج ، خواسته‌ها و واسطه قرار دادن آنان در بارگاه خدا كارى درست است ؛ چون خود ذات بىهمتاى خدا آنان را واسطه فيض و رحمت خويش بر مخلوق قرار داده و مقام ولايت بر ناچيزترين ذرّات تا بزرگ‌ترين كهكشانها را به آنان ارزانى داشته تا به اذن خدا بر پناه دادن به همه مخلوقات و برآوردن نيازها و خواسته‌هاى آنها توانايى داشته باشند ) « 1 » .\r\nدرك و دريافت اين حقيقت ظريف ، مسأله‌اى است كه همه نصوص شريف ، ما را به سوى آن ارشاد و راهنمايى مىكند . از آن جمله روايتى از امام صادق ( عليه السلام ) در چگونگى نماز استغاثه به\r\n\r\n\r\n","description":"","footnote":"\r\n( 1 ) . آل‌عمران ، آيه 49 .\r\n","page_name":" 49 ","page_number":49},
  {"content":"\r\n\r\nحضرت فاطمه زهرا ( عليها السلام ) است كه در آن بيان شريف مىفرمايد :\r\n« ثُمَّ اسْجُد و قُل مئة مَرَّة : يا مَوْلاتِى يا فاطمة أَغِيْثِينِى » ؛\r\n) « 1 » سپس سجده كن و صد مرتبه با واسطه قراردادن حضرت فاطمه ( عليها السلام ) در پيشگاه خدا بگو : اى سرور من ! اى فاطمه زهرا ! پناهم بده .\r\nو نيز آمده است كه يكى از ياران امام صادق ( عليه السلام ) به آن حضرت گفت : « إنِّى اخْترعتُ دُعاءً » من جمله‌اى براى دعا و نيايش با خدا ساخته‌ام ، كه آن بزرگوار فرمود : اختراع خودت را رها كن و هنگامىكه گرفتارى بر تو فرود آمد به سوى پيامبر خدا پناه ببر . . . تا آنجايى كه مىفرمايد : در توّسل به پيامبر خدا و واسطه قرار دادن او در بارگاه خدا ، محاسن خود را به دست چپ بگير و گريه كن و يا سيما و هيئت گريه‌كننده را به خود بگير و بگو : « يامُحَمّد ! يا رَسُولَ الله أشْكُو إلَى اللهِ وَ إلَيْكَ حاجَتِى » ؛ ) « 2 » گفتنى است كه روايات در اين مورد و اين معنا به راستى فراوان‌است .\r\n\r\n* لذت معنوى عبادت\r\nس 42 : لذت معنوى عبادت چگونه احساس مىشود ؟\r\nباسمه جلت اسمائه :\r\nلذت معنوى از آثار آن شناخته مىشود ، مانند : توجه قلبى به اطاعت خداى متعال ، تمايل نداشتن به پايان يافتن عمل\r\n\r\n\r\n","description":"","footnote":"\r\n( 1 ) . مستدرك الوسائل ، باب 22 از ابواب بقية الصلوات المندوبة ، ح 3 .\r\n( 2 ) . وسائل الشيعه ، باب 28 از ابواب بقية الصلوات المندوبة ، ح 5 .\r\n","page_name":" 50 ","page_number":50},
  {"content":"\r\n\r\nعبادى ، انس به خلوت با خداى سبحان ، شادابى روحى هنگام مناجات ، همانند احساسى كه انسان هنگام لذت از برخى لذت‌هاى دنيايى آن را احساس مىكند ، و آثار ديگر .\r\n\r\n* معناى صفا و پاكى در عبادات\r\nس 43 : صفا و طهارت كه از آثار عبادت است ، به چه معناست ؟\r\nباسمه جلت اسمائه :\r\nصفا عبارت است از حالت تجرد از آلودگىهاى مادى كه بر قلب مستولى شده ، و باعث مىشود قلب از عبادت لذت نبرد . اين حالتىاست كه انسان وقتى مىخواهد در يك عمل عبادى ممارست داشته باشد ، احساس مىكند . چون فرد در اين حالت ، گاهى خودش را خواهان انجام آن عمل و گاهى روىگردان از آن مىبيند ، آن حالت تمايل به انجام عمل عبادى كه انسان برخى اوقات احساس مىكند صفا و طهارت از آلودگىهاى مادى ، و آن حالت اعراض از عمل عبادى عكس آن است .\r\n\r\n* راه دست‌يابى به فيض الهى\r\nس 44 : آيا انسان فقط از راه انجام واجبات ، ترك محرمات و انجام برخى نوافل و قرائت مقدارى قرآن به فيض الهى دست پيدا مىكند ؟ يا اين مسأله نياز به رياضت‌هاى خاص دارد ؟\r\nباسمه جلت اسمائه :\r\nخداوند متعال در قرآن فرموده است : « وَالَّذِينَ جَاهَدُوا فِينَا\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nلَنَهْدِيَنَّهُمْ سُبُلَنَا » ) « 1 » ؛ و به هر كه در راه او مجاهدت نمايد وعده هدايت خاص داده كه از نظر من اين امر از مصاديق فيض الهى مىباشد . روشن است كه امتثال جميع اوامر الهى و اجتناب از همه نواهى او ، جزء عظيم‌ترين جهادها در راه خداست ، لذا پاداش آن نيز به مقتضاى وعده الهى ، عظيم است .\r\n\r\n* فايده نماز شب\r\nس 45 : فايده نماز شب چيست ؟\r\nباسمه جلت اسمائه :\r\nفوايد نماز شب قابل شمارش نيست ، و ما از باب بركت و تيمن برخى احاديث شريف در اين زمينه را نقل مىكنيم :\r\n- پيامبر اكرم ( صلى الله عليه وآله و سلم ) مىفرمايد : « كسى كه نماز شب بخواند صورت ( و سيرتش ) در روز نيكو خواهد بود » ) « 2 » .\r\n- اميرالمؤمنين ( عليه السلام ) مىفرمايد : « شب زنده‌دارى مايه تندرستى و خشنودى و در معرض رحمت خدا قرار گرفتن و چنگ‌آويختن به اخلاق پيامبران است » ) « 3 » .\r\n- امام صادق ( عليه السلام ) مىفرمايد : « هر كس خيال كند كه نماز شب‌مىخواند و روز گرسنه باشد ، او دروغ مىگويد ،\r\n\r\n\r\n","description":"","footnote":"\r\n( 1 ) . و كسانى كه در راه ما كوشيده‌اند به يقين راه‌هاى خود را بر آنان مىنماييم ؛ عنكبوت ، آيه 69 .\r\n( 2 ) . مَن صَلّى بِالّليلِ حَسُنَ وَجْهُهُ بِالنَّهارِ ؛ محاسن ، ج 1 ، ص 53 ؛ علل الشرائع ، ج 2 ، ص 362 .\r\n( 3 ) . قِيامُ الّليلِ مَصَحَّةٌ لِلَبَدنِ وَ مَرضاةٌ الرَبّ وَتَمَسُّكٌ بِأَخْلاقِ النَّبيّين وَتَعَرُّضْ لِلرَّحْمَةِ ؛ محاسن ، ج 1 ، ص 53 ؛ ثواب الأعمال ، ص 41 .\r\n","page_name":" 52 ","page_number":52},
  {"content":"\r\n\r\nزيراخداوند متعال ضمانت فرموده كه در برابر نماز شب ، رزق و روزى روز را بدهد » ) « 1 » .\r\n\r\n* كراهت خواب بعد از نماز صبح\r\nس 46 : شنيده‌ام كه خواب بعد از نماز صبح مكروه است . آيا اين حرف درست است ؟\r\nباسمه جلت اسمائه :\r\nآن‌چه شنيده ايد صحيح است و روايات دلالت دارند كه خواب در اين وقت مكروه است ؛ و اين زمان ، مخصوص عبادت است . در حديث معتبر از امام باقر ( عليه السلام ) آمده است : « پس بر شما باد دعا در هنگام سحر تا طلوع آفتاب ، زيرا آن ساعتى است كه درهاى آسمان در آن هنگام باز گردد و روزىها در آن تقسيم گردد و حاجت‌هاى بزرگ برآورده شود » . ) « 2 »\r\nو برخى از اجداد ما از علماى عبّاد ملتزم به اين بودند كه بين طلوع فجر تا طلوع خورشيد را نخوابند ، و سيره سلف صالح نيز چنين بوده است .\r\n\r\n* راه رهايى از غفلت\r\nس 47 : چگونه از غفلت رهايى يابم ؟ چون در برخى كتاب‌ها خوانده‌ام كه انجام اين كار فقط با استاد امكان‌پذير است . از كجا استاد پيدا كنم ؟ آيا\r\n\r\n\r\n","description":"","footnote":"\r\n( 1 ) . كَذَب مَن زَعم أَنّه يُصَلّى صَلاةَ اللَّيلِ وَهُوَ يَجُوع ، إِنَّ صَلَاةَ اللَّيلِ تَضْمن رِزْقَ النَّهارِ ؛ بحارالانوار از ثواب الاعمال .\r\n( 2 ) . فَعَلَيْكُمْ بِالدُّعَاءِ فِى السَّحَرِ إِلَى طُلُوعِ الشَّمْسِ فَإِنَّهَا سَاعَةٌ تُفْتَحُ فِيهَا أَبْوَابُ السَّمَاءِ وَ تُقَسَّمُ فِيهَا الْارْزَاقُ وَ تُقْضَى فِيهَا الْحَوَائِجُ الْعِظَام ؛ اصول كافى ، ج 2 ، ص 478 ؛ دعوات ، ص 34 .\r\n","page_name":" 53 ","page_number":53},
  {"content":"\r\n\r\nمىتوانيد به من كمك كنيد ؟\r\nباسمه جلت اسمائه :\r\nغفلت ، بيمارى است كه بسيارى از مردم به آن مبتلا هستند و به همين دليل مورد اهتمام ائمه ( عليهم السلام ) بوده و درباره آن هشدار داده ، و از كيفيت درمان و رهايى از آن سخن گفته‌اند . از اميرالمؤمنين ( عليه السلام ) نقل شده كه فرمود : « با استمرار ياد خدا ، آثار غفلت زدوده مىشود » ) « 1 » . همچنين از امام باقر ( عليه السلام ) نقل شده كه فرمود : « هر مؤمنى محافظت بر نمازش نمايد ، و آن را در وقتش به جا آورد ، از انسان‌هاى غافل شمرده نمى شود » ) « 2 » .\r\nاين تعاليم مبارك براى اين‌كه مؤمن انجام دهد و از بيمارى غفلت رها شود ، كافى است و نيازى به مرشد و استاد نيست .\r\n\r\n* كوتاه‌ترين و عميق‌ترين راه توبه\r\nس 48 : برخى دختران و پسران جوان به برخى گناهان خود مانند زنا ، لواط ، مساحقه ، شرب خمر ، مصرف مواد مخدر ، استمناء ، مشاهده فيلم‌ها و تصاوير حرام و برهنه ، دوستىهاى حرام و گناهان ديگر اعتراف مىكنند و درباره كوتاه‌ترين و عميق‌ترين راه توبه به سوى خدا سؤال مىكنند . آن‌ها چگونه مىتوانند به رضايت خداى غفور رحيم دست يابند تا تمام گناهان‌شان بخشيده و به حسنات تبديل شود ؟\r\n\r\n\r\n","description":"","footnote":"\r\n( 1 ) . بِدَوامِ ذِكْر اللّهِ تنجابُ الغَفْلَةِ ؛ عيون الحكم و المواعظ ، ص 188 .\r\n( 2 ) . أَيُّمَا مُؤْمِن حَافَظَ عَلَى الصَّلَوَاتِ الْمَفْرُوضَةِ فَصَلَّاهَا لِوَقْتِهَا فَلَيْسَ هَذَا مِنَ الْغَافِلِين ؛ اصول كافى ، ج 3 ، ص 270 .\r\n","page_name":" 54 ","page_number":54},
  {"content":"\r\n\r\nباسمه جلت اسمائه :\r\nبا جدا شدن از معصيت ، بازنگشتن به آن ، پشيمانى از گناه ، كثرت استغفار ، و انجام اعمال صالح ، انسان به عفو و غفران الهى دست پيدا مىكند ؛ چرا كه خداوند متعال فرموده است : « يَا عِبَادِيَ الَّذِينَ أَسْرَفُوا عَلَى أَنفُسِهِمْ لَا تَقْنَطُوا مِن رَحْمَةِ اللهِ إِنَّ اللهَ يَغْفِرُ الذُّنُوبَ جَمِيعاً » ) « 1 » .\r\n\r\n* سريع‌ترين راه توبه و استغفار\r\nس 49 : سريع‌ترين و ساده‌ترين راه توبه و استغفار كدام است ؟\r\nباسمه جلت اسمائه :\r\nتوبه كردن يك راه دارد و آن ، پشيمانى واقعى از گناه و خطا است و لازمه‌اش اين است كه تصميم بگيرد دوباره به گناه بازنگردد و آن‌چه ويران و خراب كرده ، اصلاح نمايد . اين كار از طريق انجام عباداتى كه از او قضا شده و بازگرداندن حقوق به صاحبانشان ، و طلب برائت ذمه از كسانى كه بخاطر غيبت و ظلم و مانند آن ، مشغول ذمه آنهاست ، ميسر است .\r\n\r\n* اطمينان از رضايت خداوند\r\nس 50 : چگونه بدانم و مطمئن شوم كه خداوند سبحان از من راضىاست ؟\r\nباسمه جلت اسمائه :\r\nوقتى انسان به اسلام ايمان مىآورد ، و به تعاليم صحيح آن\r\n\r\n\r\n","description":"","footnote":"\r\n( 1 ) . اى بندگان من كه بر خويشتن زياده‌روى روا داشته‌ايد ، از رحمت خدا نوميد مشويد . در حقيقت خدا همه گناهان را مىآمرزد كه او خود آمرزنده مهربان است ؛ زمر ، آيه 53 .\r\n","page_name":" 55 ","page_number":55},
  {"content":"\r\n\r\nهمان‌گونه كه از طريق ائمه معصومين ( عليهم السلام ) مسجل شده ملتزم مىگردد ، و تمام واجباتش را انجام مىدهد ، و از محرمات پرهيز مىنمايد ، و در همه اين كارها با نيت صادق به سوى خالقش روى دارد ، و در اين كارها كوتاهى نمىكند ؛ در اين‌صورت مىتواند نسبت به رضايت خداوند مطمئن باشد ؛ زيرا خداوند عزوجل خود فرموده است : « بَلَى مَنْ أَسْلَمَ وَجْهَهُ للهِ وَ هُوَ مُحْسِنٌ فَلَهُ أَجْرُهُ عِندَ رَبِّهِ وَ لَا خَوْفٌ عَلَيْهِمْ وَلَا هُمْ يَحْزَنُون » ) « 1 » .\r\n\r\n* راه توفيق بر ترك معاصى\r\nس 51 : انسان چگونه مىتواند موفق به ترك معاصى شود ؟\r\nباسمه جلت اسمائه :\r\nتوفيق بر ترك معاصى نيازمند چهار امر است :\r\nالف : خوف از غضب الهى و خشم و عذاب او ؛\r\nب : اميد به كرم الهى و رحمت و ثواب او ؛\r\nج : قدرت اراده و اصرار به كسب رضاى الهى ؛\r\nد : رهايى از اسباب انديشيدن به معصيت .\r\n\r\n* توبه از رفتارهاى گذشته\r\nس 52 : شخصى رفتارهاى غير طبيعى داشته است و اين امر در روحيه او تأثير زيادى گذاشته است ، تا آنجا كه آثار افسردگى شديد در او ديده مىشود . و اكنون در حوائج دنيوى و اخروى به پروردگارش نياز دارد ،\r\n\r\n\r\n","description":"","footnote":"\r\n( 1 ) . آرى هر كس كه خود را با تمام وجود به خدا تسليم كند و نيكوكار باشد پس مزد وى پيش پروردگار اوست و بيمى بر آنان نيست و غمگين نخواهند شد ؛ بقره ، آيه 112 .\r\n","page_name":" 56 ","page_number":56},
  {"content":"\r\n\r\nاما خدا آن‌طور كه خودش مىگويد بخاطر گناهانش دعايش را مستجاب نمىكند ، اين مسأله او را در بدترين حالات غم و ناراحتىروحى قرار داده است ، لطفا بفرمائيد چه كارى بايد انجام دهد تا از اين حالت نجات‌يابد ؟\r\nباسمه جلت اسمائه :\r\nاگر توبه حقيقى نمايد ، و ملتزم به نماز اول وقت ، و نماز شب بشود ، و زيارت عاشورا را چهل روز بخواند و به روح حضرت نرجس مادر امام زمان ( عج ) اهدا كند ، و از خدا بخواهد كه كارهايش را بهواسطه امام زمان ( عج ) اصلاح نمايد ، خداوند متعال به بركت آن حضرت امورش را اصلاح مىنمايد .\r\n\r\n* راه بازداشتن خود از معاصى\r\nس 53 : چگونه خود را از همه معاصى بازدارم ؟\r\nباسمه جلت اسمائه :\r\nمكلف وقتى بينديشد كه خداى متعال همه اعمال او را مىبيند و او را بخاطر آن‌ها محاسبه مىكند ، و بينديشد كه هر كسى به قدر ذره‌اى خوبى يا بدى انجام دهد آن را مىبيند ، اين امور ، انگيزه و بازدارنده از ارتكاب معاصى براى هر فرد عاقلى خواهدبود .\r\nعلاوه بر آن ، بايد از اسبابى كه منجر به معصيت مىشود اجتناب‌نمايد ، تا از طريق آنها به معصيت گرفتار نشود ؛ و قبل‌از همه اين امور ، بايد صادقانه از خداى تبارك و تعالى\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nاستعانت و مدد و يارىبجويد .\r\n\r\n* نحوه ادامه راه به سوى خدا بعد از توبه\r\nس 54 : انسان چگونه مىتواند بعد از توبه و التزام به اذكار قرآن كريم و ادعيه و نماز شب و زيارت و دستيابى به عشق امام زمان ( عج ) مسير خود را به سوى خداوند متعال ادامه دهد ؟\r\nباسمه جلت اسمائه :\r\nراه مورد اعتماد ؛ عمل به وظائف شرعيه از طريق انجام واجبات و ترك محرمات به همان صورت كه خدا به آنها امر و از آنها نهى فرموده مىباشد . بعد از آن ، با اداى نماز اول وقت ، مراقبت بر نماز شب ، و توسل هميشگى به امام زمان ( عج ) اين امر ميسر است .\r\n\r\n* راه دفع وسوسه\r\nس 55 : آيا راهى براى دفع وسوسه ها وجود دارد ؟\r\nباسمه جلت اسمائه :\r\nاز جمله مسائلى كه در دفع وسوسه هاى شيطانى داراى اهميتىبسيار است : عرضه تشويش‌هاى نفسانى و اغواگرى شيطان به اشخاص عارف و كسانى است كه مىتوانند آن را دفع كنند و از بين ببرند . تا ايمان و اعتقاد انسان بر چنان پايه‌هايى متين و محكم بنا شود كه هيچ شائبه شكى آن را در هم نريزد .\r\nتوصيه‌هايى نيز از پيامبر اكرم ( صلى الله عليه وآله و سلم ) و اهل بيت ايشان ( عليهم السلام ) براىعلاج آن‌چه بر سر نفس فرو مىآيد و در آن تشويش و\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nوسواس ايجاد مىكند روايت شده است ؛ مانند تكرار اين ذكر شريف : « أَعُوذُ بِاللّهِ السَّميعِ العَليمِ مِن الشَّيْطانِ الرَّجيم و أَعُوذُ بِاللّهِ أَن يَحْضَروُنَ إِنَّ اللّهَ هُوَ السَّميعُ العَليم » . هم‌چنين آمده است كه « آمَنْتُ بِاللّهِ وَ رَسُولِهِ » را سه بار تكرار كند .\r\nدر توصيه‌هاى اميرالمؤمنين ( عليه السلام ) نيز براى علاج وسوسه ، روزه چهارشنبه وسط ماه ، پنج‌شنبه اوّل و آخر ماه ، و هم‌چنين زياد گفتن ذكر شريف : « اللّهمّ صلِّ على محمّد وآل محمّد » سفارش شده است . و از امام صادق ( عليه السلام ) توصيه شده كه هر وقت در دل چيزى واقع شد « لاإله إلّا الله » را تكرار كنيد .\r\n\r\n* مؤثرترين امر در وسواس\r\nس 56 : چه چيز بيش‌ترين تأثير را در وسواس دارد ؛ شيطان يا نفس ؟\r\nباسمه جلت اسمائه :\r\nشيطان و نفس با نيروى شهوانىاش ، هر دو در دورنمودن انسان از اطاعت و او را در معصيت انداختن مؤثرند و قرآن كريم در آيات متعددى به اين مطلب تأكيد ورزيده است . در قرآن آمده است كه شيطان مىگويد : « فَبِعِزَّتِكَ لَاغْوِيَنَّهُمْ أَجْمَعِينَ * إِلَّا عِبَادَكَ مِنْهُمُ الْمُخْلَصِينَ » ) « 1 » .\r\nهم‌چنين گفته است : « وَمَا أُبَرِّئُ نَفْسِى إِنَّ النَّفْسَ لَامَّارَةٌ\r\n\r\n\r\n","description":"","footnote":"\r\n( 1 ) . شيطان گفت پس به عزت تو سوگند كه همگى را جدا از راه به در مىبرم ؛ مگر آن بندگان پاكدل تو را ؛ ص ، آيه 82 و 83 .\r\n","page_name":" 59 ","page_number":59},
  {"content":"\r\n\r\nبِالسُّوءِ » ) « 1 » . و معلوم نيست تأثير كدام يك بيش‌تر است ، هر چندنفس به حسب غالب ، تحت تأثير شيطان و اغواگرى اوست .\r\n\r\n* احساس گناه از افكار بد\r\nس 57 : پيوسته افكارى بد و توهين‌آميز در قلبم نسبت به پروردگار دارم و گاهى او را به صفات مخلوقات بد متصف مىكنم ، با وجودى كه مىدانم پروردگار جليل به صفات مخلوقاتش متصف نمىشود ، بلكه منزه از آن است ؛ و او تنها به صفات كمالى متصف مىشود .\r\nعلاوه بر آن ، هميشه به آخرت و مرگ و روز قيامت فكر مىكنم ، و از مرگ مىترسم ، و از خدا مىخواهم تا زمانى كه از من راضى نشده مرا از اين دنيا نبرد ، اما احساس مىكنم با اين افكار خدا از من راضى نخواهد شد . ولى باز هم اين افكار به سراغم مىآيد . و با وجودى كه هميشه استغفار مىكنم اما مدام احساس گناه دارم ؛ چگونه مىتوانم اين مشكل را حل كنم ؟\r\nباسمه جلت اسمائه :\r\nافكارى كه ذكر كرديد از القائات شيطان است كه مىخواهد از اين طريق در ايمان مؤمن خلل ايجاد كرده يا او را از نظر روحى اذيت نمايد . از حديث معروف به حديث رفع ، چنين استفاده مىشود كه انسان براى اين افكار مؤاخذه نمىشود . در اين حديث آمده است : « نه چيز از امت من برداشته شده است : خطا\r\n\r\n\r\n","description":"","footnote":"\r\n( 1 ) . و من نفس خود را تبرئه نمىكنم چرا كه نفس قطعا به بدى امر مىكند ؛ يوسف ، آيه 53 .\r\n","page_name":" 60 ","page_number":60},
  {"content":"\r\n\r\nو فراموشى ، و آن‌چه بر آن وادار شوند و آن‌چه توان انجامش را ندارند ، و آن‌چه ندانند و آن‌چه به ناچار تن دهند و حسد و طيره ( فال بد ) ، و انديشيدن در وسوسه در آفرينش تا وقتى كه آن را به زبان نياورند » ) « 1 » .\r\nعلاج اين حالت چنان‌كه در روايات بسيار آمده تنها ، ذكر خدا و جنگ با شيطان از اين طريق است . در حديث معتبر جميل بن دراج از امام صادق ( عليه السلام ) نقل شده است كه : « خدمت امام صادق ( عليه السلام ) رسيدم و گفتم : گاهى در دلم تصوراتى قرار مىگيرد كه موجب ناراحتى فكر مى گردد . فرمود : بگو لا إله الا الله » .\r\nجميل گويد : هر وقت در دلم چيزى واقع مى شد ، مىگفتم « لا إله الا الله » و آن تصورات از دلم بيرون مىرفت » ) « 2 » .\r\n\r\n* تصورات نامناسب درباره اهل بيت ( عليهم السلام )\r\nس 58 : بعضى اوقات از وسواس رنج مىبرم ، به امور نادرست فكر مىكنم ، در مسائل دنيايى شك مىكنم ، و تصورات نامناسبى درباره اهل بيت ( عليهم السلام ) تصور مىنمايم ، از خودم بخاطر اين ها بدم مىآيد ، راه حل اين مشكل چيست ؟\r\nباسمه جلت اسمائه :\r\nاز ماثورات مفيد در علاج چنين حالاتى ، سه روز روزه در هر ماه\r\n\r\n\r\n","description":"","footnote":"\r\n( 1 ) . وُضِعَ عَن امّتى تِسْعَة : السَّهْو ، والخطأ ، والنِّسيان ، وَما اكرهُوا عَلَيْه ، وَما لاتعلَمُون ، وَما لايَطيقُونَ ، وَالطيرَة ، وَالحَسَد ، وَالتَّفَكُّر في الوَسْوَسَةِ فِي الخَلْق ، ما لَم يَنْطِقُ الإنْسان بِشَفَة ؛ وسائل الشيعه ، ج 7 ، ص 293 ؛ من لا يحضره الفقيه ، ج 1 ، ص 59 .\r\n( 2 ) . اصول كافى ، ج 2 ، ص 424 .\r\n","page_name":" 61 ","page_number":61},
  {"content":"\r\n\r\nاست ، كه اين كار به فرموده امام على ( عليه السلام ) ، پريشانىهاى دل را مىبرد . هم‌چنين تكرار آيه شريفه :\r\n« وَإِذَا قَرَأْتَ الْقُرْآنَ جَعَلْنَا بَيْنَكَ وَبَيْنَ الَّذِينَ لَا يُؤْمِنُونَ بِالْاخِرَةِ حِجَاباً مَسْتُوراً * وَجَعَلْنَا عَلَى قُلُوبِهِمْ أَكِنَّةً أَن يَفْقَهُوهُ وَفِى آذَانِهِمْ وَقْراً وَإِذَا ذَكَرْتَ رَبَّكَ فِى الْقُرْآنِ وَحْدَهُ وَلَّوْا عَلَى أَدْبَارِهِمْ نُفُوراً » ) « 1 » ، كه رسول خدا ( صلى الله عليه وآله و سلم ) در برخى وصاياى خود به اميرالمؤمنين ( عليه السلام ) به آن تأكيد كرده است .\r\n\r\n* شك در معاد\r\nس 59 : من به خداوند ، انبياء ، كتاب ، و ائمه ايمان دارم ، نماز مىخوانم ، روزه مىگيرم ، و خمس مىپردازم ؛ اما درباره جدايى روح از بدن يا درباره بازگشت به زندگى بعد از تبديل شدن به خاك ، شك‌هايى به سراغم مىآيد ، آيا اين شك‌ها وسوسه شيطان است يا من بخاطر اين شك‌ها كافر شده‌ام ؟\r\nباسمه جلت اسمائه :\r\nشك‌هاى مذكور ، اگر منجر به انكار معاد نشود ، شما مسلمان و مؤمن هستيد . اما بايد سعى كنيد آن‌ها را بر طرف كنيد تا به انكار معاد منتهى نشود ، و اين كار از راه توسل به حضرت فاطمه ( س ) امكان‌پذير است ؛ به اين صورت كه بعد از وضو در جايى كه\r\n\r\n\r\n","description":"","footnote":"\r\n( 1 ) . و چون قرآن بخوانى ميان تو و كسانى كه به آخرت ايمان ندارند پرده‌اى پوشيده قرار مىدهيم ؛ و بر دلهايشان پوشش‌ها مىنهيم تا آن را نفهمند و در گوش‌هايشان سنگينى ( قرار مىدهيم ) و چون در قرآن پروردگار خود را به يگانگى ياد كنى با نفرت پشت مىكنند ؛ اسراء ، آيه 45 و 46 .\r\n","page_name":" 62 ","page_number":62},
  {"content":"\r\n\r\nكسى مزاحم شما نشود بنشينيد و 530 مرتبه بگوييد : « اللّهمّ صلِّ على فاطمة وأبيها وبعلها وبنيها ، والسرّ المستودع فيها بعدد ما أحاط به علمك » . اين شكوك به اذن الهى برطرف‌مىشود .\r\n\r\n* عذاب از شك زياد\r\nس 60 : من از كثرت شك در عذاب هستم ، به نظرم همه خانه نجس است ، و از ترس اين‌كه نجس باشم و بقيه چيزها را نجس كنم ، نمىتوانم به چيزى دست بزنم ، زندگىام به‌هم ريخته و شرايط روحىام بسيار سخت شده است ، همسرم از دست كارهاى من اذيت مىشود ، خوراك و ديگر كارها را قطع كرده‌ام ، همه اين‌ها از ترس نجاست است و اين‌كه مبادا همه خانه را نجس كنم ، و اگر در شستن همه چيزهايى كه نجس است سستى كنم ، احساس گناه مىكنم ، و دائما به نظافت لباس‌ها شك مىكنم و آن‌ها را پشت سر هم مىشويم . از اين وضع خسته شده‌ام ، چه نصيحتى مىفرماييد .\r\nباسمه جلت اسمائه :\r\nخداوند تبارك و تعالى در چنين جاهايى معصيت مىشود نه اطاعت ، و شما به دليل آب ريختن زياد - براى يقين به طهارت - كه از شبهه اسراف حرام خالى نيست معصيت خدا را انجام مىدهيد ؛ در حالىكه تصور مىكنيد اطاعت خدا را بجامىآوريد . حتى توجه به وسوسه‌هاى نفسانى و عمل طبق آن يا توجه به آن به اطاعت شيطان نزديك‌تر است تا اطاعت\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nخدا ؛ چون شيطان سعى مىكند وسواس را در دل مؤمنين برانگيزد ، تا آنها را از اطاعت خدا و قرب او دور كند . پس سعى كنيد با توجه نكردن به وسوسه‌هاى او و ترتيب اثر ندادن به آن‌ها ، با اين دشمن سرسخت بجنگيد ، و بنا را بر طهارت اشيايى كه در طهارت آنها شك مىكنيد بگذاريد و همان‌طور كه در وصيت رسول خدا ( صلى الله عليه وآله و سلم ) به اميرالمؤمنين آمده است اين دو آيه شريفه سوره اسراء را تكرار كنيد و از آن كمك بگيريد : « وَإِذَا قَرَأْتَ الْقُرْآنَ جَعَلْنَا بَيْنَكَ وَبَيْنَ الَّذِينَ لَا يُؤْمِنُونَ بِالْاخِرَةِ حِجَاباً مَسْتُوراً * وَجَعَلْنَا عَلَى قُلُوبِهِمْ أَكِنَّةً أَن يَفْقَهُوهُ وَفِى آذَانِهِمْ وَقْراً وَإِذَا ذَكَرْتَ رَبَّكَ فِى الْقُرْآنِ وَحْدَهُ وَلَّوْا عَلَى أَدْبَارِهِمْ نُفُوراً » ) « 1 » .\r\n\r\n* نگرانى از آينده\r\nس 61 : من براى آينده نگرانم ، براى رهايى از اين نگرانى راهى هست ؟\r\nباسمه جلت اسمائه :\r\nخداوند مىفرمايد : « وَمَن يَتَّقِ اللهَ يَجْعَل لَهُ مَخْرَجاً * وَيَرْزُقْهُ مِن حَيْثُ لَا يَحْتَسِبُ » ) « 2 » ، بنابراين از بيان اين آيه شريفه شما را به رعايت تقواى الهى ، و توكل به خدا به شكل صحيح ، نصيحت مىكنم ، چرا كه او ضمانت حال و آينده است و بدون او هيچ چيز سودمند نيست .\r\n\r\n\r\n","description":"","footnote":"\r\n( 1 ) . اسراء ، آيه 45 و 46 .\r\n( 2 ) . و هر كس از خدا پروا كند خدا براى او راه بيرون‌شدنى قرار مىدهد ؛ و از جايى كه حسابش را نمىكند به او روزى مىرساند ؛ طلاق ، آيه 2 و 3 .\r\n","page_name":" 64 ","page_number":64},
  {"content":"\r\n\r\n\r\n* دعا جهت ممانعت از ارتكاب گناه\r\nس 62 : بهترين راه طرد شيطان چيست ؟ دعا يا ذكرى معرفى كنيد كه بتوانيم با همراه داشتن آن از مرتكب شدن به گناه بيش‌تر جلوگيرى كنيم ( به‌خصوص از هوى و هوس‌هاى جنسى براى جوانان مجرد ) ؟\r\nباسمه جلت اسمائه :\r\nبهترين راه ، عبادت خداى تعالى و ترك محرمات است . دعاى خاصى نياز نداريم ؛ همانا نماز شب و نماز اول وقت و ذكر مستمر لا إله الا الله بهترين راه دورى از گناه است .\r\n\r\n* نورانيت قلب و روح\r\nس 63 : براى نورانى شدن قلب و روحم به چه كارى روى آورم و از كجا شروع كنم ؟\r\nباسمه جلت اسمائه :\r\nاز كارهاى خلاف گذشته توبه حقيقى بنماييد ، از اموال شبهه‌ناك اجتناب كنيد ، اگر نماز قضاء يا روزه قضاء داريد انجام دهيد و مقيد شويد به نماز اول وقت ، انشاءالله خواسته شما عملى مىشود .\r\n\r\n* خشوع در دعا\r\nس 64 : چه كارى انجام دهم تا در مقابل خدا خاشع شوم ؟\r\nباسمه جلت اسمائه :\r\nزياد خواندن ذكر يونسيه : « لا إِلَهَ إِلَّا أَنْتَ سُبْحَانَكَ إِنِّى كُنْتُ مِنَ\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nالظَّالِمِينَ » ) « 1 » ، در سجده مفيد است ، و اين ذكر بنابر آن‌چه برخى اولياى خدا فرموده‌اند ، آثار مهمى دارد .\r\n\r\n* دعا جهت مداومت بر آن\r\nس 65 : در كتب ادعيه و حديث ، ادعيه فراوانى وجود دارد ، و مداومت بر همه آنها يا بيش‌تر آنها كار سختى است . من دوست دارم كه يك دعا از آنها را هميشه بخوانم ، آيا يك دعا يا چند دعاى مشخص را براى مداوم خواندن در شب‌ها و روزهاى ديگر بيان مىفرماييد ؟\r\nباسمه جلت اسمائه :\r\nمداومت بر انجام نوافل و خواندن پنجاه آيه قرآن در هر روز ، و از زيارات نيز زيارت عاشورا و از نمازها نماز جعفر طيار .\r\n\r\n* نحوه خواندن نماز شب\r\nس 66 : الف : نحوه خواندن نماز شب را لطف فرموده به صورت ساده توضيح دهيد .\r\nب : نسبت به چهل مؤمن كه در نماز وتر دعا مى شوند آيا دليل يا عرفى بر ترجيح و تقديم مؤمن متدين بر غير متدين ، و مرد بر زن وجود دارد ؟\r\nباسمه جلت اسمائه :\r\nالف : اول چهار دو ركعتى به نيت نماز شب مىخوانيد . بعد از آن يك دو ركعتى به قصد نماز شفع مى خوانيد ، بعد از سلام آن يك نماز يك ركعتى به نام نماز وتر بخوانيد . آن نماز دعا زياد دارد ولى شما مى توانيد به اقلّ آن دعاها اكتفاء كنيد . در قنوت\r\n\r\n\r\n","description":"","footnote":"\r\n( 1 ) . انبياء ، آيه 87 .\r\n","page_name":" 66 ","page_number":66},
  {"content":"\r\n\r\nهفتاد مرتبه مى گوييد « أَسْتَغْفِرُاللّه وَ أَتُوبُ إِلَيْه » و نماز را تمام مىكنيد اين كمترين چيزى است كه با آن نماز شب خوانده مىشود و وقت آن هم از نصف شب است تا طلوع فجر .\r\nب : اينجا مورد مراجعه به دليل عقلى و عرفى نيست بلكه متعين رجوع به دليل شرعى است كه روايتى است كه شيخ طوسى در مصباح المتهجد صفحه 155 آورده است :\r\n« ثُمَّ يَدعُو لإخوانِهِ المُؤمنين وَيَسْتَحِب أن يذكر أربَعين نَفساً فَمازاد عَلَيْهم »\r\nو به مقتضاى اطلاق روايت فرقى بين متدين و غير متدين نيست ، گرچه صريح روايت اختصاص دعا به غير مؤمن را شامل نمىشود .\r\nو اما در مورد مرد و زن ، نسخه‌هاى روايت مختلف است . مفاد بعضى از نسخ اختصاص دعا به مردان امت و مفاد بعضى از نسخ ديگر اطلاق و عدم فرق بين مرد و زن است .\r\n\r\n* راه تكرارى نشدن عبادات\r\nس 67 : براى اينكه عبادات براى ما تكرارى نشود و دلزدگى ايجاد نشود ، چه بايد بكنيم ؟ براى قوىتر شدن ايمان - با توجه به اينكه امروزه محيطها و زمينه‌هاى گناه زياد است - چه بايد بكنيم ؟\r\nباسمه جلت اسمائه :\r\nالف : تكرار عبادات ثواب زيادتر دارد و براى افزايش شوق به عبادات ؛ نيت خالص نمودن ، لقمه حلال خوردن و معاصى را ترك كردن مؤثر است .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nب : توجه به اينكه لذتى كه مدت آن كم است در مقابل آن عواقبى كه ممكن است در عالم برزخ و بعد از آن داشته باشد و مختصرى تفكر در ترك گناه خيلى مؤثر است .\r\n\r\n* بهترين نحوه زيارت امامان ( عليهم السلام )\r\nس 68 : بهترين نحوه زيارت امامان ( عليهم السلام ) چيست و چه چيزهايى را بخوانيم بهتر است ؟\r\nباسمه جلت اسمائه :\r\nهر زيارتى با هر كيفيت كه ائمه اطهار ( عليهم السلام ) دستور داده‌اند خوب است و در بين آنها زيارت جامعه كبيره ، زيارت امين الله و زيارت عاشوراء نسبت به حضرت سيدالشهداء ( عليه السلام ) فضيلت زيادترى دارد .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n\r\nفصل سوم : رفتارهاى فردى و اجتماعى\r\n\r\n","description":"","footnote":"","page_name":" 69 ","page_number":69},
  {"content":"\r\n . \r\n","description":"","footnote":"","page_name":" 70 ","page_number":70},
  {"content":"\r\n\r\nالف ) رفتار فردى\r\n\r\n* اعتياد به استخاره\r\nس 69 : يك بيمارى وجود دارد كه به آن « اعتياد به استخاره » مىگويند . اين بيمارى در اثر افراط در استخاره حتى در مسائل بىاهميت مانند رفتن به حمام بهوجود آمده است . ضوابط و دلايل شرعى استخاره چيست ؟ و چه زمانى استخاره گرفتن جايز نيست ؟ آيا مخالفت با نتيجه استخاره جايز است ؟ و چگونه ؟\r\nباسمه جلت اسمائه :\r\nاز رواياتى نظير روايت امام جواد ( عليه السلام ) كه فرمود : « هر كه از خدا طلب خير كرد ، سرگردان نشد » ) « 1 » استفاده مىشود كه موضوع استخاره تحير و ترديد و در مواردى است كه نمىتواند طرف صلاح را احتمال دهد ؛ اما در مسائلى كه روشن است استخاره وجهى ندارد .\r\n\r\n\r\n","description":"","footnote":"\r\n( 1 ) . ما حارَ مَن اسْتَخار ؛ تحف العقول ، ص 207 .\r\n","page_name":" 71 ","page_number":71},
  {"content":"\r\n\r\nاما مخالفت با استخاره : از ضعف اطمينان به خدا خالى نيست ؛ چون بعد از اين‌كه فرد از خدا خواست تا خير بنده‌اش را به او نشان دهد ، مخالفت با آن‌چه صلاح اوست ، به نوعى نقض استخاره و مشورت با خداوند است و اين كار از سوى مؤمن شايسته نيست ، مخصوصا كه تجارب بسيار ، نشان از عاقبت بد مخالفت با استخاره دارد .\r\n\r\n* استخاره در مسائل شرعى\r\nس 70 : در روايتى آمده است صفوان جمال - او از بهترين اصحاب امام كاظم ( عليه السلام ) و از نزديكان اوست - از طريق استخاره به امامت امام رضا ( عليه السلام ) استدلال كرده است . شيخ طوسى در كتاب الغيبة از على بن معاذ روايت كرده و گفته است : به صفوان بن يحيى گفتم به چه چيز على بن موسى ( عليهما السلام ) را شناختى ؟ گفت : دو ركعت نماز خواندم ، دعا كردم و استخاره گرفتم و به او يقين نمودم » . آيا اين صحيح است كه امام از طريق استخاره مشخص شود ؟ آيا استخاره در همه حالات درست است يا فقط هنگام شك و ترديد ؟\r\nباسمه جلت اسمائه :\r\nسند روايت مذكور بهواسطه على بن معاذ كه جزء مجهولان است ضعيف مىباشد ، علاوه بر آن ، احتمال مىرود كه استخاره در اين روايت ، به معناى دعا و طلب خير از خداى متعال باشد ، و در اين صورت معناى روايت چنين خواهد بود كه : صفوان نماز خوانده ، تضرع نموده و از خدا خواسته كه خير را براى او انتخاب\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nنمايد ، و او را به حقيقت راهنمايى كند ، و خدا از طريق برخى نشانه‌ها و قرينه‌ها صفوان را راهنمايى كرده تا اين‌كه او توانسته است به امامت امام رضا ( عليه السلام ) يقين آورد .\r\nمشروعيت استخاره ، مختص به حال حيرت و ترديد در امور عادى زندگى است و در مورد احكام شرعى و مسائل اعتقادى مورد ندارد .\r\n\r\n* شروط استخاره با قرآن\r\nس 71 : آيا انسان مىتواند با قرآن استخاره كند ؟ شروط آن چيست ؟\r\nباسمه جلت اسمائه :\r\nاستخاره با قرآن شرط لازمى ندارد ، جز اين‌كه كسى كه استخاره مىگيرد قرآن را بفهمد ، و قدرت تطبيق فهم خود را بر مقصودش داشته باشد .\r\n\r\n* استخاره بيش از يك بار براى يك موضوع\r\nس 72 : آيا استخاره بيش از يك‌بار ، براى يك موضوع جايز است ؟\r\nباسمه جلت اسمائه :\r\nاگر بدانيم كه حقيقت استخاره ، طلب مشورت با خدا است ، بعد از اين‌كه خدا از راه نتيجه استخاره ، بنده خود را به انجام يا ترك كارى مشاوره داد ، دليلى براى استخاره مجدد نيست ، و گرنه مسأله لوث خواهد شد و استخفاف خداوند متعال است .\r\n\r\n* تعطيلى عقول بهواسطه استخاره\r\nس 73 : بىترديد اسلام ، دينى است كه عقل را به رسميت مىشناسد ، و آن\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nرا مهم‌ترين راه‌ها به سوى شناخت خدا و ايمان به او برمىشمارد . و از آن‌جا كه عقل راه استدلال و ترازوى حسن و قبح مىباشد ، لذا صحيح نيست عقل را تعطيل كرد و به اوهام و خرافات پناه برد ، و يا احكام و امور را بر راه‌هاى غيرعملى و غير واقعى بنا نمود . از اين رو ، مسأله استخاره مطرح مىگردد كه بهوسيله قرآن و تسبيح متداول است ، و افراد زيادى را مىيابيم كه بر آن تكيه مىكنند و عقول خود را به واسطه استخاره تعطيل مىكنند ، و با حديث رسول خدا ( صلى الله عليه وآله و سلم ) كه فرمود :\r\n« إِعْقَلْ وَتَوَكَّلْ »\r\n) « 1 » مخالفت مىنمايند .\r\nمطلب ديگر اين‌كه از نظر علمى دانه‌هاى تسبيح ، به هر حال يا زوج هستند يا فرد ، يعنى از قبل معلوم است كه حكم استخاره يا منفى است يا مثبت ؛ اين مسأله در مورد آيات قرآن نيز صادق است و چون سياق و معنايشان واضح است ، نمىتوان امر يا نهى آن‌ها را به‌دست آورد .\r\nنظرتان درباره استخاره متعارف نزد عوام الناس چيست ؟ بهويژه كه آنها براى استخاره به روحانيون و پيرمردان مراجعه مىكنند ، و اين پديده موجب مىشود عقل با مجوز دينى كنار گذارده شود . نظرتان درباره استخاره ذات الرقاع چيست ؟ آيا اين استخاره از معصومين ( عليهم السلام ) وارد شده است ؟ و آيا جايز است كه سرنوشت كارها مثلا ازدواج به اين استخاره متوقف باشد ؟ نظرتان درباره تفسير كسى كه مقصود از استخاره را دعا و تضرع به سوى\r\n\r\n\r\n","description":"","footnote":"\r\n( 1 ) . بينديش سپس توكل كن ؛ عوالى اللئالى ، ج 1 ، ص 75 .\r\n","page_name":" 74 ","page_number":74},
  {"content":"\r\n\r\nخدا براى راهنمايى در حل مشكلات يا توفيق به راه درست مىداند چيست ؟ درباره اين‌كه همه وسايل استخاره به قرآن و تسبيح اصولا از پايه نادرست و غيرقابل اعتماد است ، چه نظرى داريد ؟\r\nباسمه جلت اسمائه :\r\nاسلام ، همان‌طور كه دين عقل است ، دين اعتدال است ، چنان‌كه خداوند متعال مىفرمايد : « وَكَذَلِكَ جَعَلْنَاكُمْ أُمَّةً وَسَطاً » ) « 1 » . تعجب مىكنم از كسى كه جانب اول را مىبيند و از جانب دوم تغافل ميورزد ، چرا كه اسلام همان‌گونه كه به استفاده از عقل فراخوانده ، برخىروزنه‌هاى غيب را نيز در مقابل انسان گشوده است تا انسان هنگام تحير و ترديد از آن استفاده كند كه يكى از اين روزنه‌ها ، روزنه استخاره است . بر اين مبنا ، همان‌گونه كه درست نيست كه انسان در همه چيز به استخاره تكيه كند ، با اين‌كه موضوعش تحير است ، صحيح نيست كه انسان فقط بر عقل قاصر خود اعتماد كند ، زيرا چه بسيار كه عقل در مواضع تصميم‌گيرى حيران مانده و خداوند درهاى اتصال به غيب را در مقابل او گشوده است .\r\nاين ادعا كه نتيجه استخاره از پيش معلوم است به اعتبار اين‌كه دانه‌هاى تسبيح يا زوج است يا فرد ، و اين‌كه به‌دليل وضوح سياق آيات نمىتوان امر و نهى آنها را دريافت ، ادعايى ناشى از جهل به حقيقت استخاره است ، زيرا نهايت آن‌چه\r\n\r\n\r\n","description":"","footnote":"\r\n( 1 ) . شما را امتى ميانه قرار داديم ؛ بقره ، آيه 143 .\r\n","page_name":" 75 ","page_number":75},
  {"content":"\r\n\r\nاستخاره‌كننده قبل از استخاره مىداند اين است كه عدد فرد يعنى خوب مثلا و عدد زوج يعنى نهى ؛ اما او نمىداند كه بعد از استخاره ، چه عددى - زوج يا فرد - در دست باقى مىماند . هم‌چنين است آيات قرآن ؛ خواه مشتمل بر امر يا نهىباشد ، خواه دلالت آن بر خوب يا بد باشد كه استخاره‌كننده تنها بعد از استخاره آن را مى فهمد ، لذا نادرستى اين ادعا ، واضح است .\r\nبعد از دانستن اين امور ، معلوم است كه استخاره متعارف به قرآن يا تسبيح نزد عوام مؤمنين كه براى آن به علماى دين و طلاب علم ( افراد ثقه‌اى كه به ايشان اطمينان دارند ) مراجعه مىكنند ، مشروع و صحيح است ، و اين‌كه عده‌اى در بكارگيرى آن مبالغه مىكنند يا در غيرموردش از آن استفاده مىكنند ، صرفا حالات شخصى است و نشان دهنده سيره عامه نيست .\r\nبه‌طور كلى : استخاره به قرآن ، بهواسطه روايات ثابت است ، همان‌طور كه استخاره به تسبيح از امام عصر ( عج ) با سند معتبر روايت شده است . استخاره ذات الرقاع نيز به واسطه روايات موثق از معصومين ( عليهم السلام ) روايت شده و عمل علماى بزرگ طائفه شيعه ( رضوان‌الله عليهم ) ، طبق آن بوده است . عالم عابد ، صاحب كرامات آشكار ، سيد رضىالدين ابوالحسن على بن طاووس حسينى كتابى قطور در باب استخارات دارد ، و در آن به روايت استخاره ذات‌الرقاع اعتماد كرده ، و آثارى عجيب درباره آن ذكر كرده است .\r\nو اما تفسير استخاره به مجرد دعا و طلب هدايت از سوى\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nخداىمتعال : اگر فى نفسه صحيح باشد ، ممكن است تفسيرى براى روايات عامه باشد ، اما نمىتواند منظور روايات استخاره با قرآن و تسبيح و رقاع باشد .\r\n\r\n* شادى در شب‌هاى شهادت ائمه ( عليهم السلام )\r\nس 74 : حكم شادى كردن در شب‌هايى كه مصادف با سالروز وفات يكى از ائمه ( عليهم السلام ) است ، چيست ؟\r\nباسمه جلت اسمائه :\r\nآن‌چه از يك شيعه كه ادعاى ولايت اهل بيت ( عليهم السلام ) را دارد ، انتظار مىرود ، مشاركت او در شادىها و احزان ائمه ( عليهم السلام ) است ؛ چرا كه در حديث شريف آمده است\r\n: « شيعَتُنا خُلِقُوا مِنْ فاضِلِ طينَتِنا يَفْرَحُونَ لِفَرحِنا وَيَحْزَنُونَ لِحُزْنِنا »\r\n) « 1 » .\r\n\r\n\r\n","description":"","footnote":"\r\n( 1 ) . همان .\r\n","page_name":" 77 ","page_number":77},
  {"content":"\r\n\r\nب ) رفتار اجتماعى\r\n\r\n* ضابطه صله رحم\r\nس 75 : ضابطه صله رحم چيست ؟\r\nباسمه جلت اسمائه :\r\nشهيد در « قواعد » گفته است : « واژه رحم در اصل به معنى خويشاوندى است ، و از نظر عرف و لغت شامل همه خويشاوندان از زن و مرد ، از دور و نزديك خواهد شد ، گرچه آنها كه نزديك‌تر هستند ، در مورد صله رحم نسبت به آنها تأكيد بيشتر شده است » .\r\nسپس در بيان آن صله رحم كه بهواسطه آن در زمره قطع‌كنندگان صله رحم قرار نمىگيرد گفت : مرجع در اين امر عرف است ، چون حقيقت شرعى و لغوى براى آن وجود ندارد ، و اين مسأله با اختلاف عادات ، و دورى و نزديكى خانه‌ها متفاوت‌است .\r\n\r\n* صله رحم در حدّ تماس تلفنى\r\nس 76 : در حديثى آمده است : « هر كه از دين يا دنياى او سودى نبرى ، در\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nمجالست او خيرى نيست » ) « 1 » آيا اين حديث را مىتوان به ارحام نيز منطبق كرد ؟\r\nباسمه جلت اسمائه :\r\nمىتوان دستور شارع مقدس به صله رحم را به گونه‌اى اطاعت كرد كه مجبور به هم‌نشينى با فرد نشد ؛ اين كار مثلا با تماس تلفنى و سلام و احوالپرسى از او ، و يا ديدار سريع او در خانه‌اش و مانند اين كارها كه به گونه‌اى ، اطاعت امر را محقق مىكندامكان‌پذير است ، و از ناحيه ديگر ، وقوع در محذور واجب نيست .\r\n\r\n* حدود عاق والدين شدن\r\nس 77 : حدودى كه اگر انسان از آنها رد شود ، عاق والدين و مخالف و آزاردهنده والدين به حساب مىآيد ، چيست ؟\r\nباسمه جلت اسمائه :\r\nميزان تعيين حدود عاق والدين و ايذاء والدين ، صدق عرفى است ، چون از سوى شارع مقدس بيان تعيينى خاصى در اين باره وارد نشده است .\r\n\r\n* رفتار با پدر بداخلاق\r\nس 78 : جوانى مىگويد پدرش تندمزاج است ، او را كتك مىزند ، ناسزا مىگويد و به كوچك‌ترين بهانه‌اى ، بددهنى مىكند ، تكليف او چيست ؟\r\n\r\n\r\n","description":"","footnote":"\r\n( 1 ) . يا عَلىّ مَن لَمْ يَنْتَفِع بِدينهِ وَلا دُنْياه ، فَلا خَيْرٌ لَكَ في مُجالَستِهِ ؛ الوسائل ، باب 28 از ابواب احكام العشرة ، ح 1 ؛ بحار الأنوار ، ج 74 ، ص 44 .\r\n","page_name":" 79 ","page_number":79},
  {"content":"\r\n\r\nتا كى بايد صبر كند و تحمل نمايد ؟ به خاطر اين ضرب و شتم چه كفاره‌اى بر عهده پدرش است ؟\r\nباسمه جلت اسمائه :\r\nاين جوان ، اگر صبر و تحمل كند اجر مىبرد ، ولى 
  ] چنين كارى [ بر او واجب نيست ؛ اما نبايد با پدرش مقابله به‌مثل نمايد .\r\nكفاره اى كه بر پدرش لازم است در رسائل عمليه ذكر شده ، چون در بحث كفارات تفاوتى ميان پدر و ديگران نيست .\r\n\r\n* رفتار با مادر در صورت هم‌مذهب نبودن\r\nس 79 : من جوانى از يك خانواده نصيريه ) « 1 » هستم و خداوند با هدايت و پيروى تشيع و انتساب حقيقى به اهل بيت ( عليهم السلام ) بر من منت نهاده است . اما مشكل من مادرم است كه اين مطلب را نمىپذيرد . او مرا تهديد مىكند كه اگر از تشيع برنگردم از دست من خشمگين مىشود ، او به اين بهانه كه مسجد متعلق به شيعيان است از من مىخواهد به مسجد نروم ، و وقتى به نماز جمعه مىروم بسيار از من خشمگين مىشود . نمىدانم چگونه او را راضى كنم ؛ آيا بخاطر رضايت او به مسجد نروم يا چه كنم ؟ با دوستان و نزديكانم چگونه رفتار كنم ؟ آنها با من رفتار خوبى دارند اما شراب مىنوشند .\r\n\r\n\r\n","description":"","footnote":"\r\n( 1 ) . نصيريه را « انصاريه » و « علويه » نيز گويند و منسوب به ابن نصير نامى هستند كه در قرن پنجم از شيعه اماميه منشعب شدند و در غرب سوريه و جنوب شرقى تركيه امروزى پراكنده‌اند ؛ از شاخه تشيع افراطى ( غالى ) كوفه كه تا دوران معاصر باقى مانده‌اند .\r\n","page_name":" 80 ","page_number":80},
  {"content":"\r\n\r\nباسمه جلت اسمائه :\r\nدرباره اصل پذيرفتن تشيع : اطاعت مادر واجب نيست ، بلكه جايز نيست بخاطر خواسته او تشيع را ترك كرد ؛ چون اطاعت از مخلوق - هر چقدر عظيم‌الشأن باشد - در عصيان خالق ، روانيست .\r\nدرباره رفتن به مسجد : اين كار از سويى جزء امور مستحب است ، و از سويى موجب اذيت مادر است ، بنابراين مخالفت با مادر در اين خواسته‌اش كه مىگويد به مسجد نرو ، جايز نيست ، و بايد براىتحصيل رضايت او تا آنجا كه مى توانيد تلاش كنيد .\r\nدرباره دوستان و نزديكان گناهكار : بايد سعى در اصلاح و تأثيرگذارى بر آنها بنماييد ، تا آنجا كه ممكن است . و با آنها با خوبى رفتار كنيد ، مگر اين‌كه بر دين و اخلاقتان بترسيد ، در اين صورت از آنها به آن اندازه كه اطمينان بيابيد روى شما تأثير نمىگذارند دورى كنيد .\r\n\r\n* اهداى زيارات به والدين\r\nس 80 : وقتى ادعيه و زيارتى مىخوانم آنها را به والدينم اهدا مىكنم ، و گاهى همه اموات شيعه اهل بيت ( عليهم السلام ) را نيز در آن شريك مىگردانم ؛ آيا اين‌گونه از ثواب والدينم كم مىشود ؟\r\nباسمه جلت اسمائه :\r\nوقتى ثواب را به همه اموات مؤمن اهدا مىنماييد ، ثواب به همه آنها مىرسد ، بدون اين‌كه از كسى از آنها چيزى كم شود .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\n\r\n* بهتر شدن رابطه با خانواده\r\nس 81 : چه نصيحتى براى بهترشدن رابطه من با خانواده‌ام داريد ؟\r\nباسمه جلت اسمائه :\r\nشما را به همان نصيحت رسول خدا ( صلى الله عليه وآله و سلم ) نصيحت مىكنم كه فرمود : « هر كسى كه به بازار مىرود و تحفه‌اى بخرد و آن را براى خانواده‌اش ببرد مانند كسى است كه صدقه‌اى را به قومى نيازمند مىدهد ، و بايد كه از دختران پيش از پسران شروع كند ، كه هر كه دخترش را شاد كند گويى يكى از فرزندان اسماعيل را آزاد كرده است ، و كسى كه چشم پسرش را روشن كند گويى كه از ترس خدا گريسته است و هر كه از ترس خدا بگريد خدا او را وارد جنات نعيم مىگرداند » ) « 1 » .\r\n\r\n* مرز دوستى مسلمان با غير مسلمان\r\nس 82 : با غير مسلمانان چگونه رفتار كنيم ؟\r\nباسمه جلت اسمائه :\r\nامام صادق ( عليه السلام ) فرمود : « هر يك از شما شيعيان كه در دينش ورع و پرهيزكارى داشته و راستگو باشد و اداى امانت كند و با مردم با اخلاق نيكو رفتار كند ، گفته مىشود كه چنين شخصى جعفرى است و اين مرا خشنود مىكند و گفته مىشود اين پرورش يافته مكتب امام جعفر صادق ( عليه السلام ) است و اگر به غير از اين رفتار كند ، ننگ و عار آن دامن مرا هم مىگيرد و گفته\r\n\r\n\r\n","description":"","footnote":"\r\n( 1 ) . امالى صدوق ، ص 672 .\r\n","page_name":" 82 ","page_number":82},
  {"content":"\r\n\r\nمىشود اين ادب جعفر است ، به خدا سوگند پدرم براى من حديث كرد كه مردى از شيعيان على ( عليه السلام ) در قبيله‌اى بود و زينت آن قبيله بشمار مىرفت ، از همه آنها در پرداخت امانت بهتر بود ، و حقوقشان را بهتر مراعات مىكرد ، و در گفتار راستگوتر بود ، و سفارشات و همه وصيت‌هاى اهل قبيله و سپرده‌هايشان را به دو مىسپردند و چون از او پرسش مىكردى مىگفتند : كيست مثل فلان شخص ؟ او در پرداخت امانت و راستگوئى از همه ما بهتر است » ) « 1 » .\r\n\r\n* تكليف مؤمن در كشورهاى غربى\r\nس 83 : تكليف مؤمن در كشورهاى غرب در قبال جامعه غربىچيست ؟\r\nباسمه جلت اسمائه :\r\nاز ائمه ( عليهم السلام ) وارد شده است كه : « با غير زبان‌هايتان مردم را دعوت كنيد » ) « 2 » ، اين گفتار بدان معناست كه الگوى عالى دعوت به اسلام و تشيع ، تطبيق عملى با تعاليم قرآن و احاديث معصومين ( عليهم السلام ) است ، زيرا انسان با به تصوير كشيدن عملى آن از طريق اخلاق و رفتار و برخوردهايش ، قهرا ديگران را به طرف اسلام و تشيع سوق مىدهد ، و نظرشان را به عظمت دين و مذهب جلب مىكند .\r\n\r\n\r\n","description":"","footnote":"\r\n( 1 ) . اصول كافى ، ج 2 ، ص 626 .\r\n( 2 ) . كُونُوا دُعاةَ النّاسِ بِغَيْرِ أَلْسِنَتكُم ؛ اصول كافى ، ج 2 ، ص 78 .\r\n","page_name":" 83 ","page_number":83},
  {"content":"\r\n\r\n\r\n* رفتار با همسايه سنى مذهب\r\nس 84 : من در جايى زندگى مىكنم كه اكثريت آن از اهل سنت هستند ، و همسايه‌ام سنى مذهب و به من خيلى نزديك است ، و براى من هدايايى مىخرد ؛ چگونه با او رفتار كنم ؟\r\nباسمه جلت اسمائه :\r\nيكى از اقسام تقيه ، تقيه مدارايى است ؛ و آن عبارت است از حسن معاشرت با اهل سنت بخاطر حفظ وحدت مسلمانان ، و اعتلاى كلمه اسلام و مسلمانان ، و حمايت از دين در مقابل كفار و مشركان . چنان‌چه خداوند متعال مىفرمايد : « وَلَا تَنَازَعُوا فَتَفْشَلُوا وَ تَذْهَبَ رِيحُكُمْ وَاصْبِرُوا إِنَّ اللهَ مَعَ الصَّابِرِينَ » ) « 1 » ، عمل ائمه معصومين ( عليهم السلام ) نيز بر اين مطلب دلالت مىكند . اميرالمؤمنين ( عليه السلام ) با وجود آن‌كه حقش غصب شد و بيش از آن‌چه كه بتوانيم تصور كنيم اذيت شدند ، در خطبه شقشقيه مىفرمايند : « صبر كردم در حالىكه خار در چشمم و استخوان در گلويم بود » ) « 2 » . و روايات در اين باب بسيار است .\r\n\r\n* همزيستى با غيرهم‌كيش\r\nس 85 : نحوه هم‌زيستى با افراد غيرهم‌كيش ، اديان آسمانى ، غيرآسمانى و ساير مذاهب دين اسلام در جامعه‌اى چندمذهبى مانند عراق و لبنان و\r\n\r\n\r\n","description":"","footnote":"\r\n( 1 ) . و با هم نزاع مكنيد كه سست شويد و در نتيجه نيرويتان تحليل رود و صبر كنيد كه خدا با صابران است ؛ انفال ، آيه 46 .\r\n( 2 ) . نهج البلاغه ، خطبه 1 ، ص 31 .\r\n","page_name":" 84 ","page_number":84},
  {"content":"\r\n\r\nايران و جاهاى ديگر چگونه است ؟ چون شخص مؤمن مجبور است با افراد صاحب ديانت‌هاى مختلف در محيط كار و هنگام سفر و غيره . . . ، برخورد داشته باشد ؛ آيا بايد با آنها قطع رابطه كرد ؟ و از اختلاط با آن‌ها پرهيز نمود ؟ مثل همان كارى كه سلفىها به بهانه اين‌كه ايشان كفارند ، انجام مىدهند ؟ يا چون آن‌ها كفار و نجس هستند چنين مىكنند ؟ مخصوصا وقتى كه از اديان غير كتابى مانند يزيديه ، صابئه ، بودايى ، هندويى ، زرتشتى ، بت‌پرست و ملحد باشند ؟\r\nباسمه جلت اسمائه :\r\nآن‌چه از آيات شريف قرآن به دست مىآيد اين است كه ، قرآن افراد غيرهم‌كيش را به دو گروه تقسيم مىكند : الف ) مخالف صلح‌طلب ؛ ب ) مخالف محارب ؛ و درباره مخالف صلح‌طلب ، دعوت به هم‌زيستى مسالمت آميز با او نموده و از دوستى با مورد دوم هشدار داده و نهى نموده است . در قرآن مىخوانيم : « لَا يَنْهَاكُمُ اللهُ عَنِ الَّذِينَ لَمْ يُقَاتِلُوكُمْ فِى الدِّينِ وَلَمْ يُخْرِجُوكُم مِن دِيَارِكُمْ أَن تَبَرُّوهُمْ وَتُقْسِطُوا إِلَيْهِمْ إِنَّ اللهَ يُحِبُّ الْمُقْسِطِينَ * إِنَّمَا يَنْهَاكُمُ اللهُ عَنِ الَّذِينَ قَاتَلُوكُمْ فِىالدِّينِ وَأَخْرَجُوكُم مِن دِيَارِكُمْ وَظَاهَرُوا عَلَى إِخْرَاجِكُمْ أَن تَوَلَّوْهُمْ وَمَن يَتَوَلَّهُمْ فَأُولئِكَ هُمُ الظَّالِمُونَ » ) « 1 » .\r\n\r\n\r\n","description":"","footnote":"\r\n( 1 ) . اما خدا شما را از كسانىكه در كار دين با شما نجنگيده و شما را از ديارتان بيرون نكرده‌اند باز نمىدارد كه با آنان نيكى كنيد و با ايشان عدالت ورزيد ، زيرا خدا دادگران را دوست مىدارد . فقط خدا شما را از دوستى با كسانى باز مىدارد كه در كار دين با شما جنگ كرده و شما را از خانه‌هايتان بيرون رانده و در بيرون‌راندنتان با يكديگر همپشتى كرده‌اند و هر كس آنان را به دوستى گيرد آنان همان ستمگران‌اند ؛ ممتحنه ، آيه 8 و 9 .\r\n","page_name":" 85 ","page_number":85},
  {"content":"\r\n\r\n\r\n* اصول آشنانمودن كفار با اسلام\r\nس 86 : ما كه به كشورهاى كافر مهاجرت كرده و در آن‌جا زندگىمىكنيم ، وقتى با اهالى اين كشورها برخورد مىكنيم ، بسيار درباره اسلام و ايمان به خدا از ما سؤال مىكنند ، و چيز زيادى درباره آن نمىدانند يا برخى كوچك‌ترين شناختى هم نسبت به آن ندارند . ما نمىدانيم از كجا و چگونه سخن گفتن درباره اسلام را شروع كنيم . چه مسائلى كافر را به سمت اسلام ترغيب مىكند ؟ و اولين چيزهايى كه بدون ايجاد حس تنفر از اسلام و سخت و پيچيده دانستن آن ، كافر را نرم مىكند ، چيست ؟ امور عظيمى كه در اسلام وجود دارد و انسان كافر را بهواسطه فقدان آن‌ها در خود جذب مىكند ، چيست ؟ و آيا سخن گفتن با كافر كتابى و كافرى كه اصلا به خدا ايمان ندارد متفاوت است ؟\r\nباسمه جلت اسمائه :\r\nآن‌چه براى آغاز سخن مناسب است ، سخن از اصول دين و بيان ادله وجود خداوند سبحان ، و بيان صفاتى از جلال و كمال مناسب با ذات خداوند است . پس از آن ، بيان حق پروردگار ، و بعد ، نبوت و امامت و سپس معاد است . پس از بيان اين امور ، فروع را مطرح كرده و بر اركان پنجگانه تمركز نمايد . سپس محاسن اسلام ، مانند بخشش ، رحمت و عام بودن آن را تبيين\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nنمايد . و از همه اين‌ها ، به اندازه‌اى كه مىداند سخن بگويد و در آن‌چه نسبت به آن علم قطعى ندارد ، وارد نشود ، و بايد كه به متخصص اين امر مراجعه نمايد و بهترين راه ارتباط كامل با حوزه‌هاى علميه ، مبلغين امور دينى مىباشد .\r\nمسأله قابل توجه اين‌كه : اين روش‌ها ، هميشه بهترين راه‌حل نيست ، بلكه بهتر است فرد مبلغ اسلام ، شرايط و وضعيت تبليغ‌شونده را هم در نظر بگيرد ، زيرا شايد سخن گفتن از توحيد و وجود خدا با شخصى كه از ناحيه ايمان نداشتن به وجود خدا ، احساس خلاء معنوى دارد ، براى نفوذ اسلام در قلبش مؤثر باشد ، و شايد انگيزه حركت فرد ديگرى ، ارزش‌هاى اخلاقى باشد ، فلذا تبليغ او به اسلام بايد از طريق نشان‌دادن منظومه اخلاقى دين اسلام صورت بگيرد . ساير موارد نيز چنين است .\r\n\r\n* نصيحت به خانواده‌هايى كه در غربت زندگى مىكنند\r\nس 87 : چه نصيحتى به خانواده‌ها يا دختران و پسران جوانى كه در غربت زندگى مىكنند داريد ؟\r\nباسمه جلت اسمائه :\r\nنصحيت ما به پسران و دخترانى كه در خارج از ايران ، خصوصا كشورهاى غيراسلامى زندگى مى كنند ؛ اين است كه توجه داشته باشند اهتمام به واجبات شرعى در كارهاى روزانه‌شان ، براى ايشان دوچندان است ، همچنين است در تربيت اسلامى\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nصحيح فرزندانشان ، به علاوه سه امر واجب مهم كه عبارت است از : ارائه تصوير صحيح به غيرمسلمانان چرا كه ارزش‌هاى عظيم اسلام و مبادى آن از طريق رفتار فرزندان و روابطشان با ديگران منعكس مىشود . هم‌چنين با توجه به اين‌كه اقامت در كشورهاى غيرمسلمان در صورتى كه مسلمان نتواند دين خود يا خانواده‌اش را حفظ نمايد ، حرام خواهد بود ، بر فرد لازم است براى ايجاد فرهنگ دينى و التزام دينى تلاش جدى خود را بنمايد . مطالعه كتاب‌هايى چون كتاب مكارم الاخلاق و ساير كتب كه موضوع آن‌ها سيره اهل بيت ( عليهم السلام ) مىباشد نيز از اهميت ويژه‌اى برخوردار است .\r\n\r\n* بهترين راه‌ها براى هدايت زنان بىحجاب\r\nس 88 : بهترين راه‌ها براى هدايت زنانى كه حجاب را رعايت نمىكنند ( بىحجاب يا شبه برهنه ) ، بدون ايجاد حساسيت عليه امر به معروف و نهى از منكر ، بدون ايجاد تنفر يا متشنج كردن فضا ، و با آرامش و خيال آسوده ؛ چيست ؟\r\nباسمه جلت اسمائه :\r\nنصيحتى زيباتر از اين‌كه مضامين سخن خداوند متعال به زن بىحجاب معرفى شود ، نيست . خداوند در قرآن كريم مىفرمايد : « يَا أَيُّهَا النَّبِيُّ قُلْ لِازْوَاجِكَ وَبَنَاتِكَ وَنِسَاءِ الْمُؤْمِنِينَ يُدْنِينَ عَلَيْهِنَّ مِن جَلَابِيبِهِنَّ ذلِكَ أَدْنَى أَن يُعْرَفْنَ فَلَا يُؤْذَيْنَ\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nوَكَانَ اللهُ غَفُوراً رَّحِيماً » ) « 1 » .\r\nاين آيه شريفه نشان از مودت و رحمت خالق نسبت به زنان مؤمن دارد ، زيرا نشان مىدهد كه خداى عزوجل حجاب را واجب نكرده است مگر بخاطر ترس از اين‌كه زنان مؤمن مورد آزار و اذيت قرار بگيرند . بنابراين حجاب مصونيت براى ايشان است و به همين دليل خدا حجاب را تشريع فرموده است . اگر حق مطلب اين آيه براى زن بىحجاب ادا شود ، انشاء الله او هم با علاقه و رغبت حجاب را انتخاب خواهد كرد .\r\n\r\n\r\n","description":"","footnote":"\r\n( 1 ) . اى پيامبر به زنان و دخترانت و به زنان مؤمنان بگو پوشش‌هاى خود را بر خود فروتر گيرند . اين براى آنكه شناخته شوند و مورد آزار قرار نگيرند به احتياط نزديك‌تر است و خدا آمرزنده مهربان است ؛ احزاب ، آيه 59 .\r\n","page_name":" 89 ","page_number":89},
  {"content":"\r\n . \r\n","description":"","footnote":"","page_name":" 90 ","page_number":90},
  {"content":"\r\n\r\n\r\nفصل چهارم : مسائل تربيتى\r\n\r\n","description":"","footnote":"","page_name":" 91 ","page_number":91},
  {"content":"\r\n . \r\n","description":"","footnote":"","page_name":" 92 ","page_number":92},
  {"content":"\r\n\r\n\r\n* ويژگىهاى نظام تربيتى اسلام\r\nس 89 : ويژگىهاى نظام تربيتى اسلام چيست ؟\r\nباسمه جلت اسمائه :\r\nپاسخ به اين سؤال در اين مختصر نمىگنجد ، و به ذكر اين مطلب اكتفا مىشود كه نظام تربيتى اسلام با ساير نظام‌هاى قراردادى ديگر متفاوت است ؛ چنان‌كه چشم‌انداز كليه نظام‌ها ، بحث تربيتى كودك در مراحل پس از تولد است ، و كانون توجه اكثر آن‌ها اگر همه‌شان اين‌طور نباشند جوانب مادى و حسى ، بدون لحاظ جوانب معنوى و روحى آن است ، بر خلاف نظام تربيتى اسلام كه اولويت را متعلق به جوانب معنوى و روحى دانسته و پيش از تكوين جنين بدان اهتمام ورزيده است ، و به انتخاب صفات معينى از ابوين كه در آينده مادى و معنوى كودك‌شان به نحو اقتضاء تأثيرگذار است ، اهتمام خاص نموده است ؛ چنان‌كه اولين مراحل تكوين جنين و مرحله بعد از تولد را داراى اهميتى ويژه مىداند و براى آن دو نظامى متكامل قرار مىدهد كه زندگى كودك را از آغاز به جريان مىاندازد ، نه فقط با\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nدر نظر داشتن سال‌ها ، بلكه حتى روزها و ساعات زندگى او ؛ و اين موضوعى است كه هيچ‌كدام از نظام‌هاى قراردادى قادر به انجام آن نيستند .\r\n\r\n* ويژگىهاى نظام خانوادگى در اسلام\r\nس 90 : ويژگىهاى نظام خانوادگى در اسلام چيست ؟\r\nباسمه جلت اسمائه :\r\nنظام خانوادگى در اسلام ، ويژگىهاى عديده و بىنظيرى دارد ، و از آن‌جا كه فرصت پرداخت تفصيلى به اين موضوع در اينجا وجود ندارد ، تنها به برخى از اين ويژگىها اشاره مىكنيم :\r\nاول : اسلام ، هسته‌هاى اوليه تشكيل خانواده ، و چگونگى تأسيس آن را مدنظر قرار داده و به لزوم وجود صفاتى معين در والدين كه هسته اوليه خانواده را تشكيل مىدهند مانند دين ، حسن خلق ، پاكى اصالت ، و لزوم دورى از برخى صفات ديگر ، مانند شرب خمر در مرد ، و تبرج و خودآرايى در زن تأكيد فراوان دارد .\r\nدوم : شارع مقدس زندگى خانوادگى را بر پايه نظام حقوقى دوطرفه بنا نهاده و به همين منظور ، براى زوج و زوجه حقوقى نسبت به همسر قرار داده است ، علاوه بر آن ، فرزندان و والدين نيز حقوقى بر يكديگر دارند كه با رعايت اين حقوق ، خانواده يكى از قوىترين ساختارهايى است كه جامعه‌اى دين‌دار بر آن بنا مىشود .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nسوم : شارع شريف در تأسيس نظام خانواده نگاهى يك جانبه به موضوع نداشته ، بلكه تمام جوانبى كه عهده‌دار سعادت خانواده و بقاىآن است را مدنظر داشته است ، و به همين منظور قوانين مربوط به زندگى اجتماعى ، اقتصادى ، دينى ، معنوى و . . . ، را تشريع كرده است و نظامى ، دقيق و متكامل را ايجاد نموده است . اين موضوعى است كه جاى خالى آن را در نظام‌هاى ديگر شاهد هستيم .\r\n\r\n* سوره مباركه نور ، سوره خانواده طاهر\r\nس 91 : آيا مىتوان سوره مباركه نور را سوره خانواده طاهر و اساس تعيين ويژگىهاى آن ناميد ؟\r\nباسمه جلت اسمائه :\r\nاز امام صادق ( عليه السلام ) نقل شده است كه فرمود : « بهوسيله تلاوت سوره نور اموال خود را از تلف و دامان خود را از ننگ بىعفتى حفظ كنيد ، و زنانتان را در پرتو دستوراتش از انحرافات مصون داريد كه هر كس قرائت اين سوره را در هر شبانه روز ادامه دهد احدى از خانواده او هرگز تا پايان عمر گرفتار عمل منافى عفت نخواهد شد » ) « 1 » .\r\nهم‌چنين نقل شده كه رسول خدا ( صلى الله عليه وآله و سلم ) فرمود : « به زنان ،\r\n\r\n\r\n","description":"","footnote":"\r\n( 1 ) . حَصِّنُوا أَمْوَالَكُمْ وَفُرُوجَكُمْ بِتِلَاوَةِ سُورَةِ النُّورِ ، وَحَصِّنُوا بِهَا نِسَاءَكُمْ ، فَإِنَّ مَنْ أَدْمَنَ قِرَاءَتَهَا فِى كُلِّ يَوْم أَوْ فِى كُلِّ لَيْلَة لَمْ يَزْنِ أَحَدٌ مِنْ أَهْلِ بَيْتِهِ أَبَداً حَتَّى يَمُوتَ ، فَإِذَا هُوَ مَاتَ شَيَّعَهُ إِلَى قَبْرِهِ سَبْعُونَ أَلْفَ مَلَك كُلُّهُمْ يَدْعُونَ وَ يَسْتَغْفِرُونَ اللَّهَ لَهُ حَتَّى يُدْخَلَ إِلَى قَبْرِهِ ؛ وسائل الشيعه ، ج 6 ، ص 252 ؛ ثواب الاعمال ، ص 109 .\r\n","page_name":" 95 ","page_number":95},
  {"content":"\r\n\r\nريسندگى و سوره نور را بياموزيد » ) « 1 » .\r\nو از امام على ( عليه السلام ) نقل شده كه فرمود : « سوره نور را به زنان بياموزيد چرا كه در آن پندهاست » ) « 2 » .\r\nاز اين نصوص شريف استفاده مىشود كه سوره نور يكى از سوره‌هايى است كه در بناى خانواده دينى و اخلاقى نيكو و بازداشتن آن از انحراف و رذايل تأثير به‌سزايى دارد و چه بسا راز آن اين باشد كه سوره نور ، حاوى مطالبى درباره نهى از نزديك شدن به فواحش ، اشاعه فحشا ، هشدار از تهمت زدن به زنان پاكدامن ، دعوت به رعايت آداب ورود به خانه ديگران ، ترغيب به فروانداختن ديدگان ، حفظ فروج ، ترغيب به امر ازدواج ، عفاف ورزيدن در صورت قدرت نداشتن بر آن ، تأكيد بر رعايت حجاب ، توجه به تربيت فرزندان در مساله آداب ورود به اتاق خواب پدران و مادران‌شان و تعاليم ديگرى از اين قبيل است ، كه در بناى خانواده متكامل سهيم مىباشد .\r\n\r\n* نام‌گذارى فرزندان به نام‌هاى غربى\r\nس 92 : اين روزها ، برخى مسلمانان در پى تأثير از فرهنگ غربى ، فرزندان‌شان را با نام‌هاى عجيب و اروپايى نامگذارى مىكنند ، و نه با انگيزه تمدن بلكه طبق يك قاعده جامعه‌شناسى كه مىگويد : « مغلوب ، علاقمند به تقليد از غالب است » ، از غربىها تقليد مىكنند . اين روزها ،\r\n\r\n\r\n","description":"","footnote":"\r\n( 1 ) . عَلِّمُوهُنَّ المَغزَل وَ سُورَة النُّور ؛ اصول كافى ، ج 5 ، ص 516 .\r\n( 2 ) . عَلِّمُوهُنَّ سُورَةَ النُّورِ فَإِنَّ فِيهَا الْمَوَاعِظَ ؛ اصول كافى ، ج 5 ، ص 516 .\r\n","page_name":" 96 ","page_number":96},
  {"content":"\r\n\r\nفرزندان پسر و دختر به نامهاى هنرپيشه‌ها و خواننده‌هاى غربى ، نام‌گذارى مىشوند . آيا نام‌گذارى جايز است ؟ بهترين نام‌هاى اسلامى كدام است ؟\r\nباسمه جلت اسمائه :\r\nشارع اقدس به مسأله نام‌گذارى و اسامى توجه بسيارى مبذول داشته ، و بر رجحان نام‌گذارى فرزندان به نام‌هاى نيكو ، مانند نام‌هاىانبياء و ائمه ( عليهم السلام ) ، و بر كراهت نام‌گذارى به نام‌هاى دشمنان خدا و معصومين ( عليهم السلام ) تأكيد نموده است . اگر آگاه باشيم كه خدا نام‌هاى محمد ( صلى الله عليه وآله و سلم ) و آل محمد ( عليهم السلام ) را به‌خاطر شدت محبتش به آنها ، انتخاب كرده است ، درخواهيم يافت كه اين اسامى ، بهترين نام‌ها هستند ؛ زيرا اگر بهتر از آنها وجود داشت خدا آن را براى آنها برمىگزيد . لذا وقتى اين نام‌ها ، بهترين نام‌ها هستند ، شخص مؤمن آن را بر غير آن ترجيح نمىدهد .\r\n\r\n","description":"","footnote":"","page_name":" 97 ","page_number":97},
  {"content":"\r\n . \r\n","description":"","footnote":"","page_name":" 98 ","page_number":98},
  {"content":"\r\n\r\n\r\nفصل پنجم : اذكار و اوراد و ختم‌ها\r\n\r\n","description":"","footnote":"","page_name":" 99 ","page_number":99},
  {"content":"\r\n . \r\n","description":"","footnote":"","page_name":" 100 ","page_number":100},
  {"content":"\r\n\r\n\r\nاسرار ارقام و جدول‌هاى دعا\r\nس 93 : در برخى كتب ادعيه حروف و كلمات و ارقام يا جدول‌ها و شكل‌هايى را مىبينيم ، كه اسرار و آثارى دارند كه ما قادر به تفسير يا شناخت كنه آن نيستيم ، مشروعيت ورود به آن‌ها و تعليم ، تعلم يا بكارگيرى آنها از طريق اشخاص آشنا به آن ، يا نقل از برخى كتب ادعيه چيست ؟\r\nباسمه جلت اسمائه :\r\nطريقه صحيح بندگى ، از طريق استفاده از ادعيه و اورادى كه از معصوم ( عليهم السلام ) وارد شده ، مىباشد ، اگر چه دعا كننده مقصود برخىقسمت‌هاى آن را متوجه نشود .\r\n\r\n* اوراد و ختم‌هاى روزانه\r\nس 94 : آيا اوراد و ختم‌هاى روزانه واقعا مفيد است ؟\r\nباسمه جلت اسمائه :\r\nبرخى اوراد و ختم‌ها قطعا مفيد است ، و اين دسته از اوراد ، آن‌هايى است كه از اهل بيت عصمت و طهارت ( عليهم السلام ) وارد شده است ، اما آن‌هايى كه از طريق برخى متصوفه و افراد متظاهر وارد شده است هيچ ارزشى ندارد .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\n\r\n* فوايد ذكر يونسيه\r\nس 95 : فوايد ذكر يونسيه و آثار آن چيست ؟\r\nباسمه جلت اسمائه :\r\nبراى شناخت برخى فوايد و آثار ذكر يونسيه ، ذكر حديثى از پيامبر اكرم ( صلى الله عليه وآله و سلم ) كفايت مىكند : « من به كلمه‌اى آگاهم كه هر گرفتارى آن را بخواند نجات مىيابد ، و هر مسلمانى دعا كند مستجاب مىشود و آن كلمه برادرم يونس ( عليه السلام ) است كه خداوند در كتابش از آن حكايت كرده و فرموده : « لَا إِلهَ إِلَّا أَنتَ سُبْحَانَكَ إِنِّى كُنتُ مِنَ الظَّالِمِين ) « 1 » » ) « 2 » .\r\nنزد اهل معنا معروف است كه اين ذكر - كه به آن ذكر يونسيه مىگويند - آخرين حد سير اوليا در راه شناخت خدا و نفس بوده ، و اهميتش از بسيارى اذكار بيش‌تر است .\r\n\r\n* اوراد روزانه به منظور رسيدن به كمال\r\nس 96 : آيا خواندن اوراد يوميه با هدف دستيابى به كمالات روحى ، بدون اجازه صاحب ورد جايز است ؟\r\nباسمه جلت اسمائه :\r\nاگر ورد از معصوم ( عليه السلام ) روايت شده باشد نياز به اجازه ندارد ، و اگر از اوراد خاصه باشد كه خداوند متعال برخى اوليا و خواص بندگانش را به آن آگاه كرده است ، تأثير آن متوقف بر اجازه آنهاست .\r\n\r\n\r\n","description":"","footnote":"\r\n( 1 ) . انبياء ، آيه 87 .\r\n( 2 ) . المصباح ، ص 298 .\r\n","page_name":" 102 ","page_number":102},
  {"content":"\r\n\r\n\r\n* برترين اذكار\r\nس 97 : برترين اذكار چيست ؟\r\nباسمه جلت اسمائه :\r\nاز برترين اذكار سه چيز است : « لا إله الا الله » ، و « اللهم صل على محمد و آل محمد » ، و « اللهم العن اعداء آل محمد » .\r\n\r\n* تأثير يك دعا براى چند حاجت\r\nس 98 : آيا وقتى قرآن يا دعا را به اميد برآورده شدن چند حاجت مىخوانم ، تأثير آن كمتر از وقتى است كه براى برآورده شدن تنها يك حاجت بخوانم ؟\r\nباسمه جلت اسمائه :\r\nترتب قضاى حوائج بر قرائت قرآن و دعا ، از باب تأثير و تأثر ، و علت و معلول نيست ، بلكه از باب تفضل و كرامت است ؛ بنابراين وقتىحاجت‌ها متعدد باشد ، تأثير اجابت كمتر نمى شود .\r\n\r\n* ثواب تسبيح خدا در بازار\r\nس 99 : آيا درست است كه هر تسبيح گفتن خداى متعال در بازار ، هزار حسنه محسوب مىشود ؟ راز عظمت ذكر خدا در بازارها چيست ؟\r\nباسمه جلت اسمائه :\r\nروايتى كه ما به آن دست پيدا كرديم ، روايتى است كه مجلسى از پيامبر اكرم ( صلى الله عليه وآله و سلم ) نقل كرده كه فرمود : « هركس خداوند متعال را خالصانه در بازار 
  ] محل كار [ ياد كند در حالى كه مردم در غفلت و سرگرمى و مشغول كارهاى خود هستند ، خداوند براى\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nاو هزار حسنه مىنويسد و در روز قيامت او را چنان مغفرت ورحمتى عطا مىكند كه به قلب و دل هيچ انسانى خطور نكرده‌است » ) « 1 » .\r\nو از اميرالمؤمنين ( عليه السلام ) نقل شده كه فرمود : « هرگاه به بازار مىرويد و مردم سرگرم كار و تجارت‌اند ، خداى بزرگ را بسيار ياد كنيد ؛ زيرا اين كار ، گناهان را پاك و برحسنات مى افزايد ؛ و در زمره غافلين نوشته نمىشويد » ) « 2 » .\r\nشايد دليل اين امر ، چنان‌چه روايت دوم اشاره‌اى به آن دارد ، اين است كه ؛ كسى كه به بازار مىرود طبيعتا بخاطر خريد و فروش غرق در امور مادى مىشود ، و شايد برخى امور ، او را از پروردگارش دور كند . به همين خاطر به ذكر خداوند سبحان دعوت ، و به اعطاى ثواب بسيار براى اين عمل تشويق شده‌است .\r\n\r\n* اوقات استجابت دعا\r\nس 100 : اوقاتى كه دعا در آن مستجاب مىشود كدام است ؟ و درهاىآسمان چه زمانى باز مىشود ؟\r\nباسمه جلت اسمائه :\r\nاوقاتى كه دعا مستجاب مىشود بسيار است ؛ از جمله :\r\n\r\n\r\n","description":"","footnote":"\r\n( 1 ) . مَنْ ذَكَرَ اللَّهَ فِى السُّوقِ مُخْلِصاً عِنْدَ غَفْلَةِ النَّاسِ وَ شُغُلِهِمْ بِمَا فِيهِ كَتَبَ اللَّهُ لَهُ أَلْفَ حَسَنَة وَ يَغْفِرُ اللَّهُ لَهُ يَوْمَ الْقِيَامَةِ مَغْفِرَةً لَمْ تَخْطُرْ عَلَى قَلْبِ بَشَر ؛ عدة الداعى ، ص 242 .\r\n( 2 ) . أَكْثِرُوا ذِكْرَ اللَّهِ عَزَّ وَ جَلَّ إِذَا دَخَلْتُمُ الْاسْوَاقَ وَ عِنْدَ اشْتِغَالِ النَّاسِ فَإِنَّهُ كَفَّارَةٌ لِلذُّنُوبِ وَ زِيَادَةٌ فِى الْحَسَنَاتِ وَ لَا تُكْتَبُوا فِىالْغَافِلِينَ ؛ بحارالانوار ، ج 100 ، ص 96 .\r\n","page_name":" 104 ","page_number":104},
  {"content":"\r\n\r\nشب‌هاىقدر ، شب جمعه ، وقت سحر ، بعد از نمازهاى واجب ، هم‌چنين بعد از نمازهاى مستحب خاصى مانند نماز استغاثه به‌حضرت زهرا ( س ) و نماز استغاثه به باب الحوائج ابالفضل‌العباس ( عليه السلام ) .\r\n\r\n* طريقه توسل به امام رضا ( عليه السلام )\r\nس 101 : طريقه توسل به امام رضا ( عليه السلام ) چيست ؟\r\nباسمه جلت اسمائه :\r\nبهترين راه توسل به امام رضا ( عليه السلام ) طريقه‌اى است كه از خود ايشان وارد شده است : « هرگاه اتفاق مهمى براى تو رخ داد ، دو ركعت نماز بخوان ، در يك ركعت فاتحه و آيةالكرسى و در ركعت دوم حمد و سوره قدر را بخوان ، سپس قرآن را بردار و آن را بالاى سرت بگير و بگو : « اللّهُمَّ بِحَقِّ ما أَرْسَلْتَهُ إِلى خَلْقِكَ ، وَبِحَقِّ كُلّ آيَة فِيه ، وَبِحَقِّ كُلّ مَنْ مَدَحْتَهُ فيهِ عَلَيْكَ ، وَبِحَقِّكَ عَلَيْهِ ، وَلانَعْرِفُ أَحَداً أَعْرَفُ بِحَقِّكَ مِنْكَ » .\r\nسپس ده بار مىگويى : « يا سَيّدى يا اللّه » ، و ده بار « بِحَقِّ مُحَمَّد » ، و ده بار « بِحَقِّ عَلىّ » ، و ده بار « بِحَقِّ فاطِمَةِ » ، و به همين‌شكل ده بار اسم هر كدام از ائمه را يكى بعد از ديگرىمىگويى . امام رضا ( عليه السلام ) مىفرمايد : « تا اين‌كه به امام‌زمانت مىرسى . به راستى كه از جاى خود برنمىخيزى مگر اين كه خداوند حاجت تو را برآورده مى سازد » ) « 1 » .\r\n\r\n\r\n","description":"","footnote":"\r\n( 1 ) . صحيفةالرضا ، ص 130 .\r\n","page_name":" 105 ","page_number":105},
  {"content":"\r\n\r\n\r\n* دفع نحوست\r\nس 102 : بسيارى از خانواده‌ها از كثرت مشكلات و مصائب خانواده شكايت مىكنند ، آيا راه‌كار اسلامى يا دعا يا نمازى براى رفع نحوست ازخانه و خانواده و براى كاهش مشكلات و مصائب و طرد آنها وجوددارد ؟\r\nباسمه جلت اسمائه :\r\nقرائت زيارت عاشوراى كامل چهل صبح از موارد مجربى است كه تأثير بسيار آشكارى دارد . نحوه خواندن زيارت عاشورا كامل به اين شكل مىباشد :\r\nابتدا يكى از زيارت‌نامه‌هاى امام على ( عليه السلام ) را بخوانيد و بعد دو ركعت نماز بگذاريد . سپس يكصد مرتبه تكبير بگوييد ، آن‌گاه زيارت عاشورا بخوانيد ، بعد از آن يكصد بار ستمكاران را لعن نماييد و يكصد بار سلام و درود بفرستيد ، آن‌گاه دعاى وارد در اين زمينه را بخوانيد . سپس در سجده دعا نماييد و بعد از آن دو ركعت نماز بخوانيد و سپس دعاى علقمه را بخوانيد .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\n\r\nفصل ششم : ازدواج\r\n\r\n","description":"","footnote":"","page_name":" 107 ","page_number":107},
  {"content":"\r\n . \r\n","description":"","footnote":"","page_name":" 108 ","page_number":108},
  {"content":"\r\n\r\n\r\n* دعا براى تعجيل امر ازدواج\r\nس 103 : آيا دعايى براى تعجيل ازدواج وجود دارد ؟\r\nباسمه جلت اسمائه :\r\nاز موارد مجرب ؛ نماز جعفر طيار ، نماز حضرت على ( عليه السلام ) ، ختم زيارت عاشورا چهل روز ، و اهداى آن به روح حضرت زينب ( س ) ، و ختم يا على چهارده هزار بار در شب جمعه اواسط شب و در جايى كه كسى نباشد است . و همه اينها براى برآورده شدن حوائج مفيد است . هم‌چنين نذر چيزى از مال براى هفت نفر از سادات موسوى است . اين امر تجربه شده است ، ان‌شاءالله تأثير سريع آن را ببينيد .\r\n\r\n* دعا براى گشايش بخت دختر\r\nس 104 : آيا ادعيه و صلواتى براى گشايش قسمت و ازدواج دختر وجوددارد ؟\r\nباسمه جلت اسمائه :\r\nاز جمله مواردى كه جمعى از مشايخ تصريح نموده‌اند براى برخى دخترانى كه ازدواج‌شان به تاخير افتاده مجرب باشد ؛ نماز استغاثه به حضرت فاطمه ( عليه السلام ) است . اين نماز دو ركعت\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nاست ، و طريقه خواندن آن به اين شكل است كه : پس از سلام نماز سه بار تكبير بگويد و پس از تسبيح حضرت فاطمه ( عليها السلام ) به سجده برود ، يكصد مرتبه بگويد : « يا مولاتى يا فاطمة اغيثينى » ؛ سپس جانب راست صورت را بر زمين بگذارد و همان ذكر را صد مرتبه بگويد ، سپس جانب چپ صورت را بر زمين بگذارد و صد مرتبه بگويد ، باز هم به سجده رفته و صد مرتبه بگويد .\r\nسپس حاجت را ياد كند و از خدا تقاضا كند آن را برآورده نمايد . ان شاء الله برآورده مىشود ، و اگر در مرتبه اول تأثير نگذاشت ، در مرتبه دوم يا سوم تأثير مىگذارد .\r\n\r\n* علت مستجاب نشدن دعا در ازدواج\r\nس 105 : من به مذهب آل محمد گرويده‌ام و احساس مىكنم عنايت ائمه ( عليهم السلام ) هر جا هستم شامل حال من است ، اما مسأله‌اى هست كه جوابى براى آن نمىيابم ، و آن اين‌كه بيش از شش سال است كه از خدا همسرى صالح خواسته‌ام ، و تا امروز دعايم مستجاب نشده است ، به ائمه ( عليهم السلام ) نيز متوسل شده‌ام ؛ علت مستجاب نشدن دعاى من چيست ؟\r\nباسمه جلت اسمائه :\r\n« أَبَى اللّهُ أَنْ تَجرى الأُمور الّا بِأَسْبابِها » ) « 1 » ، دعا ، اگر چه به خودىخود عبادت است ، اما تنها با مهيا بودن اسباب آن مستجاب مىشود و مستجاب نشدن دعا نيز موجب مىشود\r\n\r\n\r\n","description":"","footnote":"\r\n( 1 ) . خداوند امتناع دارد از اين‌كه امور عالم را به غير از مسير اسبابش به جريان بيندازد ؛ بحارالأنوار ، ج 2 ، ص 90 ، باب 14 ، حديث 14 و 15 ؛ و همان ، ص 168 ، باب 22 ، حديث 1 .\r\n","page_name":" 110 ","page_number":110},
  {"content":"\r\n\r\nخدا به عوض آن چندين برابر در آخرت به او پاداش عطا نمايد .\r\n\r\n* دعا براى همسر باتقوا نصيب انسان شدن\r\nس 106 : آيا دعا يا نمازى وجود دارد تا خدا به واسطه آن همسرى باتقوا نصيب انسان كند ؟\r\nباسمه جلت اسمائه :\r\nدر كافى روايتى از امام صادق ( عليه السلام ) نقل مى نمايد كه حضرت اين دعا را تعليم فرمودند :\r\n« اللّهُمّ إِنّى أُرِيدُ أَنْ أَتَزَوّجَ اللّهُمّ فَقَدّرْ لِى مِنَ النّسَاءِ أَحْسَنَهُنّ خُلُقاً وَ خَلْقاً وَ أَعَفّهُنّ فَرْجاً وَ أَحْفَظَهُنّ لِى فِى نَفْسِهَا وَ مَالِيوَ أَوْسَعَهُنّ رِزْقاً وَ أَعْظَمَهُنّ بَرَكَةً وَ اقْضِ لِى مِنْهَا وَلَداً طَيّباً تَجْعَلُهُ لِى خَلَفاً صَالِحاً فِى حَيَاتِى وَ بَعْدَ مَوْتِى »\r\n) « 1 » ؛\r\nهمچنين خود پيغمبر ( صلى الله عليه وآله و سلم ) به حضرت اميرالمؤمنين ( عليه السلام ) فرمودند كه قرائت سوره يس نيز مؤثر است .\r\n\r\n* دعا براى طلب ذريه\r\nس 107 : آيا دعاى خاصى براى درخواست ذريه از خداوند وجود دارد ؟\r\nباسمه جلت اسمائه :\r\nشيخ طوسى در امالى از على بن محمد صيمرى نقل كرده كه گفت : من با دختر جعفر بن محمود كاتب ازدواج كردم ، و او را چنان دوست داشتم كه هيچ كسى را مانند او دوست نمىداشتم ، و فرزنددار نمىشدم ، نزد امام هادى ( عليه السلام ) رفتم و اين\r\n\r\n\r\n","description":"","footnote":"\r\n( 1 ) . مكارم الاخلاق ، ص 205 ؛ اصول كافى ، ج 3 ، ص 482 ؛ بحارالانوار ، ج 100 ، ص 268 .\r\n","page_name":" 111 ","page_number":111},
  {"content":"\r\n\r\nمطلب را به ايشان گفتم ، آن حضرت تبسم كرد و فرمود : انگشترى فيروزه بگير و بر نگين آن بنويس : « رَبِّ لَا تَذَرْنِى فَرْداً وَأَنتَ خَيْرُ الْوَارِثِينَ » ) « 1 » . او مىگويد چنين كردم و يك سال نگذشته بود كه از آن زن پسردار شدم .\r\n\r\n* اثر سازنده ختم « أللّهُمَّ صَلِّ عَلى فاطِمَة ( عليها السلام ) . . . » بر جنين\r\nس 108 : چه دعا و يا ختمى مراحل مختلف تربيت كودك و نوجوان ، در فرزندان انسان اثر نيك مىگذارد و آنان را به راه هدايت و ايمان و پيروى از مذهب اهل‌بيت ( عليهم السلام ) راهنمايى مىكند ؟ چه اذكارى مفيد است براى اين‌كه جنين در آينده انسانى دانشمند و حافظ قرآن و خدمتگزار امام حسين ( عليه السلام ) تربيت شود ؟\r\nباسمه جلت اسمائه :\r\nدر اين مورد خواندن با اخلاص دعاى عهد و زيارت عاشورا در هر روز ، اثر دارد ؛ و از ختم‌هاى مؤثر نيز آن است كه با طهارت و اخلاص و در جايى دور از چشم ديگران ، 530 مرتبه اين دعا را زمزمه كنيد :\r\n« أللّهُمَّ صَلِّ عَلى فاطِمَة وَ أَبِيْها وَ بَعْلِها وَ بَنِيْها وَ السِّرِ الْمُسْتِوْدِعِ فِيْها بِعَدَد ما أَحاطَ بِهِ عِلْمُك » ؛ بارخدايا ! درود و سلام بفرست بر وجود گرامى حضرت فاطمه و بر پدر گران‌قدر او و همسر ارجمند او و دو فرزندش و بر راز به امانت سپرده شده در وجود نازنين او ، به شمار آن‌چه علم و دانش بىكران تو آن را فراگرفته است .\r\n\r\n\r\n","description":"","footnote":"\r\n( 1 ) . انبياء ، آيه 89 .\r\n","page_name":" 112 ","page_number":112},
  {"content":"\r\n\r\n\r\n* نصيحت در مورد همسران و جوانان\r\nس 109 : در موارد زير چه نصيحتى مىفرماييد ؟\r\nالف : دختران و پسران جوان در جهت تحكيم ازدواجشان ؛\r\nب : اوصاف مرد صالح براى ازدواج ؛\r\nج : اوصاف زن و دختر صالح براى ازدواج ؛\r\nد : سن مناسب براى ازدواج براى هر كدام از پسر و دختر ؟\r\nباسمه جلت اسمائه :\r\nنصيحت خود درباره اين امور را نيز با سخنان ائمه ( عليهم السلام ) بيان‌مىنمائيم :\r\nالف : امام صادق ( عليه السلام ) فرمود : « گروهى نزد رسول خدا ( صلى الله عليه وآله و سلم ) آمدند و گفتند : مردمانى ديديم كه براى يكديگر سجده مىكردند . رسول خدا ( صلى الله عليه وآله و سلم ) فرمود : اگر كسى را فرمان دهم كه براى ديگرى سجده كند ، به زن دستور مىدهم كه براى شوهرش به سجده افتد » ) « 1 » .\r\nو از ايشان نقل شده كه فرمود : « جبرئيل ( عليه السلام ) آن‌قدر درباره زن به من سفارش كرد چنان‌كه دريافتم سزاوار نيست طلاق دادن او مگر به سبب گناه زشت آشكار » ) « 2 » .\r\n\r\n\r\n","description":"","footnote":"\r\n( 1 ) . إنّ قَوماً أتوا رَسُول الله ( صلى الله عليه وآله و سلم ) فَقالوا : يا رَسُولَ اللّه ، إِنّا رَأَيْنا اناساً يَسْجُدِ بَعْضهم لِبَعْض . فَقال رَسُول اللّه ( صلى الله عليه وآله و سلم ) : لَو أَمرْت أَحَداً أَن يَسْجُد لِاحَد لَأَمَرْتُ الْمَرْأَةَ أَنْ تَسْجُدَ لِزَوْجِها ؛ اصول كافى ، ج 5 ، ص 508 .\r\n( 2 ) . قالَ رَسُول اللّهِ ( صلى الله عليه وآله و سلم ) : أَوْصانِي جَبْرَئيل ( عليه السلام ) بِالمَرأَةِ حَتّى ظَنَنْتُ أَنَّه لايَنْبَغي طَلاقها إلّا مِن فاحِشَة مُبَيِّنَة ؛ اصول كافى ، ج 5 ، ص 512 .\r\n","page_name":" 113 ","page_number":113},
  {"content":"\r\n\r\nب : رسول خدا ( صلى الله عليه وآله و سلم ) فرمود : « هرگاه كسى كه از دين و اخلاق او راضى بوديد ، براى خواستگارى پيش شما آمد ، دختر خود را به او بدهيد كه اگر اجابت نكنيد فتنه و فساد بزرگى در زمين واقع‌مىشود » ) « 1 » .\r\nج : پيامبر اكرم ( صلى الله عليه وآله و سلم ) فرمود : « بهترين زنانتان ، زن زايا ، بسيار مهربان و پاكدامن است كه نزد خويشاوندان خود عزيز باشد و در برابر شوهرش فروتن و مطيع ، خود را براى شوهرش بيارايد و از غير او بپوشاند ، سخن شوهرش را بشنود و فرمان او را اطاعت نمايد ) « 2 » .\r\nد : پيامبر اكرم ( صلى الله عليه وآله و سلم ) فرمود : « هر جوانى كه در سن كم ازدواج كند ، شيطان فرياد بر مىآورد كه : واى برمن ! واى بر من ! دو سوم دينش را از دستبرد من مصون نگه داشت . پس بنده بايد براى حفظ يك سومِ باقىمانده دينش ، تقواى الهى پيشه سازد » ) « 3 » .\r\n\r\n* نصيحت در مورد همسران\r\nس 110 : نصيحت شما درباره موارد زير چيست ؟\r\nالف : وظيفه كسانى كه تازه ازدواج كرده‌اند ، براى مقابله با سختىهاىزندگى ؛\r\n\r\n\r\n","description":"","footnote":"\r\n( 1 ) . إِذَا جَاءَكُمْ مَنْ تَرْضَوْنَ دِينَهُ وَخُلُقَهُ فَأَنْكِحُوهُ إِلّا تَفْعَلُوا تَكُنْ فِتْنَةٌ فِى الْارْضِ وَفَسَادٌ ؛ تهذيب الاحكام ، ج 7 ، ص 394 .\r\n( 2 ) . إنَّ خَيْرَ نِسَائِكُمُ الْوَلُودُ الْوَدُودُ الْعَفِيفَةُ ، الْعَزِيزَةُ فِى أَهْلِهَا ، الذَّلِيلَةُ مَعَ بَعْلِهَا ، الْمُتَبَرِّجَةُ مَعَ زَوْجِهَا ، الْحَصَانُ عَلَى غَيْرِهِ ، الَّتِىتَسْمَعُ قَوْلَهُ وَ تُطِيعُ أَمْرَهُ ؛ وسائل الشيعه ، ج 20 ، ص 29 .\r\n( 3 ) . ما مِن شاب تَزَوَّجَ فى حَداثَةِ سِنِّهِ الّا عَجَّ شَيطانُهُ : يا وَيلَهُ ، يا وَيلَهُ عَصَم مِنّي ثلثَي دينِهِ ، فَلْيَتّقِ اللّه العَبْدُ في الثُّلثِ الباقي ؛ الوسائل ، ج 14 ، ص 150 ؛ دعائم الاسلام ، ج 2 ، ص 190 .\r\n","page_name":" 114 ","page_number":114},
  {"content":"\r\n\r\nب : كسانى كه ازدواج كرده‌اند اما يكى از آنها با بىتوجهى و كارهاىكم اهميت ، ديگرى را ناراحت مىكند ؛\r\nج : زن و شوهرانى كه دائما مشكل دارند و گاهى به طلاق منجر مىشود ؟\r\nباسمه جلت اسمائه :\r\nبا استفاده از سخنان ائمه معصومين ( عليهم السلام ) نصيحت خود را بيان مىنمائيم .\r\nالف و ب : امام صادق ( عليه السلام ) فرمود : « شوهر نسبت به زن خويش از سه چيز بىنياز نيست : اوّل : سازگارى با زن تا بتواند سازگارى ، محبّت و عشق او را به خود جلب كند ؛ دوّم : خوش‌خلقى با او و دلبرى از او با آراستن خود براى وى ؛ و سوّم : فراهم آوردن امكانات رفاهى او .\r\nنيز زن نسبت به شوهر سازگار خويش به سه چيز نياز دارد : اوّل : حفظ كردن خود از هر گناه و آلودگى تا شوهرش در هر حال - خوشايند يا ناخوشايند - در دل به او اطمينان داشته باشد ؛ دوم : مراقبت از او و زندگىاش تا شوهرش در صورتى كه لغزشىاز او سر زد با او مهربانى كند ؛ سوّم : اظهار عشق به او و ظاهر مناسب و خوشايند در مقابل مرد » ) « 1 » .\r\n\r\n\r\n","description":"","footnote":"\r\n( 1 ) . لاغِنى بِالزَّوجِ عَن ثَلاثَةِ أشياءَ فيما بَينَهُ و بَينَ زوجَتِهِ و هِى : المُوافَقَةُ لِيَجتَلِبَ بِها مُوافَقَتَها و مَحَبَّتَها و هَواها و حُسنُ خُلقِهِ مَعَها وَ استِعمالُهُ استِمالَةَ قَلبِها بِالهَيئَةِ الحَسَنَةِ فى عَينِها و تَوسِعَتِهِ عَلَيها . لاغِنى بِالزَّوجَةِ فيما بَينَها و بَينَ زَوجِها المُرافِقِ لَها عَن ثَلاثِ خِصال و هُنَّ : صِيانَةُ نَفسِها عَن كُلِّ دَنَس حَتّى يَطمَئِنَّ قَلبُهُ إلَى الثِّقَةِ بِها فى حالِ المَحبوبِ والمَكروهِ و حِياطَتُهُ لِتَكِونَ ذلِكَ عاطِفا عَلَيها عِندَ زَلَّة تَكونُ مِنها و إظهارُ العِشقِ لَهُ بِالخَلابَةِ و الهَيئَةِ الحَسَنَةِ لَها فى عَينِهِ ؛ بحارالانوار ، ج 75 ، ص 237 ؛ تحف العقول ، ص 323 .\r\n","page_name":" 115 ","page_number":115},
  {"content":"\r\n\r\nج : امام صادق ( عليه السلام ) فرمود : « مرد براى اداره منزل و خانواده خود به سه خصلت نياز دارد كه اگر در طبيعت او نباشد ، بايد خود را با تكلّف به آنها وادارد : خوش رفتارى ، گشاده دستى سنجيده ، و غيرت براى حفاظت از آنها » ) « 1 » .\r\n\r\n* ازدواج در محرم و صفر\r\nس 111 : شخصى مىگويد براى ازدواج در روزهاى پايانى دهه اول محرم تا پايان صفر مانعى وجود ندارد ، و هيچ روايتى در اين زمينه نيست . نظر شما درباره اين حرف چيست ؟\r\nباسمه جلت اسمائه :\r\nمن حكم به حرمت نمىكنم ، مگر اين‌كه اهانت به سيدالشهداء ( عليه السلام ) يا هتك حرمت شعائر مبارك ايشان بر آن مترتب باشد . با اين وجود مىگويم روايات شريف دلالت بر اين مطلب دارند كه :\r\n« شيعَتُنا خُلِقُوا مِن فاضِلِ طينَتِنا » ) « 2 » ، « يَفْرَحُونَ لِفَرَحِنا ، وَيَحْزَنُونَ لِحُزْنِنا »\r\n) « 3 » ؛ بنابراين ازدواج در ايام حزن مذكور ، بر خلاف خواسته اهل بيت ( عليهم السلام ) مىباشد .\r\n\r\n\r\n","description":"","footnote":"\r\n( 1 ) . إنَّ المَرءَ يَحتاجُ فى مَنزِلِهِ و عيالِهِ إلى ثَلاثِ خِلال يَتَكَلَّفُها و إن لَم يَكُن فى طَبعِهِ ذلِكَ : مُعاشَرَة جَميلَة وسَعَة بِتَقدير و غَيرَة بِتَحَصُّن ؛ بحارالانوار ، ج 75 ، ص 236 .\r\n( 2 ) . شيعيان ما از بازمانده گل ما خلق شدند ؛ بحارالانوار ، ج 53 ، ص 303 .\r\n( 3 ) . در سرور و شادى ما مسرورند و در غم ما اندوهگين ؛ بحارالانوار ، ج 10 ، ص 114 ؛ و ج 44 ، ص 290 .\r\n","page_name":" 116 ","page_number":116},
  {"content":"\r\n\r\n\r\n* طلب فرزند با وجود مشكل جسمى\r\nس 112 : دوازده سال است ازدواج كرده‌ام ، و به دليل مشكل جسمى ، هنوز خداوند فرزندى به من نداده است . آيا عمل معينى براى حل اين مشكل وجود دارد ؟\r\nباسمه جلت اسمائه :\r\nتوسل به امام زمان ( عليه السلام ) نماييد به اين صورت : به صحرا مىرويد و هفتاد مرتبه مىگوييد : « يا فارِس الحِجاز أَدرِكْني ، يا أَبا صالِح المَهْدي أَدْرِكْني ، يا أَبَاالقاسِم أَدْرِكْني أَدْرِكْني ، وَلا تَدْعَني فَإِنّي عاجِزٌ ذَليلٌ » .\r\n\r\n* صحت و سقم حديث درباره ممنوعيت خوردن برخى خوراكىهاى زنان باردار\r\nس 113 : در بسيارى از روايات زنان باردار به خوردن برخى خوراكىها تشويق و از برخى ديگر نهى شده‌اند ؛ آيا اين روايات از نظر سندى معتبراست ؟\r\nباسمه جلت اسمائه :\r\nاغلب روايات مذكور رواياتى ارشادى ) « 1 » و درباره مصالح و مفاسد است ، و متضمن احكام مولوى ) « 2 » استحباب يا كراهت\r\n\r\n\r\n","description":"","footnote":"\r\n( 1 ) . واجب شرعى به « واجب مولوى » و « واجب ارشادى » تقسيم مىشود . واجب مولوى ، آن واجبى است كه بر امتثال و موافقتش ثواب ، و بر مخالفتش عقاب مترتب است ؛ اما در « واجب ارشادى » مسأله ثواب و عقاب مطرح نيست .\r\n( 2 ) . همان .\r\n","page_name":" 117 ","page_number":117},
  {"content":"\r\n\r\nنيست كه نياز به بحث از سند آن‌ها باشد ، بلكه حتى اگر قائل به مولوى بودن اوامر آن احاديث شويم ، با پذيرش قاعده تسامح در ادله سنن باز هم نيازى به سند نيست .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\n\r\nفصل هفتم : برآورده شدن حوائج و افزايش رزق\r\n\r\n","description":"","footnote":"","page_name":" 119 ","page_number":119},
  {"content":"\r\n . \r\n","description":"","footnote":"","page_name":" 120 ","page_number":120},
  {"content":"\r\n\r\n\r\n* دعا براى برآورده شدن حوائج\r\nس 114 : من حاجتى دارم كه براى برآورده شدن آن اصرار دارم و پيوسته دعا مىكنم و به محمد ( صلى الله عليه وآله و سلم ) و آل محمد ( صلى الله عليه وآله و سلم ) توسل مىجويم . اين مطلب ، كار و سلامتى مرا تحت تأثير قرار داده است . آيا كارى معين را به من توصيه مىكنيد ؟\r\nباسمه جلت اسمائه :\r\nدر كتب ادعيه براى برآورده شدن حوائج ختم‌هاى زيادى ذكر شده است ، از جمله نماز جعفر طيار و نماز استغاثه به حضرت زهرا ( عليها السلام ) ؛ هم‌چنين : روز پنجشنبه غسل كند و بر پيامبر ( صلى الله عليه وآله و سلم ) و خاندان او صد بار صلوات بفرستد ، سپس دو ركعت نماز حاجت بخواند ، در ركعت اول پنج بار « آيت الكرسى » ، و بيست و پنج بار « قل هو الله احد » را بخواند و بعد از سلام نماز بلافاصله صد مرتبه بگويد : « يا وهاب » .\r\nو ازجمله كارهاى ديگر ختم صلوات مىباشد كه به اين شكل است : چهارده هزار بار بر پيامبر ( صلى الله عليه وآله و سلم ) و آل او صلوات مىفرستد . براى هر معصوم هزار مرتبه .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\n\r\n* دعاى مؤثر براى برآورده شدن حوائج\r\nس 115 : آيا دعاى مؤثرى براى برآورده شدن حوائج وجود دارد ؟\r\nباسمه جلت اسمائه :\r\nازجمله ادعيه واقعا مؤثر براى برآورده شدن حوائج آن است كه عبارت « اللّهمّ صلِّ على فاطمة وأبيها ، وبعلها وبنيها ، والسرّ المستودع فيها ، بعدد ما أحاط به علمك » يك‌جا و 530 مرتبه ، تكرار نمايد .\r\n\r\n* دعايى براى برآورده شدن حاجات\r\nس 116 : يك دعاى خاص براى برآورده شدن حاجات از شما درخواست دارم ؟\r\nباسمه جلت اسمائه :\r\nدعا براى برآورده شدن حاجت زياد است و كتب ادعيه از آنها پر است و من برخى از آنها را ذكر مىكنم :\r\n1 . ذكر يونسيه : « لا إِلَهَ إِلَّا أَنْتَ سُبْحَانَكَ إِنِّى كُنْتُ مِنَ الظَّالِمِين » ) « 1 » . و برخى از بزرگان گفته‌اند كه تكرار اين ذكر در سجده تاثيرى عجيب در برآورده شدن حاجت دارد .\r\n2 . در يك سوم آخر شب ، وضو بگيرد و در جايى كه كسى نباشد بنشيند و هزار مرتبه بگويد : « فَسَيَكْفِيكَهُمُ اللَّهُ وَهُوَ السَّمِيع‌ُالْعَلِيم » ) « 2 » .\r\n\r\n\r\n","description":"","footnote":"\r\n( 1 ) . انبياء ، آيه 87 .\r\n( 2 ) . بقره ، آية 137 .\r\n","page_name":" 122 ","page_number":122},
  {"content":"\r\n\r\n3 . سه شب متوالى ، در خلوت مىنشيند و هر شب هزار مرتبه مىگويد : « إلهي إلهي قَد انْقَطَعَ رَجائي عَن الخَلْق وَأَنْتَ رَجائي » .\r\n4 . چهارده هزار مرتبه مىگويد : « يا علي » ؛\r\n5 . نماز جعفر طيار ؛\r\n6 . نماز أمير المؤمنين ( عليه السلام ) ؛\r\n7 . نماز امام زمان ( عج ) .\r\n\r\n* دستورالعمل جهت اداى قرض\r\nس 117 : جهت اداى قرض چه دستورالعملى را توصيه مىفرماييد ؟\r\nباسمه جلت اسمائه :\r\nكسى از پيغمبر خدا ( صلى الله عليه وآله و سلم ) سؤال كرد كه مديونم ، دعايى بفرماييد بخوانم كه قرضم را ادا نمايم و سعه رزق پيدا كنم . حضرت فرمود : وضوء بگير و دو ركعت نماز با ركوع و سجود كامل و نيكو بخوان و بعد اين دعا را بخوان : « يَا مَاجِدُ يَا وَاحِدُ يَا كَرِيمُ يَا دَائِمُ أَتَوَجَّهُ إِلَيْكَ بِمُحَمَّد نَبِيِّكَ نَبِيِّ الرَّحْمَةِ ص يَا مُحَمَّدُ يَا رَسُولَ اللَّهِ إِنِّي أَتَوَجَّهُ بِكَ إِلَى اللَّهِ رَبِّكَ وَ رَبِّي وَ رَبِّ كُلِّ شَيْء أَنْ تُصَلِّيَ عَلَى مُحَمَّد وَ أَهْلِ بَيْتِهِ وَ أَسْأَلُكَ نَفْحَةً كَرِيمَةً مِنْ نَفَحَاتِكَ وَ فَتْحاً يَسِيراً وَ رِزْقاً وَاسِعاً أَلُمُّ بِهِ شَعْثِي وَ أَقْضِي بِهِ دَيْنِى وَ أَسْتَعِينُ بِهِ عَلَى عِيَالِى » ) « 1 » .\r\n\r\n* دعا براى بحران‌هاى مادى\r\nس 118 : آيا دعايى براى حل بحران‌هاى مادى يا افزايش رزق وجود دارد ؟\r\n\r\n\r\n","description":"","footnote":"\r\n( 1 ) . اصول كافى ، ج 6 ، ص 250 ، ح 6 .\r\n","page_name":" 123 ","page_number":123},
  {"content":"\r\n\r\nباسمه جلت اسمائه :\r\nبهترين كار در اين مورد ، خواندن چهل روز زيارت عاشورا با تمام خصوصياتش و اهداى ثواب آن به روح صديقه صغرى ، زينب كبرى ( س ) مى باشد . بعد از آن ، نماز جعفر طيار ) « 1 » و توسل به امام و مولايمان امام دوازدهم ، حضرت مهدى ( عليه السلام ) است .\r\n\r\n* ادعيه جلب روزى\r\nس 119 : ادعيه و آياتى كه جلب روزى مى نمايد كدام است ؟\r\nباسمه جلت اسمائه :\r\nختم‌ها بسيار است و ازجمله آن‌ها ختم « اذا وقعة » ) « 2 » است . از علامه مجلسى ( ره ) از امام سجاد ( عليه السلام ) روايت شده است :\r\nاگر اول ماه ( قمرى ) روز دوشنبه بود ، از روز اول تا چهاردهم ، سوره واقعه خوانده شود ، و مقدار خواندن هر روز به تعداد شماره روزهاست ، به اين شكل كه در روز اول مثلا يك مرتبه ، و در روز چهاردهم چهارده مرتبه خوانده مىشود .\r\n\r\n\r\n","description":"","footnote":"\r\n( 1 ) . طريقه خواندن نماز جعفر طيار : چهار ركعت است به دو تشهد و دو سلام ؛ در ركعت اول بعد از سوره حمد إذا زلزلت مىخواند ، و در ركعت دوم سوره والعاديات ، و در ركعت سوم إذا جاء نصر الله ، و در ركعت چهارم قل هو الله أحد ؛ و در هر ركعت بعد از فراغ از قرائت پانزده مرتبه مىگويد\r\n: « سُبْحَانَ اللَّهِ وَ الْحَمْدُ لِلَّهِ وَ لَا إِلَهَ إِلَّا اللَّهُ وَ اللَّهُ أَكْبَرُ » ؛\r\nو در ركوع همين تسبيحات را ده مرتبه مىگويد و چون سر از ركوع بر مىدارد ده مرتبه ، و در سجده اول ده مرتبه ، و بعد از سر برداشتن ده مرتبه ، و در سجده دوم ده مرتبه ، و بعد از سر برداشتن پيش از آنكه برخيزد ده مرتبه ؛ در هر چهار ركعت چنين مىكند كه مجموع سيصد مرتبه شود . مفاتيح الجنان .\r\n( 2 ) . سوره واقعه .\r\n","page_name":" 124 ","page_number":124},
  {"content":"\r\n\r\nبعد از اتمام خواندن سوره مباركه واقعه در هر روز ، اين دعا نيز خوانده شود :\r\n« اللّهُمّ انْ كانَ رِزْقى فِى السّماءِ فَأنْزِلْهُ وَ انْ كانَ فِى الْارْضِ فَأخْرِجْهُ وَ انْ كانَ بَعيداً فَقَرِّبْهُ وَ انْ كانَ قَريباً فَيسّرْهُ وُ انْ كانَ قَليلا فَكَثِّرْهُ وَ انْ كانَ كَثيراً فَبارِكْ لى فيهِ وَ أرْسِلْهُ عَلى ايدى خِيارِ خَلْقِكَ وَ لا تُحْوِجْنى الىشِرارِ خَلْقك . وَ انْ لَمْ يكُنْ فَكَوّنْهُ بكِينُونِيتِكَ وَ وَحْدانِيتِكَ ، اللّهُمّ انْقُلْهُ الَى حَيثُ اكُونُ وَ لا تَنْقُلْنى الَيهِ يكُونُ ، انّكَ عَلى كُلِّ شَىء قَديرٌ . يا حَى يا قَيومُ ، يا واحِدُ يا مَجيد ، يا بَرُّ يا رَحيمُ يا غَنى ، صَلِّ عَلى مُحَمّد وَ آلِ مُحَمّد ، وَ تَمِّمْ عَلَينا نِعْمَتَكَ ، وَ هَنّئْنا كَرامَتَكَ ، وَ الْبسْنا عافيتَكَ » .\r\nو در هر پنج‌شنبه‌اى كه در اين ميان اول تا چهاردهم قرار دارد اين دعا خوانده شود : « يا ماجِدُ ، يا واحِدُ ، يا جَوادُ ، يا حليمُ ، يا حَنّانُ ، يا مَنّانُ ، يا كَريمُ اسْألُك تُحْفَةً مِنْ تحَفِكَ تَلُمّ بها شَعْثى وَ تَقْضى بها دَينى وَ تُصْلِحُ بها شَأنى برَحْمْتِكَ يا سَيدى » .\r\nاين كار و اين ختم ، بارها جهت توسعه رزق و تسهيل امور مشكل و اداى دين تجربه شده و مؤثر بوده است .\r\nهم‌چنين ، يكى از ادعيه‌اى كه در برآورده شدن حوائج و امور مهم تجربه شده است ، دعايى است كه برخى از اولياى بزرگ خدا از آن نام برده و براى آن اسرارى عجيب و باورنكردنى ذكر كرده‌اند ؛ كيفيت دعا به اين شكل است :\r\nدر يك سوم آخر شب با حضور قلب ، وضو گرفته شود ، و كسىانسان را نبيند ، سپس رو به قبله نشسته و هزار مرتبه\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nمىگويد : « فَسَيَكْفِيكَهُمُ اللّهُ وَ هُوَ السَّمِيعُ الْعَلِيمُ » ) « 1 » ، و بعد از هر صدبار ، مى گويد : « اللهمَّ اكْفني حاجَتي » و حاجتش را ذكر مىكند ، و بعد مى گويد : « إِنّكَ عَلى كُلّ شَىء قَدير » ، و اين كار را سه شب پشت سر هم تكرار مىكند .\r\n\r\n* زمان خواندن سوره واقعه براى توسعه رزق\r\nس 120 : مىگويند براى توسعه رزق ، خواندن سوره واقعه مستحب است . آيا هر شب خوانده شود ؟ يا در نماز نافله عشا يا هر شب جمعه ؟\r\nباسمه جلت اسمائه :\r\nروايتى كه ما يافته‌ايم روايتى است كه از ابىبصير از اباعبدالله ( عليه السلام ) نقل مىكند : « هر كس در هر شب جمعه سوره واقعه را بخواند ، خدا او را دوست دارد و همه مردم دوست‌دار او مى شوند . و در اين دنيا سختيو فقر و ندارى و هيچ آفتى از آفات دنيا را نخواهد ديد » ) « 2 » .\r\n\r\n\r\n","description":"","footnote":"\r\n( 1 ) . بقره ، آيه 137 .\r\n( 2 ) . بحارالانوار ، ج 86 ، ص 310 .\r\n","page_name":" 126 ","page_number":126},
  {"content":"\r\n\r\n\r\nفصل هشتم : حرز ، تعويذات ، سنگ‌ها\r\n\r\n","description":"","footnote":"","page_name":" 127 ","page_number":127},
  {"content":"\r\n . \r\n","description":"","footnote":"","page_name":" 128 ","page_number":128},
  {"content":"\r\n\r\n\r\n* دوام عافيت سلامتى\r\nس 121 : ادعيه طلب سلامتى و عافيت از خداى سبحان چيست ؟\r\nباسمه جلت اسمائه :\r\nدعاى عهد خوب است و نماز استغاثه به حضرت فاطمه ( عليها السلام ) مجرب است ، و نماز استغاثه به مولا ابالفضل العباس ( عليه السلام ) « 1 » نيز مجرب است .\r\n\r\n* دفع چشم‌زخم\r\nس 122 : آيا چشم‌زخم در انسان مؤثر است ؟ چگونه مىتوان آثار بد آن را از بين برد ؟\r\nباسمه جلت اسمائه :\r\nاز رسول خدا ( صلى الله عليه وآله و سلم ) روايت شده كه فرمود : « چشم زخم مرد را در قبر و شتر را در ديگ قرار مىدهد » ) « 2 » .\r\nكتب ادعيه مملو از حرزورقيه ) « 3 » سودمند براى دفع آثار بد آن\r\n\r\n\r\n","description":"","footnote":"\r\n( 1 ) . دو ركعت نماز به نيت توسل به حضرت ابوالفضل ( عليه السلام ) مىخوانيم و بعد از نماز 133 مرتبه دعاى زير را قرائت مى كنيم\r\n« يا كاشِف الكَرب عَنْ وَجه الحُسين ( عليه السلام ) إكْشِف كَربى بِحقِّ أخيكَ الحُسَين ( عليه السلام ) » .\r\nبهتر است اين نماز در عصر روز جمعه خوانده شود .\r\n( 2 ) . بحارالانوار ، ج 60 ، ص 20 ؛ مكارم الاخلاق ، ص 386 .\r\n( 3 ) . رقيه عبارت است از مجموعه‌اى از آيات قرآن يا كلمات معصومين ( عليهم السلام ) كه موجب حفاظت از همراه دارنده يا خواننده يا شنونده آن از برخى خطرات احتمالى يا واقعىاست .\r\n","page_name":" 129 ","page_number":129},
  {"content":"\r\n\r\nاست . و از موارد سودمند اينها است :\r\n1 - خواندن آيه « وَإِن يَكَادُ الَّذِينَ كَفَرُوا لَيُزْلِقُونَكَ بِأَبْصَارِهِمْ لَمَّا سَمِعُوا الذِّكْرَ وَيَقُولُونَ إِنَّهُ لَمَجْنُونٌ * وَمَا هُوَ إِلَّا ذِكْرٌ لِلْعَالَمِينَ » ) « 1 » ؛\r\n2 - سه بار خواندن : « ما شاء الله ، لاحول ولاقوّة إلّا بالله العليّالعظيم » ؛\r\n3 - خواندن معوذتين ( سوره ناس و فلق ) هنگام خروج از خانه ، و با اين دو سوره به اذن خدا چيزى به او ضرر نمى رساند ؛\r\n4 - زياد گفتن : « اللّهمّ ذا السلطان العظيم ، والمنّ القديم ، والوجه الكريم ، ذا الكلمات التامّات ، والدعوات المستجابات ، عافنى من أنفس الجنّ وأعين الإنس » .\r\nبه ملحقات كتاب مفاتيح‌الجنان ، بخش باقيات صالحات مراجعه كنيد و در آن موارد سودمند بسيار مىيابيد .\r\n\r\n* رهايى از شر حاسدان\r\nس 123 : آيا در روايات اهل بيت ( عليهم السلام ) مطلبى براى حفظ انسان از شر حاسدان وارد شده است ؟\r\nباسمه جلت اسمائه :\r\nروايت شده كه پيامبر ( صلى الله عليه وآله و سلم ) براى تعويذ حسنين ( عليهما السلام ) چنين مىفرمود\r\n: « اعيذكما بكلمات الله التامّات من كلّ شيطان وهامّة ، و من كلّ عين لامّة » .\r\nو در روايت ديگرى آمده است : « هنگامى كه از اين امر ترسيدى\r\n\r\n\r\n","description":"","footnote":"\r\n( 1 ) . قلم ، آيه 51 و 52 .\r\n","page_name":" 130 ","page_number":130},
  {"content":"\r\n\r\nسه بار بگو : ما شاء الله ، لاقوّة إلّا بالله العليّ العظيم » ، هم‌چنين آمده است : « هرگاه به صورت زيبا و هيئت جالب درآمديد ( يعنى لباس نو و زيبا پوشيده و خود را آرايش و آراسته كرديد ) ، هنگامى كه مى خواهيد از منزل خارج شويد معوّذّتين ( سوره ناس و فلق ) را بخوانيد . به‌راستىكه اگر چنين كنيد و بر خود بدميد به حكم خداوند چيزى به شما ضرر نمىرساند » ) « 1 » .\r\n\r\n* رفع چشم‌زخم\r\nس 124 : من چشم خورده‌ام و چندين نفر نيز اين مطلب را تأييد كرده‌اند ، بايد چه كنم ؟\r\nباسمه جلت اسمائه :\r\nاز جمله اذكار سودمند كه از بزرگان نقل شده است ؛ 544 مرتبه گفتن : « يا رئوف يا رحيم » مىباشد ، نه كم‌تر و نه زيادتر ؛ اين ذكر بارها در مشكلاتى از اين قبيل تجربه شده است .\r\n\r\n* دفع وسوسه\r\nس 125 : بهترين اعمالى كه وسوسه شيطان را از قلب انسان دور مىكند چيست ؟\r\nباسمه جلت اسمائه :\r\nنماز شب بخواند ، و بعد از نماز وتر سجده مىكند و پنج بار مىگويد : « سُبُوحٌ قُدُوسٌ رَبُّ المَلائِكَةِ وَالرُّوح » ، سپس مىنشيند\r\n\r\n\r\n","description":"","footnote":"\r\n( 1 ) . بحار الانوار ، ج 95 ، ص 128 ، ح 9 ، باب 96 ؛ مكارم الاخلاق ، ص 386 .\r\n","page_name":" 131 ","page_number":131},
  {"content":"\r\n\r\nو آيةالكرسى را تا « هُم فيها خالِدوُن » ) « 1 » مىخواند ، سپس سجده مىكند و باز پنج بار مىگويد : « سُبُوحٌ قُدُوسٌ رَبُّ المَلائِكَةِ وَالرُّوح » .\r\nاز شهيد روايت شده كه شيطان دو نوع است : انس و جن ؛ انس با صلوات بر محمد ( صلى الله عليه وآله و سلم ) و آل محمد ( عليهم السلام ) و جن با گفتن : « لا حَوْلَ وَلا قُوَّةَ إِلّا بِاللّه العَليّ العَظيم » دفع مىشود . در روايتي آمده است كه اين اذكار را بعد از نماز مغرب هفت بار بگويد .\r\n\r\n* عقيق و از بين بردن فقر و نفاق\r\nس 126 : آيا درست است كه عقيق ، فقر و نفاق را از بين مىبرد ؟\r\nباسمه جلت اسمائه :\r\nروايات وارده درباره استحباب استفاده از عقيق فراوان است ، و در برخى از آنها آمده كه فقر را از بين مى برد ؛ اما اين قضايا از قبيل بيان مقتضى است و شرايط و موانعى دارد . بنابراين ، اگر عقيق ، فقر كسى كه آن را بر دست دارد از بين نبرد ، منافات با آن روايات ندارد .\r\n\r\n* حكم استفاده از مهره\r\nس 127 : حكم استفاده از مهره‌ها چيست ؟ قوىترين مهره مخصوص رزق چيست ؟\r\nباسمه جلت اسمائه :\r\nاگر مراد از مهره ، سنگ‌هاى گرانقيمت است ، از طرق\r\n\r\n\r\n","description":"","footnote":"\r\n( 1 ) . بقره ، آيه 255 تا 257 .\r\n","page_name":" 132 ","page_number":132},
  {"content":"\r\n\r\nمعتبراستحباب استفاده از آن براى ما ثابت نشده است مگر به‌شكل انگشتر . و به طريق معتبر از ائمه ( عليهم السلام ) وارد شده است‌كه : « انگشتر ياقوت دست نماييد زيرا ياقوت فقر را از بين‌مىبرد » ) « 1 » . و از امام صادق ( عليه السلام ) نقل شده كه فرمود : « فقيرنمىشود دستى كه انگشتر فيروزه در آن باشد » ) « 2 » ، يا درروايت ديگرى وارد شده است : « مگر اين‌كه خداوند بدون‌تاخير رزق او را عطا مىكند » ، هم‌چنين درباره عقيق‌ازامام صادق ( عليه السلام ) نقل شده است : « به راستى كه عقيق‌موجب امان از هر بلا است » ) « 3 » ، و روايات در اين باب‌بسيار است .\r\n\r\n* خبر از امور غيب بهواسطه قرآن\r\nس 128 : زنى بهوسيله قرآن از امور غيب خبر مىدهد ، و بدون اين‌كه فرد را ببيند مشخصات او را توصيف مىكند ؛ آيا انسان مىتواند همه اين امور غيبى را به وسيله قرآن كشف كند ؟\r\nباسمه جلت اسمائه :\r\nاصل خبر دادن از برخى امور غيبى ، امرى ممكن است ، اما اين‌مطلب ، ضرورتا نشان از صلاحيت خبردهنده ندارد ؛ زيرابرخى از اين كارها از طريق رياضت‌هاى غيرشرعى صورت\r\n\r\n\r\n","description":"","footnote":"\r\n( 1 ) . اصول كافى ، ج 6 ، ص 471 .\r\n( 2 ) . ثواب الاعمال ، ص 175 .\r\n( 3 ) . وسائل الشيعه ، ج 5 ، ص 92 .\r\n","page_name":" 133 ","page_number":133},
  {"content":"\r\n\r\nمىگيرد ، مثل كارى كه مرتاض‌هاى غير مسلمان هندى انجام مىدهند . برخى نيز از راه تسخير جن صورت مىگيرد . اماخبردادن از طريق قرآن ، تنها براى كسانىممكن است كه‌خداوند آنها را به اسرار قرآن و امور دقيق و اشارات آن آگاه‌كرده است .\r\n\r\n* رواج سحر و جادو در ميان مردم\r\nس 129 : امروزه ، كمك گرفتن از شياطين و جن و سحر در ميان مردم رواج پيدا كرده است . اين افراد ميان زن و شوهر جدايى مىاندازند ، يا آنها را از نظر روحى و جسمى آزار مىدهند ، و حتى برخى از اين كارها به مرگ منجر مىشود . آيا انجام چنين كارهايى جايز است ؟ و آيا مقابله با اين افراد و جلوگيرى از كارهايشان جايز است ؟ آيا قتل چنين اشخاصى به دليل آزار مردم و اين‌كه روى زندگى مردم تأثير مىگذارند و آنها را مىكشند چه با استفاده از سلاح خودشان ( سحر ) و چه با ريختن خون‌هايشان جايز است ؟\r\nباسمه جلت اسمائه :\r\nتمام فقها فتوا به حرمت سحر داده‌اند ، و اين مسأله ، جزء مسائلى است كه هيچ اختلافى درباره آن وجود ندارد ، و اجماع مسلمانان بر آن است .\r\nاما دفع ضرر سحر با سحر جايز است مخصوصا در صورتى كه راه حلى جز آن نباشد . و جواز يادگيرى سحر براى دفع ضرر آن\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nبر اين مساله مترتب است .\r\nدر برخى روايات آمده است كه ساحر مهدور الدم و قتل او جايز است اما من در اين مسأله تأمل مىكنم ، و صحيح آن است كه كار او به حاكم شرع سپرده شود تا او را متناسب با مقدار جرمى كه مرتكب شده ، تعزير نمايد .\r\n\r\n* اقسام سحر\r\nس 130 : اقسام هشتگانه سحر چيست ؟ و حرام و حلال آنها كدام است ؟\r\nباسمه جلت اسمائه :\r\nبراى سحر هشت نوع ذكر كرده اند :\r\nنوع اول : سحر كذابين ؛ اين گروه ستارگان را عبادت مى كردند و تمام خير وشر را از وجود آنها مى دانستند و به عبارت ديگر كواكب را خالق و مدير مى دانستند . و سه فرقه دارند ؛\r\nنوع دوم : سحر اصحاب اوهام و نفوس قويه ؛\r\nنوع سوم : سحر استعانت به ارواح ارضيه ( جن ) ؛\r\nنوع چهارم : سحر تخيلات ، چشم‌بندى و شعبده ؛\r\nنوع پنجم : سحر اعمال عجيبى كه ظاهر مىشود و حاصل تركيب آلات مركّبه هندسى مى باشد ؛\r\nنوع ششم : سحر كمك گرفتن از خواص ادويه ؛\r\nنوع هفتم : سحر جلب قلوب به سوى خويش ؛\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nنوع هشتم : سحر نمّامى و سخن‌چينى . و جزييات هر كدام اين اقسام ، در كتاب فقه الصادق ) « 1 » « 2 » آورده شده است .\r\n\r\n\r\n","description":"","footnote":"\r\n( 1 ) . فقه‌الصادق ، ج 14 ، ص 304 .\r\n( 2 ) . دايرة المعارف كم نظير فقه الصادق تأليف آيت الله العظمى روحانى ( مدظله ) است كه در 41 جلد و 20 هزار صفحه منتشر شده است . در اين مجموعه به تمامى مسائل و فروعات فقهى ، از ابتداى بحث طهارت تا پايان بحث ديات پرداخته شده است .\r\n","page_name":" 136 ","page_number":136},
  {"content":"\r\n\r\n\r\nفصل نهم : موارد ديگر\r\n\r\n","description":"","footnote":"","page_name":" 137 ","page_number":137},
  {"content":"\r\n . \r\n","description":"","footnote":"","page_name":" 138 ","page_number":138},
  {"content":"\r\n\r\n\r\n* تقويت ديد\r\nس 131 : آيا عملى براى تقويت ديد وجود دارد ؟\r\nباسمه جلت اسمائه :\r\nبعد از نماز دست خود را بر چشم بگذار و آيةالكرسى بخوان ، سپس تربت حسينى را بر چشمانت قرار بده و بگو : « اللّهُمَّ بِحَقِّ هذِهِ التُّرْبَةِ وَبِحَقِّ مَنْ حَلَّ بِها وَثَوى فيها وَبِحَقِّ أَبيهِ وَأُمِّهِ وَأَخيهِ وَالْائِمَّةِ مِنْ وُلْدِهِ وَبِحَقِّ الْمَلَائِكَةِ الْحافّينَ بِهِ ، إِلَّا جَعَلْتَها شفاءً مِنْ كُلِّ داء وَبُرْءاً مِنْ كُلِّ مَرَض وَنَجاةً مِنْ كُلِّ آفَة وَحِرْزاً مِمّا أَخافُ وَأَحْذَرُ » « 1 » .\r\n\r\n* برترين اعمال در آخرين ساعت روز جمعه\r\nس 132 : ما را به انجام كدام يك از نمازها و دعاها در آخرين ساعت عصر جمعه - كه برترين ساعت دعا و مناجات است - راهنمايى مىكنيد ؟\r\nباسمه جلت اسمائه :\r\nبه دعاى سمات و دعاى ندبه و نماز جعفر طيّار و استغاثه به حضرت فاطمه زهرا ( عليها السلام ) .\r\n\r\n* برترى تسبيح حضرت فاطمه زهرا ( عليها السلام ) بر نافله\r\nس 133 : كدام يك از اين دو كار بزرگ عبادى و معنوى ، از نظر ثواب و\r\n\r\n\r\n","description":"","footnote":"\r\n( 1 ) . امالى طوسى ، ج 1 ، ص 326 ؛ مصباح الزائر ، ص 259 ؛ وسائل الشيعه ، ج 14 ، ص 522 ، ح 5 ؛ بحارالانوار ، ج 98 ، ص 119 ، ح 4 و 5 .\r\n","page_name":" 139 ","page_number":139},
  {"content":"\r\n\r\nپاداش برتر است ، انجام نماز نافله مغرب و عشاء يا پرداختن به تسبيح حضرت فاطمه زهرا ( عليها السلام ) ؟\r\nباسمه جلت اسمائه :\r\nتسبيح حضرت فاطمه زهرا ( عليه السلام ) از نظر ثواب و پاداش برتر است ؛ چراكه در حديثى معتبر از امام باقر ( عليه السلام ) آورده‌اند كه فرمود :\r\n« ما عُبِدَاللهُ بِشَىء مِنَ الَّتمْجِيْدِ أَفْضَل مِنْ تَسْبِيْحِ فاطِمَة ، وَلَوْ كانَ شَىءٌ أَفْضَل مِنْهُ لَنَحِلَهُ رَسول‌ُاللهِ فاطِمَةَ » ؛\r\nخداى فرزانه به وسيله چيزى برتر از تسبيحات حضرت فاطمه ( عليه السلام ) پرستش نشده است . اگر شيوه‌اى براى پرستش خدا برتر از اين بود ، پيامبر آن را به دخت گرانمايه‌اش ارمغان مىداد . ) « 1 »\r\nو در روايتى ديگر از امام صادق ( عليه السلام ) آورده‌اند كه فرمود : تسبيح حضرت فاطمه زهرا ( عليها السلام ) هر روز پس از نماز ، از هزار ركعت نماز برايم محبوب‌تر است .\r\nو نيز فرمود : هر كس باتسبيح حضرت فاطمه ( عليها السلام ) ، خدا را خالصانه ستايش نمايد ، به راستى او را فراوان ياد كرده است .\r\nگفتنى است كه روايات بيانگر برترى ثواب و پاداش تسبيح حضرت فاطمه ( عليها السلام ) بسيار است .\r\nهمچنين در حديثى معتبر از امام صادق ( عليه السلام ) آورده‌اندكه‌فرمود : نمازگزار آگاه و بامعنويت پس از سلام نماز ، مطلقا تسبيح حضرت زهرا ( عليه السلام ) را بر هر كارى ،\r\n\r\n\r\n","description":"","footnote":"\r\n( 1 ) . بحارالانوار ، ج 43 ، ص 64 ؛ سفينة البحار ، ج 1 ، ص 593 .\r\n","page_name":" 140 ","page_number":140},
  {"content":"\r\n\r\nحتىبر فرستادن صلوات‌برمحمّد وآل‌محمّد ( عليهم السلام ) مقدم مىدارد .\r\n\r\n* نظر در مورد مسجد جمكران\r\nس 134 : نظر شما در مورد مسجد جمكران چيست ، آيا واقعا فضيلت زيادى دارد ؟\r\nباسمه جلت اسمائه :\r\nمن معتقدم كه حضرت ولى ( عصر ارواحنا فداه ) دستور ساختن آن مسجد و خواندن نماز در آنجا را داده اند و بزرگان از علماء هم معتقد بوده و كراماتى را ديده اند از هر كجا هستيد ، مسافرت به آن مكان بنماييد كه بسيار خوب است .\r\n\r\n* راه نزديك شدن به حضرت مهدى ( عج )\r\nس 135 : چگونه مىتوانيم به حضرت مهدى ( عج ) نزديك باشيم ؟\r\nباسمه جلت اسمائه :\r\nزيارت هر روزه امام حجت ، خواندن دعاى فرج در قنوت نمازها و در غير نماز ، صدقه به نيت دور شدن بلا از ايشان و هديه نمودن اعمال عبادى به صورت مستمر به محضر مباركشان ، سبب نزديك شدن به ايشان و احساس كردن وجودشان در اكثر اوقات مىگردد .\r\nوالسلام على من اتبع الهدى\r\n\r\n","description":"","footnote":"","page_name":" 141 ","page_number":141},
  {"content":"\r\n . \r\n","description":"","footnote":"","page_name":" 142 ","page_number":142},
  {"content":"\r\n\r\n1 - آشنايى با آثار حضرت آيت الله العظمى روحانى ( دام‌ظله )\r\n2 - معرفى سايت‌هاى دفتر آيت الله العظمى روحانى ( دام‌ظله )\r\n\r\n","description":"","footnote":"","page_name":" 143 ","page_number":143},
  {"content":"\r\n . \r\n","description":"","footnote":"","page_name":" 144 ","page_number":144},
  {"content":"\r\n\r\nآشنايى با آثارحضرت آيت‌الله العظمىروحانى ( دام‌ظله )\r\nمعظم‌له از ابتداى زندگى علمى خويش در راستاى نشرمعارف اهل‌بيت ( عليهم السلام ) و گسترش دانش اسلام ، هرگز آرام‌نگرفتند . زمانى بر مسند تدريس مىنشينند و به تربيت وپرورش هزاران دانشمند فاضل و فرزانه مىپردازند و زمانىديگر دست به قلم مىشوند و به تأليف كتب ماندگار اسلامى مىپردازند .\r\nايشان به محض ورود به حوزه علميه قم و احساس نياز جامعه حوزوى و اسلامى ، همزمان با تدريس درس خارج فقه و اصول در سنين جوانى ، دست به تأليف دايرة المعارف فقه اسلامى مىزنند . كتابى ماندگار كه بزرگان و اساتيد نام آورِ خبره حوزه ، مراجع بزرگ تقليد و مدرسين ، سر تعظيم و تمجيد در برابرش فرومىآورند .\r\nحضرت آيت الله العظمى بروجردى ( ره ) دوبار كتاب « فقه‌الصادق » را همراه خود به جلسه تدريس‌شان مىبرند و به عنوان سند از آن نقل قول و به آن استناد مىكنند .\r\nحضرت آيت الله العظمى خويى ( ره ) طى نامه‌ايى مرقوم‌فرمودند كه : من كتاب « فقه الصادق » را شخصاً براى آيت‌الله كاشف الغطاء بردم و گفتم : ببيند من چه خدمت بزرگى به عالم اسلام و فقاهت نموده‌ام و چنين عالم محققى را تربيت‌كرده‌ام .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nرييس دانشگاه الازهر ( مهمترين و عالىترين مركز علمى اهل‌تسنن ) نيز طى نامه‌اى كتاب عظيم « فقه الصادق » رامىستايد .\r\nاين كتاب ساليان سال است كه يكى از رساترين ، معتبرترين و مهمترين منبع تدريس فقه و اصول تشيع است . يكى از دلايل مرجعيت و اعلميت ايشان ، ناشى از اين تأليفات بخصوص كتاب گرانسنگ « فقه الصادق » است .\r\nتاليفات\r\n1 - فقه الصادق ( به زبان عربى ) : دايرة المعارف كامل فقه تشيع . اين كتاب عظيم و بزرگ كه به عنوان يك منبع مرجع شناخته شده است در 26 جلد بارها در داخل و خارج كشور به چاپ رسيده است . چاپ جديد آن هم اكنون در 41 جلد ( با ذكر منابع و مصادر ) منتشر شده‌است .\r\nآيت الله العظمى روحانى تاليف اين مجموعه فقهى را از سال 1370 قمرى ( 60 سال پيش ) آغاز كرده و در سال 1398 هجرى قمرى و در اوج مبارزات بر عليه رژيم ستمشاهى و در حالى كه در تبعيد به سر مىبردند ، نگارش آخرين جلد آن را به پايان رسانده‌اند .\r\nيكى از امتيازات اين مجموعه فقهى آن است كه طلاب و محققين را از مراجعه به كتب فقهى جهت اطلاع از آراى ديگر فقيهان بى نياز مىكند ؛ چه آنان كه در قرن‌هاى گذشته مىزيسته‌اند و چه آن دسته از فقيهان معاصر مانند آيت‌الله خوئى ، ميرزاى نائينى ، محقق اصفهانى و آيت‌الله\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nحكيم كه پيش از نگارش اين مجموعه آراى فقهى خود را عرضه كرده‌اند و حتى فراتر از اين ، آراى آن دسته از فقيهانى را گرد آورده است كه مراجعه به آثارشان چندان رواج ندارد ؛ مانند برخى از آراى آيت‌الله كاظم شيرازى و آيت‌الله عبد الكريم حائرى .\r\nاز نكات قابل اشاره آنكه حضرت آيت‌الله العظمى بروجردى ( ره ) دو بار از كتاب فقه‌الصادق در منبر تدريس خود مطالبى نقل فرمودند و حضرت آيت‌اللَّه العظمى خويى ( ره ) در وصف اين كتاب طى نامه‌اى مرقوم فرمودند كه : « من كتاب فقه‌الصادق را شخصا براى آيت‌اللَّه كاشف الغطاء بردم و گفتم : ببينيد من چه خدمت بزرگى به عالم اسلام و فقاهت نموده‌ام و چنين عالم محققى را تربيت كرده‌ام » .\r\nمهم‌ترين ويژگى و نقاط تمايز موسوعه « فقه الصادق » را مى توان در موارد زير خلاصه كرد : تماميت ، جامعيت ، تتبع و كاوشگرى ، پژوهشگرى و تحقيق ، توجه به فقه پويا ، جديد و به روز بودن ، روانى و راحتى متن .\r\n2 - « زبدة الاصول » ( به زبان عربى ) : دوره كامل علم اصول فقه كه به صورت بحث استدلالى ارائه گرديده است . اين كتاب در 6 جلدمىباشد .\r\n3 - « منهاج الفقاهه » ( به زبان عربى ) : در 6 جلد مىباشد كه حاشيه‌اى است بر « مكاسب » شيخ انصارى ( ره ) كه به شيوه‌اى نو و ابتكارى تمامى موارد ارائه شده را بحث و بررسىكرده‌اند .\r\n4 - « المسائل المستحدثه » ( به زبان عربى ) : حضرت آيت الله\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nمبتكرمسائل مستحدثه و ارائه مسائل جديد با ذكر مسايل فقهى ، روايى هستند . اين كتاب كه بارها وبارها در خارج و داخل‌كشور به چاپ رسيده است شامل ارائه مسائل جديد ، نو و مورد ابتلاى جامعه با ذكر دلايل و مستندات فقهى ، روايى و قرآنى مىباشد .\r\n5 - تعليق بر « منهاج الصالحين » در 3 جلد ( به زبان عربى )\r\n6 - تعليق بر « عروة الوثقى » در 2 جلد ( به زبان عربى )\r\n7 - تعليق بر « وسيلة النجاة » ( به زبان عربى )\r\n8 - رساله در لباس مشكوك ( به زبان عربى )\r\n9 - رساله در قاعده لاضرر ( به زبان عربى )\r\n10 - الجبر و الاختيار ( به زبان عربى )\r\n11 - رساله در قرعه ( به زبان عربى )\r\n12 - مناسك الحج ( به زبان عربى )\r\n13 - المسائل المنتخبه ( به زبان عربى )\r\n14 - رساله در « فروع العلم الاجمالى » ( به زبان عربى )\r\n15 - الاجتهاد و التقليد ( به زبان عربى )\r\n16 - القواعد الثلاثه ( به زبان عربى )\r\n17 - اللقاء الخاص ( به زبان عربى ) استفتائات\r\n18 - « شرح مناسك الحج والعمرة » ( به زبان عربى )\r\n19 - « اجوبة المسائل الاعتقادية » ( به زبان عربى ) استفتائات\r\n20 - « السيدة الزهرا ( س ) بين الفضائل والظلامات » ( به زبان‌عربى )\r\n\r\n","description":"","footnote":"","page_name":" 148 ","page_number":148},
  {"content":"\r\n\r\n21 - رساله « توضيح المسائل » ( به زبان فارسى و اردو )\r\n22 - جبر و اختيار ( به زبان فارسى )\r\n23 - « نظام حكومت در اسلام » ( به زبان فارسى و تركى واردو )\r\n24 - مناسك حج ( به زبان فارسى )\r\n25 - منتخب احكام ( به زبان فارسى )\r\n26 - « استفتائات قوه قضائيه و مؤسسه حقوقى وكلاى بين الملل » ( به‌زبان فارسى )\r\n27 - احكام فقهى مسائل روز ( به زبان فارسى )\r\n28 - استفتائات ( پرسش و پاسخ‌هاى مسائل شرعى ) ( به زبان فارسى ) : كه تاكنون در 6 جلد به صورت سؤال و جواب ارائه شده‌است .\r\n29 - « سلسله فتاوى و استفتائات » ( به زبان عربى ) : شامل استفتائات و پاسخ‌هاى مسائل شرعى مىباشد كه در 18 جلد تهيه شده و هر جلد شامل 1000 سؤال و جواب است . كه تاكنون 2 جلد ( التقليد والعقائد - الطهارة ) آن به چاپ رسيده‌است .\r\n30 - فضائل و مصائب حضرت زهرا ( عليها السلام )\r\n31 - اجوبة المسائل ( فى الفكر والعقيدة والتاريخ والاخلاق )\r\n32 - عاشورا و قيام امام حسين ( عليه السلام ) از نگاه آيت الله العظمى روحانى\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nمعرفى سايت‌هاى دفتر\r\nحضرت آيت الله العظمى روحانى ( مد ظله العالى )\r\n1 . سايت فارسى معظم‌له :\r\nنسخه جديد سايت فارسى با ارائه اسناد و دستخطهاى منحصر به فردى كه براى اولين بار است منتشر مىشود - توسط بخش فرهنگى دفتر ايشان راه‌اندازى شده است . براى مشاهده سايت ايشان مىتوانيد به آدرس  www . rohani . ir  مراجعه نماييد .\r\nدر اين سايت بر زندگىنامه علمى و مبارزات سياسى ايشان به طور جداگانه پرداخته شده و تعدادى از بيانيه‌ها و سخنرانىهاى معظم‌له در دوران مبارزات ضد رژيم ستم‌شاهى نيز براى اطلاع محققان و جلوگيرى از تحريف تاريخ ! قرار داده شده است .\r\nدر بخش ديگرى از سايت نيز تعدادى از نامه‌هاى تاريخى همچون نامه‌هاى آيت الله العظمى خوئى ( ره ) به ايشان ، همراه با تصاوير آنها كه حاوى نكات بسيار مهمى هست ، آورده شده ؛ از جمله اين نامه‌ها مىتوان به تأييد مقام علمى آيت الله العظمى روحانى ( دام ظلّه ) توسط آيت الله العظمى خوئى ( ره ) آن هم در حالى كه سن ايشان تنها 14 سال\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nبوده است ، اشاره‌كرد .\r\nلازم به ذكر است امكان خريد مجموعه آثار عربى و فارسى معظم له - كه تاكنون 73 عنوان آن منتشر شده است - نيز در بخش انتشارات سايت ، فراهم گشته است .\r\n2 . پايگاه اطلاع‌رسانى مجموعه آثار ( كتابخانه ديجيتال ) :\r\nپايگاه اطلاع‌رسانى مجموعه آثار حضرت آيت الله العظمى روحانى ( ره ) ( در قالب كتابخانه ديجيتال ) و به آدرس  www . rohanibooks . com  راه‌اندازى شد . در اولين اقدام متن كامل مجموعه فقهى كم‌نظير « فقه الصادق » با امكان جستجوى قوى و پيشرفته در سايت قرار داده شده و به تدريج ساير كتب فقهى و اصولى ايشان نيز در اين سايت آورده خواهد شد . در طراحى اين پايگاه از قابليت‌هاى مفيد و منحصر به فرد موجود در نرم‌افزارها ، و نيز قابليت‌هاى مفيد موجود در شبكه كه حتى در نرم‌افزارها قابل دستيابى نبوده ، استفاده شده‌است .\r\n3 . سايت‌هاى دفتر استفتائات به زبانهاى عربى و فارسى :\r\nنسخه جديد سايت‌هاى دفتر استفتائات حضرت آيت الله العظمىروحانى ( ره ) براى پاسخ‌گويى سريع‌تر و ارتباط نزديك‌تر با مقلدين ايشان و همچنين پاسخ‌گويى به سؤالات اعتقادى هموطنان راه‌اندازى شده است . از جمله نكات مهم لحاظ شده در سايت ، بخش سؤالات مرتبط هست كه در انتهاى هر سؤال شرعى و اعتقادى قرار داده\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nشده است تا مخاطب امكان دسترسى آسان‌ترى نسبت به سؤالات مورد نياز خود داشته باشد . لازم به ذكر است كه در حال حاضر در هر كدام از اين دو سايت بيش از 4 هزار استفتاء موجود مىباشد و به طور هفتگى بر استفتائات موجود در آن اضافه مىشود . آدرس سايت فارسى دفتر استفتائات  www . istefta . net  آدرس سايت عربى دفتر :  www . istefta . com  مىباشد .\r\n\r\n\r\n","description":"","footnote":"","page_name":" 152 ","page_number":152}
  ]