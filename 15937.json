[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n . \r\n","description":"","footnote":"","page_name":" شناسنامه 2 ","page_number":2},
  {"content":"\r\n\r\nدورهء علوم و معارف اسلام\r\n2\r\nهو العليم\r\nجلد يازدهم\r\nاز قسمت\r\nامام شناسى\r\n( أعلميت أميرالمؤمنين عليه السلام - قضاوتهاى أميرالمؤمنين عليه السلام )\r\nتأليف :\r\nحضرت علامه آية الله حاج سيد محمد حسين حسينى طهرانى\r\nقدس الله نفسه الزكية\r\n\r\n","description":"","footnote":"","page_name":" شناسنامه 3 ","page_number":3},
  {"content":"\r\n\r\nحسينى طهرانى ، سيد محمد حسين ، 1345 - 1416 ق .\r\nامام شناسى / تأليف سيد محمد حسين حسينى طهرانى . - مشهد : علامه طباطبائى ، 1418 ه‍ ق .\r\n18 ج . - ( دورهء علوم و معارف اسلام ؛ 2 )\r\nاين مجموعه شامل موضوعات : عصمت در ج 1 ؛ آيات و روايات وارده در شأن أميرالمؤمنين و أئمهء معصومين عليهم السلام در ج 2 ، 3 ، 4 ، 7 ، 8 ، 9 ، 10 ، 13 ؛ فضائل و مناقب أمير المؤمنين عليه السلام در ج 2 ، 4 ، 11 ، 12 ؛ ولايت در ج 1 ، 5 ؛ غدير در ج 6 ، 7 ، 8 ، 9 ؛ شيعه در ج 3 ، 14 ، 16 ، 17 ؛ مكتب علمى امام جعفر صادق عليه السلام در ج 16 ، 17 ، 18 ؛ و صحيفهء سجاديه در ج 15 مى باشد .\r\nكتابنامه به صورت زيرنويس .\r\n1 . امامت . 2 . ولايت . 3 . على بن أبى طالب أميرالمؤمنين عليه السلام ، 23 قبل از هجرت - 4 ه‍ . ق - فضائل و مناقب 4 . شيعهء اماميه . 5 . غدير خم .\r\nالف . عنوان . ب . فروست : علوم و معارف اسلام .\r\n223 BP\r\n45 / 297\r\nشابك 7 - 81 - 6533 - 964 ( جلد 11 )\r\nشابك 8 - 07 - 6533 - 964 ( دوره 18 جلدى )\r\nISBN 964 - 6533 - 81 - 7 ( vol . 11 )\r\nISBN 964 - 6533 - 07 - 8 ( 18 vol . set )\r\nدورهء علوم و معارف إسلام ( 2 )\r\nامام شناسى جلد يازدهم\r\nتأليف : حضرت علامه آية الله حاج سيد محمد حسين حسينى طهرانى قدس سره\r\nطبع سوم : جمادى الاولى 1427 هجرى قمرى ( همراه با ملحقات مؤلف )\r\nتعداد : 2500 نسخه\r\nچاپ و صحافى : چاپخانه دانشگاه مشهد\r\nناشر : انتشارات علامه طباطبائى ، مشهد مقدس ، جاده طرقبه ، نرسيده به پمپ بنزين ، امام رضا عليه السلام 47 ، شماره 16 ، تلفن 5592125 ، صندوق پستى 3559 - 91375\r\nاين كتاب تحت إشراف \" مؤسسه ترجمه و نشر دورهء علوم و معارف إسلام \"\r\nاز تأليفات حضرت علامه آية الله حاج سيد محمد حسين حسينى طهرانى بطبع رسيده و كليهء حقوق آن محفوظ و مخصوص اين مؤسسه مى باشد .\r\n\r\n","description":"","footnote":"","page_name":" شناسنامه 4 ","page_number":4},
  {"content":"\r\n\r\nهوالعزيز\r\nامام شناسى\r\nبحث هاى تفسيرى فلسفى روائى تاريخى اجتماعى دربارهء امامت و ولايت بطور كلى ؛ و دربارهء امامت و ولايت أميرالمؤمنين على بن ابيطالب و ائمه معصومين سلام الله عليهم اجمعين\r\nبالخصوص\r\nدرسهاى استدلالى علمى متخذ از قرآن كريم و روايات وارده از خاصه و عامه ؛ و ابحاث حلى و نقدى در پيرامون ولايت\r\nلمؤلفه الحقير :\r\nسيد محمد حسين حسينى طهرانى\r\nعفى عنه\r\n\r\n","description":"","footnote":"","page_name":" شناسنامه 5 ","page_number":5},
  {"content":"\r\n . \r\n","description":"","footnote":"","page_name":" شناسنامه 6 ","page_number":6},
  {"content":"\r\n\r\nهو العليم\r\nدورهء علوم و معارف اسلام\r\nجلد يازدهم\r\nاز قسمت\r\nإمام شناسى\r\nشامل مطالب :\r\n1 - علم و معرفت به خدا ، عالى ترين سرمايهء رهبرى براى رهبرى بشريت است .\r\n2 - بحث در پيرامون حديث متواتر : أنا مدينة العلم و على بابها ، فمن أراد المدينة فليأتها من بابها .\r\n3 - قضايا و محاكمات أميرالمؤمنين عليه السلام .\r\n4 - قضاياى شگفت انگيز أميرالمؤمنين عليه السلام .\r\n\r\n","description":"","footnote":"","page_name":" شناسنامه 7 ","page_number":7},
  {"content":"\r\n . \r\n","description":"","footnote":"","page_name":" شناسنامه 8 ","page_number":8},
  {"content":"\r\n\r\nفهرست\r\n\r\n","description":"","footnote":"","page_name":" 1 ","page_number":9},
  {"content":"\r\n . \r\n","description":"","footnote":"","page_name":" 2 ","page_number":10},
  {"content":"\r\n . \r\n","description":"","footnote":"","page_name":" 3 ","page_number":11},
  {"content":"\r\n . \r\n","description":"","footnote":"","page_name":" 4 ","page_number":12},
  {"content":"\r\n . \r\n","description":"","footnote":"","page_name":" 5 ","page_number":13},
  {"content":"\r\n . \r\n","description":"","footnote":"","page_name":" 6 ","page_number":14},
  {"content":"\r\n . \r\n","description":"","footnote":"","page_name":" 7 ","page_number":15},
  {"content":"\r\n . \r\n","description":"","footnote":"","page_name":" 8 ","page_number":16},
  {"content":"\r\n\r\n\r\nجلد يازدهم\r\n\r\nدرس صد و پنجاه و يكم و صد و پنجاه و دوّم : علم و معرفت به خدا عالىترين سرمايهء رهبر براى رهبرى بشر است\r\n\r\n","description":"","footnote":"","page_name":" 9 ","page_number":17},
  {"content":"\r\n . \r\n","description":"","footnote":"","page_name":" 10 ","page_number":18},
  {"content":"\r\n\r\nبسم الله الرّحمن الرّحيم\r\nو صلّى الله على محمّدٍ و آله الطّاهرين\r\nو لعنة الله على أعدآئهم أجمعين من الان إلى قيام يوم الدِّين\r\nولا حَوْلَ و لا قوّهءَ إلّا بالله العَلىّ العظيم\r\nقال الله الحكيم فى كتابه الكريم :\r\n شَهِدَ اللَّهُ أَنَّهُ لا إِلهَ إِلَّا هُوَ وَ الْمَلائِكَةُ وَ أُولُوا الْعِلْمِ قائِماً بِالْقِسْطِ لا إِلهَ إِلَّا هُوَ الْعَزِيزُ الْحَكِيمُ  . « 1 »\r\n« گواهى مىدهد خداوند سبحانه در حالىكه قيام به قسط و عدل دارد ، بر آنكه هيچ معبودى جز او نيست ؛ و فرشتگان و صاحبان علم نيز شهادت به وحدانيّت او مىدهند . هيچ معبودى جز او نيست كه داراى صفت عزّت و استقلال و داراى صفت إحكام و استحكام و غير قابل تأثّر به تأثير هر مؤثّرى باشد . »\r\nدر اين كريمهء مباركه تنها موجودى را كه با وجود قسط و دادى كه در اوست ، گواهى بر وحدانيّت او داده ، به شمار آورده است ، ذات أقدس خود اوست ، و فرشتگان و أرباب علم و دانش كه آنها نيز منحصراً مىتوانند شهادت بر وحدانيّت او دهند . و عليهذا غير از ذات مقدّس خود او ، و فرشتگان كه از عالم عِلْوى هستند ؛ هيچ‌يك از مخلوقات عالم سفلى از جماد و نبات و حيوان و جنّ ، و همچنين جميع أفراد بشر را چنين قدرت و توانى نيست كه بتوانند بر وحدانيّت او گواهى\r\n\r\n\r\n","description":"","footnote":"\r\n( 1 ) - آيه 18 از سوره 3 ، آل عمران .\r\n","page_name":" 11 ","page_number":19},
  {"content":"\r\n\r\nدهند ؛ و او را به حقّ المعرفه بشناسند ؛ مگر صاحبان علم و پويندگان سبل سلام و رسيدگان به معرفت و توحيد او .\r\nأُولوا العِلم و دانشمندانند كه بر معرفت او راه يافته ؛ و در آبشخوار و مَنْهَلِ مآءِ عَذْب و گوارا و شيرين عرفان و شناخت او بدون هيچ‌گونه شائبهء كدورت و تلخى و نگرانى دست يافته ؛ و مىتوانند عالم بشريّت را بدان مكان مطمئنّ و محلّ أمن و أمان و استقرار رهبر كنند ؛ و لوادار كاروان بنى آدم شوند ؛ و از خطرات راه برحذر دارند ؛ و شرائط و مُعِدّات و لوازم سفر را به او بياموزند و ترغيب نمايند ؛ و از دغدغه‌ها و وسوسه‌ها به آرامش مطلق و سكون مملوّ از بَهْجت و مسرّت به حرم خداوندى هدايت كنند .\r\nدين يعنى مجموعهء احكام و قوانين و دستوراتى كه انسان را بدين هدف و مقصود دعوت مىكند . و معلوم است كه حاكمان و پرچم داران اين نهضت إلهيّه بايد از صاحبان بصيرت و دانش و معرفتِ به هدف و مقصود ، و آشنا به مقدّمات و طريق سلوك باشند ؛ و خودشان اين راه را پيموده باشند ؛ تا بتوانند در راه مستقيم ، بدون كوچك‌ترين خطائى و انحرافى اين قافله را به مطلوب ايصال نمايند .\r\nحكومت دينى ، يعنى حكومت دنيوى و اخروى ؛ يعنى حكومت إلهى ، بايد بر أساس علم و معرفت باشد و گرنه حكومت جنگل مىشود ؛ و زندگى در عالم توحّش و بهيميّت و سبعيّت و بر أساس قدرت مالى ، و قدرت اعتبارى ، و قدرت و زور طبيعى ، و دسائس ساختگى ، كه معلوم است كاروان را به جهنّم مىبرد ، نه به بهشت .\r\nعلّت و سبب تشكيل حكومت براى جامعهء بشر ، تشكّل أفراد در سير مستقيم و خطّ مشى صحيح و راستينى است كه همهء أفراد به نحو أحسن و بطور أكمل از مواهب إلهيّه متمتّع و كامياب شوند ؛ و از سرمايه‌هاى وجودى در راه كمال بهره‌مند گردند ؛ و استعدادها و قابليّت‌هاى خود را به بهترين وجه به مقام فعليّت برسانند .\r\n\r\nعلم و عرفان خداوندى از شرائط أوليه رهبرى است\r\nراهبر و راهنما كه با داشتن قدرت خارجى و جميع إمكانات مىتواند اين جمعيت را حركت دهد حتماً و حتماً بايد عالم به امور ، و طريق نجات ، و عالم به أسباب و لوازم ، و عارف به مقامات معنوى و سير روحانى باشد ؛ تا دست مخالفين\r\n\r\n","description":"","footnote":"","page_name":" 12 ","page_number":20},
  {"content":"\r\n\r\nو دزدان طريق را كوتاه كرده ، و به آرامش اين حركت دسته جمعى را انجام دهد ؛ و إلّا اگر خود عالم و عارف نباشد ؛ نه نمىتواند رهبرى كند ؛ و نه تنها در راه خلاف و فساد سوق مىدهد ؛ بلكه خواهى نخواهى خودش از مخالفان بوده ؛ و از قاطعان طريق قرار مىگيرد ؛ و سدّ باب ترّقى و تكامل را مىكند ؛ و علاوه بر آنكه جمعيّت را بر أصل هوى و خواهش خود سوق مىدهد ؛ استعدادهاى افراد خاصّ را نيز ضايع نموده ، و به حرمان و تهيدستى دچار مىسازد .\r\nمَثَل چنين حاكمانى مَثَل قطعهء سنگى است كه در رودخانه در برابر آب قرار گرفته ؛ نه خود آب مىنوشد ؛ و نه مىگذارد آب به زمين‌هاى زراعتى برسد ، و حاصل دهد ؛ و از باغها أنواع ميوه‌هاى نافع بدست آيد .\r\nو يا مَثَل فَرد و بازَده و مريض است كه خود را به صورت طبيب در آورده ، نه خودش را معالجه مىكند ؛ و همهء افراد مورد تماسّ با خود را نيز وبائى نموده ؛ و بدين مرض مهلك مىكشاند .\r\nجائى كه اساس رهبرى و حكومت با تكيه به زور و شمشير باشد ؛ و يا بر أساس انتخاب كه معلوم است طبق آراء و أفكار همين عاميان از منتخبين صورت مىگيرد ؛ مدينه ، مدينهء فاضله نبوده و نخواهد بود .\r\n\r\nأنبياء كه أعلم علماى ربّانى امَّت‌ها بوده‌اند ؛ مأمور به تشكيل حكومت بوده‌اند\r\nدر تمام أديان آسمانى قدرت و حكومت به دست پيامبران بوده كه بايد بر أساس علم و معرفت خود ، مردم را إداره كنند ؛ و ترتيب امور و تنظيم معاش و تهيّهء معاد را بنمايند . آنانند كه قيام به قسط و عدل مىنمايند .\r\n قُلْ أَمَرَ رَبِّي بِالْقِسْطِ  . « 1 »\r\n« بگو اى رسول ما كه پروردگار من شما را به عدل و داد فرمان داده است . »\r\n لَقَدْ أَرْسَلْنا رُسُلَنا بِالْبَيِّناتِ وَ أَنْزَلْنا مَعَهُمُ الْكِتابَ وَ الْمِيزانَ لِيَقُومَ النَّاسُ بِالْقِسْطِ ؛ وَ أَنْزَلْنَا الْحَدِيدَ فِيهِ بَأْسٌ شَدِيدٌ وَ مَنافِعُ لِلنَّاسِ وَ لِيَعْلَمَ اللَّهُ مَنْ يَنْصُرُهُ وَ رُسُلَهُ بِالْغَيْبِ إِنَّ اللَّهَ قَوِيٌّ عَزِيزٌ .  « 2 »\r\n\r\n\r\n","description":"","footnote":"\r\n( 1 ) - صدر آيه 29 ، از سورهء 7 : الأعراف\r\n( 2 ) - آيه 25 ، از سورهء 57 : الحديد\r\n","page_name":" 13 ","page_number":21},
  {"content":"\r\n\r\n« هر آينه تحقيقاً ما پيامبرانِ مرسل خود را به سوى مردم با معجزات و بيّنات فرستاديم ؛ و بر آنها كتاب و ميزان را نازل كرديم ؛ براى آنكه مردم به عدالت و درستى و راستى ، قيام و عمل كنند . و ما آهن را فرو فرستاديم كه در آن شدّت و سختى است ؛ و منافعى را براى مردم نيز همراه دارد ؛ و براى آنكه خداوند بداند چه كسانى او را و پيامبران فرستادهء از جانب او را با ايمان قلبى به غيب يارى مىكنند ؟ و خداوند با قوّت و اقتدار ، و با عزّت و استقلال است . »\r\nدر اين آيه مىبينيم كه خداوند علّت فرستادن پيغمبران را با معجزات و أدلّهء واضحه ، و إنزال كتاب و ميزان را همراه آنها ، فقط قيام مردم به قسط و زندگى بر اساس عدالت جسمى و روحى ، و تشكيل مدينهء فاضلهء إلهيّه قرار داده است ؛ كه لوادار اين نهضت حتماً بايد پيامبرى باشد كه عالم و عارف به خدا و به أمر خدا و بينا و بصير و خبير به منجيات و مهلكات ، و كيفيّت دستگيرىهاى شخصى و نهضت‌هاى عمومى بوده باشد .\r\nپيامبر است كه بايد شمشير به دست بگيرد ؛ و پيشاپيش امَّت جهاد كند ؛ و زمين را از لوث عناصر معاند و متجاوز پاك كند ؛ و راه را براى طريق عبوديّت و معرفت خدا ، و زندگى توأم با قِسْط و عدل هموار كند .\r\nاين است ثمرات و بهره‌هاى آهن برّنده و تيز و بى باك ، كه حاميان رسولان و نصرت كنندگان آنها بدان سلاح مسلّح شوند ؛ و در بوتهء آزمايش و امتحان ، عاشقان إلهى و مشتاقان لقاء و زيارت او معلوم و متميّز گردند .\r\n   وَ كَأَيِّنْ مِنْ نَبِيٍّ قاتَلَ مَعَهُ رِبِّيُّونَ كَثِيرٌ فَما وَهَنُوا لِما أَصابَهُمْ فِي سَبِيلِ اللَّهِ وَ ما ضَعُفُوا وَ مَا اسْتَكانُوا وَ اللَّهُ يُحِبُّ الصَّابِرِينَ * وَ ما كانَ قَوْلَهُمْ إِلَّا أَنْ قالُوا رَبَّنَا اغْفِرْ لَنا ذُنُوبَنا وَ إِسْرافَنا فِي أَمْرِنا وَ ثَبِّتْ أَقْدامَنا وَ انْصُرْنا عَلَى الْقَوْمِ الْكافِرِينَ * فَآتاهُمُ اللَّهُ ثَوابَ الدُّنْيا وَ حُسْنَ ثَوابِ الْآخِرَةِ وَ اللَّهُ يُحِبُّ الْمُحْسِنِينَ .    « 1 »\r\n« و چه بسيار از پيغمبرانى كه با آنها جماعت بسيارى از پيروان تربيت شدهء عاشق و مشتاق خداوندى ، در برابر مخالفين جنگ كردند ؛ و در أثر اين كارزار\r\n\r\n\r\n","description":"","footnote":"\r\n( 1 ) - آيه 146 تا 148 ، از سورهء 3 : آل عمران\r\n","page_name":" 14 ","page_number":22},
  {"content":"\r\n\r\nأبداً از آنچه در راه خدا از آسيب به آنها رسيد ، سستى و تكاهل نورزيدند ؛ و ضعف و كم نيروئى از خود نشان ندادند ؛ و به ذلّت و زبونى و تسليم در مقابل دشمن و بيمناكى از آنها سر فرود نياوردند ؛ و البتّه خداوند شكيبايان در راه خود را دوست دارد .\r\nو نيّت قلبى و گفتار بر زبان آنها نبود ، إلَّا اينكه بار پروردگار ما ، بر روى خطايا و لغزش‌هاى ما پردهء غفران بكش ! و از زياده روى و تجاوز و تندروى در أمر ما ، ما را ببخشاى ! و گام‌هاى ما را ثابت بدار ! و ما را بر اين گروه كافر مظفّر و فيروز گردان !\r\nو بنابراين استقامت و پايدارى ، و بنابراين خواست و نيّت قلبى و دعاى واقعى ، خداوند ظفر و پيروزى را در دنيا و پاداشِ نيكو و ثواب جميل را در آخرت نصيب آنها كرد . و خداوند البتّه اهل خير و صلاح و نيكى را دوست دارد . »\r\nدر اين آيات مىبينيم كه : پيامبران با حواريّون و مخلِصان از تربيت يافتگان در راه خدا ، براى جهاد فى سبيل الله و پاك كردن صحنه را از عناصر فاسد و مُفْسد ، به جهاد و قتال بر مىخاستند ؛ و افراد سركش و متعدّى را همچون زخم سرطان و سياه زخم و شقاقلوص ، از جامعهء پاك و آئين توحيد ، جدا مىساختند ؛ و زمينه را براى تربيت و تكامل بقيّهء افرادِ قابل و لايقِ صلاح ، آماده مىساختند .\r\nاين آيه به خوبى نشان مىدهد كه : جهاد در راه خدا منحصر به إسلام نيست ؛ أنبياى پيشين نيز مكلّف بدين تكليف بوده‌اند ؛ البتّه هر كدام به نوبهء خود و در خور مقتضيّات و امكانات و شرائط زمان و مكان جهاد آنها متفاوت بوده است . و اصولًا دعوت پيامبر بدون تشكيل حكومت و مركز تصميم گيرى و قدرتْ معقول نيست . و اين أمر به آسانى ممكن نيست ؛ چون در هر زمان و مكان افراد سودجو و شخصيّت طلب بوده‌اند ؛ و طبعاً در مقابل آنها قيام مىنموده‌اند ؛ و بدون جهاد و مقاتلهء در راه خدا ، ممكن نبوده است كه دعوت آنها پا بگيرد و به جائى برسد .\r\nغاية الأمر فرمانده و رئيس اين مقاتله بايد پيامبر كه عالم ربّانىّ امَّت است بوده باشد ؛ و او بايد مركز دائرهء اين أمر باشد ، او بايد قطب آسياى گردان اين نهضت باشد ؛ و اگر شخصى را هم به عنوان رئيس سپاه معيّن مىكند او بايد معيّن\r\n\r\n","description":"","footnote":"","page_name":" 15 ","page_number":23},
  {"content":"\r\n\r\nكند ؛ همچنان‌كه در آيات واردهء در قرآن راجع به طالُوت و پيامبرى كه او را براى رياست لشگر برگزيد ، مشاهده مىكنيم :\r\n\r\nپيغمبر عالم به غيب ، طالوت عالم را به رياست لشگر برگزيد\r\n أَ لَمْ تَرَ إِلَى الْمَلَإِ مِنْ بَنِي إِسْرائِيلَ مِنْ بَعْدِ مُوسى إِذْ قالُوا لِنَبِيٍّ لَهُمُ ابْعَثْ لَنا مَلِكاً نُقاتِلْ فِي سَبِيلِ اللَّهِ قالَ هَلْ عَسَيْتُمْ إِنْ كُتِبَ عَلَيْكُمُ الْقِتالُ أَلَّا تُقاتِلُوا قالُوا وَ ما لَنا أَلَّا نُقاتِلَ فِي سَبِيلِ اللَّهِ وَ قَدْ أُخْرِجْنا مِنْ دِيارِنا وَ أَبْنائِنا فَلَمَّا كُتِبَ عَلَيْهِمُ الْقِتالُ تَوَلَّوْا إِلَّا قَلِيلًا مِنْهُمْ وَ اللَّهُ عَلِيمٌ بِالظَّالِمِينَ  *  وَ قالَ لَهُمْ نَبِيُّهُمْ إِنَّ اللَّهَ قَدْ بَعَثَ لَكُمْ طالُوتَ مَلِكاً قالُوا أَنَّى يَكُونُ لَهُ الْمُلْكُ عَلَيْنا وَ نَحْنُ أَحَقُّ بِالْمُلْكِ مِنْهُ وَ لَمْ يُؤْتَ سَعَةً مِنَ الْمالِ قالَ إِنَّ اللَّهَ اصْطَفاهُ عَلَيْكُمْ وَ زادَهُ بَسْطَةً فِي الْعِلْمِ وَ الْجِسْمِ وَ اللَّهُ يُؤْتِي مُلْكَهُ مَنْ يَشاءُ وَ اللَّهُ واسِعٌ عَلِيمٌ .  « 1 »\r\n« آيا نديدى آن گروه پر از تعيّن و پندار از بنى إسرائيل را كه بعد از موسى بودند ؛ در آن وقتىكه به پيغمبرشان گفتند : براى ما حاكم و سلطانى را برانگيز ؛ تا به سركردگى او در راه خدا كارزار كنيم ! آن پيامبر گفت : آيا اين نگرانى و ترس در شما هست كه اگر جنگ بر شما واجب شود ، دست از مقاتله برداريد ! مبادا از كارزار روى بگردانيد ! گفتند : چگونه براى ما چنين طلب و درخواستى ممكن است بوده باشد ؛ در حالىكه دشمنان ما ، ما را از شهر و ديارمان ، و از فرزندان و اهل بيتمان ، اخراج كرده اند ؟ پس چون با تقاضا و خواهش آنها حكم جهاد بر آنها جارى شد ؛ بجز أفراد اندكى همگى آنان از مقاتله و جنگ روى گردانيدند ؛ و خداوند به حال ستمگران داناست .\r\nپيامبر آنها به ايشان گفت : همانا خداوند براى شما طالوت را به حكومت و فرماندهى و صاحب اختيارى برگزيده است ! گفتند : چگونه متصوّر است كه او مَلِك و صاحب اختيار بر ما باشد ؛ در حالى كه ما به مُلك و صاحب اختيارى و حكومت از او سزاواريم ؛ و او مال فراوانى ندارد ؟ پيامبرشان گفت : خداوند ، او را براى اين أمر براى شما برگزيده و انتخاب فرموده است ؛ و به او گشايش و فزونى در قدرت جسمى و علمى مرحمت نموده است ؛ و خداوند مُلْك و صاحب\r\n\r\n\r\n","description":"","footnote":"\r\n( 1 ) - آيه 246 و 247 ، از سورهء 2 : البقرة\r\n","page_name":" 16 ","page_number":24},
  {"content":"\r\n\r\nاختيارى خود را به هر كس كه بخواهد مىدهد ؛ و خداوند داراى سعه و گشايش و داراى علم است . »\r\nدر اين دو آيه مىبينم كه أوَّلًا آن گروه از بنى اسرائيل خودشان براى خود حاكم و سلطانى انتخاب نكردند ؛ بلكه به پيغمبرشان مراجعه كرده ، و از او طلب نمودند كه حاكمى بر ايشان بگمارد ، تا در سايهء او و تدبير او جنگ كنند .\r\nو ثانياً پيامبر براى آنها طالوت را برگزيد ؛ و آنها ايراد كردند كه اين مرد داراى جاه و اعتبار و خَدَم و حَشَم و مال فراوان نيست ؛ و بايد حاكم داراى چنين فرآورده‌هائى باشد ؛ و ما سزاوارتريم از او براى حكومت بر مردم ؛ زيرا كه داراى اين گونه اعتباريّات و مزاياى خارجى مىباشيم ؛ و آن پيغمبر به گفتار آنها اعتنائى نكرد ، و براى اين منطق در مكتب علم و وحى و واقعيّات ارزشى قائل نشد .\r\nو ثالثاً از جهات مهمّ مزاياى طالوت ، سَعَه و گستردگى جسمى و علمى را ياد آور شد ، كه داراى دانش فراوان و قدرت كافى بدنى است ؛ پس آنچه براى حكومت لازم است قدرتِ فكر و انديشهء پاك ، و علم زياد ، و توانائى طبعى و طبيعى است كه بايد با آن علم ، راه درست و راست را ببيند ؛ و با آن قدرت به كار بندد .\r\nپس چقدر كوتاه و سخيف است رأى آنان كه مىگويند : نبوّت با حكومت جمع نمىشود . نبوّت و علم و دانش إلهى و فقاهت در أمر دين و بصيرت و معرفت به خدا و آئين ( نه فقاهت مصطلح امروزى ؛ گرچه صاحب آن مخالف علم و عرفان الهى باشد ؛ و راه معرفت را مسدود بداند ؛ و خود نيز يك‌قدم در راه تهذيب نفس و تكامل روحى ، و وصول به ذِروهء معراج خداوندى بر نداشته باشد ) از مقدّم‌ترين شرائط و از مهمترين لوازم غير قابل انفكاك براى حكومت است .\r\n أَمْ يَحْسُدُونَ النَّاسَ عَلى ما آتاهُمُ اللَّهُ مِنْ فَضْلِهِ فَقَدْ آتَيْنا آلَ إِبْراهِيمَ الْكِتابَ وَ الْحِكْمَةَ وَ آتَيْناهُمْ مُلْكاً عَظِيماً  « 1 »\r\n« بلكه حسد مىورزند قوم يهود با مسلمين بر آنچه خداوند از فضل خود به آنها\r\n\r\n\r\n","description":"","footnote":"\r\n( 1 ) - آيه 54 ، از سورهء 4 : النساء\r\n","page_name":" 17 ","page_number":25},
  {"content":"\r\n\r\nعنايت نمود ؛ پس به تحقيق كه ما به آل ابراهيم كتاب و حكمت را داديم ؛ و نيز به آنها حكومت و إمارت عظيمى را مرحمت كرديم . »\r\nو بر همين أصل چون بُرَيْدَه كه در سفر بود ، و رحلت رسول خدا واقع شد ، وقتى كه برگشت و ديد أبوبكر خود را خليفه مىخواند ؛ و مردم را به بيعت خود مىخواند ، و او را نيز به بيعت طلبيدند ؛ و او امتناع كرد و گفت : چرا با على وصىّ رسول خدا بيعت نكرديد ؟ و عمر در جواب گفت : نبوّت و حكومت در يك خانواده جمع نمىشود ، بُرَيْدَه در پاسخ گفت : خيانت كرديد ، و غَدر و مكر نموديد ! مگر در قرآن كريم وارد نشده است كه :  فَقَدْ آتَيْنا آلَ إِبْراهِيمَ الْكِتابَ وَ الْحِكْمَةَ وَ آتَيْناهُمْ مُلْكاً عَظِيماً .  « 1 »\r\nو سيّد مرتضى علم الهدى ، از إبراهيم ثَقَفى با سند متّصل خود از سفيان بن فروه ، از پدرش آورده است كه : جَاءَ بُرَيْدَهءُ حَتّى رَكَزَ رَايَتَهُ فِى وَسَطِ ( أسْلَمَ ) ثُمَّ قالَ : لَا أبَايعُ حَتَّى يُبَايِعَ عَلِىٌ بْنُ أبِى طَالِبٍ . فَقَالَ عَلِىٌ عَلَيهِ السَّلَامُ : يَا بُرَيْدَةُ ، ادْخُلْ فيمَا دَخَلَ فِيهِ النَّاسُ ، فَإنَّ إجْتِمَاعَهُمْ أحَبُّ إلَىَّ مِنْ اخْتِلَافِهِم - الْيَوْمَ - « 2 » -\r\n« بُرَيْده از شام از مأموريّت خود بازگشت ؛ و آمد تا آنكه لِواى خود را در وسط طائفهء أسْلَم ( كه خود او أسلمى و از آن طائفه بود ) بر زمين فرو برد ؛ و سپس گفت : من بيعت نمىكنم تا على بن أبى طالب بيعت كند . در اين حال على بن أبى طالب به او گفت : اى بُرَيده ! داخل شود در آنچه مردم در آن داخل شده اند ! زيرا كه اجتماع ايشان در امروز نزد من از اختلافشان پسنديده‌تر است ! »\r\nو نيز از إبراهيم ثقفى با سند خود از موسى بن عبد الله بن الحسين « 3 » آورده است كه : إنَّ عَلِيّاً عَلَيهِ السَّلامُ قَالَ لَهُم : بَايعُوا فَإنَّ هَؤُلَاءِ خَيَّرونى : أنْ يأْخُذُوا مَا لَيْسَ لَهُمْ ، أَوْ اقَاتِلَهُمْ وَ افَرِّقَ أمْرَ الْمُسْلِمِينَ « 4 »\r\n\r\n\r\n","description":"","footnote":"\r\n( 1 ) - « مناقب ابن شهرآشوب » ج 1 ، ص 546 و ص 547 و « غاية المرام » ص 21 ، حديث 40 اين روايت را إبراهيم ثقفى و سَرِى بن عبد الله هر دو با اسناد خود از عمران بن حصين و أبوبريده آورده‌اند ؛ و درج 8 ، « امام شناسى » درس 110 تا 115 در ص 113 نقل نموده‌ايم .\r\n( 2 و 4 ) - « تلخيص الشّافى » ج 3 ، ص 78 و « غاية المرام » ، ص 557 ، حديث 28 .\r\n( 3 ) - صحيح عبد الله بن الحسن است ، همانطور كه در روايت بعد آمده است .\r\n","page_name":" 18 ","page_number":26},
  {"content":"\r\n\r\n« على عليه السّلام به طائفهء أسلم گفت : بيعت كنيد ، زيرا كه اين متصدّيان أمر غصب خلافت مرا بين دو چيز مخيّر كرده‌اند : يا آنكه از من بربايند آنچه را كه حقّ آنها نيست ، يا آنكه من با آنها جنگ كنم ، و أمر مسلمين را متفرّق و پريشان گردانم . »\r\nو نيز از إبراهيم ثقفى با سند متّصل خود روايت كرده است از موسى بن عبد الله بن الحسن كه گفت : أبَتْ أسْلَمُ أنْ تُبَايِعَ ، فَقَالُوا : مَا كنَّا نُبَايعُ حَتَّى يُبايِعَ بُرَيدَةُ لِقَوْلِ النَّبِى صَلَّى اللهُ عَلَيهِ وَ آلِهِ وَ سَلَّمَ لِبُرَيْدَةَ : عَلِىٌ وَلِيٌكمْ مِنْ بَعْدِى . قَالَ : فَقَالَ عَلِىٌ عَلَيهِ السَّلَامُ : إنَّ هَؤُلآء خَيَّرُونِى أنْ يظْلِمُونِى حَقِّى وَ ابَايِعَهُمْ ، وَ ارْتَدَّ النَّاسُ حَتَّى بَلَغَتِ الرِّدَّةُ أحَدًا فَاخْتَرْتُ أنْ اظْلَمَ حَقِّى وَ إنْ فَعَلُوا مَا فَعَلُوا . « 1 »\r\n« طائفهء أسلم از بيعت كردن إبا نمودند ؛ و گفتند : ما بيعت نمىكنيم تا بُرَيْدَه بيعت كند ، به سبب گفتار رسول خدا صلّى الله عليه و آله و سلّم به بريده كه : پس از من على ، صاحب اختيار و والى مقام ولايت شماست !\r\nراوى گفت : كه على گفت : اين گروه غاصب مرا مخيّر كرده‌اند ، كه بر من ستم روا دارند و من با آنها بيعت كنم ؛ و مردم از دين برگشتند ؛ و اين ارتداد به همه رسيد ، و كسى را وانگذاشت . و من اين‌طور اختيار كردم كه در ربودن حقّم مظلوم واقع شوم و اگرچه هر چه مىخواهند بكنند ، بكنند ؛ ( زيرا كه بقاء دين و عدم تشتّت مسلمين در صبر من بود . ) »\r\n\r\nدين إسلام شرط رهبرى را ، أعلميّت از جميع أفراد امَّت مىداند\r\nبارى منظور آن است كه دين إسلام كه طبق فطرت است ، و مطابق حكم عقل مستقل است ، علم را از همه چيز برتر شمرده است ؛ و در اين‌صورت شرط رهبر را أفزونى علم او از جميع امَّت دانسته است . علم چون نور است در برابر ظلمت ؛ و آيا مىتوان بين آن دو قياس گرفت ؟ رهبرى كه با دو چشم معناى بينا ، مردم را حركت دهد ، بهتر حركت مىدهد ، يا آنكه نابيناست و نياز به عصاكش دارد ؛ ما چقدر آيات زيبا و لطيفى به مضامين گوناگون راجع به علم داريم !\r\nدر أوّلين آيه‌اى كه بر پيغمبر أكرم صلّى الله عليه و آله و سلّم نازل شده است كه\r\n\r\n\r\n","description":"","footnote":"\r\n( 1 ) - « تلخيص الشّافى » ج 3 ، ص 78 و 79 ، و « غاية المرام » ص 557\r\n","page_name":" 19 ","page_number":27},
  {"content":"\r\n\r\nبنا بر گفتار اكثر مفسّرين آيات سورهء عَلَق است سخن از أكْرَميّت خداوند به‌ميان آمده ؛ و او را بدين صفتِ تعليمِ علم با قلم ، و تعليم به انسان آنچه را كه نمىداند ستوده است :\r\n      اقْرَأْ بِاسْمِ رَبِّكَ الَّذِي خَلَقَ * خَلَقَ الْإِنْسانَ مِنْ عَلَقٍ * اقْرَأْ وَ رَبُّكَ الْأَكْرَمُ * الَّذِي عَلَّمَ بِالْقَلَمِ * عَلَّمَ الْإِنْسانَ ما لَمْ يَعْلَمْ       « 1 »\r\n« بخوان به اسم پروردگارت آن كه آفريده است . انسان را از عَلَق ( خون بسته شده و يا سِلُّولى شبيه به كرم كه نطفه باشد ) آفريده است ؛ بخوان ! و پروردگار تو بزرگترين و بزرگوارترين و گرامىترين كريمان است . آن پروردگارى كه با قلم تعليم نمود ؛ و به انسان تعليم نمود آنچه را كه ندانسته بود . »\r\nدر اينجا مىبينيم بعد از صفت اكرميت او از همهء موجودات ، صفت تعليم خود را به عنوان بهترين نمونهء عظمت و بزرگى خود ياد فرموده است .\r\n اللَّهُ الَّذِي خَلَقَ سَبْعَ سَماواتٍ وَ مِنَ الْأَرْضِ مِثْلَهُنَّ يَتَنَزَّلُ الْأَمْرُ بَيْنَهُنَّ لِتَعْلَمُوا أَنَّ اللَّهَ عَلى كُلِّ شَيْءٍ قَدِيرٌ وَ أَنَّ اللَّهَ قَدْ أَحاطَ بِكُلِّ شَيْءٍ عِلْماً .  « 2 »\r\n« خداست آن كه هفت آسمان را آفريد ؛ و از زمين نيز همانند آن آسمان‌ها بيافريد ؛ أمر خود را پيوسته در ميان آسمان‌ها و زمين‌ها نازل مىكند ، تا شما بدانيد كه خداوند بر هر چيز تواناست ، و ديگر آنكه خداوند به هر چيزى إحاطهء علمى دارد . »\r\nدر اينجا علّت پيدايش آسمان‌ها و زمين‌ها و نزول أمر را از عالم ملكوت بين آنها فقط علم انسان را به قدرت كامله و احاطهء شاملهء علمى او شمرده است .\r\n فَتَعالَى اللَّهُ الْمَلِكُ الْحَقُّ وَ لا تَعْجَلْ بِالْقُرْآنِ مِنْ قَبْلِ أَنْ يُقْضى إِلَيْكَ وَحْيُهُ وَ قُلْ رَبِّ زِدْنِي عِلْماً .  « 3 »\r\n« پس بلند مرتبه است خداوند كه به حقّ سلطان و مَلِك عالم وجود است ؛ و إى پيغمبر قبل از آنكه قرآن به تو وحى شود ( در تلاوت آن ) تعجيل مكن ! و بگو : اى پروردگار من ، علم مرا زياده گردان ! »\r\n\r\n\r\n","description":"","footnote":"\r\n( 1 ) - آيات 1 تا 5 ، از سورهء 96 : علق\r\n( 2 ) - آيه 12 ، از سورهء 65 : طلاق\r\n( 3 ) - آيه 114 ، از سورهء 20 : طه\r\n","page_name":" 20 ","page_number":28},
  {"content":"\r\n\r\nدر اين آيه مباركه به پيغمبرش أمر مىكند كه در دعاى خود از خدايت بخواه تا علم تو را زياد كند . پس چقدر مقام و منزلت علم با أرج است كه به يگانه ثمرهء عالم إمكان : رسول مكرّمش أمر به تقاضاى افزونى علم مىنمايد .\r\n\r\nتعيين أعلم افراد أُمَّت براى زمامدارى ، وظيفهء حتميّهء رسول الله است\r\nو پس از آنكه معلوم شد علم عالىترين سرمايهء وجودى است ؛ و سه مرحله مختلف فطرت و عقل و شرع بر أهميّت آن گواهى مىدهند ؛ آيا معقول است كه پيامبر از دنيا برود ؛ و أعلم از امَّت خود را به عنوان زمامدارى امور امَّت تعيين نكند ؟ و اين أمر را به انتخاب واگذارد كه غير أعلم با وجود أعلم سركار بيايد و بكند آنچه بكند ؟ اين خلاف منطق و فلسفهء إسلام است ؛ اين خلاف پايه ريزى و شالودهء اصيل اين مكتب است .\r\nإسلام كه أصل بناى آن دعوت به توحيد و عرفان حضرت حقّ است ؛ و تمام نردبان‌هاى وصول به اين مقام ارجمند را عِلم قرار داده است ؛ و معرفت به كتاب و سنّت را تنها راه عمل براى رسيدن بدين هدف مىداند ؛ و پيامبرش را به تعليم و تزكيه ، و ياد دادن كتاب و حكمت ؛ توصيف مىنمايد ؛ و صدها آيه در قرآن كريم در دعوت به علم و تحسين و تحميد از اين ثمرهء عالم هستى بيان مىدارد ؛ آيا ممكن است يك‌باره ، پا روى تمام اين اصول مُسلّمه بگذارد ؟ و اين بنياد را از پى واژگون كند ؟ و اختيار امَّت را پس از پيامبرِ عالم و عارف به ذات أقدس حقّ و عوالم عِلْوى تا عالم سِفلى ، به شخص غير أعلَم و جاهل نسبى واگذارد ؟ و يا به امَّت اختيار دهد كه : خود براى خود خليفه‌اى تعيين كنند ، در حالى كه مىدانيم اين امَّت هم از همين أفرادِ بسيط و جاهل و گرفتار به هوى و آمال و غيرها تشكيل شده است ؟ !\r\nهر كس فى الجمله به روح إسلام و فلسفهء كليهء آن آشنا باشد ؛ مىداند كه اين خطّ مشى ، صد در صد با أصل دعوت رسول الله تباين كلّى دارد .\r\nأمير المؤمنين على بن أبى طالب عليه السّلام به اتّفاق و اجماع همهء شيعه و عامّه ، و حتّى خوارج و نواصب ، و حتّى ملل خارج از إسلام همچون يهود و نصارى و مجوس ، أعلم و أعرف امَّت رسول خدا پس از پيامبر به مقام توحيد و أسمآء و صفات ، و به قرآن كريم و سنّت و منهاج رسول خدا ، و به أحكام و قوانين إسلام ، و\r\n\r\n","description":"","footnote":"","page_name":" 21 ","page_number":29},
  {"content":"\r\n\r\nبه حكم و حكومت ، و به قضآء و فصل خصومت ؛ و به اتّصال به عالم ملكوت و علوم غيبيّهء إلهيّه ، بوده‌اند .\r\nآيا اين مقام را از على گرفتن ، يك نوع بلكه نوع آشكارا از سرقت نيست ؟ آن‌هم سرقت در معنى .\r\n\r\nكلام سلمان فارسى و أمير المؤمنين و امام حسن راجع به وجوب حكومت أعلم\r\nبعد از رسول خدا كه جماعتى از حواريّون أمير المؤمنين عليه السّلام به مسجد آمدند ؛ و در برابر حكومت غاصب هر يك خطبه‌اى غرّاء ايراد كردند ، سلمان فارسى گفت :\r\nيا أبَا بَكرٍ إلَى مَنْ تُسْنِدُ أمْرَك إذَا نَزَلَ بِك الْقَضَآءُ ؟ وَ إلَى مَنْ تَفْزَعُ إذَا سُئِلْتَ عَمَّا لَا تَعْلَمُ [ وَ مَا عُذْرُك فِى التَّقَدُّمِ 
  ] وَ فِى الْقَوْمِ مَنْ هُوَ أعْلَمُ مِنْك - الخطبة ! « 1 »\r\n« اى أبا بكر ! زمانى كه حكم مرگ و فرمان خداوندى بر تو فرود آيد ؛ تو امر خود را به كه إسناد مىدهى و محوّل مىكنى ؟ و به كه تكيه مىكنى و اعتماد مىنمائى ، در آن وقتى كه از تو سؤال كنند چيزى را كه نمىدانى ؛ ( و عذر تو در سبقت گرفتن بر على بن أبى طالب و مقدّم داشتن خود را بر او چيست ) در حالىكه در ميان امَّت رسول خدا كسى هست كه از تو داناتر است ؟ ! »\r\nو أمير المؤمنين عليه السّلام پيش از واقعهء صِفِّين ، در ضمن خطبه‌اى مىگويد :\r\nإنَّ الْعَجَبُ كلَّ الْعَجَبِ مِنْ جُهَّالِ هَذِهِ الْامَّهءِ وَ ضُلَّالِهَا وَ قَادَتها وَ سَاقَتِهَا إلَى النَّارِ ! إنَّهُمْ قَدْ سَمِعُوا رَسُولَ اللهِ صَلَّى اللهُ عَلَيهِ وَ آلهِ وَ سَلَّمَ يقُولُ عَوْدًا و بَدْأ : مَا وَلَّتْ امَّةٌ رَجُلًا قَطُّ أمْرَهَا وَ فِيهِمْ أعْلَمُ مِنْهُ إلَّا لَمْ يزَلْ أمْرُهُمْ يذْهَبُ سَفَالًا حَتَّى يرْجِعُوا إلَى مَا تَرَكوا .\r\nفَوَلَّوْا أمْرَهُمْ قَبْلى ثَلاثَهءَ رَهْطٍ مَا مِنْهُمْ رَجُلٌ جَمَعَ الْقُرْآنَ وَ لَا يدَّعى أنَّ لَهُ عِلْمًا بِكتَابِ اللهِ وَ لَا سُنَّهءِ نَبِيهِ صَلَّى اللهُ عَلَيهِ وَ آله وَ سَلَّمَ وَ قَدْ عَلِمُوا أَنِّى أعْلَمُهُمُ بِكتَابِ اللهِ وَ سُنَّهءِ نَبيهِ صَلَّى اللهُ عَلَيهِ وَ آله وَ سَلَّمَ وَ أفْقَهُمُ وَ أقْرَءُهُمْ لِكتابِ اللهِ وَ أقضاهُمْ\r\n\r\n\r\n","description":"","footnote":"\r\n( 1 ) - « كتاب نقض » ، معروف به « بعض مثالب النّواصب فى نقض بعض فضائح الروافض » ص 659 و نيز در « احتجاج » شيخ طبرسى ج 1 ، ص 100 آورده است و در آنجا دارد كه : سلمان از بيعت امتناع كرد تا جائىكه گردنش را پيچاندند و مضروب نمودند .\r\n","page_name":" 22 ","page_number":30},
  {"content":"\r\n\r\nبِحُكمِ اللهِ - الخ . « 1 »\r\n« شگفتا تمام شگفتا از جُهّال اين امَّت ، و از گمراهانشان ، و از پيشداران ، و سردمداران آنها به آتش دوزخ ، كه از آنها پيغمبر اكرم صلّى الله عليه و آله و سلّم مراراً و كراراً شنيده‌اند كه مىگفت :\r\nهيچ‌وقت امَّتى زمام امور ولايت خود را به مردى نسپرده است كه در ميان آن امَّت از آن مرد داناتر و عالم‌تر وجود داشته باشد ؛ مگر آنكه أمر آن امَّت رو به تباهى و پستى و خرابى گرائيده است ؛ و اين تباهى و خرابى پيوسته ادامه خواهد داشت ، تا زمانى كه از كنار گذاشتن آن مرد عالم برگردند ؛ و به دو بگروند .\r\nو اين امَّت قبل از من ، أمر ولايت و إمارت خود را به سه تن واگذار كردند ، كه در ميان آنها يك‌نفر نبود كه قرآن را جمع كرده باشد ؛ و يا آنكه ادّعا كند كه به كتاب خدا و سنّت پيامبرِ او ، عالم است .\r\nآنها مىدانستند كه : من عالم‌ترين امَّت به كتاب خدا و سنّت پيغمبر او مىباشم ؛ و داناترين و فقيه‌ترين ايشان ، و بصيرترين آنها به قرآئت قرآن ، و عارف‌ترين آنها در قضاوت‌ها به حكم خدا مىباشم . »\r\nو همچنين ديديم كه حضرت إمام حسن مجتبى عليه السّلام در حضور معاويه در آن خطبهء مفصّل و غرّاء مىگويد :\r\nوَ اقِسمُ بِاللهِ لَوْ أنَّ النَّاسَ بَايعُوا أبِى حِينَ فَارَقَهُمْ رَسُولُ اللهِ صَلَّى اللهُ عَلَيهِ وَ آله وَ سَلَّمَ لَاعْطَتْهُمُ السَّمَآءُ قَطْرَهَا وَ الْارْضُ بَرَكتَها ؛ وَ مَا طَمِعْتَ فِيهَا يا مُعَاوِيهءُ !\r\nفَلَمَّا خَرَجَتْ مِنْ مَعْدِنِهَا تَنَازَعَتَهَا قُرَيشٌ بَينَهَا فَطَمِعَتْ فِيهَا الطُّلَقَآءُ وَ أبْنَآءُ الطُّلَقَآءِ أنْتَ وَ أصْحَابُك ، وَ قَدْ قَالَ رَسُولُ اللهِ صَلَّى اللهُ عَلَيهِ وَ آله وَ سَلَّمَ :\r\nمَا وَلَّتْ امَّةٌ أمْرَهَا رَجُلًا وَ فِيهِمْ مَنْ هُوَ أعْلَمُ مِنْهُ إلَّا لَمْ يزلْ أمْرُهُمْ يذْهَبُ سَفَالًا حَتَّى يرْجِعُوا إلَى مَا تَرَكوا . فَقَدْ تَرَكتْ بَنُو إسْرائِيلَ هَرُونَ وَ هُمْ يعْلَمُونَ أنهُ خَلِيفَهءُ مُوسَى فِيهِمْ وَ اتَّبَعُوا السَّامِرِى وَ قَدْ تَرَكتْ هَذِهِ الْامَّهءُ أبِى وَ بَايعُوا غَيرَهُ وَ قَدْ سَمِعُوا رَسُولَ اللهِ صَلَّى اللهُ عَلَيهِ وَ آله وَ سَلَّمَ يقُولُ : أنْتَ مِنِّى بِمَنْزِلَهءِ هَرُونَ مِنْ مُوسَى إلَّا\r\n\r\n\r\n","description":"","footnote":"\r\n( 1 ) - « كتاب سليم بن قيس » ص 148 .\r\n","page_name":" 23 ","page_number":31},
  {"content":"\r\n\r\nالنُّبُوَّةَ - الخطبة . « 1 »\r\n« و قسم ياد مىكنم به خداوند كه : چون رسول خدا صلّى الله عليه و آله و سلّم از دنيا رحلت كرد ، و از ميان مردم پنهان شد ، اگر مردم با پدرم بيعت مىكردند ، هر آينه آسمان رحمت ، تمام قطرات باران خود را به آنها عنايت مىكرد ؛ و زمين بركت خود را بر ايشان مىپاشيد ؛ و ديگر اى معاويه ؛ تو در آن طمعى نداشتى !\r\nو ليكن چون إمارت و ولايت از معدن خود بيرون رفت ؛ براى ربودن آن قريش با هم به نزاع برخاستند ؛ و در اين‌حال آزادشدگانِ ( جدّم رسول خدا در فتح مكّه ) و پسران آزادشدگان در ربودن آن طمع كردند ؛ كه تو هستى اى معاويه ، و أصحاب تو ! و در حالىكه تحقيقاً رسول خدا صلّى الله عليه و آله و سلّم گفته بود :\r\nهيچ‌وقت امَّتى أمر زعامت و إمارت خود را به دست كسى نمىسپارد كه در ميان آن امَّت از آن شخص داناتر و أعلم به امور بوده باشد ؛ مگر آنكه پيوسته أمر آنها رو به سستى و تباهى مىرود ؛ تا آنچه را كه ترك كرده‌اند ، دوباره بدان روى آورند . بنى اسرائيل هرون وصىّ موسى را ترك گفتند ؛ با آنكه مىدانستند : او خليفهء موسى است در ميان آنها . و از سَامِرى پيروى كردند ، و اين امَّت نيز پدرم را ترك گفتند ؛ و با غير او بيعت نمودند . با آنكه از رسول خدا صلّى الله عليه و آله و سلّم شنيده بودند كه مىگفت به على : نسبت تو با من همانند نسبت هرون است با موسى ، بدون نبوّت . »\r\nو مجلسى - رضوان الله عليه - از جملهء مواعظ حضرت صادق عليه السّلام آورده است كه گفت :\r\nقَالَ : مَنْ دَعَا النَّاسَ إلَى نَفْسِهِ وَ فِيهِمْ مَنْ هُوَ أعْلَمُ مِنْهُ فَهُوَ مُبْتَدِعٌ ضَالٌّ . « 2 » و « 3 »\r\n\r\n\r\n","description":"","footnote":"\r\n( 1 ) - « أمالى طوسى » ، طبع نجف ، ج 2 ، ص 172 ، و « غاية المرام » ص 298 حديث 26 و حديث 27 .\r\n( 2 ) - « بحار الأنوار » كتاب الرُّوضة از طبع كمپانى ، ج 17 ، ص 188 ؛ و « سفينة البحار » ، ج 2 ، مادهء عَلِمَ ، ص 230\r\n( 3 ) - در اينجا از كتب عامّه ، يك صُغرى و كبرى براى لزوم زمامدارى أعلم امَّت ، و أعلميت حضرت أمير المؤمنين ( ع ) به اعتراف خود عمر : خليفهء غاصب مىآوريم تا تجاوز و تعدّى آنها از زبان خودشان نيز مسلّم شود : -\r\n","page_name":" 24 ","page_number":32},
  {"content":"\r\n\r\n( « هر كس مردم را به سوى خود بخواند و دعوت به خويشتن كند در حالىكه در آن جماعت كسى باشد كه از او داناتر است ؛ او بدعت گذار و گمراه است . » )\r\nدرست به خاطر دارم در سنه يكهزار و سيصد و نود چهار هجريّه قمريّه كه سفر سوّم حقير به بيت الله الحرام براى حجّ بود و منزل ما در ( كُدا - مَسْفَلَة ) « 1 » بود\r\n\r\n\r\n","description":"","footnote":"\r\n- امّا صغرى آنكه : در « الغدير » ، ج 6 ، ص 268 و ص 269 از حافظ عاصمى در كتاب « زين الفتى فى شرح سورة هل أتى » از أبوطفيل روايت كرده است كه او گفت : من در نماز بر جنازهء ابوبكر حاضر شدم و سپس جمع شديم و با عمر بن خطّاب بيعت كرديم و چند روزى درنگ كرديم و در مسجد به نزد عمر رفت و آمد داشتيم تا او را أمير المؤمنين نام نهادند و يك روز كه ما در نزد او نشسته بوديم ؛ ناگهان يك مردم يهودى از يهود مدينه آمد كه چنين مىدانستند او از اولاد هرون برادر حضرت موسى ( ع ) است . اين مرد يهودى در برابر عمر ايستاد و گفت : يا أمير المؤمنين ! كداميك از شما به پيغمبرتان و به كتاب پيغمبرتان از همه داناتر هستيد ؟ ! عمر اشاره به أمير المؤمنين عليه السّلام نمود و گفت : هذا أعلم بنبّينا و بكتاب نبيّنا « اين مرد از همهء ما به پيغمبر ما و به كتاب پيغمبر ما داناتر است . » يهودى گفت : أكذاك انت يا على ؟ « آيا همين‌طور است ، و تو اى على از همه أعلم هستى ؟ » حضرت گفت : از هر چه مىخواهى بپرس ! تا آخر روايت كه مفصّل است و يهودى به دست آن‌حضرت ايمان آورد و مسلمان شد . و امّا كبراى مسأله روايتى است كه حافظ نور الدّين أبوبكر هيثمى در « مجمع الزوائد و منبع الفوائد » در ج 5 ، ص 211 ، در باب حقّ الرّعية و النُّصح لها آورده است كه ابن عبّاس از رسول خدا ( ص ) در ضمن روايتى آورده است كه : وَ مَن تولّى من أمر المسلمين شيئاً فاستعمل عليهم رجلًا و هو يعلم أنّ فيهم من هو أولى بذلك و أعلم منه بكتاب الله و سنّهء رسوله فقد خان الله و رسوله و جميع المؤمنين - الحديث .\r\n« و كسى كه مقدارى از امور مسلمانان را به عهده گيرد و متصدّى شود آنگاه بر آنان بگمارد مردى را و بداند كه در ميان مسلمانان كسى كه سزاوارتر به اين أمر و داناتر و أعلم از آن مرد به كتاب خدا و سنت رسول خداست وجود دارد ، او تحقيقاً به خدا و رسول خدا و تمام مؤمنان خيانت كرده است . »\r\nاز ضميمه نمودن اين دو روايت به‌دست مىآوريم كه طبق اعتراف خود عمر ، أمير المؤمنين ، أعلم امَّت بوده است و تصدّى او مقام ولايت مسلمانان را با وجود آن‌حضرت خيانت به خدا و رسول خدا و جميع مؤمنان بوده است\r\n( 1 ) - كُدا - با ضمّهء كاف و قصر - نام محلّه‌اى است در جنوب مكّه ؛ و مستحبّ است حاجى پس از أعمال حجّ كه مىخواهد از مكّه بيرون آيد از ثنيّهء كدا يعنى از عقبه و گردنهء كُدا خارج شود ، همچنان‌كه كداء با فتحهء كاف و مدّ نام محلّه‌اى است در شمال مكّه و مستحبّ است حاجى قبل از ورود به مكّه از ثنيّهء كَداء يعنى از گردنهء كداء داخل شود . و مَسْفَله به معناى أسْفَل است يعنى پائين‌ترين محلّ در مقابل مَعْلاة كه به معناى أعلى است يعنى بالاترين محل . و از همين جهت به قبرستان أبوطالب كه در شمال مكّهء ( قديم ) واقع است مَعْلَى گويند .\r\n","page_name":" 25 ","page_number":33},
  {"content":"\r\n\r\nيعنى قسمت پائين و جنوب مكّه ؛ روزى با يازده نفر از دوستان طريق كه در سفر همراه بودند ؛ براى زيارت قبور أجداد رسول الله و حضرت أبوطالب و حضرت خديجه عليهم السّلام به قبرستان مَعْلَى كه در شِمال مسجد الحرام است آمديم ؛ و پس از زيارت اهل قبور به‌واسطهء كثرت ازدحام جمعيّت ماشين سوارى نيافتيم ؛ و به‌ناچار در يك وانت بار سوار شديم . حقير پهلوى راننده و بقيّهء دوستان با هم در پشت آن نشستند ؛ و چون در مَعْبر جمعيّت بسيار بود ، حركت ماشين به كندى صورت مىگرفت و تقريباً تا منزل قريب نيم ساعت طول كشيد . در بين راه باب گفتگو بين ما و راننده كه معلوم بود ؛ صاحب ماشين است باز شد . او مرد سنّى بود .\r\nحقير كه سوار شدم سلام كردم . جواب داد و مرحبا گفت : گفتم : حال شما چطور است ؟ ما جماعت شيعهء جعفرى اثنا عشرى و أهل ايران مىباشيم !\r\nگفت : ما در شما هيچ عيبى نمىيابيم ؛ مگر آنكه أصحاب رسول خدا را سبّ مىكنيد !\r\nگفتم : حاشا و كَلّا ! كجا ما أصحاب بزرگوار رسول خدا را سبّ مىكنيم ؟ آنان كه در جنگ‌ها رسول خدا را نصرت كردند ؛ و شهيد شدند ، و يا شهيد نشدند ، و در ايمان راسخ بودند . ما أصحاب رسول خدا را دوست داريم ، و تاريخ آنها را مىخوانيم و مىدانيم . و آياتى كه در قرآن مجيد در مدح آنان نازل شده است همه را مىدانيم ، مانند آيه :\r\n مُحَمَّدٌ رَسُولُ اللَّهِ وَ الَّذِينَ مَعَهُ أَشِدَّاءُ عَلَى الْكُفَّارِ رُحَماءُ بَيْنَهُمْ تَراهُمْ رُكَّعاً سُجَّداً يَبْتَغُونَ فَضْلًا مِنَ اللَّهِ وَ رِضْواناً سِيماهُمْ فِي وُجُوهِهِمْ مِنْ أَثَرِ السُّجُودِ ،  تا آخر آيه ، « 1 »\r\n\r\n\r\n","description":"","footnote":"\r\n( 1 ) - آيه 29 ، از سورهء 48 : الفتح : و دنبال آيه اين است :  ذلِكَ مَثَلُهُمْ فِي التَّوْراةِ وَ مَثَلُهُمْ فِي الْإِنْجِيلِ كَزَرْعٍ أَخْرَجَ شَطْأَهُ فَآزَرَهُ فَاسْتَغْلَظَ فَاسْتَوى عَلى سُوقِهِ يُعْجِبُ الزُّرَّاعَ لِيَغِيظَ بِهِمُ الْكُفَّارَ وَعَدَ اللَّهُ الَّذِينَ آمَنُوا وَ عَمِلُوا الصَّالِحاتِ مِنْهُمْ مَغْفِرَةً وَ أَجْراً عَظِيماً .  « محمّد است فرستادهء خدا و كسانى كه با او هستند بر كافران بسيار قوى دل و با يكديگر در بين خود بسيار مهربانند . ايشان‌را پيوسته در حال ركوع و سجود مىبينى كه از خداوند فضل و رحمت مىجويند . علامت ايشان در چهره هايشان از أثر سجده مشهود است . اين است صفت آنها كه در كتاب « تورات » و « انجيل » آمده است مانند زراعت و كشتى كه چون از زمين سر برآورد ساقهء نازك و ضعيف باشد و سپس -\r\n","page_name":" 26 ","page_number":34},
  {"content":"\r\n\r\nو پس از قرآئت چند آيه ديگر در فضيلت أصحاب ، گفتم : ما هميشه در دعاهاى خود ، اين آيه را مىخوانيم كه شامل أصحاب رسول خدا نيز مىشود :\r\n رَبَّنَا اغْفِرْ لَنا وَ لِإِخْوانِنَا الَّذِينَ سَبَقُونا بِالْإِيمانِ وَ لا تَجْعَلْ فِي قُلُوبِنا غِلًّا لِلَّذِينَ آمَنُوا رَبَّنا إِنَّكَ رَؤُفٌ رَحِيمٌ .  « 1 » و « 2 »\r\nو بر أصحاب رسول خدا دعا مىكنيم و مانند پدر و برادر ، بلكه بالاتر به آنها نظر داريم .\r\nآنگاه او هم شروع كرد به خواندن چندين آيه از قرآن دربارهء محاسن أصحاب ، و معلوم بود كه شخص مطّلع و خبير ، و به آيات قرآن و محلّ استشهاد به آنها كاملًا وارد بود .\r\nدر اين‌وقت گفت : پس چرا شما خلفاى بعد از رسول خدا را قبول نداريد ؟ !\r\nگفتم : براى آنكه على بن أبى طالب أفضل و أعلم از آنها بود ؛ و هر عاقلى مىگويد : انسان در امور مهمّ خود بايد به أعلم و أفضل مراجعه كند . بالاخصّ در امور خطير و عظيم . چه أمرى از امور دينى بالاتر است و مهم‌ّتر است كه سعادت و شقاوت إنسان بدان مربوط است ؟ من به شما مىگويم اگر اين سَيّارهء شما ( ماشين شما ) خراب شود طبعاً شما به چه كسى رجوع مىكنيد ؟ به شخصى كه استادتر است ؛ و از فنّ مكانيك اتومبيل سر رشته بيشتر دارد ؟ و يا به هر كس كه بگويد : من اطّلاع دارم ، گرچه از او اشتباهاتى هم ديده باشيد ؟ ! اگر بچّهء شما\r\n\r\n\r\n","description":"","footnote":"\r\n- محكم شود و از آن پس قوى و درشت گردد و درست و راست بر روى ساقهء خود قرار گيرد ، به طورىكه دهقانان از اين رشد و نموّ به شگفت در آيند براى آنكه خداوند به‌واسطهء قوّت و قدرتى كه پيدا كرده‌اند كافران را به خشم و غضب در آورد . خداوند به آن دسته‌اى از ايشان كه ايمان آورده‌اند و عمل صالح انجام داده‌اند ، مغفرت و پاداش عظيمى رحمت مىفرمايد . »\r\n( 1 ) - نيمهء دوم از آيه 10 ، از سورهء 59 : حشر\r\n( 2 ) - و صدر آيه اين است :  وَ الَّذِينَ جاؤُ مِنْ بَعْدِهِمْ يَقُولُونَ  و بنابراين معناى تمام آيه اين مىشود كه : « و آن كسانى كه بعد از آنها ( فقراء از مهاجرين و بعد از انصار كه قبل از مهاجرين ، مدينه را خانهء ايمان كردند ) آمدند ؛ مىگويند : « بار پروردگارا بيامرز و غفران خود را شامل حال ما و برادران ما كه در ايمان بر ما سبقت گرفتند بنما ! و در دل‌ها و انديشه‌هاى ما حقد و حَسد و غش نسبت به آنان كه ايمان آوردند قرار مده ! حقًّا و تحقيقاً تو روؤف و مهربانى ! »\r\n","page_name":" 27 ","page_number":35},
  {"content":"\r\n\r\nمريض شود ، و احتياج به عمل جرّاحى داشته باشد ؛ به چه طبيبى مراجعه مىكنيد ؟ به طبيب و استادى كه از همه حاذق‌تر باشد ؟ و يا به هر طبيبى گرچه در درجهء أعلاى از حذاقت نباشد ؟ با فرض آنكه شما به هر دو نفر از آنها دسترسى داريد و مراجعهء به هر يك براى شما إمكان دارد ؟\r\nگفت : واضح است كه به شخص استادتر و طبيب ماهرتر مراجعه مىكنيم .\r\nگفتم : إماميّه يعنى شيعهء قائل به خلافت بلافصل على بن أبى طالب عليه السّلام ، نيز بر همين أساس و قاعده از او تبعيّت مىنمايند ، و أحكام دين خود را بعد از ارتحال رسول الله صلّى الله عليه و آله و سلّم از او أخذ مىكنند .\r\nگفت : آن خلفاى ديگر داراى فضل و سابقهء جهاد و هجرت بوده‌اند ؛ و به كتاب الله علم و اطّلاع داشتند .\r\nگفتم : اينك كه ما در صدد نفى فضل و سابقهء جهاد ، و هجرت و علم به كتاب الله نيستيم ، و من هم در اين سخنم ردّى از آنها براى شما نياوردم ! ما مىگوئيم : عَلىّ أفْضَل است ؛ و أعْلَم است ؛ و بايد انسان به أعْلَم رجوع كند و از او پيروى نمايد . شيعه از روز نخستين بر اين أصل از على پيروى كرد ؛ بدون آنكه فضل و شرف أصحاب مؤمن و مجاهد و فداكار در راه رسول خدا را انكار كند .\r\nدر جائى كه در نزد همه مسلّم است و در كتب معتبره و صحاح آمده است كه : رسول خدا صلّى الله عليه و آله و سلّم فرموده است : عَلِى أَقْضَاكمْ ، عَلِى أفْقَهُكمْ ؛ وَ أَعْلَمُ امَّتى بِكتابِ اللهِ ، « 1 » و عَلِى مَعَ الْحَقِّ وَ الْحَقُّ مَعَ عَلِى حَيثُمَا دَارَ ، وَ أَنا مَدِينَةُ الْعِلْمِ وَ عَلِى بَابُهَا .\r\n\r\n\r\n","description":"","footnote":"\r\n( 1 ) - شيخ الإسلام حَمُّوئى در « فرائد السمطين » ، ج 1 ، ص 97 در باب 18 ، روايتى را از قدوة الحكماء الرّاسخين : نصير الدّين محمّد بن محمّد بن حسن طوسى با دو سند ، أوّل از إمام برهان الدين محمّد بن محمّد حمدانى قزوينى ، و ديگر از دائى خودش : إمام نور الدّين على بن محمّد شعبى ، هر يك از آن دو با سلسلهء سند متّصل خود از عبّاد بن عبد الله از سلمان فارسى از رسول خدا ( ص ) روايت كرده است كه فرمود : أعلم امَّتى مِنْ بَعْدِى عَلىّ بن أبى طالبٍ . « داناترين و دانشمندترين امَّت من پس از من ، على بن أبى طالب است . »\r\nو اين حديث را خوارزمى در « مناقب » از طبع سنگى ص 49 ، و از طبع حروفى ص 40 و در « مقتل الحسين » ( ع ) ج 1 ، ص 40 آورده است\r\n","page_name":" 28 ","page_number":36},
  {"content":"\r\n\r\n« على صحيح‌ترين قضاوت كننده در ميان شماست على فقيه‌ترين شماست ! و داناترين فرد از أفراد امَّت من به كتاب خداست ؛ و على با حقّ است و حقّ با على است ؛ هر جا كه على برود حقّ با او مىرود ؛ و هر جا على بگردد ؛ حقّ با او مىگردد ؛ و من شهر علم و دانش هستم ؛ و على دَرِ اين شهر است . »\r\nدر اين‌صورت ما در تبعيّت از على حجّت عقلى و شرعى داريم ؛ و در روز قيامت اگر خداوند تعالى در موقف حساب و عرصاتِ قيامت ، از ما مؤاخذه كند كه چرا خلفاى انتخابى پيروى نكرديد ؟ ما اين احاديث مستفيض و متواترى را كه در صدورش از رسول خدا جاى هيچ‌گونه شكّ و ترديدى نيست يكايك براى خدا مىخوانيم ؛ و مىگوئيم : طبق همين أحاديث و سفارش‌هاى رسول الله ، ما در پيروى از على ، در حقيقت از خود رسول خدا پيروى كرده‌ايم .\r\nو أمّا اگر از على پيروى نكنيم ؛ و از ديگرى پيروى كنيم ؛ و خداوند در روز قيامت از ما مؤاخذه كند ؛ كه چرا از غير على پيروى كرده‌ايد ، و چرا سنّت و منهاج على را ترك كرده ايد ؟ و به سراغ راه و روش غير او رفته‌ايد و آنگاه اين احاديث را يكايك براى ما بخواند ، ما در جواب حضرت حقّ چه خواهيم گفت ؟\r\nاين مرد سنّى هيچ پاسخ مرا نگفت ؛ و مدّتى شايد پنج دقيقه طول كشيد كه ساكت بود و در فكر فرو رفته بود كه ما به منزل رسيديم ؛ و ماشين توقّف كرد و من خداحافظى كردم و پياده شدم .\r\nاين مرد هم از آن در ماشين پياده شده و چشمى به محلّ سكونت ما كه در طبقهء دوّم عمارتى نو ساز بود و در طبقهء زيرين مغازهء بزرگ نان كعك و شيرينى پزى بود ، دوخت ؛ و به رفقاى ما كه از وانت پياده شدند ، رو كرد و گفت : هَذَا عَالِمٌ جَلِيلٌ لَا تَتْرُكوهُ ( اين مرد دانشمندى بزرگوار است ؛ دست از او بر مداريد ! )\r\nو به حقير گفت : إنشآء الله در اينجا به نزد شما مىآيم ، ولى در ظرف آن دور روزىكه ما در آن منزل بوديم ؛ و سپس به جدّه براى مراجعت آمديم ؛ ديگر ما او را نديديم . و الحمدُ لله . « 1 »\r\n\r\n\r\n","description":"","footnote":"\r\n( 1 ) - حاكم در « مستدرك » ج 3 ، ص 135 با سند متّصل خود از علقمة بن عبد الله روايت كرده است كه : -\r\n","page_name":" 29 ","page_number":37},
  {"content":"\r\n\r\nو در نظر داشتيم اگر بيايد از جملهء مذاكرات روايتى را كه در كتاب « مَحَاسِن بَيهَقّى » ديده بودم ؛ و إجمال آن را در خاطر داشتم براى او بگويم ، و اينك تفصيل اين حديث را با مراجعهء مجدّد به آن كتاب براى خوانندگان ارجمند مىآورم :\r\n\r\nأمير المؤمنين در علم مانند رسول خدا عليهما الصّلوة و السّلام بود .\r\nبَيهَقّى از أبُو حَيّانِ تَيْمى « 1 » روايت كرده است كه او گفت : براى من او مردى كه در مجلس قَاسِمُ بْنُ مُجَمِّع والى أهواز حاضر بود گفت كه : در مجلس او مردى از بنى هاشم حضور داشت و به او گفت : أصْلَحَ اللهُ الْأمِيرَ « خداوند به أمير خير و رحمت برساند ! » آيا من براى تو فضيلتى دربارهء على بن أبى طالب رضى الله عنه بيان نكنم ؟ ! امير گفت : آرى اگر ميل دارى !\r\nآن مرد هاشمى گفت : پدرم براى من گفت : من در مجلس مُحَمَّدُ بْنُ عَائِشَه در بصره حاضر بودم ؛ كه مردى از ميان حلقهء جمعيّت برخاست و به او گفت : اى أبا عبد الرّحمن ! أفضل أصحاب رسول خدا صلّى الله عليه ( و آله ) و سلّم چه كسى بوده است ؟ !\r\nگفت : أبُو بَكر ، و عُمَر ، و عُثْمَان ، و طَلْحَه ، و زُبَير ، و سَعْد ، و سَعِيد ، و عَبْدُ الرَّحْمن ، و أبُو عُبَيدَة بْنُ الْجَرَّاحِ .\r\nآن‌مرد گفت : فَأينَ عَلِى بْنُ أبِى طالبٍ ؟ ! « پس على بن أبى طالب كجاست ؟ ! »\r\nمُحَمَّدُ بْنُ عَائِشَه گفت : اى مرد آيا تو از أصحاب رسول خدا پرسش مىكنى ، يا از خود او ؟\r\nآن مرد گفت : من از أصحاب او پرسش مىكنم !\r\nابن عائشه گفت : خداوند تبارك و تعالى مىگويد :  فَقُلْ تَعالَوْا نَدْعُ أَبْناءَنا \r\n\r\n\r\n","description":"","footnote":"\r\n- او گفت : كنّا نتحدّث إنّ اقضى اهل المدينه على بن أبى طالب رَضى الله عنه . « ما عادت و روش مان اين بود كه در موقع بيان و تشخيص استوارترين مرد در قضاوت مىگفتيم : راستين و استوارترين مردى كه از اهل مدينه قضاوتش با حقّ و واقع تطبيق دارد ، على بن أبى طالب است . » و به دنبال اين روايت گويد : اين حديث صحيح است به شرط شيخين و ليكن آنها اين‌را تخريج ننموده‌اند .\r\n( 1 ) - در « تهذيب التهذيب » ، ج 11 ، ص 214 گويد : أبوحيان تَيمى ، يحيى بن سعيد بن احيّان كوفى بوده است .\r\n","page_name":" 30 ","page_number":38},
  {"content":"\r\n\r\n وَ أَبْناءَكُمْ وَ نِساءَنا وَ نِساءَكُمْ وَ أَنْفُسَنا وَ أَنْفُسَكُمْ .  « 1 »\r\n« على نفس رسول خداست » فَكيفَ يكونُ أصْحَابُهُ مِثْلَ نَفْسِه . « 2 »\r\n« چگونه أصحاب او مثل خود او هستند ؟ ! »\r\nو از ابن عبّاس روايت كرده است كه گفت : كانَ لِعَلِى رَضِى اللهُ عَنْهُ خِصَالٌ ضَوَارِسُ قَوَاطِعُ : سِطَهءٌ فِى الْعَشِيرَةِ ، وَ صِهْرٌ بِالرَّسُولِ ، وَ عِلْمٌ بِالتَّنْزِيلِ ، وَ فِقْهٌ فِى التَّأْويلِ ، وَ صَبْرٌ عِنْدَ النِّزَالِ ، وَ مُقَاوَمَهءُ الْأبْطَالِ ، وَ كانَ ألدَّ إذَا أعْضَلَ ، ذَا رَأى إذَا أشْكل . « 3 »\r\n« براى على بن أبى طالب خصلت‌هائى بوده است كه همچون دندان‌هاى قاطع و جدا كننده ، وى را از جهت اهميّت و عظمت از همگان ممتاز مىساخته است : در عشيره و طائفهء خود از نظر حسب و نسب داراى مقام شرافت بوده است ؛ دامادى رسول خدا را داشته ؛ به تنزيل و ظاهر قرآن و شأن نزول و كيفيّت آن عالم بوده است ؛ و به تأويل و باطن قرآن و مراد حقيقى و معناى آن فقيه و فهيم بوده است ، و در جنگ تن به تن شكيبا و داراى تحمّل و استقامت بوده است ؛ و در برابر شَجْعان و رزم‌آوران ، ايستادگى و مقاومت داشته است ؛ و زمانى كه أمر دينى مشكل مىشد ، و دشمنان عويصه و مشكله‌اى پيش مىآوردند ، شديد الخصومه بود ؛ و چون\r\n\r\n\r\n","description":"","footnote":"\r\n( 1 ) -\r\nآيه 61 ، از سورهء 3 : آل عمران :  فَمَنْ حَاجَّكَ فِيهِ مِنْ بَعْدِ ما جاءَكَ مِنَ الْعِلْمِ فَقُلْ تَعالَوْا نَدْعُ أَبْناءَنا وَ أَبْناءَكُمْ وَ نِساءَنا وَ نِساءَكُمْ وَ أَنْفُسَنا وَ أَنْفُسَكُمْ ثُمَّ نَبْتَهِلْ فَنَجْعَلْ لَعْنَتَ اللَّهِ عَلَى الْكاذِبِينَ . \r\nاين آيه راجع به مباهلهء رسول خداست با مردمان نصرانى مذهب نَجْرَان كه گفتند : عيسى پسر خداست و رسول اكرم با آنها قرار مباهله و ملاعَنه را گذاردند و با أخصّ از خاصان خود يعنى أمير المؤمنين و فاطمه زهرا و حسنين ( ع ) براى مباهله بيرون شدند و نصارى ترسيدند و مباهله نكردند ؛ و شاهد در اين است كه رسول خدا در اين آيه أمير المؤمنين را نفس خود و جان خود از قول خداوند حكايت كرده است . و ترجمه آيه اين است : « پس كسى كه با تو در اين مطلب محاجّه و گفتگو كند ، بعد از آنكه علم به حقيقت آن ( كه عيسى پسر خدا نيست و او همانند آدم است كه خداوند او را از خاك بيافريد ) بر تو مكشوف افتاد ، در اين صورت به آنها بگو : بيائيد ! ما پسران خود را و پسران شما را و زنان خود را و زنان شما را و جان‌هاى خود را و جان‌هاى شما را بخوانيم ؛ و سپس دعا كنيم و دورباش و لعنت خداوند را بر دروغگويان قرار دهيم . » شاهد در اين است كه در اين آيه خدا على را جان پيغمبر شمرده است .\r\n( 2 ) - « المحاسن و المساوى » بيهقى ، ج 1 ، ص 63 و ص 64 .\r\n( 3 ) - 46 همين كتاب و همين موضع ، ص 70\r\n","page_name":" 31 ","page_number":39},
  {"content":"\r\n\r\nدر مسأله‌اى و أمر مهمّى راه حلّ بسته مىشد ، او داراى رأى صائب و نظريهء مشگل گشا بود . »\r\n\r\nاشعار غرّاى حكيم سنائى در افضليّت امير المؤمنين عليه السّلام\r\nحكيم سنائى شاعر معروف و متضلّع قرن پنجم و ششم هجرى دربارهء دَرِ مدينهء علم پيامبر ، و لزوم پيروى از اين باب گويد :\r\n شو مدينهء علم را در جوى و پس در وى خرام * تا كى آخر خويشتن چون حلقه بر در داشتن\r\nچون همى دانى كه شهر علم را حَيدر دَر است * خوب نبود جز كه حيدر مير و مهتر داشتن \r\nاين دو بيت او در ضمن قصيدهء چهل و شش بيتى اوست كه همه را در پاسخ سلطان سنجر سلجوقى دربارهء إرشاد و دعوت او به مذهب تشيّع سروده است ؛ و ما در اينجا بعضى از آن قصيده را مىآوريم :\r\n كار عاقل نيست در دل مُهر « 1 » دل برداشتن * جان نگين مُهر مِهر شاخ بى برداشتن\r\nتا دلِ عيسِّى مريم باشد أندر بند تو * كى روا باشد دل اندر سُمِّ هر خر داشتن\r\nيوسف مصرى نشسته با تو أندر انجمن * زشت باشد چشم را در نقش آذر داشتن\r\nأحمد مرسل نشسته كى روا دارد خرد * دل اسير سيرت بوجهل كافر داشتن\r\nبَحر پر كشتى است ليكن جمله در گرداب خوف * بى سفينه نوح نتوان چشم مَعْبَر داشتن\r\nگر نجات دين و دل خواهى همى تا چند ازين * خويشتن چون دايره ، بى پا و بى سر داشتن\r\nمن سلامت خانهء نوح نبى بنمايمت * تا توانى خويشتن را ايمن از شرّ داشتن\r\nشو مدينه علم را در جوى و پس در وى خرام * تا كى آخر خويشتن چون حلقه بر در داشتن\r\nچون هميدانى كه شهر علم را حيدر دَرَسْت * خوب نبود جز كه حيدر مير و مهتر داشتن\r\nكِىْ روا باشد به ناموس و حيل در راه دين * ديو را بر مسند قاضى أكبر داشتن\r\nاز تو خود چون مىپسندد عقل نابيناى تو * پارگين را قابل تسنيم و كوثر داشتن\r\nمر مرا بارى نكو نايد ز روى اعتقاد * حَقِّ زهرا بردن و دين پيغمبر داشتن\r\nآنكه او را بر سر حيدر همى خوانى أمير * كافرم گر مىتواند كفش قنبر داشتن\r\nتا سليمان‌وار باشد حَيدر اندر صدرِ مُلك * زشت باشد ديو را بر تارك أفسر داشتن\r\nخِضْر فَرُّخ بى دليلى را ميان بسته چو كلك * جاهلى باشد ستور لنگ رهبر داشتن\r\nگر همى خواهى كه چون مهرت بود مهرت قبول * مهر حيدر بايدت با جان برابر داشتن \r\n\r\n\r\n","description":"","footnote":"\r\n( 1 ) - در نسخهء مطبوعه بدين صورت نوشته شده است : كار عاقل نيست در دل مهر دلبر داشتن ؛ و به نظر حقير در كتابت بدان صورت تصحيح شد\r\n","page_name":" 32 ","page_number":40},
  {"content":"\r\n\r\n چون درخت دين به باغ شرع حيدر در نشاند * باغبانى زشت باشد جز كه حيدر داشتن\r\nجز كتاب الله و عترت ز أحمد مرسل نماند * يادگارى كان توان تا روز محشر داشتن\r\nاز گذشت مصطفاى مجتبى ، جز مرتضى * عالَم دين را نيارد كس مُعَمَّر داشتن\r\nاز پس سلطان دين پس چون روا دارى همى * جز علىّ و عترتش محراب و منبر داشتن\r\nهشت بستان را كجا هرگز توانى يافتن * جز بحبّ حيدر و شُبَّير و شَبَّر داشتن\r\nگر همى مؤمن شمارى خويشتن را بايدت * مهر زرّ جعفرى ، بر دين جعفر داشتن\r\nاى سنائى وارهان خود را كه نا زيبا بود * دايه را بر شيرخواره ، مِهر مادر داشتن\r\nبندگى كن آل ياسين را به جان تا روز حشر * همچو بى دينان نبايد روى اصفَر داشتن\r\nزيور ديوان خود ساز اين مناقب را از آنك * چاره نبود نو عروسان را ز زيور داشتن « 1 » \r\nدر « مناقب » ابن شهرآشوب ، از سفيان ، از ابن جريح ، از عَطآء ، از ابن عبّاس دربارهء گفتار خداوند :  وَ قالَ الَّذِينَ أُوتُوا الْعِلْمَ وَ الْإِيمانَ لَقَدْ لَبِثْتُمْ فِي كِتابِ اللَّهِ \r\n\r\n\r\n","description":"","footnote":"\r\n( 1 ) - در اينجا بيست و پنج بيت از آن قصيده را آورديم ؛ و تمام آن در ص 250 تا ص 252 از ديوان او ، طبع مطبعهء أميركبير آورده شده است . قاضى نور الله شوشترى در « مجالس المؤمنين » او را شيعهء دوازده امامى شمرده است و عبد القادر فرزند ملوكشاه بدوانى ، در كتاب « منتخب التواريخ » به تشيع او و به گرفتارى او به علّت تعصّب سلاطين غز نوى كه شديداً گرايش به عامّه داشته و متعصّب بوده‌اند إشاره نموده است . سنائى در كتاب « حديقه » كه در آن نسبت به خاندان ولايت و عترت رسول الله كمال إرادت و إخلاص را إبراز داشته است و بالاخصّ به‌واسطهء اين دو بيت از او :\r\n اى سنائى به قوّت ايمان * مدح حيدر بگو پس از عثمان\r\nبا مديحش مدائح مطلق * زهق الباطل است و جاء الحقّ \r\nاو مورد طعن أهل زمان و غضب و قهر سلطان قرار گرفت ؛ و اين تعريض صريح او را به عثمان نتوانستند تحملّ كنند . تولّد او را در سنهء 463 و يا 473 و وفات او در 525 و يا 535 گفته‌اند زيرا كه از قرائن عديده به دست مىآيد كه عمرش 62 سال بوده است . نام او مجدود و پدرش آدم بوده ؛ فلهذا او را مجدود بن آدم گويند و لقب او أبوالمجد است ؛ در « تذكرهء الشعراى » أمير دولتشاه سمرقندى آورده است كه او از بزرگان دين و أشراف روزگار است ؛ و در مذهب فقر آن چاشنىاى كه حقّ جل جلاله او را ارزانى داشته ؛ در وصف نگنجد . مولانا جلال الدِّين رومى با وجود كمال و فضل ، خود را از متابعان شيخ سنائى مىداند و مىگويد :\r\n عطّار روح بود و سنائى دو چشم او * ما از پى سنائى و عطّار آمديم \r\n","page_name":" 33 ","page_number":41},
  {"content":"\r\n\r\n إِلى يَوْمِ الْبَعْثِ فَهذا يَوْمُ الْبَعْثِ وَ لكِنَّكُمْ كُنْتُمْ لا تَعْلَمُونَ .  « 1 »\r\n« و گفتند آن كسانى كه به آنها علم و ايمان داده شده است ( به مجرمانى كه در روز قيامت قسم مىخورند كه غير از يك ساعت توقّف نكرده‌اند ) كه تحقيقاً شما در كتاب آفرينش خدا ، تا روز رستاخيز توقّف كرده ايد ! و اين است روز رستاخيز ! و ليكن حال شما اين‌طور بود كه اين توقّف و درنگ را نمىتوانستيد بفهميد » اين‌طور ذكر كرده است كه او چنين گفته است كه : گاهى انسان مؤمن است ، ولى عالم نيست ؛ و سوگند به خدا كه براى على هر دوى آنها : عِلْم و إيمان با يكديگر جمع شده‌اند . « 2 » « و گويندهء اين گفتار در روز قيامت ؟ به مجرمين على بن أبى طالب عليه السّلام است .\r\n\r\nهيچكس مانند أمير المؤمنين عليه السّلام ، عالم به كتاب خدا نبوده است .\r\nو محمّد بن مسلم و أبوحمزهء ثمالى و جابربن يزيد از حضرت باقر عليه السّلام ؛ و على بن فَضَّال و فُضَيل بن يسار و أبوبصير از حضرت صادق عليه السّلام ، و أحمد بن محمّد بن حلبى و محمّد بن فضيل از حضرت رضا عليه السّلام روايت كرده‌اند . و همچنين از حضرت موسى بن جعفر عليه السّلام و از زيد بن على و از محمّد بن حنفيّه و از سلمان فارسى ، و از أبوسعيد خُدْرى ، و از اسمعيل سدّى ، روايت شده است كه در تفسير آيه كريمهء :  قُلْ كَفى بِاللَّهِ شَهِيداً بَيْنِي وَ بَيْنَكُمْ وَ مَنْ عِنْدَهُ عِلْمُ الْكِتابِ  « 3 »\r\n« بگو اى پيغمبر كه كافى است كه گواه بين من و شما خداوند است ، و آن كسى كه در نزد او علم كتاب است » گفته‌اند كه مراد از مَنْ عنده علم الكتاب ، على بن أبى طالب عليه السّلام است .\r\nو از ابن عبّاس روايت شده است كه : لَا وَ اللهِ مَا هُوَ إلَّا عَلِى بْنُ أبِيطالبٍ عَلَيهِ السَّلَامُ لَقَدْ كانَ عَالمًا بِالتَّفْسِيرِ وَ التَّأوِيلِ وَ النَّاسِخِ وَ الْمَنْسُوخِ وَ الْحَلَالِ وَ الْحَرَامِ . « 4 »\r\n\r\n\r\n","description":"","footnote":"\r\n( 1 ) - آيه 56 ، از سورهء 30 : الرّوم\r\n( 2 ) - « مناقب » ابن شهرآشوب ، طبع سنگى ، ج 1 ، ص 257\r\n( 3 ) - . آيه 43 ، از سورهء 13 : رعد . و ما در جلد چهارم از « إمام شناسى » در درس‌هاى پنجاه و دو و پنجاه و سه ، بحث كافى در تفسير اين آيه كريمه آورده‌ايم\r\n( 4 ) - « مناقب » ج 1 ، ص 258 .\r\n","page_name":" 34 ","page_number":42},
  {"content":"\r\n\r\n« نه سوگند به خدا كه مراد از عالم به كتاب در اين آيه ، عبد الله بن سلام نيست ؛ و نيست آن عالم مگر على بن أبى طالب عليه السّلام . هر آينه تحقيقاً على عالم به تفسير و تأويل و ناسخ و منسوخ و حلال و حرام قرآن بوده است . »\r\nو از ابن حَنَفِيّه روايت است كه : علم كتاب أوّل و آخر در نزد على بن أبى طالب عليه السّلام است . « 1 »\r\nو اين روايت را نَطَنْزِى در « خصآئص » روايت نموده است .\r\nو از امور محال است كه خداوند تعالى به يك‌نفر يهودى ( عبد الله بن سلام ) استشهاد كند ؛ و او را رديف دوّم از ذات اقدس خودش به شمار آرد .\r\nو گفتار خداوند كه :  قُلْ كَفى بِاللَّهِ شَهِيداً بَيْنِي وَ بَيْنَكُمْ وَ مَنْ عِنْدَهُ عِلْمُ الْكِتابِ ،  « 2 » موافق است در عدد حروف أبجدى ، با گفتار ابن عبّاس كه : كلَّا ، انْزِلَ فِى أمير المُؤمِنِينَ عِلِى . « أبداً اين‌طور نيست . اين آيه راجع به أمير المؤمنين على فرود آمده است » زيرا تعداد حروف هر يك از آن دو ، هشتصد و هفده مىباشد .\r\nو عَونى گويد :\r\n وَ مَنْ عِنْدَهُ عِلْمُ الْكتَابِ وَ عِلْمُ مَا * يكونُ وَ مَا قَدْ كانَ عِلْمًا مُكتَمَا \r\n« على آن كسى است كه در نزد او علم كتاب و علم به امور آينده ، و علم به امور گذشته ، از علوم مخفيّه موجود است . »\r\nو أبومُقاتل بن داعى عَلَوى گويد :\r\n وَ إنَّ عِنْدَك عِلْمَ الْكوْنِ أجْمَعِهُ * مَا كانَ مِنْ سَالِفٍ مِنْهُ وَ مُؤَتَنَفِ \r\n« و تحقيقاً در نزد تو اى على ، علم مجموعهء عالم تكوين ، چه آنها كه گذشته ، و چه آنها كه هنوز نيامده است ، موجود است . »\r\nو نصر بن منتصر گويد :\r\n وَ مَنْ حَوَى عِلْمَ الْكتَابِ كلَّهُ * عِلْمَ الَّذِى يأْتِى وَ عِلْمَ مَا مَضَى \r\n« عى آن كسى است كه علم تمام كتاب آفرينش را در خود دارد ؛ علم آنچه\r\n\r\n\r\n","description":"","footnote":"\r\n( 1 ) - آيه 43 ، از سورهء 13 : رعد\r\n( 2 ) - « مناقب » ج 1 ، ص 258 .\r\n","page_name":" 35 ","page_number":43},
  {"content":"\r\n\r\nمى آيد ؛ و علم آنچه گذشته است . »\r\nو علم على بر تمام يكايك از أصحاب غالب آمد ، حتّى همگى اعتراف به علم او كرده ؛ با او بيعت نمودند . « 1 »\r\nجاحِظ گويد : امَّت اتّفاق كرده‌اند كه : صحابهء رسول خدا ، علم خود را از چهار نفر مىگرفته‌اند : عَلِى و ابنُ عَبَّاسَّ ، و ابنُ مَسْعُود ، و زَيدُ بْنُ ثَابِت و جمعى عُمَر بنُ خَطَّاب را نيز گفته‌اند . و پس از اين اتّفاق ، إجماع كرده‌اند بر اينكه : آن چهار تن به كتاب خدا واردتر بوده ؛ و بهتر آن را مىخوانده‌اند .\r\nو چون رسول خدا صلّى الله عليه و آله و سلّم گفته است : يؤمُّ بِالنَّاسِ أقْرَئُهُمْ ، « امامت مردم را آن كس دارد كه كتاب خدا را بهتر مىخواند » بنابراين عُمَر از ميان اين پنج نفر مىافتد .\r\nو سپس إجماع كرده‌اند بر اينكه پيغمبر صلّى الله عليه و آله و سلّم گفته است : الائِمَّةُ مِنْ قُرَيشٍ « پيشوايان و امامان ، از طائفهء قريش هستند . » و بنابراين ابنُ مَسْعُود و زَيد مىافتند ، و عَلِى و ابنُ عبّاس باقى مىمانند ؛ و چون هر دو نفر آنها عالم و فقيه و قُرَشى هستند ؛ به جهت آنكه از اين دو نفر آن كه سنّش بيشتر است ؛ و هجرتش سابق‌تر است ، عَلِى است ؛ پس ابن عبّاس مىافتد و عَلِى براى امامت امَّت با اجماع و اتّفاق امَّت باقى مىماند . « 2 »\r\nهمهء صحابهء رسول خدا مسائل خود را از على مىپرسيدند ؛ و على از يك‌نفر مسأله‌اى را نپرسيد . و رسول خدا گفته است : إذَا اخْتَلَفْتُمْ فِى شَىءٍ فَكونُوا مَعَ عَلِى بْنِ أَبيطالبٍ « چون در چيزى اختلاف كرديد ؛ در آن چيز طبق نظريّهء على بن أبى طالب باشيد ! »\r\nعبادة بن صَامِتْ گويد : قَالَ عُمَرُ : امِرْنَا إذَا اخْتَلَفْنَا فِى شَىءٍ أنْ نُحْكمِّ عَلِيا « عمر گفت : ما مأموريم كه چون در چيزى اختلاف كرديم ؛ على را حَكم قرار دهيم ؛ و طبق رأى او عمل نمائيم . » و از همين جهت أفرادى از صحابه كه مذكور به علم هستند همچون سَلمان ، و عمّار ، و حُذَيفه ، و أبوذرّ ، و أبِّى بن كعْب ، و جَابِر\r\n\r\n\r\n","description":"","footnote":"\r\n( 1 ) - « مناقب » ج 1 ، ص 258 .\r\n( 2 ) - « مناقب » ج 1 ، ص 258 و ص 259\r\n","page_name":" 36 ","page_number":44},
  {"content":"\r\n\r\nأنصارى ، و ابن عَبّاس ، و ابن مَسْعُود ، و زَيدُ بن صوحَان ، از على متابعت كردند ؛ و از او دور نشدند مگر زَيد بن ثابِت و أبومُوسى و معَاذ و عُثْمَان ؛ و همگى اينها نيز معترف به علم ، و برترى و زيادى او در علم او بوده‌اند . « 1 »\r\nنقّاش در تفسير خود گويد : ابن عبّاس گويد : على علمى را داشت كه رسول خدا به او آموخته بود ؛ و به رسول خدا ، خداوند تعليم نموده بود ؛ پس علم پيغمبر علم خداست ؛ و علم على از علم پيغمبر است ؛ و علم من از علم على است ؛ و علم من و علم همهء أصحاب محمّد در برابر علم على نيست مگر مانند قطره‌اى در برابر هفت دريا . « 2 »\r\nضحّاك گويد : از ابن عبّاس وارد است كه : به على بن أبى طالب نُه دهم از علم داده شده است ؛ و در آن يك دهم ديگر نيز على ، أعلم آنها بوده است . « 3 »\r\nو در « أمالى » طوسى آمده است كه : أمير المؤمنين عليه السّلام به جماعتى مرورشان افتاد كه در ميان آنها سَلمان بود . سلمان به آن جماعت گفت : برخيزيد ! و دامن او را بگيريد ! سوگند به خدا كه از سِرّ پيغمبرتان صلّى الله عليه و آله و سلّم كسى غير از او ، به شما خبر نمىدهد ! « 4 »\r\nو در « أمالى » ابن بابويه آمده است كه : محمّد بن منذر گفت كه : از أبُو أمامَه شنيدم كه مىگفت : على چون چيزى مىگفت ، در آن شكّ نداشت ؛ و اين به جهت آن بود كه ما از رسول الله صلّى الله عليه و آله و سلّم شنيديم كه مىگفت : خَازِنُ سِرِّى بَعْدِى عَلِى « 5 » « خزانه دار سِرِّ من پس از من على است . »\r\nو حميرى گويد :\r\n وَ عَلِىٌ خَازِنُ الْوَحْى الَّذى * كانَ مُسْتَوْدَعَ ءاياتِ السُّوَرْ « 6 » \r\n« و على خزانه دار وحى خداوندى است ؛ آنكه آيات سُوَر قرآنى در نزد او به وديعت و أمانت سپرده شده است ، و او پاسدار و نگهبان و حافظ آن امانت و وديعت است . »\r\nاز يحْيى بن مُعين با إسناد خود از عَطآءِ بن أبى رياح روايت است كه از او\r\n\r\n\r\n","description":"","footnote":"\r\n( 1 ) - « مناقب » ج 1 ، ص 258 و ص 259 .\r\n( 2 ) - « مناقب » ج 1 ، ص 258 و ص 259 .\r\n( 3 ) - « مناقب » ، ج 1 ، ص 258 و ص 259 .\r\n( 4 ) - « مناقب » ج 1 ، ص 258 و ص 259 .\r\n( 5 ) - « مناقب » ج 1 ، ص 258 و ص 259 .\r\n( 6 ) - « مناقب » ، ج 1 ، ص 258 و ص 259 .\r\n","page_name":" 37 ","page_number":45},
  {"content":"\r\n\r\nسؤال شد : آيا تو بعد از رسول خدا ، كسى را أعلم از على سراغ دارى گفت : سوگند به خدا سراغ ندارم « 1 » .\r\nو أمَّا سخنان عُمَر بن خَطّاب دربارهء أعلميّت على بسيار است كه خطيب بغدادى در كتاب أربعين خود ذكر كرده است : عُمَر گفت : عِلْم مجموعاً شش دانگ است ؛ و از براى على اختصاصاً پنج دانگ از علم است ؛ و از براى همهء مردم يك دانگ ديگر ؛ و سوگند كه على در آن يك دانگ ديگر با ما مشاركت نمود ، به طورىكه او از ما نيز أعلم بود .\r\n\r\nأمير المؤمنين عليه السّلام أعلم أُمَّت ، به علوم ظاهرى و به علوم باطنى بوده است .\r\nعِكرَمَه از ابن عبّاس روايت كرده است كه : عُمَر بن خطّاب به أمير المؤمنين عليه السّلام گفت : اى أبوالحسن تو در حُكم و قضاوت و مسائلى كه از تو سؤال مىشود ؛ در جواب آنها عجله مىكنى !\r\nعلى دست خود را پيش آورد و گفت : انگشتان اين دست چند عدد است ؟ عمر گفت : پنج عدد !\r\nأمير المؤمنين گفت : اى أبوحَفْص ! چرا در جواب عجله كردى ؟\r\nعمر گفت : براى من مخفى نبود ؛ حضرت گفت : من هم در چيزى كه برايم مخفى نيست سرعت مىنمايم « 2 » .\r\nوَ اسْتَعْجَمَ عَلَيهِ شَىءٌ وَ نَازَعَ عَبْدَ الرَّحْمَنِ فَكتَبَا إلَيهِ أنْ يتَجَشَّمَ بِالْحُضُورِ . فَكتَب إلَيهِمَا : الْعِلْمُ يؤْتَى وَ لَا يأْتِى . فَقَالَ عُمَرُ : شَيمٌ مِنْ بَنى هَاشِمٍ وَ ءَاثَارَهءٌ مِنْ عِلْمٍ يؤْتَى إلَيهِ وَ لَا يأْتى ، فَصارَ إلَيهِ فَوَجَدَهُ مُتَّكئًا عَلَى مِسْحَاهءٍ فَسَألَهُ عَمَّا أرَادَهُ فَأعْطَاهُ الْجَوابَ .\r\nفَقَالَ عُمَرُ : لَقَدْ عَدلَ عَنْك قَوْمُك وَ إنَّك لَاحَقُّ بِهِ فَقَالَ عَلَيهِ السَّلَامُ : إنَّ يوْمَ الْفَصْلِ كان مِيقَاتًا . « 3 » « 4 »\r\n« أمرى براى عُمَر مشكل شده و مبهم مانده بود ، و در آن أمر با عبد الرَحمن بن عوف اختلاف نظر داشت . عمر و عبد الرحمن هر دو به على نامه‌اى نوشتند و او را به حضور در نزد عمر تكليف كردند . على عليه السّلام در جواب آنها نوشت : بايد در\r\n\r\n\r\n","description":"","footnote":"\r\n( 1 ) - « مناقب » ، ج 1 ، ص\r\n( 2 ) - « مناقب » ، ج 1 ، ص 259 .\r\n( 3 ) - « مناقب » ، ج 1 ، ص 259 .\r\n( 4 ) - آيه 17 از سوره 78 : النّبأ .\r\n","page_name":" 38 ","page_number":46},
  {"content":"\r\n\r\nمحضر علم حضور بهم رسانيد ؛ علم خودش جائى نمىرود !\r\nعمر گفت : مرد بزرگى از بنى هاشم ، و باقيمانده از علم است ؛ بايد به‌سوى او رفت و او نمىآيد . بنابراين عمر به نزد على ( در مزرعه و باغى كه در خارج از مدينه مشغول بيل زدن بود ) رفت ؛ و ديد كه او بر بيلش تكيه داده است . آنچه مىخواست بپرسد ، پرسيد و على پاسخش را داد .\r\nعمر گفت : اى على ! قوم تو از تو به غير تو عدول كردند و به غير تو گرويدند و حقًّا تو أحقّ به مقام خلافت بودى ! أمير المؤمنين عليه السّلام گفت : روز فصل خصومت در قيامت ، وعده گاه ماست ! »\r\nيُونُس از عُبَيْد روايت كرده است كه : حَسن گفته است عمر بن خطّاب گفت : اللَّهُمَّ إنِّى أعُوذُ بِك مِنْ عَضِيهَةٍ « 1 » لَيْسَ لَهَا عَلِىٌ عِنْدِى حَاضِرًا .\r\n« خداوندا من پناه مىبرم به تو از هر بهتان و دروغى كه براى كشف آن ، على در نزد من حضور نداشته باشد . »\r\nدر إبَانهء ابن بَطَّه وارد است كه عُمَر در هر مسأله‌اى كه برايش مشكل ميشد ، و از على مىپرسيد ، و اشكالش حلّ ميشد ، و گره مسئله بر او گشوده مىشد ، مىگفت : لَا أبْقَانِى اللهُ بَعْدَك ! « 2 » « خدا مرا پس از تو زنده نگذارد . »\r\nو در تاريخ بلاذرى است كه : لَا أبْقَانِى اللهُ لِمُعْضَلَةٍ لَيسَ لَهَا أبُو الْحَسَنِ . « 3 » « خداوند مرا در مشكله‌اى كه براى من پيش آيد ، و براى حلّ آن أبوالحسن نباشد ، زنده نگذارد . »\r\n\r\n\r\n","description":"","footnote":"\r\n( 1 ) - در « تعليقه » گويد : مجلسى در بيانى كه در ذيل حديث در كتاب « بحار الأنوار » آورده است گفته است كه : عضيهه به معناى بهتان و كذب است ، و اين غريب است و معروف در اين مورد معضله است و سپس گفتار جزرى را در « نهايه » آورده است كه : از اين قبيل است قول عمر : أعوذُ بِالله مِن كلّ معضلهء ليس لها أبوحسن ( ع ) تا آخر بحثى كه كرده است آنگه معلّق گويد : العضيهة ، بر وزن فعليهء از عضهء به معناى بهت است اصل آن عضههء بوده ، لام آن حذف شده همچنانكه در سنهء لام الفعل حذف شده است ؛ كما ذكره فى النّهاية و در حديث بيعت وارد شده است كه : لا يعضه بعضنا بعضاً اى لا يرميه بالعضيمة و آن بهتان و كذب است و من نيافتم غير جزرى را كه اين لفظ را با اين وزن استعمال كنند حتى فيروز آبادى را . انتهى . أقول : در « قاموس » گويد : عَضَهَ بر وزن مَنَع عَضْهًا : دروغ گفت\r\n( 2 ) - « مناقب » ، ج 1 ، ص 259 .\r\n( 3 ) - « مناقب » ج 1 ص 259 .\r\n","page_name":" 39 ","page_number":47},
  {"content":"\r\n\r\nو در إبانَه و فائق آمده است كه : أعُوذُ بِاللهِ مِنْ مُعْضَلَهءٍ لَيسَ لَهَا أبُو حَسَن « 1 » « من پناه مىبرم به خدا از مشگله‌اى كه براى حلّ آن ابوالحسن نباشد . »\r\nو در بيست و سه مسئله كه براى او مجهول بود ، و به هيچ وجه راه حلّى را نمىيافت به أمير المؤمنين عليه السّلام رجوع كرد تا جائىكه گفت : لَوْ لَا عَلِىٌ لَهَلَك عُمَر « 2 » « اگر على نبود عمر هلاك شده بود »\r\n\r\nعلم أمير المؤمنين عليه السلام ، مانند علم خصر به حقايق و أسرار است .\r\nبَيهَقى از أبوعثمان قاضى شهر رى از اعمش ، از سعيد بن جبير ، روايت كرده است كه : عبْد الله بن عبّاس در مكّه بود ، و در شَفيرِ زَمْزَم ( ناحيه‌اى از قسمت بالاى چاه زمزم در مسجد الحرام ) ما در نزد او بوديم و براى مردم حديث مىخواند . چون حديث گوئى او به پايان رسيد ؛ مردى به نزد او برخاست و گفت :\r\nاى ابن عبّاس ! من مردى هستم از أهل شام ، و از ناحيهء حِمْص ، و أهل شام و حِمْص از على بن أبى طالب رضوان الله عليه برائت مىجويند و او را لعنت مىكنند .\r\nابن عبّاس گفت : بَلْ لَعَنَعُمُ اللهُ فِى الدُّنْيا وَ الاخِرَةِ وَ أَعَدَّ لَهُمْ عَذَابًا مُهينًا !\r\nألِبُعْدِ قَرَابَتِهِ مِنْ رَسُولِ اللهِ صَلَّى اللَهُ عَلَيهِ ( وَ ءَالِهِ ) وَ سَلَّمَ ؟ وَ أنَّهُ لَمْ يكنْ أوَّلَ ذُكرَانِ الْعَالَمِينَ إيمانًا بِاللهِ وَ بِرَسُولِهِ ؟ وَ أوَّلَ مَنْ صَلَّى وَ رَكعَ وَ عَمِلَ بِأعْمَالِ الْبِرِّ ؟\r\n« بلكه خدا ايشان را لعنت كند هم در دنيا و هم در آخرت ، و براى آنها عذاب خوار و ذليل كننده‌اى را مهيّا سازد ! آيا آنها به جهت دورى خويشاوندى و قرابت او به رسول خدا او را لعن مىكنند ! و يا به جهت آنكه از ميان جهانيان اوّلين مردى نبوده است كه به خدا و رسول او ايمان آورده باشد ؟ و يا به جهت آنكه اوّلين كسىكه نماز خوانده و ركوع بجاى آورده و اعمالِ بِرّ و نيكو انجام داده ، نبوده است ؟ ! »\r\nمرد شامى گفت : شاميان قرابت و سابقهء او را در اسلام منكر نيستند ؛ مطلبى كه هست آن است كه آنها چنين مىدانند كه او مردم را كشته است !\r\n\r\n\r\n","description":"","footnote":"\r\n( 1 ) - اين حديث را ابن عساكر در « تاريخ دمشق » مجلّد أمير المؤمنين ( ع ) جزء سوّم ص 39 حديث شمارهء 1071 آورده است .\r\n( 2 ) - « مناقب » ج 1 ، ص 260 .\r\n","page_name":" 40 ","page_number":48},
  {"content":"\r\n\r\nابن عبّاس گفت : ثَكلَتْهُمْ امَّهَاتُهُم « مادرشان به عزايشان بنشيند » على به خداوند عزّ و جلّ و به رسول او ، و به حكم خدا و رسول او داناتر است از ايشان ، على كسى را نكشته است مگر آنكه استحقاق كشتن را داشته است .\r\nمرد شامى گفت : اى ابن عبّاس ! قوم من براى من خرج سفر فراهم آورده‌اند ؛ و من پيك آنها به نزد تو ، و أمين آنها هستم و در اين صورت براى تو چنين فراخى نيست كه مرا بدون حاجت ردّ كنى ! قوم من در أمر على بن أبى طالب همگى به ضلالت و هلاكت فرو رفته‌اند ، تو گره را از أمر ايشان بگشا و مطلب را برايشان منكشف گردان . خدا گره را از كار تو بگشايد ؛ و حاجتت را بر آورد .\r\nابن عبّاس گفت : اى برادر شامى ! مَثَل على در اين امَّت در فضلش و علمش مَثَل بندهء صالحى است ( خِضْر ) كه موسى عليه السّلام او را ملاقات كرد ، در وقتى كه به ساحل دريا رسيده بود ؛ كه به آن عَبْدِ صَالِح گفت :  هَلْ أَتَّبِعُكَ عَلى أَنْ تُعَلِّمَنِ مِمَّا عُلِّمْتَ رُشْداً  . « 1 »\r\n« آيا من از تو پيروى كنم و همراه تو بيايم تا آنچه از علوم كه آموخته شده‌اى ، راه رشد و تكامل را به من تعليم كنى ، و مرا به چشمهء كمال و رشاد برسانى ؟ »\r\nآن عالِم ( خِضْر ) در پاسخش گفت :   إِنَّكَ لَنْ تَسْتَطِيعَ مَعِيَ صَبْراً وَ كَيْفَ تَصْبِرُ عَلى ما لَمْ تُحِطْ بِهِ خُبْراً   . « 2 »\r\n« تو أبداً قدرت و توان شكيبائى همراهى با من را ندارى و چگونه ميتوانى تحمّل كنى و شكيبا باشى در چيزى كه از جهت علم و خبرويّت إحاطه بر آن ندارى ؟ ! »\r\nموسى به او گفت :  سَتَجِدُنِي إِنْ شاءَ اللَّهُ صابِراً وَ لا أَعْصِي لَكَ أَمْراً .  « 3 »\r\n« تو مرا إن شاء الله صابر و متحمّل و شكيبا خواهى يافت ! و من هيچ يك از دستورات تو را مخالفت نمىكنم ! »\r\n\r\n\r\n","description":"","footnote":"\r\n( 1 ) - آيه 66 ، از سورهء 18 : كهف »  قالَ لَهُ مُوسى هَلْ أَتَّبِعُكَ  - الأية .\r\n( 2 ) - « آيه 67 و 68 ، از سورهء 18 : كهف »  قالَ إِنَّكَ لَنْ تَسْتَطِيعَ  - الأية .\r\n( 3 ) - « آيه 69 ، از سورهء 18 : كهف » :  قالَ سَتَجِدُنِي  - الآية .\r\n","page_name":" 41 ","page_number":49},
  {"content":"\r\n\r\nآن عالم به او گفت :   فَإِنِ اتَّبَعْتَنِي فَلا تَسْئَلْنِي عَنْ شَيْءٍ حَتَّى أُحْدِثَ لَكَ مِنْهُ ذِكْراً * فَانْطَلَقا حَتَّى إِذا رَكِبا فِي السَّفِينَةِ خَرَقَها   . « 1 » « پس اگر از من همراهى و پيروى نمودى ؛ از هيچ چيز از من مپرس تا من خودم ابتدائاً از آن چيز براى تو سخن به ميان آورم ! و بنابراين مواعده ، هر دو به راه افتادند ؛ تا زمانى كه در كشتى سوار شدند ، آن عالِم ، كشتى را سوراخ كرد . »\r\nو البتّه اين خَرْق و سوراخ كردن ؛ كشتى براى رضاى خداوند عزّ و جلّ بوده و براى مصلحت سواران و أهل كشتى بود ، و ليكن در نزد موسى عليه السّلام موجب خشم او و فساد سواران بود ، فلهذا موسى عليه السّلام نتوانست بر اين حادثه شكيبا باشد ، و آن ضمانتى را كه خضر از او گرفته بود ، ترك كرد و گفت :\r\n أَ خَرَقْتَها لِتُغْرِقَ أَهْلَها لَقَدْ جِئْتَ شَيْئاً إِمْراً  . « 2 »\r\n« آيا تو كشتى را سوراخ كردى ، تا اينكه سرنشينان آن را غرق كنى ؟ حقّاً و تحقيقاً كار عجيب و زشتى را بجا آوردى ؟ »\r\nعالم به او گفت :  أَ لَمْ أَقُلْ إِنَّكَ لَنْ تَسْتَطِيعَ مَعِيَ صَبْراً  « 3 »\r\n« آيا مگر من به تو نگفتم كه : تو هيچ گاه استطاعت تحمّل و شكيبائى با مرا ندارى ؟ ! »\r\nموسى گفت :  لا تُؤاخِذْنِي بِما نَسِيتُ وَ لا تُرْهِقْنِي مِنْ أَمْرِي عُسْراً  « 4 »\r\n« بر آنچه من فراموش نموده‌ام مؤاخذه مكن ، و در أمر من ، تكليف ما لا يطاق و مشكل به من منما ! »\r\nعالم از او صرف نظر كرد و از مؤاخذه رفع يد كرد .  فَانْطَلَقا حَتَّى إِذا لَقِيا غُلاماً فَقَتَلَهُ  . « 5 »\r\n« آن دو باز به راه افتادند ، تا زمانىكه پسر بچّه‌اى را ديدار كردند ؛ و خضر او را\r\n\r\n\r\n","description":"","footnote":"\r\n( 1 ) - « آيه 70 ، از سورهء 18 : كهف »  قالَ فَإِنِ اتَّبَعْتَنِي  - الأية .\r\n( 2 ) - « آيه 71 ، از سورهء 18 : كهف »  قالَ أَ خَرَقْتَها  - الأية .\r\n( 3 ) - « آيه 72 از سورهء 18 : كهف »  قالَ أَ لَمْ أَقُلْ  - الأية .\r\n( 4 ) - « آيه 73 ، از سورهء 18 : كهف »  قالَ لا تُؤاخِذْنِي  - الأية .\r\n( 5 ) - « آيه 74 ، از 18 : كهف »  فَانْطَلَقا حَتَّى إِذا لَقِيا غُلاماً فَقَتَلَهُ قالَ أَ قَتَلْتَ نَفْساً  - الأية .\r\n","page_name":" 42 ","page_number":50},
  {"content":"\r\n\r\nكشت . »\r\nو اين كشتن پسر بچّه البتّه براى رضاى خداوند عزّ و جلّ بوده است ، و براى مصلحت پدر و مادر آن پسر ، و ليكن در نزد موسى عليه السّلام گناه بزرگى بود ، موسى طاقت نياورد و جام شكيبائى او لبريز شد و گفت :\r\n أَ قَتَلْتَ نَفْساً زَكِيَّةً  « 1 » به غير نفس لقد جئت شيئا نكرا . « 2 » آيا تو كسى را كه بدون گناه بود و در عين حال كسى را نكشته بود كشتى ؟ ! كار منكر و قبيحى را آوردى .\r\nعالم به او گفت الم اقل لك انك لن تستطيع معى صبرا « 3 »\r\n« آيا من به تو نگفتم كه : تو هيچ گاه شكيبائى همراهى و پيروى با مرا ندارى ؟ »\r\n  قالَ إِنْ سَأَلْتُكَ عَنْ شَيْءٍ بَعْدَها فَلا تُصاحِبْنِي قَدْ بَلَغْتَ مِنْ لَدُنِّي عُذْراً . فَانْطَلَقا حَتَّى إِذا أَتَيا أَهْلَ قَرْيَةٍ اسْتَطْعَما أَهْلَها فَأَبَوْا أَنْ يُضَيِّفُوهُما فَوَجَدا فِيها جِداراً يُرِيدُ أَنْ يَنْقَضَّ فَأَقامَهُ   . « 4 »\r\n« موسى گفت : ديگر از اين به بعد اگر من از تو چيزى پرسيدم ، تو ديگر با من مصاحبت و همراهى مكن ؛ زيرا از آنچه از من سر زد ؛ تو به عذر موجّه خود در عدم مرافقت با من رسيدى ! پس باز هم با هم به راه افتادند ، تا زمانىكه به أهل قريه‌اى رسيدند ، و از أهل آن طعام خواستند ، و أهل آن قريه از ضيافت و طعام دادن به آنها خوددارى كردند ؛ و در آنجا ديوارى را يافتند كه نزديك بود فرود آيد و شكسته شود ؛ خِضْر ، آن ديوار را مرمّت كرد و بر پا داشت . »\r\nو مرمّت كردن ديوار و بر پا داشتن آن براى رضاى خداى عزّ و جلّ ، و صلاح\r\n\r\n\r\n","description":"","footnote":"\r\n( 1 ) - زَاكيهءً با ألف بعد از زآء و تخفيف يآء ، قرائت نافع و ابن كثير و أبوعمرو و أبوجعفر عليه السّلام است . يعنى پاكيزه از گناهان ، و بقيهء قرّاء با تشديد يآء و بدون ألف خوانده‌اند . « إتحاف فضلآء البشر » ، ص 293 .\r\n( 2 ) - آيه 74 ، از سورهء 18 : كهف .\r\n( 3 ) - آيه 75 « از سوره 18 : كهف » قال ألم أقل لك - الأية .\r\n( 4 ) - « آيه 76 و 77 ، از همين سوره » .\r\n","page_name":" 43 ","page_number":51},
  {"content":"\r\n\r\nمردم بود ، موسى به او گفت :\r\n  لَوْ شِئْتَ لَاتَّخَذْتَ عَلَيْهِ أَجْراً . قالَ هذا فِراقُ بَيْنِي وَ بَيْنِكَ   . « 1 »\r\n« كاش براى اين عملت كه ديوار را تعمير نمودى ، مزدى در برابر آن مىگرفتى ! خضر گفت : اين مرحله ديگر نوبت جدائى و فراق بين من و تو است ! »\r\nو آن عالم ، أعلم بود به آن چه مىكرد از موسى عليه السّلام ، و ليكن اين كارهاى حقّ او بر موسى گران آمد ؛ و آنها را بزرگ و خطا شمرد ، زيرا كه علم و عرفان به اين امور را نداشت ؛ در حالى كه او پيغمبر مرسل از اولُو العزم بود ؛ و از آنان بود كه خداوند عزّ و جلّ از او براى نبوّتش عهد و پيمان گرفته بود .\r\nو با وجود اين حقايق ، إى برادر شامى ما ، تو و طائفهء تو و ياران تو در كجا هستند ؟ و در چه حالى هستند ؟ و چه مىپندارند ؟ على عليه السّلام نكشت مگر آن كس را كه مستحقّ كشته شدن بود ؛ و قتلش حلال بود .\r\n\r\nروايت وارده از امّ سَلمه در حديث منزله و فضائل أمير المؤمنين عليه السّلام\r\nو من براى تو داستانى را بيان مىكنم : رسول خدا عليه السّلام در نزد امّ سَلمَه دختر أبى امَيّه بود كه در آن وقت على عليه السّلام مىخواست بر پيغمبر صلّى الله عليه و آله و سلّم وارد شود ، آهسته در را زد ، و رسول خدا در زدن او را شناخت و گفت : اى امّ سَلَمه ! برخيز و در را باز كن !\r\nامّ سلمه گفت : يا رَسُولَ اللهِ ! مَنْ هَذَا الَّذى يبْلُغُ خَطَرُهُ أنْ أسْتَقْبلَهُ بِمَحاسِنِى وَ مَعاصِمِى ؟ ! « اى رسول خدا ! اين مرد كيست كه مقدار عظمت و\r\n\r\n\r\n","description":"","footnote":"\r\n( 1 ) - بقيهء « آيه 77 و آيه 78 : سوره كهف »  قالَ لَوْ شِئْتَ لَاتَّخَذْتَ عَلَيْهِ أَجْراً  - الآية .\r\n","page_name":" 44 ","page_number":52},
  {"content":"\r\n\r\nبزرگوارى او به‌جائى رسيده است كه من بايد در اين حال با زينت‌هائى كه مرا نيكو كرده ، و با باز بودن موضع دستبند و النگوى خود ، از او استقبال نمايم ؟ ! »\r\nپيامبر گفت : يا امّ سَلَمَةَ ! إنَّ طَاعَتِى طَاعَةُ اللهِ عَزَّ وَ جَلَّ . قَالَ : مَنْ يطِعِ الرَّسُولَ فَقَدْ أَطَاعَ اللهَ . « 1 » قُومِى يا امَّ سَلَمَةَ فَإنَّ بَالْبَابِ رَجُلًا لَيسَ بِالْخَرِقِ وَ لَا النَّزِقِ وَ لَا بِالْعَجِلِ فِى أمْرِهِ ، يحِبُّ اللهَ وَ رَسُولَهَ ، وَ يحِبُّهُ اللهُ وَ رَسُولُهُ . يا ام سلمة إنه إن تفتحى الباب له فلن يدخل حتى يخفى عليه الواء !\r\n« اى امّ سَلمَه ! إطاعت از من ، إطاعت از خداى عزّ و جلّ مىباشد . خدا مىگويد : كسى كه از رسول خدا إطاعت كند حقًّا از خدا إطاعت كرده است ! برخيز اى امّ سلمه ! در پشت در مردى است كه در او ضعف رأى و سوء تصرّف و تندى و شتاب نيست ؛ و در او عجله از روى جهل و حماقت هم نيست ؛ و در امور خود نيز شتابزده نيست . او خدا و رسول او را دوست دارد ؛ و او را نيز خدا و رسول او دوست دارند . اى امّ سلمه تو اگر در را به روى او بگشائى ، داخل منزل نمىشود ؛ تا اينكه تو در را باز كنى و برگردى بطورىكه صداى گامهايت پنهان شود . »\r\nامّ سَلمَه در را گشود ، و آن مرد داخل نشد مگر وقتىكه امّ سَلمَه از ديدگان او پنهان شد ، و صداى گامهايشان نيز به گوش نمىرسيد . در اين حال كه آن مرد احساس حركتى براى امّ سَلمَه نكرد ، در را فشار داد و داخل شد .\r\nو بر پيغمبر اكرم صلّى الله عليه و آله و سلّم سلام كرد ، و پيامبر سلام او را جواب داد ، و گفت : اى امّ سَلمَه آيا اين مرد را مىشناسى ؟ امّ سَلمَه گفت : آرى ! اين است عَلِى بنُ أبى طَالبٍ .\r\nفَقَالَ رَسُولُ الله صَلَّى اللهُ عَلَيهِ وَ ءَالِهِ وَ سَلَّمَ : نَعَمْ هَذَا عَلِى سِبط لَحْمُهُ بِلَحْمِى ؛ وَ دَمُهُ بِدَمِى ؛ وَ هُوَ مِنِّى بِمَنْزِلَهءِ هَرُونَ مِنْ مُوسَى إلَّا أنَّهُ لَا نَبِى بَعْدِى .\r\nيا امّ سَلَمَةَ ! هَذَا عَلِى سَيدٌ مُبَجَّلٌ ، مُؤمَّلُ الْمُسْلِمِين ؛ وَ أمِيرُالْمُؤمِنِينَ ؛ وَ مَوْضِعُ سِرِّى وَ عِلْمِى ؛ وَ بَابِى الَّذى أوِى إلَيهِ ؛ وَ هُوَ الْوَصِى عَلَى أهْلِ بَيتِى وَ عَلَى\r\n\r\n\r\n","description":"","footnote":"\r\n( 1 ) - « آيه 80 ، از سورهء 4 : نسآء » و در قرآن كريم « مَنْ » بدون واو است .\r\n","page_name":" 45 ","page_number":53},
  {"content":"\r\n\r\nالْأخْيارِ مِنْ امَّتى ؛ وَ هُوَ أَخى فِى الدُّنْيا وَ الْأخِرَةِ ؛ وَ هُوَ مَعِى فِى السَّنَآءِ الْأعْلَى . إشْهدِى يا امَّ سَلَمَةَ : أنَّ عَلِيا يقَاتِلُ النّاكثِينَ وَ الْقَاسِطِينَ وَ الْمَارِقِينَ !\r\n« در اين حال رسول خدا صلّى الله عليه و آله وسّلم گفت : آرى اين على است كه گوشت او با گوشت من ، و خون او با خون من آميخته شده است ؛ و نسبت او با من مانند نسبت هرون است با موسى بدون نبوّت .\r\nاى امّ سَلمَه اين است على سيّد مُعَظَّم ، پناه و آرزوى مسلمانان ، و امير و سالار مؤمنان ، و قرارگاه سِرِّ من و علم من ، و دَرِ من است كه من در آنجا فرود مىآيم ، و آرامش پيدا مىكنم ، و اوست وصىّ من بر أهل بيت من ؛ و بر نيكان از امَّت من ؛ و اوست برادر من در دنيا و در آخرت ؛ و او با من است در بلندترين مقام از رفعت و درخشش . اى امّ سَلمَه گواه باشد كه على با سه گروه شكنندگان بيعت ( أصحاب جَمَل ) و ستم پيشه گان ( أصحاب صفّين ) و خارج شدگان از دين ( أصحاب نَهْرَوان ) كارزار مىكند ! »\r\nابن عبّاس گفت : و كشتن على اين جماعت‌ها را براى رضاى خدا بوده است ؛ و براى صلاح حال امَّت بوده است ، ولى براى أهل ضلالت و گمراهى موجب خشم و غضب آنها مىشده است .\r\nمرد شامى گفت : اى ابن عبّاس ! ناكثين چه كسانى هستند ؟\r\nابن عبّاس گفت : آنان كه با على در مدينه بيعت كردند ، و سپس بيعت را شكستند ، و در بصره على با آنها جنگ كرد . آنها أصحاب جَمَل مىباشند ؛ و قَاسِطين معاويه و ياران او هستند ، و مارِقين أهل نَهْرَوان‌اند و همراهان آنها .\r\nشامى گفت : يا بْنَ عَبّاسٍ ! مَلَأتَ صَدْرِى نُورًا وَ حِكمَةً ؛ وَ فَرَّجْتَ عَنِّى فَرَّجَ اللهُ عَنْك ! أشْهَدُ أنَّ عَلِيا مَوْلَاى وَ مَوْلَى كلِّ مُؤمِنٍ وَ مُؤمِنَةٍ . « 1 »\r\n« اى پسر عبّاس ! سينهء مرا سرشار از نور و حكمت نمودى ! و عقدهء مرا گشودى ، خداوند عقده ات را بگشايد ! من شهادت مىدهم كه على امام و صاحب اختيار من و امام و صاحب اختيار هر مرد مؤمن و هر زن مؤمنه‌اى است . »\r\n\r\n\r\n","description":"","footnote":"\r\n( 1 ) - « المحاسن و المساوى » ج 1 ، ص 65 تا ص 68 .\r\n","page_name":" 46 ","page_number":54},
  {"content":"\r\n\r\nعارف شهير شيخ فريد الدّين عطّار نيشابورى - رضوان الله عليه - گويد :\r\n ز مشرق تا به مغرب گر إمام است * علىّ و آل او ما را تمام است\r\nگرفته اين جهان وصف سِنانش * گذشته ز آن جهان وصف سه نانش\r\nچه در سِرِّ عَطا إخلاصْ او راست * سه نان را هفده آيه خاص او راست\r\nچنان در شهر دانش باب آمد * كه جَنَّت را به حقّ بوّاب آمد\r\nاگر علمش شدى بحر مُصَوَّر * در او يك قطره بودى بحر أخْضَر\r\nچه هيچش طاقت منَّت نبودى * ز همّت گشت مزدور يهودى\r\nكسى گفتش چرا كردى ؟ بر آشفت * زبان بگشادچون شمع و چنين گفت\r\nلَنَقْلُ الصَّخْرِ مِنْ قُلَلِ الْجِبَالِ * أحَبُّ إلَى مِنْ مِنَنِ الرِّجَالِ\r\nيقُولُ النَّاسُ لِى فِى الْكسْبِ عَارٌ * فَإنَّ الْعَارَ فِى ذُلِّ السُّؤالِ « 1 » \r\nاينجاست كه أشعار شافعى خوب مىتواند خود را نشان دهد :\r\n لَوْ شُقَّ قَلْبى لَيرى فى وَسْطِهْ * خَطَّانِ قَدْ خُطَّا بِلَا كاتِب\r\nالشَّرْعُ وَ التَّوْحِيدُ مِنْ جَانِبٍ * وَ حُبُّ أهْلِ الْبَيتِ مِنْ جَانِبِ \r\n« اگر دل من شكافته شود ؛ در ميان آن ديده مىشود كه : بدون كاتب خارجى دو خط نوشته شده است :\r\nشرع الهى و توحيد خداوندى در يك طرف ؛ و محبّت أهل بيت رسول الله در طرف ديگر . »\r\n\r\nبا اين كمال و جمال ، أمير المؤمنين عليه السّلام ، معشوق حقيقى ممكنات در عالم امكان است\r\nو اينجاست كه ديگر مراتب محبّت و مودّت به أمير المؤمنين عليه السّلام از تعقّل و تفكير بالا مىرود و به سرحدّ تحيّر و وَلَه و تَيمان مىرسد همان‌طور كه خودش گفته است : وَ اجْعَلْ قَلْبِى بِحُبِّك مُتَيّمًا . و حقّاً لفظ شوق و اشتياق و عشق دربارهء حضرت كوتاه است و اگر معشوق واقعى و حقيقى در ممكنات تصوّر شود ، غير از نفس مقدّس آنحضرت چه موجودى مىتواند خود را بنماياند !\r\n اى به حُسن تو صنم چشم فلك ناديده * وى ز مثل تو وَلَد مادر أيام عقيم\r\nعشق بازى نه طريق حكما بود ولى * چشم بيمار تو مىبرد دل از دست حكيم \r\n\r\n\r\n","description":"","footnote":"\r\n( 1 ) - « هديّهء الأحباب » ص 199 ترجمهء أحوال عطّار\r\n","page_name":" 47 ","page_number":55},
  {"content":"\r\n\r\nصلّى الله عليك يا أمير المؤمنين ! و يا خليفة رسول ربّ العالمين ؛ و يا قائد الغرّ المحجّلين ؛ و يا امام الْبَرَرَة و المؤمنين ؛\r\n اى برتر از قياس و خيال و گمان و وهم * وز هر چه ديده‌ايم و شنيديم و خوانده‌ايم\r\nمجلس تمام گشت و به آخر رسيد عمر * ما همچنان در أوّل صف تو مانده‌ايم \r\nروحى و أرواح العالمين لك الفداء .\r\n فيك يا اعجوبَةَ الكونِ غَدَا الفكر كليلا * أنتَ حَيرتَ ذَوى اللُّبِّ وَ بَلْبَلْتَ العقولا\r\nكلَّما قدمَ فكرى فيك شِبرًا فَرَّ ميلا * ناكصًا يخْبطُ فى عميا و لا يهدى سبيلًا « 1 » \r\n« دربارهء تو اى اعجوبه و شگفت آفرين عالم آفرينش ، فكر دور انديش و قدرت عاقله و تفكير تيز و رساى من به گِل فرو نشست و خسته و فرسوده و بى تاب و توان شد . تو صاحبان عقل و قدرت و انديشه را جبران و سرگردان نمودى و عقول و انديشه‌ها را به هيجان و اضطراب درآوردى ! هر زمان كه قدرت انديشه و فكر من مىخواهد يك وَجَب به تو نزديك شود ، يك ميل فرار مىكند و دور مىشود ؛ و در راه قهقرى رو به پشت با نداشتن هدايت و بصيرت در وادى تخّيلات و أوهام كه جز همچون كفى بر روى آب بيش نستند مىماند و گير مىكند . »\r\n هزار دشمنم ار مىكنند قصد هلاك * گرم تو دوستى از دشمنان ندارم باك\r\nمرا اميد وصال تو زنده مىدارد * و گرنه هر دمم از هجر تُست بيم هلاك\r\nرود به خواب دو چشم از خيال تو هيهات * بود صبور دل اندر فراق تو حاشاك\r\nاگر تو زخم زنى به كه ديگران مرهم * و گر تو زهر دهى به كه ديگران ترياك\r\nنفس نفس اگر از باد نشنوم بويت * زمان زمان چو گل از غم كنم گريبان چاك\r\nبضرب سيفك قتلى حياتنا أبداً * بأنَّ روحى قد طاب أن يكون فداك\r\nعنان مپيچ كه گر مىزنى به شمشيرم * سپر كنم سر و دستت ندارم از فتراك\r\nترا چنان كه توئى هر نظر كجا بيند ؟ * به قدر دانش خود هر كسى كند ادراك\r\nبه چشم خلق عزيز آن زمان شود حافظ * كه بر در تو نهد روى مسكنت بر خاك « 2 » \r\n\r\n\r\n","description":"","footnote":"\r\n( 1 ) - از ابن أبى الحديد است كه دربارهء أمير المؤمنين عليه السّلام گفته است\r\n( 2 ) - از حافظ ، طبع پژمان ، ص 137 و ص 138 .\r\n","page_name":" 48 ","page_number":56},
  {"content":"\r\n\r\n\r\nدرس صد و پنجاه و سوّم تا صد و پنجاه و ششم : پيرامون حديث أنا مَدينَةَ الْعِلْمِ وَ عَلىُّ بابُهَا\r\n\r\n","description":"","footnote":"","page_name":" 49 ","page_number":57},
  {"content":"\r\n . \r\n","description":"","footnote":"","page_name":" 50 ","page_number":58},
  {"content":"\r\n\r\nبسم الله الرّحمن الرّحيم\r\nو صلّى الله عليه محمّدٍ و آله الطّاهرين\r\nو لعنة الله على أعدآئهم أجمعين من الآن إلى قيام يوم الدّين ؛\r\nولا حَوْلَ و لا قوّهءَ إلّا بالله العلى العظيم\r\nقال الله الحكيم فى كتابه الكريم :\r\n وَ لَيْسَ الْبِرُّ بِأَنْ تَأْتُوا الْبُيُوتَ مِنْ ظُهُورِها وَ لكِنَّ الْبِرَّ مَنِ اتَّقى وَ أْتُوا الْبُيُوتَ مِنْ أَبْوابِها وَ اتَّقُوا اللَّهَ لَعَلَّكُمْ تُفْلِحُونَ .  « 1 »\r\n« و عمل نيكو آن نيست كه شما در خانه‌ها از پشت ديوار آنها وارد شويد ! و ليكن عمل نيكو آن است كه شما تقوى پيشه ساخته ، و در خانه‌ها از درهاى آنها وارد شويد ! و به تقواى خداوند عمل كنيد كه اميد است در اين صورت به فلاح و رستگارى فائز آئيد ! »\r\n\r\nگفتار صاحب مجمع البيان در تفسير : و أتوا البُيُوتَ مِنْ أبْوَابِهَا\r\nدر تفسير « مجمع البيان » گويد : در معناى صدر اين عبارت :  وَ لَيْسَ الْبِرُّ بِأَنْ تَأْتُوا الْبُيُوتَ مِنْ ظُهُورِها  چند وجه وارد شده است :\r\nوجه أوّل : آنكه در وقت حجّ در زمان جاهليت ؛ كسانى كه براى حجّ إحرام مىبستند و مُحْرِم مىشدند ؛ ديگر در منزل‌هاى خود از در وارد نمىشدند ؛ بلكه در پشت خانه‌هاى خود ؛ يعنى در عقب خانه‌ها ديوار مىشكافتند ؛ و از آنجا داخل و خارج مىشدند ؛ و در إسلام از اين عمل منع شدند ؛ و اين وجه از ابن عباس و\r\n\r\n\r\n","description":"","footnote":"\r\n( 1 ) سورة البقرة ( 2 ) ذيل آية 189 .\r\n","page_name":" 51 ","page_number":59},
  {"content":"\r\n\r\nقتاده و عطاء آمده است ؛ و أبوالجارود از حضرت إمام محمّد باقر عليه السّلام روايت كرده است .\r\nو گفته شده است كه : حُمْس « 1 » كه همان طائفهء قريش هستند و طائفهء كنَانَه ، خُزَاعَه ، و ثَقيف ، و جشم ، بنو عامر ابن صَعْصَعه اين عمل را نمىكرده‌اند ، و اين طوآئف را حُمْس خوانند به جهت تصلّب و تشدّد آنها در دينشان زيرا حَمَاسه به معناى شدّت است ، و نيز گفته شده است كه : حُمْس اين عمل را مىكرده‌اند ، و علّت اين شكافتنِ ديوار آن بوده است كه در موقع عبور ، چيزى بين آنها و آسمان حائل نشود .\r\nوجه دوّم : معنايش آن است كه : در خانه‌ها از غير جهات آنها وارد نشويد ، و سزاوار است كه امور را از جهات آنها انجام دهيد ، هر أمرى از امور كه بوده باشد و اختصاصى به خانه ندارد . و اين معنى از جابر از حضرت باقر عليه السّلام روايت شده است .\r\nوجه سوّم : آنكه بگوئيم : نيكوئى طلب نمودن و به دست آوردن كارهاى پسنديده و معروف ، از غير أهلش نيست ، بلكه نيكوئى فقط طلب نمودن و به دست آوردن آنها است از أهلش .\r\nو در معناى ذيل اين عبارت :  وَ أْتُوا الْبُيُوتَ مِنْ أَبْوابِها  گويد : حضرت باقر عليه السّلام گويند : آلُ مُحَمَّدٍ أبْوَابُ اللهِ وَ وَسِيلَتُهُ وَ الدُّعَاةُ إلَى الْجَنَّةِ وَ الْقَادَةُ إلَيْهَا وَ اْلأدِلَّاءُ عَلَيْهَا إلَى يَوْمِ الْقِيَمَةِ .\r\n« آل محمّد درهاى خدا هستند ، و وسيله‌هاى او هستند ، و داعيان به سوى بهشتند ، و زمامداران و پيشتازان به سوى بهشت ، و راهنمايان و دلالت كنندگان بر بهشتند تا روز قيامت . »\r\nو رسول خدا صلّى الله عليه و آله و سلّم گفته است : أنَا مَدِينَةُ الْعِلْمِ وَ عَلِى بَابُهَا وَ لَا تُؤتَى الْمَدِينَةُ إلَّا مِنْ بَابِهَا . وَ يرْوَى : أنَا مَدِينَةُ الْحِكْمَة . « 1 » و « 2 »\r\n\r\n\r\n","description":"","footnote":"\r\n( 1 ) - حمس باضمّهء حآء جمع احمس مانند حمر و أحمر به معناى متصلّب و شديد الاردة .\r\n( 2 ) - تفسير « مجمع البيان » طبع صيدا ، ج 1 ، ص 284\r\n","page_name":" 52 ","page_number":60},
  {"content":"\r\n\r\n« من شهر علم هستم ، و على دَرِ آن شهر است ؛ و در شهر وارد نمىتوان شد ، مگر از درش ؛ و نيز روايت شده است كه : من شهر حكمت هستم ؛ و على دَر آن شهر است . »\r\nو در تفسير « الميزان » بعد از بحث كافى در اينكه با نقل ثابت شده است كه : در زمان جاهليّت ، مردم متعصّب و استوار در دين و آراء جاهلى ، در موقع إحرام از ديوارهاى شكافته شده رفت و آمد مىكرده‌اند و روايتى را هم در اين باره از تفسير « الدُّرّ المَنْثُور » آورده‌اند ، چنين گفته‌اند كه در « محاسن برقى » از حضرت باقر عليه السّلام دربارهء گفتار خداوند تعالى :  وَ أْتُوا الْبُيُوتَ مِنْ أَبْوابِها  آورده است كه : يعْنِى أنْ يأْتِى الامْرَ مِنْ وَجْهِهِ أَى الْامُور كَانَ .\r\n« يعنى هر أمرى از امور را بايد از جهت خودش و از راه وصول به آن بجاى آورد . » و در كافى از حضرت صادق عليه السّلام آورده است كه : الْأوْصِيَاءُ هُمْ أبْوَابُ اللهِ الَّتِى مِنْهَا يُؤْتَى ، وَ لَوْلَاهُمْ مَا عُرِفَ اللهُ عَزَّ وَ جَلَّ وَ بِهِمُ احْتَجَّ الله تَبَارَكَ وَ تَعَالَى عَلَى خلْقِهِ « 1 »\r\n« أوصياى حضرت رسول الله يعنى أئمّهء دوازده گانهء اثنا عشريّهء ، ايشانند فقطّ درهاى خدا كه بايد از آنها وارد شد ، و رفت و آمد كرد . و اگر آنها نبودند خداوند عزّ و جلّ شناخته نمىشد ؛ و به واسطهء آنها خداوند تبارك و تعالى بر بندگان خود احتجاج مىكند . » يعنى آنها حجّت‌هاى خداوند هستند كه اخلاق و عقائد و إعمال همه الگو و برنامهء عمل است ، و طبق آنها خداوند از بندگان سؤال و جواب مىنمايد .\r\n\r\nگفتار ملّا عبد الرّزّاق و صاحب تفسير بيان السَّعاده درباره اين آيه\r\nو در تفسير « بيان السَّعادة » گويد : و درهاى امور و جهت اشياء ، همان ولايت است كه نسبت به حضرت باقر عليه السّلام داده شده است كه گفته‌اند : يعْنى أنْ يأْتَى الامْرَ مِنْ وَجْهِهِ أىَّ اْلُامُورِ كَانَ . و بنابراين مفاد اين آيه مباركه چنين است كه : تمام امور دنيويه و اخرويّه را از وجههء خودشان و از راه خودشان به جاى آورد ؛ مثل\r\n\r\n\r\n","description":"","footnote":"\r\n( 1 ) - « الميزان » ج 2 ، ص 59 .\r\n","page_name":" 53 ","page_number":61},
  {"content":"\r\n\r\nآنكه أنواع حرفه‌ها و صنايع را از راه خودشان كه تعلّم و فراگيرى را از عالم به اين فنون باشد ، بايد أخذ كرد ، و اقتدار و توانائى براى عمل به اينها را بايد با ممارست و تكرار عامل آن به دست آورد .\r\nو مثل آنكه فنون و صناعات علميّه را بايد از همان طرق و وجوه وصول به آنها كه أخذ و ياد گرفتن از عالم به آنها باشد ، و درس خواندن در نزد او و بحث و تعلمّ و تمرين فرا گرفت .\r\nو مثل آنكه علوم و أعمال إلهيّه را از وجوه خودشان كه أخذ از عالم إلهى باشد ؛ و ممارست در نزد او و تعليم او بدست آورد . پس عمده در طلب امور ، طلب اين وجوهى است كه ذكر شد . و عمده در طلب آخرت و علوم إلهيه ، طلب عالِم إلهى است كه مُجاز و منصوب باشد از خداوند بدون واسطه و يا واسطه و يا با وسائطى ، و بعد از شناختن او ، تسليم شدن در برابر تعليم و تربيت او ، نه أخذ از پدران و اقران و همنوعان و مشاهدات و عمل به رسوم و عادات .\r\nزيرا كه در أخبار و آيات مذمّت كسانى كه گفته‌اند :  إِنَّا وَجَدْنا آباءَنا عَلى أُمَّةٍ وَ إِنَّا عَلى آثارِهِمْ مُهْتَدُونَ .  « 1 »\r\n« ما پدران خود را در مقصود و روشى يافته‌ايم ؛ و ما هم در پيروى آن خصائص ، راه يافتگانيم . » وارد شده است . و بنابراين كسى كه در علمش و عملش تأمّل ننمايد كه از چه كسى أخذ مىكند و عالم إلهى را هم با كمترين مرتبهء تميز و تشخيص كه گفتارش مطابق كردارش باشد ، تميز و تشخيص ندهد . چنين كسى مطرود و مبغوض خواهد بود ، چه آنكه خود عالمى مفتى و مقتداى امّت قرار گيرد . و يا جاهلى باشد كه از سواقط و بيمايگان به شمار آيد . « 2 »\r\nو در تفسير ملّا عبد الرّزّاق كاشانى آورده است كه : نيكوئى و برّ آن نيست كه در دل هايتان از پشتِ دل وارد شويد ، يعنى از طرق حواسّ خود و معلومات خود كه از مشاعر بدنيّه گرفته شده است ، زيرا كه پشتِ دل آن‌جهتى است كه پهلوى\r\n\r\n\r\n","description":"","footnote":"\r\n( 1 ) - « آيه 22 ، از سورهء 43 : زخرف » و در « آيه 23 ، از سورهء 43 : زخرف » نيز آمده است :  إِنَّا وَجَدْنا آباءَنا عَلى أُمَّةٍ وَ إِنَّا عَلى آثارِهِمْ مُقْتَدُونَ . \r\n( 2 ) - تفسير « بيان السَّعادة » طبع سنگى ، ص 97\r\n","page_name":" 54 ","page_number":62},
  {"content":"\r\n\r\nبدن است . و ليكن نيكوئى و برّ ، براى كسى است كه از شواغل حواسّ و هواجس خيال و پندار ، و وساوس نفس پرهيز كند ! و در خانه‌هاى دل از درهاى باطنيهء آن كه پهلوى روح و حقّ است وارد شويد ! زيرا كه در خانهء دل همان راهى است كه از آنجا به سوى حقّ راهى گشوده مىگردد و از خدا بپرهيزيد ؛ از اشتغال به آن‌چيزهائى كه شما را از خدا باز مىدارد  لَعَلَّكُمْ تُفْلِحُونَ  و در اين صورت اميد است كه شما به فلاح و رستگارى فائز آئيد . « 1 »\r\n\r\nروايات وارده در تفسير برهان در معناى بيوت و أبواب آنها\r\nو در « تفسير برهان » علاوه بر دو روايتى كه ما از « تفسير الميزان » آورديم ؛ روايات عديدهء ديگرى را مىآورد :\r\nاز جمله از محمّد بن حسن صَفَّار با سند خود از أسْود بن سعيد كه گفت : من در نزد حضرت باقر عليه السّلام بودم ، او بدون آنكه من پرسش نموده باشم ، ابتدا به سخن كرده گفت : نَحْنُ حُجَّةُ اللهِ ! وَ بَابُ اللهِ ! وَ نَحْنُ لِسَانُ اللهِ ! وَ نَحْنُ وَجْهُ اللهِ ! وَ نَحْنُ عَينُ اللهِ ! وَ نَحْنُ وُلَاهءُ أمْرِ اللهِ فِى عِبَادِهِ !\r\n« ما حجّت خدا هستيم ، و ما دَرِ خدا هستيم ، و ما زبان خدا هستيم ، و ما وجه خدا هستيم ، و ما چشم خدا هستيم ، و ما واليانِ أمر خدا هستيم در ميان بندگانش . »\r\nو از جمله آنكه از طبرسى در « احتجاج » از أصْبَغ بن نُبَاته روايت كرده است كه او گفت : من در نزد أمير المؤمنين عليه السّلام نشسته بودم كه ابْنِ كَوَّآ آمد و گفت : يا أمير المؤمنين ! معناى اين سخن خدا كه مىگويد .\r\n\r\n\r\n","description":"","footnote":"\r\n( 1 ) - : جزء أوّل ص 117 از تفسيرى كه به نام الشيخ الأكبر العارف بالله العلّامة محيى الدّين بن عربى طبع شده است . و ليكن حضرت استاد گرامى ما : آيه الله علّامه سيد محمّد حسين طباطبائى رضوان الله عليه مىفرمودند : مرحوم آيه الحقّ و سند العرفان : حاج ميرزا على قاضى رضوان الله عليه مىگفتند كه : اين تفسير متعلّق به ملّا عبد الرّزّاق قاسانى است زيرا كه عبارات و اصطلاحاتش بعينها عبارات و اصطلاحات اوست و نسبتش به محيى الدين عربى غلط است . انتهى و أنا أفول : در هر جا كه در تفسير « روح البيان » مطلبى از ملّا عبد الرّزّاق كاشانى نقل مىكند ، بعينه عبارت آن ، همان عبارت اين تفسير است . بنابراين گفتار مرحوم قاضى در غايت إتقان است ، شاهد و از باب نمونه آنچه را كه در « روح البيان » از كاشانى در تفسير آيه :  وَ لا تَتَمَنَّوْا ما فَضَّلَ اللَّهُ بِهِ بَعْضَكُمْ عَلى بَعْضٍ  نقل كرده است ، حرفاً به حرف با اين تفسير تفاوتى ندارد ، فراجع .\r\n","page_name":" 55 ","page_number":63},
  {"content":"\r\n\r\n لَيْسَ الْبِرُّ بِأَنْ تَأْتُوا الْبُيُوتَ مِنْ ظُهُورِها وَ لكِنَّ الْبِرَّ مَنِ اتَّقى وَ أْتُوا الْبُيُوتَ مِنْ أَبْوابِها  « 1 » چيست ؟ آن حضرت گفتند : نَحْنُ الْبُيوتُ الَّتِى أمَرَ اللهُ بِهَا أنْ تُؤْتَى مِنْ أبْوَابِهَا ، نَحْنُ بَابُ اللهِ وَ بُيُوتُهُ الَّتِى تُؤْتِىَ مِنْهُ ! فَمَنْ بَايعَنَا وَ أَقَرَّ بِوَلَايتِنَا فَقَدْ أتَى الْبُيوتَ مِنْ أَبْوَابِهَا ، وَ مَنْ خَالَفَنَا وَ فَضَّلَ عَلَينَا غَيْرَنَا فَقَدْ أَتَى الْبُيوتَ مِنْ ظُهُورِهَا . « 2 »\r\n« ما هستيم آن خانه‌هائى كه خداوند أمر كرده است كه در آنها بايد از درهايشان وارد شد ، ما هستيم دَرِ خدا و خانه‌هائى كه از آنجا داخل مىشوند . پس كسى كه با ما بيعت كند ، و إقرار به ولايت ما نمايد ، پس او حقًّا در خانه‌ها از درهايش وارد شده است ؛ و كسى كه با ما مخالفت نمايد ؛ و غير ما را بر ما تفضيل و برترى دهد ، پس او حقًّا در خانه‌ها از پشت‌هاى آنها وارد شده است . »\r\nو از جمله آنكه از عَيَّاشى از سَعْد از حضرت باقر عليه السّلام آورده است كه چون سَعْد از معناى اين آيه :  لَيْسَ الْبِرُّ بِأَنْ تَأْتُوا الْبُيُوتَ مِنْ ظُهُورِها وَ لكِنَّ الْبِرَّ مَنِ اتَّقى وَ أْتُوا الْبُيُوتَ مِنْ أَبْوابِها  سؤال كرد ، حضرت گفتند : آلُ مُحَمَّدٍ أبْوَابُ اللهِ ؛ وَ سُبِيلُهُ ، وَ الدُّعَاةُ إلَى الْجَنَّةِ وَ الْقَادَةُ إلَيْهَا وَ الْأدِلّاءُ عَليْهَا إلَى يَوْمِ الْقِيَمَةِ .\r\nو اين همان وجه سوّمى است كه ما از تفسير « مجمع البيان » ذكر كرديم . و پس از بيان روايتى كه آن را در « مجمع » نيز در وجه دوّم آورده بود ، عيّاشى مىگويد : و سعيد بن منخل در حديثى مرفوعاً آورده است كه : قَالَ : الْبُيُوتُ الْأئِمَّةُ وَ الْأبْوَابُ أبْوَابُهَا .\r\n« حضرت باقر عليه السّلام گفته‌اند : مراد از خانه‌ها خود أئمّه هستند ؛ و مراد از درها ، درهاى وصول از راه ايشان به خداست . »\r\nو پس از آنكه دو روايتى را كه در وجه أوَّل و دوّم ، ما از « مجمع البيان »\r\n\r\n\r\n","description":"","footnote":"\r\n( 1 ) - آيه 189 ، از سورهء 2 : البقرة\r\n( 2 ) - و همچنين اين روايت را ابن شهرآشوب در « مناقب » ج 1 ، ص 261 از حضرت باقر و از حضرت أمير المؤمنين ( ع ) آورده است كه در تفسير قول خدا :  وَ لَيْسَ الْبِرُّ بِأَنْ تَأْتُوا الْبُيُوتَ  - الاية ، و نيز در تفسير قول خدا :  وَ إِذْ قُلْنَا ادْخُلُوا هذِهِ الْقَرْيَةَ ،  آن إمامان چنين گفته‌اند . و ليكن به جاى عبارت فَمَن بَايعنا عبارت فمن تَابَعَنا را آورده است .\r\n","page_name":" 56 ","page_number":64},
  {"content":"\r\n\r\nآورديم او نيز از شيخ أبُو عَلِىّ طَبَرْسِى آورده است ؛ از تفسير علىّ بن إبراهيم آورده است كه او گفت : اين آيه در شأن أمير المؤمنين عليه السّلام نازل شده است به جهت گفتار رسول خدا صلّى الله عليه و آله و سلّم كه : أنَا مَدِينَةُ الْعِلْمِ وَ علِى بَابُها وَ لَا تَأتُوا الْمَدِينَةَ إلَّا مِنْ بَابِهَا « من شهر علمم و على دَرِ اوست ؛ و در شهر داخل نشويد مگر از درش ! »\r\nو از جمله آنكه از سعد بن عبد الله با إسناد خود از حضرت باقر عليه السّلام روايت كرده است كه :\r\nقَالَ : قَالَ : مَنْ أتَى آلَ مُحَمَّدٍ أتَى عَيْنًا صَافِيَهءً تَجْرِى بِعِلْمِ اللهِ لَيسَ لَهَا نَفَادٌ وَ لَا انْقِطاعُ ذَلِكَ بِأنَّ اللهَ لَوْ شَآءَ لِرَأهُمْ « 1 » شَخْصَهُ حَتَّى يأْتُوهُ مِنْ بَابِهِ وَ لَكِنْ جَعَلَ آلَ مُحَمَّدٍ صَلَّى اللهُ عَلَيهِ وَ آلِهِ وَ سَلَّمَ أبْوَابَهُ الَّتى يؤْتَى مِنْها وَ ذَلِكَ قَوْلُهُ عَزَّ وَ جَلَّ : لَيْسَ الْبِرُّ بِأَنْ تَأْتُوا الْبُيُوتَ مِنْ ظُهُورِهَا وَ لَكِنَّ الْبِرَّ مَنِ اتَّقَى وَ أتُوا الْبُيُوتَ مِنْ أَبْوبِهَا « 2 »\r\n« ظريف : راوى روايت گفت كه : آن حضرت گفتند : كسى كه به نزد آل محمّد بيايد ، به چشمهء زلال و صافى كه به علم خدا جريان دارد ، آمده است ، آن چشمه‌اى كه نيستى و انقطاع ندارد و اين به جهت آن است كه خداوند اگر اراده مىفرمود ، خودش را شخصاً به مردم نشان مىداد تا آنكه از دَرِ او وارد شوند ؛ و ليكن آل محمّد صلّى الله عليه و آله و سلّم را درهاى خود قرار داده است ؛ كه بايد از اين دَرْها بر خدا وارد شوند . و اين است معناى قول خداوند عزّ و جلّ :  لَيْسَ الْبِرُّ بِأَنْ تَأْتُوا الْبُيُوتَ  تا آخر آيه .\r\nبارى آنچه از مجموع اين روايات به‌دست مىآيد ، با اختلافى كه در تفسير بيان آن ملاحظه مىشود ، يك معنى بيش نيست . و در آن اختلافى نيست و اين موارد مذكوره ، مصاديق آن معناى واحد است ، نه نفس مفاد آيه . و آن معناى مستفاد كلّى ، لزوم دخول و ورود در هر چيزى بر اساس طريق و راهى است كه فطرت و عقل و شرع براى وصول به آن معيّن كرده‌اند . و از غير راه وارد شدن ، انسان را به مطلوب نمىرساند ؛ و ضررهائى را نيز در پى دارد . در حال إحرام بايد از در منزل وارد شود ، شكافتن ديوار پشت منزل به دعواى آنكه مىخواهيم بين ما و آسمان\r\n\r\n\r\n","description":"","footnote":"\r\n( 1 ) - كذا ، و الظاهر : لاراهُمْ .\r\n( 2 ) - « تفسير بُرْهان » طبع سنگى ، ج 1 ، ص 119\r\n","page_name":" 57 ","page_number":65},
  {"content":"\r\n\r\nحائلى نباشد غلط است . در علوم و فنون طبيعى همچون طبّ ، و رياضيّات ، و هيئت ، و نجوم ، و فيزيك و شيمى ، و معدن شناسى ، و فلاحت و كشاورزى و دامدارى و دامپرورى ، و ساختمان با حساب دقيق مقاومت مصالح ، و دارو سازى و گياه شناسى ، و ماشين ، و تكنيك و برق و غيرها ، همه را بايد از أهلش آموخت ، و نزد استادان آنها با داشتن شرائط لازم رفت و ممارست نمود ، و تمرين كرد تا به نتيجه رسيد .\r\n هيچكس از پيش خود چيزى نشد * هيچ آهن خنجر تيزى نشد\r\nهيچ حلوائى نشد استاد كار * تا كه شاگرد شكر ريزى نشد \r\nدر علوم اصطلاحيّه : فقه ، و اصول و حديث و دِرايّه ، و رجال ، و صرف ، و نحو ، و به‌طور كلّى عربيّت كه مجموعاً دوازده علم است ، « 1 » و در تفسير ، و قرائت ، و حكمت و فلسفه ، و عرفان نظرى ، و غيرها بايد نزد خبرهء فنّ رفت و از آنها آموخت . اين‌ها درهاى آن بيوت هستند كه بدون آن وصول به آنها ميسور نيست .\r\nدر علوم أخلاق ، و تهذيب و تزكيه ، و تعليم و تربيت نفسانى ، و حكمت عملى و عرفان إلهى بايد نزد متخصّصين فنّ ؛ از علماء ربّانى علماءِ بالله و بأمر الله رفت ؛ و راه تهذيب نفس را آموخت و عمل كرد ؛ و بدون اين طريق ، آن مهمّ هيچ گاه حاصل نشود ؛ و جز گمراهى و سرگردانى عائد نگردد .\r\n طىّ اين مرحله بى همرهى خضر مكن * ظلماتست بترس از خطر گمراهى\r\nگل مراد تو آنگه نقاب بگشايد * كه خدمتش چو نسيم سحر توانى كرد\r\nشبان وادى ايمن گهى رسد به مراد * كه چند سال به جان خدمت شعيب كند \r\n« 2 »\r\n\r\n\r\n","description":"","footnote":"\r\n( 1 ) - علوم عربيّت عبارتند از : علم لغت ، صرف ، نحو ، اشتياق ، معانى بيان ، حدود استدلال ، نظم ، نثر ، عروض ، قوافى ، در « مفاتح العلوم » تأليف أبويعقوب يوسف سكّاكى متوفّى درسنهء 626 از تمام اين علوم غير از علم لغت بحث كرده است . سكّاكى كتاب خود را تقسيم‌بندى نموده ، قسمت اوّل را راجع به علم صرف و قسمت دوّم را راجع به علم نحو و قسمت سوّم را راجع به علم بيان كه شامل معانى و بيان و بديع است قرار داده است . و قسمت‌هاى بعدى را راجع‌به بقيّهء علوم عربيّت تقسيم بندى كرده است . ( در « كشف الظنون » ج 2 ، ص 1762 ، راجع به كتاب « مفتاح العلوم » مطالب مفصّلى را آورده است )\r\n( 2 ) - همه اين ابيات از خواجه حافظ شيرازى است كه در غزل‌هاى متعدّدى آورده است ؛ و نظير اين مفاد در ديوان او بسيار است\r\n","page_name":" 58 ","page_number":66},
  {"content":"\r\n\r\nدر به دست آوردن عقائد ، و ملكات حسنه ، و أحكام و وظائف ، بايد به پيغمبر صلّى الله عليه و آله و سلّم مراجعه كرد ؛ و توحيد كامل و شناخت مبدأ و معاد ، و منازل و مراحل ، و وسائط فيض و فرشتگان ، و به طور كلّى علوم غيبّيهء إلهيّه را از او آموخت . پيامبر صلّى الله عليه و آله و سلّم باب الله است و راه لقاى خداوندى ، و وصول به ذِروهء عرفان حضرت أحدى .\r\nدر بيان أحكام جزئيّه و معنى و تأويل كتاب آسمانى قرآن كريم ، و در فصل خصومت در مسائل خلافيّهء اعتقاديه ، و در پاسدارى از نفوس ، و ولايت بر شئون فردى و اجتماعى و تأمين امور دنيوى و اخروى ، و معاش و معاد و رشد و تكامل قواى فطريّه و عقليّه و شرعيّه ، و تحت ولايت أمرى به مقام لقاء و فنآ در ذات أحديت و بقآء بعد از فنآء و سير سفرهاى چهارگانه ، و به طور كلّى در جميع امور دنيا و دين بايد به أوصياى رسول الله كه نگهبانان تكوينى و تشريعى عالم وجود واسطهء فيض ربّانى و مربيان ظاهرى و باطنى بشرند ، مراجعه كرد . اين‌ها باب خدا هستند و باب رسول خدا هستند ؛ اگر از دَرْ در خانهء آنها وارد شويم ، زهى شرف ؛ و گرنه زهى خسران و حسرت و ندامت .\r\nبارى چون اين آيه مورد بحث را با آيه 53 ، از سورهء 33 : أحزاب :\r\n يا أَيُّهَا الَّذِينَ آمَنُوا لا تَدْخُلُوا بُيُوتَ النَّبِيِّ إِلَّا أَنْ يُؤْذَنَ لَكُمْ  . « اى كسانى كه ايمان آورده‌ايد ، در خانه پيغمبر داخل مشويد ؛ مگر زمانىكه به شما اجازه داده شود ! » مقايسه و تطبيق كنيم ، به دست مىآيد كه : ائمّهء طاهرين ، نفس إذن و اجازهء ورود به خانهء رسول خدا هستند . به طوريكه اگر آنها نباشند ، هيچ كس راه و طريقى براى ورود در منزل رسول الله را ندارد . پس نفس وجود آنها و اتّصال به آنها إذن ورود ، و إجازهء دخول است براى ورود در بيوت النَّبِى . و عليهذا در خانهء پيغمبر كه سراسر عظمت است ، و اخلاق عظيم است ، و اتّصال به مبادى عاليه ، و عالم غيب است ، و كان قاب قوسين أو أدنى است ، و مقام توحيد محض و عرفان خالص است ، و\r\n\r\n","description":"","footnote":"","page_name":" 59 ","page_number":67},
  {"content":"\r\n\r\nمقام شفاعت كبرى است ، و مجموعهء نَشْأتَين ، و علوم ما كان و ما هو كائن و ما يكون إلى يوم القيمة مىباشد ؛ بدون ورود از دَرْ كه إذن دخول است ، و آن نفس مطهّر باب علم و باب پيامبر باشد ، أبداً راهى نيست ؛ و كسانى كه تصوّر كرده‌اند ، بدون اين بزرگواران راه يافته‌اند ، پندارى بيش ندارند .\r\n راز بگشا اى علىّ مرتضى * اى پس از سوء القضاء حسن القضاء\r\nچون تو بابى آن مدينهء علم را * چون شعاعى آفتاب حِلم را\r\nباز باش اى باب بر جوياى باب * تا رسند از تو قشور اندر لباب\r\nباز باش اى باب رحمت تا أبد * بارگاه ما له كُفْوًا أحد « 1 » \r\nإصفهانى گويد : « 2 »\r\n وَ لَهُ يقُولُ مُحَمَّدٌ أقْضَاكُمُ * هَذَا وَ أعْلَمُ يا ذَوِى الْأذْهَانِ 1\r\nإنِّى مَدِينَةُ عِلْمِكُمْ وَ أخِى لَه * بَابٌ وَثِيقُ الرُّكْنِ مِصْراعَانِ 2\r\nفَأْتُوا بُيوتَ الْعِلْمِ مِنْ أَبْوَابِهَا * فَالْبَيتُ لَا يؤْتَى مِنَ الْحِيطَانِ 3 « 3 » \r\n1 - « و دربارهء او محمّد مىگويد : على بهترين و زبردست‌ترين أفراد شما در قضاوت است ؛ و أعلم و داناترين شماست ؛ إى صاحبان فهم و قدرت تعقّل .\r\n2 - حقًّا كه من شهر علم شما هستم ! و على براى آن شهر ، درِ دو لنگهء آن است كه اعتماد و اتّكاى بر آن ، در نهايت اعتبار است .\r\n\r\n\r\n","description":"","footnote":"\r\n( 1 ) - مثنوى مولانا رومى » ، ج 1 ، ص 98 ، از طبع ميرخانى\r\n( 2 ) - ظاهراً مراد از إصبهانى ، اين علويهء اصبهانى متولّد 212 و متوفّى 320 و اندى است كه غديريّه و شرح حال او را در « الغدير » ج 3 ، ص 347 به بعد ذكر كرده است و غديريّهء او اين است\r\n ما بال عينك تْرّهء الأجفان * عبرى اللحاظ سقيمهء الانسان\r\nصلّى الإله على ابن عمّ محمّد * منه صلوة تغمّد بحنان\r\nو له إذا ذكر الغدير فضيلة * لم ننسها مادامت الملوان\r\nقام النبى له بشرح ولايةٍ * نزل الكتاب بها من الدّيان \r\nو ظاهراً همين اشعارى را كه ما در متن آورديم از همين قصيده است .\r\nو مراد از اصبهانى ابن طباطباى اصفهانى متوّفى در سنهء 322 نيست كه احوال او را در « الغدير » ج 3 ، ص 340 به بعد ذكر كرده است\r\n( 3 ) - مناقب » ابن شهرآشوب ، طبع سنگى ، ج 1 ، ص 261 .\r\n","page_name":" 60 ","page_number":68},
  {"content":"\r\n\r\n3 - و بنابراين شما بايد در خانه‌هاى علم از درهاى آن وارد شويد ! زيرا كه از بالاى ديوارها كسى در خانه نمىرود . »\r\nو به اجماع امَّت ، پيامبر صلّى الله عليه و آله و سلّم گفته است : أنَا مَدِينَةُ الْعِلْمِ وَ عَلِىٌ بَابُهَا فَمَنْ أرَادَ الْعِلْمَ فَلْيأْتِ الْبَاب . « من شهر علم مىباشم ، و على دَرِ آن شهر است ؛ پس كسىكه طالب علم است بايد از اين دَرْ بيايد تا به علم برسد . »\r\nو اين روايت را أحمد حَنْبَل از هشت طريق ؛ و إبراهيم ثَقَفى از هفت طريق ؛ و إبن بَطَّه از شش طريق ؛ و قَاضِى جعابى از پنج طريق ؛ و ابن شاهين از چهار طريق ؛ و خطيب تاريخى از سه طريق ؛ و يحيى بن مُعِين از دو طريق ؛ و سَمْعانى ؛ و قَاضِى ماورْدى ؛ و أبُو مَنْصور سكرى ؛ و أبوصَلْت هَرَوى ؛ و عبد الرّزّاق ؛ و شَريك از ابن عبّاس و مُجاهِد و جابر روايت كرده‌اند .\r\n\r\nاستدلال ابن شهرآشوب به حديث مدينهء العلم بر عصمت و إمامت\r\nو اين خبر اقتضا دارد كه همهء امّت به أمير المؤمنين عليه السّلام رجوع نمايند ؛ زيرا كه پيامبر از خود به عنوان مَدِينَه كنايه آورده است ؛ و أخبار نموده است كه وصول به علمش فقط از ناحيهء عَلِى امكان دارد . زيرا او را همچون بَابِ مَدِينَه قرار داده است كه در آن مدينه بدون باب آن نمىتوان داخل شد . و سپس با گفتار خود كه : بايد قاصد مدينه از دَرِ آن وارد شود فَلْيأْتِ الْبَابَ ، أمر به ورود در اين مدينه را واجب نموده است .\r\nو اين حديث ، همچنين دليل بر عصمت آن حضرت است . زيرا هر كس كه معصوم نباشد ؛ وقوع فعل قبيح از او امكان دارد ؛ و چون فعل قبيح از او صادر شود ؛ اقتداى به او قبيح است ؛ و مرجعش به آن مىشود كه رسول خدا أمر به فعل قبيح كرده باشد ؛ و اين أمر محال است .\r\nو همچنين اين حديث دلالت دارد بر آنكه آن حضرت أعلم از جميع امَّت است ؛ و مؤيد اين مطلب آن است كه ما مىدانيم كه امَّت در مسائل اختلاف نموده‌اند ؛ و بعضى به بعض ديگر رجوع نموده‌اند ؛ و ليكن على بن أبى طالب عليه السّلام از رجوع به أحدى از آحاد امّت مستغنى بوده است ؛ و به يك‌نفر هم حتّى در يك مسئله رجوع ننموده است . و رسول خدا بدين گفتار ولايت على عليه السّلام و إمامت او را ظاهر نموده است . زيرا كه أخذ عِلم و حكمت ؛ چه در حال حيات رسول خدا و چه در حال ممات او براى كسى صحيح نيست مگر از ناحيهء او . و در حساب لفظ « عَلِى بن\r\n\r\n","description":"","footnote":"","page_name":" 61 ","page_number":69},
  {"content":"\r\n\r\nأبى طالب » و لفظ « بَابُ مَدِينَةِ الْحِكْمَة » هر دو با هم مساوى است ، و به عدد دويست و هجده معادل مىشود . « 1 »\r\n\r\nأشعار فُحول از علماء درباره باب مدينه علم : أمير المؤمنين عليه السّلام\r\nو بَشْنَوِى « 2 » گويد :\r\n فَمَديِنَةُ الْعِلْمِ الَّتِى هُوَ بَابُهَا * أضْحَى قَسِيمَ النَّارِ يَوْمَ مَأبَه\r\nفَعَدُّوُه أشْقَى الْبَرِيّة فى لَظَى * وَ وَلِيُّهُ الْمَحْبُوبُ يَوْمَ حِسَابِهِ « 3 » \r\n1 - پس شهر علم آن‌چنان شهرى است كه علىّ دَرِ اوست ؛ در روز بازگشت او كه شمس حقيقت طلوع مىكند ؛ او قسمت كننده آتش است ( كه آن را براى مخالفان و معاندان مىگذارد ؛ و از محبّان و دوستان جدا مىنمايد )\r\n2 - و بنابر اين دشمن او بدبخت‌ترين مردم است در جهنّم ، و ولىّ او محبوب‌ترين مردم است در روزىكه على به حساب برسد .\r\nو نيز بَشْنَوى گويد :\r\n يا مُصْرِفَ النَّصِّ جَهْلًا عَنْ أبى حَسَنٍ * بَابُ الْمَدِينَةِ عَنْ ذِى الْجَهْلِ مَقْفُولُ 1\r\nمَدِينَةُ الْعِلْمِ مَا عَنْ بَابِهَا عِوَضٌ * لِطَالِبِ الْعِلْمِ إذْ ذُو الْعِلْمِ مَسؤُولُ 2\r\nمَوْلَى الْأنَامِ عَلِى وَ الْوَلىُّ مَعًا * كَمَا تَفَوَّهَ عَنْ ذِى الْعَرْشِ جِبْرِيلُ 3 « 4 » \r\n1 - « اى كسىكه از روى جهالت مىخواهى نصّ و تصريح بر إمامت و\r\n\r\n\r\n","description":"","footnote":"\r\n( 1 ) - مناقب » ابن شهرآشوب ، ج 1 ، ص 261 و ص 262 .\r\n( 2 ) - بشنوى كُرْدى متوفّى در سنهء 380 ، أبوعبد حسين بن داود كردى از اكراد عراق و از شعراء متجاهر به مدائح عترت طاهره ( ع ) است و از برجستگان و لواداران شعر در أهل بيت است . ابن شهرآشوب در « معالم العلماء » ترجمهء أحوال او را آورده است . چند قصيدهء غديريه سروده است از جمله آنكه :\r\n و قد شَهِدوا عيد الْغَدير وَ اسْمَعُوا * مَقالَ رَسولُ الله مِن غَير كتمان\r\nأَ لَسْت بكم أولى من النّاس كلّهم * فقالوا : بَلى يا أفضل الإنس و الجّان \r\nتا مىرسد به اينجا كه مىگويد :\r\n وشال بعضديه و قال و قد صغى * إلى القول أقصى القوم تالله والدان :\r\nعلى أخى لا فرق بينى و بينه * كهرون من موسى الكليم ابن عمران\r\nو وارث علمى و الخليفة فى غدٍ * على امّتى بعدى إذا زرت جثمانى \r\n( « الغدير » ، ج 4 ، ص 34 و ص 35 .\r\n( 3 ) - 53 مناقب ابن شهرآشوب ج 1 ص 262\r\n( 4 ) - « الغدير » ، ج 4 ، ص 35 . و بيت ميانه را در « مناقب » ج 1 ، ص 262 آورده است .\r\n","page_name":" 62 ","page_number":70},
  {"content":"\r\n\r\nخلافت را از أبوالحسن على بن أبى طالب برگردانى ! او دَرِ شهرى است كه بر روى جاهلان و نادانان قفل زده شده و مسدود گرديده است .\r\n2 - در وقتى كه بخواهند از صاحبان علم و دانش بپرسند كه : علم خود را از كجا آورده ايد ؟ از براى دَرِ شهر علم براى جويندگان علم و پويندگان معرفت ؛ عوض و بدلى نيست كه اگر از آن دَرْ وارد نشوند ؛ بتوانند از جاى ديگر أخذ علم كنند ؛ و از در ديگر وارد در شهر علم گردند .\r\n3 - مَوْلى و صاحب اختيار و ولىّ جميع مردم بدون استثناء على است ، همچنان كه از خداوند صاحب عرش جبرئيل أمين بدين حقيقت زبان گشوده است . »\r\nو صاحب بن عبّاد گويد :\r\n كَانَ النَّبِىٌ مَدِينَهءً هُوَ بَابُهَا * لَوْ أثْبَتَ النُّصَّابُ ذَاتَ الْمُرْسَلِ « 1 » \r\n« پيغمبر شهرى بود كه على دَرِ آن شهر بود ، اگر دشمنان پيامبرى و فرستاده‌اى را إثبات كرده‌اند و بدان معتقدند . »\r\nو همچنين گويد :\r\n قَالَتْ فَمَنْ ذَا غَدَا بَابَ الْمَدِينَة قُلْ * فَقُلْتُ : مَنْ سَأَلُوهُ وَ هُوَ لَمْ يسَلِ « 2 » \r\n« گفت : پس چه كسى باب مدينهء علم پيامبر شد : تو به من بگو ؟ ! پس من گفتم : آن كس كه همه از او پرسيدند ، و در مهمّات و مسائل به او مراجعه نمودند ، ولى او از هيچ‌كس نپرسيد ، و در مسئلهءاى و مهمّه‌اى به كسى مراجعه نكرد . »\r\nو همچنين گويد :\r\n بَابُ الْمَدِينَةِ لَا تَبْعُوا سِوَاهُ لَهَا * لِتَدْخُلُوهَا فَخَلُّوا جَانِبَ التِّيهِ « 3 » \r\n\r\n\r\n","description":"","footnote":"\r\n( 1 ) - مناقب ج 1 ، ص 262 .\r\n( 2 ) - الغدير ، جلد 4 ص 40 در ضمن قصيده طويلى كه همه ابيات آن با قالت به طور استفهام است ؛ شروع مىشود ، و نيم بيت‌هاى آن با فقلت كه پاسخ آن استفهام است ، و همه در محاسن و محامد و مكارم و مقامات أمير المؤمنين عليه السّلام است و مجموعا \" 25 بيت است و مادرتعليقه ص 23 و ص 24 از درسهاى 149 . و 150 از مجلّد 10 ، « امام شناسى » چندين بيت از او را ذكر كرده‌ايم .\r\n( 3 ) - « مناقب » ابن شهرآشوب ، ج 1 ، ص 262 .\r\n","page_name":" 63 ","page_number":71},
  {"content":"\r\n\r\n« على دَرِ شهر علم پيامبر است . شما براى ورود در آن شهر ، غير از على كسى را مجوئيد ، كه با آن در آن شهر وارد شويد ( كه هرگز نتوانيد داخل شد چون اين شهر دَرِ دگرى ندارد ) و بنابراين از رفتن در بيابان خشك و لم يزرع دست برداريد ( كه اگر از غير على پيروى كنيد ، شما را در وادى بَرَهوت و جهل مىسپارد و دستخوش ضلالت و هلاكت مىكند . بيائيد در شهر علم و از دَرِ آن داخل شويد تا سرشار و سرمست از علم و حكمت گرديد ! ) »\r\nو سيّد إسمعيل حِمْيرى گويد :\r\n مَنْ كَانَ بَابَ مَدِينَة الْعِلْمِ الَّذِى * ذَكَرَ النُّزُولَ وَ أسَرَّ الْأنبَاء « 1 » . . . \r\n« على است دَرِ شهر علم ، كسى كه ظاهر و نزول قرآن را بيان كرد ، و ليكن خبرهاى پشت پرده و پنهان را مخفى داشت و ذكر نكرد ، ( مگر براى آن دَرِ شهر كه از همهء علوم پيامبر چه ظاهر و چه باطن و چه تفسير و چه تأويل خبر دارد . ) »\r\nو ابن حَمَّاد گويد :\r\n بَابُ الْإلَهِ تَعَالَى لَمْ يصِلْ أحَدٌ * إلَيهِ إلَّا الَّذى مِنْ بَابِهِ يلِج « 2 » \r\n« على دَرِ معرفت و لقا و رضوان خداوند متعال است ؛ و كسى به خداوند و اصل نمىشود مگر آن كسى كه از دَرِ خداوند كه على است داخل شود . »\r\nو همچنين گويد :\r\n هَذَا الْإمَامُ لَكُمْ يعْدِى يُسَدِّدُكُمْ * رُشْدًا وَ يُوسِعُكُمْ عَلْمًا وَ أدَبَا 1 « 3 »\r\nإنِّى مَدِينَةُ عِلْمِ اللهِ وَ هْوَ لَهَا * بَابٌ فَمَنْ رَامَهَا فَلْيقْصُدِ الْبابا 3 . \r\n« 1 - پيامبر گفت : اين است بعد از من إمام شما كه شما را بر راه رشد و كمال استوار مىكند ، و محكم و پا برجا مىدارد ، و علم و آداب شما را گسترش مىدهد و فراخ مىكند .\r\n2 - حقًّا من شهر علم خدا هستم ؛ و على براى آن شهر دَرِ آن است ؛ بنابراين كسىكه قصد اين شهر را دارد ، بايد از دَرَش وارد شود . »\r\n\r\n\r\n","description":"","footnote":"\r\n( 1 ) - « مناقب » ابن شهرآشوب ، ج 1 ، ص 262 . و شمارهء ( 1 ) در ديوان حميرى ، ص 58 ، سطر أوّل است .\r\n( 2 ) - « مناقب » ابن شهرآشوب ، ج 1 ، ص 262 . و شمارهء ( 1 ) در ديوان حميرى ، ص 58 ، سطر أوّل است .\r\n( 3 ) - « مناقب » ابن شهرآشوب ، ج 1 ، ص 262 . و شمارهء ( 1 ) در ديوان حميرى ، ص 58 ، سطر أوّل است .\r\n","page_name":" 64 ","page_number":72},
  {"content":"\r\n\r\nو خطيب منيح گويد :\r\n أنَا دَارُ الْهُدَى وَ الْعِلْمِ فِيكُمْ * وَ هَذَا بَابُهَا لِلدَّا خِلينا 1\r\nأطِيعُونِى بِطَاعَتِهِ وَ كُونُوا * بِحَبْلِ وَلائِهِ مُسْتَمْسِكينا « 1 » \r\n« 1 - پيامبر گفت : من خانهء هدايت و دانش مىباشم در ميان شما ؛ و اين على دَرِ اين خانه است براى واردين .\r\n2 - شما با پيروى از او ، از من پيروى كنيد ! و به ريسمان ولاى او پيوسته چنگ زنيد و محكم بگيريد ! »\r\nو خطيب خوارزم گويد :\r\n إنَّ النَّبِى مَدِينَهءٌ لِعُلُومِهِ * وَ علِىٌ الْهَادِى لَهَا كَالْبَابِ « 2 » و « 3 » \r\n« به درستىكه پيغمبر همچون شهرى است براى علوم و دانش‌هائى كه دارد ؛ و على هادى و رهبر همچون درى براى آن شهر است . »\r\n\r\nروايات وارده از عامّه و خاصه ، درباره حديث أنا مدينه العلم و علىُّ بابُها\r\nبارى بزرگان از أعلام عامّه و شيعه همچون سيّد هاشم بَحْرانى ، و شيخ صدوق ، و شيخ مفيد و شيخ طوسى ، و ابن عساكر و ابن مغازلى و حمّوئى و خوارزمى و غيرهم ، حديث أنا مدينهء العِلْم را در كتب خود با اسانيد متعدّد از رسول خدا صّلى الله عليه و آله روايت كرده‌اند ؛ و بحرانى از طريق عامّه شانزده حديث ، و از طريق خاصّه هفت حديث آورده است ؛ و ما در اينجا به ذكر بعضى از آنها مىپردازيم :\r\nاز « مناقب » ابن مغازلى فقيه شافعى ، با قرآئت او بر أبوالحسن أحمد بن مظفّر بن أحمد عطّار فقيه شافعى ، و اقرار أبوالحسن بر اين قرآئت در سنهء 434 با سند متّصل او از عبد الرحمن بن نَهْبان ، از جابربن عبد الله أنصارى روايت است كه : أخَذَ النَّبِى صَلَّى اللهُ عَلَيهِ وَ آلِهِ وَ سَلَّمَ بِعَضُدِ عَلِى عَلَيهِ السَّلَامُ وَ قَالَ : هَذَا أمِيرُ الْبَرَرَةِ ، وَ قَاتِلُ الْكَفَرَةِ ، مَنْصُورٌ مَنْ نَصَرَهُ ، مَخْذولٌ مِنْ خَذَلَهُ ؛ ثُمَّ مَدَّبِهَا صَوْتَهُ ، فَقَالَ : أنَا مَدِينَهءٌ الْعِلْمِ وَ عَلِى بَابُهَا\r\n\r\n\r\n","description":"","footnote":"\r\n( 1 ) - مناقب » اين شهرآشوب ، ج 1 ، ص 262\r\n( 2 ) - « مناقب » اين شهرآشوب ، ج 1 ، ص 262\r\n( 3 ) - ابن صبّاغ مالكى اين عبارت رسول خدا را به عنوان استشهاد آورده است ، آنجا كه گويد : فصارت الحكمةُ من ألفاظه ملتقطةً ، و العلوم الظاهرة و الباطنة بفؤاده مرتبطهء ، لم تزل بحار العلوم تنفجّر من صدره ، و يطغى اعيابها حتّى قال ( ص ) أنَا مدينهء العلم و على بابها ( « الفصول المهمّة » ، طبع سنگى ، ص 18 ، و طبع حروفى ص 18 )\r\n","page_name":" 65 ","page_number":73},
  {"content":"\r\n\r\nفَمَنْ أَرادَ الْعِلْمَ فَلْيأْتِ الْبَابَ . « 1 »\r\n« رسول خدا صلّى الله عليه و آله و سلّم بازوى على عليه السّلام را گرفت و گفت : اين است أمير نيكوكاران ؛ و كشندهء كافران ؛ مورد نصرت خدا قرار گيرد هر كه وى را نصرت كند ؛ و مورد خذلان و پستى خدا قرار گيرد هر كه وى را مخذول و بى ياور گذارد . سپس صداى خود را بدين گفتار بلند كرد كه : من شهر علمم و على دَرِ آن است ؛ بنابراين هر كه طالب علم باشد بايد از اين دَرْ بيايد ! »\r\nو از « مناقب » ابن مغازلى با سند متّصل خود از جابربن عبد الله أنصارى روايت است كه مىگفت : در روز غزوهء حُدَيبيّه شنيدم كه رسول خدا صلّى الله عليه و آله و سلّم وَ هُوَ أخِذٌ بِضَبْعِ عَلِى بْنِ أَبِيطالِبٍ عَلَيهِ السَّلَامُ وَ قَالَ : هَذَا أمِيرُ الْبَرَرَةِ ؛ وَ قَاتِلُ الْفَجَرَةِ ؛ مَنْصُورٌ مَنْ نَصَرَهُ ، مَخْذُولٌ مَنْ خَذَلَهُ ؛ ثُمَّ مَدَّ بِصَوْتِهِ ، فَقَالَ : أنَا مَدِينَةُ الْعِلْمِ وَ عَلِى بَابُهَا فَمَنْ أَرَادَ الْعِلْمَ فَلْيأْتِ الْبَابَ « 2 »\r\n« در حالى كه بازوى على بن أبى طالب عليه السّلام را گرفته بود ، اين عبارات را گفت . »\r\nبايد دانست كه در اين دو روايت رسول خدا صلّى الله عليه و آله و سلّم أمير المؤمنين عليه السّلام را به أمِيرُ الْبَرَرَة ( أمير و فرماندهء نيكوكاران ) ياد كرده است ؛ همچنان‌كه در « مناقب » ابن شهرآشوب گويد كه : خطيب در تاريخ خود كه تاريخ بغداد است در سه جا گفته است كه در روز حُدَيبيّه رسول خدا صلّى الله عليه و آله و سلّم أخِذٌ بِيدِ عَلِى ، وَ قَالَ : هَذَا أمِيرُ الْبَرَرَةِ ، وَ قَاتِلُ الْكَفَرَةِ ، مَنْصُورٌ مَنْ نَصَرَهُ ، وَ مَخْذُولٌ مَنْ خَذَلَهُ ، يمُدُّ بِهَا صَوْتَه . « 3 »\r\nو ليكن سيوطى و ابن عساكر و امير سيد على همدانى و ابن حجر هيتمى و ملّا على متّقى هندى با عبارت هَذَا إمامُ الْبَرَرَةِ ( اين است إمام و پيشواى نيكوكاران )\r\n\r\n\r\n","description":"","footnote":"\r\n( 1 ) - « غاية المرام » ج 2 ، باب 29 ، ص 520 ، حديث أوّل از عامّه ، « مناقب » ابن مغازلى ص 80 حديث شمارهء 120 و در اين جا راوى را عبد الرحمن بن بَهمان ذكر كرده است . و سيوطى در « اللألى المصنوعة » ج 1 ، ص 330 از طبع بيروت آورده است .\r\n( 2 ) - « غاية المرام » ج 2 ، باب 29 ، ص 520 ، حديث ششم از عامّه . « مناقب » ابن مغازلى ص 84 ، حديث 125 .\r\n( 3 ) - « مناقب » طبع سنگى ، ج 1 ، ص 548 و ص 549 .\r\n","page_name":" 66 ","page_number":74},
  {"content":"\r\n\r\nروايت كرده‌اند ، أمّا سيوطى از حاكم در « مستدرك » از جابر روايت كرده است كه رسول خدا صلّى الله عليه و آله و سلّم فرمود : عَلِىٌ إمَامُ الْبَرَرَةِ ، وَ قَاتِلُ الْفَجَرَةِ ، مَنْصُورٌ مَنْ نَصَرَهُ ، مَخْذُولٌ مَنْ خَذَلَهُ . « 1 »\r\nو أمّا ابن عساكر در « تاريخ دمشق » از جابر آورده است كه : قال رسول الله صلّى الله عليه و آله و سلّم : عِلِى إمَامُ الْبَرَرَةِ ، وَ قَاتِلُ الْفَجَرَةِ ، مَنْصُورٌ مَنْ نَصَرَهُ ، مَخْذُولٌ مَنْ خَذَلَه . « 2 »\r\nو امّا مير سيد على همدانى در كتاب « مَوَدَّة القربى » در « الْمَودَّةُ الْخَامِسَةُ » آورده است كه جابر گفت :\r\nسمعتُ رسول الله صلّى الله عليه و آله و سلّم يقول يوم الحُدَيبِيةِ وَ هُوَ أخِذٌ بِيدِ على : هَذَ إمَامُ الْبَرَرَةِ ، وَ قَاتِلُ الْكَفَرَةِ ، مَنْصُورٌ مَنْ نَصَرَهُ ، مَخْذُولٌ مَنْ خَذَلَهُ ، يمُدُّ بِهَا صَوْتَهُ . « 3 » و امّا ابن حجر ، در كتاب « الصّواعق المحرقة » ص 75 گويد : حاكم از جابر با سند خود تخريج كرده است . و ليكن در نسخة چاپى كه از « مستدرك » حاكم در دست ماست ، در ج 3 ص 129 اين حديث را حاكم از جابر با عبارت أميرُ الْبَرَرة تخريج كرده و آن را صحيح شمرده است . و احتمال دارد كه در نسخهء خطّى ابن حجر إمامُ البررَة بوده است و در طبع تصحيف شده باشد ؛ و شاهد آنكه در هامش همين صفحه براى نشان دادن روايت ، به عنوان علامت با خطّ درشت نوشته شده است : كان علىٌّ رَضِى اللهُ عنه إمامَ البَرَرة . و نيز ذهبى در « تلخيص المستدرك » در ذيل همين صفحه با عبارت إمامُ الْبَرَرة آورده است .\r\nو أمّا ملّا على متّقى هندى ، در « كنز العمّال » از طبع حيدرآباد ( طبع دوّم ) ج 12 ، ص 203 ، از « مستدرك » از جابر روايت كرده است .\r\nو ابن مغازلى با سه سند ، و خوارزمى و حمّوئى هر يك با يك سند متّصل از أبومعاويه ، از أعمش ، از مجاهد ، از ابن عبّاس روايت كرده‌اند كه او گفت : قَالَ رَسُولُ اللهُ صَلَّى اللَهُ عَلَيهِ وَ آلِهِ وَ سَلَّمَ : أنَا مَدِينَةُ الْعِلْمِ وَ عَلِى بَابُهَا ، فَمَنْ أرَادَ الْعِلْمَ فَلْيأْتِ الْبَابَ . « 4 »\r\nو ابن مغازلى با سند متّصل خود از على بن عمر ، از پدرش ، از حذيفه از على بن أبى طالب عليه السّلام روايت كرده است كه : قال رسول الله صلّى الله عليه و آله و سلّم :\r\nأنَا مَدِينَةُ الْعِلْمِ وَ عَلِى بَابُهَا ، وَ لَا تُوْتَى الْبُيوتُ إلَّا مِنْ أبْوَابِهَا . « 5 »\r\n\r\n\r\n","description":"","footnote":"\r\n( 1 ) - « جامع الصغير » ، باب عين ، ص 66 .\r\n( 2 ) - « تاريخ دمشق » ترجمهء إمام على بن أبى طالب ، بنا بر حكايتى كه بدين عبارت در كتاب « الإمام المهاجر » تأليف محمّد ضياء شهاب ، و عبد الله بن نوح ، كه در أحوال أحمد بن عيسى بن محمّد بن العريضى بن الإمام جعفر الصّادق عليه السّلام نگارش يافته است ، در ص 154 از ابن عساكر از جابر روايت كرده است ، آمده است .\r\n( 3 ) - اين كتاب ضمن كتاب « ينابيع المودّة » ذكر شده است . از طبع أوّل إسلامبول سنهء 1301 ص 250 ، و از طبع هفتم نجف سنهء 1384 ص 296 .\r\n( 4 ) - « غاية المرام » ج 2 ، ص 520 ، حديث شمارهء 2 و شمارهء 4 و شمارهء 5 و شمارهء 8 و شمارهء 9 از غامّه . و « تاريخ دمشق » ترجمهء الإمام أمير المؤمنين ( ع ) ج 2 ، ص 466 و 467 حديث 985 و 986 و 987 ، « مناقب » ابن مغازلى ص 81 تا 83 ، حديث 121 و 123 و 124 .\r\n( 5 ) - « غاية المرام » ج 2 ، ص 520 حديث شمارهء 3 از عامّه و « مناقب » ابن مغازلى ص 82 حديث 122 .\r\n","page_name":" 67 ","page_number":75},
  {"content":"\r\n\r\n« رسول خدا صلّى الله عليه و آله و سلّم گفت : من شهر علمم و على دَرِ آن است ؛ و در خانه‌ها وارد نمىشوند مگر از درهاى آنها . »\r\nو ابن مغازلى با سند متّصل خود از محمّد بن عبد الله بن عمر بن مسلم لاحقى صفّار در بصره ، در سنهء 244 روايت كرده است كه او گفت : حديث كرد براى ما أبُو الْحَسَن عَلِى بْنُ مُوسَى الرِّضا علَيهِمَا السَّلَامُ او گفت حديث كرد براى من پدرم از پدرش جعفر بن محمّد ، از پدرش ، محمّد بن على از پدرش ، على بن الحسين ، از پدرش حسين بن على ، از پدرش على بن أبى طالب عليهم السّلام كه او گفت : رسول خدا صلّى الله عليه و آله و سلّم گفت : يا عَلِىٌ ! أنَا مَدِينَةُ الْعِلْمِ وَ عَلِىٌ بَابُهَا وَ أنْتَ الْبَابُ ، كَذَبَ مَنْ زَعَمَ أنَّهُ يصِلُ إلَى الْمَدِينَةِ إلَّا مِنَ الْبَابِ « 1 »\r\n« اى على ! من شهر علم مىباشم ، و على درِ آن شهر است ، و تو دَرِ آن شهر هستى ! دروغ مىگويد كسى كه مىپندارد بدون وارد شدن از دَرْ مىتواند در شهر وارد شود . »\r\nو در كتاب « فردوس » در جَزءِ أوّل آن در باب ألف از جابربن عبد الله أنصارى آورده است كه قَالَ : قَالَ رَسُولُ اللَهُ صَلَّى اللَهُ عَلَيهِ وَ آلِهِ وَ سَلَّمَ : أنَا مَدِينَةُ الْعِلْمِ وَ عَلِى بَابُهَا فَمَنْ أَرَادَ الْعِلْمَ فَلْيأْتِ الْبَابَ « 2 »\r\nو در كتاب « الْمَناقبُ الفَاخِرَهءُ فِى العترةِ الطّاهرة » از مبارك بن سرور ، با سند متّصل خود از دِعْبِل بن على بن سعيد بن حَجّاج از ابن عبّاس روايت كرده است كه او گفت : رسول خدا صلّى الله عليه و آله و سلّم گفت : أنَا مَدِينَةُ الْعِلْمِ وَ عَلِى بَابُهَا فَمَنْ أَرَادَ الْعِلْمَ فَلْيأْتِ الْبَابَ . ثُمَّ قَالَ : يا عَلِى أنَا مَدِينَةُ الْعِلْمِ وَ أنْتَ الْبَابُ ؛ كَذَبَ الَّذِى زَعَمَ أنْ يصِلَ إلَى الْمَدِينَةِ إلّا مِنَ الْبَابِ . « 3 »\r\n« من شهر علم هستم ، و على دَرِ آن شهر است . پس كسىكه علم را مىخواهد ، بايد از درش داخل شود . و سپس گفت : اى على من شهر علم هستم و تو دَرِ آن\r\n\r\n\r\n","description":"","footnote":"\r\n( 1 ) - « غاية المرام » ج 2 ، ص 520 حديث شمارهء 7 از عامّه و در ص 522 حديث شمارهء 4 ، از خاصّه ، « مناقب » ابن مغازلى ، ص 85 حديث 126 . و در آن وَ عَلى بَابُهَا را ندارد .\r\n( 2 ) - « غاية المرام » ج 2 ، ص 521 ، حديث شمارهء 10 از عامّه .\r\n( 3 ) - « غاية المرام » ج 2 ، ص 521 ، حديث شمارهء 11 از عامّه .\r\n","page_name":" 68 ","page_number":76},
  {"content":"\r\n\r\nشهر هستى ، دروغ مىگويد كسى كه گمان مىكند كه مىتواند به شهر برسد ، مگر آنكه از درش وارد شود . »\r\nو ابن شاذان از طريق عامّه با حذف إسناد از سعيد بن جُنَادَه روايت كرده است كه : او ياد آور مىشد كه : از رسول خدا صلّى الله عليه و آله و سلّم شنيده است كه مىگفت : عَلِىٌ بْنُ أبيطَالِبٍ سَيّدُ الْعَرَبِ فَقَالَ : أنَا سَيّدُ وُلْدِ آدَمَ وَ عَلِىٌ سَيّدُ الْعَرَبِ . مَنْ أحَبَّهُ وَ تَوَلَّاهُ أحَبَّهُ اللهُ وَ هَدَاهُ ، وَ مَنْ أبْغَضَهُ وَ عَادَاهُ ، أصَمَّهُ اللهُ وَ أعْمَاهُ . عَلِىٌ حَقُّهُ كَحَقِّى ، وَ طَاعَتُهُ كَطَاعَتِى ، غَيرَ أنَّهُ لَا نَبِىَّ بَعْدِى . مَنْ فَارَقَهُ فَقَدْ فَارَقَنِى ، وَ مَنْ فَارَقَنى فَارَقَ اللهَ تَعَالَى . أنَا مَدِينَةُ الْحِكْمَةِ وَ هِى الْجَنَّةُ وَ عَلِىٌ بَابُهَا فَكَيفَ يَهْتَدِى الْمُهْتَدِى إلَى الْجَنَّةِ إلَّا مِنْ بَابِهَا ؟ عَلِىٌ خَيرُ الْبَشَرِ ، مَنْ أَبَى فَقَدْ كَفَرَ . « 1 » « على بن أبى طالب سيّد و آقاى عرب است و سپس گفت : من سيّد و آقاى تمام فرزندان آدم هستم ، و على سيّد و آقاى عرب است . كسىكه او را دوست داشته باشد ، و ولايت او را داشت باشد ، خداوند او را دوست دارد ، و هدايت مىكند ، و كسىكه بغض او را در دل داشته باشد ، و او را دشمن بدارد ، خداوند او را كَر مىكند و كور مىكند . حقّ على همانند حقّ من است ، و طاعت او همانند طاعت من است ، بجز آن‌كه بعد از من پيغمبرى نيست . كسىكه از على جدا شود از من جدا شده است ، و كسىكه از من جدا شود ، از خداى متعال جدا شده است . من شهر حكمت هستم - و همان است بهشت - و على دَرِ آن بهشت است كه حكمت است . پس چگونه راهرو مىتواند راهى به سوى بهشت پيدا كند مگر از دَرِ بهشت ؟ على بهترين افراد جنس بشر است و كسى كه از اين حقيقت ابا كند كفر ورزيده است .\r\nشيخ صدوق : محمّد بن على بن حسين بن موسى بن بابويه قمّى در « أمالى » خود با سند متّصل روايت مىكند از سَعد بن طَرِيف كنانى ، از أصْبَغ بن نُبَاته كه او گفت : على بن أبى طالب عليه السّلام به حسن عليه السّلام گفت : اى حسن ! برخيز و بر منبر\r\n\r\n\r\n","description":"","footnote":"\r\n( 1 ) - « غاية المرام » ج 2 ، ص 521 حديث شمارهء 12 ، از عامه .\r\n","page_name":" 69 ","page_number":77},
  {"content":"\r\n\r\nبالا برو ، و به طورى سخن بگو كه قريش پس از من به قدر و مقام تو جاهل نباشد ؛ زيرا آنها خواهند گفت : حَسَن قدرت بر تكلّم و خطابه به خوبى ندارد !\r\nحَسَن عليه السّلام گفت : اى پدر جان ! چگونه من بالا روم و سخن گويم ، در حالىكه تو در ميان مردم هستى ، مىشنوى و مىبينى ؟ أمير المؤمنين عليه السّلام فرمود : من خودم را از تو پنهان مىدارم تا بشنوم و ببينم ، به طوريكه تو مرا نبينى !\r\nإمام حسن عليه السّلام بر منبر رفت و حمد خداوند را به محامد بليغ و شريف أدا كرد ، و بر پيغمبر خدا و آل او درود مختصر و موجز و پر فائده‌اى فرستاد و سپس گفت : أيُّهَا النَّاسُ ! سَمِعْتُ جَدِّى رَسُولَ اللهِ صَلَّى اللَهُ عَلَيهِ وَ آلِهِ وَ سَلَّمَ يقُولُ : أنَا مَدِينَةُ الْعِلْمِ وَ عَلِىٌ بَابُهَا وَ هَلْ تُدْخَلُ الْمَدِينَةُ إلَّا مِنْ بَابِهَا ؟ !\r\n« اى مردم ! از جدّم رسول خدا صلّى الله عليه و آله و سلّم شنيدم كه مىگفت : من شهر علم مىباشم ؛ و على دَرِ آن شهر است . و آيا مىشود در شهر داخل شد مگر از دَرِ آن شهر ؟ ! »\r\nو از منبر فرود آمد . على عليه السّلام از مخفيگاه بسوى او جستن كرد ، و او را بلند كرد و در آغوش خود چسبانيد . و پس از آن به حسين عليه السّلام گفت : اى نور ديدهء من برخيز ؛ و بر منبر بالا برو ، و به سخنى تكلّم كن تا آنكه قريش بعد از من به حقّ تو جاهل نباشند ، تا بگويند : حسين بن على چيزى نمىداند ! و امّا بايد گفتارت به پيرو گفتار برادرت باشد !\r\nإمام حسين عليه السّلام بر منبر بالا رفت ، و حمد خداوند را به جاى آورد ، و بر پيغمبر و آل او يك صلوات موجز و مفيد فرستاد و سپس گفت : مَعَاشِرَ النَّاسِ ! سَمِعْتُ جَدِّى رَسُولَ اللَهُ صَلَّى اللَهُ عَلَيهِ وَ آلِهِ وَ سَلَّمَ يقُولُ : إنَّ عَلِيّاً مَدِينَةٌ هُدىً ، فَمَنْ دَخَلَهَا نَجَى وَ مَنْ تَخَلَّفَ عَنْهَا هَلَكَ .\r\n« اى جماعت مردم ! من از جدّم رسول خدا صلّى الله عليه و آله و سلّم شنيدم كه مىگفت : به درستىكه على شهر هدايت و راه يافتگى است . هر كس در آن شهر داخل شود نجات مىيابد ، و هر كس تخلّف ورزد هلاك مىشود . »\r\nعلى عليه السّلام بسوى او برجست ، و در آغوشش گرفت ؛ و او را بوسيد ؛ و پس آن گفت : مَعَاشِرَ النَّاسِ ! اشْهَدُوا أنَّهُمَا فَرْخَا رَسُولِ اللهِ صَلَّى اللَهُ عَلَيهِ وَ آلِهِ وَ سَلَّمَ وَ وَدِيعَتُهُ الَّتِى\r\n\r\n","description":"","footnote":"","page_name":" 70 ","page_number":78},
  {"content":"\r\n\r\nاسْتَوْدَعَنيهَا وَ أنَا اسْتَودِعُكُموهَا ؛ مَعَاشِرَ النَّاسِ ! وَ رَسُولُ اللهِ سَائِلُكُمْ عَنْهُمَا . « 1 »\r\n« اى جماعت مردم ! شاهد باشيد كه اين دو نور ديده ، دو نو باوه و جوجهء رسول خدا هستند ، و أمانت رسول خدا هستند كه به من به عنوان وديعت سپرده است و من آن دو را به شما به وديعت مىسپارم !\r\nاى جماعت مردم ! بدانيد كه : رسول خدا دربارهء اين دو از شما پرسش خواهد نمود . »\r\nو شيخ صدوق و شيخ مفيد با إسناد خود از حسن بن راشد از حضرت صادق جعفر بن محمّد عليهما السّلام از پدرش ، از پدرانش ، از على بن أبى طالب أمير المؤمنين عليهم السّلام روايت كرده است كه : قَالَ : قَالَ رَسُولُ اللهِ صَلَّى اللَهُ عَلَيهِ وَ آلِهِ وَ سَلَّمَ : يا عَلِىٌ ! أنَا مَدِينَةُ الْعِلْمِ وَ أنْتَ بَابُهَا ! وَ هَلْ تُؤْتَى الْمَدِينَةُ إلّا مِنْ بَابِهَا . « 2 »\r\nو شيخ طوسى در « أمالى » خود ، با سند متّصل از عَمرو بن شمر ، از جابر ، از حضرت باقر ، از حضرت سجّاد ، از حضرت حسين بن على بن أبى طالب عليهم السّلام روايت كرده است كه : قَالَ : قَالَ رَسُولُ اللَهِ صَلَّى اللَهُ عَلَيهِ وَ آلِهِ وَ سَلَّمَ : أنَا مَدِينَةُ الْعِلْمِ وَ هِى الْجَنَّةُ وَ أنْتَ يا عَلِى بَابُهَا فَكَيفَ يهْتَدَى إلَى الْجَنَّةِ وَ لَا يهْتَدَى إلَيهَا إلَّا مِنْ بَابِهَا . « 3 »\r\nو شيخ مفيد در « أمالى » خود با سند متّصل ، از عَمرو بن شمر ، از جابر جُعفى ، از حضرت أبوجعفر محمّد بن على الباقر عليهما السّلام ، از جابربن عبد الله انصارى ، از رسول خدا صلّى الله عليه و آله و سلّم ، در ضمن حديث طويلى كه در مدائح و محامد و محاسن حضرت أمير المؤمنين عليه السّلام است روايت مىكند تا به اينجا كه رسول خدا صلّى الله عليه و آله و سلّم مىگويد : وَ فَضَّلَنِى بِالرِّسَالَةِ وَ فَضَّلَهُ بِالتَّبْلِيغِ عَنِّى وَ جَعَلَنِى مَدِينَةَ الْعِلْمِ وَ جَعَلَهُ الْبَابَ ؛ وَ جَعَلَنِى خَازِنَ الْعِلْمِ وَ جَعَلَهُ الْمُقْتَبَسَ مِنْهُ الأحْكَامُ وَ خَصَّهُ بِالْوَصِيةِ - الحديث . « 4 »\r\n« و مرا خداوند به رسالت بر همهء مردم فضيلت بخشيد ؛ و على را به تبليغ از\r\n\r\n\r\n","description":"","footnote":"\r\n( 1 ) - « غاية المرام » ج 2 ، ص 521 ، حديث شمارهء 1 ، از خاصّه .\r\n( 2 ) - « غاية المرام » ج 2 ، ص 521 ، و ص 522 حديث شمارهء 2 ، با تتمّهء آن از خاصّه .\r\n( 3 ) - « غايةالمرام » ج 2 ، 2 522 حديث شماره 3 ، از خاصّه .\r\n( 4 ) - « غاية المرام » ج 2 ، ص 522 ، حديث شمارهء 5 ، از خاصّه\r\n","page_name":" 71 ","page_number":79},
  {"content":"\r\n\r\nناحيهء من فضيلت بخشيد ؛ و مرا شهر علم خود قرار داد ؛ و على را دَرِ آن شهر نمود ؛ و مرا خزانه دار علم خود كرد ، و على را معلّم أحكام نمود ؛ و او را به مقام وصايت من اختصاص داد - الحديث . »\r\nو شيخ طوسى در « أمالى » خود ، آورده است كه : جماعتى براى ما از از ابومفضّل با سند متّصل خود از عَمْرو بن مَيْمون أوْدِى روايت كرده است كه : چون در نزد او نام على بن أبى طالب را بردند او گفت : كسانى كه على را به زشتى ياد مىكنند تحقيقاً آنها آتش‌گيرانهء جهنّم هستند .\r\nو حقًّاً من از جماعتى از أصحاب مُحَمَّد صَلَّى اللَهُ عَلَيهِ وَ ءَالِهِ وَ سَلَّمَ كه از ايشان است حُذَيفَة بن يمان و كعْب بن عُجْزَه شنيدم كه هر يك از آنها مىگفت :\r\nلَقَدْ أُعْطِى عَلِىٌ مَا لَمْ يعْطَهُ بَشَرٌ : هُوَ زَوْجٌ فَاطِمَهءَ سَيّدِة نِسَآءِ اْلأوَّلِينَ وَ اْلأخِرِينَ . فَمَنْ رَأى مِثْلَهَا ، أَوْ سَمِعَ أَنَّهُ تَزَوَّجَ بِمِثْلِهَا أَحَدٌ فِى اْلأوَّلِينَ وَ الْأخِرِينَ ؟ !\r\nوَ هُوَ أبُو الْحَسَنِ وَ الْحُسَينِ سَيدَى شَبَابِ أهْلِ الْجَنَّةِ مِنَ الْأوَّلِينَ وَ الْأخِرِينَ فَمَن أيهَا النَّاسُ مِثْلُهُمَا ؟\r\nوَ رَسُولُ اللهِ حَمُوهُ ؛ وَ هُوَ وَصِىٌ رَسُولِ اللَهِ صَلَّى اللَهُ عَلَيهِ وَ ءَالِهِ وَ سَلَّمَ فِى أهْلِهِ وَ أزْوَاجِهِ .\r\nوَ سُدَّتِ الْأبْوَابُ الَّتى فِى الْمَسْجِدِ كُلُّهَا غَيرُ بَابِهِ ؛ وَ هُوَ صَاحِبُ باب خَيْبَرُ ، وَ صَاحِبُ الرَّايةِ يَوْمَ خَيْبَرَ ، وَ تَفَلَ رَسُولُ اللَهِ صَلَّى اللَهُ عَلَيهِ وَ ءَالِهِ وَ سَلَّمَ يومئذٍ فِى عَيْنَيْهِ ، وَ هُوَ أرْمَدُ فَمَا اشْتَكاهُمَا مِنْ بَعْدُ وَ لَا وَجَدَ حَرًّا وَ لَا قَرًّا بَعْدَ يوْمَ ذَلِك .\r\nوَ هُوَ صَاحِبُ يوْمِ غَدِيرِ خُمٍّ ، إذْ نَوَّهَ رَسُولُ اللَهِ صَلَّى اللَهُ عَلَيهِ وَ ءَالِهِ وَ سَلَّمَ بِاسْمِهِ وَ ألْزَمَ امَّتَهُ وَلَايتَهُ ، وَ عَرَّفَهُمْ بِخَطَرِهِ ، وَ بَينَ لَهُمْ مَكانَهُ ؛ فَقَالَ أيُهَا النَّاسُ مَنْ أوْلَى بِكمْ مِنْكُمْ بِأنْفُسِكمْ ؟ ! قَالُوا : اللَهُ وَ رَسُولُهُ ! قَالَ : فَمَنْ كنْتُ مَوْلَاهُ فَهَذَا عَلِى مَوْلَاهُ . وَ هُوَ صَاحِبُ الْعَبَا وَ مَنْ أذْهَبَ اللهُ عَزّ وَ جَلَّ عَنْهُ الرّجْسَ وَ طَهَّرَهُ تَطْهِيرًا .\r\nوَ هو صَاحِبُ طَائِرِ حِينَ قَالَ رَسُولُ اللَهُ صَلَّى اللَهُ عَلَيهِ وَ ءَالِهِ وَ سَلَّمَ : اللَهُّمَ ائْتِنِى بِأحَبِّ خَلْقِك إلَيْكَ وَ إلَى ! فَجَآءَ عَلِى عَلَيهِ السَّلَامُ فَأكلَ مَعَهُ . وَ هُوَ صَاحِبُ سُورَهءِ بَرَائَة حِينَ نَزَلَ بِهَا جَبْرَئيلُ عَلَيه السَّلَامُ عَلَى رَسُولِ اللَهِ صَلَّى اللَهُ عَلَيهِ وَ ءَالِهِ وَ سَلَّمَ وَ قَدْ سَارَ أَبُو بَكرٍ بِالسُّورَةِ فَقَالَ لَهُ : يا مُحَمَّدُ ! إنَّهُ لَا يبَلِّغُهَا إلَّا أنْتَ أوْ عَلِىٌ ! إنَّهُ مِنْك وَ أنْتَ مِنْهُ . فَكانَ رَسُولُ اللَهِ مِنْهُ فِى حَياتِهِ وَ بَعْدَ وَفَاتِهِ .\r\n\r\n","description":"","footnote":"","page_name":" 72 ","page_number":80},
  {"content":"\r\n\r\nوَ هُوَ عَلِمُ رَسُولِ اللَهِ ؛ وَ مَنْ قَالَ لَهُ النَّبِى صَلَواتُ اللَهِ عَلَيهِ : أنَا مَدِينَةُ الْعِلْمِ وَ عَلِىٌ بَابُهَا ؛ فَمَنْ أرَادَ الْعِلْمَ فَلْيأْتِ الْمَدِينَةِ مِنْ بَابِهَا كما أمَرَ اللَهُ فقَالَ : وَ أُتُوا الْبُيوتَ مِنْ أبْوَابِهَا ؛ وَ هُوَ مُفَرِّجٌ الْكرْبِ عَنْ رَسُولِ اللَهِ صَلَّى اللَهُ عَلَيهِ وَ ءَالِهِ وَ سَلَّمَ فِى الْحُرُوبِ . وَ هُوَ أوَّلُ مَنْ أمَنَ بِرَسُولِ اللَهِ وَ صَدَّقَهُ وَ اتَّبَعَهُ ، وَ هُوَ أوَّلُ مَنْ صَلَّى .\r\nفَمَنْ أعْظَمُ فِرْيهءً عَلَى اللَهِ وَ عَلَى رَسُولِهِ مِمَّنْ قَاسَ بِهِ أحَدًا أوْ شَبَّهَ بِهِ بَشَرًا . « 1 »\r\n« تحقيقاً به على چيزهائى داده شده است كه به هيچ بشرى داده نشده است ؛ او شوهر فاطمه سيّدهء زنان پيشينيان و پسينيان است . پس كيست كه مثل فاطمه را ديده باشد ؛ يا آنكه شنيده باشد كه او ازدواج با مثل فاطمه كرده باشد ؛ يك فرد از پيشينيان و پسينيان ؟\r\nو او است پدر حسن و حسين دو سيد و آقاى جوانان أهل بهشت ، از پيشينيان و پسينيان ؛ پس اى مردم كيست مثل آن دو سيّد و آقا ؟ و رسول خدا پدر زن او است و او داماد آن حضرت است ؛ و او است وصى رسول خدا صلّى الله عليه و آله و سلّم در أهلش و زنانش .\r\nو تمام درهاى خانه‌هاى أصحاب كه به مسجد گشوده مىشد ، بسته شد ، مگر دَرِ على . و اوست صاحب خيبر ، و صاحب عَلَم برافراشته در روز خيبر ، و رسول خدا صلّى الله عليه و آله و سلّم در دو چشمان او آب دهان انداخت ، در وقتى كه چشمانش متوّرم بود و دردناك بود ، و على از آن به بعد ديگر از چشمانش گزندى نديد ؛ و بعد از آن روز ديگر أبداً گرماى هوا و يا سرماى هوا را إحساس ننمود .\r\nو اوست صاحب غدير خُمّ ، در آن وقتى كه پيامبر نام او را مجدّداً آورد ؛ و إعلان كرد و امَّت خود را به ولايت او مُلْزَم كرد ؛ و مقامات خطير و عظيم او را نشان داد ؛ و مكانت و منزلت او را روشن ساخت ؛ و گفت : إى مردم كيست كه به شما از خودتان ولايتش أفزون باشد ؟ گفتند : خدا و رسول او ! گفت : بنابراين نسبت به هر كسى كه من ولايتم به او بيشتر از خود اوست ؛ پس اين على ولايتش به او بيشتر از خود اوست .\r\nو اوست صاحب عَبا و كساى خيبرى ؛ و آن كسى كه خداوند عزّ و جلّ ، رجس\r\n\r\n\r\n","description":"","footnote":"\r\n( 1 ) - « غاية المرام » ج 2 ، ص 522 ، حديث شمارهء 6 ، از خاصّه و درامالى » : و هوَ عيبة علم رسول الله ،\r\n","page_name":" 73 ","page_number":81},
  {"content":"\r\n\r\nو پليدى را به طور مطلق از آنها بيرون كرده است ؛ و به مقام طهارت و پاكى مطلق رسانيده است ؛ و اوست صاحب پرنده در وقتى كه رسول خدا صلّى الله عليه و آله و سلّم عرض كرد : بار پروردگار من ! محبوب‌ترين خلقت را نزد تو و نزد من ، اينك به نزد من بياور ! در اين حال على عليه السّلام بيامد ؛ و با آن حضرت از آن پرنده خورد .\r\nو اوست صاحب سورهء برائت در وقتى كه جبرئيل آن را بر رسول خدا صلّى الله عليه و آله و سلّم فرو فرستاد ، در هنگاميكه أبوبكر سوره را با خود به طرف مكّه برده بود ، جبرائيل گفت : اى مُحَمّد نبايد كسى اين سوره را به مشركين مكّه إبلاغ كند ، مگر تو و يا على ! على از تست ؛ و تو از على هستى . پس رسول خدا چه در زمان حياتش و چه بعد از مماتش از على بود .\r\nو اوست علم رسول خدا ؛ و كسى كه پيغمبر صلّى الله عليه و آله و سلّم دربارهء او گفت : من شهر علمم و على دَرِ آن است . پس كسىكه خواهان دانش است ، بايد در اين شهر از درش داخل شود ؛ همانطور كه خداوند أمر كرده و گفته است : در خانه‌ها بايد از درهايشان بيائيد ! و او است زدايندهء غصّه و أندوه از چهرهء رسول الله در جنگ ها . و اوست أوّلين كسى كه به رسول الله ايمان آورده است ! و او را تصديق نموده و از او متابعت نموده است . و اوست أوّلين كسى كه نماز خوانده است .\r\nبنابراين چه كسى افترآء و تهمتش بر خداوند و بر رسول او أعظم است ، از كسى كه شخصى را با او مقايسه كند ، و يا فردى از أفراد بشر را به او تشبيه نمايد ؟ ! »\r\nو شيخ صدوق با سند متّصل خود از سعيد بن جُبَير از ابن عبّاس آورده است كه : رسول خدا صلّى الله عليه و آله و سلّم به على أبى طالب گفت :\r\nيَا عَلِىٌ أنَا مَدِينَةُ الْحِكْمَةِ وَ أنْتَ بَابُهَا وَ لَنْ تُؤْتىَ الْمَدِينَةُ إلَّا مِنْ قِبَلِ الْبَابِ . وَ كَذَبَ مَنْ زَعَمَ أنَّهُ يُحِبُّنِى وَ يُبْغِضُكَ ! لِأنَّك مِنِّى وَ أنَا مِنْك ! لَحْمُك مِنْ لَحْمِى ، وَ دَمُك مِنْ دَمى ، وَ رُوحُكَ مِنْ رُوحِى ؛ وَ سَرِيرَتُكَ مِنْ سَرِيرَتِى ، وَ عَلَانِيتُك مِنْ عَلَانِيتِى ؛ وَ أنْتَ إمَامُ امَّتِى ؛ وَ خَلِيفَتِى عَلَيْهَا بَعْدِى ! سَعِدَ مَنْ أطَاعَك ؛ وَ شَقِى مَنْ عَصَاك وَ رَبحَ مَنْ تَوَلَّاك ، وَ خَسِرَ مَنْ عَادَاك ، وَ فَازَ مَنْ لَزِمَك ، وَ هَلَك مَنْ فَارَقَك ؛ مَثَلُك وَ مَثَلُ الائِمَّةِ مِنْ وُلْدِك بَعْدِى مَثَلُ سَفِينَةِ نُوحٍ ، مَنْ رَكبَهَا نَجَى وَ مَنْ تَخَلَّفَ\r\n\r\n","description":"","footnote":"","page_name":" 74 ","page_number":82},
  {"content":"\r\n\r\nعَنْهَا غَرِقَ ؛ وَ مَثَلُكمْ مَثَلُ النُّجُومِ كلَّمَا غَابَ نَجْمٌ طَلَعَ نَجْمٌ إلَى يوْمِ الْقِيَمَةِ « 1 »\r\n« اى على ! من شهر حكمت هستم و تو دَرِ آن شهر هستى ! و هيچ گاه نمىتوان وارد در شهرى شد مگر از سوى دَرِ آن شهر . و دروغ مىگويد كسى كه مىپندارد : مرا دوست دارد و بغض تو را در دل . زيرا كه تو از من هستى و من از تو هستم ! گوشت تو از گوشت من است ! و خون تو از خون من است ! و روح تو از روح من است ! و تو امام امّت من مىباشى ! و پس از من جانشينم بر آنها مىباشى ، پيروزى از آنِ كسى است كه از تو پيروى كند ؛ و بدبختى از آن كسى است كه مخالفت تو نمايد ؛ و منفعت كسى مىبرد كه در تحت ولايت تو در آيد ؛ تهيدست مىشود كسى كه با تو دشمنى ورزد ، و رستگار مىشود كسى كه ملازم تو باشد ! و هلاك مىشود كسى كه از تو دورى گزيند . مَثَل تو و مَثَل امامان از اولاد تو پس از من ، مَثَل كشتى نوح است ، كسىكه بر آن سوار شود ، نجات يابد . و كسىكه تخلّف ورزد غرق گردد . و مِثال شما مِثال ستارگان آسمان است كه : هرگاه ستاره‌اى غائب شود ، ستارهء ديگرى طلوع مىكند ؛ تا روز قيامت . »\r\nو حاكم حَسْكانى در تفسير آيه :  وَ ما أَرْسَلْنا مِنْ قَبْلِكَ إِلَّا رِجالًا نُوحِي إِلَيْهِمْ فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ .  « 2 »\r\n« و ما نفرستاديم پيش از تو ( اى پيغمبر ) مگر مردانى را كه وحى مىفرستيم به سوى آنها ، پس شما اگر از اين مطلب اطّلاعى نداريد از أهل ذكر سؤال كنيد ! »\r\nبا سند متّصل خود ، از حارث روايت كرده است كه گفت : از عَلِى راجع به اين آيه :  فَسْئَلُوا أَهْلَ الذِّكْرِ ،  سؤال كردم ؛ گفت : وَ اللَهِ إنَّا لَنَحْنُ أهْلَ الذِّكرِ ؛ نَحْنُ أهْلُ الْعِلْم ؛ و نَحْنُ مَعْدِنُ التَّأْوِيلِ وَ التَّنْزِيلِ ؛ وَ لَقَدْ سَمِعْتُ رَسُولَ اللَهِ صَلَّى اللَهُ عَلَيهِ وَ ءَالِهِ وَسَّلَمَّ يقُولُ : أنَا مَدِينَةُ الْعِلْمِ وَ عَلِىٌ بَابُهَا فَمَنْ أرَادَ الْعِلْمَ فَلْيأْتِهِ مِنْ بَابِه « 3 »\r\n« قسم به خدا ما فقط و فقط أهل ذكر هستيم البتّه البتّه ، ما أهل علم هستيم . ما\r\n\r\n\r\n","description":"","footnote":"\r\n( 1 ) - « غاية المرام » ج 2 ، ص 522 و ص 523 ، حديث شمارهء 7 ، از خاصّه .\r\n( 2 ) - « سورة النعّل ( 19 ) ، ذيل آيه 43 . » و همچنين در « آيه 7 ، از سورهء 21 : أنبيآء » جمله  فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ  وارد شده است . و در صدر آن لفظ مِنْ نيست :  وَ ما أَرْسَلْنا قَبْلَكَ إِلَّا رِجالًا نُوحِي إِلَيْهِمْ  - الاية .\r\n( 3 ) - « شواهد التنزيل » ج 1 ، باب 82 ، ص 334 ، حديث 459 .\r\n","page_name":" 75 ","page_number":83},
  {"content":"\r\n\r\nمعدن ظاهر و باطن قرآن هستيم ؛ و تحقيقاً من از رسول خدا صلّى الله عليه و آله و سلّم شنيدم كه مىگفت :\r\nمن شهر دانش مىباشم و على دَرِ آن شهر است ، پس هر كس بخواهد دانش فرا گيرد بايد از درش بيايد ! »\r\nو همچنين حاكم حَسْكانى در تفسير آيه :  وَ عَلَّمَ آدَمَ الْأَسْماءَ كُلَّها  ، « 1 » « و خداوند تمام اسمآء را به آدم تعليم نمود . »\r\nبا سند متّصل خود از محمّد بن عبد الرحمن شامى و أبوصَلت هَرَوى ( و ) أبومعاويه از أعمش از مجاهد از ابن عبّاس روايت كرده است كه گفت : رسول الله صلّى الله عليه و آله و سلّم گفت : أنَا مَدِينَةُ الْعِلْمِ وَ عَلِى بَابُهَا فَمَنْ أرَادَ الْعِلْمَ فَلْيأْتِ الْبَابَ . « 2 »\r\nآنگاه گويد كه : اين روايت را جماعتى از أبوصَلْت كه نامش عبد السّلام بن صالح هَرَوى است روايت كرده‌اند و أبوصَلْت ، موثّق است ، يحيى بن معين او را ثنا گفته است و گفته است كه : او صدوق است .\r\n\r\n\r\n","description":"","footnote":"\r\n( 1 ) - سورة اللفرة ( 2 ) صدر آيه 31 آيه 31 از سورهء 2 : بقره\r\n( 2 ) - « شواهد التنزيل » ج 1 ، باب 8 ، ص 80 و 81 . و اين روايت را شيخ الإسلام حموئى در « فرائد السمطين » ج 1 ، ص 98 ، حديث 67 روايت مىكند و در ذيل روايت با اين لفظ آمده است كه : فمن أراد بابها فليأت عليا ، « پس هر كس خواهان دَرِ شهر علم باشد بايد به سوى على بيايد . » و سيوطى در « اللائى المصنوعه » ج 1 ، ص 329 و 330 از طبع بيروت پنج حديث كه منتهى مىشود به أبومعاويه از أعمش از مجاهد از ابن عبّاس به همين عبارت روايت كرده است و در ص 334 و ص 335 دو حديث ديگر را به عين همين عبارت كه سند آن منتهى مىشود به حارث و عاصم بن ضمره از أمير المؤمنين ( ع ) و نيز به أصبغ بن نباته از أمير المؤمنين ( ع ) روايت كرده است . و در « كنز العمّال » طبع حيدرآباد ، ج 15 ص 129 روايت كرده است . و نيز خوارزمى در « مناقب » ، خود از طبع سنگى در ص 49 و از طبع حروفى در ص 40 آورده است ؛ و نيز خطيب در « تاريخ بغداد » ، ج 11 در ص 204 و ص 205 ؛ با دو سند آورده است . و نيز طبرانى در « معجم كبير » خود ، در مسند ابن عبّاس ، ج 3 ، ص 110 ، آورده است .\r\nو ابن عساكر در « تاريخ دمشق » مجلّد أمير المؤمنين عليه السّلام ، جزء دوّم ص 470 ، حديث شمارهء 990 و 991 و 992 را با سند خود از أبوصلْت هروى : عبد السّلام بن صالح آورده است و در حديث شمارهء 984 از صنابجى از أمير المؤمنين عليه السّلام و در حديث شمارهء 985 ؛ 986 و 988 و 989 و 993 إلى حديث 998 با سندهاى ديگر روايت كرده است ؛ و نيز إبن أثير در « أسدالغابة » ج 4 ، ص 22 روايت نموده است .\r\n","page_name":" 76 ","page_number":84},
  {"content":"\r\n\r\nو نيز غير از أبوصَلْت ، جماعتى اين حديث را از أبومعاويه كه نام مُحمّد بن خَازِم است و نابينا و موثّق است روايت كرده‌اند كه از ايشان است : أبوعبد قاسم بن سلّام ؛ و محمّد بن طفيل ؛ أحمد بن خالد موسى ، و أحمد بن عبد الله بن حكيم ، و عمر بن اسمعيل‌و هارون بن حاتم ، و محمّد بن جعفر فيدى و غيرهم .\r\nو نيز به عين عبارت أبومعاويه از سُلَيمان بن مهران أعمش ، جماعتى كه از ايشان است : يعْلى بن عُبَيد ، و عيسى بن يونس ، و سعيد بن عَقَبه روايت كرده‌اند و نيز در اين باب از أمير المؤمنين عليه السّلام روايت شده است .\r\nآنگاه با سه سند متّصل از شريك از سَلَمَة بن كهيل از صنابجىّ ، و در دو تاى آنها صنابجى از أمير المؤمنين عليه السّلام ، و در يكى بدون اين واسطه ، از رسول خدا صلّى الله عليه و آله و سلّم روايت مىكند كه : آن حضرت گفت : أنَا دَارُ الْعِلْمِ وَ عَلِىٌ بَابُهَا فَمَنْ أَرَادَ الْعِلْمَ فَلْيأْتِهَا مِنْ بَابِهَا . « 1 »\r\n« من خانهء دانش مىباشم ، و على درِ آن خانه است ؛ و هر كس بخواهد علم را بياموزد بايد از درِ خانه بيايد . »\r\nو صنابجى گفته است : وَ كُنْتُ أسْمَعُ عَلّياً كثيرًا مَا يَقُولُ : إنَّ مَا بَيْنَ أضْلاعى هَذِهِ لَعِلْمٌ كَثِيرُ . « 2 »\r\n« و من بسيار مىشنيدم كه على مىگفت : در ميان اين استخوانهاى سينهء من ، علم فراوانى است . »\r\nو اين عبارت ابن فارس است ؛ و جماعتى آن را از شريك روايت كرده‌ايد ؛ و او از عبد الله بن مسعود ، و عبد الله بن عمر ، و عقبهء بن عامر جهنى ، و أبوذر غفارى ، و أنس ، و سَلمان و غيرهم . « 3 »\r\nو نيز حاكم حَسْكانى در تفسير آيه :  وَ تَعِيَها أُذُنٌ واعِيَةٌ  « 4 » « و گوش‌هاى\r\n\r\n\r\n","description":"","footnote":"\r\n( 1 ) - « شواهد التنزيل » ج 1 ، ص 81 تا ص 83 ، و فقرهء اوّل را در « تاريخ دمشق » ترجمهء الإمام أمير المؤمنين ( ع ) جزء دوّم ص 464 حديث شمارهء 984 و أبونُعَيم اصفهانى در كتاب « معرفة الصّحابة » ، در ترجمهء أمير المؤمنين عليه السّلام در ورق 22 ، و در « البداية و النّهاية » ، ج 7 ، ص 358 آورده است .\r\n( 2 ) - « شواهد التنزيل » ج 1 ، ص 81 تا ص 83 ، و فقرهء اوّل را در « تاريخ دمشق » ترجمهء الإمام أمير المؤمنين ( ع ) جزء دوّم ص 464 حديث شمارهء 984 و أبونُعَيم اصفهانى در كتاب « معرفة الصّحابة » ، در ترجمهء أمير المؤمنين عليه السّلام در ورق 22 ، و در « البداية و النّهاية » ، ج 7 ، ص 358 آورده است .\r\n( 3 ) - « شواهد التنزيل » ج 1 ، ص 81 تا ص 83 ، و فقرهء اوّل را در « تاريخ دمشق » ترجمهء الإمام أمير المؤمنين ( ع ) جزء دوّم ص 464 حديث شمارهء 984 و أبونُعَيم اصفهانى در كتاب « معرفة الصّحابة » ، در ترجمهء أمير المؤمنين عليه السّلام در ورق 22 ، و در « البداية و النّهاية » ، ج 7 ، ص 358 آورده است .\r\n( 4 ) - آيه 12 ، از سورهء 69 : الحآقّة در نسخه ديگر : هذا العلم الكثير\r\n","page_name":" 77 ","page_number":85},
  {"content":"\r\n\r\nفراگيرنده ، اين پند و تذكر ما را فرا مىگيرد . »\r\nبا سند متّصل خود از على بن أبى طالب عليه السّلام روايت كرده است كه گفت رسول خدا صلّى الله عليه و آله و سلّم به من گفت : إنَّ اللَهَ أَمَرَنِى أنْ أُذْنِيَك وَ لَا أُقْصِيَكَ ؛ وَ . اعَلِّمك لَتَعِىَ ! وَ انْزِلَتْ عَلَى هَذِهِ اْلآيةُ :  وَ تَعِيَها أُذُنٌ واعِيَةٌ  . فَأنْتَ [ الْاذُنُ 
  ] الْوَاعِيةُ لِعِلْمى ! يا عَلِى وَ أنَا الْمَدِينُة وَ أنْتَ الْبَابُ وَ لَا يُؤْتَى الْمَدِينَةُ إلَّا مِنْ بَابِهَا . « 1 »\r\n« خداوند به من أمر كرده است كه ترا نزديك كنم ؛ و ترا دور نكنم ؛ و به تو تعليم نمايم تا فراگيرى . و اين آيه بر من نازل شد :  وَ تَعِيَها أُذُنٌ واعِيَةٌ !  پس تو گوشهاى فراگيرندهء علم و دانش من مىباشى ! اى على ! و من شهر علم مىباشم ، و تو دَرِ آن شهرى ! و در شهر نمىتوان آمد مگر از ناحيهء دَرِ آن . »\r\n\r\nروايات خاصّه و عامّه درباره مدينة الحكمة\r\nبايد دانست كه آنچه تا به حال آورديم ، رواياتى بود كه در آن پيامبر أكرم خود را مدينهء علم و على را دَرِ آن مدينه بيان كرده است ؛ و همچنين رواياتى از عامّه و خاصّه آمده است كه پيامبر أكرم خود را مدينهء بهشت و على را باب آن مدينه معيّن كرده ؛ و نيز رواياتى از عامّه وارد شده است كه أنَا دَارُ الْحِكْمَةِ وَ عَلِىٌ بَابُهَا و از خاصّه كه : أَنَا مَدِينَةُ الْحِكْمَةِ وَ عَلِىٌ بَابُهَا و يا أَنَا دَارُ الْحِكْمَةِ وَ عَلِىٌ مِفْتَاحُهَا .\r\nاين روايات نيز در كتب أعلام آمده است ؛ و اينك ما از « غاية المرام » روايت مىكنيم :\r\nدر « غاية المرام » دربارهء حديث أَنا مَدِينَةُ الْجَنَّةِ وَ عَلِى بَابُهَا از طريق عامّه يك حديث و از طريق خاصّه دو حديث آورده است ؛ امّا از طريق عامّه از « مناقب » ابن مغازلى شافعى با سند متّصل خود از سعيد بن جبير ، از عبد الله بن عبّاس روايت كرده است كه رسول خدا صلّى الله عليه و آله و سلّم گفت :\r\nأنَا مَدِينَةُ اْلجَنَّة وَ عَلِىٌ بَابُهَا فَمَنْ أَرَادَ الْجَنَّةَ فَلْيَأْتِهَا مِنْ بَابِهَا . « 2 »\r\n\r\n\r\n","description":"","footnote":"\r\n( 1 ) - « شواهد التنزيل » ج 2 ، ص 272 تا 274 حديث شمارهء 1009 ، در باب 181\r\n( 2 ) - « غاية المرام » ج 2 ، ص 523 ، باب 31 ، حديث شمارهء 1 ، از عامّه و در « مناقب » ابن مغازلى ، ص 86 ، حديث شمارهء 127 اين حديث را آورده است .\r\n","page_name":" 78 ","page_number":86},
  {"content":"\r\n\r\n« من شهر بهشت هستم و على دَرِ آن شهر است ؛ پس هر كس ارادهء بهشت دارد بايد از درش در آن بيايد . »\r\nو امّا از طريق خاصّه أوّل از شيخ طوسى در « أمالى » خود با سند متّصل از سعيد بن جبير از ابن عبّاس همين مضمون از حديث را بعينه روايت كرده است . « 1 »\r\nدوّم از شيخ نيز در « أمالى » با سند متّصل از أصبَغ بن نُباتَه از أمير المؤمنين عليه السّلام روايت نموده است كه : رسول خدا صلّى الله عليه و آله و سلّم گفت : أنَا مَدِينَةُ الْجَنَّةِ وَ أنْتَ بَابُهَا !\r\nيا عَلِىٌ ! كَذَبَ مَنْ زَعَمَ أنَّهُ يَدْخُلُهَا مِنْ غَيرِ بَابِهَا . « 2 » و « 3 »\r\n« من شهر بهشتم و تو دَرِ آن هستى ! اى على ! دروغ مىگويد كسى كه مىپندارد او بدون ورود از دَرِ بهشت مىتواند در آن وارد شود ! »\r\nو دربارهء حديث أنَا مَدِينَةُ الْحِكْمَةِ وَ دَارُ الْحِكْمَة ، از طريق عامّه چهار حديث و از طريق خاصّه پنج حديث را روايت كرده است . أمّا از طريق عامّه أوّل از ابن مَغازِلى با سند متّصل خود از أعْمَش از مُجَاهِد از ابن عبّاس روايت كرده است كه گفت : رسول خدا صلّى الله عليه و آله و سلّم گفت :\r\n\r\n\r\n","description":"","footnote":"\r\n( 1 ) - غاية المرام » ج 2 ، ص 523 ، باب 32 از خاصّه\r\n( 2 ) - « غاية المرام » ج 2 ، ص 523 ، باب 32 از خاصّه و درتاريخ دمشق ترجمهء أمير المؤمنين عليه السلام ج 2 ص 457 ، حديث 982 حديث دوّم را آورده است .\r\n( 3 ) - و در تعليقهء ج 2 ، ص 457 و 458 از ج 2 ، ترجمهء أمير المؤمنين عليه السّلام از « تاريخ دمشق » از همين مصنّف : ابن عساكر با سند متّصل خود از أجلح بن عبد الله كندى روايت مىكند كه او گفت : شنيدم از زيد بن على ، و عبد الله بن حسن ، و جعفر بن محمّد ، و محمّد بن عبد الله بن حسن چون آنها نامهاى كسانى را كه از أصحاب رسول خدا با على بن أبى طالب شهيد شده بودند مىشمردند مىگفتند كه همهء آنها از پدرانشان و از كسانى از أهلشان كه آنها را إدراك كرده بودند روايت مىكردند ، كه رسول خدا گفته است : إنَّ عَلِيّاً آية الجنَّهء وَ دَليلها فَمن لَم يتَّبعه ضَلّ عَن طَريق الْجَنَّة « على آيه و نشانه و راهنماى بهشت است پس كسىكه از او پيروى نكند از راه بهشت گمراه مىشود » - و من از غير آنها نيز شنيده‌ام - و آنها را نام برد و در ميان آنها عَمرو بن حمق خزاعى را نيز نام برد كه رسول خدا به او گفت : إى عَمْرو ! أ تحبّ أنْ اريك آيه الجنَّهء ؟ قالَ : نِعَم يا رَسولُ الله ! فَمرّ على فقالَ : هَذَا و قومه آيه الجنَّهء .\r\n","page_name":" 79 ","page_number":87},
  {"content":"\r\n\r\nأنَا دَارُ الْحِكْمَةِ وَ عَلِى بَابُهَا فَمَنْ أرَادَ الْحِكْمَةَ فَلْيأْتِ الْبَابَ . « 1 »\r\n« من خانهء حكمت هستم ، و على درِ آن خانه است ؛ پس كسىكه حكمت مىخواهد بايد از اين در بيايد ! »\r\nدوّم از كتاب « مناقب الصَّحابة » سَمْعَانى آورده است كه : على عليه السّلام گفت : رسول خدا صلّى الله عليه و آله و سلّم گفت : أنَا دار الْحِكْمَةِ وَ عَلِى بَابُهَا « 2 »\r\nسوّم از ابراهيم بن محمّد حمّوئى با سند متّصل خود از شريك از سلمة بن كميل صناعى « 3 » روايت كرده است كه رسول اللّه صلّى الله عليه و آله گفت : أنَا دَارُ اْلحِكْمَةِ و عَلِىٌ بَابُهَا « 4 »\r\nچهارم از ابن مغازلى با سند متّصل خود ، از شريك از سَلَمَة بن كهيل صالحى « 5 » از امير المؤمنين عليه السّلام از رسول اللّه صلّى الله عليه و آله روايت كرده است كه أنَا دَارُ الْحِكْمَةِ وَ عَلِى بَابُهَا فَمَنْ ارَادَ الْحِكْمَةَ فَلْيأتِهَا مِنْ بَابِهَا « 6 »\r\nو أمّا از طريق خاصّه از ابن بابويه با سند متّصل خود از سعيد بن جُبَير از ابن عبّاس روايت كرده است كه : رسول خدا صلّى الله عليه و آله و سلّم به على عليه السّلام گفت : يا عَلِىٌ ! أنَا مَدِينَةُ الْحِكْمَةِ وَ أنْتَ بَابُهَا وَ لَنْ تُؤْتِى الْمَدِينَةُ إلَّا مِنْ قَبْلِ الْبَابِ ! « 7 »\r\nو ديگر نيز از ابن بابويه با سند متّصل خود از عمرو بن شمر ، از جابر ، از\r\n\r\n\r\n","description":"","footnote":"\r\n( 1 ) - « غاية المرام » ، ج 2 ، ص 523 ، باب 33 ، حديث شمارهء 1 ، از عامّه ؛ و در « مناقب » ابن مغازلى ص 86 و ص 87 حديث 128 به لفظ أنا مدينهء الحكمة ضبط كرده است ، و با همين لفظ در « لسان الميزان » ، ج 4 ، ص 144 آورده است .\r\n( 2 ) - همين كتاب ، باب 33 حديث 2 از عامّه ، و « تاريخ دمشق » ، ترجمهء أمير المؤمنين ، ج 2 ص 459 حديث 983 ، و « حلية الاولياء » ج 1 ، ص 64 و در « اللّألى المصنوعة » ج 1 ، ص 329 از ابن مردويه آورده است .\r\n( 3 و 5 ) - صحيح آن سلمة بن كهيل از صنابجى است كه در اين نسخه تصحيف شده است .\r\n( 4 ) - همين كتاب باب 33 از عامّه ، قرائد السمطين » ج 1 ، ص 99 حديث 68 و سيوطى در « اللالى المصنوعة في الاحاديث الموضوعة » طبع دوم بيروت ج 1 ص 328 و 329 با دو سند از زاغونى و أبوأحمد آورده است .\r\n( 6 ) - همين كتاب ، باب 33 حديث 4 از عامّه ؛ و « مناقب » ابن مغازلى ص 87 حديث 129 .\r\n( 7 ) - همين كتاب باب 34 ، حديث 1 ، از خاصّه\r\n","page_name":" 80 ","page_number":88},
  {"content":"\r\n\r\nحضرت أبوجعفر ، از پدرش ، از جدّش ، از على بن أبى طالب عليه السّلام روايت كرده است كه : رسول الله صلّى الله عليه و آله و سلّم گفت : أنَا مَدينَةُ الْحِكْمَةِ وَ هِى الْجَنَّةُ وَ أنْتَ يا عَلِى بَابُهَا فَكيفَ يهْتَدِى الْمُهْتَدِى إلَى الْجَنَّةِ وَ لَا يهْتَدِى إلَيهَا إلَّا مِنْ بَابِهَا . « 1 »\r\n« من شهر حكمت مىباشم ؛ و آن است بهشت ؛ و تو اى على در آن شهر مىباشى ! پس چگونه راهرو و جويندهء راه بهشت مىتواند بدون ورود از در آن ، به بهشت راه يابد ؟ ! » « 2 »\r\nو ديگر نيز ابن بابويه با سند متّصل خود ، از عبد الله بن فضل هاشمى ، از حضرت صادق : جعفر بن محمّد ، از پدرش ، از پدرانش عليهم السّلام روايت كرده است كه رسول الله خدا صلّى الله عليه و آله و سلّم گفت :\r\nيَوْمُ غَدِيرِ خُمٍّ أفْضَلُ أعْيَادِ امَّتىِ ؛ و هُوَ الْيَوْمُ الَّذِى أمَرَنِى اللهُ تَعَالَى ذِكْرُهُ فِيهِ بِنَصْبِ أخى عَلِىٌ بْنِ أَبِى طَالِبٍ عَلَمًا لِامَّتِى ؛ يَهْتَدُونَ بِهِ مِنْ بَعْدِى ؛ وَ هُوَ الْيَومُ الَّذِى أكمَلَ فِيهِ الدِّينَ وَ أتَمَّ عَلَى أُمَّتِى فِيهِ النِّعْمَةُ ؛ وَ رَضِىَ لَهُمُ الإسْلَامَ دِينًا . ثُمَّ قَالَ صَلَّى اللَهُ عَلَيهِ وَ ءَالِهِ وَ سَلَّمَ : مَعَاشِرَ النَّاسِ ! أَنَا مِنْ عَلِىٌ وَ عَلِىٌ مِنِّى ؛ خُلِقَ مِنْ طِينَتِى ؛ وَ هُوَ إمَامُ الْخَلْقِ بَعْدِى ؛ يُبَيِّنُ لَهُمْ مَا اخْتَلَفُوا فِيهِ مِنْ سُنَّتِى ؛ وَ هُوَ أمِيرُالْمُؤْمِنِينَ ؛ وَ قَائِدُ الْغُرِّ الْمُحَجَّلِينَ ، وَ يعْسُوبُ الْمُؤْمِنينَ ، وَ خَيْرُ الْوَصِييِّنَ ؛ وَ زَوْجُ سَيِّدَة نِسَاءِ الْعَالَمينَ ؛ وَ أبُو اْلأئِمَّةِ الْمَهْدِيّينَ .\r\nمَعاشِرَ النَّاسِ مَنْ أَحَبَّ عَلِيَّا أحْبَبْتُهُ ؛ وَ مَنْ أبْغَضَ عَلِيّاً أبْغَضْتُهُ ؛ وَ مَنْ وَصَلَ عَلِيّاً وَصَلْتُهُ ؛ وَ مَنْ قَطَعَ عَلِيّاً قَطَعْتُهُ ؛ وَ مَنْ جَفَى عَلِيّاً جَفَوْتُهُ ؛ وَ مَنْ وَالَى عَلِيّاً وَالَيتُهُ ؛ وَ مَنْ عَادَى عَلِيّاً عَادَيْتُهُ !\r\nمَعَاشِرَ النَّاسِ ! أنَا مَدِينَةُ الْحِكْمَةِ وَ عَلِىٌ بْنُ أبى طالبٍ بَابُهَا ، وَ لَنْ تؤْتَى الْمَدِينَةُ\r\n\r\n\r\n","description":"","footnote":"\r\n( 1 ) - همين كتاب باب 34 حديث 2 از خاصّه .\r\n( 2 ) - سيوطى در « اللّألى المصنوعة » طبع بيروت ج 1 ، ص 335 از أبوالحسن شاذان فضلى در خصائص على ، از أبوبكر محمّد بن ابراهيم بن فيروز أنماطى از حسين بن عبد الله تميمى از حبيب بن نعمان از حضرت جعفر بن محمّد از پدرش ، از جدّش ، از جابربن عبد الله روايت كرده است كه رسول خدا ( ص ) گفت : أنَا مَدينَهء الْحِكْمَة وَ على بَابُهَا فَمَن أرَادَ الْمَدِينَة فَلْيأت إلى بابها . اين حديث را خطيب در كتاب « تلخيص المتشابه » از طريق دارقطنى تخريج كرده است ؛ و گفته است : اين حديث را براى ما محمّد بن ابراهيم أنماطى روايت كرده است .\r\n","page_name":" 81 ","page_number":89},
  {"content":"\r\n\r\nإلَّا مِنْ قِبَل الْبَابِ ! وَ كذَبَ مَنْ زَعَمَ أنَّهُ يُحِبُّنِى وَ يُبْغِضُ عَلِيّاً !\r\nمَعَاشِرَ النَّاسِ ! وَالَّذى بَعَثَنى بِالنُّبُوَّةِ ، وَ اصْطَفَانى عَلَى جَمِيعِ الْبَرِيَّة مَا نَصَبْتُ عَلِيّاً عَلَمًا لِامَّتى فِى اْلأرْضِ حَتَّى نَوَّهَ بِاسْمِهِ فِى سَمَوَاتِهِ ، وَ أوْجَبَ وَلَايَتَهُ عَلَى جَمِيعِ مَلَائِكَتِه . « 1 »\r\n« روز غدير با فضيلت‌ترين عيدهاى امَّت من است ؛ و آن روزى است كه خداوند تعالى ذكره ، مرا در آن روز أمر نمود كه برادرم على بن أبى طالب را به عنوان شاخص و فرد نمونه براى اقتداى امّت خود منصوب كنم ؛ كه به واسطهء او بعد از من در راه إسلام و توحيد و معرفت ، هدايت شوند و آن روزى است كه خداوند در آن روز دين را كامل نمود ؛ و نعمت خود را بر امّت من تمام كرد ، و پسنديده و راضى شد كه إسلام دين آنها باشد .\r\nو پس از آن گفت : إى جماعت مردم ! من از على هستم و على از من است ؛ او از سرشت من آفريده شده است ، و او امام و پيشواى خلق عالم است پس از من . براى آنها در آنچه از سُنّت من اختلاف كنند حقّ را روشن مىكند ، و واقعيّت را مبرهن و آشكار مىنمايد .\r\nو او است أمير و فرمانفرماى مؤمنان ؛ و پيشواى سپيد چهرگان كه بر پيشانى و پاهاى آنها آثار نورانيّت وضو در روز بازپسين مشهود است ، و او است سلطان و رئيس مؤمنان ؛ و بهترين وصى از ميان أوصياى پيامبران ؛ و شوهر سَيِّده و سالار زنان عالميان ؛ و پدر إمامان و پيشوايان راه يافتگان .\r\nإى جماعت مردم ! كسى كه على را دوست بدارد من او را دوست دارم ؛ و كسى كه على را مبغوض دارد من او را مبغوض دارم ؛ و كسى كه با على بپيوندد ، من با او مىپيوندم ، و كسى كه از على ببُرد ، من از او مىبُرم . و كسى كه با على جفا كند ، من با او جفا مىكنم . و كسى كه ولايت على را بر عهده بگيرد ، من ولايت او را متعهّد مىشوم و كسى كه با على دشمنى كند من با او دشمنى مىكنم .\r\n\r\n\r\n","description":"","footnote":"\r\n( 1 ) - « غاية المرام » ج 2 ، ص 523 و ص 524 ، باب 34 ، حديث 3 ، از خاصّه .\r\n","page_name":" 82 ","page_number":90},
  {"content":"\r\n\r\nإى جماعت مردم ! من شهر حكمت مىباشم ، و على بن أبى طالب دَرِ آن شهر است ، و هيچ‌گاه نمىتوان در شهر وارد شد مگر از سوى درِ آن شهر ! و دروغ مىگويد كسى كه مىپندارد مرا دوست دارد و على را مبغوض دارد !\r\nإى جماعت مردم ! سوگند به آنكه مرا به نبوّت برانگيخت ؛ و مرا از جميع مردمان برگزيد و انتخاب فرمود ؛ من على را در روى زمين به منصب إمامت و شاخص و نمونهء أكمل ، نصب نكردم ؛ مگر آنكه قبلًا خداوند نام او را در آسمان هايش بلند كرد ؛ و صيت و آوازهء او را إظهار نمود ؛ و ولايت او را بر همهء فرشتگانش فرض و لازم شمرد . »\r\nو ديگر نيز ابن بابويه با سند متّصل خود از زياد بن منذر از حضرت أبوجعفر الباقر عليه السّلام روايت كرده است كه گفت : من از جابربن عبد الله أنصارى شنيدم كه مىگفت : رسول خدا صلّى الله عليه و آله و سلّم روزى در منزل امُّ إبرَاهيم بودند ؛ و در نزد آن حضرت چند نفر از أصحاب بود كه عَلِىُّ بْنُ أبى طالب عليه السّلام روى آورد .\r\nچون چشم پيامبر از دور به او افتاد گفت : يا مَعَاشِرَ النَّاسِ ! أقْبَلَ إلَيكمْ خَيْرُ النَّاسِ بَعْدِى ! وَ هُوَ مَوْلَاكُمْ ؛ طَاعَتُهُ مَفْرُوضَةٌ كَطَاعَتِى ؛ وَ مَعْصِيتُهُ مُحَرَّمَهءٌ كمَعْصِيَتِى .\r\nمَعَاشِرَ النَّاسِ ! أنَا دَارُ الْحِكْمَةِ و عَلِىٌ مِفْتَاحُهَا وَ لَنْ يوصَلَ إلَى الدَّارِ إلَّا بِالْمِفْتَاحِ ؛ وَ كذبَ مَنْ زَعَمَ أنَّهُ يحِبُّنِى وَ يُبْغِضُ عَلِيّاً ! « 1 »\r\n« إى جماعت مردم ! بهترين مردم پس از من ، به شما روى آورد ؛ و او است صاحب اختيار شما ! إطاعت از او واجب است مانند إطاعت از من ؛ و معصيت او حرام است مانند سرپيچى از من .\r\nإى جماعت مردم ! من خانهء حكمتم و على كليد آن خانه است ؛ و أبداً نمىتوان به خانه دست يافت ، مگر به واسطهء كليد آن ، و دروغ مىگويد آن كه مىپندارد : مرا دوست دارد و على را مبغوض . »\r\nو ديگر شيخ طوسى در « امالى » با سند متّصل خود از عبد الرحمن بن نهمان از\r\n\r\n\r\n","description":"","footnote":"\r\n( 1 ) - «\r\nغاية المرام » ج 2 ، ص 524 ، باب 34 ، حديث 4 ، از خاصّه\r\n","page_name":" 83 ","page_number":91},
  {"content":"\r\n\r\nجابربن عبد الله أنصارى آورده است كه او گفت : رسول خدا صلّى الله عليه و آله و سلّم را ديدم كه أخِذًا بِيَدِ عَلِىّ بْنِ أَبِى طَالِبٍ عَلَيهِ السَّلَامُ وَ هُوَ يَقُولُ :\r\nهَذَا أمِيرُ الْبَرَرَةِ ؛ وَ قَاتِلُ الْفَجَرَةِ ؛ مَنْصُورٌ مَنْ نَصَرَهُ ، مَخْذُولٌ مَنْ خَذَلَهُ . ثُمَّ رَفَعَ بِهَا صَوْتَهُ ؛ وَ قَالَ : أنَا مَدِينَةُ الْحِكْمَةِ وَ عَلِى بَابُهَا ، فَمَنْ أرَادَ الْحِكْمَةَ فَلْيأْتِ الْبَابَ . « 1 »\r\n« در حالىكه دست على را گرفته بود ، او مىگفت : اين است امير و فرماندهء نيكوكاران ؛ و كشندهء فاجران ! يارى كرده مىشود هر كه وى را يارى كند ! و ذليل و خوار مىگردد هر كه وى را تنها و پست و خوار بدارد .\r\nسپس صداى خود را بلند كرد و گفت : من شهر حكمتم و على دَرِ آن است ؛ پس هر كه طالب حكمت است بايد از اين دَرْ بيايد . »\r\n\r\nروايات وارده راجع به مدينهء الفقه\r\nو ديگر از عباراتى كه از رسول خدا صلّى الله عليه و آله و سلّم روايت شده است ، عبارت : أنَا مَدِينَةُ الْفِقْهِ وَ عَلِىٌ بَابُهَا مى باشد . سِبط ابن جَوزَى پس از آنكه حديث أنَا مَدِينَةُ الْعِلْمِ وَ عَلِىٌ بَابُهَا را از أحمد بن حَنْبَل در كتاب « فضآئل » او روايت مىكند مىگويد : و در روايتى وارد شده است كه : أَنا دَارُ الْحِكْمَةِ وَ عَلِىٌ بَابُهَا . « 2 » و در روايت ديگرى وارد شده است كه : أَنا مَدِينَةُ الْفِقْهِ وَ عَلِىٌ بَابهَا فَمَنْ أرَادَ الْعِلْمَ فَلْيأْتِ الْبَابَ « من شهر فقه و دانائى و ادراك و فهم و بينش هستم ؛ و على در آن است ؛ پس كسى كه خواهان علم است ، بايد از اين در داخل شود . » و ذيل اين روايت را عبد الرزّاق بدين عبارت آورده است كه : فَمَنْ أرَادَ الْحِكمَ فَلْيأْتِ الْبَابَ « 3 » . « هر كس خواهان حكمت‌ها و حقايق است ؛ بايد از اين در داخل شود . »\r\nو سيوطى گويد : و با سند گذشته تا ابن بَطَّه ، حديث كرد براى ما محمّد بن قاسم نحوى ، از عبد الله بن ناجيه ، از أبومنصوربن شجاع ، از عبد الحميد بن بحر\r\n\r\n\r\n","description":"","footnote":"\r\n( 1 ) - همين كتاب ؛ با همين نشانه ، حديث 5 از خاصّه\r\n( 2 ) - اين روايت را در « كنز العمّال » طبع حيدرآباد ، ج 15 ، ص 129 در مسند على از ترمذى و ابن جرير ، هر دو از اسمعيل بن موسى از محمّد بن عمر رومى از شريك از سَلَمة بن كهيل از سويد بن غفله از صنابجى از على عليه السّلام روايت كرده است .\r\n( 3 ) - « تذكرة خواصّ الامَة » ص 29 .\r\n","page_name":" 84 ","page_number":92},
  {"content":"\r\n\r\nبصرىّ ، از شريكّ ، از سَلَمَة بن كهيل ، از صنابجى ، از على بن أبى طالب عليه السّلام كه گفت : رسول خدا صلّى الله عليه و آله و سلّم گفت : أَنا مَدِينَةُ الْفِقْهِ و عَلِىٌ بَابُهَا . و از حسن بن على از پدرش مرفوعاً آمده است كه : أنَا مَدِينَةُ الْعِلْمِ وَ عَلِىٌ بَابُهَا فَمَنْ أرَادَ الْعِلْمَ فَلْيأْتِ الْبَاب . و اين روايت را ابن مَرْدَوَيه روايت نموده است . « 1 »\r\nو سيوطى گويد : دَيلَمىّ گويد : خبر داد به ما پدرم ، از مَيدانى ، از أبومحمّد حلّاج ، از أبوالفضل محمّد بن عبد الله ، از أحمد بن عبيد ثقفى ، از محمّد بن على بن خَلَف عطّار ، از موسى بن جعفر بن ابراهيم بن محمّد بن على بن عبد الله بن جعفر بن أبى طالب ، از عبد المهين بن عبّاس ، از پدرش ، از جدّش ، سَهْل بن سَعْد ، از أبوذرّ كه او گفت : رسول خدا صلّى الله عليه و آله و سلّم گفت :\r\nعَلِىٌ بَابُ عِلْمِى وَ مُبِيِّنٌ لِامَّتِى مَا ارْسِلْتُ بِهِ مِنْ بَعْدِى . حُبُّهُ إيمَانٌ وَ بُغْضُهُ نِفَاقٌ وَ النَّظَرُ إلَيْهِ رَأْفَة . « 2 »\r\n« على دَرِ علم و دانش من است ؛ و پس از من ، اوست كه آنچه را كه به من فرستاده شده است ، براى امَّت روشن مىكند و آشكار مىنمايد . محبّت به او إيمان است ؛ و بغض او نفاق است ، و نظر به سوى او رأفت است . »\r\nبارى دربارهء حديث أنَا مَدِينَةُ الْعِلْمِ وَ عَلِىٌ بَابُهَا در كتب شيعه ، و بين علماى ايشان هيچگونه جاى ترديد و تأمّل نيست ، ايشان در كتب و مجاميع معتبرهء خود از رسول خدا صلّى الله عليه و آله و سلّم روايت مىكنند و آن را از أحاديث مستفيضه مىشمرند ؛ و بدون هيچ شبهه‌اى به طور إرسال مسلّم به رسول خدا نسبت مىدهند .\r\nو امّا از طرق عامّه نسبت اين حديث به رسول الله به قدرى است كه عَلّامه آية الله الأكبر ، مفخر شيعه ، و سليل آل رسول ، و صمصام قاطع بر عليه مُلْحِدين و منكرين در عصر قريب به عصر ما : مرحوم مير سيّد حامد حسين موسوى نيشابورى لَكْهَنُوى هندى متوفّى در سنهء 1306 هجريّه قمريّه ، جلد پنجم از كتاب شريف خود : « عَقَباتُ الْأنْوار » را فقط به بحث در پيرامون اين حديث مبارك اختصاص\r\n\r\n\r\n","description":"","footnote":"\r\n( 1 ) - « اللألى المصنوعة » طبع بيروت ، ج 1 ، ص 329 .\r\n( 2 ) - اللألى المصنوعة » طبع بيروت ، ج 1 ، ص 329 .\r\n( 2 ) - « اللّألى المصنوعة » ج 1 ، ص 335 ؛ و در « كنز العمّال » طبع اوّل ، ج 6 ، ص 156 از ديلمى از ابوذرّ غفارى تخريج كرده است ، و در « كشف الخفاء » ج 1 ، ص 204 نيز روايت كرده است .\r\n","page_name":" 85 ","page_number":93},
  {"content":"\r\n\r\nداده است ؛ و در طرق روايت آن و بيان مشايخ و أعاظم أهل سنّت كه آن را روايت كرده‌اند ؛ و إقرار و اعتراف بر صحّت آن نموده‌اند ، داد سخن داده است : فَشَكرَ اللهُ مَسَاعِيهُ الْجَمِيلَةَ وَ جَزَاهُ اللهُ عَنِ الْإسْلَامِ وَ أهْلِهِ خَيرَ الْجَزآءِ وَ جَعَلَنَا مِنَ الْمُقْتَبِسِينَ مِنْ آثارِهِ وَ رَشَحَاتِ قَلَمِهِ وَ خَالِصِ وَلائِهِ وَ النَّهْجِ عَلَى مَنْهَجِهِ الْقَوِيمِ .\r\nو نيز در همين نزديكىهاى عصر ما سيّد أحمد بن محمّد حَسَنى كتاب مستقلّى در اين باب نوشته ؛ و نام آن را « فَتْحُ الْمَلِكِ الْعَلِىّ » نهاده است ؛ و مرحوم علّامه شيخ عبد الحسين أمينى در سه جاى از « الغدير » « 1 » بحث از اين حديث نموده است . گرچه آنچه اين دو بزرگوار آورده‌اند ؛ در اين موضوع همگى در ضمن مطاوى أبحاث « عبقات الأنوار » مندرج است ؛ و ليكن معذلك سعى آنها مشكور ، و خدمت ايشان به شرع و شريعت ، و وَلاء و إمامت ، با تدوين كتاب خود به لسان عربى و به شيوه‌اى بديع و طرزى لطيف ، ممدوح و مورد تحسين و شكر صاحب شريعت خواهد بود .\r\nدر « الغدير » در ضمن بحث از قصيدهء غديريّهء شمس الدّين مالكى ، « 2 » بحث كافى و وافى فرموده ، پايهء علم و دانش آن حضرت را با علم و دانش عمر كه به عنوان « نَوادِرُ الْأثَرِ فِى عِلْم عُمَرَ » ناميده است ، اندازه گيرى كرده ؛ و روشن ساخته است كه مولى المُوحِّدين و أمير المؤمنين است كه حامل لواى علم و دانش است ، و بقيه من العالى إلى الدّانى همه معترف به جهل خود ، و نياز خود در معارف و أحكام و تفسير و حديث و تاريخ و غيرها به آن حضرت مىباشند .\r\nدر اين قصيده ، شمس الدّين مالكى دربارهء اين حديث شريف گويد :\r\n وَ قَالَ رَسُولُ اللَهِ : إنِّى مَدِينَةُ * مِنَ الْعِلْمِ وَ هُوَ الْبَابُ وَ الْبَابَ فَاقْصِدِ 1\r\nوَ مَنْ كتُ مَوْلَاهُ عَلِى وَلِيُّهُ * وَ مَوْلَاكَ فَاقْصِدْ حُبَّ مَوْلَاك تَرْشُدِ 2 \r\n\r\n\r\n","description":"","footnote":"\r\n( 1 ) - « الغدير » ، ج 3 ، ص 92 تا ص 101 ، و ج 6 ، ص 58 تا 355 ، و ج 7 ، ص 197 تا 199 .\r\n( 2 ) - أبوعبد الله شمس الدّين محمّد بن أحمد بن على هوارى مالكى اندلسى نحوى ، معروف به ابن جابر اعمى از أهل مَريهء مىباشد . در سنهء 698 متولّد شد و در سنهء 780 وفات كرد . او يكى از بزرگان در شعر و ادب و سيره و تاريخ و نحو و حديث است . شرح حالات او و تفصيل تدرّس و تعلّم او و كتب مصنّفهء او را در « الغدير » ، ج 6 ، ص 350 به بعد آورده است .\r\n","page_name":" 86 ","page_number":94},
  {"content":"\r\n\r\n وَ إنَّكَ مِنِّى خَالِياً مِنْ نُبُوَّةٍ * كهَرُونَ مِنْ مُوسَى وَ حَسْبُك فَاحْمَدِ 3 « 1 » \r\n« 1 - و رسول خدا گفت : من شهرى از علم مىباشم ؛ و على دَرِ اوست ؛ بنابراين تو بايد عزم و اراده ات حركت به سوى دَرْ باشد !\r\n2 - و كسى كه من صاحب اختيار او هستم ، على صاحب اختيار اوست ؛ بنابراين تو بايد عزم و إراده ات به صاحب اختيارت بوده باشد ! پس محبّت صاحب اختيار خودت را داشته باش ، تا راه را بيابى !\r\n3 - واى على تو با من ، مِثل هارون با موسى هستى ؛ و فقطّ نبوّت در تو نيست ؛ و اين براى تو كفايت مىكند كه چنين مقام و منزلتى را دارى ! بنابراين حمد خداوند را به جاى بياور ! »\r\nآنگاه گفته است : از جملهء أعلام عامّه ، طَبَرِى ، و ابن مُعِين ، و حَاكم ، و خَطِيب ، و سُيوطِى اين حديث را صحيح دانسته‌اند ؛ و سپس نام يكصد و چهل و سه نفر از اعلام و شيوخ عامّه را كه اين روايت را در كتب خود آورده‌اند ؛ و براى تلامذهء حديث خود روايت كرده‌اند يكايك برشمرده است . و ما در اينجا به ذكر بعضى از آنها اقتصار مىكنيم :\r\n\r\nمشايخ عامّه كه حديث أنا مدينه العلم و علىُّ بابها را روايت كرده‌اند\r\nاز جملهء آنها حافظ أبوبكر عبد الرّزّاق بن هَمّام صَنْعَانِى متوفّى در 211 است كه حاكم در « مستدرك » ج 3 ، ص 127 از او آورده است .\r\nو از جمله حافظ يحيى بن مُعِين متوفّى در 233 است كما فى « المستدرك » و « تاريخ خطيب بغدادى . »\r\nو از جمله أبوعبد الله ( أبوجعفر ) محمّد بن جعفر فيدى متوفّى در 236 است كه يحيى بن معين از او روايت مىكند .\r\nو از جمله أبومحمّد سُوَيد بن سعيد هَرَوى متوفّى در 240 است كه او يكى از مشايخ مسلم و ابن ماجه است ؛ و از او ابن كثير در تاريخ خود ج 7 ص 358 روايت مىكند .\r\nو از جمله إمام حنابله ، أحمد بن حَنْبل متوفّى در 241 است كه در « مناقب »\r\n\r\n\r\n","description":"","footnote":"\r\n( 1 ) - الغدير ج 6 ، ص 58\r\n","page_name":" 87 ","page_number":95},
  {"content":"\r\n\r\nاز او تخريج نموده است .\r\nو از جمله عبّاد بن يعقوب رَواجِنى أسَدىّ ، يكى از مشايخ بخارى و ترمذى و ابن ماجه است ؛ كه حافظ گنجىّ شافعىّ از طريق خطيب بغدادى در كتاب « كِفَاية الطّالب » از او روايت مىكند .\r\nو از جمله أبوعيسى محمّد تِرْمَذى متوفّى در 279 است كه در « جامع صحيح » خود روايت مىنمايد .\r\nو از جمله صاحب « مسند كبير » حافظ أبوبكر أحمد بن عُمر بَصْرى متوفّى در 292 است .\r\nو از جمله حافظ أبوجعفر محمّد بن جرير طبرى متوفّى در 310 است در « تهذيب الأثار » ؛ و بسيارى از أعلام از او روايت كرده‌اند .\r\nو از جمله أبوبكر محمّد بن عُمَر بن محمد تميمىّ بغدادىّ ابن جُعابى متوفّى در 355 است ؛ و همان‌طور كه در « مناقب ابن شهرآشوب » ، ج 1 ، ص 261 آورده است ، او اين حديث را از پنج طريق تخريج كرده است .\r\nو از جمله أبوالقاسم سليمان بن أحمد طَبَرانىّ است متوفّى در 360 ؛ و اين حديث را در « مُعْجَم كبير » و در « مُعْجَم أوْسَط » خود تخريج كرده است .\r\nو از جمله حافظ أبوعبد الله بن محمّد بن عبد الله حاكم نيشابورى متوفّى در 405 است كه در مستدرك آورده است .\r\nو از جمله حافظ أبوعَبْدِ الله عُبَيْد الله بن محمّد شهير به ابنُ بطّهء عُكبِرىّ متوفّى در 387 است ؛ و او اين حديث را از شش طريق تخريج نموده است .\r\nو از جمله حافظ أبوبكر أحمد بن علىّ خطيب بغدادى متوفّى در 463 است كه در كتاب خود به نام « الْمُتَّفِقُ وَ الْمُفْتَرِقُ « 1 » » و در « تاريخ بغداد » ، ج 4 ، ص 348 ؛ و ج 2 ، ص 377 ، و ج 7 ، ص 173 ؛ و ج 11 ص 204 آورده است .\r\nو از جمله حافظ أبوعمر و يوسف بن عبد الله بن عبد البّر متوّفّى در 463 است كه در استيعاب ج 2 ، ص 461 آورده است .\r\nو از جمله فقيه أبوالحسن على بن محمّد بن طَيّب جُلّابى ابن مَغَازِلِى متوفّى در 483 است كه در « مناقب » خود با هفت طريق آورده است .\r\n\r\n\r\n","description":"","footnote":"\r\n( 1 ) - المُتَّفِق و المُفتَرِق به صورت اسم فاعل ، اصطلاحى است در علم درايه . يعنى المتَّفِق فى الاسم و المفترق فى الشّخص . ( « دراية » شهيد ثانى )\r\n","page_name":" 88 ","page_number":96},
  {"content":"\r\n\r\nو از جمله حافظ أبومحمّد حسن بن أحمد سمرقندى متوفّى در 491 است ، كه در كتاب خود به نام « بَحْر الأسانيد فِى صَحِيحِ الأسَانِيد » آورده است ؛ و همان‌طور كه ذهبى در « تذكرهء » خود ، ج 4 ، ص 28 گويد : اين حديث نزد او صحيح است .\r\nو از جمله أبوالقاسم زمخشرىّ متوفّى در 538 است كه در كتاب « فائق » ج 1 ، ص 28 به نام بَابُ مَدِينَةُ الْعِلْم نامگذارى كرده است .\r\nو از جمله أبوسعيد عبد الكريم بن محمّد بن منصور تميمى سَمْعانىّ متوفّى در 562 است كه در كتاب خود به نام « أنسَابُ الاشْراف » دربارهء شَهيد گويد : بدين نام جماعتى از علمآء معروف هستند كه كُشته شده‌اند و به نام شهيد شناخته شده‌اند . أوّل ايشان فرزند بابُ مَدينهء علم على بن أبى طالب عليه السّلام است ؛ تا آخر گفتار خود . و اين سخن مىرساند كه حديث بَابُ مَدِينَة الْعِلْم از أحاديث متَسالَمٌ عليه ، در نزد حَفّاظ حديث بوده است .\r\nو از جمله حافظ أخطب خوارزم أبوالمُؤيد موفّق بن أحمد مكّى حَنَفىّ متوفّى در 568 است كه در « مناقب » خود ، ص 49 ، و در « مقتل الإمام السَّبْط » ، ج 1 ، ص 43 آورده است .\r\nو از جمله حافظ أبوالقاسم على بن حَسَن مشهور به ابنُ عَساكر دمشقىّ متوفّى در 571 است كه با چندين طريق آورده است .\r\nو از جمله أبوالسَّعادات مبارك بن محمد ابن أثير جَزَرىّ شافعىّ متوفّى در 606 است كه در « جَامِعُ الاصُولِ » خود نقلًا از تِرْمِذى آورده است .\r\nو از جمله حافظ أبوالحسن على بن محمّد بن أثير جَزرىّ متوفّى در 630 در « اسْدُ الْغَابَة » ج 4 ، ص 22 آورده است .\r\nو از جمله محيى الدّين محمّد بن على ابن العَرَبىّ طآئى اندلُسىّ متوفّى در 638 ، بنا به نقل كتاب « ينابِيعُ المودّة » ص 419 در كتاب « الدُّرُّ المَكنُون وَ الْجَوْهَر الْمَصُون » آورده است .\r\nو از جمله حافظ محبّ الدّين محمّد بن محمود بن نجّار بغدادى متوفّى در 643 در ذيل « تاريخ بغداد » مسنداً آن را تخريج كرده است .\r\n\r\n","description":"","footnote":"","page_name":" 89 ","page_number":97},
  {"content":"\r\n\r\nو از جمله أبوسالم محمّد بن طلحهء شافعى متوفّى در 652 ، همانطور كه در « ينابيع المودّة » ص 65 نقل كرده است در كتاب « مَطَالِبُ السَّئوُل » ص 22 و الدُّرُّ الْمُنَظَّم آورده است .\r\nو از جمله شمس الدّين أبوالمظفّر يوسف بن قزاوغلى « سِبْطُ ابْنِ جَوْزِىّ » حنفىّ متوفّى در 654 در كتاب « تَذْكرَة الْخَوَاصّ » ص 29 آورده است .\r\nو از جمله حافظ أبوعبد الله محمّد بن يوسف گنجىّ شافعىّ متوفّى در 658 در كتاب « الْكفَاية » ص 98 - 102 آورده است ؛ و بعداً آن را از چند طريق تخريج كرده است و گفته است دربارهء اين روايت : هَذَا حَدِيثٌ حَسَنٌ عَالٍ « اين حديث ، حديث حَسَن ، و بلند اعتبار است » و بعد از مطالبى در اين زمينه گفته است : و علاوه بر اين حديث ، علمآء از صحابه و تابعين و أهل بيت رسول خدا قائل به تفضيل على عليه السّلام و فراوانى علم او ، و غزارت و سرشارى آن ، و حِدّت فهم او بوده‌اند ؛ و بر وفور حكمت او ، و حُسن قضاوت‌هاى او ، و صحّت فتاواى او معترف و مُقرّ بوده‌اند .\r\nأبوبكر و عمر و عثمان و غيرهم از علمآء أصحاب ، در أحكام با او مشورت مىنمودند ؛ و در نقض و إبرام امور ، فكر و و رأى او را أخذ مىكردند ؛ و جميعاً معترف به علم او ، و وفور فضل او ، و سنگينى و رجحان عقل او ، و صحّت حكم و نظريه او بوده‌اند ؛ و بدين سبب به او مراجعه مىنمودند .\r\nو اين حديث أنَا مَدِينَةُ الْعِلْمِ وَ عَلِىُّ بَابُهَا در حقِّ او زياده روى نيست ؛ چرا كه رتبه و درجهء او در نزد خدا و رسول او و مؤمنين از بندگان خدا ، أجل و اعلا و بزرگ‌تر و بلند پايه‌تر از اين است .\r\nو از جمله حافظ محبّ الدّين أحمد بن عبد الله طبرىّ شافعىّ مكّى متوفّى در 694 است كه در كتاب خود : « الرِّياضُ النَّضِرَةُ » ج 1 ، ص 192 و « ذَخائِر الْعُقْبَى » ص 77 آورده است .\r\nو از جمله سعيد الدّين محمّد أحمد فَرْغانى متوفّى در 699 است كه در شرح عربى قصيدهء « تائيّهء ابن فَارِض » « 1 » در شرح گفتار او كه مىگويد :\r\n\r\n\r\n","description":"","footnote":"\r\n( 1 ) - ابن فارض از عرفاى شامخ إسلام و شاگرد و معاصر محيى الدّين عربى است كه در قرن هفتم هجرى مىزيسته است . ابن فارض ديوانى در معارف إسلام و سير و سلوك و مقامات روحانى و كمالات انسانى دارد كه در بين قصائد عربى بى نظير است ؛ بر ديوان ابن فارض شرح‌هاى بسيار نوشته‌اند از جمله شرحى است از شيخين : حسن بورينى و عبد الغنى نابلسى كه به طبع رسيده است و بر خصوص قصيدهء تائيّهء كبراى او كه به « نَظْم السلوك » معروف است ، شروحى بخصوصها نوشته‌اند . منجمله شرحى است از ملّا عبد الرزاق كاشانى و چنان كه در « كشف الظنون » در باب تاء ( التّائية فى التّصوّف ) آورده است نامش « كشْف الوجوه الحرّ لمعانى نَظْم الدُّر » مىباشد ؛ و شرح ديگرى كه بعضى گفته‌اند به نام « كشف الوجوه الغُرّ لمعانى الدُّر » مىباشد از ملّا عبد الرّزاق در ص 8 چنانچه ملاحظه مىشود نام آن را « كشف الوجوه الغر لمعانى نظم الدّر » در طبع آورده‌اند ؛ و اين اشتباه است . و منجمله دو شرح است از أبوعبد الله محمّد بن أحمد بن محمّد معروف و مشتر به سَعيد الدّين فرغانى يكى از آنها عربى است به نام « منتهى المدارك » و ديگرى فارسى است به نام « مشارق الدّرارى » كه همهء آنها به طبع رسيده است .\r\n","page_name":" 90 ","page_number":98},
  {"content":"\r\n\r\n كرَامَاتُهُمْ مِنْ بَعْضِ مَا خَصَّهُمْ بِهِ * بِمَا خَصَّهُمْ مِنْ ارْثِ كلِّ فَضيلَةِ \r\n« كرامات أهل بيت رسول خدا ، بعضى از آن چيزهايى است كه خداوند ايشان را به آن اختصاص داده است ؛ به واسطهء آن اختصاصى كه از هر فضيلتى كه در رسول خدا بود به آنها به عنوان ميراث رسيده است . »\r\nحديث أنَا مَدِينَةُ الْعِلْمِ وَ عَلِىٌ بَابُهَا را ذكر كرده است .\r\nو همچنين در شرح فارسى او بر اين قصيده آنجا كه ابن فارض مىگويد :\r\n وَ أوْضَحَ بِالتَّأْوِيلِ مَا كانَ مُشْكلًّا * « عَلِىٌ » بِعِلْمٍ نَالَهُ بِالْوَصِيّةِ \r\n« و على عليه السّلام به سبب علمى كه از مقام وصايت رسول خدا به او رسيده بود ؛ حقايق و بازگشت معانى مشكل وارد در قرآن كريم را واضح و روشن ساخت . »\r\nحديث أنَا مَدِينَةُ الْعِلْمِ وَ عَلِىٌ بَابُهَا را ذكر كرده است .\r\nو از جمله شيخ الإسلام إبراهيم بن محمّد حَمُّوئى جوينى متوفّى در 722 است كه در كتاب خود « فَرَآئِدُ السِّمْطِينِ فِى فَضَائِلِ الْمُرْتَضى وَ الْبَتُولِ وَ السِّبْطَين » آورده است .\r\nو از جمله حافظ شمس الدّين محمّد بن أحمد ذهبى شافعى متوفّى در 748 است ، كه در كتاب « تَذْكِزةُ الْحُفَّاظ » ج 4 ، ص 28 از صحيح حافظ سمرقندى آورده است ؛ و گفته است كه : اين حديث صحيح است .\r\n\r\n","description":"","footnote":"","page_name":" 91 ","page_number":99},
  {"content":"\r\n\r\nو از جمله حافظ جمال الدّين محمّد بن يوسف زرندى أنصارى متوفّى در سنهء هفتصد و پنجاه و أندى است كه در « نظم دُرَرِ السِّمْطَينِ فِى فَضَآئِلِ الْمُصْطَفى وَ الْمُرْتَضَى وَ الْبَتُولِ وَ السِّبْطَينِ » آورده است .\r\nو از جمله حافظ صلاح الدّين أبوسعيد خليل علائى دمشقى شافعى متوفّى در 761 است كه بسيارى از أعلام عامّه از او روايت كرده‌اند . او اين حديث را از طريق ابن مُعين صحيح شمرده و پس از آن گفته است :\r\nچه أمر محالى را در پى دارد كه : پيغمبر صلّى الله عليه و آله و سلّم مثل اين حديث را دربارهء على رضى الله عنه گفته باشد ؟ و هيچ‌يك از كسانى كه در اين حديث سخن گفته و قآئل به وضع آن شده‌اند ؛ جوابى از اين روايت صحيحه وارده از ابن مُعِين نياورده‌اند . و علاوه بر اين ، اين حديث شاهدى دارد كه ترمذىّ در « جامع » خود آورده است - الخ .\r\nو از جمله سيّد علىّ بن شهاب الدّين همدانى است كه در « الْمَوَدَّةُ الْقُربَى » از طريق جابربن عبد الله أنصارى آورده است و سپس گويد : از ابن مسعود و أنَس بن مالك نيز اين حديث روايت شده است .\r\nو از جمله مجد الدّين محمّد بن يعقوب فيروز آبادى متوفّى در 816 و يا 817 است ؛ او در كتاب خود « النَّقْدُ الصَّحيح » آورده است ؛ و پس از آنكه آن را از ابن مُعِين روايت كرده است ؛ در ضمن بحث طولانى گفته است : هيچ‌يك از كسانى كه در حديث أنَا مَدِينَةُ الْعِلْمِ ضعفى قائل شده‌اند ؛ پاسخى از اين روايات ثابتهء از يحيى بن مُعين نياورده‌اند ؛ و حكم به موضوعيّت آن قطعاً باطل است .\r\nتا آنكه گويد : و حاصل آنكه اين حديث با مجموع دو طريق أبُو مُعَاوِيَه و شَريك منتهى به درجهء حُسْن مىشود كه مىتوان بدان تمسّك نمود و احتجاج كرد ؛ و نمىتوان او را ضعيف ناميد ؛ تا چه رسد از آنكه موضوع و مجعول باشد .\r\nو از جمله شمس الدّين محمّد بن محمّد جَزَرى متوفّى در 833 است كه آن را در « أسْنى الْمطَالِب فِى مَنَاقِبِ عَلِى بْنِ أبيطَالبٍ » ص 14 از طريق حاكم تخريج كرده و صحّت آن را ياد آورده شده است . او در اوّل كتاب خود شرط كرده است كه أحاديث متواتره و صحيحه و حَسَنه از مناقب أمير المؤمنين عليه السّلام را بياورد .\r\n\r\n","description":"","footnote":"","page_name":" 92 ","page_number":100},
  {"content":"\r\n\r\nو از جمله شهاب الدّين أبوالفضل أحمد بن على ، مشهور به ابن حَجَرِ عَسْقَلانِى متوفّى در 852 است كه آن را در « تَهْذِيبُ التَّهْذِيب » ج 7 ، ص 337 آورده است . و در « لِسان الميزان » گويد : براى اين حديث طريق بسيارى است كه حاكم در « مستدرك » آورده است ؛ و كمترين حالات آن آن‌ست كه بگوئيم : براى اين حديث أصلى بوده است ، و بنابراين سزاوار نيست كه دربارهء آن به وَضْع و جَعْل سخن گفت .\r\nو از جمله نور الدّين على بن محمّد بن صَبَّاغ مالكىّ مكّى متوفّى در سنهء 855 است كه آن را در كتاب « الْفُصُولُ المُهِمَّة » ص 18 آورده است .\r\nو از جمله شمس الدّين محمّد بن يحيى جيلانى لاهيجى نور بخش است كه در « مَفَاتِيحُ الإعْجَازِ » در شرح « گلشن راز » كه در سنهء 877 آن را تأليف كرده است ، آورده است .\r\nو از جمله حافظ جلال الدين عبد الرّحمن بن كمال الدين سُيوطىّ متوفّى در 911 است كه آن را در « الْجَامِعُ الصَّغِير » ج 1 ، ص 374 و در بسيارى از تأليفات ديگرش آورده است ؛ و در بسيارى از آنها حكم به حُسْن آن كرده است و در « جَمْعُ الْجَوَامِع » چنان‌كه در ترتيب آن ج 6 ، ص 401 آورده است ، حكم به صحّت آن نموده است ؛ و در آنجا گفته است كه : من مدّتها دربارهء اين حديث حكم به حُسْن مىنمودم ، و آن را روايت حَسَنه مىدانستم ؛ و در پاسخ سؤالات به حُسْنِ حديث جواب مىگفتم ؛ تا آنكه به تصحيح ابن جرير حديثى را كه از على روايت كرده‌اند ، و به تصحيح حَاكم حديثى را كه از ابن عبّاس روايت كرده‌اند ؛ واقف شدم . بنابراين از خدا طلب خير كردم و جازم شدم بر آنكه : اين حديث از مرتبهء حَسَنَه بودن ، به مرتبهء صَحيِحهَ بودن ، ارتقآ يافته است ؛ و الله أعلم .\r\nو از جمله فضل بن روزبهان ، اين حديث را در رَدّ بر كتاب « نَهْجُ الْحَقّ » علّامهء حِلّى آورده است و بدون هيچ گونه اشكالى در سند آن از أحاديث متَسالَمٌ عليه بشمار آورده است .\r\nو در ردّ احتجاج علّامه به أعلميّت أمير المؤمنين به دو حديث : أقْضَاكُمْ عَلِىٌ ، و أنَا مَدِينَةُ الْعِلْمِ از طريق تِرمَذىّ ، چنين گفته است كه : و أمّا آنچه را كه مُصَنِّف از\r\n\r\n","description":"","footnote":"","page_name":" 93 ","page_number":101},
  {"content":"\r\n\r\nعلم أمير المؤمنين ذكر كرده است ؛ هيچ شكّى نيست كه او از علمآء امَّت است ؛ و مردم در اين علم به او محتاج‌ند ؛ و چگونه اين‌طور نباشد ؛ در حالىكه او وصىّ پيغمبر صلّى الله عليه و آله و سلّم در ابلاغ عِلْم ، و وديعه‌هاى حقايق معارف است . پس در اين مطلب كسى گفتگوئى ندارد . و أمّا آنچه را كه مصنّف از صحيح تُرمَذِى دليل آورده است ، صحيح است .\r\nو از جمله حافظ شهاب الدّين أحمد بن محمّد قَسْطَلانىّ مصرىّ شافعىّ متوفّى در 923 است كه در كتاب « الْمَواهِبُ اللَّدُنّيّة » كه در اسمآءِ پيغمبر أعظم صلّى الله عليه و آله و سلّم نگاشته است مَدِينَةُ الْعِلْم را از أسماء آن حضرت شمرده است ؛ و اين از روى تمسّك به اين حديث است ؛ همان‌طور كه زَرقانىّ در شرح آن ، ج 3 ، ص 143 آورده است .\r\nو از جمله شهاب الدّين أحمد بن محمّد بن حَجَر هَيتَمىّ مَكّى متوفّى در 974 است كه آن را در « الصَّواعِقُ الْمُحْرِقَة » ص 73 ، و نيز در شرح هَمْزِيّهء بوصيرىّ ، « 1 » آورده است ، آنجا كه بوصيرى گويد :\r\n كمْ أبَانَتْ آياتُهُ مِنْ عُلُومٍ * عَنْ حُرُوفٍ أبَانَ عَنْهَا الْهِجآءُ \r\nو چه بسيار آيات او كه علوم مختلفى بوده‌اند ؛ از دانش‌ها و كلماتى پرده برداشت كه حروف تهجّى الف و باء ، در جميع علوم از آن پرده برداشته است » و نيز آنجا كه بوصيرى گويد :\r\n وَ وَزيرُ ابْنُ عَمِّهِ فِى الْمَعَالِى * وَ مِنَ الْأهْلِ تَسْعَدُ الْوُزَرآءُ \r\n« على در مقاماتِ بلند ، و درجات رفيعه و كارهاى بزرگ و خطير ، وزير پسر عمويش بود . آرى وزيران از روى پيوندى كه با مقام أعلا داشته باشند نيك‌بخت\r\n\r\n\r\n","description":"","footnote":"\r\n( 1 ) - شرف الدّين أبوعبد الله محمّد بن سعيد دَلاصى مصرى بُوصيرى متوفّى در سنهء 694 از أعلام شعراء در عصر خود بوده است ؛ قصيدهء ميميّهء او كه به اين أبيات شروع مىشود :\r\n أمِنْ تَذَكُّر جِيران بذى سلم مزجت * دمعاً جرى من مقلة بدم\r\nأمّ هبّت الريح من تلقاءِ كاظمة * و أومض البرق فى الظلماء مِنْ اضم \r\nاز قصائد مشهور و كم نظير در مدح حضرت رسول الله خاتم النّبيين است ؛ و داراى شرحى است مفيد كه با معلّقات سبع در يك مجموعه به طبع رسيده است .\r\n","page_name":" 94 ","page_number":102},
  {"content":"\r\n\r\nخواهند شد . »\r\nو نيز آنجا كه گويد :\r\n لَمْ يزِدْهُ كشْفُ الْغِطَآءِ يقِينًا * بَلْ هُوَ الشَّمْسُ مَا عَلَيهِ غِشَآءُ \r\n« براى على ، برداشته شدن پرده‌هاى غيبى ، موجب زيادى يقين او نمىشود . بلكه او خورشيد است كه بر روى آن حجابى نيست . »\r\nدر شرح تمام اين أبياتِ بوصِيرىّ ، ابن حَجَر ، روايت أنَا مَدِينَةُ الْعِلْم را آورده است ؛ و آن را از روايات حسنه شمرده است ؛ و نيز در كتاب « تَطْهِيرُ الْجَنان » كه در حاشيه « الصَّواعِق » به طبع رسيده است ، در ص 74 آن را آورده و حَسَن شمرده است ، و در كتاب « الْفَتاوَى الْحَدِيثَة » ص 126 أيضاً به همين منوال ؛ و در ص 197 گفته است : هُوَ حَدِيثٌ حَسَنٌ ، بلكه حاكم گفته است : حَدِيثٌ صَحِيحٌ .\r\nو از جمله حافظ شيخ عبد الرّؤف بن تاج العارفين مناوىّ شافعىّ متوفّى در 1031 است كه آن را در « فَيضُ الْقَدير » شرح « جامع الصَّغير » ج 3 ، ص 46 ؛ و در « التَّيْسِير » شرح « جامع الصَّغير » آورده است ؛ و در اوّل گويد :\r\nمصطفى صلّى الله عليه و آله و سلّم شهرى بود كه جامع جميع معانى تمام ديانت‌ها بوده است ، و هر شهرى ناگزير بايد درى داشته باشد . مصطفى خبر داد كه درش على است كرَّم اللهُ وَجْهَهُ ؛ كسىكه از طريق على بيايد ، داخل در مدينه مىشود ، و كسىكه از پيمودن اين طريق تخطّى كند ، طريق هدايت را خطا نموده است .\r\nبه اعلميّت على ، موافق و مخالف ؛ و دشمن و دوستِ هم سوگند ، شهادت داده‌اند .\r\nكلَابَاذِى در حديث تخريج كرده است كه : مردى از معاويه دربارهء مسأله‌اى پرسيد : معاويه گفت : از على بپرس ! او از من أعلم است ! آن مرد گفت : من پاسخ تو را مىخواهم !\r\nمعاويه گفت : وَيحَك كرِهْتَ رَجُلًا كانَ رَسُولُ اللَهِ صَلَّى اللهُ عَلَيهِ وَ ءَالِهِ وَ سَلَّمَ يغُرُّهُ بِالْعِلْمِ غَرّاً .\r\n« واى بر تو ! مردى را ناپسند دارى كه رسول خدا صلّى الله عليه و آله و سلّم ، مانند پرنده‌اى كه دانه به دهان جوجهء خود مىگذارد ، او را از علم خود اشراب كرده است ! »\r\nو بزرگان از أصحاب رسول خدا بدين مطلب معترف بوده‌اند ، و عُمَر هر وقت در\r\n\r\n","description":"","footnote":"","page_name":" 95 ","page_number":103},
  {"content":"\r\n\r\nمسأله‌اى فرو مىماند ؛ از او مىپرسيد . مردى به نزد عُمَر آمد و از\r\nمسأله‌اى سؤال كرد . عمر گفت : اينجا على است ، از او سؤال كن !\r\nآن مرد گفت : من مىخواهم از تو بشنوم اى أميرمؤمنان ! عمر گفت : برخيز ! خداوند قدم هايت را شَل كند ! و اسم وى را از ديوان عَطا محو كرد .\r\nو از طرق عديده‌اى با روايت صحيحه از عُمَر آورده شده است كه : او پناه مىبرد به خدا از جماعتى كه در بين آن‌ها على نباشد ، تا به جائىكه على را نزد خود نگه مىداشت ؛ و براى او مصلحت نمىديد كه در جنگ‌ها برود ؛ براى آنكه در مشكلات وارده با او مشورت نمايد .\r\nو حافظ عبد الملك بن سليمان در روايت تخريج كرده است كه به عَطَآء گفته شد : آيا أحدى از صحابهء رسول خدا ، فقيه‌تر از على بوده است ؟ گفت سوگند به خدا نه !\r\nحرالى گفته است : أوّلين از امّت و آخرين از آنها مىدانند كه فهم كتاب خدا انحصاراً در علم على است ؛ و كسى كه اين را نداند ؛ از پشت سر خود حركت كرده ؛ و از درى كه در برابر اوست گمراه شده است . خداوند حجاب را از دل‌ها بردارد تا يقينى كه با كشفِ غطآء تغيير نكند ، متحقّق شود - إلى آخر كلامه .\r\nو از جمله شيخ محمود بن محمّد بن على شيخانى قادرى است كه در تأليف خود « الصّراطُ السَّوِى فِى مَناقِب آل النَّبى » نقلًا از أحْمَد و تِرْمَذى به صورت إرسال مسلّم و واقعهء متحقّقه آورده است ، و از همين جهت گفته است : و به همين علّت ابن عبّاس عادتش چنين بوده است كه مىگفته است : مَنْ أتَى الْعِلْمَ فَلْيأتِ الْبَابَ وَ هُوَ عَلِىٌ رَضِى اللهُ عَنْهُ .\r\n« كسىكه طالب علم است ، بايد از درش بيايد . و آن على بن أبى طالب رضى الله عنه است . »\r\nو از جمله عبد الحقّ دِهْلَوى متوفّى در 1052 است كه در « اللَّمَعَاتُ فِى شَرْحِ الْمِشْكاة » آورده است ؛ و كلمات بسيارى از حفّاظ حديث را نفياً و اثباتاً در أطراف اين حديث ذكر كرده است ؛ و در پايان خودش مذهب جمعى از متأخّرين حفّاظ را كه قآئل به ثبوت حديث و حُسْنِ آن شده‌اند ، اختيار كرده است ؛ و\r\n\r\n","description":"","footnote":"","page_name":" 96 ","page_number":104},
  {"content":"\r\n\r\nهمچنين در « مَدَارِجُ النُّبُوَّة » از روى همين حديث از أسماء رسول خدا صلّى الله عليه و آله و سلّم أَنا مَدِينَةُ الْعِلْم را ذكر كرده است .\r\nو از جمله أمير محمّد بن إسعميل بن صلاح يمَنى صَنْعانى متوفّى در 1182 است كه آن را در « الرّوْضَةُ النَّدِيّةُ فِى شَرْحِ التُّحْفَةِ الْعَلَوِية » آورده و تبعاً از حاكم و ابن جرير و سُيوطى حكم به صحّت آن نموده است ، و بعد از نقل تصحيح مصحّحين ، و تحسين مُحَسِّنينِ اين روايت گويد :\r\nپس بر تو آشكار شد : بطلان ادّعاى وضع و جعل اين حديث ؛ و صحّت گفتار صحّت آن ؛ همان‌طور كه سيوطى اختيار كرده است . و اين است گفتار حاكم ابن جرير .\r\nو از جمله عمر بن أحمد خرپوتى حنفى است ؛ در كتاب « عَصِيدَةُ الشُّهْدَةِ فِى شَرْحِ قَصِيدَة بُرْدَة » كه در شرح اين بيت او كه :\r\n فاقَ النَّبِيينَ فِى خَلْقٍ وَ فِى خُلُقٍ * وَ لَمْ يدَانُوهُ فِى عِلْمٍ وَ لَا كرَمِ \r\n« پيغمبر ما از همهء پيغمبران در خلقت و در أخلاق برتر آمده است ؛ و آنها نمىتوانند نزديك مقام او قرار بگيرند ، نه در علم و نه در كرَم . »\r\nگفته است : بدان كه بيان علم او ثابت است به گفتار خداوند تعالى ،  وَ عَلَّمَكَ ما لَمْ تَكُنْ تَعْلَمُ .  « 1 »\r\n« و آموخت خداوند به تو چيزهائى را كه نمىدانستى . »\r\nو به گفتار او كه : أنَا مَدِينَةُ الْعِلْمِ وَ عَلِىٌ بَابُهَا - الحديث و غير ذلك .\r\nو از جمله شهاب الدّين سيّد محمود بن عبد الله آلوسى بغدادى متوفّى در 1270 در تفسيرش رُوحُ الْمَعَانِى گفته است : على عليه السّلام به بَابُ مَدِينَة الْعِلْم نام دارد ؛ و\r\n\r\n\r\n","description":"","footnote":"\r\n( 1 ) - « سورة النّساء ( 4 ) ذيل آيه 113 .\r\nآيه 113 ، از سورهء 4 : النّساء »  وَ لَوْ لا فَضْلُ اللَّهِ عَلَيْكَ وَ رَحْمَتُهُ لَهَمَّتْ طائِفَةٌ مِنْهُمْ أَنْ يُضِلُّوكَ وَ ما يُضِلُّونَ إِلَّا أَنْفُسَهُمْ وَ ما يَضُرُّونَكَ مِنْ شَيْءٍ وَ أَنْزَلَ اللَّهُ عَلَيْكَ الْكِتابَ وَ الْحِكْمَةَ وَ عَلَّمَكَ ما لَمْ تَكُنْ تَعْلَمُ وَ كانَ فَضْلُ اللَّهِ عَلَيْكَ عَظِيماً .  « و اگر فضل خدا و رحمت او بر تو نبود ؛ هر آينه گروهى از ايشان تصميم گرفته بودند كه تو را گمراه كنند ، در حالى كه آنها گمراه نمىكنند مگر خودشان را و أبداً به هيچ وجه به تو ضررى نمىرسانند ، و خداوند حكمت و كتاب را بر تو فرو فرستاد ، و آموخت به تو چيزهائى را كه هيچ وقت به خودى خود إمكان دانستن آنها را نداشتى ! و فضل خداوند بر تو بسيار است . »\r\n","page_name":" 97 ","page_number":105},
  {"content":"\r\n\r\nاين گفتار را در بحث از ديدن لوح ، در ج 27 ، ص 3 ، از طبع مطبعهء منيريّه ذكر كرده است .\r\nو از جمله شيخ سليمان بن إبراهيم حسينى بلخى قندوزى متوفّى در 1293 است كه در « ينابيع المودّة » ص 65 و 72 و 73 و 400 و 419 ، با طرق بسيارى از حفّاظ و أعلام كه إسنادشان به أمير المؤمنين عليه السّلام ، و ابن عبّاس ، و جابربن عبد الله ، و حُذَيفة بن يمان ، و حَسَن بن على ، و ابن مَسعود ، و أنَس بن مالك و عبد الله بن عُمَر ، منتهى مىشود روايت كرده است .\r\nو از جمله مولوى حَسَن الزَّمان در « الْقَوْلُ الْمُسْتَحْسَنُ فِى فَخْرِ الْحَسَنِ » آورده است ؛ و اين حديث را از أحاديث مشهوره و صحيحه شمرده است ؛ و گفته است كه : آن را جماعتى از إمامانِ حديث ، مانند ابن معين و خطيب و ابن جرير ، و حاكم و فيروز آبادى ، در « النَّقْد الصَّحيح » ، صحيح دانسته‌اند . و پس از آن گفته است : و جمعى مانند علآئى ، و زركشى ، و ابن حَجر ، با أقوام ديگرى اقتصار بر تحسين آن كرده‌اند ؛ ردّاً عَلَى ابْنِ الجَوْزِىّ « 1 »\r\nمرحوم علّامهء أمينى پس از اين بحث به طور خلاصه نتيجه گيرى و جمع‌بندى ده نفر از أعلام عامّه را كه حكم به صحّت اين حديث كرده‌اند ، به نام‌هاى : يحْيى بن مُعين ، و محمّد بن جَرير طبرى ، و حاكم نيشابورى ، و خطيب بغدادى ، و حَسَن سمرقندى ، و مجد الدّين فيروز آبادى ، و جلال الدّين سُيوطى ، و سيّد محمّد بُخارى ، و أمير محمّد صَنْعانى ، و حَسَن الزَّمان ياد مىكند و نيز ده نفر ديگر را كه از كلامشان ظاهر است كه : صحّت اين حديث را اختيار كرده‌اند به نامهاى : محمد بن طلحهء قُرَشى ، و يوسف بن قُزْاوغلى ، و صلاح الدّين علآئى ، و محمّد جزرى ، و محمّد سَخاوِى ، و روزبهان شيرازى ، و متّقى هِنْدى ، و ميرزا محمد بدخشانى ، و ميرزا محمد صدر العالم ، و ثنآء الله پانى پتى هندى ذكر مىنمايد .\r\nو پس از آن عبارات مختلفى كه در اين حديث به كار رفته است را بدين صورت به يازده گونه بيان مىكند\r\n\r\n\r\n","description":"","footnote":"\r\n( 1 ) - : منتخب از « الغدير » ج 6 ، از ص 58 تا ص 77 .\r\n","page_name":" 98 ","page_number":106},
  {"content":"\r\n\r\n1 - از حارِث و عاصِم از على عليه السّلام مرفوعاً روايت شده است كه : إنَّ الله خَلَقَنِى و عَلِياً مِنْ شَجَرَة وَاحِدَةٍ ؛ أنَا أصْلُهَا ، وَ عَلِىٌ فَرْعُهَا ، وَ الْحَسَنُ وَ الْحُسَينُ ثَمَرَتُهَا ، وَ الشَّيعَهءُ وَرَقُهَا ، فَهَلْ يخْرُجُ مِنَ الطَّيّبِ إلَّا الطَّيّبُ ؟ أنَا مَدِينَةُ الْعِلْمِ وَ عَلِىٌ بَابُهَا ، فَمَنْ أرَادَ الْمَدِينَةَ فَلْيأْتِهَا مِنْ بَابِهَا .\r\n« حقّاً خداوند مرا و على را از درخت واحدى بيافريد . من تنه و أصل آن درخت مىباشم ، و على شاخهء آن است ؛ و حسن و حسين ميوه‌هاى آن هستند ؛ و شيعيان ما برگ‌هاى آن مىباشند . پس آيا مگر از پاك و پاكيزه ، بيرون مىآيد ، مگر پاك و پاكيزه ؟ و من شهر علم هستم و على دَرِ آن است . بنابراين هر كس بخواهد به شهر برسد بايد از دَرَش بيايد . »\r\nو با لفظ ديگرى از حُذَيفه از على عليه السّلام آمده است كه : أنَا مَدِينَةُ الْعِلْمِ وَ عَلِىٌ بَابُهَا : وَ لَا تُوْتَى الْبُيُوتَ إلَّا مِنْ أبْوَابِهَا .\r\n« من شهر علمم و على درِ آن است ؛ و در خانه‌ها نمىتوان داخل شد ، مگر از درهاى آنها . »\r\nو در لفظ ديگرى آمده است : أنَا مَدِينَةُ الْعِلْمِ وَ أنْتَ بَابُهَا ! كَذبَ مَنْ زَعَمَ أنَّهُ يَصِلُ إلَى الْمَدِينَةِ إلَّا مِنْ قِبَلِ الْبَابِ .\r\n« من شهر علمم و تو ( اى على ) در آن مىباشى ! دروغ مىگويد كسى كه گمان مىكند كه مىتواند به شهر برسد ، مگر از ناحيهء دَرِ آن . »\r\nو در لفظ ديگرى آمده است : أنَا مَدِينَةُ الْعِلْمِ وَ أنْتَ بَابُهَا ! كذبَ مَنْ زَعَمَ أنَّهُ يَدْخُلُ الْمَدِينَةَ بِغَيْرِ الْبَابِ . قَالَ اللهُ عَزَّ وَ جَلَّ : وَ أتُوا الْبُيُوتَ مِنْ أبْوَابِهَا !\r\n« من شهر علمم و تو دَرِ آن هستى ! دروغ مىگويد كسى كه مىپندارد كه : مىتواند داخل در شهر شود بدون دَرِ آن ؛ خدا عزّ و جلّ مىگويد : شما بايد در خانه‌ها از دَرْهايشان وارد شويد . »\r\n2 - از ابن عبّاس وارد است كه : أنَا مَدِينَةُ الْعِلْمِ وَ عَلِىٌ بَابُهَا ، فَمَنْ أرَادَ الْعِلْمَ فَلْيأتِ بَابَهُ « الْبَابَ » .\r\n« من شهر علمم و على در آن است ، پس كسىكه علم را طالب است ، بايد از دَرِ علم بيايد ( از اين در بيايد ) »\r\n\r\n","description":"","footnote":"","page_name":" 99 ","page_number":107},
  {"content":"\r\n\r\nو در لفظ روايت سعيد بن جُبير از ابن عبّاس آمده است كه : يَا عَلِىٌ أنَا مَدِينَةُ الْعِلْمِ وَ أنْتَ بَابُهَا ! وَ لَنْ تُؤتَى الْمَدِينَةُ إلَّا مِنْ قِبَلِ الْبَابِ .\r\n« اى على ! من شهر علم هستم و تو در آن مىباشى ! و هيچ گاه در اين مدينه نمىتوان داخل شد مگر از جانب دَرَش . »\r\n3 - از جابربن عبد الله روايت است كه گفت : شنيدم از رسول خدا صلّى الله عليه و آله و سلّم كه در روز حُدَيبِيّه در حالى كه دست على را گرفته بود ، مىگفت : هَذَا أميرُ الْبَرَرَةِ ، وَ قَاتِلُ الْفَجَرَةِ ، مَنْصُورٌ مَنْ نَصَرَهُ ، مَخْذُولٌ مَنْ خَذَلَهُ . و پس از آن صداى خود را بلند كرد و گفت : أنَا مَدِينَةُ الْعِلْمِ وَ عَلِىٌ بَابُهَا ؛ فَمَنْ أرَادَ الْمَدِينَةَ فَلْيأتِ الْبَابَ .\r\nو در لفظ ديگرى اينطور است كه : أنَا مَدِينَةُ الْعِلْمِ وَ عَلِىُّ بَابُهَا ؛ فَمَنْ أرَادَ الْعِلْمَ فَلْيأْتِ الْبَابَ .\r\n\r\nروايات مشابه المضمون با روايت أنا مدينهء العلم و علىُّ بابُها\r\nو در كتب أحاديث ، روايات ديگرى است كه علمآءِ أعلام در تأليفات گرانقدر خود آورده‌اند ؛ و آنها صحّت حديث أنَا مَدِينَةُ الْعِلْمِ را تثبيت مىكنند . از اين قبيل است\r\n1 - أنَا دَارُ الْحِكْمَةِ وَ عَلِى بَابُهَا « 1 »\r\n« من خانهء حكمت هستم و على در آن خانه است\r\n2 - أنَا دارُ الْعِلْمِ وَ عَلِى بَابُهَا . « 2 »\r\n« من خانهء علم هستم و على دَرِ آن خانه است . »\r\n3 - أنَا مِيزَانُ الْعِلْمِ وَ عَلِى كفَّتَاهُ . « 3 »\r\n\r\n\r\n","description":"","footnote":"\r\n( 1 ) - ترمذى در « جامع صحيح » خود ج 2 ، ص 214 و أبونُعيم در « حلية الأولياء » ج 1 ، ص 64 و بغوى در « مصابيح السُّنَّة » ج 2 ، ص 275 و جماعت ديگرى كه تعدادشان از شصت تن متجاوز است از حافظان و إمامان حديث ، اين روايت را تخريج كرده‌اند . ( اين تعليقه با شش تعليقهء ديگر از « الغدير » آورده شده است . )\r\n( 2 ) - بغوى در « مصابيح السنُّ » همان‌طور كه طبرى در « ذخائر العقبى » ص 77 گويد و جماعت ديگرى اين حديث را تخريج كرده‌اند .\r\n( 3 ) - ديلمى در « فردوس الأخبار » مسنداً از ابن عبّاس مرفوعاً آورده است و جماعت ديگرى از او متابعت نموده‌اند ؛ همچون : عجلونى در « كشف الخفاء » ، ج 1 ، ص 204 و غير او كه اين حديث را تخريج نموده‌اند .\r\n","page_name":" 100 ","page_number":108},
  {"content":"\r\n\r\n« من ترازوى علم هستم ، و على دو كفّهء آن است . »\r\n4 - أنَا مِيزَانُ الْحِكْمَةِ وَ عَلِى لِسَانه . « 1 »\r\n« من ترازوى حكمت هستم ، و على شاهين اوست » .\r\n5 - أنَا الْمَدِينَةُ وَ أنْتَ الْبَابُ ، وَ لَا يؤتَى الْمَدِينَةُ إلَّا مِنْ بَابِهَا « 2 »\r\n« من شهرم و تو دَرِ آنى ! و در شهر وارد نمىشوند مگر از دَرِ آن . »\r\n6 - و در حديثى آمده است : فَهُوَ بَابُ « مَدِينَهءِ » عِلْمِى « 3 »\r\n« پس اوست در شهر علم من - دَرِ علم من . »\r\n7 - عَلِى أخِى وَ مِنِّى ، وَ أنَا مِنْ عَلِى فَهُوَ بَابُ عِلْمِى وَ وَصِيتّى .\r\n« على برادر من است ، و از من است ؛ و من از على هستم پس اوست باب علم من و وصىّ من . »\r\n8 - عَلِى بَابُ عِلْمِى وَ مُبَينٌ لِامَّتِى مَا ارْسِلْتُ بِهِ مِنْ بَعْدِى « 4 »\r\n« على است در علم من ، و ظاهر كننده براى امَّت من پس از من آنچه را كه خداوند مرا بدان رسالت مأمور نموده است . »\r\n9 - أنْتَ بَابُ عِلْمِى « تو باب علم من هستى » . اين گفتار را رسول خدا صلّى الله عليه و آله و سلّم به على عليه السّلام گفت در حديثى كه خرگوشى و أبونُعَيْم ، و دَيْلَمى ، و خوارزمى ، و أبوالعلآء هَمدانى ، و أبوحَامِد صَالِحات ، و أبوعبد الله گَنْجِى ، و سيّد شهاب الدَين صاحب « توضيح الدّلائل » و قُنْدوزى ، آن را تخريج كرده‌اند .\r\n\r\n\r\n","description":"","footnote":"\r\n( 1 ) - اين حديث را غزّالى ، در « رساله عقليه » ذكر كرده است ؛ و ميبدى در شرح « ديوان منسوب به أمير المؤمنين عليه السّلام » از او حكايت نموده است .\r\n( 2 ) - أبومحمّد عاصمى در كتاب خود « زين الفتى فى شرح سورهء هل أتى » آن را تخريج نموده است .\r\n( 3 ) - فقيه ابن مغازلى ، و همچنين أبومؤيّد خوارزمى ، آن را تخريج كرده‌اند ؛ و قندوزى در « ينابيع المودّة » ص 71 آورده است .\r\n( 4 ) - در « كنز العمّال » ج 6 ، ص 156 ، آورده است . و نيز سيوطى در كتاب « القَوْلُ الجّلىّ فى فضائل علىّ » در حديث سى و هشتم از اين كتاب آورده است .\r\n","page_name":" 101 ","page_number":109},
  {"content":"\r\n\r\n10 - يا امَّ سَلَمَةَ اشْهدِى وَ اسْمَعِى ! هَذَا عَلِىٌ أمِيرُالْمؤمِنينَ ، وَ سَيّدُ الْمُسْلِمِينَ ، وَ عَيْبَةُ عِلْمِى « وِعَاءُ عِلْمِى » وَ بَابِى الَّذى اوتِىَ مِنْهُ .\r\n« اى امّ سَلِمَه گواه باش ، و گوش فرادار ! اين است على أمير مؤمنين ، و سيّد و سالار مسلمين ، و صندوق علم من « ظرف علم من » و دَرِ من كه از آن بايد وارد شد . »\r\nاين حديث را أبونُعَيم ، و خوارزمى ، در « مناقب » ، و رَافِعى در « تَدْوين » ، و گَنجى در « مناقب » و حَمّوئى در « فرآئد السمطين » ، و حُسام الدّين المحلّى ، و شهابُ الدِّين در « توضيح الدلآئل » ، و شيخ محمّد حَنفى در شرح « جامع الصَّغير » . و در حاشيهء « شرح عزيزى » ج 2 ، ص 417 گفته است : حَدِيثُ الْعَيبَةِ ، يعنى ظرف علم من و حافظ آن ، زيرا كه پيامبر مدينهء علم بود ؛ و به همين جهت أصحاب رسول خدا در مشكلات به على بن أبى طالب محتاج بودند . و بر همين أساس نيز مُعاوِيه در زمان واقعه ، از مشكلاتِ مسآئلى كه براى او پيش مىآمد ، از على سؤال مىكرد و على جواب مىگفت .\r\nو ياران على به او مىگفتند : مَا لَك تُجِيبُ عَدُوّنَا ؟ فَيَقُولُ : أمَا يَكْفِيكُمْ أنَّهُ يحْتَاجُ إلَيْنَا .\r\n« چطور شده‌اى كه پاسخ دشمن ما را مىدهى ؟ و على مىگفت : آيا اين براى شما بس نيست كه او محتاج به ماست ؟ »\r\nو براى على در مواردى پيش آمد كه مشكلاتِ عُمَر را گشود ؛ و عمر گفت :\r\n: مَا أبْقَانِىَ اللهُ إلَى أنْ ادْرِكَ قَوْمًا لَيْسَ فِيهِمْ أبُو الْحَسَنِ .\r\n« مرا خدا باقى نگذارد تا عمر من برسد به زمانى كه قومى را ادراك كنم كه در ميان آنها أبوالحسن نباشد . »\r\nو يا آنكه همان‌طور در حاشيهء « شرح عزيزى » أيضاً گفته است : عمر طلب مىكرد كه بعد از على زنده نباشد ، و سپس قضايآئى را ذكر كرده است كه از آن قبيل است حَدِيثِ لَظْم ؛ « 1 » و حديث فرمان عمر به كشتن و رَجم زانيه ، « 2 » و در تمام\r\n\r\n\r\n","description":"","footnote":"\r\n( 1 ) - در كتاب « الرّياض النَّضِرَة فى مناقب العشرة » تأليف أبوجعفر أحمد محبّ الدّين طبرى ، در طبع مكتبهء اللبندة مصر ، با تحقيق و تعليقهء شيخ محمّد مصطفى أبوالعلاء ج 3 ، ص 210 ، از محمّد بن زياد روايت كرده است كه : عمر به حجّ رفته بود ، مردى به نزد او آمد كه به چشم او سيلى خورده بود . عمر گفت : چه كسى به تو سيلى زده است ؟ گفت : على بن أبى طالب ، عمر گفت : لَقد وقعت عليك عين الله ! « هر آينه تحقيقاً چشم خدا بر تو افتاده است - و يا ديده بان خدا بر تو نظر كرده است » و ديگر چيزى از او نپرسيد كه چه واقعه پيش آمده و چرا على او را لَطْمه زده است ! تا على آمد ، و آن مرد در نزد عمر بود . على گفت : اين مرد در طواف بود ؛ و من او را ديدم كه به زن‌ها در حال طواف چشم مىدوخت . عمر به على گفت : تو با نور خدا نگاه مىكنى !\r\nو در روايتى آمده است كه : عمر دور خانهء خدا طواف مىكرد ، و على در جلوى او طواف مىكرد كه در اين حال مردى نزد عمر پديدار شد ، و گفت : اى أميرمؤمنان حقّ مرا از على بن أبى طالب بستان ! عمر گفت : چكار كرده است ؟ گفت : به چشم من سيلى نواخته است . راوى گويد : عمر همان جا ايستاد تا على در دور طواف خود به او رسيد . گفت : يا أبا الحسن ! تو بر چشم اين مرد لطمه زده‌اى ! على گفت : اى أميرمؤمنان ! آرى ! گفت : چرا ؟ گفت : به علّت آنكه من او را ديدم كه در چهرهء زن‌هاى مؤمنين در حال طواف ، خيره نگاه مىكند . عمر گفت : أحسنت يا أبا الحسن و سپس عمر رو به آن مرد كرد و گفت : چشمى از چشم‌هاى خدا ) و يا ( ديده بانى از ديده‌بانهاى خدا ) بر تو افتاده است ؛ و بنابراين تو حقّى بر او ندارى ! و عمر در حالى كه روى على را به طرف جهت طواف بر مىگردانيد ، گفت : مَن جواهر الله ولى من أولياء الله . « على از جواهر خزانهء خداست ، و وليى از أولياى خداست » .\r\n( 2 ) - اين داستان در درس‌هاى ديگر خواهد آمد .\r\n","page_name":" 102 ","page_number":110},
  {"content":"\r\n\r\nاين موارد عمر گفت : لَوْ لَا عَلِىٌ لَهَلَك عُمَرُ « اگر على نبود ، عمر هلاك شده بود . »\r\nو مَناوى در « فَيضُ الْقَدير » ، ج 4 ، ص 356 گويد : عَلِىٌ عَيْبَةُ عِلْمِى . « على صندوق علم من است » يعنى مظنّهء طلب كشف حقائقِ من و مبين آنهاست ؛ و داراى نزديك‌ترين درجه از خواصّ من است و محلّ سرِّ من است ؛ و گنجينه و معدن نفائس من است .\r\nزيرا كه عَيبَة در لغت به صندوق گويند كه انسان با آن نفائس خود را محفوظ و مصون مىدارد .\r\nابن دريد گفته است كه : اين از كلماتِ مُوجَز رسول الله است كه قبل از آن‌حضرت با چنين عبارتى كسى مثالى نزده است ، در رسانيدن إرادهء آن حضرت در اختصاص دادن على را به امور باطنه‌اى كه أحدى بر آن غير از على اطلاع\r\n\r\n","description":"","footnote":"","page_name":" 103 ","page_number":111},
  {"content":"\r\n\r\nنيافته است . و اين عبارت ، غايت و نهايتِ مَدح على است .\r\nو دل‌هاى دشمنانش همه مُنطوى و سرشار از اعتقاد تعظيم او بود . و در شرح « هَمْزِيّة » آورده است كه : مُعاويه كسانى را به سوى على مىفرستاد ، و از مشكلاتى سؤال مىنمود ، و على پاسخ مىداد .\r\nيكى از پسران على به او گفت : به دشمنت پاسخ مىدهى ؟ على در جواب پسر گفت : امَا يَكْفِينَا أنِ احْتَاجَنَا وَ سَألَنَا ؟ آيا براى ما كافى نيست كه او به ما نياز دارد ، و از ما سؤال مىكند ؟ !\r\n11 - أنَا مَدِينَةُ الْفِقْهِ وَ عَلِى بَابُهَا .\r\n« من شهر فقه مىباشم ؛ و على دَرِ آن است . »\r\nاين حديث را أبوالمظفّر سبط ابن جوْزِى در كتاب « تَذْكرَة » ص 29 روايت كرده است ، و ابْنُ بَطَّة عُكبَرِى با إسناد خود از سَلَمَةُ بنُ كهَيل از عبد الرّحمن از على و نيز أبوالحسن على بن محمّد ، مشهور به ابْن عِرَاق در « تَنِزِيهُ الشَّريعَة » تخريج كرده‌اند « 1 »\r\n\r\nحاكم در مستدرك بر صحّت حديث أنا مدينة العلم و علىُّ بابُها إصرار دارد\r\nبارى از جمله كسانىكه بر صحّت اين حديث پافشارى كرده‌اند ؛ حاكم در « مستدرك » است . و ما در اينجا آنچه را كه او آورده است ، عين عباراتش را ترجمه مىكنيم تا برخوانندگان شبهه‌اى نماند . حاكم گويد :\r\nحديث كرد براى ما أبوالعبّاس محمّد بن يعقوب ؛ « 2 » او گفت : حديث كرد براى ما محمّد بن عبد الرّحيم هروىّ در رَمْلَة ، او گفت : حديث كرد براى ما أبُو الصَّلْت عبدُ السَّلِامِ بنُ صَالِحٍ ، او گفت : حديث كرد براى ما أبُو مُعاوِيه از أعْمَش از\r\n\r\n\r\n","description":"","footnote":"\r\n( 1 ) - « الغدير » ج 6 ، ص 78 تا 81 .\r\n( 2 ) - در « أعلام » زركلى ، ج 8 ، ص 17 ، آورده است كه : محمّد بن يعقوب بن معقل بن سنان ، ولايش امَوى و از اهل نيشابور و كنيه‌اش أبوالعباس ، و أصَمّ بوده است . تولّدش 247 هجرى و وفاتش 346 هجرى بوده است . او نيز در نيشابور وفات كرد . سفرى طولانى و گسترده نمود و در مكه و مصر و دمشق و موصل و كوفه و بغداد از رجال حديث ، أخذ روايت كرد ، پس از مراجعتش به كسالت صَمَم ( كرى ) مبتلا شد . ابن جوزى گويد : كاغذ مىساخت و از كسب بازوى خود إعاشه مىنمود . هفتاد و شش سال براى مردم روايت بيان مىكرد ، به طوريكه پدران و اولادشان و نواده هايشان از او حديث شنيدند . و ابن أثير گويد : ثقه و أمين بود .\r\n","page_name":" 104 ","page_number":112},
  {"content":"\r\n\r\nمُجاهِد ، از ابن عبّاس رضى الله عنّها كه او گفت : رسول خدا صلّى الله عليه و آله و سلّم گفت : أنَا مَدِينَةُ الْعِلْمِ وَ عَلِى بَابُهَا فَمَنْ أرَادَ الْمَدِينَةَ فَلْيأْتِ الْبَابَ .\r\nاين حديث اسنادش صحيح است ؛ و شيخين : بخارى و مُسْلِم آن را تخريج نكرده‌اند .\r\nو أبوصُلَت موثَّق و مأمون است ، زيرا كه من از ابوالعبّاس محمّد بن يعقوب ( راوى روايت ) در همان تاريخ شنيدم كه مىگفت : من از عبّاس بن محمّد دَوْرى شنيدم كه مىگفت : من از يحْيى بن مُعِين دربارهء أبوصَلْت هَرَوى پرسيدم ، او گفت : أبوصَلْت ثِقَه است .\r\nمن به يحيى گفتم : مگر از او أبُو مُعاوِيه از أعْمَش حديث أنَا مَدِينَةُ الْعِلْم را روايت نكرده است ؟ !\r\nيحيى گفت : محمّد بن جَعفر فيدى هم آن را روايت مىكند ، و او ثِقَه و مأمون است .\r\nمن از أبونَصْر أحْمد بن سَهْل فقيه قبانى كه فقيه عصر خود در بُخَارا بود شنيدم كه مىگفت : من از صَالح بن مُحمّد بن حَبيب حَافِظ شنيدم كه مىگفت در وقتى كه از أحوال أبوصَلْت هَرَوِى از او پرسيده بودند : يحْيى بن مُعين بر أبوصَلْت وارد شد ، ما نيز با او وارد شديم . چون يحيى از نزد أبوصَلَتْ بيرون آمد ، من به دنبال او آمدم و گفتم : خداوند رحمتت كند ، نظر تو دربارهء أبُو صَلْت چيست ؟ يحيى گفت : هُوَ صَدُوقٌ ( او راست گفتار است ، و حديث را راست و درست روايت مىكند . )\r\nمن به يحيى گفتم كه : أبوصَلْت حديث أعْمَش ، از مُجَاهد ، از ابن عبّاس ، از رسول خدا صلّى الله عليه و آله و سلّم : أنَا مَدِينَةُ الْعِلْمِ وَ عَلِىٌ بَابُهَا فَمَنْ أرَادَ الْعِلْمَ فَلْيأْتِهَا مِنْ بَابِهَا را روايت مىكند .\r\nيحيى گفت : اين حديث را همچنين فيدى از أبومعاويه از أعمش روايت مىكند ، به همان‌طور كه أبوصَلْت روايت كرده است . آنگاه حاكم روايت ديگرى را با سند ديگرى بيان مىكند كه :\r\nو حديث كرد براى ما به صحّت آنچه را كه ذكر كرد ، إمام أبُو زَكَرِيّا ، او گفت\r\n\r\n","description":"","footnote":"","page_name":" 105 ","page_number":113},
  {"content":"\r\n\r\nكه : حديث كرد براى ما يحيى بن مُعِين ، و او گفت : حديث كرد براى ما أبوالحسين محمّد بن أحمد بن تميم قنطرى ، و او گفت : حديث كرد براى ما حسين بن فهم ، و او گفت : حديث كرد براى ما محمّد بن يحيى بن ضريس و او گفت : حديث كرد براى ما محمد بن جعفر فيدى و او گفت حديث كرد براى ما أبومُعَاوِيَه از أعْمَش از مُجَاهِد ، از ابن عبّاس رضى الله عَنهما كه رسول خدا صلّى الله عليه و آله و سلّم گفت : أنَا مَدِينَةُ الْعِلْمِ وَ عَلِىٌ بَابُهَا فَمَنْ أرَادَ الْمَدِينَةَ فَلْيأْتِ الْبَابَ .\r\nحُسَين بن فَهِم مىگويد : اين حديث را براى ما همچنين أبوصَلْت هَرَوى از أبومُعاوِيهء روايت كرده است .\r\nحَاكم گويد : بايد طالب علم حديث بداند كه : حسين بن فهم بن عبد الرّحمن ، ثِقَه و مأمون و حافظ است .\r\nو سپس حاكم گويد : از براى اين حديث شاهدى است از حديث سُفيان ثَوْرِى با إسناد صحيح : حديث كرد براى من أبوبَكْر محمّد بن عَلِى فقيه إمام شَاشِى قَفَّال ، در بخارا در وقتى كه من از او پرسيدم ، او گفت : حديث كرد براى من نُعمان بن هارون بَلَدِى در شهر « بلد » از أصل كتاب خود ، او گفت : حديث كرد براى ما أحمد بن عبد الله بن يزيد حرَّانِى ، او گفت : حديث كرد براى ما عبدُ الرَّزَّاق : او گفت : حديث كرد براى ما سُفيانَ ثَوْرى از عبد الله بن عُثْمان بن خُثَيْم از عَبْدُ الرَّحمن بن عثمان تَيمِى كه او گفت : شنيدم از جَابِرُ بنُ عَبْدِ الله كه مىگفت :\r\nاز رسول خدا صلّى الله عليه و آله و سلّم شنيدم كه مىگفت : أنَا مَدِينَةُ الْعِلْمِ وَ عَلِىٌ بَابُهَا ، فَمَنْ أرَادَ الْعِلْمَ فَلْيأْتِ الْبَابَ . « 1 »\r\n\r\nأبَو صَلْت هَرَوى ، از بزرگان مشايخ ثِقات است\r\nو در « تاريخ بغداد » ، خطيب ، در ترجمهء عبْدالسّلام بن صالح بن سُلَيمان : أبوصَلْت هَرَوى مطالبى آورده است كه ما مختصر از آن را كه بستگى به اين حديث دارد ذكر مىكنيم :\r\n\r\n\r\n","description":"","footnote":"\r\n( 1 ) - « المُسْتَدْرك على الصّحيحين فى الحديث » للحافظ الكبير أبوعبد الله محمّد بن عبد الله ، معروف به حاكم نيشابورى كه در شهر صفر 405 وفات يافته است ؛ ج 3 ، ص 126 و 127 . و « اللَألى المصنوعة » طبع دوّم 1395 هجرى ، ج 1 ، ص 331 .\r\n","page_name":" 106 ","page_number":114},
  {"content":"\r\n\r\nاز أحمد بن سيّار بن أيّوب نقل شده است كه مىگفت : أبوصَلْت عبد السّلام بن صالح هَرَوى براى ما اين‌طور بيان شده است كه او از موالى « 1 » عبد الرَّحمن بن سمره بوده است . با مردم ملاقات و نشست‌ها داشت ، و براى أخذ حديث مسافرت كرد . مردى بود پارسا ، معيشت او تنگ بود ، و لباسش مندرس ، و وضع پريشانى داشت . او از افراد معدودى است كه در زهد انگشت نما بودند . در أيّام خلافت مأمون به مَروْ آمد و مىخواست در زُمرهء لشگريان إسلام به جنگ برود .\r\nاو را بر مأمون وارد كردند ، مأمون چون سخن او را شنيد ؛ وى را از خواصّ برادران خود نمود ؛ و او را در نزد خود نگه داشت تا با خود براى جنگ بيرون برد و پيوسته در نزد او گرامى بود تا آنكه خواست كلامِ جَهْم و قول به مخلوق بودن قرآن را إظهار كند . در اين حال بين او و بين بِشْر مَرِيسى اجتماعى ترتيب داد ، و از او خواست تا با بشْر به بحث پردازد . و أبوصَلْت كلام صاحبان رأى را از مُرْجِئَه ، و جَهْمِيه ، و زَنَادِقه ، و قَدَريه همه را ردّ مىكرد . و بارهاى متعدّدى در نزد مأمون با بِشْر مَرِيسى و غير او بحث كرد ؛ و در تمام اين موارد ظفر و پيروزى در بحث از آنِ ابوصَلْت بود ؛ و گفتار شيعه را اعتراف داشت :\r\n\r\n\r\n","description":"","footnote":"\r\n( 1 ) - يعنى از غلامان عبد الرحمن بوده است . زيرا كه اگر لفظ مولا را نسبت به شخصى دهند مانند مولى على ، و مولى حسن يعنى غلام على و غلام حسن . و محدّث نورى در كتاب « لولو و مرجان در شرط پلهء اوّل و دوّم منبر روضه خوانان » در ص 165 گويد : چون لفظ مولا را به قبيله‌اى نسبت دهند مثلًا بگويند : مَوْلى بنى أسَد ، و مولى أزْد ، و مَوْلى ثقيف ، يكى از دو معنى را اراده مىكنند : 1 به معناى هم سوگند و حليف ؛ 2 به معناى مُهاجر و نزيل بدان قبيله ، و تمام أهل لغت بر اين معنى اتفّاق دارند . و لهذا در تاريخ حضرت امام حسين عليه السلام كه وارد است : عابس بن شبيب شاكرى با شوذب مولى شاكر به كربلا آمدند و كشته شدند ؛ معنايش آن نيست كه شوذب غلام عابس بوده است ؛ زيرا شاكر قبيله ايست در يمن از طائفه هَمْدان كه از اولاد شاكر بن ربيعة بن مالك هستند ؛ و عابس از آن قبيله بود و شوذب مولى شاكر هم يا هم قَسم و يا نزيل و وارد بر آن طائفه بود ، فلهذا اين دو نفر با هم عازم سفر كربلا شدند و به شرف شهادت نائل آمدند ؛ نه آنكه شوذب غلام عابس بوده و شايد مقام او از عابس هم رفيع‌تر بود ، چه دربارهء او گفته‌اند : و كان متقدّماً فى الشيعة « در ميان شيعه عنوان تقدّم و رياست را داشت » و امّا اگر مولى را به شخصى نسبت دهند مثلًا بگويند : مولى زيد معنايش غلام است و در تاريخ كه نيامده است : شوذب مولى عابس بلكه آمده است : شَوْذَب مَوْلى شاكر .\r\n","page_name":" 107 ","page_number":115},
  {"content":"\r\n\r\nو رواياتى را در مثالب و طعن بر بعضى از صحابه بيان مىكرد . من از إسحق ابن إبراهيم از اين روايات پرسيدم كه اينها أحاديثى است كه روايت شده است ، مثل آنچه دربارهء أبومُوسى آمده است ؛ و آنچه دربارهء مُعَاوِيه روايت شده است . إسحق گفت : اينها أحاديثى است كه روايتى شده است .\r\nگفتم : تو ناپسند دارى كتابت آنها را ؛ و روايت كردن آنها را ، و روايت از كسى كه آنها را روايت مىكند ؟ ! إسحق گفت : امّا كسى كه آنها را روايت مىكند براى معرفت به أحوال قوم ، من آن را ناپسند نمىدانم ، و امّا كسى كه آنها را روايت مىكند كه بر اساس آنها دين خود را پايه گذارى كند ، و عيب قوم خود را بگيرد ، من روايت از او را صحيح نمىدانم .\r\nخبر داد به ما محمّد بن قاسم نِرْسى ، كه خبر داد به ما محمّد بن عبد الله شافِعى ، كه حديث كرد براى ما إسحق بن حسن بن مَيمُون حَرْبى كه حديث كرد براى ما عبد السّلام بن صالح - يعنى أبوصَلْت هَرَوى - كه حديث كرد براى ما أبومُعَاوِيه از أعمش از مُجَاهد از ابن عبّاس كه او گفت : رسول خدا صلّى الله عليه و آله و سلّم گفت : أنَا مَدِينَةُ الْعِلْمِ وَ عَلِى بَابُهَا .\r\nو از أبوبكر أحمد بن محمد بن حَجَّاج مروزى وارد است كه از ابوعبد الله دربارهء أبوصَلْت پرسيدند ، او گفت : رَوَى أحَادِيثَ مَناكيرَ « أبوصَلْت روايتهاى ناپسند و شناخته ناشده را روايت مىكند . »\r\nو از عمر بن حسن بن على بن مالك وارد شده است كه از پدرم شنيدم كه مىگفت : از يحْيى بن مُعِين راجع به أبوصَلْت هَروى پرسيدم ، گفت : ثِقَهءٌ صَدُوقٌ إلَّا أنَّهُ يتَشَيعُ .\r\n« او مردى است موثّق و راست‌گو ؛ عيبى كه دارد آن است كه گفتار و مطلب شيعه را صحيح مىداند ، و خودش آن ادّعا را مىكند . »\r\nو از عبد الله بن جُنَيد وارد است كه گويد : من از يحْيى بن مُعِين دربارهء أبوصَلْت هَرَوى سؤال كردم ، گفت : قَدْ سَمِعَ وَ مَا أعْرِفُهُ بِالْكذْبِ « رواياتى را از مشايخ حديث شنيده است و بيان مىكند ؛ و من او را به دروغ نمىشناسم . »\r\nو دربار ديگر از يحْيى بن مُعِين كه سخن از أبوصَلْت هَرَوى به ميان آمد\r\n\r\n","description":"","footnote":"","page_name":" 108 ","page_number":116},
  {"content":"\r\n\r\nگفت : لَمْ يكنْ أبُو الصَّلْتِ عِنْدَنَا مِنْ أَهلِ الْكذْبِ ؛ وَ هَذِهِ الْأحَادِيثُ الَّتى يرْوِيهَا مَا نَعْرِفهَا .\r\n« أبوصَلْت هَرَوى نزد ما از أهل دروغ نيست ؛ و اين رواياتى را كه او روايت مىكند ، ما نمىشناسيم . »\r\nو از قاسم بن عبد الرّحمن أنبارى روايت است كه أبوصَلْت هَرَوى براى ما حديث أبومعاويه از أعمش ، از مجاهد ، از ابن عبّاس از رسول خدا صلّى الله عليه و آله و سلّم را كه : أنَا مَدِينَةُ الْعِلْمِ وَ عَلِىٌ بَابُهَا ، فَمَنْ أرَادَ الْعِلْمِ فَلْيأْتِ بَابَهُ را بيان كرد . من از يحْيى بن مُعِين دربارهء اين حديث پرسيدم . گفت : صحيح است .\r\nدر اينجا خطيب مىگويد كه : من مىگويم : منظور از صحّت ، صحّت حديث است از أبومعاويه ؛ و اين حديث باطل نيست ؛ زيرا كه افراد متعدّدى نيز غير از أبوصَلْت آن را از أبومعاويه روايت كرده‌اند .\r\nو محمّد بن على مُقْرئ گفت كه : خبر داد به ما محمّد بن عبد الله نيشابورى كه گفت : از أبوالعبّاس أصمّ : محمّد بن يعقوب شنيدم كه گفت : از عبّاس بن محمّد دَوْرِى شنيدم كه گفت : شنيدم از يحْيى بن مُعِين كه او عَبْدُ السَّلَام بْن صالح أبوصَلْت هَرَوى را توثيق مىنمود .\r\nمن به او گفتم - ( و يا به او گفته شد ) - أبوصَلْت حديث أبومعاويه از أعمش : أنَا مَدِينَةُ الْعِلْمِ وَ عَلِىٌ بَابُهَا را روايت مىكند !\r\nيحيى گفت : از اين مسكين چه مىخواهيد ؟ ! مگر محمّد بن جَعْفر فيدى از أبومعاويه همين حديث ، و يا مشابه آن را روايت نمىكند ؟ !\r\nو از محمّد بن قاسم بن محرز آمده است كه از يحْيى بن مُعِين دربارهء أبوصَلْت عبد السَّلام بن صالح هَرَوى پرسيدم . گفت : لَيسَ مِمَّنْ يكذِب « از راويان دروغگو نيست . »\r\nبه او گفته شد : حديث أبومعاويه ، از أعمش ، از مجاهد ، از ابن عبّاس ، أنَا مَدِينَةُ الْعِلْمِ وَ عَلِىٌ بَابُهَا چطور است ؟ گفت : اين حديث از أحاديث أبومعاويه است . ابن نُمَير به من گفت : أبومعاويه در قديم الأيّام اين حديث را براى شاگردان و مردم حديث مىكرد ؛ و سپس ساكت شد و دست برداشت ، و أبوصَلْت مرد\r\n\r\n","description":"","footnote":"","page_name":" 109 ","page_number":117},
  {"content":"\r\n\r\nمتمكّنى بود ، مشايخ را گرامى مىداشت ، و اين احاديث را طلب مىنمود ؛ و آنها او را به اين احاديث حديث مىكردند .\r\nو از عَبْدُ المؤمن بن خَلَف نَسَفِى وارد است كه گفت : من از أبوعَلِى صالح بن مُحَمَّد دربارهء أبوصَلْت هَرَوى سؤال كردم . گفت : من ديدم كه : يحيى بن مُعِين دربارهء او گفتار خوبى دارد ؛ و او را به نيكى مىستايد . و من ديدم كه يحيى بن مُعِين نزد أبوصَلْت بود ؛ و از اين حديثى كه از أبومعاويه دربارهء على روايت شده است : أنَا مَدِينَةُ الْعِلْمِ وَ عَلِىٌ بَابُهَا چون از او پرسيدند ؛ گفت : اين حديث را فيدى أيضاً روايت كرده است ! گفتم : اسم فيدى چيست ؟ گفت : مُحمّد بن جَعْفَر !\r\nدر اينجا نيز خطيب مىگويد : من مىگويم : جماعتى از أئمّهء حديث ( عامّه و أهل تسنّن ) أبوصَلْت را تضعيف كرده‌اند ، دربارهء أحاديث ديگرى كه از او روايت شده است . و از إبراهيم بن يعقوب جوزجانى وارد است كه : كانَ أبوالصَّلْتِ الْهَرَوى زائغاً عَنِ الْحَقِّ ، مَائلًا عَنِ الْقَصْدِ سَمِعْتُ مَنْ حَدَّثَنى عَنْ بَعْضِ الائِمَّةِ ، أنَّهُ قَالَ فِيهِ : هُوَ أكذَبُ مِنْ رَوْثِ حِمَارِ الدَّجَّالِ وَ كانَ قَدِيمًا مُتَلَوِّثًا بِالْأقْذَارِ .\r\n« أبوصَلْت هَرَوى از حقّ ، ميل به سوى باطل داشت ، و از راه مستقيم و اعتدال به انحراف مىگرائيد : من شنيدم از كسى كه از بعضى از پيشوايان و مشايخ حديث حكايت مىنمود كه دربارهء او مىگفتند كه : او دروغگوتر است از سرگين خرِ دُجَّال ، و از قديم الأيّام او با نجاست‌ها و پليدىها خود را آلوده مىكرد . »\r\nو از زكريّا بن يحيى ساجى وارد است كه : أبوصَلْت هَرَوى أحاديث ناشناخته و معيوب را روايت مىكند ، و او در نزد مشايخ سنّىها ضعيف شمرده مىشود .\r\nو بَرَقانى به من گفت : از أبوصَلْت عبد السَّلام بن صالح هَرَوى در نزد أبُو الْحَسَنْ دَار قُطْبى سخن به ميان رفت . أبوالحسن گفت - در حالى من گوش مىدادم - كانَ خَبِيثًا رَافِضِيا .\r\n« أبوصَلْت مرد خبيث و زشتى است ، او شيعه و رافضى است\r\n» . دعلج به من گفت : كه او شنيده است از أبوسَعْد زَاهِر هَرَوى ، چون از أبوصَلْت از او پرسيده بودند كه دربارهء عبد السّلام بن صالح نظرت چيست ؟ او گفت :\r\n\r\n","description":"","footnote":"","page_name":" 110 ","page_number":118},
  {"content":"\r\n\r\nنعيم بن هيصم ثقه است . به او گفتند : ما از تو از عبد السّلام بن صالح مىپرسيم !\r\nباز او در پاسخ گفت : نعيم ثِقَه است ، و بر اين جمله چيزى نيفزود .\r\nو ابوالحسن براى ما بيان كرد كه او از أبوصَلْت شنيده است كه مىگفت : كلْبٌ لِلْعَلَوِيةِ خَيرٌ مِنْ جَمِيعِ بَنِى امَيّةَ ، فَقِيلَ فِيهِمْ عُثْمَانُ ؟ فَقَالَ : فِيهِمْ عُثْمَانُ !\r\n« سگى از سادات علوى ، بهتر است از جميع بنى امَيّه ، به او گفته شد ، در ميان بنى اميَّه عثمان است ؟ گفت : و اگرچه در ميان آنها عثمان هم بوده باشد . »\r\nو عبد السّلام أبوصَلْت در روز چهارشنبه 24 شوّال سنهء 236 از دنيا رفت . « 1 »\r\n\r\nحافظ علائى و سيوطى ، تصريح بر صحّت اين حديث دارند\r\nو سُيوطى از خط حافظ صلاح الدّين عَلَائى در جواب از أحاديثى كه سِراج الدَّين قزوينى بر كتاب « مَصَابيح بَغَوِى » إشكال و إيراد نموده ، و پنداشته است كه آنها از أحاديث مجعول و ساختگى هستند ؛ نقل مىكند كه : از جملهء آنها حديث أنَا مَدِينَةُ الْعِلْمِ وَ عَلِى بَابُهَا است كه أبوالفرج ابن جَوْزِى آن را با طرق عديده‌اى كه وارد شده است ، از موضوعات شمرده است ؛ و جزم به بطلان همه نموده است ؛ و بعد از او نيز جمعى از ايشان است ذَهَبى در « ميزان الاعتدال » و غيره ، « 2 » نيز از ابن جَوْزِى تبعيّت نموده‌اند .\r\n\r\nابن حَجَر عَسْقَلانى و حافظ علائى ، گفتار أبوالفرج ابن جَوْزى را ردّ مىكنند\r\nحافظ علائى در پاسخ از ابن جوزى و مَنْ تَبَعِ او ، و در ردّ خود بر سراج قزوينى گويد :\r\nو مشهور از اين حديث ، روايت أبُو صَلْت عبد السّلام بن صالح هَرَوى از أبومعاويه ، از أعمش ، از مجاهد ، از ابن عبّاس مرفوعاً مىباشد . و دربارهء اين عبد السّلام سخن بسيار گفته‌اند : نسآئى گويد : ثِقَه نيست . دارقُطْنِى و ابن عَدِى گفته‌اند : متّهم به تشيّع است . و دارقطنى اضافه كرده است كه : رافضى\r\n\r\n\r\n","description":"","footnote":"\r\n( 1 ) - « تاريخ بغداد » ج 11 ، ص 46 تا ص 51 و بعضى از آنچه را كه ما از خطيب در اينجا آورديم ، سيوطى در « اللالى المصنوعة » ج 1 ص 331 و ص 332 آورده است و نيز اين فجر عسقلانى در كتاب « تهذيب التهذيب » ج 6 ، ص 319 تا ص 322 أحوال أبوصلت هروى را آورده است .\r\n( 2 ) - « تلخيص المستدرك » ج 3 ، ص 126 كه در ذيل « مستدرك » به طبع رسيده است .\r\n","page_name":" 111 ","page_number":119},
  {"content":"\r\n\r\nاست . و أبوحاتم گفته است كه : در نزد من صدوق نيست . و أبوزرعه ، حديث او را صحيح مىداند ؛ و علاوه حاكم از عبّاس دورى روايت كرده كه : از يحيى بن مُعين سؤال كرد ؛ و او أبوصَلْت را توثيق نمود . و بعد از ذكر حديثى از حاكم مىگويد :\r\nعَلائى مىگويد : أبوصَلْت عبد السّلام از عهدهء اين حديث ، ذمّه‌اش برئ است ؛ زيرا كه غير او هم روايت كرده‌اند . و أبومعاويه ثِقَه و مأمون ، و از كبار شيوخ و حُفَّاظ ايشان است كه همگى بر او اتّفاق دارند ؛ و او در روايت اين حديث را از أعمش متفرّد است .\r\nو از اين گذشته علائى مىگويد : چه خبر شده است ؟ و چه استحاله و بُعْدى دارد كه رسول خدا صلّى الله عليه و آله و سلّم مثل اين كلامى را دربارهء على رَضِى اللهُ عَنْهُ گفته باشد ؟ !\r\nو تمام كسانى كه در اين حديث سخن رانده‌اند و بر مجعوليّت آن جازم شده‌اند ، جواب از اين روايات صحيحهء از ابن مُعيِن را ندارند ؛ « 1 » و علاوه بر اين ، اين حديث شاهدى دارد كه تِرْمَذى در جَامِع خود از اسمعيل بن موسى فَزَارى ، از محمّد بن عمر بن رومى ، از شريك بن عبد الله از سَلمة بن كهيل ، از سُوَيد بن غَفَلَه ، از ابوعبد الله صَنَابِجِى از على مرفوعاً روايت مىكند كه :\r\nأنَا دَارُ الْحِكْمَة وَ عَلِىٌ بَابُهَا . و اين حديث را أبومُسْلِم كجى و غير او ، از محمّد بن عمر رومى روايت كرده‌اند ؛ و محمّد بن عمر كسى است كه بُخارى از او در غير صحيح خود روايت كرده است . و ابن حبان او را موثّق ، و ابن داود او را ضعيف شمرده است .\r\nو بعضى اين حديث را از شَريك روايت كرده‌اند و در آن صَنَابِجى را نياورده‌اند ؛ و ما اين حديث را از أحدى از ثِقات غير از شريك نمىشناسيم ؛ يعنى نَخَعى قَاضى . و بر محمّد بن رومى ، از تفرّد او به اين روايت اشكالى نيست و ذمّه‌اش برى است . و شريك پسر عبد الله نخعى قاضى است كه مُسْلِم به او احتجاج مىكند ؛ و بخارى به او تمسّك مىكند ، و يحيى بن معين او را توثيق مىنمايد ؛ و عجلى گويد : ثِقَه و حسن الحديث ؛ است . و عيسى بن يونس گويد : من هيچكس را نديدم كه در علمش أورع از شريك باشد . « 1 »\r\n\r\n\r\n","description":"","footnote":"\r\n( 1 ) - سيّد شرف الدّين عاملى در كتاب « النّصّ و الاجتهاد » طبع دوّم ، ص 380 مىفرمايد : حاكم ، بر صحّت طرق اين حديث ادلّهء قاطعه‌اى ايراد نموده است . و إمام أحمد بن محمّد بن صديق مغربى معاصر نزيل قاهره براى بيان صحّت اين حديث كتاب جامع و شاملى نوشته است و آن را « فَتحُ المَلِك العَلِىّ ، بصحّة حديثِ بابُ مدينةِ العلمِ علىّ » نام گذارى نموده است ، كه در سنهء 1354 هجرى در مطبعهء إسلاميّهء مصر بطبع رسيده است . بر محقّقان و باحثان واجب است كه آن را مطالعه كنند ؛ چرا كه علم فراوانى در آن جمع است .\r\nو وزن و ارزشى نيست براى ناصبىها و جرأتشان بر ايراد بر اين حديث و روايتى كه بر سر زبان‌ها همچون مثَل جارى و سارى است و بر لسان خاصّه و عامّه از أهل شهرها و قراء و باديه‌ها رائج و دارج است . ما در طعن و إشكال آنها بدين حديث نظرى انداختيم ، ديديم جز زورگوئى محض دليلى نياورده‌اند ، و غير از وقاحت و شناعت ، به حجّتى تمسّك نجسته‌اند ، و غير از تعصّب خشك و جاهلىّ راهى را نپيموده‌اند ؛ همچنان‌كه حافظ صلاح الدّين علآئى بدين تصريح نموده است . زيرا پس از آنكه قول به بطلان اين حديث را از ذهبى و غيره نقل كرده است ، گفته است : و لَم يَأْتوا فى ذلك بِعلّةٍ قادِحةٍ سِوَى دَعوى الوَضعِ دَفعًا بالصّدر . « و آنها در اين مورد دليلى كه موجب نقص و عيب و بىاعتبارى اين حديث شود نياورده‌اند غير از آن‌كه براى إبطال و دُور زدن آن ، با كوبيدن مشت بر سينه‌اش ادّعاى مجعوليّت آن را كرده‌اند » .\r\n","page_name":" 112 ","page_number":120},
  {"content":"\r\n\r\nو بنابراين ، تفرّدِ شريك در اين حديث موجب حُسْن او مىشود ؛ يعنى آن را روايت حسنه مىكند ؛ تا چه رسد به آنكه به آن حديث أبومعاويه نيز ضميمه گردد . و بر اين گفتار ، در روايت كسى كه صنابجى را در روايت ساقط نموده است ، ايرادى وارد نيست ، زيرا كه سُوَيد بن غَفَلَه از تابعين مُخْضَرَمين « 1 » است ؛ و خلفاى أربعه را إدراك كرده است و از آنها شنيده است ؛ و ذكر صنابجى موجب مزيد فضل در اتّصال أسانيد است ، و نبودش ضررى ندارد .\r\nو أبوالفرج و غير او نتوانسته‌اند بر حديث شريك مختصر إشكالى وارد كنند ، گرچه آن اشكال بسيار واهى باشد ، مگر آنكه با مُشْت در سينهء روايت كوفته‌اند ؛ و إدّعاى موضوعيت و مجعوليت آن را نموده‌اند .\r\nتا اينجا كلام حافظ علآء الدّين علآئى به پايان رسيد « 2 »\r\nو از اينجا سيوطى كلام ابن حَجَر عَسْقَلانى را نقل كرده است كه : و از شيخ الاسلام أبوالفضل بن حَجَر ، در ضمن پرسش از فتاواى او از اين حديث پرسيدند ، او گفت : اين حديث را حاكم در « مستدرك » تخريج كرده و گفته است كه : صحيح است . و با او أبوالفرج بن جوزى مخالفت كرده ، و آن را در موضوعات ذكر كرده است ، و گفته است كه : كذب است . و صواب غير از اين دو گفتار است . اين حديث از أقسام روايات حَسَنَه است كه به درجهء صحّت بالا نمىرود ، و در رتبهء كذب هم سرازير نمىشود .\r\nابن حَجَر در ضمن پاسخ‌هاى خود از رواياتى را كه سراج قزوينى بر مصابيح ايراد گرفته است ؛ نيز عين همين مطلب را آورده است ؛ و علاوه بر اين ، در آنجا گفته است كه : حاكِم شاهدى براى اين حديث از روايت جابر آورده است . و پس از آنكه اين روايت را مسنداً ذكر كرده است در « لسان الميزان » گفته است : آنچه\r\n\r\n\r\n","description":"","footnote":"\r\n( 1 ) - « صحابى در اصطلاح به كسى گويند كه پيغمبر اكرم صلّى الله عليه و آله و سلّم را و اگرچه در يك لحظه باشد ، با اسلام خود ، ادراك كرده باشد و زيارت نموده باشد ؛ و تابعى به كسى گويند كه پيغمبر را با اسلام نديده باشد ، ولى با اسلام آن حضرت را ملاقات كرده باشد ؛ و مُخَضرَم به كسى گويند كه مقدارى از عمرش در جاهليت و مقدارى از آن در اسلام بوده باشد .\r\n( 2 ) - اللَألى المصنوعة » طبع دوّم ، ج 1 ، ص 332 تا ص 334\r\n","page_name":" 113 ","page_number":121},
  {"content":"\r\n\r\nرا كه ذَهَبِى بر روايت جعفر بن محمّد از أبومعاويه ، إيراد كرده ، و گفته است كه : اين حديث موضوع و ساختگى است ؛ درست نيست ؛ و نصّ عبارت اين حَجَر اين است كه : براى اين حديث در « مستدرك » حاكم ، طرق بسيارى است . و كمترين مرتبه از حالات آن اين است كه بگوئيم : براى اين حديث أصلى بوده است ؛ پس سزاوار نيست كه گفتار را به مجعوليّت آن گشود - انتهى . « 1 »\r\nو نيز ابن حَجَر گويد : قاسم بن عبد الرّحمن أنبارى گفت : من از يحيى بن مُعِين دربارهء حديثى كه براى ما أبوصَلْت عبد السّلام بن صَالح هَرَوى خادم عَلِىٌ بْنُ مُوسَى الرِّضَا عَلَيهِما السَّلَامُ از أبومعاويه از أعمش از مجاهد از ابن عبّاس مرفوعاً كه قال النّبى صلّى الله عليه و آله و سلّم : أنَا مَدِينَةُ الْعِلْمِ وَ عَلِى بَابُهَا - الحديث روايت كرده است پرسيدم ، گفت : هُوَ صَحِيح ، « 2 » « اين حديث حديث صحيحى است »\r\nبارى ما بحث را در اين قسمت از سند حديث از كتب عامّه و سنّىها به درازا كشانديم ، تا دانسته شود چقدر منحرفين آنها از ولايت ، بر جمود و استكبار خود ايستادگى دارند ، و با آن‌كه بسيارى از أعلام و مشايخ درجهء يك آنها ، همچون يحْيى بن مُعِين و حاكم و سُيوطى و خَطِيب و عَلائى و غيرهم اين حديث را صحيح شمرده‌اند ، معذلك برخى از ايشان همچون ابن جَوْزِى و ابن عَدِى و ذَهَبى و همقطارانشان در عِناد و لجاج ، بدون هيچ برهان و حُجَّتى از كتب حديث ؛ و بدون هيچ شاهدى از كتب رجال ؛ گفته‌اند : اين حديث موضوع است . و اين سخافت و فرومايگى به حدّى رسيده است كه خود أعلام آنها در اعتراض بر آمده - و همان‌طور كه عين عبارات آنها را آورديم - و گفته‌اند : أوَّلًا رجال اين حديث از أعلام حفّاظ هستند ؛ و ثانياً تفرّد أبوصَلْت ، حديث را حسنه مىكند ، و نبايد گفت : موضوع است ؛ و ثالثاً اين حديث مؤيد به أحاديث ديگرى است كه با آن شواهد قطعاً صحيح است ، و تفوّه به مجعوليّت آن گناه است .\r\nبارى اين حديث بر شرطِ سُنَنِ أعلام عامّه واجد جميع مراتب حجّيت است . ؛\r\n\r\n\r\n","description":"","footnote":"\r\n( 1 ) - « اللَألى المصنوعة » ج 1 ، ص 334 ؛ و « لسان الميزان » ج 2 ، ص 123 .\r\n( 2 ) - « تهذيب التهذيب » ج 6 ، ص 320 .\r\n","page_name":" 114 ","page_number":122},
  {"content":"\r\n\r\nزيرا كه يحيى بن معين از رجال صِحاح عامّه است . او از أعلام حفّاظ است . و همچنين شيخ او : محمّد بن عبد الله بن نُمَير هَمْدانِى خارفى أبوعبد الرّحمن كوفى ؛ و پدرش از رجال روايات صحاح مىباشند ؛ و ترجمهء أحوال آنها در « تهذيب التَّهذيب » عَسْقلانى : ج 6 ، ص 57 ، و ج 9 ، ص 282 آمده است . و أبومعاوية ضَرِير و أعمش ، « 1 » و مجاهد و ابن عبّاس از رجال صحاح و أعلام روات مىباشند .\r\nدر اينجا به كدام زبان غير هرزه‌اى مىتوان لب به موضوعيّت آن گشود ؟ آيا ابن جوزى عَنُود و لجوج و شاگرد درجهء يك ابْن تَيميّهء حَرَّانِى و دست پروردهء او ، مىتواند جماعتى از رجال صحاح خود را كه همگى بر أمانت و صداقت ايشان إجماع كرده‌اند ، همچون : عَيسى بن يُونس بن أبى إسحق ، و يعْلَى بن عُبَيد ، و\r\n\r\n\r\n","description":"","footnote":"\r\n( 1 ) -\r\nخطيب ، در « تاريخ بغداد » ج 9 ، ص 3 تا ص 13 ، شرح حال أعمش را مفصّلًا ذكر كرده است ، و ما در اينجا اختصارى از آن را مىآوريم : سليمان بن مهران أبومحمّد أعمش مولى بنى كاهل بنا به ذكر جرير بن عبد الحميد در دَنباوند كه در ناحيهء كوهستانى اطراف رى است به دنيا آمد ؛ و عباس دورى گفته است : اعمش مردى بود از اهل طبرستان از قريه‌اى كه به آن دَباوند مىگفتند : پدرش او را در كفالت خود به كوفه آورد ؛ مردى از بنى كاهل از بنى اسد او را خريد و آزاد كرد ، پس او مولاى بنى اسد و نازل در بنى اسد بود ؛ گويند : عمر بن عبد العزيز ، و هشام بن عروه ، و زُهْرِى ، و قتاده ، و أعمش همگى در شبهاى كشته شدن إمام حسين ( ع ) در سنهء 61 به دنيا آمدند . او ثقه بود . و در زمان خود بزرگترين محدّث أهل كوفه بود ؛ گويند : چهار هزار حديث از وى به ظهور رسيد ؛ ولى كتابى ندارد ، و از رؤساى قرائت قرآن بود ، و در زبان فصيح بود ، و پدرش از اسيران ديلم بود ، و مرد سخت و بدأخلاقى بود . أعمش مردى بود عالم به أحكام و فرائض ، و در زمان او كسى كه از او زيادتر حديث بداند ، نبود ؛ و در او تشيّع بود ، مرد زاهد و بدون تكبّرى بود ؛ روزى براى نماز جمعه مىرفت و پوستينى إ وژگون پوشيده بود و به عوض ردائى كه بايد بر دوش بگيريد يك حولهء سفره را بر دوش انداخت ؛ عيسى بن يونس گفت : ما در زمان خود و در قرنى كه قبل از ما بودند كسى را مثل أعمش نديديم . و با آنكه مرد فقير و محتاج بود ، من هيچ وقت سلاطين و أغنيا را نديدم كه مثل حقارتى كه در نزد أعمش داشتند ، در نزد كسى ديگر داشته باشند . اعمش از نسّاك زمان بود و بر نماز جماعت محافظت داشت و پيوسته در صفّ اوّل مىايستاد در حالىكه در عالم اسلام علّامه بود ، يحيى بن معين مىگفت : كان الاعمش جليلًا جدّاً . و ابن عينيه مىگفت : كان أقْرأهُمْ للقرآن ، و أحفظهم للحديث ، و أعلمهم بالفرائض ، و شعبه زمانىكه نام أعمش برده مىشد مىگفت : اين قرآن است ، اين قرآن است ، اعمش در سنهء 148 وفات كرد .\r\n","page_name":" 115 ","page_number":123},
  {"content":"\r\n\r\nابن نُمَير ، و فِيدِى ، و ابن مُعِين را كه ترجمهء أحوال آنها را در « تهذيب التّهذيب » ذكر كرده است ، و جميعاً متّصف به جلالت و عظمت و أمانت در نزد عامّه هستند ، إنكار كند ؛ و آنها را به كذب و دروغ نسبت دهد ؟ !\r\nحكم به مجعوليّت حديث و إنكار آن ، از موازين علميّه بيرون است ؛ و غير از زورگوئىهاى پرچم‌داران حكومت امَوى و برافراشتگان باطل ، و قيام كنندگان در برابر حقّ چيزى نيست . حديثى كه با شواهد قطعيّه تأييد مىشود ؛ و معروف در نزد نفوس منقاد و تسليم أخبار و روايات واردهء از صاحب شريعت مىباشد ؛ مسيرى غير از اين سخن دارد .\r\nو از تمام مطالب كه بگذريم ؛ و رجال آن را ضعيف و غير موثّق فرض كنيم ؛ معذلك ضعف سند غير از مجعول بودن آن است ، و ملازم آن هم نيست . آرى اگر حديثى ضعيف السَّند باشد ؛ و مؤيّد به دليل قطعى نباشد ؛ اگر حديثى كه در مفاد با آن معارض باشد ، وارد نشده باشد ، بايد در آن توقّف كرد ، نه حكم به مجعوليّت آن نمود ، و نه بر حجّيّت آن . پس به كدام قاعدهء اصولى مىتوان اين حديث را موضوع شمرد ، و إنكار كرد ؟ فقط گناه اين حديث آن است كه در فضيلت إمام مظلومان ، و صاحب ولايت كبراى أنام كه خانه نشين شده است ، وارد شده است . گناه اين حديث مفاد آن است كه راه سعادت و پيروزى و انسانيّت و شرافت علم و واقعيّت را منحصر در راه شهر علم و دانش مىشمارد ، و صريحاً إعلام مىدارد كه : وَ عَلِىٌ بَابُهَا\r\n\r\nگناه أبوصَلْت نزد مشايخ عامّه ، تشيّع اوست\r\nأبوصَلْت هَرَوى يكى از راويان اين روايت است ، و براى خاطر آنكه او شيعهء با فهم و قوىّ و قدرتمندى در بحث بوده است ؛ « 1 » و با آنكه او در نزد علماءِ عامّه\r\n\r\n\r\n","description":"","footnote":"\r\n( 1 ) - ذهبى در « ميزان الاعتدال » ، ج 2 ص 616 در تحت شمارهء 5051 ترجمهء أحوال عبد السّلام أبوصَلْت هروى را ذكر كرده است ؛ و گفته است : عبد السّلام بن صالح أبوصَلْت الهروى الرّجل الصّالح ، إلّا أنَّه شيعى جَلْدٌ « او مردى صالح بوده است ، بجز آنكه شيعهء قوى الإرادة و شديد الاعتقاد بوده است . » از حمّاد بن زيد و أبى معاويه و عَلِىّ الرّضا ( ع ) روايت مىكند . و پس از كلام أبوحاتم كه : لَم يكن عندى بصدوق . و از كار انداختن أبوزرعه حديث او را ، و گفتار عُقَيلى كه : رافضى خبيث ، و گفتار ابن عدى كه : متَّهمٌ ، و گفتار نَسائى كه : لَيْس بثقة و گفتار دارقطنى كه : رافضى خبيثٌ متّهمٌ به وضع حديث الإيمان -\r\n","page_name":" 116 ","page_number":124},
  {"content":"\r\n\r\nمشهور و راوى روايات آنان نيز هست ؛ و اگر او را توثيق مىكردند ؛ بايد تمام روايات وارده از او را كه از إمام مُبِين و خليفهء شرع سيّد المرسلين ، إمام غريب و مسموم : حضرت عَلِىٌ بنُ مُوسَى الرِّضا عليهما السّلام را كه از أبوصَلْت روايت شده است تصديق كنند ؛ معذلك با نسبت تشيع ، و رافِضى بودن ، و رافضى خَبيِث ، و دجّال و كذّاب ، و راوى أحاديث منكره ، او را ساقط كنند و بشكنند ؛ تا در نتيجه روايات واردهء از حضرت امام رضا عليه السّلام در نزد آنها از حجيت بيفتد .\r\nأبوصَلْت خادم حضرت إمام رضا عليه السّلام بود ، و روايات بسيارى را در ولايت از آن حضرت روايت مىكند كه در « عيون أخبَار الرِّضَا » ذكر شده است . سُنّىها حضرت رضا را محترم مىشمارند ، و از نظر روايت او را ثِقَه و مأمون مىدانند ؛ و اگر روايتى از آن حضرت به إثبات رسد نمىتوانند ردّ كنند ؛ ولى چه فايده كه مثل أبوصَلْت : خادم وى را كه شخصى متّقى ، و زاهد ، و ناسك ، و معرض از دنيا و عالِم به أخبار و روايات عامّه بوده است ، از كار مىاندازند ؛ تا بالنتيجه فرمايشات آن حضرت در توحيد كه ردّ حنبلىهاى مجسّمه است ، و در معاد و در عدل و در إمامت و ولايت كه ردّ بر تمام مذاهب آنهاست ساقط كنند . با برچسب زدن و متّهم كردن أبوصَلْت هَرَوى اين مهم ساخته است . أبوصَلْت چه گناهى دارد ؟ او راوى حديث است . شما در أصل حديث بحث كنيد !\r\nاين مختصرى بود از شرح حال أبوصَلْت از كتب رجال عامّه .\r\n\r\nأبوصَلْت هَرَوى ، از ثقات شيعه و از رُوات آنهاست\r\nو امّا از كتب خاصّه اكتفا مىشود به مختصرى از آنچه را كه شيخ الفقهاء و المجتهدين : شيخ عبد الله مامَقَانى - رضوان الله عليه - در ترجمهء أحوال او ذكر كرده است :\r\nبعضى گفته‌اند دو عبد السَّلام بن صالح داريم ، يكى عامّى و ديگرى شيعى . شيخ طوسى ( ره ) در باب أصحاب الرّضا عليه السّلام از رجال خود او را عامّى دانسته\r\n\r\n\r\n","description":"","footnote":"\r\n- إقرارٌ بالقلب و اينكه گفته است : كلبٌ للعلوية خيرٌ من بنى اميهء و مطالبى ديگر در توثيق يحيى بن معين او را ، و جمع نمودن مأمون بين او و بين بِشر مريسى و ظفر او در تمام مجالس بحث بر مَريسى ، و در پايان كه اين مطالب أخير را از أحمد بن سيار در « تاريخ مرو » نقل كرده است گويد كه : أحمد بن سيار گويد كه : من با او مناظره كردم تا حقيقت مذهب او را به دست آوردم ؛ و نديدم كه زياده روى نموده باشد ؛ مگر اينكه رواياتى را در مثال و عيوب خلفا روايت مىكند .\r\n","page_name":" 117 ","page_number":125},
  {"content":"\r\n\r\nاست ، و علّامهء حلّى در باب كُنى در قسم دوّم از كتاب « خلاصهء » خود ، از او پيروى كرده و گفته است : او عامّى است و از أصحاب إمام رضا عليه السّلام است ؛ و اين گفتار علّامه ناشى از شتاب او در تصنيف است ؛ زيرا همانطور كه در قسم أوّل او خلاصهء خود شهادت بر توثيق و صحّت حديث او بدون هيچ إشاره و إشكالى در مذهب او داده است ، اين گفتار نصّ بر تشيع اوست .\r\nكسىكه كلمات رجال عامّه و خاصّه را مراجعه كند ، يقين پيدا مىكند كه : عَبْدُ السَّلَامُ بْنُ صَالِح أبوصَلْت خُراسَانى هَرَوى يكى است و دو نيست . همان‌طور كه اگر مراجعه به أخبار و عبارات فريقين از شيعه و عامّه از أهل رجال آنها بنمايد ، جَزْم پيدا مىنمايد كه : اين مرد شيعى إمامى اثنا عشرى است ؛ و نسبت عامّى بودن شيخ به او سهوى است كه از قلم او گذشته است ؛ و اينك ما بعضى از عبارات أهل رجال را مىآوريم تا مطلب روشن شود : نَجَاشِىّ گويد : او ثِقَهء و صَحِيحُ الْحَدِيث است ؛ و كتاب « وفات إمام رضا » عليه السّلام از اوست . و اين عبارت نصّ بر تشيع اوست ، چون غمزى و عيبى در مذهب او نياورده ، و إطلاق ثِقه بودن بر او ، دليل بر إمامى بودن اوست . و بعضى از فضلآ چنين پنداشته‌اند كه : إطلاق ثقه كردن بر او دليل بر تشيع او نيست ؛ بلكه گفتار نجاشى كه مىگويد : صحيح الحديث است إشاره به عدم صحّت مذهب اوست . و اين پندار غلط است ، زيرا إنكار دلالت إطلاق وَثَاقَتْ بر تشيع ، ناشى است از آنكه : اصطلاح رجالِ شيعه ، كلمهء ثِقَه را بر إمامى عادل ضابط در روايت فراموش كرده‌اند . و اين ادّعا كه عنوان صحيح الحديث دلالت بر عدم صحّت مذهب دارد ؛ از خيالات سَوْداويه است . آيا نمىبينى كلام ابن طاووس را كه اينك خواهد آمد و آن نص است بر آنكه اين مرد نَقِى الحديث ، و شديد التَّشيع بوده است ؟\r\nو در « تحرير طاووسى » دربارهء او آورده است كه : أبواحمد محمّد بن سليمان كه از عامّه است مىگويد : عبّاس دَوْرِى به من گفت : شنيدم از يحيى بن نعيم ( مراد يحيى بن معين است كه در اين نسخه سهواً به يحيى بن نعيم تصحيف شده است . ) كه\r\n\r\n","description":"","footnote":"","page_name":" 118 ","page_number":126},
  {"content":"\r\n\r\nمى گفت : أبوصَلْت در حديث پاك و پاكيزه است ؛ و ما ديديم او را كه أحاديثى را شنيده بود ؛ و ليكن او شديدُ التَّشيُّع بود ؛ و از او كذب ديده نشده است .\r\nو نزلة بن قيس إسفراينى گويد كه : من از أحمد بن سعيد رازى شنيدم كه مىگفت : أبوصَلْت هَرَوى ثِقَه و مأمون است در أحاديثى كه روايت مىكند ، به جز آنكه آل رسول خدا صلّى الله عليه و آله و سلّم را دوست دارد ؛ و اين دين و مذهب اوست - انتهى . و مثل اين عبارت در كتاب كشِّى وارد شده است .\r\nو ذَهَبى - ذَهَب اللهُ بِنُورِه - گويد : عبد السَّلام بن صالح أبوالصَلْت هَرَوى ، خادم على بن موسى الرِّضا عليهما السّلام است ؛ و از حمادّ بن يزيد و مالك روايت مىكند وَاهٍ شِيعِى مُّتَهَّمْ مَعَ صَلَاحِهِ « با اينكه مرد صالحى است شيعى است و سُسْت است . » و در « ميزان الإعتدال » گويد : رَجُلٌ صَالِحٌ إلَّا أنَّهُ شِيعى « مرد صالحى است ، به غير آنكه او شيعه است . »\r\nو جعفى گويد : رَافِضِى خَبِيثٌ « او مرد شيعهء رافضى و خبيث است » ، و دارقُطْنِى گويد : رَافِضِى مُتَّهَم « او رافضى است ؛ و در رواياتش مورد اتّهام است » . و ابن جَوْزى گويد : او خادم رِضَا عليه السّلام بوده است ؛ و با وجود صَلاح او ، شيعه بوده است . و در « أنساب سَمْعانى » از أبوحاتم وارد است كه : إنَّهُ رَأسُ مَذْهَبِ الرَّافِضَةِ : « او سر دستهء مذهب رافضيان است » . إلى غير ذلك از كلمات آنها كه نصّ است بر آنكه او إمامى و شيعى بوده است .\r\nو شهيد ثانى - ( ره ) - در اينجا سخن استوارى را گفته است ، چون شهيد از دوّمين خبر كشى استفاده كرده است كه أبوصَلْت با عامّه مخالطه داشته ، و أخبار آنها را روايت مىكرده است ، فلهذا گفته است كه بدين سبب : حال أبوصَلْت بر شيخ مشتبه شده ؛ و در كتاب خود او را عامّى گفته است و علّامه هم در باب كنى از قسم دوّم ، از شيخ متابعت نموده است ، و ليكن عبد السّلام بن صالح يكى است ، و او ثِقَه است عند المُخالف و المُؤالِف ، و ليكن چون او با همهء طبقات آميزش داشته است ؛ امر او بر بعضى مشتبه شده است ؛ و مانند او بسيارى از رجال شيعه هستند كه امرشان بر بعضى مشتبه است ، مثل مُحمّد بن إسحق إسفَرَاينى صاحب كتاب « سيره » مورّخ مشهور و مثل سُليمَان بن مَهْران أبومحمّد أسَدِى أعْمَش ، و جماعت\r\n\r\n","description":"","footnote":"","page_name":" 119 ","page_number":127},
  {"content":"\r\n\r\nبسيارى ديگر بر همين منوال ، و در كتاب شيخ طوسى ، إعلام به وحدتِ اوست ؛ زيرا شيخ أبوصَلْت را در دو جا ذكر كرده است ، يك بار در باب كنى و ديگر در باب عين با نام او ، و در هر دو جا گفته است : او عامّى است . انتهى كلام شهيد ثانى - ( ره ) - .\r\nو مَوْلَى محمّد باقر وَحِيدِ بِهْبَهانى ( ره ) گويد : رواياتى كه از او صادر شده است ، و در « عُيُون » و « أمَالِى » و غيرهما ذكر شده است ، و صريح و نصّ بر تشيّع اوست ؛ و بلكه از خواصّ شيعه است ؛ بيشتر است از آنكه بتوان آنها را به شمارش در آورد . و علمآء عامّه هم او را شيعه گفته‌اند ؛ آنگاه بسيارى از عبارات عامّه را ذكر كرده است .\r\nدر اينجا مَامَقانِى گويد : أقُولُ : چگونه ممكن است كه اين مرد شيعه نباشد ، با آنكه مقدار بسيارى از معجزات حضرت إمام رضا عليه السّلام و حضرت إمام جواد عليه السّلام را آورده است ؟ و داستان شهادت حضرت رضا عليه السّلام را حكايت نموده است ؟ ! بلكه از آنچه از صدوق - ( ره ) - در « عيون » در أحوال حضرت رضا عليه السّلام از او نقل شده است ؛ مىتوان استفاده كرد كه او از معتمدين حضرت رضا و از خواص و أصحاب سِرَّش بوده است . آنگاه مامقانى چند روايت را كه در « عيون » روايت شده و نصّ است بر تشيع راوى آن ، كه أبوصَلْت است ، بيان مىكند ، و بعداً مىگويد : و بالجمله شيعى و إمامى بودن أبوصَلْت در نزد كسى كه مراجعه به أخبار و كلمات فريقين از علماءِ شيعه و عامّه بنمايد ؛ همچون آتشى برفراز كوهى كه براى همه مشهود است ؛ واضح و آشكار است ؛ و آنچه از شيخ صادر شده است سهوى از قلم اوست ؛ و از علّامهء استعجال در تصنيف است .\r\nو از جمله كسانىكه به اين اشتباه تصريح كرده‌اند ابن شَهْرآشُوب است . او گفته است : « آنچه را كه من معتقدم آن است كه : أبوصَلْت إمامى مذهب بوده است ، و گفتار علّامه درباب كنى كه گفته است : عامّى است محل نظر است ، زيرا كه صدوق در « عُيونُ أخبارِ الرِّضا » از او چيزهائى را نقل كرده است كه صريح در آنكه او از خواصّ إماميّه است ، و علاوه بر اين ، من در بسيارى از كتب رجال عامّه ديده‌ام كه : او را تشنيع مىكنند كه او شِيعىُّ رَافِضىُّ جَلْدٌ ( شيعهء رافضى\r\n\r\n","description":"","footnote":"","page_name":" 120 ","page_number":128},
  {"content":"\r\n\r\nقوىّ الاعتقاد و استوار ) است همان‌طور كه در « ميزان الاعتدال » و غيره آمد است . . . انتهى كلام ابن شهرآشوب .\r\nو بالجمله از احاديث كثيره‌اى كه او روايت كرده است ، از آنهائكه أئمّه عليهم السّلام بيان نمىكردند آنها را مگر براى خواصّ از شيعيان خود و از مخلِصين خود ؛ و بدين جهت آنها را روايت نكرده‌اند مگر خَوَاصِّ خُلِّص از شيعه ، هيچ شبهه و ترديدى در تشيع اين مرد نيست . سپس بعد از بحثى دربارهء بعضى از كلمات بزرگان مطلب خود را به تذييلاتْ خاتمه مىدهد و در تذييل چهارم گويد :\r\nاز طرائف رواياتى كه از أبوصَلْت روايت شده است آن حديثى است كه در « كشف الغمّة » آورده است :\r\nاو گويد : أبوصَلْت هَرَوى گفت : حديث كرد براى من عَلِى بْنُ مُوسى الرِّضا عليهما السّلام - ( و سوگند به خدا او همان‌طور كه اسمش رضا بود ، خودش رضا بود ) - از پدرش : مُوسَى بْنُ جَعْفَرٍ ، از پدرش : جَعْفَرُ بْنُ مُحَمَّدٍ ، از پدرش : مُحَمَّدُ بْنُ عَلِىٌ ، از پدرش : عَلِى بْنُ الْحُسَين ، از پدرش حُسَيْن ، از پدرش : عَلِى عليهم السّلام كه گفت كه رسول خدا صلّى الله عليه و آله و سلّم گفت : الإيمَانُ قَوْلٌ وَ عَمَلٌ « 1 » « إيمان گفتار است ؛ و عمل است . »\r\n\r\n\r\n","description":"","footnote":"\r\n( 1 ) - خطيب « در تاريخ بغداد » ، ج 11 ، ص 51 از أبوالحسن دارقطنى آورده است كه : أبوصَلْت از جعفر بن محمّد ( ع ) از پدرانش از پيغمبر ( ص ) حديثى را روايت كرده است كه پيامبر گفت : الإيمان إقرارٌ بالقول و عملٌ بالجوارح الحديث « ايمان عبارتست از إقرار با زبان و عمل با اعضاء و جوارح و بدن » و أبوصَلْت در جعل اين حديث متّهم است ؛ زيرا هيچكس اين حديث را روايت نكرده است مگر آن كس كه از او دزديده است ، پس او ابتدا كنندهء در اين حديث است . انتهى . و ذهبى هم در « ميزان الاعتدال » ج 2 ، ص 616 از دارقطنى دربارهء أبوصَلْت اين عبارت را آورده است كه : و قال الدّارقُطنى : رافضى خبيثٌ متهمٌ به وضع حديث الإيمان إقرار بالقلب ( خ : بالقول ) انتهى . اينهم يكى ديگر از مواردى است كه بر أبوصَلْت ، عامّه ايراد مىگيرند . چون مفاد اين حديث مخالفت مذهب خود آنهاست كه فقط ايمان را اعتقاد قلبى مىدانند فلهذا در اينجا أبوصَلْت را متّهم به جعل اين حديث مىكنند . و اين غلط واضح است ، زيرا أبوصَلْت اين حديث را از حضرت إمام رضا عليه السّلام مُسَلْسَلًا تا رسول خدا روايت مىكند . پس اين حديث مسند است نه موضوع و علّت تفرّد او به اين حديث آن است كه قبل از او كسى اين معنى را از إمامان روايت نكرده است و اين دليل بر مجعوليّت نيست و چه بسيار نظائرى از اين حديث موجود است كه محدّثين خَلَف از إمامان روايت كرده‌اند كه محدثين سَلَف نكرده‌اند .\r\n","page_name":" 121 ","page_number":129},
  {"content":"\r\n\r\nچون ما از آن نشست خارج شديم ، أحْمَدُ بنُ حَنْبَل گفت : اين اسناد چيست ؟ أبوصَلْت مىگويد : پدرم به او گفت : هَذَا سُعُوطُ الْمَجَانِينَ إذَا سُعِطَ بِهِ الْمَجْنُونُ أفَاق « اين أنفيّه اىست كه به ديوانگان مىدهند ؛ چون اين أنفيّه را در بينى ديوانه‌اى بريزند ، إفاقه پيدا مىكند . »\r\nو غرض پدر أبوصَلْت اين بوده است كه : اين سَند ، سند مباركى است ، چون بر ديوانه‌اى بخوانند إفاقه پيدا مىكند و شفا مىيابد . و شاهد بر گفتار ما مطلبى است كه در « مناقب » ابن شهرآشوب ذكر كرده است كه أحْمَد بنُ حَنْبل با وجود انحرافى كه از أهل بيت عليهم السّلام داشت چون از مُوسى بْنُ جَعْفر عليهما السّلام روايت مىشد كه : حديث كرد براى من پدرم : جَعْفر بن مُحمَّد ، و همينطور تا به پيغمبر صلّى الله عليه و آله و سلّم مىرسيد ؛ أحمد مىگفت : اين إسنادى است كه اگر بر مجنون خوانده شود ، إفاقه پيدا مىكند « 1 »\r\nو در تذييل سوّم گويد : بنابر آنچه از « تهْذِيبُ الْكمال » حكايت كرده‌اند : عَبْدُ السّلامُ بْنُ صَالِحٍ أبُو الصَلْت الْهَرَوى خَادِمُ عَلِى بْنِ مُوسَى الرِّضَا عَلَيهِمَا السَّلامُ شِيعى مَعَ صَلَاحِهِ ، مَاتَ سَنَهءَ سِتٍّ وَ ثَلَثينَ وَ مِأتَينِ - انتهى : « أبوصَلْت با وجود آنكه مرد صالحى بوده است ، ليكن شيعه بوده است ؛ و در سنهء 236 از دنيا رفت . » « 2 »\r\nو بنابراين أبوصَلْت به مقدار دو سال تقريباً شرف محضر حضرت إمام رضا عليهما السّلام را دريافته است ، و عصر حضرت إمام محمّد التّقى و مقدارى از عصر حضرت إمام على النّقى عليهما السّلام را إدراك كرده است ، زيرا سكونت او در مَرْو بود ، و در سنهء 200 هجرى مأمون حضرت امام رضا عليه السّلام را از مدينه به مَرْو طلبيد و شهادت آن حضرت بنا بر مشهور در سن 55 سالگى ، در آخر ماه صفر از سنهء 203 واقع شد ؛ و شهادت حضرت جواد الائمّة إمام محمّد التّقى عليه السّلام در سنهء 220 واقع شد ؛ و شهادت حضرت هادى إمام على النّقى عليه السّلام در سنهء 254 واقع شد ، و علّت آنكه روايات وارده از أبوصَّلْت از إمام رضا و مقدار قليلى از حضرت إمام محمّد\r\n\r\n\r\n","description":"","footnote":"\r\n( 1 ) - أصل اين مطلب را در « مناقب » طبع سنگى ، ج 2 ، ص 378 آورده است .\r\n( 2 ) - « تنقيح المقال » ، ج 2 ، ص 151 و ص 152\r\n","page_name":" 122 ","page_number":130},
  {"content":"\r\n\r\nتقى مىباشد : به جهت آن است‌كه محلّ سكونت آن دو إمام ديگر يعنى إمام جواد و إمام هادى در بغداد و مدينه و سامِرّاء بوده است ، و اقامت أبوالصَلْت در مَرْو . ( رحمة الله عليه و رضوانه عليه - ) . « 1 » و « 2 »\r\n\r\n\r\n","description":"","footnote":"\r\n( 1 ) - محدّث قمى در « سفينة البحار » ج 2 ، ص 39 و ص 40 مقدار مختصرى از أحوال ابوصَلْت را كه ما از مامقانى آورديم ذكر كرده است و إضافه دارد كه : مأمون بعد از شهادت حضرت إمام رضا ( ع ) او را حبس كرد ، يك سال در حبس بماند و خسته شد ، و سينه‌اش تنگ شد . و خداوند را براى نجات خود به محمّد و آله الطّاهرين بخواند ، در اين حال حضرت إمام محمّد تقى ( ع ) او را به إعجاز بيرون آورد . و أبوصَلْت از وقتى كه حضرت إمام رضا ( ع ) داخل در نيشابور شدند ، با آن حضرت بود تا وقت شهادت او ، أحاديث شريفه‌اى از حضرت إمام رضا ( ع ) از پدَرانش از پيامبر صلّى الله عليه و آله و سلّم روايت كرده است دربارهء شكر منعم و نعمت‌هاى منعم و در معناى إيمان كه سزاوار است با آب طلا نوشته شد . در مجلس أبوصَلْت دانشمندان متفقّهه و أصحاب حديث حاضر مىشدند . مرحوم قمى علاوه بر آنكه مقبرهء او را در خارج مشهد نگاشته است ، گويد : همچنين مقبره‌اى در محلّى از محلّات قم نزديك جائى كه به درب رى معروف است ، به او منسوب است .\r\n( 2 ) - در نزديكى قبر خواجه أبا صَلْت قبرى است به نام خواجه مراد . و آن قبر هَرثَمَة بن أعْين است . در « تنقيح المقال » ، ج 3 ، ص 291 گويد : آنچه از « عيون أخبار الرّضا » به دست مىآيد ؛ اين مرد ، محبّت تام و اخلاص كاملى به حضرت إمام رضا ( ع ) داشته است ، بلكه ظاهر است كه از شيعيان او بوده و از خواص و أصحاب أسرار آن حضرت بوده است . و مشهور و معروف به تشيع بوده است . هَرثمه در ضمن مطلبى كه بعد از شهادت إمام رضا ( ع ) بيان مىكند ، مىگويد كه : فَإذًا أنا بِالمأمون قد أشرف على فصاح بى : يا هرثمة أ لَيس زعمتم أن الإمام لا يغسله إلّا الإمام مثله ؟ فأين محمّد بن على ؟ فقلت له : يا أمير المؤمنين إنّا نقول : إنّه لا يجب للإمام أن يغسله إلّا إمام مثله ، فإن تعدّى متعدّ فغسل الإمام لا يبطل إمامة لتعدّى غاسله : و لابطلت إمامة الإمام الّذى بعده ، « من در آن وقت ، ناگهان ديدم كه : مأمون به من روى آورد و با صداى بلند فرياد زد و گفت : مگر اينطور نيست كه شما مىپنداريد كه كه إمام را غسل نمىدهد مگر إمام ؟ ! پس محمّد بن على كجاست ؟ ! من به او گفتم : اى أميرمؤمنان ! ما مىگوئيم : واجب نيست براى إمام كه كسى او را غسل دهد مگر إمامى مثل او ! اما اگر شخص متجاوز و متعدّى تجاوز كرد ؛ و إمام را غسل داد ، در اين صورت إمامت آن إمام به واسطهء تعدّى غسل دهنده باطل نمىشود ، و إمامت إمام ديگرى هم كه بعد از اوست باطل نمىشود . » اين عبارت هرثمه ، صريح است در اينكه او شيعه است ؛ و علاوه بر فروع ، از اصول مذهب خود نيز مطلع است . و پس از آنكه مامقانى مطلبى را از « كشف الغمّه » نقل كرده است ، مىگويد : و ليكن بعد از اين همه گفتار ، در ذهن من دربارهء حُسنِ او چيزى خلجان مىكند ، زيرا أهل سيره و تاريخ نويسان ، او را از سرلشگران مأمون به شمار آورده‌اند ، و گفته‌اند كه : حسن بن فضل او را براى قتال و كشتار با محمّد بن محمّد بن زيد ، مأموريت داد . و در مرتبهء أخير ، او محمّد را زنده با خود گرفت و به نزد مأمون آورد . مأمون او را سمّ داد و مُرد .\r\n","page_name":" 123 ","page_number":131},
  {"content":"\r\n\r\nقبر أبوصَلْت هَرَوِى ، در مشهد مقدّس رضوى ، در خارج از شهر به فاصلهء دو فرسخ « 1 » بوده و مزار شيعيان است .\r\n\r\nروايت مجعول أبوبكر اساسها ، و عمر حيطانها ، و عثمان سقفها\r\nبارى عامّه در برابر اين حديث مبارك كه سَنَد فضيلت و أفضليت مولانا أمير المؤمنين عليه السّلام است - و به هر قسم كه معاندين از آنها سعى كردند ، حديث را از اعتبار ساقط كنند ، نشد ؛ زيرا أعلام و مشايخ مُنْصِف خود آنها بر عليه ايشان قيام كرده ؛ و در كتب خود به إثبات رسانيدند كه : حديثِ أنَا مَدِينَهء الْعِلْمِ وَ عَلِىٌ بَابُهَا فَمَنْ أرَادَ الْمَدِينَةَ فَلْيأتِ الْبَابَ صحيح است ؛ و إشكالى از جهت حجّيت بر آن نمىتوان گرفت - ؛ از راه ديگر وارد شده ، و حديثى را تراشيدند كه : اگر على در شهر است ، أبوبكر و عمر و عثمان ديوارِ شهرند ؛ و يا أبوبكر پايهء شهر است ؛ و عمر ديوارهاى شهر است ؛ و عثمان سقف شهر است ، و بعضى نيز اضافه كردند كه : معاويه هم حَلقهء دَرِ شهر است . و بنابراين ديگر فضليتى براى دَرِ شهر در برابر أساس و ديوار و سقف آن نيست .\r\nسيوطى از « تاريخ ابن عَسَاكر » ، با سند خود از حَسَن بن تميم از أنَس مرفوعاً آورده است كه : أنَا مَدِينَةَ الْعِلْمِ وَ أبوبَكْرٍ وَ عُمَرُ وَ عُثْمَانُ سُورُهَا وَ عَلِىُّ بَابُهَا فَمَنْ أرَادَ الْعِلْمِ فَلْيأتِ الْبَابَ .\r\n« من شهر علمم و أبوبكر و عمر و عثمان ديوارى است كه بر دور شهر كشيده شده است و على دَرِ آن شهر است . پس كسى كه علم را طالب است بايد از دَرِ شهر بيايد . »\r\nو ابن عَسَاكِر گفته است : مُنْكرٌ جِدًّا إسْنَادًا وَ مَتْنًا « اين حديث چه از جهت سند ؛ و چه از جهت مفاد و معنى ، جدًّا معيوب و مُنْكر است . »\r\nو نيز ابن عَسَاكِر در « تاريخ » خود آورده است كه : أبوالفرج غَيث بن على خطيب به من گفت كه : أبوالفرج اسفراينى به من گفت كه : أبوسَعود اسمعيل بن مُثَنّى إستراباذى ، در دمشق مردم را موعظه مىنمود ؛ مردى از ميان جمعيّت برخاست ، و گفت : أيُّهَا الشَّيخ ! چه مىگوئى دربارهء گفتار پيغمبر صلّى الله عليه و إله و سلّم كه : أنَا\r\n\r\n\r\n","description":"","footnote":"\r\n( 1 ) - قبر خواجه أبا صَلْت دقيقاً از صحن مطهّر 200 ، 15 كيلومتر و قبر خواجه مراد 20 كيلومتر است .\r\n","page_name":" 124 ","page_number":132},
  {"content":"\r\n\r\nمَدِينَةُ الْعِلْمِ وَ عَلِىُّ بَابُهَا ؟ !\r\nأبوسَعْد قدرى سر خود را پائين انداخت ، و تأمّلى كرد و سپس سر خود را بلند كرد و گفت : آرى ! كسى اين حديث را به تمامه نمىداند مگر آنكه در إسلام ، مقام شامخى داشته باشد !\r\nآنچه را پيغمبر صلّى الله عليه و آله و سلّم گفته است اين است كه : أنَا مَدِينَةُ الْعِلْمِ وَ أبوبَكرٍ أسَاسُهَا ، وَ عُمَرُ حِيطَانُهَا ، وَ عُثْمَانُ سَقْفُهَا وَ عَلِىُّ بَابُهَا .\r\n« من شهر علمم ، و أبوبكر أساس و پىِ آن است ، و عمر ديوارهاى آن است ، و عثمان سقف آن است ، و علىّ دَرِ آن است » . حاضرين از مستعمين اين مطلب را تحسين كردند ، و خوششان آمد ، و أبوسَعْد هم با خود ، هِىْ تكرار مىكرد و مىگفت : أبوبكر أساسها ، عمر حيطانها ، عثمان سقفها .\r\nحاضرين بعد از تمام شدن موعظه ، از او خواستند كه : سند اين روايت را براى آنها تخريج كند . ( يعنى بگويد كه : من اين حديث را از چه كسى ، و او از چه كسى ، و او از چه كسى ، تا برسد به پيغمبر أكرم صلّى الله عليه و آله و سلّم ، روايت مىكنم ) فَاغْتَمَّ وَ لَمْ يُخْرِجْهُ لَهُم « 1 » « أبوسعد در غصّه فرو رفت ، و اين حديث را براى آنها تخريج نكرد ؛ و سلسلهء سندش را بيان نكرد . »\r\n\r\nردّ ابن حَجَر هيثَمى به ادّلّهء واهيه و أحاديث مجعوله ركيكه\r\nابن حجر هَيتَمِى در كتاب « الْفَتَاوَى الْحَديثَيِّة » پس از آنكه اين روايت را نقل كرده است ؛ گويد : حَدِيثٌ ضَعِيفٌ ، وَ مُعاوِيهءُ حَلْقَتُهَا فَهُوَ ضَعِيفٌ أيضاً . « 2 »\r\n« اين حديث ضعيف است و اينكه معاويه نيز حلقهء در است نيز ضعيف است . »\r\nو معذلك در الصَّواعقُ الْمُحْرِقَة ، عناد و لجاج او در تشييد مبانى باطل ، و تضعيف اركان حق ، و اثبات أعلميّت أبوبكر بر أمير المؤمنين عليه السّلام ، چشم بصيرت او را كور كرده ؛ و آنچه را خودش در كتاب « الفتاوى الحديثية » حكم به ضعف آن كرده است ؛ در اينجا به طور إرسال مسلّم ذكر كرده است ، و براى\r\n\r\n\r\n","description":"","footnote":"\r\n( 1 ) - « اللَألى المصنوعة » ج 1 ، ص 335 و ص 336 ، از طبع دوّم\r\n( 2 ) - « الفتاوى الحديثيّة » ، ص 197 ( بنا به نقل الغدير ج 7 ، ص 198 )\r\n","page_name":" 125 ","page_number":133},
  {"content":"\r\n\r\nتضعيف دلالت وَ عَلِىُّ بَابُهَا بر انحصار مرجعيّت آن حضرت براى كافّهء أنام ، بدان تشبّث نموده است . آرى و الْغَريقُ يَتَشَبَّثُ بِكُلِّ حَشِيشٍ « شخصى كه مىخواهد غرق شود ؛ به هر گياه پوسيده و خشك شده‌اى دست دراز مىكند » در اينجا مصداق روشن خود را پيدا مىكند . « 1 »\r\nاو مىگويد : أوَّلًا فَمَنْ أرَادَ الْعِلْمَ فَلْيَأْتِ الْبَابَ « كسى كه طالب علم است ؛ بايد از دَرِ مدينه بيايد » ؛ اقتضاى أعلميّت را ندارد ؛ زيرا گاهى غير أعلم مورد مراجعهء مردم قرار مىگيرد ؛ به جهت آنكه بيانش بهتر ، و قدرت بر إيضاح و رساندن مطلب در او بيشتر ، و براى رسيدگى به مردم بهتر مىتواند از مشاغل و شواغل دورى جسته و سعى خود را در اين كار مبذول دارد ؛ به خلاف أعلم .\r\nو ثانياً اين خبر معارض است به خبر فردوس ديلمى : أنَا مَدِينَة الْعِلْمِ وَ أبوبَكرٍ أسَاسُهَا ، وَ عُمَرُ حِيطَانُهَا ، وَ عُثْمَانُ سَقْفُهَا ، وَ عَلِىُّ بَابُهَا پس اين خبر صريح است در أعلميّت أبوبكر . و در اين صورت أمر به اينكه بايد از دَرِ شهر وارد شد ، به جهت همان است كه گفتيم ؛ نه به جهت زيادى شرافتى كه دارد ؛ زيرا كه بالضّروره معلوم است كه هر يك از پايه ، و ديوارها ، و سقف از دَرْ بالاترند .\r\nو ثالثاً بعضى راهى شاذّ و خلاف معمول و متعارفى را رفته ، و در پاسخ از\r\n\r\n\r\n","description":"","footnote":"\r\n( 1 ) -\r\n محمّد عربى آبروى هر دو سراى كسى * كسى كه خاك درش نيست خاك بر سراو\r\nشنيده‌ام كه تكلّم نمود همچو مسيح * بر اين حديث لب لعل روح پرور او\r\nكه من مدينه علمم على دَر است مرا * عجب خجسته حديثى است من سگ در او\r\nولايت شه مردان نه كار بى پدرى است * كه دست غير گرفته است پاى مادر او \r\nو محك پاكى فطرت در توليد و توالد ، محبّت اين بزرگواران است ؛ چنان كه در نبوى از جابر أنصارى مأثور است كه : يا معاشر المهاجر و الأنصار ! أدّبوا أولادكم بمحبّة أمير المؤمنين علىّ بن أبى طالب ! فإن أبوَا فاسئلوهم عن أُمِّهمْ ( كتاب « آيات الولاية » ج 1 ، ص 79 ، طبع سنگى ، تأليف آقا سيّد ميرزا أبوالقاسم بن محمّد نبىّ حسينى شريفى شيرازى ، معروف به آقا ميرزا بابا ) .\r\nو اين حديث إشاره است به رواياتى كه دلالت دارد بر آنكه ميزان شناختن اولاد حَلال از أولاد زنا ، محبّت و عداوت به أمير المؤمنين است و مسلمين در صدر إسلام ، با اين معيار أولاد خود را مىشناختند ؛ و در صورت شبهه تشخيص مىدادند . اين روايات از رسول اكرم وارد است و شيعه و عامّه نيز در كتب خود روايت كرده‌اند .\r\n","page_name":" 126 ","page_number":134},
  {"content":"\r\n\r\nاين حديث گفته‌اند : معناى وَ عَلِىُّ بَابُهَا از عُلُوّ است . يعنى من شهر علمم ؛ و دَرِ اين شهر رفيع و بلندمرتبه است ؛ مثل قرآئت هَذَا صِرَاطٌ عَلِىُّ مُسْتَقِيمٌ با رفع على و تنوين آن ؛ همان‌طور كه يعقوب قرآئت كرده است ؛ يعنى اين راهى است كه بلند مقام و مستقيم است « 1 » .\r\nو از آنچه ما ذكر كرديم ، بى پايگى كلام اين مرد روشن است ؛ زيرا :\r\nأوّلًا خود اين مرد كه در كتاب فتاواى خود حكم به ضعف اين حديث كرده است ، چگونه به آن حربهء از كار افتادهء غير قابل قبول ، در اينجا تمسّك مىكند ؟ و بدون كوچك‌ترين إشاره‌اى به سند آن ، سراغ آن رفته و بر دست بلند كرده ، و مىخواهد در برابر وَ عَلِىُّ بَابُهَا آن را عَلَم كند ؟ اين غير از ضعف در استدلال ، و سستى در پايه‌هاى ايمان و عقيدتى ، آيا معناى ديگرى دارد ؟ علّامهء امينى گويد : عجلونى در « كَشْف الخِفآ » ، ج 1 ، ص 204 ، كه از فردوس بدون إسناد از اين مسعود مرفوعاً اين روايت را آورده است ، و همچنين از انس مرفوعاً أنَا مَدِينَةُ الْعِلْمِ وَ عَلِىُّ بَابُهَا وَ مُعَاوِيةُ حَلْقَتُهَا را آورده است ، مىگويد : در « مقَاصِد » گفته است : وَ بِالْجُمْلَةِ فَكُلَّهَا ضَعِيفَةٌ وَ ألْفَاظُها أكثَرها رَكيكةٌ « و محصّل گفتار آن است كه تمام اين روايات ضعيف است ؛ و أكثر آنها ألفاظش نيز ركيك و سست و واهى است . »\r\nو سيّد محمّد درويش الحُوت در كتاب « أسْنَى الْمَطَالِب » ص 73 گفته است : أنَا مَدِينَةُ الْعِلْمِ وَ أبوبَكر أساسُها ، وَ عُمَر حَيطانها را سزاوار نيست كه در كتب علميّه بنويسند ؛ بالأخصّ از مثل ابن حَجَر هَيتَمى كه او را در « الصَّوَاعق و الزَّواجر » آورده است . و اين از مثل ابن حَجَر كار صحيحى نيست . « 2 »\r\nو ثانياً تعبير به بَابْ ، يا فَلْيَأْت الْبَابَ ، براى انحصار راه وصول به مقصد است ؛ نه براى چيز ديگر . و اين از جهت أدبيّت و عربيّت عالىترين تعبير براى نشان دادن راه انحصارى ، و طريق مقصور ، براى وصول به مقصود است ؛ زيرا هر\r\n\r\n\r\n","description":"","footnote":"\r\n( 1 ) - « الصّواعق المحرقة » ، از طبع أوّل كه در هامش آن « تطهير الجنان » طبع شده است ، ص 20 ، و از طبع مستقلّ دار الطّباعة المحمّديّة ، مصر ، ص 32 .\r\n( 2 ) - « الغدير » ج 7 ، ص 198 .\r\n","page_name":" 127 ","page_number":135},
  {"content":"\r\n\r\nكس كه مختصر ذوق علمى و فهم عرفى داشته باشد ، مىداند كه : تعبير به بَابْ در اينجا براى استفادهء دخول و خروج نيست ؛ بلكه مراد استفاده و أخذ علوم ، و وصول به معدن أسرار نهفتهء نبوى است . و اين مرام بدست نمىآيد ، و مقصود حاصل نمىشود ، مگر آنكه آن بَابْ داراى جميع علوم نبوّت و مشحون از همهء أسرار غيب باشد ، كه پيامبر صلّى الله عليه و آله و سلّم مىخواهد امَّت خود را بدان روى سوق دهد ؛ و از آن ماء مَعين بنوشاند ، و حصر راه وصول فقط با تعبير به لفظ بَابْ حاصل مىشود ؛ بالأخص كه در دنبالش بياورد ؛ و تأكيد را بالا برد به گفتار خود كه « هر كس إراده دارد در اين شهر علم داخل شود ؛ بايد از درش وارد شود . » « 1 »\r\nاين نكتهء أدبى و لطيف استفادهء از بَابْ است . و ليكن مسكين سازنده و پردازندهء حديث مجعول كه حقّاً بايد اين تعبير به أساس و حيطان و سقف را از او مَضْحَكه‌اى دانست ؛ براى خود شهرى را تصوّر كرده است ؛ كه به داخل آن مىروند ؛ و به زيبائىهاى آن نظر مىكنند ؛ و در بين ديوارهاى آن گردش مىنمايند ؛ و در تحت سقف آن مىآرمند ، و دَرِ آن را با حلقه مىكوبند ، و بر اين تخيّل و توّهم ، اين حديث را نجّارى كرده و تراشيده و ساخته است ، و نمىدانسته است كه شهر سقف ندارد ؛ و براى تراشيدن حديث راههاى بهتر و پسنديده‌تر ممكن بود ، كه با تعبيرات غير ركيك ، بر خُلَفاى غاصب ، نشان و مدال باطل نهند ؛ و از پاگون‌هاى سُربى و آهنى به جاى نشان‌هاى زمرّدين آنها را بيالايند .\r\nرسول خدا صلّى الله عليه و آله و سلّم در روايت وَ عَلِىُّ بابُهَا مىرساند كه يگانه سبب اتّصال به علوم رسول الله صلّى الله عليه و آله و سلّم ، و سيراب شدن از آبشخوار معرفت و حقيقت فقطّ و فقطّ خليفه و وصىِّ او مولى أمير المؤمنين عليه السّلام است ؛ همان‌طور كه تنها راه رسيدن به شهر ، دخول از دروازهء آن است و بنابراين تعبير به بَابْ معناى كنائى است براى فهمانيدن اين منظور ، و أمَّا پايه و أساس شهر شرفى ندارد ؛ غير از آنكه ديوارها را بر روى آن بنا كنند .\r\nپس آن كسى كه قصد شهرى را مىكند ، براى آنكه از منافع آن هر چه باشد ، متمتّع شود ، راهى غير از دُخول از دروازهء آن را ندارد ؛ و اگر بخواهد از غير دروازه وارد شود ، به هلاكت مىافتد ؛ در خندقى كه بر دور شهر كنده‌اند ، مىافتد . و اگر « 1 »\r\n\r\n\r\n","description":"","footnote":"\r\n( 1 ) - علىّ بن يونس عامِلى نباطى بياضى در « الصّراط المستقيم » ج 2 ، ص 20 گويد : مخالف گفته است : و علىٌّ بابها أى : بابها علىٌّ ( درِ آن شهر ، بلند است ) ما مىگوئيم : اين تأويلى است از روى هواى نفس ، و هيچ صاحب درايت و هدايتى آن را نقل ننموده است ! و اين گفتار را باطل مىكند آنچه ابن مغازلى در « مناقب » از رسول خدا صلّى الله عليه و آله و سلّم تخريج كرده است كه : أنا مَدِينَةُ الْعِلْمِ وَ أنْتَ الْبابُ ! كَذَبَ مَن زَعَمَ يَصِلُ إلَى الْمَدِينَةِ إلّا مِنَ الْبابِ . « من شهر علم مىباشم و تو ( اى علىّ ) درِ آن شهر مىباشى ! دروغ مىگويد كسى كه مىپندارد كه مىتواند از غير درِ شهر وارد آن شهر شود . » و ابن مغازلى ، همچنين در اين كتاب از پيغمبر صلّى الله عليه و آله و سلّم روايت كرده است كه : رسول خدا فرمود : فَلَمّا صِرْتُ بَيْنَ يَدَىْ رَبّى ناجانى ، فَما عَلَّمَنى شَيْئًا إلّا وَ عَلَّمْتُهُ عَليًّا ؛ فَهُوَ بَابُ عِلْمِ مَدينَتى . « در شب معراج ، چون من در مقابل پروردگارم واقع شدم ، خداوند با من مناجات كرد و به پنهانى سخن گفت . و خداوند با من هيچ سخنى نگفت مگر آنكه من آن را به علىّ تعليم كردم ؛ بنابراين ، او درِ علم شهر من است . » در اينجا ابن مغازلى گويد : و بر اين حديث ، امّت اجماع و اتّفاق دارند .\r\n","page_name":" 128 ","page_number":136},
  {"content":"\r\n\r\nبخواهد از سُور و ديوارِ محيط به شهر بالا رود ، و خود را پرتاب كند مىميرد ؛ و عَسَسْ و پاسبانان و گماشتگان او را با تير مىزنند ؛ و دزد و قاطع طريق و جاسوس در محكمه معرفى مىكنند .\r\nاين معناى دَرْ است ؛ و اهميّت تعبير به آن در اين روايت ؛ و اين مهمّتر است از پايه و ديوار و سقفى كه ابن حَجَر بيان كرده است . أمير المؤمنين عليه السّلام يگانه درى است كه مردم با ورود از آن آزمايش مىشوند ؛ و اوست كه علم نبوّت ، و قرآن ، و جميع ما يحتاج بشر ، از أخلاق ، و معارف ، و توحيد ، و عقائد ، و أحكام ، و قضاوت ، و سياست ، و به طور كلّى جميع علوم دنيوى و اخروى در نزد او به وديعت نهاده شده است . و أمّا زيادى بيان و ايضاح در أحكام فراغت بيشتر براى رسيدگى به امور مردم كه ابن حَجَر آن را ملازم أعلميّت ندانسته است ؛ اين نيز اشتباه است .\r\nكسى را كه خداوند به عنوان مرجع عامّ مسلمين ، و بلكه عالم بشريّت معرّفى مىكند ؛ هم بايد داراى سعهء علم و اطّلاع و قدرت بر حلّ مسائل مشگله ، و رفع خصومت‌ها و محاكمات ، و بيان أحكام و علم به تفسير و تأويل قرآن و سنّت و منهاج رسول الله ، و تشخيص مؤمنان از منافقان و غير ذلك را باشد ؛ و هم بايد داراى وضوح بيان و تفرّغ براى رسيدگى به امور عامّه و مجالست با فقرآء و مستمندان و أرباب حوائج باشد .\r\nاين است راه و روش پيغمبران و أولياى حقّهء إلهيّه ، امّا اگر جدا شود ؛ به رياست دنيوى و حكومت‌هاى استبدادانه مبدّل مىگردد كه شخص در كاخ خود مىآرمد ، و خود را أعلم و أبصر به امور مردم مىبيند ؛ و گردش امور و جريان حوادث را به دست أفرادى مىسپرد كه واقف بر حقيقت أمر نيستند ؛ و پيش مىآيد آنچه پيش مىآيد .\r\nاين بود روش مولاى متّقيان عليه السّلام كه در عين آنكه به تصديق مخالف و مؤالف گسترش علمش به قدرى بود كه عقل‌ها را خيره مىكرد ؛ فصاحت و بلاغت سخنش بلغا و فصحاى عالم را به زانو مىافكند ، در عين حال با مردم بينوا و فقير نشست و برخاست مىكرد ؛ دست بر سر يتيم مىكشيد ؛ لقمه در دهان كور مىنهاد ؛ و براى زنان بيوه و أرامل و أيتام و فقراء در شبهاى تار ، أنبان نان و خرما به دوش\r\n\r\n","description":"","footnote":"","page_name":" 129 ","page_number":137},
  {"content":"\r\n\r\nمى گرفت ؛ و جواب سؤال هر خرد و كلان را مىداد .\r\nو ثالثاً اينكه لفظ عَلِىّ را در عَلِىُّ بَابُهَا از عُلُوّ بگيريم به معناى وَصْفى نه عَلَمى ؛ حرفى است من درآوردى . هيچكس اين معناى بسيار بسيار بعيد را كه خلاف متبادر و سبق به أذهان است ؛ احتمال هم نمىدهد ؛ تا چه رسد به تَفَوُّه به آن ؛ فلهذا خود او هم گفته است : اين گفتار شاذّ است .\r\nو عجيب اينجاست كه در صورت معناى وصفى كه مفادش اين‌طور مىشود كه : دَرِ اين شهر ، رفيع و بلند است ، جملهء فَمَنْ أرَادَ الْمَدِينَةَ فَلْيَأتِ الْبَابَ را چه مىكنند ؟ زيرا اين عبارت مىگويد : كسى كه ارادهء مدينه را دارد ؛ بايد از اين دَرْ وارد شود . آنگاه در صورت معناى وصفى ، اين جمله لغو و بدون معنى و نسبت آن به رسول خدا جز سُخريّه چيز ديگرى مگر مىتواند بوده باشد ؟\r\nو أعجب از اين آن است كه خود ابن حَجَر كه در « الصَّواعَق » روايت أبوبكر أساسُها و عمر حيطانها و عثمان سقْفها را آورده است ، جمله فَمَنْ أرَادَ الْمَدِينَةَ را نيز بعد از وَ عَلِىُّ بَابُهَا آورده است ؛ در اين صورت چگونه معناى وصفى به خاطر انديشمندى خطور مىكند ؟\r\nبارى در لغت پارسى مثالى دارند كه : « دروغگو فراموشكار است » اينها كه خواسته‌اند براى فرار اين منقبت ، خفّاش‌وار ، از خورشيد سمآءِ ولايت ، كه شرق و غرب عالم را روشن كرده است ، در بيغولهء جهل و إنكار و جُحُود ظلمت ، پنهان شوند ؛ فراموش كرده‌اند كه : در ذيل عبارت وَ عَلِىُّ بَابُهَا عبارت فَمَنْ أرَادَ الْمَدِينَةَ فَلْيأتِ الْبَابَ وارد شده است ؛ لذا كور كورانه گذشته‌اند .\r\nنظير اين دروغ را در آيه  وَ صالِحُ الْمُؤْمِنِينَ  گفته‌اند ، و ندانسته‌اند كه اگر مراد از صالح المؤمنين أمير المؤمنين عليه السّلام نباشد ؛ بلكه تمام صلحاى از مؤمنين باشد ؛ بايد در كتابت وَ صَالِحُوا الْمُؤمِنين ضبط شود . « 1 »\r\n\r\n\r\n","description":"","footnote":"\r\n( 1 ) - « آيه 4 ، از سورهء 66 : التحريم »  إِنْ تَتُوبا إِلَى اللَّهِ فَقَدْ صَغَتْ قُلُوبُكُما وَ إِنْ تَظاهَرا عَلَيْهِ فَإِنَّ اللَّهَ هُوَ مَوْلاهُ وَ جِبْرِيلُ وَ صالِحُ الْمُؤْمِنِينَ وَ الْمَلائِكَةُ بَعْدَ ذلِكَ ظَهِيرٌ .  « اگر شما دو نفر زن به سوى خدا توبه كنيد پس به تحقيق دلهاى شما ميل كرده است و اگر هر دو نفرتان بر عليه پيغمبر دست به دست يكديگر دهيد ؛ پس بدانيد -\r\n","page_name":" 130 ","page_number":138},
  {"content":"\r\n\r\n\r\nأبيات ابن فَهْد هاشمى و شيخ كاظم ازرى ، و خاتمه بحث\r\nبارى در اينجا كه مىخواهيم اين بحث را به پايان بريم ؛ مناسب است به اشعارى كه حافظ عزّالدين عبد العزيز معروف به ابن فَهْد هاشمىّ مكّى شافعى متوفّى در سنهء 932 در مدح أمير المؤمنين عليه السّلام سروده و به بَاب عُلُوم آن حضرت إشاره كرده است ؛ و همچنين به اشعار ازرى تيمّن جوئيم :\r\n لَيْثُ الْحُرُوبِ الْمِدْرَهُ الضّرْغامُ مَنْ * بِحُسَامِهِ جَابَ الدَّيَاجى وَ الظُّلَمْ 1\r\nصِهْرُ الرَّسُولِ أخُوهُ بَابُ عُلُومِهِ * أقْضَى الصَّحَابَةِ ذُو الشَّمَائِلِ وَ الشِّيَمْ 2\r\nالزُّهْدُ وَ الْوَرَعُ الشَّدِيدُ شِعَارُهُ * وَ دِثَارُهُ الْعَدْلُ الْعَمِيمُ مَعَ الْكَرَمْ 3\r\nفِى جُودِهِ مَا الْبَحْرُ ؟ مَا التَّيَّارُ ؟ مَا * كُلُّ السُّيولِ ؟ وَ مَا الْغَوَادِى وَ الدِّيَمْ 4\r\nوَ لَهُ الشَّجَاعَةُ الشَّهَامَةُ و الْحَيَا * وَ كَذَا الْفَصَاحَةُ وَ الْبَلَاغَةُ وَ الْحِكَمْ 5\r\nمَا عَنْتَرُ ؟ مَا غَيْرُهُ فِى الْبَأْسِ ؟ مَا * اسْدُ الشَّرَى مَعَهُ إذَا الْحَرْبُ اصْطَلَمْ 6\r\nمَا نَجْلُ سَاعِدَةُ الْبَلِيغُ لَدَيْهِ ؟ مَا * سُحْبَانُ إنْ نَثَرَ الْكَلَامَ وَ إنْ نَظَمْ 7\r\nحَازَ الْفَضَائِلَ كُلَّهَا سُبْحَانَ مَنْ * مِنْ فَضْلِهِ أعْطَاهُ ذَاكَ مِنَ الْقِدَمْ 8\r\nنَصَرَ الرَّسُولَ وَ كمْ فَدَاهُ ؟ فَيَا لَهُ * مِنْ نَجْلِ عَمٍّ فَضْلُهُ لِلْخَلْقِ عَمّ 9\r\nكُلُّ أقَرَّ بِفَضْلِهِ حَقّاً ! وَ ذَا * أمْرٌ جَلِىُّ فِى « عَلِىٍّ » مَا انْبَهَمْ 10\r\nفَعَليْهِ مِنِّى ألْفِ ألْفُ تَحِيَّةٍ * وَ عَلَى الصَّحَابَةِ كُلِّهِمْ أهْلِ الذِّمَمْ « 1 » 11 \r\n« 1 - على است شير نر و سيّد و سالار و پهلوان معركه‌اى كه با شمشير برّندهء\r\n\r\n\r\n","description":"","footnote":"\r\n- كه : ولى و مولاى پيغمبر خداست و جبرائيل و صالح المؤمنين ؛ و فرشتگان هم علاوه بر اين پشتيبان پيغمبر مىباشند . » در تفسير « كشّاف » وارد است كه : در سفر حجّ ابن عبّاس از عمر پرسيد : مراد از اين دو نفر زن چه كسانى هستند ؟ عمر گفت : حفصه و عائشه . در تفاسير شيعه و بعضى از تفاسير عامّه وارد شده است كه : مراد از صالح المؤمنين أمير المؤمنين ( ع ) است . و بعضى از عامّه چون خواسته‌اند ، اين آيه را از آن حضرت برگردانند گفته‌اند ؛ صالح المؤمنين إشاره به شخص خاصّى نيست ؛ بلكه آن كسى است كه در ميان مؤمنين صالح است ؛ و چون لفظ صالح مفرد است و يك نفر صالح از مؤمنين ، مُبهم است و معنى ندارد كه گفته شود : يك نفر شخص غير معين از مؤمنين يار و مولى و ناصر پيغمبر است ؛ فلهذا گفته‌اند : صالح المؤمنين جمع است . يعنى مردمان صالح از مؤمنين ، و در أصل صالحوا المؤمنين بوده است ، كه واو به واسطهء التقاء ساكنين افتاده و در تلفظ بدون و او أدا مىشود . و اين احتمال غلط است ؛ زيرا اگر اينطور بود ؛ بايد در كتابت صالحوا المؤمنين نوشته شود .\r\n( 1 ) - « الغدير » ، ج 6 ، ص 69 ، و ص 70\r\n","page_name":" 131 ","page_number":139},
  {"content":"\r\n\r\nخود ظلمات و تاريكىها را پاره كرد .\r\n2 - اوست كه داماد پيغمبر ، و برادر او ، و دَرِ علوم او ، و استوارترين أصحاب او در قضاوت ، و داراى غريزه و طبع پسنديده و أخلاق نيكو است .\r\n3 - بى اعتنائى به دنيا ، و ورع شديد ، لباس زيرين اوست ؛ و عدل گسترده و كرَمِ أخلاق لباس زيرين او .\r\n4 - در برابر جود و بخشش او دريا چيست ؟ موج اقيانوس متلاطم چيست ؟ تمام سيل‌هاى عالم چيست ؟ باران‌هاى صبح‌گاهى چيست ؟ و باران‌هاى مَداوِم و پى در پى آرام بدون رعد و برق چيست ؟\r\n5 - و از براى او شجاعت است ، و شهامت و بزرگى و قدرت قلب است ، و شرم و حيا است ، و همچنين فصاحت و بلاغت و حكمت ها .\r\n6 - در گيرودار و شدّت كارزار ، عَنْتَر در برابر او چيست ؟ و غير عنتر چيست ؟ و شيران بيشهء ساحل رود فرات كه ضرب المثل در شجاعت و حمله هستند چيست ؟ در آن وقتى كه تنور جنگ افروخته شود و شدّت به نهايت برسد ؟\r\n7 - پسر ساعده كه در بلاغت شهرت آفاق دارد ، در برابر او چيست ؟ سَحبانْ شاعر معروف چيست ؛ چنانچه على لب به سخن بگشايد ، و يا نثراً و يا نظماً چيزى را بگويد و بسرايد ؟\r\n8 - أمير المؤمنين جميع فضائل را بدون استثناء حائز شد ، پاك و منزّه است آن خداوندى كه اين فضائل را به او از قديم عنايت كرد .\r\n9 - رسول خدا را يارى كرد ؛ و چه بسيار در مشكلات ، جان خود را فداى او نمود ؛ پس رحمت واسعهء حق براى او باد كه پسر عموى رسول خداست ، آن پسر عموئى كه فضل و كرمش تمام خلائق را شامل مىشد .\r\n10 - تمام أفراد و أديان و مذاهب بدون استثناء إقرار به فضيلت او دارند حقّاً . و اين أمر روشن و آشكارى است دربارهء على ، و پنهان نيست .\r\n11 - و بنابراين ، از جانب من ، بر او هزار هزار بار تحيّت و درود و سلام باد ؛ و بر تمام أصحابى كه دربارهء رسول خدا متعهّد بودند ؛ و حمايت از او را بر عهده داشتند .\r\n\r\n","description":"","footnote":"","page_name":" 132 ","page_number":140},
  {"content":"\r\n\r\nو شاعر اهل بيت شيخ كاظم ازرى گويد :\r\n عائدٌ لِلْمُؤَمّلينَ مُجيبٌ * سامِعٌ ما تُسَرُّ مِنْ نَجْواها 1\r\nإنَّما المصطفى مَدينةٌ علمٍ * وَ هُوَ الْبَابُ مَنْ أتاهُ أتاها 2\r\nوَ هُما مُقْلَتَا الْعَوالِمِ يسْرَا * ها عَلىُّ ، و أحمَدُ يمْناها 3 \r\n« 1 »\r\n« 1 - نسبت به أرباب حوائج و ذوى الآمال عطف نظر رحمت دارد ، و پاسخ‌گوى آنهاست ؛ و شنونده است آنچه را كه از سخنانشان به طور پنهانى با او فقط در ميان گذارده و راز مىگويند .\r\n2 - اين است و غير از اين نيست كه مصطفى شهر علم است و او تنها دروازهء اين شهر است ، بنابراين كسى كه در اين شهر بيايد ، از اين در مىآيد .\r\n3 - آن دو تن دو چشم بيناى عوالم هستند كه چشم چپش على است ، و چشم راستش احمد است » .\r\nفله الحمد و له الشّكر و صلّى الله على محمّد و آله الطّاهرين ، و لعنة الله على أعدائهم أجمعين .\r\n\r\n\r\n","description":"","footnote":"\r\n( 1 ) - ديوان ازرى » ص 142 .\r\n","page_name":" 133 ","page_number":141},
  {"content":"\r\n . \r\n","description":"","footnote":"","page_name":" 134 ","page_number":142},
  {"content":"\r\n\r\n\r\nدرس صد و پنجاه و هفتم تا صد و شصتم : قضايا و مُحاكمات أمير المؤمنين عليه السّلام\r\n\r\n","description":"","footnote":"","page_name":" 135 ","page_number":143},
  {"content":"\r\n . \r\n","description":"","footnote":"","page_name":" 136 ","page_number":144},
  {"content":"\r\n\r\nبسم الله الرّحمن الرّحيم\r\nو صلّى الله على محمّد و آله الطّاهرين ؛\r\nو لعنة الله على أعدائهم أجمعين من الآن إلى قيام يوم الدّين ؛\r\nولا حَوْلَ و لا قوّةَ إلّا بالله العلىّ العظيم\r\nقال الله الحكيم فى كتابه الكريم :\r\n أَمَّنْ هُوَ قانِتٌ آناءَ اللَّيْلِ ساجِداً وَ قائِماً يَحْذَرُ الْآخِرَةَ وَ يَرْجُوا رَحْمَةَ رَبِّهِ قُلْ هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ إِنَّما يَتَذَكَّرُ أُولُوا الْأَلْبابِ .  « 1 »\r\n« آيا كسى كه با خشوع و مَسكنت ، لحظات شب را به نماز مىگذراند ، يا سجده مىكند و يا بر پا مىايستد ؛ و از آخرت و عواقب اعمال نگران است ، و اميد به رحمت پروردگار خود دارد ( با كسى كه چون مَضَرّتى به او رسد ، خداوند را مىخواند و به درگاهش روى مىآورد ؛ و چون پروردگارِ او به او نعمت بيكرانى مجّانى عطا كند ؛ آن انابه و دعاى خود را به خداوند ، فراموش مىكند كه قبلًا به جاى آورده بود ، و براى خدا شريك‌هائى قرار مىدهد ، تا بدين وسيله از راه خدا گمراه كند ، مساوى هستند ؟ ) « 2 » بگو : ( اى پيامبر ) آيا مساوى هستند كسانى كه\r\n\r\n\r\n","description":"","footnote":"\r\n( 1 ) - « آيه نُهُم ، از سورهء زُمر : سى و نهمين سوره از قرآن كريم »\r\n( 2 ) - اين مفاد آيه قبل از اين آيه ، يعنى آيه هشتم از اين سوره است :  وَ إِذا مَسَّ الْإِنْسانَ ضُرٌّ دَعا رَبَّهُ مُنِيباً إِلَيْهِ ثُمَّ إِذا خَوَّلَهُ نِعْمَةً مِنْهُ نَسِيَ ما كانَ يَدْعُوا إِلَيْهِ مِنْ قَبْلُ وَ جَعَلَ لِلَّهِ أَنْداداً لِيُضِلَّ عَنْ سَبِيلِهِ قُلْ تَمَتَّعْ بِكُفْرِكَ قَلِيلًا إِنَّكَ مِنْ أَصْحابِ النَّارِ . \r\n","page_name":" 137 ","page_number":145},
  {"content":"\r\n\r\nمى دانند و كسانى كه نمىدانند ؟ اين است و غير از اين نيست كه صاحبان خرد و عقل متذكّر مىشوند ؛ و از آيات خدا مطلب را إدراك مىكنند و فرا مىگيرند . »\r\n\r\nروايت شيعه و عامّه در اينكه مراد از الّذين يَعْلَمُونَ ائمّه طاهرين هستند\r\nدر « غاية المرام » در تفسير اين آيه مباركه ، از عامّه يك حديث ، و از شيعه دوازده حديث وارد شده است :\r\nاز عامّه ، از ابن شهرآشوب از نيشابورى در « رَوْضة الواعظين » روايت كرده است كه : عُرْوة بن زُبَيرْ مىگفت كه : بعضى از تابعين از أنَس بن مالك شنيده‌اند كه او مىگفت :  أَمَّنْ هُوَ قانِتٌ آناءَ اللَّيْلِ ساجِداً وَ قائِماً  - الآية دربارهء عَلِىُّ عليه السّلام فرود آمده است .\r\nآن مرد تابعى مىگويد : من در وقت مغرب به نزد على عليه السّلام آمدم ؛ ديدم كه مشغول نماز است و پيوسته قرآئت قرآن را در نماز مىنمود ؛ تا سپيدهء صبح طلوع كرد ؛ در اين حال وضوى خود را تجديد نموده ، و به سوى مسجد بيرون رفت و با مردم نماز صبح را به جماعت گزارد ؛ و پس از آن براى تعقيب نماز نشست ، تا آفتاب طلوع كرد ؛ و سپس مردم براى قضآءِ حوائج و فصل خصومات به نزد او مىآمدند ؛ تا اينكه موقع نماز ظهر فرا رسيد . در اين حال وضوى خود را مجدّد كرد ؛ و با أصحاب خود نماز ظهر را أنجام داد ؛ و سپس براى تعقيب نشست ، تا اينكه وقتِ عصر رسيد ؛ و نماز عصر را نيز با آنها به جاى آورد . و پس از آن در ميان مردم حكم مىكرد و در برابر استفتاءها و سؤال‌هاى ايشان فتوى مىداد . « 1 »\r\nو از شيعه ، أوَّل از كُلَينى با سند خود از عمّار سَابَاطى از حضرت صادق عليه السّلام پس از آنكه تفسير آيه قبل را بيان مىفرمايد ؛ سپس مىگويد كه : خداوند عزّ و جلّ گفتار خود را منعطف به على عليه السّلام نموده ، و از مقامات و فضائل او عند الله تبارك و تعالى به اين آيه خبر مىدهد . و سپس حضرت صادق عليه السّلام گفتند : اى عمّار ! اين تأويل آيه شريفه است . « 2 »\r\nو از تفسير على بن إبراهيم در تفسيرى كه به حضرت صادق عليه السّلام منسوب است ، پس از تفسير فقرهء قبل مىگويد :  أَمَّنْ هُوَ قانِتٌ آناءَ اللَّيْلِ ساجِداً وَ قائِماً \r\n\r\n\r\n","description":"","footnote":"\r\n( 1 ) - غاية المرام » ص 415 ، باب 161 ، حديث اوّل ، از عامّه\r\n( 2 ) - « غاية المرام » ص 415 و ص 416 ، باب 162 ، حديث اوّل از خاصّه .\r\n","page_name":" 138 ","page_number":146},
  {"content":"\r\n\r\n يَحْذَرُ الْآخِرَةَ  دربارهء أمير المؤمنين عليه السّلام نازل شده است .  وَ يَرْجُوا رَحْمَةَ رَبِّهِ  « 1 »  قُلْ  ( يا محمَّد )  هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ إِنَّما يَتَذَكَّرُ أُولُوا الْأَلْبابِ  يعنى صاحبان عقل‌ها و انديشه‌ها . « 2 »\r\nو نُه روايت با سندهاى مختلف از كُلَينى ، و محمّد بن حسن صفّار در « بصائر الدّرجات » ، و احمد بن محمّد بن خالد برقى در كتاب مَحَاسِن ، و از محمّد بن عبّاس آورده شده است كه : حضرت أبوجعفر الباقر ، و حضرت أبوعبد الله الصّادق عليهما السّلام در تفسير اين كريمه گفته‌اند :\r\nنَحْنُ الَّذِينَ يعْلَمُونَ ، وَ عَدُوُّنَا الَّذِينَ لَا يعْلَمُونَ ، وَ شِيعَتُنَا اولُوا الالْبَابِ . « 3 »\r\n« ما هستيم آنان كه مىدانند ، و دشمنان ما هستند آنان كه نمىدانند ؛ و شيعيان ما هستند صاحبان عقل و انديشه . »\r\nو حاكم حَسْكانى ، با سند متّصل خود ، اين مفاد از تفسير را از حضرت باقر عليه السّلام آورده است . « 4 »\r\nو شيخ طبرسى به طور إرسال بدون إسناد همين مضمون را ذكر كرده است . « 5 »\r\nو علّامهء طباطبائى ( ره ) بعد از آنكه همين معنى را از « كافى » با سند خود از حضرت باقر عليه السّلام روايت كرده‌اند ، گفته‌اند : اين معنى با طرق بسيارى از حضرت باقر و صادق عليهما السّلام وارد شده است . و اين از قبيل جَرْى است ( كشش و گسترش مفاد و معناى آيه ، به مصاديق آن ) نه از قبيل تفسير . « 6 »\r\nو نيز حاكم حَسْكانى روايت ديگرى را با سند ديگرى از ابن عبّاس مىآورد كه : مراد از  هَلْ يَسْتَوِي الَّذِينَ يَعْلَمُونَ ،  على و أهل بيت او از بنى هاشم هستند ؛ و\r\n\r\n\r\n","description":"","footnote":"\r\n( 1 ) - ظاهراً بايد و يرجوا رحمة ربّه قبل از ذكر نزول آن دربارهء أمير المؤمنين عليه السّلام و بعد از جملهء : و يحذر الآخرة آورده شود . و ليكن چون در نسخهء « غاية المرام » و نيز در خود تفسير على بن إبراهيم ص 575 به طريق مذكور آورده شده بود ، ما هم نيز بدون تصرّف آورديم .\r\n( 2 ) - « غاية المرام » ص 416 ، حديث دوازدهم از خاصّه .\r\n( 3 ) - « غاية المرام » ص 416 ، حديث 2 ، 3 ، 4 ، 5 ، 6 ، 7 ، 8 ، 10 و 11 از خاصّه .\r\n( 4 ) - « شواهد التنزيل » ج 2 ، ص 116 ، حديث 805\r\n( 5 ) - « مجمع البيان » ، طبع صيدا ، ج 4 ، ص 491\r\n( 6 ) - « الميزان » ، ج 17 ، ص 260\r\n","page_name":" 139 ","page_number":147},
  {"content":"\r\n\r\nمراد از  وَ الَّذِينَ لا يَعْلَمُونَ  ، بنى اميّه هستند ؛ و مراد از  أُولُوا الْأَلْبابِ  شيعيان آنها مىباشند . « 1 »\r\nبارى فضيلت علم آن قدر عظيم است كه : خداوند تعالى در اين آيه بر سبيل استفهام إنكارى ، بزرگى و جلالت اين أمر را بيان مىكند كه بگو اى پيغمبر : آيا يكسان و مساوى هستند آنان كه مىدانند و علم دارند ، با آنان كه نمىدانند و علم ندارند ؟ ! و اين آيه همانند ساير آيات ، چنان تلألؤ و درخشندگى دارد كه تا روز قيامت در محافل و مدارس و مكاتب مىدرخشد ؛ و سرلوحهء هر شعار و هر الگوى مهمّى است كه براى نشان دادن عظمت دانش به كار مىبرند . عِلْم است كه انسان را از بهائم و جمادات مُجَزّى مىكند . علم است كه وى را از ظلمت به نور مىآورد . فرق علم با جهل ، فرق نور و ظلمت است . فرق بُعد و قُرب است . فرق بينائى و كورى است . فرق سعادت و شقاوت است . فرق بهشت و دوزخ است . فرق حقيقت و مجاز است . و بالأخره فرق حقّ و باطل ، و عرفان و تهى دستى از إدراك عالم وجود و أسرار هستى و جهان آفرينش است .\r\n\r\nدر ميان أصحاب و جميع امّت ، أمير المؤمنين عليه السّلام مقام أوّل علم را دارند\r\nو در اين مباحث روشن شد كه حضرت أمير المؤمنين عليه السّلام در ميان جميع امّت رسول الله ، مقام اوّل از علم را داشته‌اند ؛ و هيچ يك از أصحاب رسول خدا را همّتِ پرواز بدين ذِروهء از اوج طائر بلند پرواز علم او نبود . همه شكسته و با بال و پر فرو ريخته ، سقوط مىكردند ؛ او بود كه بر فراز قلّهء قاف كوه دانش نشست ؛ و نه تنها امّت رسول الله ، بلكه جميع امَّت ها ؛ و بلكه خود پيغمبران گذشته همه در زير نگين او بودند .\r\nابن شهرآشوب گويد : عُمَر در بيست و سه مسئله كه در مقابل پاسخ امَّت در دوران خلافت خود ، فرو ماند ؛ به أمير المؤمنين عليه السّلام رجوع كرد تا به جائىكه گفت : لَوْ لَا عَلِىُّ لَهَلَكَ عُمَرُ « اگر على نبود ، عُمَر هلاك مىشد » و اين گفتار را از عُمر جمع كثيرى ذكر كرده‌اند كه از ايشان است أبوبَكر بن عَبَّاس ، « 2 » و\r\n\r\n\r\n","description":"","footnote":"\r\n( 1 ) - « شواهد التنزيل » ج 2 ، ص 117 ، حديث 806\r\n( 2 ) - نسخهء مطبوعه از « مناقب » عبّاس آمده است ؛ و ظاهراً اشتباه است ، و أبوبكر بن عياش است . ترجمهء أحوال او را در « تنقيح المقال » ، ج 3 ، باب الكُنى ، ص 5 و ص 6 آورده است . حياتش در عصر حضرت صادق ( ع ) بوده و از آن حضرت روايت كرده است ؛ و بنا به استفادهء سيد صدر الدّين در حواشى « منتهى المقال » از روايتى كه از او در « تهذيب » در باب ارث وارد شده است ؛ مىتوان اثبات تشيّع او را نمود .\r\n","page_name":" 140 ","page_number":148},
  {"content":"\r\n\r\nأبوالْمُظَفَّر سَمْعَانِى .\r\nو صاحب بن عبّاد در اين باره گويد :\r\n هَلْ مِثْلُ فَتْوَاكَ إذْ قَالُوا مُجَاهَرَةً * لَوْلَا عَلِىُّ هَلَكْنَا فِى فَتَاوِينَا \r\n« آيا مثل و مانند رأى و فتواى تو ديده شده است ؛ در وقتى كه عياناً در برابر همهء مردم صريحاً گفتند كه : اگر على نبود ما در فتواهائى كه در مسائل داده بوديم ؛ هلاك شده بوديم ؟ ! »\r\nو خطيب خوارزمى مىگويد :\r\n إذا عُمَرٌ تَخَطَّ فِى جَوابٍ * وَ نَبَّهَهُ عَلِىُّ بِالصَّوَابِ\r\nيقُولُ بِعَدْلِهِ لَوْ لَا عَلِىُّ * هَلَكْتُ هَلَكْتُ فِى ذَاك الْجَوَابِ \r\n« چون عمر بن خطّاب در جواب مسأله‌اى خطا مىنمود ؛ و على بن أبى طالب او را بر خطايش متوجّه مىساخت ؛ از روى عدل خود مىگفت : اگر على نبود ؛ من در آن جواب هلاك شده بودم ؛ هلاك شده بودم . »\r\nو اين جمله از أبوبكر اشتهار دارد كه گفت : فَإنِ اسْتَقَمْتُ فَاتَّبِعُونِى وَ إنْ زِغْتُ فَقَوِّمُونِى « اگر در رأى و فتوى و گفتار و عمل مستقيماً بر پاى خود ايستادم ؛ شما از من پيروى كنيد ! و اگر انحراف پيدا كردم ، شما مرا بر پا داريد ، و راست كنيد ! »\r\nو دربارهء معناى فَاكِهَة گفت : آن را مىدانم ؛ و امّا معناى أبّ را خدا مىداند . « 1 »\r\nو دربارهء إرثِ كَلَالَة گفت : أقُولُ فِيهَا بِرَأىٍ فَإنْ أصَبْتُ فَمِنَ اللهِ ؛ وَ إنْ أخْطَأْتُ\r\n\r\n\r\n","description":"","footnote":"\r\n( 1 ) - « آيه 31 ، از سورهء 80 : عبس » :   وَ فاكِهَةً وَ أَبًّا * مَتاعاً لَكُمْ وَ لِأَنْعامِكُمْ .   أبّ عبارت است از خوراك چهار پايان همان‌طور كه از خود آيه پيداست كه متاعاً لكم را براى فاكهه و لأنعامكم را براى أبّ ، حال آورده است .\r\n","page_name":" 141 ","page_number":149},
  {"content":"\r\n\r\nفَمِنِّى وَ مِنَ الشَّيطَانِ : الْكَلَالَةُ مَا دُونَ الْوَلَدِ وَ الْوَالِد « 1 »\r\n« من دربارهء معناى كلاله كه به كيفيّت خاصّى به آنها إرث مىرسد ، طبق نظريّه‌اى حكم مىكنم ؛ پس اگر درست در آمد ، از خداست ؛ و اگر خطا گفتم از من است ؛ و از شيطان . كَلَاله عبارت است از أقرباى ميّت غير از پسر و پدر . »\r\nو از عمر چون سبع « 2 » از الذَّارِيَات پرسيد ، در جواب فرو ماند .\r\nو نيز از عمر وارد است كه گفت : لَا تَتَعجَّبُوا مِنْ إمَامٍ أخْطَأَ وَ امْرَأةٍ أصَابَتْ ، نَاضَلَتْ أمِيرَكُمْ فَنَضَلَتْهُ . « 3 »\r\n« شما در تعجّب نباشيد از پيشوائى كه خطا مىكند ، و از زنى كه سخن راست و درست مىگويد . اين زن با أمير شما در ميدان مسابقهء حكم إلهى به مسابقه پرداخت ؛ و گوى سبقت را از او ربود . »\r\nو همچنين در مسئلهء حِمَارِيّه « 4 » ، و در آيه  كَلالَةً  « 5 »  *  و حكم او دربارهء ارث جَدّ و غير ذلك از قضايا و مسائلى كه به عُمَر مراجعه شد ؛ و نتوانست جواب دهد .\r\n\r\nعبارات رسول خدا درباره علم أمير المؤمنين عليها الصّلوة و السّلام\r\nو براى شهادت رسول خدا صلّى الله عليه و آله و سلّم دربارهء علم أمير المؤمنين عليه السّلام همين بس كه گفت :\r\nعَلِىُّ عَيْبَةُ عِلْمِى « على صندوق دانش من است » .\r\n\r\n\r\n","description":"","footnote":"\r\n( 1 ) - كلاله به اقوام مادرى ميّت گويند همچون برادر و خواهر از طرف مادر و گاهى نيز به اقوام پدرى گفته مىشود .\r\n( 2 ) - در تعليقه آورده است كه : ظاهراً بايد سبيع باشد بر وزن أمير ، كه او از عُمَر دربارهء معناى الذّاريات پرسيد . و جماعتى به نام سبيع ناميده شده‌اند كه ابن حجر در تقريب ذكر كرده است ؛ و محتمل است كه سبيع بن خالد يشكرى باشد ؛ و امّا عبارتى را كه در « بحارالانوار » نقل كرده است لفظ آن با صاد است به جاى سين ، صبيع و من نيافتم كسى را كه اسمش اين‌طور باشد .\r\n( 3 ) - مسائلى است كه مشروح آنها در همين درس ذكر خواهد شد ؛ إنشاء الله تعالى\r\n( 4 ) - مسائلى است كه مشروح آنها در همين درس ذكر خواهد شد ؛ إنشاء الله تعالى\r\n( 5 ) - مسائلى است كه مشروح آنها در همين درس ذكر خواهد شد ؛ إنشاء الله تعالى\r\n","page_name":" 142 ","page_number":150},
  {"content":"\r\n\r\nو همين بس كه گفت : عَلِىُّ أعْلَمُكمْ عِلْمًا وَ أقْدَمُكمْ سِلْمًا « على علمش از همهء شما بيشتر و إسلامش از همه شما پيشتر است . »\r\nو همين بس كه گفت : أعْلَمُ امّتى بَعْدِى عَلِىُّ بْنُ أَبِى طَالِبٍ « پس از من ، أعلم امّت من ، على بن أبى طالب است . » و اين روايت را على بن هاشم و ابن شيرويه ديلمى با إسناد خود از سلمان روايت كرده‌اند .\r\nو همين بس كه گفت : أعْطَى اللهُ عَلِياً مِنَ الْفَضْلِ جُزْءاً لَوْ قُسِّمَ عَلَى أهْلِ الْأرْضِ لَوَسِعَهُمْ ، و أعْطاهُ مِنَ الْفَهْمِ جُزْءًا لَوْ قُسِّمَ عَلَى أهْلِ الْأرْضِ لَوَسِعَهُمْ .\r\n« خداوند به على بن أبى طالب از فضل چيزى عنايت نمود كه اگر آن را بر أهل زمين تقسيم كند ، همه را فرا مىگيرد ، و از فهم و إدراك چيزى مرحمت كرد كه اگر آن را بر أهل زمين قسمت كند همه را فرا مىگيرد . »\r\nو همين بس كه در « حِلْيةُ الاولياء » ذكر شده است كه از رسول خدا صلّى الله عليه و آله و سلّم دربارهء علىّ عليه السّلام پرسيدند ؛ پيغمبر گفت : قُسِّمَتِ الْحِكْمَةُ عَشَرَهءَ أجْزَاءٍ فَأُعْطِى عَلِىُّ تِسْعَهءَ أجْزَاءِ وَ النَّاسُ جُزْءًا وَاحِدًا « 1 » « حكمت به ده جزء تقسيم شد ؛ و به على نُه جزء داده شد ؛ و به بقيهء مردم يك جزء » .\r\nربيع بن خُثيم گويد : مَا رَأيتُ رَجُلًا مَنْ يحِبُّهُ أشَدَّ حُبّاً مِنْ عَلِىُّ وَ لَا مَنْ يبْغِضُهُ أشَدَّ بُغْضًا مِنْ عَلِىُّ . ثُمَّ الْتَفَتْ فَقَالَ :  وَ مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً  « 2 »\r\n« من مردى را مانند على نديدم ، كه كسى كه او را دوست دارد محبّتش به او از همه بيشتر باشد ؛ و كسى كه او را مبغوض دارد ، بغضش به او از همه بيشتر باشد ؛ و پس از اين روى خود را گرداند ، و گفت : و به كسى كه حكمت داده شود ، تحقيقاً به او خير كثيرى داده شده است . »\r\nو با علم حساب استدلال نموده‌اند كه عبارت أعْلَمُ الْامَّةِ با عبارت عَلِىُّ ابْنُ أَبِى طَالِبٍ هر دو در عدد يكسانند ؛ زيرا عدد هر يك دويست و هجده است . و همچنين عبارت أعْلَمُ الْامّةِ جَمَالُ الْامَّةِ يا عبارت عَلِىُّ ابْنُ أَبِيطَالِبٍ سَيدُ النُّجَبَاءِ برابر است زيرا عدد هر يك سيصد و هفتاد است .\r\nدِيكُ الْجِنّ گويد :\r\n هُوَ الَّذِى سُمِّى أبَا الْبَيانِ * صَدَقْتَ قَدْ أصَبْتَ بِالْبَيانِ ( 1 ) \r\n\r\n\r\n","description":"","footnote":"\r\n( 1 ) - اين حديث را حمّوئى در كتاب « فرآئد السمطين » ، ج 1 : ص 94 حديث شمارهء 63 آورده است و خوارزمى در « مناقب » خود در فصل 7 در ص 40 و در « مقتل » خود در فصل 4 ، ج 1 ، ص 43 روايت نموده است ؛ و أبونُعَيم اصفهانى در « حلية الأوليآء » ، ج 1 ، ص 65 آورده است .\r\n( 2 ) - « آيه 296 ، از سورهء 2 : بقره . »\r\n","page_name":" 143 ","page_number":151},
  {"content":"\r\n\r\n وَ هُوَ أبُوالْعِلْمِ الَّذِى لَا يُعْلَمُ * مِنْ قَوْلِهِ قُولُوا وَ لَا تَحَمْحَمُوا ( 2 ) \r\n1 - « اوست آن كسى كه پدر بيان ناميده شده است ؛ راست گفتى و بيان درست را آوردى !\r\n2 - و اوست منشأ و معدن و پدر علمى كه آن علم شناخته نشده است . گفتار او را بگيريد و بپذيريد ! و همانند چهارپايان كه براى طلب گياه و غذا هستند صداى خود را در دهان نپيچيد ! »\r\nو إجماع كرده‌اند كه رسول خدا صلّى الله عليه و آله و سلّم گفت : أقْضَاكُمْ عَلِىُّ « 1 »\r\n« قدرتمندترين قضاوت كننده در ميان شما ، على است . »\r\n\r\nمباحثه امام صادق عليه السّلام با ابن ابى ليلى در علم أمير المؤمنين عليه السّلام\r\nو از سَعِيدُ بْنُ أبِى الْخَضِيب و غير او براى ما روايت شده است كه : حضرت صادق عليه السّلام به ابْنِ أبى لَيلَى گفتند : اى عَبْدُ الرَّحْمَن ! تو در ميان مردم حكم مىكنى و فتوى مىدهى ؟ !\r\nگفت : آرى يا بن رسول الله !\r\nحضرت گفتند : با چه چيز حكم مىكنى و فتوى مىدهى ؟ !\r\nگفت : با كتاب خدا !\r\nحضرت گفتند : اگر در مسأله‌اى در كتاب خدا چيزى را نيافتى ؛ از كجا حكم مىكنى ؟ !\r\nگفت : با سنّت رسول خدا ! و اگر آن مسئله را در كتاب خدا و سنّت رسول خدا نيافتم ، آن را از گفتار أصحاب مىگيرم ، جائى كه همه اتّفاق و إجماع داشته باشند ، و اختلافى نداشته باشند !\r\nحضرت گفتند : در مسأله‌اى كه أصحاب اختلاف داشته باشند ؛ به گفتار كدام يك عمل مىكنى ؟\r\nگفت : به گفتار هر كدام كه بخواهم ؛ و در اين صورت با سايرين مخالفت كرده‌ام .\r\nحضرت گفتند : آيا با على هم در مسائلى كه حكم و قضاى او به تو رسيّده است كه با آن طريق حكم مىكرد ؛ شده است كه مخالفت كنى ؟ !\r\nگفت : آرى ! چه بسا مخالفت با قول على كرده‌ام ؛ و گفتار سايرين را أخذ « 1 »\r\n\r\n\r\n","description":"","footnote":"\r\n( 1 ) - مستشار عبد الحليم جندى كه از اركان مجلس أعلاى شؤون اسلاميّهء مصر است ، دركتاب قيّم و ارزشمند خود : « الإمام جعفرٌ الصّادق » ص 30 گويد : و أمّا عنِ العدلِ ، فيقولُ ابْنُ مسعودٍ معلّمُ الكوفةِ وسادسُ المسلمين : كُنّا نَتحدَّثُ أنّ أقضى أهلِ المدينةِ علىٌّ\r\n","page_name":" 144 ","page_number":152},
  {"content":"\r\n\r\nكرده‌ام .\r\nحضرت گفتند : تو در روز قيامت جواب خدا را چه مىدهى ، در وقتى كه كه رسول خدا بگويد : اى پروردگار من ! گفتار من به اين مرد رسيّد ؛ و معذلك مخالفت آن را كرد ؟ !\r\nگفت : من كجا مخالفت قول رسول خدا را كرده‌ام اى پسر رسول خدا ؟\r\nحضرت گفت : آيا به تو رسيّده است كه پيغمبر فرمود : أقْضَاكُمْ عَلِىُّ ؟ ! « بهترين حكم كننده و فتوى دهنده در ميان شما على است ؟ ! »\r\nگفت : آرى ؟\r\nحضرت گفتند : در اين صورت كه مخالفت با گفتار على نموده‌اى ؛ مخالفت با گفتار رسول خدا نكرده‌اى ؟\r\nدر اين حال چهرهء ابن أبى ليلى زرد شد ؛ و ديگر هيچ نگفت ! « 1 »\r\n\r\n\r\n","description":"","footnote":"\r\n( 1 ) - مشروح اين روايت را شيخ طوسى ، در « تهذيب الاحكام » ، ج 6 ، ص 220 و ص 221 و كلينى در « كافى » ، ج 7 ، ص 408 و ص 409 آورده است كه : حسين بن سعيد از فضالهء بن أيّوب از داود بن فرقد روايت كرده است : مردى براى من حديث كرد از سعيد بن أبى الخَضِيب بَجَلىِّ كه او گفت : من با ابن أبى ليلى هر يك در يك جانب از كجاوه نشسته و رفيق سفر بوديم تا به مدينه وارد شديم . اتّفاقاً در وقتى كه ما در مسجد رسول الله صلّى الله عليه و آله بوديم جعفر بن محمّد عليه السّلام داخل مسجد شد . من به رفيقم أبى ليلى گفتم : بر مىخيزى تا به نزد او برويم ؟ ! گفت : ما با او چه كار داريم ؟ گفتم : از او از مسائلى بپرسيم و با او گفتگو و مذاكره نمائيم . او گفت : برخيز تا برويم ! ما هر دو به نزد جعفر آمديم و او از أحوال من و از أحوال عيالات و أهل من پرسيّد . و پس از آن گفت : اين مردى كه با تُست چه كسى است ؟ من گفتم : ابن أبى ليلى قاضى مسلمين . حضرت گفت : تو ابن ابى ليلى قاضى مسلمين هستى ؟ ! گفت : آرى ! حضرت گفت : مال اين مرد را مىگيرى و به آن مرد مىدهى ؛ و حكم قتل صادر مىكنى ، و بين مرد با زنش حكم به طلاق مىكنى ، و در اين امور از هيچكس نمىترسى ؟ گفت : آرى . آنگاه سؤال‌هاى حضرت و جواب‌هاى او را بيان مىكند ، بدين عبارت كه : حضرت گفتند : به چه چيز قضاوت مىكنى ؟ گفت : به آنچه به من از رسول خدا صلّى الله عليه و آله و سلّم و از على عليه السّلام و از أبوبكر و عمر رسيّده است . حضرت گفتند : آيا به تو رسيّده است كه رسول خدا صلّى الله عليه و آله فرمود : إنّ علياً عليه السّلام أقضَاكم ؟\r\n« على عليه السّلام در ميان شما بهترين كسى است كه قضاوتش مطابق واقع است ؟ ! » گفت : آرى ! حضرت گفتند : پس چگونه بر خلاف قضاوت على حكم مىكنى در حالى كه اين روايت از رسول الله صلّى الله عليه و آله و سلّم به تو رسيّده است ؟ فَما نقول إذا جىء بأرض من فضّة و سموات من فضّة ثم أخذ رسول الله صلّى الله عليه و آله و سلّم بيدك فأوقفك بين يدى -\r\n","page_name":" 145 ","page_number":153},
  {"content":"\r\n\r\nو در كتاب « إبَانه » آورده است كه : أبُو امَامَه گفت كه رسول خدا صلّى الله عليه و آله و سلّم گفت : أعْلَمُ بِالسُّنَّةِ وَ الْقَضَاءِ بَعْدِى عَلِىُّ بْنُ أَبِيطَالِبٍ .\r\n« داناترين فرد بعد از من ، به سنّت من و به حكم در ميان مردم ، على بن أبى طالب است . »\r\nو در كتاب « جِلآءْ و شِفآءْ و إحَنْ و مِحَنْ » آورده است كه حضرت صادق عليه السّلام گفتند : على عليه السّلام در يَمَن در قضيّه‌اى كه پيش آمده بود ، به طرزى حكم نمود ؛ أهل يمن به نزد رسول الله آمدند و گفتند : إنَّ عَلِيّاً ظَلَمَنَا « على در حكم اين قضيّه ، به ما ظلم نموده است . »\r\nرسول خدا صلّى الله عليه و آله و سلّم گفت : إنَّ عَلِيّاً لَيْسَ بِظَالِمٍ وَ لَمْ يُخْلَقْ لِلظُّلْمِ وَ إنَّ عَلِيّاً وَلِيُّكُمْ بَعْدِى وَ الْحُكْمُ حُكْمُهُ وَ الْقَوْلُ قَوْلُهُ لَا يَرُدُّ حُكمهُ إلَّا كَافِرٌ وَ لَا يَرْضى بِهِ إلَّا مُؤْمِنٌ .\r\n« حقّاً و تحقيقاً على ظالم نيست ؛ و براى ظلم خلق نشده است ؛ و حقّا على ولىّ و صاحب اختيار شماست بعد از من ! حكمْ حكمِ اوست ، و گفتارْ ، گفتارِ اوست ؛ حكم وى را ردّ نمىكند مگر كافر ؛ و او را نمىپسندد مگر مؤمن « 1 » » .\r\nو چون اين مطالب ثابت است ؛ بنابراين براى ايشان سزاوار نيست كه پس از رسول خدا در محاكمات و قضاياى خود به غير على رجوع كنند . و عبارت قَضَآء هم كه در اين روايات آمده است ؛ شامل جميع علوم دين مىشود . و بر اساس اينكه عَلِىّ أعْلَم است جايز نيست غير او را بر او ترجيح دهند و به او رجوع نمايند زيرا در اين صورت تَقْدِيم مَفْضُول بر فَاضِل خواهد شد . « 1 »\r\n\r\n\r\n","description":"","footnote":"\r\n- ربّك و قال : يا ربّ انّ هذا قضى به غير ما قضيتُ « در قيامت كه زمين به صورت نقره و آسمانها به صورت نقره درخشندگى دارند ؛ اگر رسول خدا دست ترا بگيرد ، و در پيشگاه پروردگارت وقوف دهد و پس از آن بگويد : اى پروردگار من : اين مرد به غير از طريقى كه من قضاوت مىكردم ، قضاوت نموده است ، جواب خدا را چه خواهى گفت ؟ ! » سعيد بن أبى الخضيب مىگويد : فاصفرّ وجه ابن أبى ليلى حتّى عاد مثل الزعفران « رنگ چهرهء ابن أبى ليلى همچون زردى رنگ زعفران زرد شد » آنگاه ابن أبى ليلى به من گفت : الْتَّمس لنفسك زَميلًا و الله لا أُكلّمك من رأسى كلمةً أبداً . « تو براى خودت رفيق سفر ديگرى را طلب كن ! و سوگند به خدا كه من ديگر تا أبد يك كلمه با تو سخن نخواهم گفت . »\r\n( 1 ) - شيخ محمّد حسين مظفّر در كتاب « تاريخ الشّيعة » ص 125 و 126 گويد : از جمله قضاوت‌هاى حضرت بين أهل يمن همان است كه صدوق در « أمالى » خود ، در مجلس پنجاه و پنجم از حضرت باقر عليه السّلام روايت كرده است كه : اسبى از يكى از أهالى يمن از محلّ خود گريخت و با پاى خود به مردى زد و او را كشت . اولياى مقتول ، اسب را گرفتند و مرافعه را نزد علىّ عليه السّلام بردند . صاحب اسب إقامهء بيّنه و شاهد نمود كه اسب از خانه‌اش گريخته است ، و آن مرد را با سم پاى خود كوفته است . حضرت خون آن مقتول را هدر شمردند .\r\nاولياى مقتول از يمن به حضور رسول اكرم صلّى الله عليه و آله و سلّم رسيّده و از أمير المؤمنين عليه السّلام در بارهء حكمى كه كرده بود شكايت نمودند و گفتند : إنَّ عليًّا ظلَمَنا و أبطَل دَمَ صاحبِنا . « على به ما ستم نمود و خون رفيق ما را باطل شمرد . » رسول خدا صلّى الله عليه و آله و سلّم فرمود : إنَّ عَليًّا لَيْسَ بِظَلَّامٍ وَ لَمْ يُخْلَقْ عَلىٌّ لِلظُّلْمِ ؛ وَ إنَّ الْوِلَايَةَ مِنْ بَعْدِى لِعَلىٍّ ، وَ الْحُكْمُ حُكْمُهُ وَالْقَوْلُ قَوْلُهُ ، لا يَرُدُّ حُكْمَهُ وَ قَوْلَهُ إلّا كافِرٌ ؛ وَ لَا يَرْضَى بِحُكْمِهِ وَ قَوْلِهِ وَ وِلَايَتِهِ إلّا مُوْمِنٌ . چون مردم يمن اين سخن را از رسول خدا دربارهء على عليه السّلام شنيدند گفتند : يا رَسولَ اللهَ ! رَضينا بِقَوْلِ عَلىّ وَ حُكْمِهِ . رسول خدا فرمود : هُوَ تَوْبَتُكُمْ مِمّا قُلْتُمْ !\r\n","page_name":" 146 ","page_number":154},
  {"content":"\r\n\r\nوَ عَوْنى شاعر معروف گويد :\r\n امَّنْ سِوَاهُ إذَا اتِى بِقَضِيَّةٍ * طَرَد الشُّكُوكَ وَ أخْرَسَ الحُكَّامَا ؟ 1\r\nفَإذَا رَأى رَأياً فَخَالَفَ رَأيهُ * قَوْمٌ وَ إنْ كَدُّوا لَهُ الْأفْهَامَا ؟ 2\r\nنَزَلَ الْكِتَابُ بِرَأيِهِ فَكَأنَّمَا * عَقَدَ الْإلَهُ بِرَأيِهِ الْأحْكَامَا 3 \r\n1 - « آيا غير از على كسى بوده است كه : چون قضيّه‌اى را به نزد او آورند ؛ او تمام جوانب احتمال و شكّ را كنار زند و زبان حاكمان را در دهانشان در حلّ آن قضيّه ببندد ؟ !\r\n2 - آيا مثل على كسى ديده شده است كه : چون در مسأله‌اى رأى و نظريّهء خود را بدهد ؛ آنگاه تمام قوم جمع شوند و فهم‌هاى خود را با شدّت هر چه بيشتر به كار اندازند ؛ بتوانند خلاف آن رأى و نظريّه را به ثبوت رسانند ؟\r\n3 - قرآن كريم طبق نظريّهء او آيات را نازل مىنمود . گويا خداوند أحكام خود را طبق رأى او استوار كرده است . »\r\nو إبنُ حَمَّاد گويد :\r\n عَليمٌ بِمَا قَدْ كَانَ أوْ هُوَ كائِنٌ * وَ مَا هُوَ دِقٌ فِى الشَّرَايِعِ أوْجِلُّ 1\r\nمُسَمَّى مُجَلَّا « 1 » فِى الصَّحَايِفِ كُلِّهَا * فَسَلْ أهْلَهَا وَ اسْمَعْ تِلَاوَةَ مَنْ يَتلو 2\r\nوَ لَوْلَا قَضَاياهُ الَّتى شَاعَ ذِكرُهَا * لَعطَّلَتِ الْأحْكامُ وَ الْفَرْضُ وَ النَّفْلُ 3 \r\n1 - « على عالم است به وقايع گذشته و به وقايع آينده و آنچه در شرايع أنبياى سابقه وارد شده است ؛ خواه كوچك باشد ، و خواه بزرگ باشد .\r\n2 - در همهء صحيفه‌ها و كتاب‌هاى آسمانى على بزرگ و بدون عيب و طاهر ناميده شده است . تو از أهل آن كتب و صحيفه‌ها بپرس ؛ و گوش به تلاوتِ\r\n\r\n\r\n","description":"","footnote":"\r\n( 1 ) - مُجَلّ اسم مفعول از باب أجَلَّه إجلالًا است به معناى بزرگ داشته شده ؛ منزّه از عيب ؛ و در اين صورت مضاعف است و ممكن است ناقص يائى باشد از باب جَلَّى الامَر يعنى ظاهر كرد آن را و جَلَّى الفَرَسُ يعنى گوى سبقت را ربود . و در اين صورت در أصل مُجَلِّى بوده است كه اسم فاعل از باب تفعيل باشد و در شعر مُجَلِّياً بوده كه به واسطهء ضرروت شعر مُجَلّا گفته شده است . يعنى على در تمام كتب آسمانى يكّه‌تاز و پيشتاز ميدان علم و معرفت است . و اين احتمال از جهت معنى أقرب است چون اين ابيات در صدد بيان مقامات علمى أمير المؤمنين عليه السّلام است .\r\n","page_name":" 147 ","page_number":155},
  {"content":"\r\n\r\nتلاوتْ كنندهء آنها فرا ده !\r\n3 - و اگر هر آينه أحكام و فتواهائى كه در امور مختلف از او به وقوع پيوسته و ذكر آن شايع شده است ، نبود ؛ تحقيقاً تمام أحكام إلهيّه و واجبات و مستحبّات تعطيل شده بود ؛ و كسى از آنها خبرى نداشت . »\r\nو سيد إسمعيل حِمْيَرى گويد :\r\n مَنْ كَانَ أعْلَمهُمْ وَ أقْضَاهُمْ وَ مَنْ * جَعَلَ الرَّعِيَّةَ وَ الرِّعَاءَ سَوَاءَ « 1 » \r\n« على كسى است كه از همهء امَّت و أصحاب رسول خدا أعلم است ؛ و در حكم و قضاوت راستين‌تر و استوارتر است ؛ و كسى است كه هم رعيّت و طبقهء محكوم ، و هم فرماندهان و حاكمان و طبقهء حاكم را مساوى قرار مىدهد » « 2 » .\r\nبارى علوم آن حضرت به قدرى عميق و در عين حال گسترده است كه حقّاً اگر در اين زمينه كسى بخواهد ادّعا كند كه بتواند كتابى بنويسد ؛ جز شرمسارى و سرافكندگى به بار نخواهد آورد و خائباً خاسراً بر مىگردد . »\r\n كتاب فضل ترا آب بحر كافى نيست * كه تر كند سر انگشت و صفحه بشمارد \r\n\r\nعلمائى كه قضايا و محاكمات أمير المؤمنين را ذكر كرده‌اند\r\nدر تمام مجاميع شيعه و عامّه از كتب حديث و تفسير و تاريخ و سُنَن و سيره و أدب و فِقْه و معارف ، آن‌قدر از علوم آن حضرت وارد شده است كه قابل احصآء نيست . تنها در باب قضآء و محاكمات و جواب از سؤال‌هاى مشكل آن حضرت ، كتاب‌هاى مستقلّ تدوين شده است . كُلَينى در « كافى » و شيخ صَدوق در « مَن لَا يَحْضُرُهُ الْفَقِيهُ » ، و شيخ مُفيد در « إرشاد » ، و شيخ طُوسى در « تَهْذيب » و سَيّد رَضِى در « خَصَآئِص الائِمَّة » ، و ابن شهرآشوب در « مَنَاقِب » قدرى از قضاياى آن حضرت را روايت نموده‌اند .\r\nبسيارى از علمآء متقدّمين مستقلّاً در اين موضوع كتاب‌هائى نگاشته‌اند كه فعلًا نسخه‌هاى آن به دست ما نرسيّده است ؛ يا به كلّى در أثر گذشت زمان نسخه مفقود شده است ؛ و يا در كتابخانه‌اى فهرست نشده أحياناً ممكن است وجود داشته باشد ؛ مانند كتاب اسمعيل بن خَالِد و كتاب عبد الله بن أحمد بن عَامِر همچنان‌كه\r\n\r\n\r\n","description":"","footnote":"\r\n( 1 ) - « مناقب » ابن شهرآشوب ، طبع سنگى ، ج 1 ، ص 259 تا 162\r\n( 2 ) - عامِلى نباطى بياضى در كتاب نفيس و كم نظير خود : « الصّراط المستقيم إلى مستحقّى التّقديم » ج 2 ، ص 30 گويد : عبد المحمود گفته است : من بعضى از كتاب‌هاى ابن مردويه را تفحّص كردم ، و درآنجا يكصد و هشتاد و دو منقبت براى علىّ بن أبى طالب از زبان رسول خدا صلّى الله عليه و آله و سلّم يافتم . و از آن قبيل است تصريحات رسول خدا در نصّ بر خلافت علىّ و اينكه اوست قائم مقام او در امّتش .\r\n كَمْ مُعْجِزٍ وَ فَوَاضِلٍ وَ فَضآئِلٍ * لَمْ تَنْتَمى إلّا لِمَجْدِكَ يا علىّ\r\nأَصْغَى لَها سَمْعُ الْغَوىِّ وَ قَلْبُهُ * حَتَّى أنابَ فَكَيفَ ظَنُّكَ بِالوَلىّ \r\n« چه بسيار از معجزات و فضليت‌ها و نشانه‌هاى برترى و شرف در تقدّم است كه آنها منتسب نيست مگر به مجد و عظمت تو اى علىّ !\r\nآن فضليت‌ها و معجزه‌ها بطورى بود كه گوش و دل مرد گمراه و منحرف ، آنها را به خوبى استماع نمود تا آنكه توبه كرد و به ولايت تو روى آورد ، پس چگونه است گمان تو به مرد داراى ولايت و مؤمن ؛ با او چه خواهد كرد ؟ »\r\n","page_name":" 148 ","page_number":156},
  {"content":"\r\n\r\nدر فهرست شيخ و نجاشى مذكور است و كتاب مُحمّد بن قَيس أسَدِى بنا بر نقل نجاشى و كتاب محمّد بن قَيس بَجَلى كه در فهرست طوسى و نجاشى آمده ؛ و مشايخ حديث از او روايت مىكنند ؛ و غير ذلك .\r\nمجلسى - رضوان الله عليه - در « بحار » و شيخ حرّ عاملى در « وسائل الشِّيعه » ، بابى را به ذكر قضايا و محاكمات آن حضرت اختصاص داده‌اند . و ابن شهرآشوب گويد : مُوَفّق مَكّى كه از عامّه است كتابى در اين موضوع نوشته است .\r\nو أخيراً علّامهء أمينى در « الغدير » ، ج 6 ، باب نوادر الأثر فى علم عمر ، به بخشى از قضاياى آن حضرت اشاره كرده است ؛ و شيخ محمّد تقى شوشترى كتاب « قَضَآء أمير المؤمنين عليه السّلام » را تدوين نموده ؛ و شيخ ذبيح الله محلّاتى كتاب « حقُّ الْمُبين » در أحكام قَضَائيّهء أمير المؤمنين عليه السّلام را نگاشته ؛ و سيّد محسن أمين عاملى كتاب عَجَائب أحكام أمير المؤمنين على بن أبى طالب عليه السّلام را از كتاب على بن إبراهيم قمّى تحرير كرده‌اند .\r\nمرحوم أمين در مقدّمهء اين كتاب خود گويد : از جمله كتب تأليف شده در قضاياى أمير المؤمنين على بن أبى طالب عليه السّلام و أحكام آن حضرت ، يكى كتاب ضخيمى است كه شيخ بهائى در شرح حديث 28 از أربعين خود مىگويد : من بر آن در خراسان دست يافتم .\r\nو دوّم كتاب محمّد بن قيس بَجَلى از أصحاب حضرت صادق و حضرت كاظم عليهما السّلام است كه به نام كتاب « قَضايا أمير المؤمنين » بوده ، و شيخ نجاشى و شيخ طوسى با دو سند خودشان از آن روايت مىنمايند .\r\nو سوّم كتاب مُعَلِّى بن محمّد بَصْرى است كه نجاشى گويد : له كتاب قَضَايا أمير المؤمنين عليه السّلام .\r\nو چهارم كتاب محدّث شهير تِرْمَذِى صاحب صحيح است كه در حلقهء أوّل از سيرهء حسين عليه السّلام ، فاضل معاصر : شيخ عبد الله عَلَايلى ، ص 142 ، آورده است . كه : إمام تِرْمَذِى قضاياى أمير المؤمنين عليه السّلام را مورد اهتمام و ضبط و حفظ قرار داده است ؛ و آنها را در مجموعه‌اى گرد آورده است ؛ و مقدار عظيمى از آنها را عَلَّامه ابْن قَيِّم جَوْزى در كتاب « السِّياسَةُ الشَّرْعِيَّة » از ترمذى روايت نموده\r\n\r\n","description":"","footnote":"","page_name":" 149 ","page_number":157},
  {"content":"\r\n\r\nاست .\r\nو پنجم كتاب « عجائب أحكام أمير المؤمنين عليه السّلام » است كه نسخهء خطّى آن نزد ماست كه تمام روايات آن از محمّد بن على بن ابراهيم بن هاشم است كه اين روايات همگى از على بن إبراهيم قمّى از پدرش إبراهيم بن هاشم است كه با سندهاى متّصل خود به أصْبَغ بن نُبَاتَه ، « 1 » و حضرت امام محمّد باقر و حضرت امام جعفر صادق و حضرت امام حسن عسكرى عليهم السّلام ، و حَارِث أعْوَ هَمْدَانى ، و عَدِى بْن حَاتم طَائى مىرساند .\r\nدر تمام اين مجموعه محمّد بن على بن إبراهيم ، از پدرش ، با إسناد فوق روايت مىنمايد . « 2 »\r\nشيخ مفيد پس از آنكه به آياتى از قرآن مجيد « 3 » كه دربارهء فضيلت علم\r\n\r\n\r\n","description":"","footnote":"\r\n( 1 ) - مرحوم أمين گويد : در حاشيهء أصل كتاب « عجائب أحكام » على بن إبراهيم اين طور ضبط شده است كه : أصبَغْ از گفتار عرب است كه مىگويند : فَرَسٌ أصْبَغ و مؤنّث آن صَبْغاء يعنى آن اسبى كه در دو كنار أطراف گوش‌هاى او سپيدى است . و أصبغ رئيس لشكر أوّلين كتيبه از مقدّمهء لشگر آن حضرت بوده است .\r\n( 2 ) - « عجائب أحكام أمير المؤمنين على بن أبى طالب عليه السّلام » سيّد محمّد جبل عاملى ، طبع بيروت ، مفاد و محصّل از ص 31 تا ص 35 .\r\n( 3 ) - أوّل از « آيه 35 ، از سورهء 10 : يونس » :  أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلَّا أَنْ يُهْدى فَما لَكُمْ كَيْفَ تَحْكُمُونَ .  و ما در پيرامون اين آيه در ج 1 ، از « إمام شناسى » ، در درس دوازدهم از ص 217 تا ص 221 بحث نموده‌ايم . دوّم از « آيه 9 ، از سورهء 39 : زُمر »  قُلْ هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ إِنَّما يَتَذَكَّرُ أُولُوا الْأَلْبابِ .  و ما در صدر همين درس فعلى ، درس 157 از ص 138 تا ص 140 تفسير آن را إجمالًا بيان كرده‌ايم . سوّم از « آيه 247 ، از سورهء 2 : بقره » :  وَ قالَ لَهُمْ نَبِيُّهُمْ إِنَّ اللَّهَ قَدْ بَعَثَ لَكُمْ طالُوتَ مَلِكاً قالُوا أَنَّى يَكُونُ لَهُ الْمُلْكُ عَلَيْنا وَ نَحْنُ أَحَقُّ بِالْمُلْكِ مِنْهُ وَ لَمْ يُؤْتَ سَعَةً مِنَ الْمالِ قالَ إِنَّ اللَّهَ اصْطَفاهُ عَلَيْكُمْ وَ زادَهُ بَسْطَةً فِي الْعِلْمِ وَ الْجِسْمِ وَ اللَّهُ يُؤْتِي مُلْكَهُ مَنْ يَشاءُ وَ اللَّهُ واسِعٌ عَلِيمٌ ،  و ما در ج 11 « إمام شناسى » كه همين مجلّد است ، در درس 151 و 152 از ص 16 تا ص 17 به بحث آن پرداخته‌ايم . و چهارم از « آيات 30 تا 33 ، از سورهء 2 : بقره » :  وَ إِذْ قالَ رَبُّكَ لِلْمَلائِكَةِ إِنِّي جاعِلٌ فِي الْأَرْضِ خَلِيفَةً قالُوا أَ تَجْعَلُ فِيها مَنْ يُفْسِدُ فِيها وَ يَسْفِكُ الدِّماءَ وَ نَحْنُ نُسَبِّحُ بِحَمْدِكَ وَ نُقَدِّسُ لَكَ قالَ إِنِّي أَعْلَمُ ما لا تَعْلَمُونَ  *  وَ عَلَّمَ آدَمَ الْأَسْماءَ كُلَّها ثُمَّ عَرَضَهُمْ عَلَى الْمَلائِكَةِ فَقالَ أَنْبِئُونِي بِأَسْماءِ هؤُلاءِ إِنْ كُنْتُمْ صادِقِينَ  *   قالُوا سُبْحانَكَ لا عِلْمَ لَنا إِلَّا ما عَلَّمْتَنا إِنَّكَ أَنْتَ الْعَلِيمُ الْحَكِيمُ * قالَ يا آدَمُ أَنْبِئْهُمْ بِأَسْمائِهِمْ فَلَمَّا أَنْبَأَهُمْ بِأَسْمائِهِمْ قالَ أَ لَمْ أَقُلْ لَكُمْ إِنِّي أَعْلَمُ غَيْبَ السَّماواتِ وَ الْأَرْضِ وَ أَعْلَمُ ما تُبْدُونَ وَ ما كُنْتُمْ تَكْتُمُونَ .   « و به ياد بياور آن زمانى را كه پروردگار تو به ملائكه گفت : من در زمين خليفه قرار مىدهم ! ملائكه گفتند : آيا تو در روى زمين كسانى را قرار مىدهى كه فساد كنند ؛ و خون‌ها بريزند ؛ در حالى كه ما ترا به حمد خودت تسبيح مىگوئيم ! و تو را تنزيه و تقديس مىنمائيم ؟ خداوند به آنها گفت : من چيزى را مىدانم كه شما نمىدانيد . و خداوند به آدم جميع أسماءِ را تعليم كرد و پس از آن حقايق آن أسماء را به فرشتگان عرضه نمود و گفت : اگر شما در ادّعاى خود صادق هستيد ، أسماءِ اينها را به من خبر دهيد ! ملائكه گفتند : پاك و منزّهى اى خداوند ! ما علمى نداريم مگر آنچه را كه تو به ما تعليم نموده‌اى ؛ و حقّاً و تحقيقاً تو دانا و حكيم مىباشى ! خداوند به آدم خطاب كرد كه : اى آدم تو ملائكه را از اسماء اينها خبر كن ؛ و چون آدم فرشتگان را از أسماء اينها خبر كرد ، خداوند به آنها گفت : مگر من به شما نگفتم كه من پنهانى و غيب آسمانها و زمين را مىدانم ؛ و مىدانم آنچه را كه شما ظاهر مىكنيد و آنچه را كه شما پنهان مىداشتيد . » در اينجا مىبينيم حضرت حقّ جلّ جلاله ملائكه را آگاه كرد كه آدم در روى زمين از آنها به خلافت خود سزاوارتر است ؛ زيرا كه آدم أعلم منهم بالأسماء و أفضلهم على علم الانباء « آدم در علم أسماء از ملائكه أعلم است و در علم انباء و خبر دادنِ از حقايق أفضل است . » و اين است مناط خلافت در روى زمين كه ملائكه نداشتند ( « ارشاد » ص 106 و ص 207 ) .\r\n","page_name":" 150 ","page_number":158},
  {"content":"\r\n\r\nشده است ؛ استدلال بر وجوب متابعت از أمير المؤمنين عليه السّلام به ملاك علم و أعلميّت مىكند ؛ و او را أحقّ در خلافت و إمامت مىشمارد ؛ سپس فصولى را در كتاب خود ، به قضايا و محاكمات آن حضرت اختصاص داده است .\r\n\r\nدعاى رسول خدا به امير المؤمنين عليهما السّلام : الّلهُمَّ اهْدِ قَلْبَهُ وَ ثَبِّتْ لِسَانَهُ\r\nاز جمله آورده است كه چون رسول خدا صلّى الله عليه و آله و سلّم إراده كرد قضاوت يَمَن را بر عهدهء على عليه السّلام گذارد ؛ و وى را به سوى أهل يمن بفرستد تا أحكام را به آنها بياموزد ؛ و حلال و حرام را براى آنها روشن سازد ؛ و در ميان ايشان به أحكام قرآن حكم كند و قضاوت بنمايد ؛ أمير المؤمنين عليه السّلام عرض كرد :\r\nتَنْدُبُنِى يا رَسُولَ اللهِ لِلْقَضَاءِ وَ أنَا شَابٌّ وَ لَا عِلْمَ لِى بِكُلِّ الْقَضَآءِ ؛ « اى رسول خدا ، تو مرا براى أمر قضاوت ، و قيام به اين مهم اختيار و انتخاب مىفرمائى ؛ در حالى كه من جوان هستم ؛ و علم و درايت به جميع فنون قضآء و مسائل مختلفهء آن كه پيش مىآيد ندارم ! »\r\nفَقَالَ لَهُ : ادْنُ مِنِّى ! فَدَنَا مِنْهُ ، فَضَرَبَ عَلَى صَدْرِهِ بِيَدِهِ ؛ وَ قَالَ : اللَّهُمَّ اهْدِ قَلْبَهُ وَ ثَبِّتْ لِسَانَهُ ! « پس رسول خدا به او گفت : نزديك من بيا ! أمير المؤمنين نزديك\r\n\r\n","description":"","footnote":"","page_name":" 151 ","page_number":159},
  {"content":"\r\n\r\nرسول خدا آمد ؛ رسول خدا با دست خود بر سينهء على زد و گفت : بار پروردگار من ! تو خودت انديشه و رأى او را به صواب رهبرى كن ! و زبان وى را براى بيان حقائق و واقعيات ثابت بدار . »\r\nقَالَ أمِيرُالْمُؤمِنِينَ : فَمَا شَكَكْتُ فِى قَضَاءٍ بَيْنَ اثْنَيْنِ بَعْدَ ذَلِكَ الْمَقَامِ . « 1 »\r\n« أمير المؤمنين عليه السّلام مىگويد : پس از آن موقف و مقام در نزد رسول خدا ، در هيچ مرافعه و خصومت و دعوائى كه در ميان دو نفر اتّفاق افتاد ، در قضاوتِ خود و حلّ آن مشكل شكّ نكردم ، و دچار ترديد نشدم . »\r\n\r\nحكم به إلحاق بچه متولّد ، به يكى از مدّعيان : و غرامت قيمتِ بقيه به حساب سهام\r\nچون على بن أبى طالب أمير المؤمنين عليه السّلام به يمن رفت ؛ و در آنجا استقرار يافت ؛ شروع كرد در انجام وظيفه‌اى را كه رسول خدا به او مُحَوَّل نموده بود ، از قضاوت و حكم در بين مسلمانان آن خِطَّه ؛ دو نفر مرد براى مرافعه به نزد او آمدند ؛ و دربارهء پسرى كه از كنيزى كه مشترك بين آن دو نفر بود و به دنيا آمده بود ، و هر يك ادّعاى آن پسر را مىنمودند ، مرافعه كردند . داستان از اين قرار است كه آن دو نفر كه مشتركاً بالسَّوِيه مالك آن كنيز بودند ؛ نمىدانستند كه آميزش و مواقعه با كنيز در طُهْرِ واحد ( زمانى كه زنان از خون حيض پاك هستند ) حرام است و چون قريب العهد به إسلام بودند ، و معرفت چندانى به أحكام شريعت نداشتند ، به گمان آنكه مواقعه و اختلاط با كنيزِ مشترك در طُهر واحد جايز است ، با او هم بستر شدند . و آن كنيز حامله شد و پسرى زائيد . »\r\n\r\n\r\n","description":"","footnote":"\r\n( 1 ) - اين روايت را نيز ابن كثير در « البداية و النّهاية » ج 5 ، ص 107 ، از أحمد بن حنبل و ابن ماجه و أبوداود روايت كرده است . و محبّ الدين طبرى در « الرّياض النَّضرة » ، ج 3 ، ص 213 از أحمد تخريج كرده است . و ابن حجر هيتمى در « الصّواعق المحرقة » ص 73 آورده و گفته است : حاكم آن را تخريج كرده و صحيح شمرده است . و أصل اين حديث در « مستدرك » حاكم ج 3 ، ص 135 با إمضاى صحّت آن موجود است . و در « غاية المرام » ، قسمت دوّم ، ص 529 باب 39 پنج روايت از عامّه تحت شمارهء 7 تا 11 از أحمد بن حنبل و يك روايت تحت شمارهء 13 از خوارزمى در اين موضوع آورده است . و سبط ابن جوزى در « تذكره » : ص 26 و 27 ، طبع سنگى از أحمد بن حنبل در فضائل تخريج كرده است و سپس گويد : أحمد در « مسند » هم تخريج كرده است و ابن اسحق و غير او در « مغازى » آورده‌اند و در « مغازى » وارد است كه رسول خدا به او گفت : إذَا جَلَسَ بَيْنَ يَدَيْكَ خَصْمَانِ فَلَا تَقْضِ بَيْنَهُمَا حَتَّى تَسْمَعَ مِنَ الْآخَرِ مِثْلَ مَا سَمِعْتَ مِنْهُ فَإنَّكَ اذَا فَعَلْتَ ذَلِكَ تَبَيِّنَ لكَ الْقَضَآء .\r\n","page_name":" 152 ","page_number":160},
  {"content":"\r\n\r\nآن دو مالك زن ، نزد حضرت آمدند ، و هر يك پسر را از آن خود مىدانست .\r\nحضرت آن پسر را به نام هر يك از آن دو نفر به قرعه در آوردند . « 1 » و به نام آنكس كه در آمد پسر را به او دادند ؛ و او را الزام كردند كه نصف قيمت پسر را در صورتى كه فرض شود غلام بچّه بوده و قيمت داشته است ؛ به آن مرد ديگر كه شريك او بوده است بدهد . و نيز افزودند كه : اگر مىدانستم كه شما به اين كار پس از علم و آشنايى به حرمت آن دست زده‌ايد ؛ در عقوبت و مجازات شما كوتاهى نمىكردم . « 2 »\r\nچون داستان اين ماجرا را براى رسول خدا بيان كردند ؛ آن را امضآ كرد ؛ و حكم به آن را در إسلام بر همين نهج تثبيت نمود و گفت : الْحَمْدُ لِلّهِ الَّذِى جَعَلَ فِينَا أهْلَ الْبَيْتِ مَنْ يَقْضِى عَلَى سُنَنِ دَاوُدَ وَ سَبِيلِهِ فِى الْقَضَآءِ . « 3 »\r\n« حمد و سپاس مختصّ خداوندى است كه در ميان ما أهل بيت ، كسى را قرار داده است كه بر طريقه و روش‌هاى داود پيغمبر عليه السّلام قضاوت مىكند ؛ و بر راه و منهاج او در فصل خصومت و قضاوت عمل مىنمايد . »\r\nو ابن شهرآشوب از فضائل أحمد حَنْبَل ، از اسمعيل بن عيّاش ، با إسناد خود از على بن أبى طالب عليه السّلام آورده است كه آن حضرت در زمان رسول خدا صلّى الله عليه و آله و سلّم قضاوتى كرد كه موجب شگفت رسول الله شد و گفت : الْحَمْدُ لِلّهِ الَّذِى جَعَلَ الْحِكْمَة فِينَا أهْلَ الْبَيتِ . « 4 »\r\n\r\n\r\n","description":"","footnote":"\r\n( 1 ) - طريق قرعه و كيفيّت آن بدين طور است كه : نام هر يك از آن دو نفر را به قطعه‌اى از چوب و يا چيز ديگرى مىنويسند و آن را در دو پارچه مىبندند ؛ و به كودكى مىگويند تا يكى از آنها را بردارد ؛ كودك هر كدام را كه برداشت ؛ پسر نوزاد به او داده مىشود . و در « تهذيب » شيخ ، ج 6 ، ص 239 در مورد تشخيص طفلى كه معلوم نيست دختر است يا پسر از حضرت صادق ( ع ) وارد است كه : روى قطعهء چوبى بنويسند : عبد الله ؛ و روى قطعهء ديگرى أمَهء الله آنوقت امام و يا قرعه زننده بگويد : اللّهم انت الله لا إله إلّا أنت عالم الغيب و الشّهادة أنت تحكم بين عبادك فيما كانوا فيه يختلفون ، امر اين مولود را معيّن بنما .\r\n( 2 و 3 ) - « إرشاد مفيد » ، ص 107 و ص 108 .\r\n( 4 ) - « مناقب » ، طبع سنگى ، ج 1 ، ص 489 ، و « ذخائر العقبى » ، ص 85 از حميد بن عبد الله بن يزيد آورده است كه أحمد در « مناقب » تخريج كرده است ، و نيز در « الرياض النَّضرة » ، ج 3 ص 216 از « مناقب » أحمد تخريج نموده است .\r\n","page_name":" 153 ","page_number":161},
  {"content":"\r\n\r\n« حمد و سپاس اختصاص به خداوند دارد كه حكمت را در ميان ما أهل بيت قرار داد . »\r\nو نيز ابن شهرآشوب ، از أبوداود ، و ابن ماجة در سُنَن‌هاى خودشان ، و از ابن بَطَّة در « ابَانَة » و أحمد در « فضائل الصَّحابة » ، و أبوبكر مردَوَيْه در كتاب خود ، با طرق كثيرى از زَيد بن أرقم روايت مىكند كه او گفت : « 1 » به رسول خدا صلّى الله عليه و آله و سلّم گزارش دادند كه : در أيَّام جاهليّت سه نفر كه با كنيزى در طُهر واحد آميزش نموده ؛ و او بچّه‌اى آورده بود ؛ در يمَن آن سه تن به نزد على عليه السّلام آمده ، و هر يك آن طفل را از آنِ خود مىدانست . آن حضرت گفت :  شُرَكاءُ مُتَشاكِسُونَ  « 2 » « اينها شريكانى هستند كه در دعواى خود تضادّ دارند » . و آن پسر را به نام هر يك از آن سه تن قرعه زد ، و او را بدان كه قرعه به نامش در آمده بود ، ملحق كرد ، و به دو سپرد ؛ و او را إلزام كرد تا دو ثلث ديه را ( دو ثلث قيمت پسر ) به دو منازع خود در دعوى بپردازد ، و ايشان را از مثل چنين عملى منع نمود . چون به پيامبر خبر رسيد ؛ فرمود : الْحَمْدُ لِلّهِ الَّذِى جَعَلَ فِينَا أهْلَ الْبَيْتِ مَنْ يَقْضِى عَلَى سُنَنِ دَاوُد « 3 »\r\n\r\n\r\n","description":"","footnote":"\r\n( 1 ) - اين روايت را ابن كثير نيز در « البداية و النّهاية » ج 5 ، ص 107 و ص 108 از أحمد بن حنبل و نسائى و داود با چندين سند آورده است و محبّ الدّين طبرى در « ذخائر العقبى » ص 85 از أحمد در « مناقب » تخريج كرده است و در « الرّياض النَّضرة » ، ج 3 ، ص 216 نيز آورده است و حاكم در « مستدرك » ج 3 ، ص 136 و 137 آورده است .\r\n( 2 ) - اقتباس از « آيه 29 ، از سورهء 39 : زُمر » است .\r\n( 3 ) - « مناقب » ، ج 1 ، ص 487 و اين روايت را محبّ الدين طبرى در « ذخائر العقبى » ص 85 ذكر كرده است . و كلينى در « كافى » ج 1 از طبع سنگى ص 55 قضيّهء قرعه را از على بن ابراهيم از پدرش از ابن ابى عمير از حمّاد از حلبى و محمّد بن مسلم از حضرت صادق ( ع ) آورده است كه : إذا وَقَعَ الحرُّ و العبدُ و المشترك بامرأةٍ فى طُهرٍ واحد فادّعوا الولَد اقرع بينهم فكان الولد للذى يَخْرُج سهمه .\r\n","page_name":" 154 ","page_number":162},
  {"content":"\r\n\r\nحضرت در اينجا به قاعدهء عدل و إنصاف رفتار نمودند ؛ زيرا أوّلًا چون يك بچّه را نمىتوان به بيش از يك پدر نسبت داد ، از روى قواعد علمى و أحكام شرعى ؛ فلهذا از آنِ يكى خواهد بود . ولى چون اين فرزند بچّه كنيز است ؛ و أولاد كنيز از منافع و نمائات او به شمار مىآيد ؛ نه از منافع غلامى كه با او هم بستر شده است . و از طرفى چون آن سه مرد هر يك آزاد بوده‌اند ؛ نه غلام و بنده ، و فرزند شخص آزاد حتماً بايد آزاد باشد ؛ فلهذا اين پسر متولّد شده را كه از كنيز است ؛ بايد در فرض غلام و بنده بودنِ پدرش قيمت كرد ؛ و دو ثلث از قيمت آن را به دو شريك مخاصم داد ؛ و حكم به حرّيت طفل نمود ؛ و آن را از روى قرعه به يكى از ايشان فقط ملحق ساخت .\r\nو اين قاعدهء عدل و إنصاف در بسيارى از موارد به كار مىرود ؛ همچون دو نفرى كه در مِلكى و خانه‌اى نزاع داشته باشند ؛ و هر يك از آن دو ادِّعاى شش دانگ خانه را براى خود كنند ؛ و بَيِّنَه ( دو شاهد عادل ) در ميان نباشد . و يا هر دو اقامه كنند ؛ و ساير أمارات مِلكيّت همچون يدْ و أمثالها ، هيچ در بين نباشد ؛ و به طور كلّى دو نفر شخص مُدّعى از تمام جهات يكسان باشند . در اين صورت بايد خانه را بين آن دو نفر تقسيم كرد ؛ نصف به اين داد ؛ و نصف به آن ديگر . و اين از مواردى است كه مخالفت قطعيّه را بر موافقت احتماليّه مقدّم مىدارند . زيرا قطعاً نصف اين خانه به شخص غير مالك داده شده است . و اگر با قرعه به يكى مىداديم ؛ احتمال ملكيّت صاحب قرعه وجود دارد ؛ ولى معذلك قاعدهء عدل را بر قاعدهء قُرعه مقدّم مىدارند ؛ ولى أمير المؤمنين عليه السّلام در ادّعاى دو تن و يا سه تن در طفل واحد ، نمىتواند حتّى قاعدهء عدل و انصاف را در نَسَب جارى كند ؛ و طفل را\r\n\r\n","description":"","footnote":"","page_name":" 155 ","page_number":163},
  {"content":"\r\n\r\nبه دو پدر و يا سه پسر إلحاق نمايد ، زيرا عقلًا طبق مدارك علميّهء تحقيقيّهء ضروريّهء علوق از يك إسْپِرْم صورت مىگيرد ؛ و طبق أحكام شرعيّه إلحاق طفل فقط به يك پدر از ضروريّات است . فلهذا فرمود :  شُرَكاءُ مُتَشاكِسُونَ  اين شريكان صد در صد در مدّعاى خود تضادّ و تخالف دارند . و در اين فرض قاعدهء إنصاف فقط در قرعه پياده مىشود ؛ و نيز در پرداخت قيمت پسر بچّه كنيز به حساب سهام شركاء صورت مىگيرد « 1 »\r\n\r\n\r\n","description":"","footnote":"\r\n( 1 ) - شيخ صدوق : محمّد بن على بن بابويه در كتاب « المقنع » گويد : اگر دو مرد كنيزى را بخرند ؛ و هر دو با او آميزش كنند ؛ و آن كنيز بچّه‌اى بزايد ؛ بايد پدر بچّه را با قرعه معيّن نمود . قرعه به نام هر كه افتاد ، بچّه به او ملحق مىشود ! و آن شخص بايد نصف ديهء كنيز را به رفيقش بپردازد ؛ و بايد بر هر كدام از آنها نصف حدّ شرعى اجراء گردد . و اگر سه نفر در طهر واحد با كنيزى كه مستقلًا به ملك خود در آورده‌اند ؛ نه مشتركاً آميزش نمايند ؛ بدين كيفيت كه : أوّلى او را بخرد ، و با او مواقعه كند ؛ و پس از آن دوّمى او را بخرد و با او مواقعه كند ، و سپس سوّمى او را بخرد و با او مواقعه كند ؛ در اين صورت اگر كنيز بچّه‌اى بزايد ، گفتار حقّ و صواب در مسئله آن است كه : آن بچّه بايد سپرده شود به آن سوّمى كه كنيز فعلًا در ملك اوست ؛ به جهت گفتار رسول الله صلّى الله عليه و آله و سلّم : الولد للفراش و للعاهر الحجر « بچّه از آنِ كسى است كه زن او را در نكاح صحيح مىزايد ؛ و براى شخص زناكار هيچ چيزى نيست و دستش خالى مىماند و يا بهرهء او سنگسارى است كه او را مىكنند . » و پدر من ( على بن بابويه ) در نامه‌اى كه به من نوشته است : اين‌طور گفته است كه : اين از مسائلى است كه نظر و رأى فقيه در آن راه ندارد و جز تسليم و تعبّد راهى نيست . انتهى .\r\n( « المقنع » باب القضاء و الأحكام كه در ضمن مجموعه‌اى به عنوان « الجوامع الفقهية » به طبع سنگى رسيده است ) . أقول : در مسئلهء أوّل كه دو مرد مشتركاً كنيزى را خريده‌اند ، و معلوم است كه آميزش با او براى هر يك حرام است ؛ مرحوم صدوق فتوى داده است كه چون در ملك خودشان بوده است پس از قرعه و إلحاق بچّه به يكى از آنها آن پدر بايد نصف قيمت كنيز را به ديگرى بپردازد ، نه نصف قيمت طفل را . يعنى به واسطهء مواقعه و بچّه آوردن ، آن نصف ديگر كنيز قهراً عليه و اجباراً به او منتقل مىشود ؛ و بايد از عهدهء قيمت نصف كه در آن تعدّى و تجاوز كرده است برآيد ؛ و امّا در مسئلهء دوّم كه سه مرد به طور استقلال ، نه به طور اشتراك در كنيزى كه به طور تناوب ملك آنها شده است - در زمانى پاكى واحدِ زنان - آميزش كرده‌اند ؛ در اينجا حكم به قرعه نكرده ؛ بلكه از روى گفتار رسول الله صلّى الله عليه و آله و سلّم بچّه را ملحق به آن مردم سوّم كه فعلًا كنيز در ملكيّت اوست ، نموده است . و اين إلحاق محلّ إشكال است ؛ زيرا بنا بر حكم شرعى كه كنيزى را كه مشترى مىخرد تا مدّت گذشت يك طُهر نبايد با او نزديكى كند ؛ در صورتى كه نزديكى مشترى دوّم و سوّم با آن كنيز از روى عمد و علم به مسئله بوده است ، در اين فرض عاهر و زناكار آن دو نفر بوده‌اند و بايد بچّه را به مالك أوّل كه مواقعه او صحيح و شرعى بوده است إلحاق كرد ؛ و اگر از روى جهل به حكم و مسئله بوده است ؛ مواقعه آنها و طى به شبهه بوده است و قاعدهء الولد للفراش جارى نيست و حتماً بايد در اين صورت با قرعه بچّه را ملحق ساخت ؛ زيرا استصحاب عدم انعقاد نطفه در مواقعهء أوّلى و دوّمى ، اثبات انعاقد نطفهء سوّمى را نمىكند ، و هر يك از سه استصحاب با يكديگر معارض و ساقط هستند . »\r\n","page_name":" 156 ","page_number":164},
  {"content":"\r\n\r\nو اين مرافعه در موردى بوده است كه مادر بچّه كنيز بوده است ؛ و طفل را داراى قيمت بايد فرض كرد ؛ و گرنه در صورتى كه مادر طفل حرّه و آزاد باشد ؛ ديگر براى پدرى كه از روى قرعه فرزندش مشخّص شده است ؛ غرامت قيمت براى مدّعيان خود نخواهد بود .\r\nمراد از حكم داودى كه در اين روايات آمده است ، قضاوت به طريق إلهام است ؛ يعنى حضرت داود على نبينا و آله و عليه السّلام در مرافعات با خبر گرفتن از ضمير خود به طور الهام حكم مىنمود ؛ و اين طريق براى أمير المؤمنين عليه السّلام در دعاى پيامبر در هنگام إعزام به يمن تحقّق پيدا كرد .\r\nاز جملهء اين موارد ، حُكمى است كه شيخ مفيد در « إرشاد » آورده است كه : در زمان عمر ، دو زن دربارهء كودكى مرافعه و تنازع كردند ، هر يك از آن دو مىگفت : اين طفل را من زائيده‌ام ، و بَيِّنه و شاهدى هم هيچ‌كدام نداشتند ؛ و غير از اين دو زن هم مدّعى سوّمى در كار نبود . مطلب بر عُمر مشكل شد ؛ و به أمير المؤمنين عليه السّلام متوسّل گشت . حضرت آن دو زن را طلبيدند ؛ و هر چه آنها را موعظه كردند ، و يا ترسانيدند ؛ مؤثّر نيفتاد ؛ و بر نزاع و اختلاف خود إصرار مىورزيدند .\r\nچون حضرت ديدند ايشان بر تخاصم و تنازع خود پافشارى مىكنند ؛ گفتند : أرّه‌اى براى من بياوريد ! آن دو زن گفتند : أرِّه براى چه مىخواهى ؟ !\r\nحضرت فرمود : براى آنكه اين بچّه را با أرّه ، به دو نصف كنم ؛ و هر كدام از شما نصف خود را بردارد !\r\nيكى از آن دو زن ساكت شد و ديگرى گفت : اللهَ اللهَ يَا أبَا الْحَسنِ اگر چاره‌اى جز أرّه كردن نيست ؛ من اين طفل را به آن زن بخشيدم !\r\n\r\n","description":"","footnote":"","page_name":" 157 ","page_number":165},
  {"content":"\r\n\r\nحضرت فرمود : اللهُ أكبَرُ ، اين طفل فرزند تست ؛ نه از آن ديگرى ! اگر از آنِ ديگرى بود شفقت و رقّت مىآورد . در اين حال آن زن ديگر اعتراف كرد كه حقّ با زن أوّلى است و بچّه متعلّق به اوست . عمر اندوه و نگرانيش بر طرف شد ، و براى أمير المؤمنين عليه السّلام كه در قضاوت مشگل او را گشودند ، دعاى خير نمود « 1 »\r\nاين روايت را ابن شهرآشوب آورده است ، و در خاتمهء آن اين جمله را اضافه دارد كه : وَ هَذَا حُكمُ سُلَيمَانَ عَلَيه السَّلَامُ فِى صِغَرِهِ « 2 » اين طرز از حُكْم ، قضاوت سليْمان پيامبر در صغر سنّ او بوده است .\r\n\r\nبا امتحان وزن شير معلوم كرد كه پسر و دختر متعلّق به كدام زن است\r\nسيّد بن طاووس گويد : من بر نسخهء أصلى از مجموع محمّد بن حسين مَرزْبان كه به خطّ او بود واقف شدم ، كه از تشريح قاضى روايت كرده است ، كه او مىگويد : من براى عمر بن خطّاب قضاوت مىنمودم . روزى مردى به نزد من آمد و گفت : اى أبَا امَيَّةَ ! مردى در نزد من دو زن خود را به امانت گذارده است ؛ يكى از آنها آزاد و داراى مَهر است ، و ديگرى كنيز . من از دو زن در خانه‌اى محافظت مىكردم ، و امروز صبح مطّلع شديم كه آن دو زن زائيده‌اند ، يكى پسر و ديگرى دختر ، و ليكن هر يك از آن دو زن ادّعا مىكنند كه پسر را من زائيده‌ام ؛ و دختر را از خود نفى مىكنند . اينك تو ميان آنها قضاوت كن !\r\nشُرَيْح مىگويد : در حلّ خصومت در اين مورد ، من راهى را نمىدانستم ، و به نزد عمر آمدم ، و قصّه را براى او بازگو كردم . عمر گفت : تو چطور بين آن دو حكومت كردى ؟\r\nمن گفتم : اگر راه قضاوت را در ميان آنها مىدانستم ، ديگر به نزد تو نمىآمدم !\r\nعمر ، جميع أصحاب رسول خدا صلّى الله عليه و آله و سلّم را كه حاضر بودند گرد آورد ؛ و به من أمر كرد تا داستان را براى آنها شرح دادم و با ايشان مشورت كرد . همگى متّفقاً گفتند : اين راجع به تست و راجع به شريح است . و ما در اين موضوع چيزى را\r\n\r\n\r\n","description":"","footnote":"\r\n( 1 ) - « إرشاد » طبع سنگى ، ص 113 .\r\n( 2 ) - « مناقب » ، طبع سنگى ، ج 1 ، ص 497 و ص 498 . و اين روايت را مجلسى در ج نهم « بحار » از طبع كمپانى ص 483 از « مناقب » و « ارشاد » آورده است .\r\n","page_name":" 158 ","page_number":166},
  {"content":"\r\n\r\nنمىدانيم !\r\nعمر گفت : وَ لَكنِّى أعْرِفُ حَيْثُ مَفْزَعُهَا وَ أَيْنَ مُنْتَزَعُهَا « و ليكن من مىدانم كه : ملجأ و فريادرس اين مشكله كيست ؟ و محلّ استخراج و گشودن معنى و راه حلّ فصل آن كجاست ؟ ! »\r\nگفتند : گويا عَلِىُّ بْنُ أَبِى طَالِب را در نظر دارى ؟ ! گفت : آرى ! ولى چگونه راه به او پيدا كنيم ؟\r\nگفتند : بفرست به نزد او تا حضور يابد !\r\nگفت : لَا ، لَهُ شَمْخَةٌ مِنْ هَاشِمٍ وَ اثْرَةٌ مِنْ عِلْمٍ يُؤْتَى لَهَآ وَ لَا يَأتِى ، وَ فِى بَيْتِهِ يُؤْتَى الْحُكْمُ ؛ فَقُومُوا بِنَا إلَيهِ ! « نه ! براى على ، عزّت و بلندى در مقام و استقلال در شخصيّتى است كه از هاشم إرث برده است ؛ و بقيّه و باقيماندهء كانون علم است ؛ بايد به سوى او رفت ؛ و او نمىآيد ؛ و در بيت او حكم وارد مىشود ! شما ما را به نزد او ببريد ! »\r\nما همه با هم حركت كرديم و به نزد أمير المؤمنين عليه السّلام آمديم ، و ديديم او در خارج مدينه در باغى با بيل مشغول شخم زدن است ؛ و اين آيه را مىخواند :  أَ يَحْسَبُ الْإِنْسانُ أَنْ يُتْرَكَ سُدىً  . « 1 »\r\n« آيا انسان چنين مىپندارد كه يله و رها شده است ؛ و در تحت عهده و مسؤوليّتى نيست ؟ » و زار زار مىگريست ؛ به او مهلت دادند تا آرام گرفت و پس از آن از او إذن خواستند كه ملاقات و گفتگو كنند . على عليه السّلام به نزد آنها آمد و در حالىكه بر تن او پيراهن نيمه آستينى بود ؛ و گفت : اى أمير المؤمنين ؛ چرا اينجا آمده‌اى ؟ ! عمر گفت : قضيّه‌اى براى ما پيدا شده است ! گفت : چيست ؟ عمر قصّه را شرح داد . گفت : تو به چه حكم كردى ؟\r\nعمر گفت : من حكم اين مسئله را نمىدانستم ! على خمّ شد ؛ و از روى زمين چيزى را برداشت و گفت : حكم در اين مسئله از برداشتن اين چيز از زمين آسان تر\r\n\r\n\r\n","description":"","footnote":"\r\n( 1 ) - « آيه 36 ، از سورهء 75 : القيامهء »\r\n","page_name":" 159 ","page_number":167},
  {"content":"\r\n\r\nاست ! آنگاه دو زن را إحضار نمود ، و ظرفى را طلبيد ، و به يكى از آن دو زن داد ؛ و گفت : شير خود را در اين بدوش ! و آن زن شير خود را دوشيد ؛ و سپس آن ظرف را وزن كرد ؛ و آن ظرف را به ديگرى داد و گفت : شير خود را بدوش ! و آن زن دوشيد و پس از آن ، آن ظرف را وزن كرد ، و به زنى كه شيرش سبك وزن‌تر بود گفت : دخترت را برگير ! و به زنى كه شيرش سنگين‌تر بود گفت : پسرت را برگير ! آنگاه رو به عمر گرد و گفت : آيا نمىدانى كه خداوند زن را از مرد پائين‌تر قرار داده است ؟ و عقل و ميراث زن را از عقل و ميراث مرد پائين‌تر معيّن نموده است ؟ همچنين است كه شير دختر از شير پسر سبك‌تر است !\r\n\r\nاعتراف عمر به حقانيت على عليه السّلام در خلافت\r\nعمر گفت : لَقَدْ أرَادَكَ الْحَقُّ يَا أبَا الْحَسَنِ وَ لَكِنَّ قَوْمَكَ أَبَوْا !\r\n« اى أبوالحسن ! حقّ متعال تو را براى خلافت و إمامت خواسته بود ؛ و ليكن قوم تو قريش نخواستند . »\r\nعلى عليه السّلام گفت : خَفَّضْ عَلَيك يا أبَا حَفْصٍ ، إِنَّ يَوْمَ الْفَصْلِ كَانَ مِيقَاتًا « 1 »\r\n« اى أبوحَفْص ! بر خودت سهل بگير ! همانا روز قيامت در موقف حساب و جدائى حقّ از باطل وعدگاه و زمان رسيدگى به امور است . »\r\nو اين روايت را مختصراً ابن شهرآشوب ، از قَيس بن ربيع از جابر جُعْفى از تميم بن حَزَام أسدى روايت كرده است ؛ و در پايان آن آورده است كه عمر گفت : اى أبوالحسن اين مطلب را از روى چه دليلى مىگوئى ؟\r\nحضرت فرمود : به جهت آنكه خداوند حظّ و بهرهء هر مردى را دو برابر زن قرار داده است ؛  لِلذَّكَرِ مِثْلُ حَظِّ الْأُنْثَيَيْنِ  « 2 » آنگاه گويد : اين قاعده را أطبّاء ، أساس\r\n\r\n\r\n","description":"","footnote":"\r\n( 1 ) - « آيه 17 ، از سورهء 78 : نَبَأ » 203 و « التشريف بالمنن فى التعريف بالفتن » مشهور به ملاحم و فتن ، طبع نجف ؛ ص 154 و ص 155 و در « الغدير » ، ج 6 ، ص 172 و ص 173 از « كنز العمّال » ج 3 ، ص 179 و از « مصباح الظلام » جردانى ج 2 ، ص 56 از ابن عبّاس نقل كرده است و در پايان آن دارد كه عمر بسيار تعجّب كرد ، و سپس گفت : أبا حَسنٍ ؟ لَا أبقانى الله لِشِدَّةٍ لستَ لها و لا فى بَلَدٍ لستَ فيه ! « اى أبوالحسن خداوند مرا زنده نگذارد در مشكله‌اى كه پديد آيد ؛ و تو حلّال و گره گشاى آن نباشى ! و خداوند مرا در شهرى سكنى ندهد كه تو در آن إقامت ننمائى ! »\r\n( 2 ) - « آيه 11 ، از سورهء 4 : نسآء »\r\n","page_name":" 160 ","page_number":168},
  {"content":"\r\n\r\nبراى تشخيص براى جنس مرد و زن قرار داده‌اند « 1 »\r\n\r\nمعيّن ساختن غلام را از آقا\r\nنزاع دو مرد كه هر كدام مىگفتند : من آقا هستم و ديگرى غلام .\r\nكُلَينى در « كافى » ، و شيخ در « تهذيب » هر دو از على بن إبراهيم ، از پدرش ، از عبد الله بن عثمان ، از مردى از حضرت صادق عليه السّلام روايت كرده‌اند كه : در زمان خلافت على عليه السّلام مردى از ناحيهء جَبَل عازم حجّ بيت الله الحرام شد ؛ و با خود غلامى را همراه آورد . در بين راه غلام مخالفتى كرد ، و آقايش او را زد . غلام گفت : تو آقاى من نيستى ! بلكه من آقاى تو هستم و تو غلام منى ! و پيوسته در راه اين مشاجره إدامه داشت : اين آن را تهديد مىكرد ، و آن اين را تهديد مىكرد ، و هر كدام مىگفتند : اى دشمن خدا به همين حال باش ؛ تا به كوفه وارد شويم ؛ و من تو را به حضور أمير المؤمنين عليه السّلام ببرم !\r\nچون داخل كوفه شدند ؛ نزد أمير المؤمنين عليه السّلام آمدند ، و آن مردى كه غلام را زده بود ؛ گفت : أصْلَحَك اللهُ ! اين مرد غلام من است ؛ و در راه گناهى كرد ؛ و من او را زدم ؛ و او بر من جَسته و ادّعاى آقائى مىكند .\r\nآن مرد ديگر نيز گفت : سوگند به خدا اين مرد غلام من است ، پدرم او را با من فرستاده است ؛ تا أحكام حجّ را به من تعليم دهد ؛ و اينك بر من جَسته ؛ و ادّعا مىكند كه من غلام او هستم ، تا مال مرا ببرد !\r\nپيوسته و دائماً اين قسم مىخورد ؛ و آن قسم مىخورد ؛ و اين آن را تكذيب مىكرد ؛ و آن اين را تكذيب مىنمود .\r\nحضرت گفتند : برويد و امشب تا به صبح مهلت است ؛ و از روى صدق و\r\n\r\n\r\n","description":"","footnote":"\r\n( 1 ) - « مناقب » ، طبع سنگى ، ج 1 ، ص 498 و « بحار الأنوار » ، طبع كمپانى ، ج 9 ، ص 479 . و نظير اين قضيّه را شيخ در « تهذيب » ، ج 6 ، ص 315 و صدوق در « من لا يحضر » ، ج 3 ، ص 11 از عاصم بن حميد از محمّد بن قيس از أبوجعفر عليه السّلام در زمان خلافت ظاهريّه خود أمير المؤمنين عليه السّلام روايت كرده‌اند كه : در زمان آن حضرت مردى دو زن داشت و هر دو در يك شب زائيدند . يكى پسر و ديگرى دختر . زنى كه دختر زائيده بود برخاست و عمداً بچّهء خود را در گهوارهء ديگرى گذارد و آن پسر را براى خود برداشت و كار به نزاع كشيد و حضرت با توزين شير آنها مادرهاى دو طفل را مشخّص كردند .\r\n","page_name":" 161 ","page_number":169},
  {"content":"\r\n\r\nواقع با يكديگر كنار بيائيد ؛ و فردا نزد من نيائيد مگر بر أصل صدق و درستى و حقّ .\r\nچون صبح شد ؛ أمير المؤمنين عليه السّلام به قنبر غلام خود فرمود : در ديوار دو سوراخ و شكاف درست كن - ( و حضرت چون صبح مىشد تا بعد از طلوع آفتاب به مقدارى كه خورشيد به درازاى يك نيزه از افق بالا آيد ، به تسبيح مشغول مىشد ) - آن دو مرد آمدند و مردم اجتماع كردند و مىگفتند : قضيّه‌اى براى أمير المؤمنين پيشامد كرده است كه تا به حال آن پيشامد نكرده است . و او از اين قضيّه بيرون نمىآيد « 1 »\r\nحضرت به آنها فرمود : چه مىگوئيد ؟ اين سوگند ياد كرد كه آن غلام من است ؛ و آن سوگند ياد كرد كه اين غلام من است . حضرت فرمود برخيزيد ! من نمىبينيم كه شما به حقّ تنازل كنيد ؛ و بر صدق و راستى بگرويد ! آنگاه به يكى از آنها گفت : سرت را در اين شكاف داخل كن ! و پس از آن به ديگرى گفت : سَرَت را در آن شكاف داخل كن ! در اين حال به قنبر فرمود : يا قَنْبَر ! شمشير رسول خدا صلّى الله عليه و آله و سلّم را بياور ! آنگاه گفت : بشتاب و با عجله گردن غلام را بزن !\r\nغلام سر خود را فوراً به عقب كشيد ، و ديگرى در شكاف باقى داشت .\r\nعلى عليه السّلام به غلام فرمود : مگر تو چنين نمىپنداشتى ، كه غلام نيستى ؟ !\r\nگفت : آرى و ليكن اين آقايم مرا زَد ؛ و بر من تعدّى كرد . حضرت از مولايش عهد و ميثاق با سوگند گرفتند كه از اين به بعد او را نزند ؛ و او را به وى سپردند « 2 »\r\n\r\nدو نفر كه هشت رغيف نان داشتند ؛ در حقّ خود نزاع كردند .\r\nدو نفر كه در قيمت هشت گردهء نان ، در حقّ خود نزاع داشتند .\r\n\r\n\r\n","description":"","footnote":"\r\n( 1 ) - در عبارت كلينى اين‌طور آمده است كه : فَقَالُوا : لَقد وردت عليه قضيّة ما ورد عليه مثلها ، لا يخرج منها فلهذا ما بدين‌گونه ترجمه كرديم ؛ ولى در عبارت شيخ اين‌طور آمده است كه : فقال : لقد وردت علينا قضيّة ما ورد علينا مثلها لا تخرّج منها بعينى حضرت فرمود : « قضيّه‌اى براى ما پديدار شده است كه نظير آن پيش نيامده بود . سوگند به خدا كه از مشكلهء آن بيرون خواهم آمد . »\r\n( 2 ) - « فروع كافى » ، كتاب « القضاء و الأحكام » ، از طبع سنگى ، ج 2 ، ص 363 و از طبع حروفى ج 7 ، ص 425 ، و « تهذيب الاحكام » ، طبع نجف ، ج 6 ، ص 307 ، و ص 308 و مختصر اين داستان را ابن شهرآشوب در « مناقب » ، ج 1 ، طبع سنگى ، ص 508 به مضمون مشابهى آورده است .\r\n","page_name":" 162 ","page_number":170},
  {"content":"\r\n\r\nشيخ مفيد از حسن بن محبوب از عبد الرَّحمن بن حجَّاج روايت مىكند كه : او مىگفت : شنيدم از ابن أبى لَيْلى كه مىگفت : أمير المؤمنين عليه السّلام در قضيّه‌اى به طورى قضاوت كرد كه بر آن حضرت هيچكس سبقت نگرفته بود :\r\nداستان از اين قرار است كه دو نفر در سفرى كه بودند با هم مصاحبت داشتند ؛ نشستند تا نهار بخورند ؛ يكى از آن پنج رغيف ( گردهء نان ) بيرون آورد ؛ و ديگرى سه رغيف . در اين حال مردى بر ايشان عبور كرد و سلام كرد . اينها به او گفتند : بفرمائيد نهار بخوريد ! و او نشست ؛ و با آنها مشغول خوردن شد ؛ و چون از خوردن بپرداخت ، هشت درهم نزد آنها افكند و گفت : اين عوض آن طعامى است كه من از شما خوردم .\r\nآن دو نفر در تقسيم اين هشت درهم ، مرافعه كردند . آن كه سه رغيف نان داشت مىگفت : بايد بين ما به تساوى قسمت شود . و آنكه پنج رغيف داشت مىگفت : بايد پنج درهم به من برسد و به تو كه سه رغيف داشته‌اى سه درهم . نزاع خود را به نزد أمير المؤمنين عليه السّلام بردند ؛ و شرح ماجرا را گفتند .\r\nحضرت به آن دو نفر گفت : در اين نزاع ، پستى و دنائت است ؛ و خصومت در آن نيكو نيست ؛ و صلح بهتر است .\r\nصاحب سه گرده نان گفت : من أبداً راضى به صلح نخواهم شد مگر آنكه به مُرِّقَضاء ( عين واقع أمر ) در ميان ما حكم كنى !\r\nأمير المؤمنين عليه السّلام گفتند : اينك كه تو حاضر به مصالحه نيستى مگر به حقيقت و واقع أمر ، پس براى تو يك درهم است ؛ و براى رفيق تو هفت درهم ! آن مرد گفت : سُبْحَان اللهِ چگونه حكم اين مسئله اين‌طور مىشود ؟\r\nأمير المؤمنين عليه السّلام گفتند : من تو را از اين حكم آگاه مىكنم ! آيا براى تو سه رغيف نبود ؟ گفت : آرى ، و براى رفيقت پنج رغيف نبود ؟ گفت : آرى .\r\nحضرت فرمود : بنابراين مجموع اين مقدار بيست و چهار ثُلْث نان مىشود . از اين مقدار تو هشت ثُلْث خورده‌اى ! رفيقت هم هشت ثُلث ؛ و ميهمان هم هشت ثلث ! و چون او هشت درهم داده است حقّ رفيق تو هفت درهم ؛ و براى تو يك درهم است . آن دو مرد در اين قضيّه بصيرت يافتند و از منازعه رفع يد نموده و\r\n\r\n","description":"","footnote":"","page_name":" 163 ","page_number":171},
  {"content":"\r\n\r\nمنصرف شدند . « 1 »\r\nمنظور حضرت اين است كه : رفيق تو كه پانزده ثُلث از رغيف داشته ؛ و هشت ثُلْث را خودش خورده است ؛ هفت ثُلث از رغيف خود را به مهمان داده و مستحقّ هفت درهم است ؛ و تو كه نُه ثُلث رغيف داشته ، و هشت ثلثش را خورده‌اى ! پس از نان خودت فقط يك ثُلث به مهمان داده‌اى و مستحقّ يك درهم از هشت درهم هستى !\r\nاين داستان را كُلَيْنِى با دو سند : أوّل از محمّد بن يحيى از أحمد بن محمّد ؛ و دوّم از على بن إبراهيم ، از پدرش ، جميعاً از ابن محبوب از عبد الرّحمن بن حجّاج از ابن أبى ليلى روايت مىكند كه او به أصحاب خود اين قضيّه را حكايت مىكرد « 2 » و شَيْخ طوسى با سند أوّلِ كلينى ، به همين نهج آن را روايت كرده است . « 3 »\r\nو از عامّه ابن عبد البرّ در « استيعاب » ، از شيخ خود أبوالأصبع : عيسى بن سعد بن سعيد مُقْرى ، يكى از معلّمين قرآن ، از حسن بن أحمد بن محمّد بن قاسم مُقْرِى كه بر او در منزلش قرائت كرده بود در بغداد ، از أبوبكر احمد بن [ يحيى بن 
  ] موسى بن عبّاس بن مجاهد مُقْرِى در مسجد خود ، از عبّاس بن محمّد دُورى ، از يحيى بن مُعين ، از ابوبكر بن عيّاش از عاصم از زِرّ بن حُبَيْش روايت كرده است : كه دو نفر براى نهار خوردن نشستند . و آنگاه اين قضيّه را مفصّل با تفصيلى طولانىتر از آنچه ما در اينجا از « إرشاد » نقل كرديم ذكر كرده است . « 4 »\r\nبايد دانست رواياتى كه ما از كلينى و شيخ در « كافى » و « تهذيب » در اين\r\n\r\n\r\n","description":"","footnote":"\r\n( 1 ) - « إرشاد مفيد » ، طبع سنگى ص 122 ؛ و « الرياض النَّضرة » ، مطبعهء لبندة ، ج 3 ، ص 214 ؛ و در « ذخائر العقبى » ، ص 84 از قلعى تخريج كرده است و ابن حجر هيتمى در « الصواعق المحرقة » ص 77 گويد : مدائنى از « مجمع » از على آن را تخريج كرده است .\r\n( 2 ) - « فروع كافى » ، كتاب القضاء و الأحكام ، از طبع حروفى ، ج 7 ، ص 427 و ص 428 . و ابن شهرآشوب در « مناقب » ، طبع سنگى ، ج 1 ، ص 274 آورده است .\r\n( 3 ) - « تهذيب » ، باب الزيادات فى القضايا و الأحكام ، طبع نجف ، ج 6 ، ص 290 و ص 291 و أيضاً در « تهذيب » ، ج 8 ، ص 319 در كتاب نذور آورده است .\r\n( 4 ) - « استيعاب » ، ترجمهء على بن ابى طالب الهاشمىّ القرشىّ ( أمير المؤمنين عليه السّلام ) ، ج 3 ، ص 1105 و ص 1106 .\r\n","page_name":" 164 ","page_number":172},
  {"content":"\r\n\r\nقضيّه آورديم همگى صحيح السّند است . و روايت مفيد در « إرشاد » از ابن أبى ليلى : قاضى و مُفْتِى كوفه در زمان حضرت صادق عليه السّلام بوده و او با أبوحنيفه و سُليمان بن مَهْران أعْمَش ( شيعى و فقيه نادر آن زمان ) بحث‌هائى داشته است ؛ و همان كسى است كه أخيراً ديديم حضرت صادق عليه السّلام در مسجد مدينه به علّت أخذ فتاواى أبوبكر و عمر به او شديداً اعتراض كردند ، بطوريكه در پاسخ فرو ماند ، و چهره‌اش زرد شد .\r\nو عجيب اينجاست كه خود اين مرد از عمر روايت مىكند كه گفت : عَلِىُّ أقْضَانَا چنان كه ابن عبد البرّ ، از عبد الوارث بن سفيان ، از قاسم بن أصْبَغ ، از أبوبكر أحمد بن زُهَير ، از أبُو خَيْثَمَه ، از أبوسَلَمه تَبُوذَكِى ، از عبد الواحد بن زياد ، از أبوفَرْوَه روايت مىكند كه گفت : شنيدم از عبد الرّحمن بن أبى لَيْلى كه مىگفت : قَالَ عُمَرُ ( رضى الله عنه ) : عَلِىُّ أقْضَانَا . « 1 » « على استوارترين و راستين‌ترين مردى است كه در ميان ما قضاوت‌هاى او با واقع مطابقت دارد ؛ و در اين أمر ماهرتر و چيره دست‌تر است . »\r\nو توضيح اين مسئله آن است كه حضرت بين تعداد آنها كه 3 بوده ، و بين 8 رغيف ، و 8 درهم ؛ مخرج مشترك گرفته‌اند كه 24 مىشود . آن‌وقت مشخّص كرده‌اند كه از اين عدد هر يك 8 واحد خورده‌اند ؛ و صاحب 5 رغيف كه 15 واحد مىشود ، 7 واحد از سهم خود را به ميهمان داده است . و صاحب سه رغيف كه 9 واحد مىشود ، 1 واحد به ميهمان داده است ؛ فلهذا بايد 7 درهم به آن و 1 درهم به اين برسد .\r\n. . .\r\nمقدارى كه دوّمى به ميهمان داده است 8 / 7 - ( 3 * 5 )\r\nواحد 24 / 24 / 1 / 1 / 8 : 3 رغيف\r\nمقدارى كه أوّلى به ميهمان داده است 8 / 1 - ( 3 * 3 )\r\nو چون هشت درهم به نسبت 7 و 1 تقسيم شود سهميه 7 درهم و 1 درهم مىگردد .\r\nدرهم سهم دويّمى 7 / 7 / 8 * 8 درهم سهم أوّلى 8 * 8 / 1 / 1\r\n\r\n\r\n","description":"","footnote":"\r\n( 1 ) - « استيعاب » ج 3 ، ص 1102 .\r\n","page_name":" 165 ","page_number":173},
  {"content":"\r\n\r\n\r\nدر چهار نفرى كه در حفره شير افتادند و هلاك شدند\r\n. . .\r\nمرحوم سيّد محسن أمين عَامِلى از كتاب « عَجَائِبُ أحكامِ أمِيرالْمؤمنين عَلِىُّ بْنِ أبِيطالِب » ( صلوات الله عليه ) نوشتهء ابراهيم بن هاشِم نقل كرده است كه : ابراهيم بن هاشم ، از نوفلى ، از سَكونى ، از حضرت صادق عليه السّلام روايت كرده است كه : پيغمبر اكرم صلّى الله عليه و آله و سلّم ، على را به يمَن فرستادند ؛ و در آنجا زُبْيَه « 1 » اى بود كه شيرى در آنجا افتاد . صبحگاهان مردم به تماشا رفته ، و براى ديدن شير تزاحم مىكردند ؛ و يكديگر را در أطراف زُبْيَه هُلْ مىدادند ؛ و براى مجال ديدن خود ، آنها را با دست دفع مىكردند و كنار مىزدند .\r\nدر اين حال يك مرد در زُبْيَه سقوط كرد ، و دست خود را به كسى كه پهلوى او بود آويزان نمود . و آن كس نيز دست خود را به كسى كه در كنارش بود آويزان كرد ؛ و او نيز همچنين به ديگرى ، تا چهار نفر در زُبْيه افتادند ؛ و شير همگى را مجروح كرده و كشت . در اين حال مردى دست به حربه برد و شير را كشت . و چون آن چهار نفر را از زُبْيه بيرون كشيدند ، همگى مرده بودند .\r\nأقوام و خويشاوندان آن سه مرد ديگر ، به نزد خويشاوندان مرد أوّل كه سقوط كرده بود ، و بالأخره به سه نفر خود را آويزان نموده بود رفته ، و به آنها گفتند : ديه و پول خون اين سه نفرى را كه خويشاوند شما هلاك كرده است ، بايد به ما بدهيد ! زيرا اگر نبود اين سه نفر به زُبْيه فرو نمىافتادند .\r\nخويشان أوّلى گفتند : خويش ما به يك نفر خود را چسبانيده و آويزان كرده است ، و ما فقط ديهء او را مىدهيم . و كار به نزاع و اختلاف كشيده شد . تا\r\n\r\n\r\n","description":"","footnote":"\r\n( 1 ) - زُبْية با ضمّهء زآء معجمه حفره‌اى است كه براى شكار كردن شير حفر مىكنند ؛ و آن را زُبْية نامند ؛ براى آنكه اين گودال را در محلّ مرتفعى همچون تپّه مىكَنَنْد ، و اسم محلّ مرتفع زُبَيهء است . و اين حفره را كه زُبْيَة گويند ، از باب تسميهء حالّ به اسم محلّ است . و أصل زُبْيَه ، زَابية است كه آب تا آنجا بالا نمىرود ؛ و در مَثَل آمده است كه : بَلَغ السَّيلُ الزُّبَا يعنى « سيل به بالاى تپّه رسيد » .\r\n","page_name":" 166 ","page_number":174},
  {"content":"\r\n\r\nبه جائىكه قصد كشتن يكديگر را كردند . مردى در آن ميان فرياد زد و أمير المؤمنين از ايشان دور نبود ! به يارى طلبيد ! حضرت آمده . آنها را از منازعه و جنگ ملامت كرد ، و خشم خود را إبراز نمود ، و فرمود : خود را نكشيد در حالىكه رسول خدا حيات دارد ! و من در ميان شما مىباشم ! زيرا در صورت قتال و كشتار ، بيش از مقدارى كه بر سر آن اختلاف داريد ؛ خواهيد كشت .\r\nچون اين مطلب را از آن حضرت شنيدند ؛ آرام شدند و به استقامت و تحمّل حاضر شدند .\r\nأمير المؤمنين عليه السّلام فرمود : من در ميان شما حكمى مىكنم ؛ اگر آن را پذيرفتيد كه همان نافذ است ؛ و گرنه اين حكم مانع تجاوزِ متعدّى و متجاوز مىشود ؛ و براى او حقّ قتال و يا أخذ ديه نمىگذارد ؛ تا رسول خدا صلّى الله عليه و آله و سلّم را ملاقات كنيد ! و از او بپرسيد ؟ و او از من به قضاوت سزاوارتر است . ايشان راضى شدند .\r\nحضرت أمر كرد : از قبايل و أقوام كسانى كه در أطراف زُبْيَه براى مشاهده گرد آمده بودند ، يك ديهء كامل ، و نصف ديه ، و ثلث ديه ، و ربع ديه جمع آورى كنند . آنگاه به أهل و ورثهء أوّلين نفرى كه سقوط كرده بود ، رُبع ديه را داد ؛ به جهت آنكه در بالاى او سه نفر هلاك شده‌اند ؛ و به أهل دوّمى كه پهلوى أوّلى بود ، ثلث ديه را داد ، به جهت آنكه در بالاى او دو نفر هلاك شده‌اند ؛ و به أهل سوّمى نصف ديه را داد ، به جهت آنكه در بالاى او يك نفر هلاك شده است . و به نفر چهارمى يك ديهء كامل را داد ، به جهت آنكه در بالاى او كسى هلاك نشده است .\r\nبعضى از آنها به اين قضاوت خشنود شدند ؛ و بعضى ناخشنود ؛ حضرت به آنها گفت : اينك شما به اين حكمى كه نمودم تمسّك كنيد ، تا به نزد رسول الله برويد ؛ و او حاكم و قاضى در ميان شما باشد !\r\nآنها در موقف حجّ در مكّهء مكرّمه با رسول خدا بر خورد كردند ؛ و با هيجان به حضورش رفته ، و داستان را بازگو كردند .\r\nرسول خدا صلّى الله عليه و آله و سلّم بُردى را كه بر دوش داشت ، به خود پيچيد ؛ و گفت : من انشاء الله اينك در ميان شما حكم مىكنم ! مردى از آن جماعت صدا زد : على بن\r\n\r\n","description":"","footnote":"","page_name":" 167 ","page_number":175},
  {"content":"\r\n\r\nأبى طالب در ميان ما حكم نموده است ! رسول خدا گفت : حكم او چه بوده است ؟ !\r\nبه آن حضرت حكم على را گفتند . حضرت فرمود : حكم همين طورى است كه على كرده است . و همگى راضى شدند . « 1 »\r\nتوضيح و بيان اين مسئله آنست كه چون سقوط اين چهار نفر به علّت تزاحم و تدافع و تصادم تماشاچيان بوده است ، بايد ديهء مقتولين را عَصَبَة ( يعنى أقوام پدرىِ ) « 2 » ايشان بپردازند ؛ و ليكن چون أوّلى در سقوط و قتل سه نفر ديگر شريك بوده است فقط يك ربع ديه به او مىدهند ، و سه ربع ديگرش به واسطهء اقدام او در سقوط بقيه ساقط مىشود . و چون دوّمى در سقوط دو نفر ديگر شريك بوده است فقط يك ثلث ديه به او مىدهند ؛ و دو ثلث ديگرش به واسطهء اقدام او ساقط مىشود . و چون سوّمى در سقوط يك نفر دخيل بوده است ؛ به او نصف ديه مىدهند . و نصفش به واسطهء اقدام او در قتل چهارمى ساقط مىگردد . امّا چهارمى كه در سقوط و كشتن كسى دخالتى نداشته است ؛ بايد به او يك ديهء كامل داد .\r\nو از آنچه گفته شد ، به دست مىآيد كه : اين سه نفر كه هر يك خود را به ديگرى آويزان نموده‌اند ؛ نه در اين چسبانيدن و آويزان شدن كاملًا آزاد و مختار بوده‌اند ، و نه به طور كلّى مضطر و مَسْلُوب الاختيار .\r\nزيرا اگر آزاد بوده‌اند و حالت آنها توأم با إراده و اختيار قطعى بوده است ، بايد أوّلى به دوّمى يك ديهء كامل بدهد ؛ زيرا خود تنها مؤثّر در قتل و سقوط او بوده است . و بايد دوّمى به سوّمى نيز يك ديهء كامل بدهد . و نيز سوّمى به چهارمى . و\r\n\r\n\r\n","description":"","footnote":"\r\n( 1 ) - «\r\nعجائب أحكام أمير المؤمنين على بن أبى طالب عليه السّلام » ، تأليف أمين عاملى ، ص 37 تا ص 39 و در « كنز العمّال » ، طبع حيدرآباد ، ج 15 ، ص 103 و 104 از أبوداود طيالسى و أبوشيبة و أحمد حنبل و ابن منيع و ابن جرير و بيهقى روايت كرده است .\r\n( 2 ) - در قتل و كشتار و جناياتى كه از روى خطا سر مىزند و عمدى در كار نبوده است ، در شرع مقدّس اسلام ديه بر عهدهء اقوام و خويشان پدرى شخص جنايتكار است ؛ نه بر عهدهء خودش ! و آن خويشاوندان را عَصَبه گويند ؛ و عاقله نيز مىنامند . و در مَثَل است كه ديه بر عهدهء عاقله است ، يعنى در جنايات خطائى بايد اقوام و خويشاوندان پدرى كه ذكور باشند از عهدهء غرامت و ديهء جنايت خطائى بر آيند\r\n","page_name":" 168 ","page_number":176},
  {"content":"\r\n\r\nدر نتيجهء أوّلى و دوّمى و سوّمى كه هم قاتل و هم مقتول بوده‌اند در حقيقت چيزى از آنها گرفته نشده و به آنها هم داده نمىشود ؛ و نتيجهء حساب آنكه فقطّ به چهارمى يك ديه پرداخت مىشود .\r\nبدين ترتيب كه فقطّ أوّلى كه سقوط كرده بايد ديه‌اش به عهدهء خويشان تماشاچيان باشد ؛ ولى چون خود او ديه را كه مىگيرد بايد به چهارمى بدهد ، در حقيقت أقوام تماشاچيان فقطّ يك ديه به چهارمى مىپردازند .\r\nو اگر اين سه نفرِ أوّل آزاد نبودند ، و به تمام معنى الكلمه حكم آلت را در تعليق و چسباندن خود داشته‌اند ، در اين صورت بايد أقوام ناظران چهار ديهء كامل به ورثه و أهل اين چهار مقتول ادا كنند .\r\nأمّا اين حالت‌ها در مواقع اين‌گونه خطرها را نه مىتوان اضطرارى گفت ، و نه اختيارى . بلكه حالتى است توأم با اختيار و اضطرار ؛ و آميخته از إراده و سلب إراده . فلهذا سه نفر أوّل شريك در قتل چهارمى ، و دو نفر أوّل شريك در قتل سوّمى ، و نفر أوّل شريك در قتل دوّمى بوده‌اند . فلهذا أمير المؤمنين عليه السّلام براى چهارمى كه در سقوط و كشتن كسى مدخليّت نداشته است ، حكم به يك ديهء كامل كرده‌اند ، و براى سوّمى كه در قتل يك نفر يعنى چهارمى شريك بوده است ، حكم به نصف ديه كرده‌اند ، يعنى نصف ديگرش به واسطهء إقدام در قتل چهارمى ساقط مىشود ، و براى دوّمى كه در قتل دو نفر شركت داشته است ، حكم به ثلث نموده‌اند ، يعنى دو ثلث ديگرش به علّت اقدام در سقوط سوّمى و چهارمى ساقط مىشود ؛ و براى أوّلى كه در قتل سه نفر شريك بوده است ، حكم به ربع نموده‌اند و سه ربعش ساقط مىشود .\r\nو اين كيفيّت دِيهء كامل و تَنْصِيف و تَثْلِيث و تَرْبيع از اينجا بدست آمده است .\r\nو به همين منوال اگر فرض كنيم : آنها كه سقوط كرده‌اند ، پنج نفر بوده‌اند ، بايد به پنجمى يك ديهء كامل ، و به چهارمى 2 / 1 ، و به سوّمى 3 / 1 و به دوّمى ، 4 / 1 ، و به أوّلى 5 / 1 داده شود . و هكذا الأمر در صورتى كه أفراد سقوط كرده بسيار باشند ؛ مثلًا اگر 10 نفر باشند بايد به دهمى 10 / 10 يعنى يك ديه ، و به\r\n\r\n","description":"","footnote":"","page_name":" 169 ","page_number":177},
  {"content":"\r\n\r\nنهمى 2 / 1 ، و به هشتمى 3 / 1 ، و به هفتمى 4 / 1 ، و به ششمى 5 / 1 ، و به پنجمى 6 / 1 ، و به چهارمى 7 / 1 ، و به سيمى 8 / 1 ، و به دوّمى 9 / 1 ، و به أوّلى 10 / 1 داده شود . و مثلًا اگر پنجاه نفر بودند بايد به پنجاهمى يك ديهء كامل ، و به چهل نُهمى 2 / 1 ، و همين‌طور تا برسد به أوّلى كه 50 / 1 از ديه را بايد به او بپردازند .\r\nبارى اين روايت را بدين‌گونه علمآءِ خاصّه و عامّه در كتب خود آورده‌اند .\r\nامّا از خاصّه كُلَيْنى ، و شيخ طوسى و شَهِيدين و صاحب جواهر و غيرهم .\r\nو امّا از عامّه ابن كثير دِمَشْقِى ، و سِبط ابن جَوْزِى « 1 » و مُحِبُّ الدِّين طَبَرى « 2 » و غيرهم .\r\nاز خاصّه كلينى و شيخ آن را از سَهْل بن زياد از محمّد بن حسن بن شَمُّون از عبد الله بن عبد الرّحمن أصَمّ از مِسْمَع بن عَبْدالملك از حضرت صادق عليه السّلام روايت كرده‌اند . « 3 » و در « جواهر » « 4 » « شرح لمعه » « 5 » به واسطهء عامّى بودن سَهْل ، و غالى بودن شَمُّون ، و ضعيف شمردن أصَمّ ، آن را ضعيف شمرده‌اند .\r\nاز عامّه ابن كثير آن را با دو سند ، از أحمد بن حنبل يكى از أبوسعيد از اسرائيل از سِماك از حَنَش ، و ديگرى از وكيع از حمّاد بن سَلِمَه از سِماك بن حَرْب از حَنَش از حضرت أمير المؤمنين على بن أبى طالب عليه السّلام روايت مىكند . « 6 »\r\nو ابن شهرآشوب از أحمد بن حنبل ، و احمد بن منيع ، در « أمالى » خود با إسنادشان به حَمَّاد بن سَلِمَه از سِماك از حبيش بن معتمر روايت مىكند ؛ ولى در\r\n\r\n\r\n","description":"","footnote":"\r\n( 1 ) - « تذكرهء خواصّ الامّة » ص 27 ، از « مسند » أحمد حنبل .\r\n( 2 ) - « الرياض النَّضرة » ، طبع مطبعهء لبندة ، ج 3 ، ص 215 . و « ذخائر العقبى » ، ص 84 در هر دو كتاب از أحمد بن حنبل .\r\n( 3 ) - كلينى در « كافى » ، طبع مطبعهء حيدرى ، ج 7 ، كتاب ديات ، ص 286 و شيخ در « تهذيب » طبع نجف ، ج 10 ، ص 239 ؛ و در « غاية المرام » ، ص 530 حديث 8 از خاصّه از شيخ آورده است .\r\n( 4 ) - « جواهر الكلام » ، طبع سنگى حاج موسى ملفّق ، ج 6 ، صفحه شمارى ندارد . كتاب ديات .\r\n( 5 ) - « شرح لمعه » « شرح لمعه » ، ج 2 ، ص 356 از طبع محمد كاظم ، كتاب ديات .\r\n( 6 ) - « البداية و النّهاية » ، ج 5 ، ص 108 و در « كنز العمّال » طبع دوّم حيدرآباد ، ج 15 ، ص 103 و ص 104 در باب فضائل على عليه السّلام آورده است و در « غاية المرام » قسمت دوّم ، ص 528 و ص 529 اين دو حديث را از أحمد بن حنبل ، تحت شمارهء 5 و 6 از عامّه روايت كرده است .\r\n","page_name":" 170 ","page_number":178},
  {"content":"\r\n\r\nعبارت حديث ، لفظ روايت محمّد بن قيس را آورده است « 1 »\r\nو روايت محمّد بن قيس ، روايت مشهورى است كه فقهآء آن را صحيح دانسته و در كتب خود آورده‌اند .\r\nو عين عبارت اين روايت را شيخ مفيد در « إرشاد » ذكر كرده است كه :\r\nدر هنگامى كه أمير المؤمنين عليه السّلام در يَمَن بودند ، براى قضاوت و محاكمه نزد ايشان خبر زُبيه‌اى را آوردند كه براى صيد كردن شير حفر نموده بودند ، و شير در آن افتاد ؛ و چاشتگاهان مردم براى تماشاى آن حاضر شدند . بر لب اين حفره مردى ايستاده بود كه قدمش لغزيد ، و خود را به ديگرى گرفت ؛ و آن ديگرى به سوّمى ، و سوّمى نيز خود را به چهارمى گرفت . همگى در زُبْيه افتادند . شير همه را خُرد كرد و شكست ، و هلاك شدند .\r\nأمير المؤمنين حكم كرد كه : أوَّلين كسى كه كه افتاده است ، شكار شير بوده است ( و چيزى از ديه به او داده نمىشود ) و ليكن بر عهدهء اوست كه ثُلْث ديه را به دوّمى بدهد ؛ و بر عهدهء دوّمى است كه دو ثلث ديه را به سوّمى بدهد ؛ و بر عهدهء سوّمى است كه يك ديهء كامل را به چهارمى بدهد .\r\nخبر اين واقعه چون به رسول الله صلّى الله عليه و آله و سلّم رسيد ، گفتند : لَقَدْ قَضَى أبُو الْحَسَنِ فِيهِمْ بِقَضَآءِ اللهِ عَزّ وَ جَلَّ فَوْقَ عَرْشِهِ . « 2 » « حقّاً و تحقيقاً أبوالحسن به حكم خداوند عزّ و جلّ كه در بالاى عرش خود قرار دارد ، حكم كرده است . »\r\nو اين روايت را محمّدين ثلاثه ( كلَينى و صدوق و شيخ طوسى ) از حسين بن سعيد ، از نَضْر ، از عاصِم ، از محمّد بن قيس از حضرت أبى جعفر امام محمّد باقر عليه السّلام روايت كرده‌اند . « 3 »\r\nو ليكن در عبارت آنها اين‌طور است كه : غَرِمَ أهلُه ثلث الدّية لأهل الثّانى ؛ وَ غَرِمَ أهل الثانى لاهل الثّالث ثُلْثَى الدِّيةِ ؛ وَ غَرِمَ أهلُ الثّالث لاهل الرّابع دِيةً\r\n\r\n\r\n","description":"","footnote":"\r\n( 1 ) - مناقب » ، طبع سنگى ، ج 1 ، ص 487 . و ظاهراً « حَنَش بن معتمر » صحيح است .\r\n( 2 ) - « إرشاد » طبع سنگى ، ص 108 .\r\n( 3 ) - « كافى » ج 7 ، ص 286 ؛ و « من لا يحضره الفقيه » ، ج 4 ، ص 86 و « تهذيب » ج 10 ، ص 239 و با همين عبارت ، مجلسى در « بحار الأنوار » ، طبع كمپانى ، ج 9 ، ص 482 ذكر كرده است .\r\n","page_name":" 171 ","page_number":179},
  {"content":"\r\n\r\nكاملةً .\r\n« يعنى ديه و غرامت مقتول دوّم را بايد أهل مقتول أوّل بپردازند ؛ و غرامت مقتول سوّم را بايد أهل مقتول دوّم بپردازند ؛ و غرامت مقتول چهارم را بايد أهل مقتول سوّم بپردازند . »\r\nو همين عبارت ابن شهرآشوب است كه در دو جاى از « مناقب » آورده است . « 1 »\r\nو اين روايت صحيح السّند است ؛ و گفتار شهيد ثانى در « الرَّوْضَةُ الْبَهيَّة » « شرح لمعه » كه محمّد بن قَيْس مشترك است ، مردود است به گفتار شيخ محمّد حسن نجفى در « جواهر » كه : اين محمّد بن قَيس ثِقَه است ؛ به قرينهء اينكه عاصِم از او روايت مىكند . « 2 »\r\nو اختلاف مضمون اين روايت با روايت سابق آشكار است ، زيرا أوّلًا در روايت سابق است كه به واسطهء ازدحام جمعيّت و تدافع حاصل در ميان آنها أوّلى سقوط كرد ؛ و در اين روايت است كه به سبب لغزش پاى او در حفيره افتاد . فلهذا بعضى همچون سيّد محسن جَبَل عَاملى گفته‌اند : ظاهراً اين دو روايت ، راجع به\r\n\r\n\r\n","description":"","footnote":"\r\n( 1 ) - « مناقب » ، طبع سنگى ، ج 1 ، أوّل در ص 487 و دوّم در ص 506\r\nو نيز علىّ بن يونس عاملى نباطى بياضى در « الصّراط المستقيم » ج 2 ، ص 12 .\r\nو نيز در همين كتاب ، ص 13 ، از جابر از ابن عبّاس از أبىّ بن كعب روايت كرده است كه : پيغمبر خدا صلّى الله عليه و آله و سلّم در ميان جمعى كه در آنها أبوبكر و عمر و عثمان بودند اين آيه را قرائت نمود :  وَ أَسْبَغَ عَلَيْكُمْ نِعَمَهُ .  « و خداوند نعمت‌هايش را بر شما تمام فرمود . » ( قسمتى از آيه 20 ، از سوره 31 : لقمان ) آنگاه فرمود : بگوئيد اوّلين نعمت‌هاى او چيست ؟ اصحاب فرو رفتند در ذكر و شمارش لباس‌ها و اثاثيّهء فاخر و معاش و ذرّيّه و اولاد و زن‌ها .\r\nدر اين‌حال رسول خدا رو كردند به علىّ عليه السّلام و گفتند : يا أبالْحَسن ، قُلْ ! علىّ عليه السّلام گفت : إذْ خَلَقَنى وَ لَمْ أكُ شَيْئًا مَذْكُورًا . وَ أحْسَنَ بِى فَجَعَلَنى حَيًّا مُتفَكِّرا واعيًا شاعِرًا ذاكِرًا . وَ هَدانى لِدينِهِ ، وَ لَنْ يَضْطَرَّنى عَن سَبيلهِ . وَ جَعَلَ لى مَرَدًّا فى حَياةٍ لَا انْقِطاعَ لَها .\r\n« او مرا آفريد و من چيزى كه بر زبان آيد نبودم ، و به من نيكوئى نمود و مرا انسانى زنده و متفكّر و حفظ كننده و دربردارندهء علوم و با عقل و شعور و ذاكر به ذكر خدا خلق فرمود . و مرا بر دين خود هدايت كرد ، و مرا مجبوراً و اضطراراً از راه خودش برنگردانيد . و براى من پس از مرگ حياتى مقدّر فرمود كه انقطاع ندارد . » و در هر جمله‌اى كه على مىگفت ، پيغمبر مىفرمود : صَدَقْتَ !\r\nدر اين‌حال پيغمبر گفت : از اينها گذشته ، نعمت‌هاى خدا چيست ؟ علىّ عليه السّلام گفت :  وَ إِنْ تَعُدُّوا نِعْمَتَ اللَّهِ لا تُحْصُوها .  « و اگر نعمت‌هاى خدا را به شمار درآوريد ؛ به عدد آنها نخواهيد رسيد . » ( قسمتى از آيه 34 ، سورهء 14 : ابراهيم ) پيغمبر تبسّمى فرمود و گفت : لِتَهْنِئْكَ الْحِكْمَةُ ! لِيَهْنِئْكَ الْعِلْمُ ! أَنْتَ وارِثُ عِلْمى ! وَالْمُبَيِّنُ لِامَّتى ! « حكمت بر تو گوارا و مبارك باشد ! علم بر تو گوارا و مبارك باشد ! تو وارث علم من هستى ! و بيان كننده و آشكار كنندهء حقائق براى امّت من هستى ! »\r\n( 2 ) - مشترك به رواى گويند كه آن نام هم بر شخص ثقه و هم بر شخص غير ثقه در روايات آمده است . فلهذا اگر در سلسلهء روايتى نام راوى برده شد ؛ و آن نام مشترك بود ؛ ما نمىتوانيم آن روايت را موثّق بدانيم و ليكن علماءِ رجال براى تعيين و تمييز مشتركات ، علائم و خواصّى را معيّن نموده‌اند كه با آنها مىتوان مشتركات را تميز داد و ثقه بودن و غير ثقه بودن را معلوم كرد . از جملهء خصوصيّات تعيين زمان آن راوى و تعيين شيخ اوست كه از او روايت مىكند و تعيين شاگرد اوست كه آن شاگرد از او روايت مىكند . از جملهء مشتركات محمّد بن قيس است ؛ كه در روايات بر پنج نفر مشتركاً اطلاق شده است ، بعضى از آنها عادل و ثقه و بعضى ضعيف‌اند ؛ و ليكن اين محمّد بن قيسى كه در روايت ما آمده است مراد محمّد بن قيس بجلى است كه شيخ ( ره ) او را از أصحاب حضرت صادق عليه السّلام شمرده است ؛ و گفته است كه : كوفى است ، و عاصِم بن حميد از او روايت مىكند و در سنهء يكصد و پنجاه و يك رحلت كرده است و كتاب « قضاياى أمير المؤمنين » عليه السّلام از اوست كه شيخ با سند متّصل خود از عاصم بن حميد از محمّد بن قيس از حضرت ابى جعفر امام محمّد باقر عليه السّلام از او روايت مىكند . و علاوه داراى اصلى از اصول أربعمائة مىباشد ؛ و بزرگان أعلام و أصحاب رجال ، همگى وى را توثيق كرده‌اند .\r\n","page_name":" 172 ","page_number":180},
  {"content":"\r\n\r\nدو قضيّه است « 1 » و اين احتمال در نهايت بعد است . و آنچه ظاهر است اختلاف در بيان كيفيّتِ وقوع حادثه و در بيان حُكْم است . و على كُلِّ تقديرٍ ، در اين روايت ، وقوع أوّل را به لغزش پاى خودش منوط كرده است ، و آن را فريسه و شكار شير قرار داده است ؛ و چون در قتل او كسى دخالت نداشته است ؛ ديه‌اى به او نمىرسد .\r\nأمّا دوّمى را أوّلى كشته است ؛ و او نيز در كشتن سوّمى و چهارمى دخالت داشته است . بنابراين ديه‌اى كه بايد به او برسد سه قسمت مىشود : بر دوّمى و سوّمى و چهارمى ، زيرا از ديهء خود بر حَسْب مقدارى كه بر او جنايت وارد شده است ؛ سهم مىبرد . و أمّا سوّمى را دو نفر كشته‌اند : أوّلى و دوّمى . و او فقطّ يك نفر را كه چهارمى باشد ، كشته است . بنابراين از ديه‌اى كه به او بايد برسد ؛ دو ثلث حقّ دارد . و أمّا چهارمى را سه نفر قبلى كشته‌اند ، و بايد يك ديهء كامل به او بدهند .\r\nو به بيان ديگر : ديهء چهارمى بر عهدهء سه نفر قبلى است به طور مساوى ؛ زيرا هر سه نفر در قتل او مشترك بوده‌اند . و ديهء سوّمى بر عهدهء دو نفر قبلى است ؛ زيرا هر دو نفر أوّلى و دوّمى در قتل او سهيم بوده‌اند ؛ و ديهء دوّمى تماماً بر عهدهء أوّلى است . زيرا تنها در قتل او تأثير داشته است . أمّا چون دوّمى در كشتن سوّمى و چهارمى دخيل بوده است ؛ ديه‌اى را كه أوّلى به او مىدهد ، ثُلْث است . و چون سوّمى در كشتن چهارمى فقط مؤثّر بوده است ؛ ديه‌اى كه به او داده مىشود ؛ دو ثلث است ، زيرا از دو ناحيهء أوّلى و دوّمى جنايت ديده است ؛ و به يك ناحيهء چهارمى جنايت رسانيده است . و چون چهارمى در كشتن كسى مؤثّر نبوده ، و خود از سه ناحيه جنايت ديده است ؛ بايد سه ثلث ديه ، يعنى يك ديهء كامل به او داده شود . پس در حقيقت چهارمى ديهء خود را از سه نفر مشتركاً اخذ مىكند ، زيرا مَآل كلام إمام آنست كه : ثُلْثى را كه أوّلى به دوّمى مىدهد ؛ او هم از خود يك ثلث روى آن مىگذارد ؛ و دو ثلث به سوّمى مىدهد ؛ و سوّمى هم از خود يك ثلث\r\n\r\n\r\n","description":"","footnote":"\r\n( 1 ) - « عجائب الأحكام » ، عاملى ص 39 .\r\n","page_name":" 173 ","page_number":181},
  {"content":"\r\n\r\nروى آن مىگذارد ، و يك ديهء كامل به چهارمى مىدهد .\r\nإشكالى كه هست آنست كه : از جنايتى كه أوّلى بر دوّمى و سوّمى و چهارمى ؛ و جنايتى كه دوّمى بر سوّمى و چهارمى ؛ و جنايتى كه سوّمى بر چهارمى وارد كرده است نبايد چيزى از ديه‌اى كه بايد بپردازند ، كم شود . و به طور كلّى هر كسى كه به ديگرى جنايتى وارد كرده است ، چنانچه خودش مورد جنايت ديگرى واقع شود ؛ نبايد چيزى از ديه‌اى را كه قاتل بايد به او بپردازد ؛ ساقط شود . يعنى مثلًا دوّمى جنايتى كرده است ؛ و دو نفر بَعْدِى خود را به حفره و كشتار كشانده است ؛ اين جنايت او ، به ديهء قاتل او كه أوّلى است چه ربطى دارد ؟\r\nقاتل او كه أوّلى است بايد تمام ديهء خود را به او بپردازد ، و جنايت او به دو نفر بعدى در جاى خود باقى است ، و بايد از عهدهء برآيد .\r\nو اين إشكال بنا بر فرض اين روايت است كه غَرامت را متوجّه أهل قاتل يعنى عَصَبه و عاقله نموده است . در اين صورت عاقلهء هر قاتلى بايد ديه را به ورثهء مقتول بپردازد ؛ و كسر و انكسار صورت نخواهد گرفت . در « جواهر » گويد : فلهذا از بعضى از كتُب إسماعيليه نقل شده است كه : تمام ديه‌ها را بر عهدهء كسى كه حفره را حفر كرده است قرار داده‌اند ؛ و از مسند أحمد حَنْبَل از سِماك از حبشى وارد است كه آن حضرت فرمود : از قبايل و أقوام كسانى كه زُبْيه را حفر كرده‌اند ؛ رُبع ديه و ثُلث ديه و نصف ديه و يك ديهء كامل جمع آورى كنيد . « 1 »\r\nولى به هر حال بعد از تحقّق قضاوت أمير المؤمنين على السّلام در يَمَن راجع به زَبيهء شير ، و وقوع چهار نفر و إمضاى رسول الله كه هيچ از نقطه نظر تاريخ و حديث جاى ترديد نيست ؛ نمىتوان به اين روايت حتّى به طريق صحيح آن كه از محمّد بن قيس وارد شده است ؛ عمل ننمود ، و به واسطهء اين إشكال كه آن را مخالفت اصول مىكند ، آن را طرح كرد .\r\nبايد در اين مورد و مشابه آن بدان عمل كرد ؛ همان‌طور كه در « جواهر » گفته است : عمل به آن در بين علماء مشهور است ؛ چه در كتب خاصّه و چه در كتب\r\n\r\n\r\n","description":"","footnote":"\r\n( 1 ) - « جواهر الكلام » ، ج 6 ، كتاب ديات ، از طبع سنگى\r\n","page_name":" 174 ","page_number":182},
  {"content":"\r\n\r\n. . .\r\nعامّه ؛ بلكه در « روضه » عمل به آن را نسبت به أكثر فقهآء داده است ؛ و در « نافع » گفته است : فتواى أصحاب بر آن است ؛ و در « نُكت نهايه و تنقيح » تصريح بر عمل أصحاب به آن نموده‌اند . « 1 »\r\nو بر همين نهج اگر فرض كنيم : تعداد سقوط كنندگان پنج نفر بوده‌اند ، بايد أهل أوّلى 4 / 1 ديه به اهل دوّمى بدهد . و أهل دوّمى 4 / 2 ديه به سوّمى ، و أهل سوّمى 4 / 3 ديه به چهارمى ، و أهل چهارمى 4 / 4 ديه يعنى يك ديهء كامل به أهل پنجمى بدهند . و اگر مثلًا تعدادشان ده نفر باشد ، بايد أهل أوّلى 9 / 1 ديه به دوّمى ، و أهل دوّمى 9 / 2 ديه به سوّمى ، و همين‌طور تا برسد به أهل هشتمى كه بايد 9 / 8 ديه به نهمى بدهد ؛ و أهل نهمى بايد 9 / 9 ديه ( ديهء كامل ) به أهل دهمى پرداخت نمايند .\r\nو اگر فرضاً پنجاه نفر باشند ، بايد أهل أوّلى 49 / 1 ديه به دوّمى ، و أهل دوّمى 49 / 2 به سوّمى و همينطور تا أهل چهل و نهمى كه بايد 49 / 49 ديه به أهل پنجاهمى بدهد .\r\nو همچنين است اگر تعداد ساقط شدگان كمتر از چهار تن باشد . مثلًا اگر سه تن بوده باشند ، بايد أهل أوّلى 2 / 1 ديه به أهل دوّمى ، و أهل دوّمى 2 / 2 به سوّمى بپردازد .\r\nبايد دانست كه در أصل كلّى و ملاك و فلسفهء حكم وارد در روايت مسمع بن عبد الملك ، و روايت محمّد بن قَيس ، خلافى نيست ؛ و هر دو يك حكم كلّى را بيان مىكنند كه : ديهء جنايت بايد بر حسب سهام جنايت تقسيم شود . و به هر كدام از مقتولين كه ديه داده مىشود ، به همان مقدارى كه در قتل ديگرى شريك بوده‌اند از سهام آنها ساقط مىشود .\r\nغاية الأمر در روايت مسمع ، غرامت را بر صاحب حفيره ، و يا بر خود سقوط كنندگان قرار نداده ، بلكه بر أثر ازدحام و تدافع ناظران شمرده ؛ و ديه را از أهل ايشان قرار داده است ؛ و در روايت محمّد بن قَيس ، سقوط أوّلى را ناشى از\r\n\r\n\r\n","description":"","footnote":"\r\n( 1 ) - « جوهر الكلام » ج 6 ، كتاب ديات ، از طبع سنگى .\r\n","page_name":" 175 ","page_number":183},
  {"content":"\r\n\r\nمسامحهء خود او شمرده ، فلهذا آن را فريسهء أسَد دانسته ، و سقوط بقيّه را مستند به جذب و كشش أفراد قبلى شمرده ، و آنها را در جنايت مؤثّر دانسته است . ولى در هر حال ديه‌اى كه مىپردازند بعد از كسر جنايتى است كه مَجْنِىُّ عَلَيه بر ديگرى وارد كرده است . و مقدار آن نيز در هر دو روايت بر اين أساس معين شده است .\r\nو اين‌گونه تعلّق غرامت‌ها بر عاقله است ؛ يا عاقلهء ازدحام كنندگان ، و يا عاقلهء ساقط شوندگان بنا بر دو روايت ، زيرا همان‌طور كه ذكر شد اين‌گونه آويزان شدن‌ها و كشيدن‌ها بدون شعور و از روى دهشت و وحشت صورت مىگيرد ؛ بدون عَمْد مانند شخص خواب كه بر پشت بر مىگردد ؛ و خَطاءً جنايتى وارد مىكند ؛ كه نه عَمْد است و نه شبيه به عمد . آنها را بايد جناياتِ خطائى ، و ديه را بر عاقله معين كرد ، همچنانكه در دو روايت ذكر شده است .\r\n\r\nحكم حضرت بر تثليث ديه بر سه زن بازيگر : قَارِصَه ، قَامِصَه ، واقِصَه\r\nديهء سه زن بازيگر قارِصَه و قَامِصَه و وَاقصه .\r\nشيخ مفيد در « إرشاد » ذكر كرده است كه براى قضاوت و حكومت به نزد أمير المؤمنين عليه السّلام مراجعه كردند دربارهء زنى كه از روى بازى و لَعْب ، زن ديگرى را بر دوش خود سوار كرده بود ؛ در اين حال زن ديگرى آمد ، و اين زنِ سوار كننده را وِشْگون گرفت . بدين سبب آن زن از جاى خود ناگهان جهيد ؛ و آن سوار شده به روى زمين افتاد و خُرد شد و بمُرد .\r\nحضرت أمير المؤمنين عليه السّلام حكم كرد كه اين سه نفر هر كدام در خون او شريك‌اند . زن وشگون گيرنده بايد ثلث ديهء او را بدهد ، و زن جستن كننده بايد ثلث ديه را بدهد ؛ و ثلث سوّم كه راجع به زن سوار شونده است كه هلاك شده است ، چون اين سوارى از روى بازى بوده ، پس ساقط است . زيرا خودش در هلاك خودش إقدام كرده است ( و در نتيجه زن وشگون گيرنده ، و زن سوار كننده مجموعاً دو ثلث از ديه را به ورّاث آن زن سوار شده كه مرده است ؛ مىپردازند ) .\r\nچون اين خبر به رسول خدا صلّى الله عليه و آله و سلّم رسيد ، إمضاء كرد ؛ و گواهى داد كه حكم درستى است . « 1 »\r\n\r\n\r\n","description":"","footnote":"\r\n( 1 ) - « إرشاد » طبع سنگى ، ص 107 ، و مجلسى در « بحار الأنوار » ، طبع كمپانى ، ج 9 ، ص 482 نقل كرده است و زين الدّين علىّ بن يونس عاملى بياضى در « الصّراط المستقيم » ج 2 ، ص 12 .\r\n","page_name":" 176 ","page_number":184},
  {"content":"\r\n\r\nزن وِشگون گيرنده را قَارِصَه گويند ؛ و زن جستن كننده را قَامِصَه ، و زن خرد شده و شكسته را وَاقِصَه نامند . « 1 »\r\nاين روايت را ابن شهرآشوب از أبوعُبَيْد در « غريب الحديث » و از ابن مَهْدِىّ در « نزهة الأبصار » از أصبَغ بن نُبَاتَه روايت كرده است « 2 »\r\nو ابن أثير جزرى در « نهايه » اين حديث را از أمير المؤمنين عليه السّلام در مادّهء قَرَصَ روايت كرده است ؛ و گفته است كه : إنَّهُ قَضَى فِى الْقَارِصَةِ وَ الْقَامِصَةِ وَ الْوَاقِصَةِ أثْلَاثاً ؛ و سپس داستان را بدين كيفيّت آورده است كه : سه نفر زن بودند كه بازى مىكردند ؛ بدين‌طور كه همه به روى هم سوار شده بودند . آن زن زيرين ، به زن وَسَطى وشگونى گرفت ، و آن وَسَطى بدين جهت از جا پريد . و در نتيجهء آن زن زيرين به رو در افتاد و گردنش شكست . حضرت دو ثلث ديه را بر زن زيرين و وَسطى قرار دادند ، و ثلث ديهء زن زيرين را ساقط كردند ؛ چون او در جنايت وارده بر خودش كمك نموده است .\r\nو سپس گفته است : اين حديث را زمخشرى مرفوعاً آورده است ؛ و ليكن از كلام على عليه السّلام است . « 3 »\r\nو مراد او روايت زمخشرى در « فَائِق » است كه آن را مرسلًا از رسول خدا صلّى الله عليه و آله و سلّم آورده است .\r\nمضمون اين روايت را ابن بَابويه ، و شَيْخ ، از محمّد بن أحمد بن يحيى ، از ابى عبد الله ، از محمّد بن عبد الله بن مهران ، از عمرو بن عثمان ، از أبوجميله از سعد إسكاف از أصْبَغ بن نُبَاتَه روايت كرده‌اند كه : أمير المؤمنين عليه السّلام حكم كردند در\r\n\r\n\r\n","description":"","footnote":"\r\n( 1 ) - قَرَصَ يقْرُصُ قرْصاً با انگشت گوشت كسى را گرفتن و پيچانيدن است ، به طوريكه دردش بيايد ، و در فارسى وشگون و نشگون گويند . و در « لغت نامهء دهخدا » گويد : نشگون گرفتن رنج رساندن به كسى با فشردن قسمتى از گوشت تن او ميان إبهام و سبّام . و قَمَص يقمُصُ قَمْصاً عبارت است از جهيدن و پريدن . و وَقَصَ يقِصُ وقْصاً عبارت است از شكسته شدن و خرد شدن گردن .\r\n( 2 ) - « مناقب » ، طبع سنگى ، ج 1 ، ص 487 و ص 488\r\n( 3 ) - « النّهاية فى غريب الحديث الأثر » ، ج 4 ، ص 40\r\n","page_name":" 177 ","page_number":185},
  {"content":"\r\n\r\nبارهء زنى كه بر خود زنى را سوار كرده بود ؛ و زن ديگرى با چوب و أمثال آن ، به اين زن فشارى آورد ، به طوريكه به هيجان آمد ؛ و آن سواره بيفتاد و بمرد . حضرت ديهء او را به دو نيم كردند ؛ نيمى از زن فشار دهندهء با چوب و يا چيز ديگر ؛ و نيمى از زن مركوب كه به هيجان آمده بود . « 1 »\r\nو معلوم است كه حكم در اين روايت خلاف حكم سابق است كه ديه را تثلث فرمود ؛ و ليكن اين روايت ضعيف است زيرا أبُو جَميلَه كه همان مُفَضَّل بن صالِح است ، در طريق روايت است ؛ و نجاشى حكم به ضعف او نموده است ؛ و ابن غضائرى تصريح كرده است كه او جَعْل حديث مىنموده است .\r\nو عليهذا روايت مفيد با وجود إرسالش مقدّم است گرچه مصدر آن از عامّه مىباشد .\r\n\r\nقضاوت أمير المؤمنين عليه السّلام راجع به گاوى كه حمارى را كشته بود .\r\nقضاوت دربارهء گاوى كه حمارى را كشته بود .\r\nشيخ مفيد گويد : در أخبار و آثار آمده است كه دو نفر مرد نزد رسول خدا صلّى الله عليه و آله و سلّم منازعه‌اى كردند در گاوى كه خرى را كشته بود .\r\nيكى از آنان گفت : يا رَسُولَ الله ! گاو اين مرد ، حِمارِ مرا كشته است ! رسول خدا فرمود : برويد نزد أبوبكر ، و از او دربارهء اين مسئله بپرسيد ! آن دو نفر پيش أبُو بَكر آمده ؛ و داستان خود را شرح دادند .\r\nأبُو بَكر گفت : چگونه شما رسول خدا صلّى الله عليه و آله و سلّم را رها كرده‌ايد ؛ و نزد من آمده ايد ؟ !\r\nگفتند : رسول خدا صلّى الله عليه و آله و سلّم ما را أمر نموده است .\r\nأبوبكر گفت : بهيمه‌اى بهيمه‌اى را كشته است ؛ بر عهدهء صاحب گاو غرامتى نيست . آن دو به نزد رسول الله برگشتند ؛ و وِى را از حكم أبوبكر مطّلع كردند . حضرت فرمود : برويد نزد عمر بن خطّاب ! و قصّهء خود را براى او بازگو كنيد ! و بگوئيد : تا در اين أمر در بين شما حكومت كند .\r\n\r\n\r\n","description":"","footnote":"\r\n( 1 ) - « من لا يحضره الفقيه » ، ج 4 ، ص 125 ، شمارهء 1 از باب نوادر الدّيات . و « تهذيب » ، ج 10 ، ص 241 شمارهء 960 از باب الاشتراك فى الجنايات .\r\n","page_name":" 178 ","page_number":186},
  {"content":"\r\n\r\nايشان پيش عمر رفتند ؛ و داستان مرافعهء خود را به او شرح كردند .\r\nعمر گفت : چرا شما رسول الله را ترك گفته ؛ و به حضور من آمده ايد ؟ ! گفتند : رسول الله ما را أمر كرده است كه به نزد تو آئيم ! عمر گفت : چگونه رسول الله شما را أمر نكرد كه نزد أبوبكر برويد ؟ ! گفتند : رسول الله ما را أمر نمود كه پيش أبوبكر برويم ، و ما نزد او رفته‌ايم ! عمر گفت : أبوبكر در اين قضيّه بين شما چطور حكم كرده است ؟ !\r\nگفتند : چنين و چنان حكم كرده است . عمر گفت : من رأيى ندارم مگر رأيى كه أبوبكر دارد .\r\nايشان به حضور رسول الله مراجعت كردند ؛ و گفتند : داستان از اين قرار است .\r\nرسول خدا صلّى الله عليه و آله و سلّم فرمود : به سوى عَلِىّ بْن أبى طالب برويد ؛ تا در ميان شما قضاوت كند ! ايشان به حضور او رفتند ؛ و شرح قصّهء خود را بر عَلِى دادند . أمير المؤمنين عليه السّلام گفت :\r\nإنْ كانَتِ الْبَقَرَةُ دَخَلَتْ عَلَى الْحِمَارِ فِى مَأمَنِهِ فَعَلَى رَبِّهَا قِيمَةُ الْحِمَارِ لِصَاحِبِه ؛ وَ إنْ كانَ الْحِمَارُ دَخَلَ عَلَى الْبَقَرَةِ فِى مَأمَنِهَا فَقَتَلَتْهُ فَلَا غُرْمَ عَلَى صَاحِبِهَا .\r\n« اگر گاو از جاى خود حركت كرده ؛ و در طويله و آسايشگاه و محلّ أمان و استراحتگاه خر رفته ؛ و او را كشته است ؛ بنابراين بر عهدهء صاحب گاو است كه : قيمت خر را به صاحب خر بدهد . و اگر خر از جاى خود حركت كرده ، و در آسايشگاه و مأمن و استراحتگاه گاو رفته و گاو او را كشته است در اين صورت غرامتى بر عهدهء صاحب گاو نيست . »\r\nايشان به نزد رسول الله باز آمدند و او را به كيفيّت قضاوت عَلِىّ بن أبِيطالب مطلّع ساختند .\r\nرسول خدا صلّى الله عليه و آله و سلّم گفت : لَقَدْ قَضَى عَلِى بْنُ أبِيطالبٍ بَينَكمَا بِقَضَآءِ اللهِ تَعَالَى !\r\n« حقّاً و تحقيقاً على بن أبى طالب در ميان شما به حكم خداوند تعالى قضاوت نموده است » ؛ و سپس گفت : الْحَمْدُ لِلّهِ الَّذِى جَعَلَ فِينَا أهْلَ الْبَيْتِ مَنْ يَقْضِى\r\n\r\n","description":"","footnote":"","page_name":" 179 ","page_number":187},
  {"content":"\r\n\r\nعَلَى سُنَنِ دَاوُدَ فِى الْقَضَاءِ . « 1 »\r\n« سپاس و حمد مختص خداوند است ، آن كه در ميان ما أهل بيت كسى را قرار داده است كه بر روش‌هاى داود در قضاوت ، حكم مىكند . »\r\nاين روايت را كُلَيْنى و شَيخ از أحمد بن محمّد بن خالد ، از أبى الخزرج ، از مصعب بن سلام تميمىّ از حضرت صادق عليه السّلام ، از حضرت باقر عليه السّلام روايت كرده‌اند ، و در پايان روايت وارد است كه رسول خدا دست خود را به سوى آسمان بلند كرد و گفت :\r\nالْحَمْدُ لِلّهِ الَّذِى جَعَلَ مِنِّى مَنْ يَقْضِى بِقَضَاءِ النَّبِيِّينَ . « 2 »\r\n« حمد و سپاس مختص خداوند است ؛ آن كه قرار داد از من كسى را كه به قضاوت پيغمبران حكم مىكند . »\r\nو با سند ديگر همين روايت را با مختصر اختلافى فقط در عبارت ، با سند متّصل خود از سعد بن طريف إسكاف ، از حضرت باقر عليه السّلام روايت كرده‌اند « 3 »\r\nو ابن شهرآشوب از مصعب بن سلام ، از حضرت صادق عليه السّلام با عبارت مفيد ذكر كرده است . « 4 »\r\nو سيّد محسن عاملى علاوه بر نقل از مفيد ، از كتاب « عجائب الأحكام » هاشم بن ابراهيم از نوفلى ، از سَكونى مرفوعاً از رسول خدا صلّى الله عليه و آله و سلّم با عبارت كلينى و شيخ در حديث أوّل ذكر كرده است . « 5 »\r\nو نيز ابن حَجَر هَيْتَمِى و محمّد بن طَلْحَهء شافِعِى با حذف نام أبوبكر و عمر ، و قرار دادن بعض الصَّحابه را به جاى آن ، ذكر كرده‌اند ؛ بدين عبارت كه : رسول\r\n\r\n\r\n","description":"","footnote":"\r\n( 1 ) - « إرشاد » ، طبع سنگى ، ص 109 و « الصّراط المستقيم » ج 2 ، ص 13 .\r\n( 2 ) - « كافى » - فروع ، ج 7 ، ص 352 ، حديث شمارهء 6 ؛ و « تهذيب » ، ج 10 ، ص 229 ، حديث شمارهء 34\r\n( 3 ) - « كافى » - فروع ، ج 7 ، ص 352 ، حديث شمارهء 7 ؛ و « تهذيب » ، ج 10 ، ص 229 ، حديث شمارهء 35 ؛ و اين دو حديث را در « غاية المرام » ، ص 529 و ص 530 شماره 1 و 2 از خاصّه از شيخ آورده است .\r\n( 4 ) - « مناقب » ، طبع سنگى ، ج 1 ، ص 488 .\r\n( 5 ) - « عجائب احكام أمير المؤمنين عليه السّلام » ، ص 42 تا ص 44 .\r\n","page_name":" 180 ","page_number":188},
  {"content":"\r\n\r\nخدا صلّى الله عليه و آله و سلّم در مسجد نشسته بود ، و در حضورش جمعى از صحابه بودند . دو مرد به حضورش آمدند و يكى از آنان گفت : يا رَسُولَ اللَهِ ! من حمارى داشتم ؛ و اين مرد گاوى ! و گاو او خر مرا كشته است ! بعضى از أصحاب گفتند : لَا ضِمَانَ عَلى الْبَهائِم « برعهدهء انسان دربارهء حيوانات بدون زبان و بهائم ، ضمان و تعهدّى كه موجب قيمت بشود نيست . »\r\nرسول خدا به أمير المؤمنين عليه السّلام صلوات الله عليهما گفتند : ميان اين دو تن قضاوت كن !\r\nأمير المؤمنين عليه السّلام از آنها پرسيدند : آيا اين گاو و خر ، هر دو رها بوده اند ؟\r\nگفتند : نه !\r\nحضرت پرسيد : آيا هر دو بسته بودند ؟ گفتند : نه !\r\nحضرت پرسيد آيا گاو بسته بوده است ، و حمار آزاد بوده است ؟ گفتند : نه !\r\nحضرت پرسيد : آيا حمار بسته بوده است و گاو آزاد بوده ، و صاحبش با آن بوده است ؟ گفتند : آرى !\r\nحضرت گفت : بر عهدهء صاحب گاو است كه قيمت حمار را بپردازد . و در حضور پيغمبر عَلِى بْنُ أبيطَالِب حكم به لزوم ضمان براى صاحب خر ، نسبت به صاحب گاو نمود ؛ و رسول خدا اين حكم را تقرير فرمود و إمضاء كرد . « 1 »\r\nمحمّد بن طلحه پس از بيان اين روايت گفته است : در اين قضيّه به خصوص دلالت واضحى است براى نظر كنندگان ، و حجّت راجحى است براى اعتبارگيران ، كه على بن أبى طالب در نزد رسول خدا مَكينْ و أمينْ بوده است ؛ زيرا كه رسول خدا در حضور خودش ، در حالى كه أعيان از أصحاب حضور داشتند ، از او طلب قضاوت كرد . و پس از آن حكم علىّ را تقرير و تثبيت نمود ؛ و قضاوت او را نافذ كرد . و اين دليل روشن و قابل اعتمادى است بر آنچه كه ما از مقامات على ذكر كرديم ؛ و در استوارى و رصانت و متانت او در تمكّن در علم ، آيات روشن و آشكارى است ، براى جويندگان راه حقيقت ، و جستجو كنندگان از معدن\r\n\r\n\r\n","description":"","footnote":"\r\n( 1 ) - « الصَّواعِق الْمُحْرقة » ، ص 73 و « مَطالبُ السؤول » ، ص 30 .\r\n","page_name":" 181 ","page_number":189},
  {"content":"\r\n\r\nفضيلت .\r\nو بر روى همين أصل كلّى ، فقهاء - رضوان الله عليهم - در باب ضمان حيوانات ، فتاواى خود را بنا نهاده‌اند ؛ خواه حيوانى به انسان جنايتى وارد كند ؛ و خواه به عكس ؛ و خواه حيوانى به حيوانى .\r\nكلينى و شيخ از على بن ابراهيم با يك سند از حضرت صادق عليه السّلام روايت كرده‌اند كه : أمير المؤمنين عليه السّلام دربارهء مردى كه بدون اذن صاحب‌خانه داخل منزل او شد ، و سگ صاحب‌خانه او را گزيد و مجروح كرد ، بدين‌طور قضاوت كردند كه : ضمانى بر صاحبان خانه نيست ؛ و اگر با إجازهء آنها داخل بشود ، ايشان ضامن هستند « 1 » و نظير همين روايت را با سند ديگر از خود حضرت صادق عليه السّلام روايت كرده‌اند . « 2 »\r\n\r\n\r\n","description":"","footnote":"\r\n( 1 ) - « فروع كافى » ، ج 7 ، ص 353 ، حديث 14 از باب ضمان ما يصيب الدّوابّ و ما لا ضمان فيه من ذلك و « تهذيب » ، ج 10 ، ص 228 ، حديث شمارهء 30 .\r\n( 2 ) - همين دو مصدر أوّلى ص 351 حديث شمارهء 5 و دوّمى ص 228 حديث شمارهء 32 . و همچنين كلينى و شيخ با سند متّصل خود روايت كرده‌اند از على بن إبراهيم ، از محمّد بن عيسى ، از يونس ، از عبيد الله حلبى از مردى از حضرت باقر عليه السّلام كه گفت : رسول خدا أمير المؤمنين صلوات الله عليهما را به يمن اعزام فرمود . در آنجا اسبى كه متعلّق به مردى بود از أهل يمَن ، أفسارش را گسيخت و از بند خود را رهانيده و مىدويده تا به مردى برخورد كرد و وى را با پاى خود كوفت و او را كشت . أولياى مقتول به نزد اين مرد كه صاحب اسب بودند آمدند ، و او را گرفتند و به حضور على عليه السّلام آوردند . صاحب اسب در نزد على عليه السّلام إقامهء شهود و بيّنه نمود كه اسب او در منزل بسته بود ، و از خانه فرار كرده و از بند رها شده ، و آن مرد را لگد زده است . على عليه السّلام براى آن مقتول ، ديه و پولى خونى را حكم نكرد ، و آن خون را باطل و هَدَر انگاشت . أولياى مقتول از يمن به حضور رسول خدا صلّى الله عليه و آله و سلّم آمدند : و گفتند : يا رسول الله ! على بر ما ستم كرده است و خون صاحب ما را باطل نموده است . رسول خدا صلّى الله عليه و آله و سلّم فرمود : إنَّ عَلِياً عليه السّلام لَيس بظلّام ، و لم يخلق للظلُّم . إنَّ الولاية لعلىّ عليه السّلام مِن بَعْدى ، و الحكمُ حكمهُ و القول قولهُ و لا يردّ ولايته و قوله و حكمه إلّا كافرُّ و لا يرضى ولايته و قوله و حكمه إلّا مؤمن . « حقّاً و تحقيقاً كه على ( ع ) ظالم نيست و براى ظلم و ستم آفريده نشده است . پس از من ولايت براى على ( ع ) است . حكم ، حكم اوست و قول ، قول اوست . ولايت او را و قول او را و حكم او را ردّ نمىكند مگر كافر . و به ولايت او و قول او و حكم او رضا نمىشود مگر مؤمن . » چون أهل يمن اين سخن را از رسول الله دربارهء على ( ع ) شنيدند ، گفتند : يا رسول الله ما به قول على و حكم على راضى شديم ! رسول خدا ( ص ) فرمود : هو توبتكم ممّا قلتم « اين رضايت توبهء شماست از آنچه دربارهء على گفته ايد ! » ( « فروع كافى » ، ج 7 ، ص 352 و ص 353 ، حديث شمارهء 8 : و « تهذيب » ، ج 10 ، ص 228 و ص 229 ، حديث شمارهء 33 ) .\r\n","page_name":" 182 ","page_number":190},
  {"content":"\r\n\r\n\r\nبه اعتراف آوردن زنى كه إنكار پسر خود را مىنمود .\r\nبه إقرار آوردن زنى كه منكر پسر خود بود\r\nكُلَينّى و شَيْخ از كُلَينى با سند متّصل خود ، از عاصِم بن حَمزهء سَلُولى روايت كرده‌اند كه گفت : از جوانى در مدينه شنيدم كه مىگفت : يَا أَحْكمَ الْحَاكِمِينَ ! إى بهترين و استوارترين حكم كنندگان ! تو در ميان من و مادرم حاكم باش !\r\nعمر بن خطّاب گفت : إى جوان ! چرا مادرت را نفرين مىكنى ؟ !\r\nجوان گفت : اى أميرمؤمنان ! اين مادر من ، مرا نُه ماه در شكم خود حمل نموده ، و دو سال مرا شير داده است ، و اينك كه نشو و نما كرده‌ام ؛ و خوبى را از بدى تميز مىدهم ؛ و دست راستم را از چپم مىشناسم ؛ مرا از خود رانده است ؛ و مادرى خود را از من إنكار نموده است ؛ و مىپندارد كه أصلًا مرا نمىشناسد !\r\nعمر گفت : مادرت كجاست ؟ ! گفت : در سقيفهء بنى فلان !\r\nعمر گفت : مادر اين نوجوان را به نزد من بياوريد !\r\nمادر او را با چهار برادرمادر ، و با چهل قَسَامَه ( شاهد ) آوردند كه همگى گواهى مىدادند كه : اين زن ، اين پسر بچّه را نمىشناسد ، و اين نوجوان ، جوانى است مدّعى و ظالم و متعدّى و متجاوز ، و خواسته است كه آبروى اين زن را در بين عشيره و طائفه‌اش ببرد ؛ و اين زن ، از قريش است و اصولًا تا به حال ازدواج نكرده است ؛ و به مُهر خداى خود باقى است ؛ ( يعنى دخترى است باكره ) .\r\nعمر گفت : اى جوان در پاسخ اينها چه مىگوئى ؟ ! پسر گفت : اى أميرمؤمنان ! اين زن به خدا قسم مادرم است ؛ نُه ماه مرا در شكمش برداشته ، و دو سال شير داده ؛ و اينك كه نشو و ارتقا يافتم ؛ و بين خوبى و بدى را تشخيص مىدهم ؛ و دست راستم را از دست چپم مىشناسم ؛ مرا طرد نموده ، و مادرى خود را از من منكر شده است ؛ و مىپندارد كه : مرا نمىشناسد !\r\n\r\n","description":"","footnote":"","page_name":" 183 ","page_number":191},
  {"content":"\r\n\r\nعمر گفت : اى زن ! اين جوان چه مىگويد ؟ زن گفت : اى أميرمؤمنان ! سوگند به آن خدايى كه در حجاب نور خود را پنهان كرده است ؛ تا چشمى او را نبيند ؛ و سوگند به حقّ محمّد و أولادى را كه محمّد آورده است ؛ من اين پسر را نمىشناسم ؛ و نمىدانم از كدام طائفه است ؛ و او جوانى است كه پدرش را نمىداند كيست ؟ اينك بر پا خاسته ، تا مرا در ميان أقوامم مفتضح و رسوا كند ! و من زنى مىباشم از قريش كه تا به حال ازدواج نكرده‌ام ؛ و من هم بر مُهر و نشان پروردگارم باقى هستم !\r\nعمر به زن گفت : آيا بر اين دعواى خود شاهدى هم دارى ؟ ! گفت : آرى ! اين جماعت !\r\nدر اين حال چهل قَسَامَة ( شاهد ) پيش آمدند ؛ و نزد عمر شهادت دادند كه : اين زن از قريش است ؛ و ازدواج نكرده است ؛ و باكره بوده و داراى نشان خدآئى است !\r\nعمر گفت : اين جوان را بگيريد ؛ و به زندان ببريد ! تا ما از أحوال اين گواهان تحقيق به عمل آوريم ؛ اگر آنها عادل شناخته شدند ، من به اين جوان حَدّ خواهم زد - حدّ كسى كه به زنى بهتان زنا مىزند ، و وى را متّهم به فسق و فجور كرده است - جوان را گرفتند و به سوى زندان مىبردند ، كه در بين راه أمير المؤمنين عليه السّلام با آنها برخورد كرد . و جوان فرياد بر آورد يا ابْنَ عَمِّ رَسُولِ اللَه صلّى الله عليه و آله و سلّم من جوانى هستم مظلوم ؛ و كلماتى را كه عمر به او گفته بود ؛ بازگو كرد ؛ و پس از آن گفت : و اين عمر مرا أمر به زندان كرده است !\r\nعلى عليه السّلام گفت : او را به سوى عمر برگردانيد ! عمر گفت : من أمر كردم او را به زندان ببريد ؛ و اينك شما او را به نزد من آورده ايد ؟ ! گفتند : اى أميرمؤمنان ! على بن أبى طالب عليه السّلام ما را أمر كرده است تا وى را به سوى تو بازگردانيم ؛ و ما از تو شنيده‌ايم كه مىگفتى : فرمان على عليه السّلام را مخالفت نكنيد !\r\nدر همين گفت و شنود بودند كه على عليه السّلام رسيد و گفت : مادر اين نوجوان را حاضر كنيد !\r\nعلى عليه السّلام گفت : اى جوان ! چه مىگوئى ؟ جوان گفتارش را تكرار نمود !\r\n\r\n","description":"","footnote":"","page_name":" 184 ","page_number":192},
  {"content":"\r\n\r\nعلى عليه السّلام به عمر گفت : آيا به من إذن مىدهى تا در ميان آنها قضاوت كنم ؟ !\r\nعمر گفت : سُبْحَانَ الله چگونه إذن ندهم در حالىكه از رسول خدا صلّى الله عليه و آله و سلّم شنيده‌ام كه مىگفت : أعْلَمُكُمْ عَلِىُّ بْنُ أبِيطالب « عالمترين شما على بن أبى طالب است . »\r\nحضرت به زن رو كرد و گفت : إى زن ! آيا شهودى دارى ؟ ! گفت : بلى ؛ و چهل شاهدِ او جلو آمدند ؛ و همان گواهى أوّل خود را در اينجا نيز تكرار نمودند .\r\nدر اين حال على عليه السّلام گفت : من در امروز در ميان شما دو نفر حكمى مىكنم كه موجب خشنودى پروردگار باشد بر فراز عرش خود ؛ و اين طريق از حكم را حبيب من رسول خدا صلّى الله عليه و آله و سلّم به من تعليم نموده است .\r\nسپس به زن گفت : آيا در امور خودت صاحب اختيار دارى ؟ ! زن گفت : آرى ! اينان برادران من مىباشند . حضرت به برادرانش گفت : آيا أمر من در خواهر شما ، و در خود شما ، جارى و نافذ است ؟ !\r\nهمه گفتند : آرى ! اى پسر عموى رسول خدا ! هر أمرى كه تو دربارهء ما و دربارهء خواهر ما بنمائى نافذ است !\r\nدر اين حال على عليه السّلام گفت : من خدا را گواه مىگيرم ؛ و تمام مسلمانانى را كه در اين مجلس حضور دارند گواه مىگيرم كه : من اين زن را به ازدواج و نكاح اين جوان به مهريّهء چهارصد درهم در آوردم ؛ و مهريهء او را نقداً از مال خودم پرداختم ، إى قنبر ، درهم‌ها را بياور !\r\nقنبر ( غلام حضرت ) چهارصد درهم آورد . و حضرت آنها را در دست جوان ريخت و گفت : اين‌ها را در دامن زنت كه براى تو ازدواج كرده‌ام بريز ! برخيز و برو ! و به سوى ما نيا مگر آنكه آثار و علائم زفاف و عروسى در تو ظاهر باشد ؛ يعنى با غسل به نزد ما بيا !\r\nجوان از جا برخاست ؛ و درهم‌ها را در دامان زن ريخت ؛ و لباس روئين زن را به سينه زن جمع كرده ؛ و او را كشيد ؛ و به او گفت : برخيز ! زن فرياد زد ؛ النَّارَ النَّارَ يا بْنَ عَمِّ مُحَمَّدٍ اى پسر عموى محمّد آتش است آتش است ! تو مىخواهى پسر\r\n\r\n","description":"","footnote":"","page_name":" 185 ","page_number":193},
  {"content":"\r\n\r\nمن با من نكاح كند ؟ ! اين پسر سوگند به خدا پسر من است ؛ برادران من مرا به ازدواج شخص پست و بى نام و نشانى درآوردند ؛ و من از او اين پسر را زائيده‌ام ؛ و چون نشو و نما نمود ؛ و به رشد و بلوغ رسيد ؛ مرا أمر كرده‌اند كه او را از خود نفى كنم و مطرود نمايم ؟ اين پسر قسم به خدا پسر من است و دل من از تأسّف بر اين بچّه بريان شده و جوش مىزند .\r\nراوى روايت : عاصِم بن حَمْزَه مىگويد : در اين حال زن دست پسرش را گرفت ؛ و روانه شد ؛ و عمر با صداى بلند فرياد برآورد : وَاعُمَرَاه ؛ لَوْ لَا عَلِىُّ لَهَلَك عُمَرُ . « 1 »\r\n« اى واى بر عمر ؛ اگر على نبود ، تحقيقاً عمر به هلاكت در افتاده بود . »\r\nو اين حديث را ابن شهرآشوب از « حَدَايق » أبُوتراب خَطِيب ، و « كافى » و « تهذيب » ، نقل كرده است و در پايان آن شش بيت از ابْن حَمَّاد را در اين مطلب ذكر كرده است . « 2 »\r\nو مجلسىّ در « بحار الانوار » از كتاب « رَوْضَة » ، و كتاب « فَضايلِ » ابن شاذان ، از واقدى ، از جابر سلمان با اختلاف در متن آن ، روايت كرده است . « 3 » و سيّد محسن أمين جبل عاملى در كتاب « أحكام أمير المؤمنين عليه السّلام » از كتاب « عَجائب الاحكام » ، ابراهيم بن هاشم ، از پدرش ، از محمّد بن أبى عُمَيْر ، از عُمَر بن\r\n\r\n\r\n","description":"","footnote":"\r\n( 1 ) - « فروع كافى » ، طبع حروفى مطبعهء حيدرى ، ج 7 ، ص 423 و ص 424 ؛ و « تهذيب » ، طبع نجف ، ج 6 ، ص 304 تا ص 306 .\r\n( 2 ) - « مناقب » ، طبع سنگى ، ج 1 ، ص 493 و ص 494 و ابيات ابن حمّاد از اين قرار است :\r\n قال الإمام فولّينى ولاك لكى * اقرّر الحكم قالت انت تملكنى\r\nفقال لها : قُومى لقد زوّجته بك قم * فادخل بزوجك با هذا و لا تشن\r\nفحين شدّ عليها كفّه هتفت * أ تستحلّ ترى با بنى تزوّجنى\r\nإنّى من أشرف قومى نسبة و أبو * هذا الغلام مهين فى العشير دنى\r\nفكنت زوّجته سرّاً فأولدنى * هذا و مات و أمرى فيه لم يبن\r\nفظلت اكتمه أهلى و لو علموا * لكان كلّ امرءٍ منهم يعيّرنى \r\n( 3 ) - « بحار الأنوار » طبع كمپانى ، ج 9 ، ص 487 و ص 488 در باب قضاياه و ما هدى قومه إليه ممّا أشكل عليه من مصالحهم .\r\n","page_name":" 186 ","page_number":194},
  {"content":"\r\n\r\nيزيد ، از أبوالمُعَلِّى ، از حضرت صادق عليه السّلام با همان مضمون و مفادى كه در روايت كُلَينى بود روايت كرده است ؛ و پس از نقل روايت « مناقب » ابن شهرآشوب گفته است : ابن قَيِّم جَوْزِىّ در كتاب « السِّيَاسَةُ الشَّرْعِيَّةُ » اين داستان را ذكر كرده است « 1 » و علّامهء أمينى نيز از ابن قَيِّم جَوْزِى در كتاب « الطُّرُقُ الْحُكْمِيَّة » ص 45 آورده است . « 2 »\r\nقضاوت دربارهء دو نفر كه در نزد زنى\r\nأمانتى گذاشته ؛ و قصد خيانت داشتند .\r\nكلَينَى و شَيخ از حسين بن محمّد ، از أحمد بن على كاتب ، از إبراهيم بن محمّد ثقفى ، از عبد الله بن أبى شَيبة ، از حَرِيز ، از عطآء بن سائب ، از زاذان روايت كرده‌اند و نيز صَدُوق از روايات إبراهيم بن محمّد ثَقَفَى آورده‌اند كه : دو نفر مرد پيش زنى أمانتى گذاردند ؛ و به او گفتند : اين را به هيچ كس مسپار تا ما هر دو به نزد تو بيآئيم . و سپس رفتند و غيبت نمودند ؛ بعد از مدّتى يكى از آن دو نفر پيش زن آمد و گفت : أمانتى را كه به تو داده‌ايم به من بده ؛ زيرا كه رفيق من مرده است . زن از دادن أمانت امتناع نمود ، تا به جائىكه كار به اختلاف كشيد ، و مشاجره بسيار شد ؛ و سپس أمانت را به آن مرد ردّ كرد .\r\nو سپس ديگرى آمد و گفت : أمانتى را كه به تو داده‌ايم بياور ! زن گفت : رفيقت آمد و أمانت را گرفت و گفت : تو مرده‌اى ! منازعه و مرافعه را پيش عمر بردند .\r\nعمر به زن گفت : من چيزى را براى تو نمىبينم مگر آنكه ضامن اين مرد\r\n\r\n\r\n","description":"","footnote":"\r\n( 1 ) - « عجائب أحكام أمير المؤمنين على بن أبى طالب ( ع ) » از ص 57 تا ص 61 .\r\n( 2 ) - « الغدير » ، ج 6 ، ص 104 و ص 105 در ضمن نوادر الأثر فى علم عمر ، شمارهء 11 و در اين روايت است كه : آن زن داستان خود را بدين‌گونه بيان كرد كه : پدر اين پسر كه ( شوهر من بوده ) است ، از سياهان زنگبار بوده كه برادران من مرا به ازدواج او در آوردند ؛ پس من از او به اين پسر حامله شدم و بعداً آن مرد ( شوهرم ) به جنگ رفت و كشته شد ؛ و من اين پسر به قبيلهء بنى فلان كوچ دادند ؛ و اين پسر در ميان آن قبيله بزرگ شد ؛ و من عار داشتم اين پسر فرزند من باشد .\r\n","page_name":" 187 ","page_number":195},
  {"content":"\r\n\r\nهستى ! زن گفت : على عليه السّلام را ميان من و او قاضى كن ! عمر گفت : به على بن أبى طالب : تو در ميان ايشان حَكم باش . أمير المؤمنين عليه السّلام گفت : اين أمانت نزد من است ، « 1 » و رو به آن مرد نموده و گفت : شما دو نفر اين زن را أمر كرده‌ايد كه آن را به يكى از شما باز نگرداند ، مگر آنكه هر دو نفرتان با هم مجتمع باشيد ! و عليهذا برو و رفيقت را بياور ! و حضرت زن را ضامن أمانت نكردند ؛ و گفتند : اين دو نفر با هم همدست شده ؛ و خواستند مال اين زن را ببرند « 2 »\r\nو ابن شهرآشوب با همين عبارت از « تهذيب الأحكام » روايت كرده است . « 3 »\r\nو مُحِبُّ الدِّين طَبَرى ، و سبط ابن جَوْزِى و أخطب خوارزم : موفّق بن أحمد خوارزمى ، از حَنَش بن معتمر روايت كرده‌اند كه آن دو نزد زنى از قريش أمانت خود را نهادند ؛ و أمانت صد دينار بود ، و يكسال گذشت تا يكى از آنها آمد ، و به همان طريق اختلاف و نزاع دينارها را گرفت ، و سپس يك سال ديگر گذشت ، و دوّمى آمد و ادِّعاى دينارها را نمود . و روايت را همين‌طور إدامه مىدهند ، تا در آخر آن مىگويد : چون خبر اين واقعه به عمر رسيد گفت : لَا أبْقَانِى اللهُ بَعْدَ ابْنِ أَبِى طَالِبٍ ، « 4 » « خداوند مرا پس از پسر أبوطالب زنده نگه ندارد » !\r\n\r\n\r\n","description":"","footnote":"\r\n( 1 ) - در « مرّات العقول » در شرح اين جملهء حضرت كه گفته‌اند : هَذِهِ الْوَديعَةُ عِنْدِى « اين أمانت در نزد من است » گفته است : شايد مراد آن باشد كه علم به آن نزد من ست ؛ يا اينكه چنين فرض كنيد كه : اين أمانت نزد من است و جايز نيست بر من كه آن را برگردانم مگر با حضور هر دو نفر شما ، و اينكه آن حضرت توريه كرده باشد به جهت مصلحت ؛ و دلالت دارد بر جواز توريه در أمثال اين مصلحت ها .\r\n( 2 ) - « فروع كافى » ، ج 7 ، ص 428 و ص 429 ، و « تهذيب » ، ج 6 ، ص 290 و در سند روايت گويد : حسين بن محمّد ، از معلى بن محمّد ، از أحمد بن على كاتب الخ و « استبصار » از طبع نجف 1378 ، آخوندى ، ج 3 ، ص 10 و ص 11 ، و « من لا يحضر » از طبع طهران ، مكتبهء صدوق ، ج 3 ، ص 19 .\r\n( 3 ) - « مناقب » ، طبع سنگى ، ج 1 ، ص 500\r\n( 4 ) - « ذخائر العقبى » ، ص 79 و ص 80 ، و « الرّياض النَّضرة » ، طبع مكتبهء لبندة ، ج 3 ، ص 210 و ص 211 ؛ و « تذكرهء خواصّ الامّهء » ، ص 87 و ص 88 و در خاتمهء اين حديث سبط ابن جوزى گويد : و در مورد همين داستان صاحب بن عبّاد گويد :\r\n هَل مثلُ قَوْلك إذ قالوا مُجَاهرة * لو لا على هَلكنا فى فتاوينا \r\nدر ضمن قصيدهء طويلى كه صدر آن اين است :\r\n حبّ النبى و أهل البيت معتمدى * إذ الخطوب أسائت رأيها فينا \r\nو « مناقب » خوارزمى ، از طبع سنگى ص 60 و از طبع حروفى نجف ص 54 و در روايت خوارزمى آمده است كه : چون براى حلّ اين مشكل نزد على آمدند : هُو فى حائط له و هو يسيل الماءَ و هو مؤتزر بكساءٍ « او در باغش به آبيارى درختان مشغول بود در حالى كه يك ردا به كمرش بسته بود . »\r\n","page_name":" 188 ","page_number":196},
  {"content":"\r\n\r\nو علّامهء أمينى از همين مصادر اخير ، و از كتاب « الأذْكِيَاءُ » ابن جوزىّ ص 18 ، و « أخبار الظُرَّاف » ابن جوزىّ ص 19 حكايت كرده است . « 1 » و شاه ولى الله حَنَفى در كتاب « ازالة الخِفَاء » آورده است .\r\n\r\nبرداشتن حدّ از مجنونه زانيه‌اى كه عُمَر أمر به سنگسار او كرده بود\r\nشيخ مفيد در « إرشاد » روايت كرده است كه : در روايت وارد شده است كه : در عصر خلافت عُمَر ، مردى با زن ديوانه‌اى عمل زنا و فجور كرد ؛ و بيّنه و شهود بر عليه اين زن بر اين عمل إقامه شد .\r\nو عُمَر أمر كرده بود براى إجراى حدّ ، وى را تازيانه زنند . در حالى كه او را براى جَلْد ( تازيانه زدن ) مىبردند ، أمير المؤمنين عليه السّلام به او مرور كرد ، و گفت : چه شده است كه اين زن ديوانه را كه از آل فلان است ؛ به عنف و شدّت مىكشند و مىبرند ؟ ! به آن حضرت گفتند : مردى با او عمل فجور أنجام داده و گريخته است ؛ و اينك بِيِّنَه و شُهُود بر عليه او إقامه شده است ؛ و عُمَر أمر به تازيانهء او كرده است .\r\nأمير المؤمنين عليه السّلام به آنها گفتند : او را به سوى عمر برگردانيد ؛ و به عمر بگوئيد : آيا نمىدانى كه اين زن ، مجنونه از آل فلان است ؟ وَ أنَّ النَّبِى صَلَّى اللَهُ عَلَيهِ وَ آلِهِ وَ سَلَّمَ قَدْ رَفَعْ الْقَلَمَ عَنِ الْمَجْنُونِ حَتَّى يُفِيقَ ؟ ! « و رسول خدا صلّى الله عليه و آله و سلّم ، تكليف را از شخص ديوانه برداشته است در تمام دوران ديوانگى تا زمانى كه به عقل بيايد . »\r\nاين زن در اين عمل مغلوب عقل و نفس خود بوده ( و بدون ادراك و تعقُّل انجام داده است . )\r\n\r\n\r\n","description":"","footnote":"\r\n( 1 ) - « الغدير » ، ج 6 ، ص 26 و ص 127 ، حديث شمارهء 28 .\r\n","page_name":" 189 ","page_number":197},
  {"content":"\r\n\r\nزن را به پيش عمر برگردانيدند ؛ و گفتار أمير المؤمنين عليه السّلام را به او گفتند . عمر گفت : فَرَّجَ اللهُ عَنْهُ لَقَدْ كِدْتُ أنْ أهْلِكَ فِى جَلْدِهَا ، فَدَرَأَ عَنْهَا الْحَدَّ . « 1 »\r\n« خداوند همّ و غمّ را از على بردارد ، و در مشكلات او فرج نمايد ؛ حقّاً و تحقيقاً نزديك بود كه من در إجراى حدِّ تازيانه زدن بر اين زن هلاك شوم . و عمر حدّ را از اين زن برداشت . »\r\nو ابْنُ شهرآشوب اين روايت را با همين عبارت از حَسَن و عَطَاء و قَتادَه ، و شُعْبَه ، و أحْمَد بن حَنْبَل روايت كرده است . « 2 »\r\nو ابْنُ عَبْدِ البرِّ در « إسْتيعَاب » در ترجمهء أحوال أمير المؤمنين عليه السّلام با سند متّصل خود از سعيد بن مسيّب روايت كرده است كه : كَانَ عُمَرُ يتَعَوَّذُ بِاللهِ مِنْ مُعْضَلَةٍ لَيْسَ لَهَا أبُو حَسَنٍ « عادت و روش عمر اينطور بود كه در هر معضله و مشكله‌اى كه پيش مىآمد و حضرت أبوالحسن عليه السّلام براى رفع و حلّ آن نبود ، به خدا پناه مىبرد . »\r\nو دربارهء زن ديوانه‌اى كه عمر أمر به رجم او ( سنگسار كردن او ) نموده بود ؛ و همچنين دربارهء زنى كه شش ماهه زائيده بود ؛ و عمر إراده كرده بود ، او را نيز رجم و سنگسار كند ؛ و على عليه السّلام به او گفت : خداوند تعالى مىگويد :  وَ حَمْلُهُ وَ فِصالُهُ ثَلاثُونَ شَهْراً ،  « 3 » الحديث . و نيز على به او گفت : إنَّ اللهَ رَفَعَ الْقَلَمَ عَنِ الْمَجْنُونِ . . . الحديث ؛ عمر گفت : لَوْ لَا عَلِىُّ لَهَلَكَ عُمَرُ « اگر على نبود تحقيقاً عمر هلاك شده بود ) و سپس ابن عبد البرّ گويد : نظير اين قضيّه بين عثمان و ابن عبّاس اتّفاق افتاده است ؛ و ابن عبّاس اين حكم را از على أخذ كرده است . و الله اعلم » « 4 »\r\n\r\n\r\n","description":"","footnote":"\r\n( 1 ) - « إرشاد » ، طبع سنگى ، ص 112\r\n( 2 ) - « مناقب » ، طبع سنگى ، ج 1 ، ص 497\r\n( 3 ) - جزئى از « آيه 15 ، از سورهء 46 : أحقاف » : يعنى مدّت حامله شدن و از شير گرفتن طفل مجموعاً سى ماه است ( و چون دو سال كه مدّت شير دادن است از آن كسر گردد ، شش ماه مىماند ، پس زن مىتواند در رأس شش ماه بزايد . )\r\n( 4 ) - « استيعاب » ، ج 3 ، ص 1102 و ص 1103 و صدر اين حديث را در « تاريخ دمشق » مجلّد أمير المؤمنين ، ج 2 ، ص 39 حديث 1072 آورده است .\r\n","page_name":" 190 ","page_number":198},
  {"content":"\r\n\r\nو خوارزمى ، از محمود بن عمر زَمَخْشرى ، با سند متّصل خود ، از حسن بصرى از عمر بن خطّاب اين روايت را ذكر مىكند و در آن وارد است كه على أمير المؤمنين عليه السّلام به عمر گفت : أوَ مَا سَمِعْتَ مَا قَالَ رَسُولُ اللَهِ صَلَّى اللَهُ عَلَيهِ وَ آلِهِ وَ سَلَّمَ ! ؟ قَالَ : وَ مَا قَالَ ؟ قَالَ : قَالَ رَسُولُ اللَهِ صَلَّى اللَهُ عَلَيهِ وَ آلِهِ وَ سَلَّمَ : رُفِعَ الْقَلَمُ عَنْ ثَلَاثَةٍ : عَنِ الْمَجْنُونِ حَتَّى يَبْرَأَ وَ عَنِ الْغُلامِ حَتَّى يَحْتَلِمَ وَ عَنِ النَّائِمِ حَتَّى يَسْتَيْقِظَ . قَالَ فَخَلَّى عَنْهَا . « 1 »\r\n« آيا نشنيده‌اى كه رسول خدا صلّى الله عليه و آله و سلّم چه گفت ! ! عمر گفت : چه گفت ؟ !\r\nحضرت گفت : رسول خدا صلّى الله عليه و آله و سلّم گفت : قلم تكليف و مؤاخذه از سه طائفه برداشته شده است : از ديوانه تا زمانى كه بهبود يابد ؛ و از پسر تا زمانى كه محتلم گردد ؛ و از خواب تا زمانى كه بيدار شود . رواى روايت گفت : عمر زن را آزاد كرده ؛ و دست از رجم او برداشت . »\r\nو محبّ الدِّين طَبَرى از أبوظبيان روايت كند كه او گفت : من شاهد اين داستان بودم و حكايت قضيّه را كما كان نموده ؛ و عبارت رسول خدا صلّى الله عليه و آله و سلّم را بدين‌گونه ذكر مىكند كه : رُفِعَ الْقَلَمُ عَنْ ثَلَاثَةٍ : عَنِ النَّائِم حَتَّى يَسْتَيْقِظَ وَ عَنِ الصَّغِيرِ حَتَّى يَكْبُرَ وَ عَنِ الْمُبْتَلِىَ حَتَّى يَعْقِلَ . « 2 »\r\n\r\n\r\n","description":"","footnote":"\r\n( 1 ) - « مناقب » طبع سنگى ص 48 ، و طبع حروفى نجف ص 38 و « إيضاح » ابن شاذان ص 194 . و در « كشف الغمّة » اين حديث را از خوارزمى روايت كرده است و در دنبال آن گويد : و اين حديث را أحمد در مسند خود در روايت على عليه السّلام آورده است كه : رَفَع الْقَلَمَ عَن ثَلَاثَهءٍ : عَن النَّائِم حتّى يستَيقظ ، و عن الطفل حتّى يحتلم ، و عن المجنون حتّى يبرأ . راوى گفت : عمر دست از رجم مجنونه برداشت و او را رها كرد . و على عليه السّلام اين حديث را براى عمر گفت در وقتى كه عمر ارادهء رجم مجنونه را نموده بود ؛ و اين حديث را على عليه السّلام از پيغمبر صلّى الله عليه السّلام و آله و سلّم روايت كرد . ( « كشف الغمّة » ، باب فى مناقبه ، ص 33 ) ؛ و نيز در « غاية المرام » قسمت دوّم ص 531 حديث 6 از عامّه اين روايت را از موفّق بن أحمد خوارزمى آورده است ؛ و نيز در « غاية المرام » ص 530 حديث 2 ، از عامّه ، روايتى را كه از أحمد بن حنبل از « كشف الغمّة » آورديم روايت كرده است . و سيّد بن طاوس در « طرائف » ص 473 از احمد بن حنبل در « مسند » خود از قتاده ، از حسن بصرى ، بدين عبارت آورده است كه : چون عمر إراده كرد مجنونه‌اى را رجم كند ؛ على عليه السّلام به او گفت : مالك ذلك ! أما سمعت رسول الله صلّى الله عليه و آله و سلّم يقول : رفع القلم عن ثلاثهء نفر : عن النَّائم حتّى يستيقظ ؛ و عن المجنون حتّى يبرأ . و يعقل ؛ و عن الطّفل حتّى يحتلم ( أحمد بن حنبل فى مسنده ؛ ج 1 ، رجم المجنون ، و بخارى فى صحيحه ج 8 ص 21 ) .\r\n( 2 ) - « الرّياض النَّضرة » طبع مكتبهء لبنده ، ج 3 ، ص 209 ؛ و « ذخائر العقبى » ص 81 .\r\n","page_name":" 191 ","page_number":199},
  {"content":"\r\n\r\nو حاكم در « مستدرك » با سند متّصل خود از أبوضبيان ، از ابن عبّاس روايت كرده است ، و عبارت رسول الله را اين‌طور آورده است . رُفِعَ الْقَلَمُ عَنْ ثَلَاثَةٍ : عَنِ الْمَجْنُونِ الْمَغْلُوبِ عَلَى عَقْلِهِ ، وَ عَنِ النَّائِم حَتَّى يَسْتَيْقِظَ وَ عَنِ الصَّبِىَّ حَتَّى يَحْتَلِمَ . « 1 »\r\nو أبوبكر : أحمد بن حسين بن على بَيْهَقِىّ با سه سند مختلف اين قضيّه را با عبارات متفاوتهء رسول الله صلّى الله عليه و آله و سلّم در تلّفظ ، نه در معنى ؛ روايت كرده است « 2 » و علّامهء أمينى اين حديث را در پنج شكل و صورت از مصادر مختلفى آورده است ؛ و در پايان آن گويد :\r\nلَفْتُ نَظَرٍ ( عطف تَوَجُّه ) بخارى اين حديث را در « صحيح » خود ، « 3 » روايت كرده است ؛ إلّا اينكه چون در اين روايت برخوردى به كرامت و بزرگوارى خليفه داشت ، صدر آن را حذف كرده است به جهت آنكه بزرگوارى خليفه محفوظ بماند ؛ و به نظرش نيامد كه امَّت را بر داستانى كه از چهل خليفه ، به سنّتِ شايع ، و يا نسيان او پرده بر مىدارد ، در وقت قضاوت و حكم ؛ مطّلع گرداند و روايت را فقط بدين عبارت ، مختصر نموده است كه :\r\nقَالَ عَلِىُّ لِعُمَرَ : أمَا عَلِمْتَ أنَّ الْقَلَمَ رُفِعَ عَنْ الْمُجْنُونِ حَتَّى يُفِيقَ وَ عَنِ الصَّبِىَّ حَتَّى يُدْرِكَ وَ عَنِ النَّائِمِ حَتَّى يَسْتَيْقِظَ ؟ ! « 4 »\r\nو ليكن أقول : شُرّاح بخارى ، همچون ابن حَجَر عَسْقَلانىّ در كتاب « فَتْحُ البّارى » « 5 » ، و محمود بن أحمد عَيْنى در كتاب « عُمْدَة القَارِى » ، « 6 » كه هر دو در شرح « صحيح بخارى » مستند مفصّلًا از اين پرده برداشته‌اند و ابو داود در « صحيح » خود در باب المجنون يَسْرِق در كتاب « حدود » ، « 7 » و قاضى\r\n\r\n\r\n","description":"","footnote":"\r\n( 1 ) - « المستدرك على الصحيحين » ، ج 2 ، ص 59\r\n( 2 ) - « السُّنن الكبرى » ، ج 8 ، ص 264 و ص 265\r\n( 3 ) - در كتاب « محاربين » ، باب لا يرجم المجنون و المجنونة .\r\n( 4 ) - « الغدير » ، ج 6 ، ص 101 تا ص 103 باب نوادر الأثر فى علم عمر ، شمارهء 7\r\nدر كتاب « النّصّ و الاجتهاد » طبع دوّم ، ص 278 روايتى را از حاكم در « مستدرك » ج 4 ، ص 389 ، كتاب حدود ، باب مَن رُفع عنه القلم ، با إسناد خود به ابن عبّاس آورده است كه : زن ديوانهء آبستنى كه زنا كرده بود را به نزد عمر بردند و او ارادهء رجم وى را نمود . حضرت أمير المؤمنين عليه السّلام به او گفتند : أوَ ما عَلِمْتَ أنَّ الْقَلَمَ رُفِعَ عَن ثَلاثَةٍ : عَنِ الْمَجْنُونِ حَتّى يَعْقِلَ ، وَ عَنِ الصَّبىِّ حَتَّى يَحْتَلِمَ ، وَ عَنِ النَّائِمِ حَتَّى يَسْتَيْقِظَ ؟ ! پس عمر آن زن را رهاكرد .\r\nو سپس آية الله عاملى گفته است : در اينجا از دو جهت إجراء حدّ بر زن حرام است : اوّل از جهت جنون كه حضرت بدان استدلال نموده است ، دوّم به جهت حَبْل و آبستن بودن / . »\r\n( 5 ) - فتح البارى » ، ج 12 ، ص 101 .\r\n( 6 ) - « عمدهء القارى » ، ج 11 ، ص 151 .\r\n( 7 ) - « سنن أبوداود » ، با چند طريق ، ج 2 ، ص 227 .\r\n","page_name":" 192 ","page_number":200},
  {"content":"\r\n\r\nعَبْدُ الجَبَّار در كتاب « مُغْنِى » آن را ذكر كرده‌اند .\r\nبارى حديث رفع قلم را كه از رسول خدا أمير المؤمنين عليهما صلوات الله ، در اين مورد بيان كرده‌اند ؛ علماءِ شيعه و عامّه در كتب خود آورده ؛ و آن را أصل استدلال بر عدم مؤاخذه و تكليف نسبت به ديوانه و صغير و شخص به خواب رفته قرار داده‌اند ؛ و مدرك فتواى آنها همين روايت است ؛ البتّه به ضميمهء أحاديث ديگرى كه در موارد شخصيّه از أئمّهء أهل بيت عليهم السّلام روايت كرده‌اند .\r\nبيهقى پس از ذكر سه روايتى كه داستان رجم مجنونه را با حديث رفع قلم ذكر كرده است ؛ روايتى را مستقلًا از أبوالحسن على بن محمّد مُقْرِى با إسناد خود ، از حسن ، از أمير المؤمنين عليه السّلام روايت مىكند كه : شنيدم از رسول خدا صلّى الله عليه و آله و سلّم كه مىگفت : رُفِعَ الْقَلَمُ عَنْ ثَلَاثَهءٍ : عَنِ الصَّبِى حَتَّى يَعْقِلَ ؛ وَ عَنِ النَّائِم حَتَّى يَسْتَيْقِظَ ؛ وَ عَنِ الْمَجْنُونِ حَتَّى يُكْشَفَ عَنْهُ . « 1 »\r\nو حاكم پس از نقل اين حديث از أَبُوعبدالله محمّد بن أحمد بن موسى القاضى گويد : أبوعبدالله گفته است كه : در محجور بودن مجنون و مجنونه من در ميان علماء أحدى را مخالف نيافتم . « 2 »\r\n\r\nمنع أمير المؤمنين عليه السّلام از رجم زانيه‌اى كه حامله بود\r\nمنع أمير المؤمنين عليه السّلام از رَجْم زن زانيهء\r\nحامله كه عُمر أمر به رجم او نموده بود .\r\nخَوارزْمِى از محمود بن عمر زمخشرى ، با إسناد متّصل خود از زيد بن على ، از پدرش ، از جدّش ، از على بن أبى طالب عليه السّلام روايت كرده است كه : در عصر حكومت عمر ، زن حامله‌اى را پيش عمر آوردند ؛ و آن زن خودش اعتراف به زنا و فجور كرد ؛ و عمر أمر كرد تا وى را رَجْم ( سنگسار ) كنند .\r\nدر اين حالى على بن أبى طالب عليه السّلام به آن زن برخورد كرد ؛ و گفت : گناه اين زن چيست ؟ !\r\nگفتند : عمر أمر به رَجْم او نموده است . على عليه السّلام آن زن را برگردانيد ؛ و به\r\n\r\n\r\n","description":"","footnote":"\r\n( 1 ) - « السُّنَن الكبرى » ، ج 8 ، ص 265 .\r\n( 2 ) - « المستدرك » ، ج 2 ، ص 59 .\r\n","page_name":" 193 ","page_number":201},
  {"content":"\r\n\r\nعمر گفت : تو أمر كردى كه او را سنگسار كنند ؟ عمر گفت : آرى ! خودش در نزد من اعتراف به زنا و فجور كرد .\r\nفَقَالَ : هَذَا سُلْطَانُك عَلَيهَا ! فَمَا سُلْطَانُك عَلَى مَا فِى بَطْنِهَا ؟ ! ثُمَّ قَالَ لَهُ عَلِىُّ عَلَيهِ السَّلَامُ : فَلَعَلَّكَ انْتَهَرْتُهَا أوْ أخَفْتَهَا ؟ !\r\n« حضرت فرمود : اين قدرت و سلطنت توست بر او ؛ أمّا بگو ببينم قدرت و سلطنت تو بر طفلى كه در شكم دارد چيست ؟ و به دنبال آن فرمود : شايد تو با شدّت و تندى او را زجر كردى ؛ و يا آنكه او را ترسانيده‌اى تا إقرار و اعتراف كرده است ؟ ! »\r\nعمر گفت : آرى ! اين‌طور بوده است .\r\nفَقَالَ عَلِى عَلَيهِ السَّلَامُ : أوَ سَمِعْتَ رَسُولَ اللَهِ صَلَّى اللَهُ عَلَيهِ وَ آلِهِ وَ سَلَّمَ يقُولُ : لَا حَدَّ عَلَى مُعْتَرِفٍ بَعْدَ الْبَلَآءِ . إنَّهُ مَنْ قَيَّدْتَ أَوْ حَبَسْتَ أَوْ تَهَدَّدْتَ فَلَا إقْرَارَ لَهُ .\r\n« و سپس على عليه السّلام گفت : آيا نشنيده‌اى از رسول خدا صلّى الله عليه و آله و سلّم كه مىگفت :\r\nهر اعتراف و اقرارى كه پس از شكنجهء بدنى و يا روحى تحقّق پذيرد ، از درجهء اعتبار ساقط است ؛ و بر آن معترف ، حدّ نمىتوان جارى كرد . تحقيقاً هر كس را در قيد و زنجير بيندازى ؛ يا در زندان كنى ؛ يا او را تهديد كنى ، تا إقرار و اعتراف به گناه كند ، إقرار و اعتراف او اعتبار ندارد . » « 1 »\r\nعمر پس از شنيدن اين گفتار زن را رها كرد و پس از آن گفت :\r\nعَجَزَتِ النِّسَآءُ أنْ تَلِدْنَ مِثْلَ عَلِىُّ بْنِ أَبِى طَالِبٍ ، لَوْ لَا عَلِىُّ لَهَلَك عُمَرُ . « 2 »\r\n« زنان روزگار عاجزند از اينكه بتوانند همانند على بن أبى طالب را بزايند . اگر على نبود ، عمر در هلاكت افتاده بود . »\r\n\r\n\r\n","description":"","footnote":"\r\n( 1 ) - فقهاء ما رضوان الله عليهم در كتاب « إقرار » آورده‌اند كه : از شرائط صحّت و نفوذ اقرار ، عدم اكراه بر مُقِرّ است نسبت به مُقَرُّ عليه . بنابراين هر كس را بزنند و شكنجه كنند و يا او را بترسانند و إكراه بر اقرار كنند ، علاوه بر آنكه اين امور قبل از ثبوت جرم ، حرمت شرعى دارد ، نيز موجب تنفيذ اقرار نمىشود . شهيد ثانى در « مسالك » در شرح عبارت محقّق : و لو أقرّ المجنون لم يصحّ و كدا المُكره گفته است : لا فرق فى المكرّه بين مّن ضُرب حتّى الجِىَّ إلى الإقرار و بين مَن هُدّدَ عليه بايقاعِ مكروهٍ به لا يليق بمثله تَحمَلُه عادةٌ مِن ضَرْبٍ أو شَتْمٍ و أخذِ مالٍ و نحوِ ذلك - انتهى .\r\n( 2 ) - « مناقب خوارزمى » ، طبع سنگى ، ص 48 ، و طبع حروفى نجف ، ص 39 ؛ و « غاية المرام » قسمت دوّم ص 531 حديث 7 از عامّه ، از خوارزمى .\r\n","page_name":" 194 ","page_number":202},
  {"content":"\r\n\r\nعلى بن عيسى إرْبِلِى در « كشف الغُمَّة » اين خبر را از « مناقب » خوارزمى روايت كرده است . و نيز مجلسى آن را در « بحار » در ضمن نهمين طعن از مطاعن عمر قرار داده است . « 1 »\r\nابن شهرآشوب چون اين مطلب را بيان مىكند ، مىگويد كه : أمير المؤمنين عليه السّلام به عمر گفتند : هَبْ لَك سَبِيلٌ عَلَيْهَا فَهَلْ لَكَ سَبِيلٌ عَلَى مَا فِى بَطْنِهَا وَ اللهُ تَعَالَى يَقُولُ :  وَ لا تَزِرُ وازِرَةٌ وِزْرَ أُخْرى ،  « 2 » « چنين فرض كن كه تو را اقتدار و تسلّطى بر اين زن هست ؛ ولى آيا اقتدار و تسلّطى هم بر جنين و طفلى كه در شكم اوست دارى ؟ ! در حالى كه خداوند تعالى مىگويد : هيچ آدم گنهكار و باردارى ، بار گناه ديگرى را بر دوش نمىكشد » عمر گفت : پس با اين زن چه كنم ؟ !\r\nقَالَ : احْتَطْ عَلَيْهَا حَتَّى تَلِدَ ، فَإذَا وَلَدَتْ وَ وَجَدْتَ لِوَلَدِهَا مَنْ يَكْفُلُهُ فَأقِمِ الْحَدَّ عَلَيْهَا ! فَلَمَّا وَلَدَتْ مَاتَتْ ؛ فَقَالَ عُمَرُ : لَوْ لَا عَلِىُّ لَهَلَكَ عُمَرُ .\r\n« أمير المؤمنين عليه السّلام گفتند : او را در مراقبت و محافظت بدار ؛ تا بزايد ؛ و پس از آنكه زائيد ؛ و كسى را يافتى كه بچّهء او را كفالت كند ، و از عهدهء پرورش و شير و امور او بر آيد ؛ آنگاه حدّ را بر او إجرا كن !\r\nاتّفاقاً چون اين زن زائيد ، در هنگام وضع حمل ، در سرِ زائيدن بمرد . و عمر گفت : اگر على نبود عمر هلاك شده بود . »\r\nو إصفهانى در اين داستان گويد :\r\n وَ بِرَجْمِ اخْرَى مُثْقَلٍ فِى بَطْنِهَا * طِفْلٌ سَوِّىُّ الْخَلْقِ أوْ طِفْلَانِ 1\r\nنُودُوا ألَا انْتَظِرُوا فَإنْ كَانَتْ زَنَتْ * فَجَنِينُهَا فِى الْبَطْنِ لَيْسَ بِزَانِ 2 « 3 » \r\n1 - « و قدرت و غزارت علمى على نيز آشكار شد ، در وقتى كه عُمر\r\n\r\n\r\n","description":"","footnote":"\r\n( 1 ) - «\r\nكشف الغمّة » ، طبع سنگى ص 33 « بحار الأنوار » طبع كمپانى ، ج 8 ، ص 296 .\r\n( 2 ) - اين آيه مباركه در پنج جا در قرآن كريم وارد است : « آيه 164 ، از سورهء 6 : انعام » ؛ و « آيه 15 ، از سورهء 17 : إسرآء » ؛ و « آيه 18 ، از سورهء 35 : فاطر » ؛ « و آيه 7 ، از سورهء 39 : زمر » ؛ « و آيه 38 ، از سورهء 53 : النّجم » .\r\n( 3 ) - « مناقب » ، طبع سنگى ، ص 494 ، ج 1 ، و اين داستان را فضل بن شاذان ، در « إيضاح » ص 192 با تعليقهء ارموى آورده است .\r\n","page_name":" 195 ","page_number":203},
  {"content":"\r\n\r\nمى خواست زنى ديگر را ، همچنين سنگسار كند ؛ و اين زن در شكم خود به يك فرزند و يا دو فرزند باردار بود ، به بچّهء تامّ و تمام الخلقة .\r\n2 - نداى قارع و كوبندهء على در گوش آنها طنين انداخت كه : آگاه باشيد ! صبر كنيد ! انتظار بكشيد تا بچّه را به زمين بگذارد ! زيرا اگر اين زن زناكار است ؛ طفل جنين واقع در شكم او كه زنا نكرده است ! »\r\nآنچه از دو روايتى را كه از « مناقب خوارزمى » ، و از « مناقب ابن شهرآشوب » در اينجا ذكر كرديم ، استفاده مىشود ، آن است كه : داستان سنگسار زن حامله و منع أمير المؤمنين عليه السّلام در زمان عمر در دو بار اتّفاق افتاده است ؛ زيرا در خبر اوّل مذكور است كه : اقرار و اعتراف زن بر اساس تهديد و تخويف و زَجْر و آزار بود است ؛ و اين اقرار أثرى ندارد ؛ فلهذا زن را رها كردند ؛ و بعد از وضع حمل نيز بنا شد كه حدّ بر او جارى كنند ؛ و در خبر دوّم ذكرى از تهديد نبوده ؛ و اقرار زن حجّت است . غاية الأمر چون حامله بوده است ؛ بنا شده است كه در إجراء آن تأخير شود تا زن بارِ خود را به زمين گذارد .\r\nو به اين نكته تصريح كرده است مُحِبُّ الدِّين طَبَرى در دو كتاب خود : « ذَخائر العُقْبَى » و « الرِّياض النَّضِرَة » آنجا كه در هر دو كتاب اين دو روايت را از زيد بن على بن الحسين ، و عبد الله بن الحسن بن الحسن روايت كرده است . « 1 »\r\nو اين داستان رجم زانيه را محمّد بن طلحهء شافعى ذكر كرده است و گفته است كه : وَ قَالَ عُمَرُ بِمَحْضَرٍ مِنَ الصَّحَابَةِ لَوْ لَا عَلِىُّ لَهَلَكَ عُمَرُ . « 2 » « عمر در حضور\r\n\r\n\r\n","description":"","footnote":"\r\n( 1 ) - « ذخائر العقبى » ص 80 و 81 ، و « الرياض النَّضرة » ، طبع مكتبهء لبندة ، ج 3 ، ص 208 و ص 209 . و در روايت زيد بن على در اين دو كتاب بدين عبارت است : إنّه من قُيِّدَ أوْ حُبِسَ أو تُهُدِّدَ فَلَا إقْرَارَ لَه و بنا براين ، اين عبارت از تتمهء كلام رسول است ؛ نه از انشاءِ أمير المؤمنين عليه السّلام به عمر ، متفرعاً بر قول رسول خدا : لَا حَدَّ عَلَى معترف بعد البَلاءِ .\r\n( 2 ) - « مَطَالِب السَّؤُول » ، ص 13 و اين كتاب از نفايس كتب است . نويسندهء آن شافعى است و از أعيان علماء و معاريف رجال است و معاصر با سيّد بن طاوُس و على بن عيسى إربلى بوده است . چنانچه إربلى در « كشف الغمّة » ص 17 گويد : مطالب السَّؤُول فى مناقب آل الرسول تصنيف الشيخ العالم كمال الدّين محمّد بن طلحهء ؛ و كان شيخاً مشهوراً ، و فاضلًا مذكوراً أظنّه مات ( ره ) سنهء أربع و خمسين و ستمائة . و حاله فى ترفّعه و زهده و تركه وزارة الشّام و انقطاعه و رفضه الدّنيا حالٌ معلومهءٌ ؛ قرب العهد بها ؛ و فى انقطاعه عمل هذا الكتاب و كتاب الدائرة و كان شافعى المذهب من أعيانهم و رؤسائهم .\r\n","page_name":" 196 ","page_number":204},
  {"content":"\r\n\r\nجمعى از صحابه گفت : اگر على نبود هلاك شده بودم . »\r\nو علّامهء أمينى از چند كتاب أخير و از « أربعين » فخر رازى ص 466 صورت أوّل از روايت را آورده است ؛ و صورت روايت دوّم را نيز از كتاب « كفايهء » حافظ گنجى ص 105 ذكر كرده است . « 1 » و محبّ طبرى در دو كتاب خود در روايت دوّم ذكر كرده است كه عمر سه بار مىگويد : كُلُّ أحَدٍ أفْقَهُ مِنِّى « تمام أفراد از من فقيه‌تر و به مسائل دينى داناترند . »\r\nو شيخ مفيد در « إرشاد » روايت دوّم را ذكر كرده است و در اين روايت وارد است كه عمر گفت : لَا عِشْتُ لِمُعْضَلَةٍ لَا يَكُونُ لَهَا أبُوالْحَسَنِ .\r\n« من زنده نباشم در مشكله‌اى كه پيش آيد ، و براى حلِّ آن أبوالحسن نباشد . »\r\nو در خاتمهء روايت وارد است كه آثار غم و اندوه از چهرهء عمر بر طرف شد ، و حكم دربارهء اين مورد را به أمير المؤمنين عليه السّلام سپرد . « 2 »\r\n\r\nمنع أمير المؤمنين عليه السّلام از رجم زنى كه شش ماه زائيده بود\r\nمنع أمير المؤمنين از رجمِ زنى كه شش ماهه زائيده بود\r\nشيخ مفيد در « إرشاد » ، از يونس بن حسن ، روايت مىكند كه : زنى را به پيش عمر آوردند كه شش ماهه زائيده بود ؛ و عمر إراده كرد كه او را سنگسار كند . در اين حال أمير المؤمنين عليه السّلام به عمر گفت : إنْ خَاصَمَتْكَ بِكِتَابِ اللهِ خَصَمَتْكَ ! إنَّ اللهَ تَعَالَى يَقُولُ :  وَ حَمْلُهُ وَ فِصالُهُ ثَلاثُونَ شَهْراً .  « 3 » وَ يَقُولُ جَلَّ قَائِلًا :  وَ الْوالِداتُ \r\n\r\n\r\n","description":"","footnote":"\r\n( 1 ) - « الغدير » ، ج 6 ، ص 110 و ص 111 .\r\n( 2 ) - « إرشاد » ، طبع سنگى ، ص 112 و ص 113 .\r\n( 3 ) - تمام « آيه 15 ، از سورهء 46 : أحقاف » :  وَ وَصَّيْنَا الْإِنْسانَ بِوالِدَيْهِ إِحْساناً حَمَلَتْهُ أُمُّهُ كُرْهاً وَ وَضَعَتْهُ كُرْهاً وَ حَمْلُهُ وَ فِصالُهُ ثَلاثُونَ شَهْراً حَتَّى إِذا بَلَغَ أَشُدَّهُ وَ بَلَغَ أَرْبَعِينَ سَنَةً قالَ رَبِّ أَوْزِعْنِي أَنْ أَشْكُرَ نِعْمَتَكَ الَّتِي أَنْعَمْتَ عَلَيَّ وَ عَلى والِدَيَّ وَ أَنْ أَعْمَلَ صالِحاً تَرْضاهُ وَ أَصْلِحْ لِي فِي ذُرِّيَّتِي إِنِّي تُبْتُ إِلَيْكَ وَ إِنِّي مِنَ الْمُسْلِمِينَ .  « و ما به انسان دربارهء پدرش و مادرش وصيّت و سفار نموديم كه به آنها إحسان نمايد . مادرش او را با رنج و مشقّت حمل نمود و با رنج و مشقّت زائيد . و زمان حمل و شير دادن او مجموعاً سى ماه به طول انجاميد . تا -\r\n","page_name":" 197 ","page_number":205},
  {"content":"\r\n\r\n يُرْضِعْنَ أَوْلادَهُنَّ حَوْلَيْنِ كامِلَيْنِ لِمَنْ أَرادَ أَنْ يُتِمَّ الرَّضاعَةَ .  « 1 »\r\nفَإذَا تَمَّمَتِ الْمَرْأةُ الرَّضَاعَةَ سَنَتَيْنِ وَ كَانَ حَمْلُهُ وَ فِصَالُهُ ثَلَثِينَ شَهْرًا ؛ كَانَ الْحَمْلُ مِنْهَا سِتَّهءَ أشْهُرٍ .\r\n« اگر اين زن با تو به كتاب خدا در اين مورد منازعه و مباحثه كند ؛ حتماً بر تو غالب خواهد شد . خداوند تعالى مىگويد : مدّت زمان باردارى و حمل إنسان در شكم مادر ، و مدّت زمان از شير بازگرفتن او سى ماه است ؛ و نيز مىگويد : مادران شيرده ، بايد أولاد خود را دو سال تمام شير بدهند ؛ از براى آن كس كه بخواهد شير دادن را تمام و كامل نمايد . و بنابراين چون زن دوران شير دادن خود را در دو سال مىگذراند ، كه بيست و چهار ماه است ؛ و از طرفى مجموع زمان دوران حمل و باردارى ، و زمان دوران شير دادن سى ماه است ؛ حتماً خصوص زمان حمل و\r\n\r\n\r\n","description":"","footnote":"\r\n- زمانى كه به مرحلهء كمال و رشد خود رسيد و چهل ساله گشت گفت : اى پروردگار من به من إلهام كن اينكه شكر نعمتى كه بر من انعام كردى و بر پدر و مادر من انعام كردى به جاى آرم و ديگر اينكه عمل صالحى كه موجب رضايت توست انجام دهم ، و ذريّه و نسل مرا نيز پاكيزه و صالح بگردان ! من به سوى تو انابه و رجوع كردم و من تحقيقاً از مسلمين مىباشم . »\r\n( 1 ) - تمام « آيه 233 ، از سورهء 2 : بقره » :  وَ الْوالِداتُ يُرْضِعْنَ أَوْلادَهُنَّ حَوْلَيْنِ كامِلَيْنِ لِمَنْ أَرادَ أَنْ يُتِمَّ الرَّضاعَةَ وَ عَلَى الْمَوْلُودِ لَهُ رِزْقُهُنَّ وَ كِسْوَتُهُنَّ بِالْمَعْرُوفِ لا تُكَلَّفُ نَفْسٌ إِلَّا وُسْعَها لا تُضَارَّ والِدَةٌ بِوَلَدِها وَ لا مَوْلُودٌ لَهُ بِوَلَدِهِ وَ عَلَى الْوارِثِ مِثْلُ ذلِكَ فَإِنْ أَرادا فِصالًا عَنْ تَراضٍ مِنْهُما وَ تَشاوُرٍ فَلا جُناحَ عَلَيْهِما وَ إِنْ أَرَدْتُمْ أَنْ تَسْتَرْضِعُوا أَوْلادَكُمْ فَلا جُناحَ عَلَيْكُمْ إِذا سَلَّمْتُمْ ما آتَيْتُمْ بِالْمَعْرُوفِ وَ اتَّقُوا اللَّهَ وَ اعْلَمُوا أَنَّ اللَّهَ بِما تَعْمَلُونَ بَصِيرٌ .  « و مادران بايد اولاد خودشان را دو سال تمام شير دهند براى آنكس كه بخواهد شير تمام و كامل دهد و بر عهدهء پدر است كه خوراك و لباس مادران را به طور نيكو و پسنديده بدهد . هيچ كسى مورد تكليف الهى قرار نمىگيرد مگر به اندازهء گشايش و سعهء او ؛ هيچ مادرى نبايد در مورد بچّه‌اى كه زائيده است مورد ضرر واقع شود و هيچ پدرى نيز نبايد از ناحيهء بچّه‌اش مورد ضرر قرار گيرد . ( و در صورتى كه پدر بميرد ) بر عهدهء وارث اوست كه خوراك و پوشاك مادر بچّهء شيرخوار او را در دوران رضاع و شير دادن به نكوئى بدهد . و اگر أحياناً پدر و مادر خواستند در بين اين دو سال بچّه را از شير بگيرند ( به جهتى از جهات مثل مرض مادر و يا سفر ، و يا پيدا شدن دايه و شيردهء بهتر و يا احياناً طلاق و غير ذلك ) در صورتى كه از شير گرفتن طفل از روى رضايت هر دو نفر و از روى مشورت آنها باشد ؛ باكى ندارد . و اگر شما مردان نيز بخواهيد براى اولاد خودتان دايه‌اى بگيريد تا طفلتان را شير دهد ؛ اين نيز براى شما جايز است در صورتى كه آنچه را كه از مزد و حقوق براى دايه معيّن كرده‌ايد به طرز خوب و پسنديده به او بسپاريد ؛ و از خداوند بپرهيزيد ؛ به درستى كه حقّاً خداوند به آنچه انجام مىدهيد ، بيناست . »\r\n","page_name":" 198 ","page_number":206},
  {"content":"\r\n\r\nباردارى ، از مجموع اين دو دوران ، شش ماه مىشود . »\r\nعمر چون اين سخن را از أمير المؤمنين عليه السّلام بشنيد ؛ زن را رها كرده ؛ و اين حكم ثابت بماند ، و صحابه و تابعين و كسانى كه از على عليه السّلام اين حكم را أخذ نموده‌اند ؛ تا همين امروزى كه ما در آن زيست مىكنيم ؛ بدين حكم عمل نموده‌اند « 1 »\r\nو ابن شهرآشوب آورده است كه : هَيْثَم در جيش از جملهء لشگريان بود ؛ چون از سفر باز آمد شش ماه پس از آمدنش ، زن او بچّه‌اى آورد . هيثم اين بچّه را از آن زن مُنْكَر شمرد ، و آن بچّه را نزد عمر آورد ؛ و داستان را براى او بازگو كرد . عُمر أمر كرد تا زن را رَجْم كنند . قبل از اينكه رَجْم واقع شود على بن أبى طالب عليه السّلام خود را به زن رسانيده ؛ و سپس به عمر گفت : قدرى عنان نفس خود را بازدار و آهسته رو و آرام باش ! اين زن راست مىگويد ؛ خداوند تعالى مىگويد :  وَ حَمْلُهُ وَ فِصالُهُ ثَلاثُونَ شَهْراً  و همچنين مىگويد :\r\n وَ الْوالِداتُ يُرْضِعْنَ أَوْلادَهُنَّ حَوْلَيْنِ كامِلَيْنِ ؛  و بنابراين مجموع حَمْل و رِضَاع سى ماه است .\r\nعمر گفت : لَوْ لَا عَلِىُّ لَهَلَك عُمَر ، و زن را آزاد كرد ؛ و آن طفل را هم ملحق به پدر نموده ؛ حكم نسب برقرار كرد .\r\nبه دنبال اين مطلب ابن شهرآشوب گويد : شرح اين قضيّه از اين قرار است كه : در كمترين زمانى كه حامله شدن زن تحقّق مىيابد ، كه همان زمان انعقاد نطفه است ، چهل روز است ؛ و كمترين زمانى كه بچّه زنده از شكم مادر بيرون مىآيد ، شش ماه است . به جهت آنكه : نطفه در رحم چهل روز مىماند ؛ پس از آن در مدّت چهل روز تبديل به عَلَقَه مىشود ، و سپس در مدّت چهل روز مُضْغَه مىگردد ؛ و پس از آن در چهل روز صورت بندى مىشود ؛ و در مدّت بيست روز هم روح در او دميده مىگردد . و اين مجموعه در شش ماه است . و چون دوران شير\r\n\r\n\r\n","description":"","footnote":"\r\n( 1 ) - « إرشاد » طبع سنگى ، ص 113 و ص 114 ؛ و « ايضاح » فضل بن شاذان با تعليقهء ارموى ص 190 و ص 191 . و در آنجا اينطور وارد است كه : و از روايات كه شما آنها را ذكر مىكنيد ؛ و مخالف و موافق آنها را إنكار ندارند ، آن است كه : چنين روايت است الخ . و مجلسى ( ره ) در ج نهم « بحار الأنوار » طبع كمپانى ص 483 از « بشارة المصطفى » طبرى از يونس بن حسن بعينها روايت كرده است .\r\n","page_name":" 199 ","page_number":207},
  {"content":"\r\n\r\nدادن نوزاد تا از شير بازگرفتن آن بيست و چهار ماه است ، بنابراين دوران حمل شش ماه است . « 1 »\r\nو امروز نيز در طبّ به ثبوت رسيده است كه : بچّه در شكم مادر در رأس شش ماه بچّهء تامّ و تمامى است كه قابل براى ادامهء حيات است ؛ غاية الأمر آن سه ماه ديگر براى رشد و پرورش در محيط مناسب و تغذيهء بهتر معيّن شده است .\r\nو بنابرآنچه در تواريخ وارد است : حضرت سيد الشّهداء عليه السّلام ، و حضرت يحيى بن زكريّا على نبينا و آله و عليهما الصّلوة و السّلام در شش ماهگى متولّد شده‌اند ؛ اين واقعيّت ، خارج از قواعد و قوانين طبيعى نبوده است .\r\nنيشابورى در تفسير خود در ذيل آيه :  وَ حَمْلُهُ وَ فِصالُهُ ثَلاثُونَ شَهْراً  گويد : از ضميمه اين آيه و آيه :  وَ الْوالِداتُ يُرْضِعْنَ أَوْلادَهُنَّ حَوْلَيْنِ كامِلَيْنِ  گويد : مدّت حمل و باردارى شش ماه است ؛ و از عمر روايت است كه زنى شش ماهه زائيد ؛ و او را به عمر سپردند ؛ و أمر به رَجْم او نمود و به على ( رضى الله عنه ) اين قضيّه خبر داده شد ، و علىّ او را منع كرد ؛ و به اين آيه احتجاج نمود . عمر گفتار او را تصديق كرد و گفت : لَوْ لَا عَلِىُّ لَهَلَك عُمَرُ .\r\nجالينوس مىگويد : من در تعيين مقدار حمل و باردارى زنان فحص تامّ و تجسُّس كاملى داشتم ؛ و ديدم زنى را كه در يكصد و هشتاد و چهار شب كه آبستن بود زائيد . و أبوعلى سينا نيز چنين گمان دارد كه او خودش نيز مشاهدهء اين معنى را نموده است .\r\nو اهل تجربه براى اين مطلب قاعدهء كلّى بيان كرده‌اند ، و گفته‌اند : براى تَكَوُّن و تحقّق جنين ، زمان معيّنى مقدّر است . اگر اين زمان دو برابر شود ، جنين در شكم مادر حركت مىكند ؛ و سپس چنانچه دو برابر مجموع اين دو زمان را بر آن بيفزائيم جنين متولّد مىشود .\r\nو بنابراين ، اگر خلقت و تكوّن جنين ، در سى روز صورت گيرد ؛ چنانچه به همين مقدار بگذرد ؛ يعنى از مدّت آبستن شدن ، شصت روز سپرى گردد ؛ جنين حركت مىكند ؛ و اگر دو برابر مجموع اين مقدار اضافه شود ، كه يكصد و بيست\r\n\r\n\r\n","description":"","footnote":"\r\n( 1 ) - « مناقب » ، طبع سنگى ، ص 496\r\n","page_name":" 200 ","page_number":208},
  {"content":"\r\n\r\nروز است ؛ و مجموع دوران باردارى يكصد و هشتاد روز شود جنين متولّد مىگردد .\r\nو اگر خلقت و تَكوُّن جنين در سى و پنج روز صورت گيرد ؛ بچّه در رأس هفتاد روز تكان مىخورد ؛ و در رأس دويست و ده روز منفصل مىشود ؛ و به دنيا مىآيد كه اين هفت ماه مىشود .\r\nو اگر خلقت و تَكوُّن جنين در چهل روز صورت پذيرد ؛ در رأس هشتاد روز بچّه حركت مىكند ؛ و در سر دويست و چهل روز كه هشت ماه است ، متولّد مىشود . ولى چنين بچّه‌اى كمتر ديده مىشود كه در دنيا زنده بماند مگر در شهرهاى معيّنى ، همچون مِصْر . و اين معنى بحثش در اين كتاب گذشت .\r\nو اگر خلقت و تَكوُّن جنين در چهل و پنج روز صورت گيرد ؛ طفل در رأس نود روز متحرّك مىشود ؛ و در سر دويست و هفتاد روز كه نُه ماه است متولّد مىشود ؛ و اين بسيار است ؛ و أمّا اكثر مدّت حمل در قرآن مجيد مقدارى براى آن مشخّص نشده است . « 1 »\r\nفخر رازى در تفسير اين آيه ، عين عبارتى كه ما از نيشابورى ذكر كرديم ذكر كرده است ؛ و البتّه او بر نيشابورى تقدّم دارد ؛ و نيشابورى از او أخذ كرده است . « 2 »\r\nو بيهقى در « سنن » خود در باب مَا جَاءَ فِى أقَلِّ الْحَمْل با دو سند متّصل خود از أبِى الْحَرْبِ بْنِ أبِى الأسْوَد دُئَلِى ، و از حسن بصرى مرسلًا داستان أمر عمر را به رجم زنى كه شش ماهه جنين خود را به زمين نهاده بود ؛ و منع أمير المؤمنين عليه السّلام را روايت نموده است . « 3 »\r\nو سيوطى در « الدُّرُّ المنثور » از عبد الرّزّاق ، و عبد بن حميد ، و ابن مُنْذر ، از طريق قُتَادَة از أبو الحرب بن أبوالاسود دُؤَلى اين حديث را روايت كرده است . « 4 » و علّامهء فقيد آية\r\n\r\n\r\n","description":"","footnote":"\r\n( 1 ) - « تفسير غرائب القرآن و رغائب الفرقان » ، تأليف نظام الدّين حسن بن محمّد قمّى نيشابورى ، متوفّى در سنهء 728 طبع مطبعهء الحلبى بمصر ، ج 26 ، ص 10 .\r\n( 2 ) - « تفسير مفاتيح الغيب » ، طبع اوّل ، ج 7 ، ص 504 تأليف أبوعبد الله محمّد بن عُمَر بن الحسين طبرى الأصل و رازى المولد أشعرى شافعى متوفّى در سنهء 606 در شهر هرات .\r\n( 3 ) - « السَّنن الكبرى » ج 7 ، ص 442 .\r\n( 4 ) - « تفسير الدُّرّ الْمَنْثُور » ج 6 ، ص 40 .\r\n","page_name":" 201 ","page_number":209},
  {"content":"\r\n\r\nالله طباطبائى - رضوان الله عليه - در « الميزان » ، از سيوطىّ ، در « الدُّرُّ المنثور » ، و از شيخ مفيد در « إرشاد » ، نقل كرده‌اند . « 1 »\r\nو نيز خوارزمى « 2 » و محبّ الدِّين طبرى « 3 » و سبط ابن جوزى « 4 » و ابن عبد البرّ « 5 » و ملّا على متّقى هندى « 6 » همين مضمون از روايت را در كتب خود روايت نموده‌اند . و در پايان حديثِ خوارزمى وارد است كه : اين زن نيز در نوبت ديگر در سر شش ماهگى زائيد . سيّد بن طاووس نيز از مصادر عامّه ، ردّاً على مذهبهم آورده است . « 7 »\r\nو ملّا على متّقى با سند ديگر از قتاده از أبوالحرب بن الأسود دُئلى ، از پدرش بدين صورت روايت كرده است كه :\r\nبراى حكم و إجراءِ حدّ ، زنى را نزد عمر بردند كه شش ماهه زائيده بود ؛ و عمر تصميم گرفت او را رَجْم كند ؛ خواهر اين زن به نزد على بن أبى طالب عليه السّلام آمد ، و گفت : عمر خواهر مرا سنگسار مىكند ؛ من تو را به خدا قسم مىدهم كه اگر براى خواهر من عذرى را مىدانى براى من بيان كن !\r\n\r\n\r\n","description":"","footnote":"\r\n( 1 ) - « الميزان فى تفسير القرآن » ، ج 18 ، ص 224 .\r\n( 2 ) - « 422 مناقب خوارزمى » ، از طبع سنگى ، ص 57 ، و از طبع حروفى نجف ، ص 49 و ص 50 ، و در « غاية المرام » ، از خوارزمى از زمخشرى آورده است ، ص 531 ، حديث 8 از عامّه .\r\n( 3 ) - « ذخائر العقبى » ، ص 82 ، آنگاه گويد : اين حديث را قلعى و ابن سمّان تخريج كرده‌اند ؛ و از سعيد بن مسيّب با تخريج أحمد و أبوعمر وارد است كه : كان عمر يعتوّذ من معضلة ليس لها أبوحسن ؛ و كتاب « الرّياض النَّضرة » طبع مكتبة لبندة ، ج 3 ، ص 205 ، و گويد : اين حديث را عقيلى و ابن سمّان از أبوحزم از أبوالاسود تخريج كرده‌اند .\r\n( 4 ) - « تذكرهء خواصّ الامَّة » ص 87 .\r\n( 5 ) - « استيعاب » ، ج 3 ، ص 1103 .\r\n( 6 ) - « كنز العمّال » ، طبع دوّم حيدرآباد ، ج 6 ، ص 106 ، حديث شمارهء 785 ، از عبد الرّزاق در « جامع » خود .\r\n( 7 ) - « الطرائف فى معرفة مذهب الطّوائف » ، طبع مطبعهء خيّام ، 1400 هجرى ، ص 472 . و اين‌طور گويد : و من طرائف ما شهدوا به على خليفتهم عمر أيضاً من اقدامه على قتل النفوس و تغيير شريعة نبيّهم و تبديله لأحكامه . ما ذكره الحميدى فى كتاب الجمع بين الصَّحيحين فى فصل منفرد فى آخر الكتاب المذكور ، قال : إنّ عمر أمر برجم امرأة ولدت لستّة أشهر و تا آخر روايت را ذكر كرده است .\r\n","page_name":" 202 ","page_number":210},
  {"content":"\r\n\r\nعلى بن أبى طالب گفت : تحقيقاً خواهر تو معذور است و براى او عذرى است !\r\nخواهر صداى خود را به تكبير : اللهُ أكْبَر بلند كرد كه : عُمَر و حاضران نزد او شنيدند ؛ و سپس به نزد عمر آمد و گفت : عَلِى مىپندارد كه براى خواهر من عذرى است . عمر به سوى على فرستاد و پرسيد : عذر او چيست ؟\r\nعلى عليه السّلام گفت : خداوند عزّ و جلّ مىگويد :  وَ الْوالِداتُ يُرْضِعْنَ أَوْلادَهُنَّ حَوْلَيْنِ كامِلَيْنِ  و همچنين مىگويد :  وَ حَمْلُهُ وَ فِصالُهُ ثَلاثُونَ شَهْراً ؛  و بنابراين مدّت حمل شش ماه است ؛ و مدّت شيرخوارگى بيست و چهار ماه . عمر آن زن را رها كرد . و اين زن نيز پس از اين ، در شش ماهگى بچّه آورد . « 1 »\r\n\r\nعثمان زن مظلومى را بر أثر ندانستن حكم ، سنگسار كرد\r\nنظير اين قضيّه در زمان حكومت عثمان اتّفاق افتاد ، و عمثان حكم به رَجْم زن بيگناه كرد ، و وقتى كه إعلام و احتجاج أمير المؤمنين عليه السّلام با عثمان واقع شد ؛ زن بيچاره را سنگسار كرده بودند ؛ و كار از كار گذشته بود .\r\nسُيُوطِى در « الدُّرُّ الْمَنْثُور » گويد : ابن منذر ، و ابن أبى حاتم از بَعْجَةُ بْنُ عَبْداللهِ جُهَنِّى تخريج كرده‌اند كه او گفت : مردى از طائفهء ما ( جُهَنّى ها ) زنى را نيز از طائفه ما گرفت . زن درست در سر شش ماه بچّهء كاملى زائيد . شوهر اين زن پيش عثمان رفت ؛ و داستان را شرح داد . عثمان أمر كرد تا او را سنگباران كنند .\r\nخبر اين قضيّه را براى على ( رضى الله عنه ) آوردند . على به نزد عثمان آمد ، و گفت : چه مىكنى ؟ !\r\nعثمان گفت : اين زن در رأس شش ماهگى بچّهء تامّ و تمامى زائيده است ؛ مگر اين أمر تصوّر دارد ؟ !\r\nعلى ( رضى الله عنه ) گفت : آيا نشنيده‌اى كه : خداى تعالى مىگويد :  وَ حَمْلُهُ وَ فِصالُهُ ثَلاثُونَ شَهْراً ؛  و نيز مىگويد :  حَوْلَيْنِ كامِلَيْنِ  ؛ چه قدر مىيابى تو كه از اين مقدار بعد از كسر كردنِ دو سال باقى بماند ، مگر شش ماه ؟ !\r\nعثمان گفت : سوگند به خدا كه من فهمم به اين مطلب نرسيده بود . اينك برويد و زن را نزد من بازگردانيد ! چون رفتند زن را برگردانند ؛ ديدند كارش تمام شده ؛ و\r\n\r\n\r\n","description":"","footnote":"\r\n( 1 ) - « كنز العمّال » ، طبع دوّم حيدرآباد ، ج 6 ، ص 106 حديث شمارهء 784 ، از عبد الرّزّاق و عبد بن حميد و ابن منذر .\r\n","page_name":" 203 ","page_number":211},
  {"content":"\r\n\r\nزير سنگ‌ها جان داده است .\r\nوقتى كه اين زن را براى رجم مىبردند از جملهء سخنانش به خواهر خود اين بود يا أُخَيَّةَ لَا تَحْزَنِى فَوَ اللَهِ مَا كَشَفَ فَرْجِى أحَدٌ قَطُّ غَيْرُهُ !\r\n« اى مهربان خواهر من ! غمگين مباش ! سوگند به خدا هيچكس جز شوهرم با من آميزش ننموده است ( و خدا پرده را بر مىدارد ، و روشن مىسازد كه من مظلوم و بى گناه بوده‌ام ) . »\r\nراوى روايت : بعجة بن عبد الله جُهَنِّى گويد : اين بچّه بزرگ شد ، و رشد و نما كرد ، و اين مرد اعتراف به فرزندى او نمود ؛ و از تمام مردم ، اين بچّه به اين مرد شبيه‌تر بود . و به جرم و جنايتى كه اين مرد نموده بود ؛ و به زن بى گناه خود نسبت زنا داده بود ؛ مىگويد : من ديدم او را بعد از اين كه يتَسَاقَطُ عُضْوًا عُضْوًا عَلَى فِرَاشِهِ ، « 1 » « در بستر افتاده ، و تمام أعضاءِ بدنش ، يكى پس از ديگرى فرو مىريخت . »\r\nاين روايت را مَالِك « 2 » و بَيْهَقِى « 3 » و ابن كَثِير دَمِشْقِى « 4 » و عَيْنِى « 5 » روايت كرده‌اند و علّامهء فقيد آية الله طباطبائى ، از سُيُوطىّ ، در « الدُّرُّ الْمَنْثُور » حكايت\r\n\r\n\r\n","description":"","footnote":"\r\n( 1 ) - « الدُّرُّ المنثور » ج 6 ، ص 40 . در تفسير آيه :  وَ وَصَّيْنَا الْإِنْسانَ بِوالِدَيْهِ إِحْساناً . \r\n( 2 ) - « مُوَطَّأ مالك » با تصحيح و تعليقهء محمّد فؤاد عبد الباقى ، ج 2 ، ص 825 ، حديث 11 از « كتاب حدود » ما جآء فى الرجّم .\r\n( 3 ) - « السُّنَن الكبرى » ، ج 7 ، ص 442 و 443 . »\r\n( 4 ) - تفسير القرآن الكريم » ، طبع دار الفكر ، ج 6 ، ص 281 تفسير آيه  وَ وَصَّيْنَا الْإِنْسانَ  و پس از إتمام روايت ، راوى روايت را كه معمر بن عبد الله جَهنى ضبط كرده است گويد : چون پدر اين طفل ، بچّه را ديد ، گفت : اين پسر من است ؛ سوگند به خدا و شكّى در آن ندارم . معمر گويد : خداوند اين مرد مجرم را مبتلا كرد به مرض آكله ( خوره و جذام ) كه در صورتش پديد آمد ، و پيوسته او را مىخورد تا آنكه بمرد . معمر گويد : اين بچّه آن‌قدر به پدرش شبيه بود كه وقتى شما بخواهيد يك كلاغ را با كلاغ ديگر و يا يك تخم مرغ را با يك تخم مرغ ديگر قياس كنيد ؛ نمىتوانيد بگوئيد : آنها به همديگر شباهتشان از شباهت اين طفل به پدرش بيشتر است .\r\n( 5 ) - « عمدة القارى » ، ج 9 ، ص 642 .\r\n","page_name":" 204 ","page_number":212},
  {"content":"\r\n\r\nنموده ، « 1 » و سيّد محسن جبل عاملى در كتاب « عجائب الأحكام » آورده ؛ « 2 » و علّامهء أمينى در « الغدير » از مصادر آن آورده است . « 3 » و « 4 »\r\nبارى اين است طرز حكومت خلفاى جور ، كه در ريختن خون مظلومان و بى گناهان آستين بالا زده ، و عذر خود را عدم علم به كتاب و سنّت مىدانند ؛ و سوگند هم مىخورند كه نمىدانستيم . آخر كسى نبود به اين دايگان مهربان‌تر از مادر بگويد : چه كسى شما را خليفة المسلمين ، و أمير المؤمنين ، و خليفة رسول الله خوانده ؛ و در برابر كدام امّت شما اين برچسب را به خود زده ايد ؟ شما خليفهء رسول الله و أمير مؤمنان را از مقامش ساقط مىكنيد ، تا كه برود در باغ‌هاى مدينه و خارج مدينه آبيارى كند و شخم بزند ؛ و شما با اعتراف به جهل و نادانى خود ، نام خليفه و امير بر خود بنهيد و جانشين و قائم مقام رسول الله بدانيد ؟\r\n\r\nتبعات سوء حكومت غاصبان\r\nآرى نتيجهء به دست گرفتن افراد غير واجد مقام ولايت ، درجه و مقام حكومت و ولايت را همين است كه : نتايجش يكى پس از ديگرى ظاهر مىشود ؛ و تا قيام قائم به حقّ ، ولىِّ حضرتِ حقّ ، مردم گمراه و سرگردان و مظلوم ، و بدون كاميابى از سرمايه‌هاى إلهى در دنيا بيايند و بروند .\r\nبه خدا سوگند در ديروز كه مشغول نوشتن داستان اين زن مظلوم بودم كه در زير بمباران سنگ‌هاى عثمان سنگسار شده بود ؛ آنقدر گريه كردم و اشك‌ها سرازير\r\n\r\n\r\n","description":"","footnote":"\r\n( 1 ) - « الميزان » ج 18 ، ص 224\r\n( 2 ) - « عجائب الأحكام » ، ص 52 گويد : و نظير اين قضيه براى عثمان و ابن عبّاس وارد است و ابن عبّاس از على عليه السّلام گرفته است .\r\n( 3 ) - « الغدير » ، ج 6 ، ص 94 .\r\n( 4 ) - و همچنين ابن شهرآشوب در « مناقب » ، طبع سنگى ، ج 1 ، ص 500 و ص 501 از « كشّاف » [ كشف 
  ] ثعلبى و « أربعين » خطيب ، و « موطّأ » مالك با اسانيد خودشان از بعجهء جهنّى روايت كرده است . و در ذيل آن آورده است كه : چون أميرمؤمنان عليه السّلام عثمان را محكوم كردند ، عثمان گفت : زن را برگردانيد ! و سپس گفت : ما عند عثمان بعد أن بعث إليها . « بعد از آنكه عثمان فرستاد تا او را برگردانند ؛ ديگر مسؤوليّتى براى او نيست چه آن را سنگسار كرده باشند و يا نكرده باشند . »\r\nو نيز در « غاية المرام » ص 531 قسمت دوّم ، حديث چهارم از عامّه ، از « صحيح مسلم » ، در تفسير سورهء زخرف روايت كرده است .\r\n","page_name":" 205 ","page_number":213},
  {"content":"\r\n\r\nكردم ، كه از نوشتن واماندم ؛ نه براى مظلوميّت على ، و نه براى مظلوميّت زهراء و محسن . بلكه براى مظلوميّت اين زن ؛ فقطّ و فقطّ همين زن ، كه بر اساس دستور إسلام و پيروى از پيامبر اكرم ، ازدواج كرده ؛ و بار حمل و سختىهاى دوران باردارى را متحمّل شده ؛ و اينك كه بچّه‌اى زائيده است ؛ مزدش را آن دهند كه :\r\nاز نوزداش كه آرزو دارد پستان بر لبانش نهد ؛ و از نظاره بر چهرهء او ، درد و رنج باردارى و زائيدن را فراموش كند ؛ بدون جرم و گناه ، از نوزاد جدا كنند ؛ و ببرند آن‌قدر به او سنگ بزنند كه جان دهد ، به اتّهام اينكه زنا كرده‌اى ! و اين بچّه بچّهء زناست . اين زن در كانون وجدان و مركز اصيل تفكير و درايت خود چه مىگويد ؟ !\r\nهمان جملهء سربسته‌اى را كه به خواهرش گفت : غير از شوهرم كسى با من در نياويخته ، و غير از خدا كسى از سرّ من آگاه نيست » ؛ اين طفل ، طفل من است ؛ به دستور رسول خدا در شكم حمل كرده‌ام ؛ و دوران حمل را پشت سر گذارده ؛ و اينك كه بچّه را به زمين نهاده‌ام ؛ و ابتداى دوران رضاع است ، بايد مرا سنگسار كنند اين مدّعيان خلافت !\r\nآرى يوسف را به جرم عصمت و پاكى به زندان كردند ؛ او بى گناه بود ، و عفيف بود .\r\nبارى بين اين قضيهء عثمان ، و قضيهء عمر كه أمر به رجم نموده بود ، ولى خبر أميرمؤمنان عليه السّلام به او رسيده ، و هنوز زن را سنگسار ننموده بودند ؛ تفاوتى نيست . هر دو از يك منبع و سرچشمه آب مىخورند .\r\nعثمان حكم به رَجْم كرد ؛ و زن را به پيرو آن رجم كردند . عمر حكم به رَجْم كرد و اتّفاقاً رجم نشده حكم على رسيد ؛ و جلوگير شد . هر دو حكم ، حكم به غلط و ناشى از جهل بوده است ؛ ولى اتّفاقاً حكم عثمان عمل شد ، و حكم عمر نشد . از جهت صدور حكم ظالمانه أبداً تفاوتى در ميان نيست . ولى چون زن جَهنِيّه را سنگسار كردند ، نام عثمان در تواريخ و كلام به بدى ياد شد ؛ و اين رَجْم را از نقمات واردهء بر او شمرده‌اند ؛ و امّا عمر چون حكمش عمل نشده بود ؛ و نداى لَوْ لَا عَلِىُّ لَهَلَكَ عُمَرُ او بلند شد ؛ اين جمله را طرفداران او حمل بر راستى و صدق او\r\n\r\n","description":"","footnote":"","page_name":" 206 ","page_number":214},
  {"content":"\r\n\r\nنموده و مىگويند : در برابر حقّ تسليم شد .\r\nولى همانطور كه ياد آور شديم از جهت ملاك و روح قضيّه ، بين اين دو مسئله تفاوتى نيست . عثمان هم پس از ملاقات و احتجاج أمير المؤمنين عليه السّلام اعتراف كرد كه من نمىدانستم . و حكم هم از هر دو مصدر صادر شد .\r\nوانگهى گفتار عمر كه در بيست و سه مورد گفته است : لَوْ لَا عَلِىُّ لَهَلَك عُمَرُ اگر هلاكت واقعى و اخروى و عذاب خداوندى است ؛ پس چرا در برابر شاه ولايت قيام كرده و سپر گرفته و حقّ مسلّم او را عالماً عامداً ربوده است ؟ !\r\nپس معلوم مىشود مراد او از اين عبارت ، هلاكت ظاهرى ، و ريخته شدن آبرو ، و تنزّل از شأن و مقام دنيوى بوده است كه نام او را هم در مجالس و محافل به زشتى ياد كنند . اين هم كه قيمت ندارد ؛ همان‌طور كه گفتار او كه من زنده نباشم ، وقتى على نيست ؛ و يا در شهرى نباشم كه على در آنجا نباشد ؛ غير از اين مفهوم ، مفهوم دگرى ندارد . او حتمّا براى برقرارى حكومت خود نيازمند به على است ؛ ولى نه آنكه خود را سرّاً و واقعاً محتاج به على ببيند ؛ بلكه به على چون نياز به مهره‌اى از مهره‌هاى خلافت كه بدون آن چرخ حكومتش نمىگردد ؛ نيازمند است .\r\n\r\nأشعار خزيمه بن ثابت أنصارى در وقت بيعت با أمير المؤمنين عليه السّلام\r\nخوارزمى گويد : و با اين إسناد ( يعنى با سلسلهء سندى كه در خبر قبل از اين ذكر شده است ) خبر داد به من أبُو الْعَلَاء حَافِظ ، از حسن بن أحمد همدانى ، از طريق إجازهء در روايت ، بر روى منبر رسول خدا صلّى الله عليه و آله و سلّم ، كه خُزَيْمَةُ بْنُ ثَابِت أنصَارِى در جلوى منبر رسول خدا ايستاده ؛ و اين أبيات را إنشاد كرد :\r\n إذَا نَحْنُ بَايَعْنَا عَلِيّاً فَحَسْبُنَا * إذَا أبُو حَسَنٍ مِمَّا نَخَافُ مِنَ الْفِتَنْ 1\r\nوَجَدْنَاهُ أوْلَى النَّاسِ بِالنَّاسِ إنَّهُ * أطَبُّ قُرَيْشٍ بِالْكِتَابِ وَ بِالسُّنَنْ 2\r\nوَ إنَّ قُرَيْشاً مَا تَشُقُّ غُبَارَهُ « 1 » * إذَا مَا جَرَى يَوْمًا عَلَى الضُّمُر الْبَدَنْ 3\r\nوَ فِيهِ الَّذِى فِيهِمْ مِنَ الْخَيْرِ كلِّهِ * وَ مَا فِيهِمْ بَعْضُ الَّذِى فِيهِ مِنْ حَسَن 4 « 2 » \r\n1 - « اگر ما با على بيعت كنيم ، أبوالحسن ما را از هر فتنه‌اى كه از آن\r\n\r\n\r\n","description":"","footnote":"\r\n( 1 ) - در فرآئد الادبِ كتاب « المنجد » گويد : مثلى است كه در عرب آورده مىشود : « ما يُشَقُّ غُبارُهُ » ؛ يُضرَبُ لِلسّابقِ المُبرّز ، و لِمَن لا قِرْنَ له يُجاريه . و يُراد أنّه لا غُبارَ له فَيُشقّ ، و ذلك لِسُرعةِ عَدْوِه و خِفَّةِ وَطْئِه .\r\n( 2 ) - « مناقب » ، از طبع سنگى ، ص 29 و ص 30 ، و از طبع حروفى نجف ص 16\r\n","page_name":" 207 ","page_number":215},
  {"content":"\r\n\r\nمى ترسيم و بيمناكيم ، كفايت مىكند ، و او براى ما كافى است .\r\n2 - ما او را چنان يافتيم كه ولايتش از همهء مردم به مردم بيشتر است ؛ زيرا كه او حاذق‌ترين و ماهرترين طائفهء قريش است به كتاب خداوند ؛ و به سنّت‌هاى رسول اكرم صلّى الله عليه و آله و سلّم .\r\n3 - على يگانه مرد دلير و يكّه‌تازى است كه قريش جنگاور آنگاه كه وى بر شتران لاغر اندام سوار شده و بتازد ، قدرت آن را ندارد كه غبار او را بشكافد و هماورد وى گردد .\r\n4 - و در على است تمام خيرات و خوبىهائى كه در همهء آنهاست ؛ و در همهء آنها بعضى از خيرات و خوبىهاى او يافت نمىشود » .\r\nو نيز خوارزمى با سند متّصل خود ، از مهذّب الأئمّة أبوالمُظَفَّر ، عبد الملك بن على بن محمّد همدانى با اتّصال سند به عَمْرُو بْنُ مَيْمُون ، از ابن عبّاس روايت مىكند كه بعضى از أهل كوفه در أيّام صِفّين دربارهء أمير المؤمنين عليه السّلام اين أبيات را انشاد كرد :\r\n أنْتَ الْإمَامُ الَّذِى نَرْجُو بِطَاعَتِهِ * يَوْمَ النُّشُورِ مِنَ الرَّحْمَنِ غُفْرَانَا 1\r\nأوْضَحْتَ مِنْ دِينِنَا مَا كَانَ مُشْتَبِهًا * جَزَاكَ رَبُّكَ عَنَّا فِيهِ حُسْنَانَا 2\r\nنَفْسِى الْفِدَاءُ لِخَيْرِ النَّاسِ كُلِّهِمِ * بَعْدَ النَّبِىِّ عَلِىِّ الْخَيْرِ مَوْلَانَا 3\r\nأخِى النَّبِى وَ مَوْلَى الْمُؤمِنِينَ مَعًا * وَ أوَّلُ النَّاسِ تَصْدِيقًا وَ إيمَانًا 4 « 1 » \r\n1 إى على : تو آن إمام و پيشوا هستى كه ما در سايهء إطاعت او در روز قيامت از خداى رحمن اميد غفران داريم !\r\n2 - تو آنچه براى ما در امور دين ما مشتبه بود ، واضح كردى ؛ پروردگارت از جانب ما جزايت را دو چندان نمايد !\r\n3 - جان من فداى كسى كه از همگى مردم بهتر است پس از پيغمبر ؛ كه او على است مولاى ما كه منبع خير و بركت است .\r\n4 - اوست هم برادر پيغمبر و هم صاحب اختيار مؤمنان ؛ و أوَّلين كسى كه إيمان آورد و تصديق رسول الله صلّى الله عليه و آله و سلّم را نمود .\r\n\r\n\r\n","description":"","footnote":"\r\n( 1 ) - « مناقب خوارزمى » ، از طبع سنگى ، ص 34 ، و از طبع حروفى نجف ص 22\r\n","page_name":" 208 ","page_number":216},
  {"content":"\r\n\r\nبالجمله جهالت خلفاى غاصب يكى و دو تا نيست . در مسائل شرعى و آيات قرآن و لغت و معارف الهى آنقدر گيج بوده‌اند كه علماى علم كلام در احتجاجات خود در برابر مخالفين ، آنها را ضبط و ثبت كرده‌اند .\r\n\r\nأبوبكر معناى أبّ را نمىدانست\r\nأبوبكر و عمر معناى أبّ را نمىدانستند\r\nشيخ مفيد آورده است كه : از أبوبكر دربارهء گفتار خداى تعالى :  وَ فاكِهَةً وَ أَبًّا  سؤال شد ؛ و معناى أبّ را در قرآن نمىدانست ؛ و گفت : أىُّ سَمَاءٍ تُظِلُّنِى أمْ أىُّ أرْضٍ تُقِلُّنِى أمْ كَيْفَ أصْنَعُ إنْ قُلْتُ فِى كتَابِ اللهِ تَعَالَى بِمَا لَا أعْلَمُ ؟ ! أمَّا الْفَاكِهَةُ فَتَعْرِفُهَا ، وَ أمَّا الْأبُّ فَاللهُ أعْلَمُ بِهِ .\r\n« اگر من از روى رأى خود در كتاب خداى تعالى چيزى را بگويم كه نمىدانم ؛ در اين صورت كدام آسمان بر سر من سايه مىافكند ؟ يا كدام زمين مرا بر روى خود مىكشد ؟ يا چكار كنم ؟ و چه چاره انديشم ؟ ما معناى فَاكِهَة را مىدانيم ؛ و معناى أبّ را خدا داناتر است . »\r\nچون سخن او را در اين باب به أمير المؤمنين عليه السّلام رساندند ؛ گفت : يا سُبْحَانَ اللهِ أمَّا عَلِمَ أنَّ الْأبَّ هُوَ الْكَلاءُ وَ الْمَرْعَى ؛ وَ أنَّ قَوْلَهُ تَعَالَى : وَ فَاكِهَةً وَ أبّاً إعْتِدادٌ مِنَ اللهِ تَعَالَى بِإنْعَامِهِ عَلَى خَلْقِهِ بِمَا غَذَاهُمْ بِهِ وَ خَلَفَهُ لَهُمْ وَ لِأَنْعَامِهِمْ مِمَّا تَحْيىَ بِهِ أنْفُسُهُمْ وَ تَقُومُ بِهِ أجْسَادُهُمْ « 1 »\r\n« اى سبحان الله ! آيا او ندانست كه أبّ عبارت است از علف و گياه بهائم ؟ و اين كه گفتار خداى تعالى كه مىگويد :  وَ فاكِهَةً وَ أَبًّا  عنايت و مرحمت و اعتنائى است كه : خداوند تعالى بر خلق خودش نموده ، كه با نعمت دادن به آنها به غذائى كه به آنها مىدهد ؛ و از براى آنها و چارپايانشان تهيّه و إيجاد كرده ، از آنچه را كه به واسطهء آن نفوسشان زنده مىشود ؛ و أجسادشان نيرو مىگيرد ؛ آنها را مورد نظر خود قرار داده است ؟ »\r\nو ابن شهرآشوب صدر اين حديث را كه راجع به أبوبكر است ؛ از فتاواى\r\n\r\n\r\n","description":"","footnote":"\r\n( 1 ) - « إرشاد » ، طبع سنگى ص 110\r\n","page_name":" 209 ","page_number":217},
  {"content":"\r\n\r\nجاحِظ ، و از تفسير ثَعْلَبى ذكر كرده ؛ و ذيل آن را كه راجع به گفتار أمير المؤمنين عليه السّلام از روايات أهل البيت عليهم السّلام آورده است . « 1 »\r\nبزرگان علماى تفسير از خاصّه و عامّه در تفسير معناى أبّ از سوره عَبَسَ اين روايت را در عدم فهم معناى آن از أبوبكر روايت كرده‌اند از جمله زَمَخْشَرى « 2 » ، و ابن كثير ، « 3 » وخَازِن ، « 4 » و أبُو السُّعُود ، « 5 » و سُيُوطى « 6 » ، روايت نموده‌اند كه علاوه بر آنكه أبوبكر معناى أبّ را نمىدانست ؛ و به آن عبارت مذكور لب گشود ؛ عمر نيز نمىدانست ؛ و در فراز منبر چون اين آيه را قرائت كرد ، اعتراف به جهل خود نموده و تصريح كرد كه : دنبال معناى أبّ گشتن ، تكلّف در قرآن است ؛ و ما مأمور نيستيم كه معناى آن را بدانيم . آنچه را كه از قرآن معنايش را مىدانيد عمل كنيد ؛ و آنچه را كه نمىدانيد معناى آن را به خدا واگذار كنيد ! و ما در اينجا عين ألفاظ سيوطى را مىآوريم :\r\nأبوعُبَيْدَه در فضائل خود ، و عبد بن حميد از إبراهيم تميمى روايت كرده‌اند كه : از أبوبكر دربارهء گفتار خداوند :  وَ أَبًّا  سؤال شد ؛ او گفت : أىُّ سَماءٍ تُظِلُّنِى ، و أىُّ أرْضٍ تُقِلُّنِى إذَا قُلْتُ فِى كِتابِ اللهِ مَا لَا أعْلَمُ ؟ و سَعيد بن مَنْصُور ، و ابن جرير ، و ابن سَعْد ، و عَبد بن حَميد ، و ابنِ مُنذِر ، و ابن مَرْدَوَيْه ، و بَيْهَقِى در « شُعَب الإيمان » ، و خَطِيب ، و حاكم با تصحيحى كه از حديث كرده است يعنى آن را صحيح شمرده ، از أنَس تخريج كرده‌اند كه : عُمَر در بالاى منبر اين آيه را قرآئت كرد :   فَأَنْبَتْنا فِيها حَبًّا وَ عِنَباً وَ قَضْباً   - إلى قوله (  وَ أَبًّا ،  قَالَ : كُلُّ هَذَا قَدْ عَرَفْتَاهُ ؛ فَمَا الْأَبُّ ؟ ثُمَّ رَفَضَ عَصاً كَانَتْ فِى يدِهِ ؛ فَقَالَ : هَذَا لَعَمْرُ اللهِ هُوَ التَّكَلُّفُ فَمَا عَلَيْكَ أنْ لَا تَدْرِى مَا الْأَبُّ ؛ اتَّبِعُوا مَا بُيِّنَ لَكمْ هُدَاهُ مِنَ الْكِتَابِ فَاعْمَلُوا بِهِ ؛ وَ مَا\r\n\r\n\r\n","description":"","footnote":"\r\n( 1 ) - « مناقب » ، طبع سنى ، ج 1 ، ص 490 و ص 491\r\n( 2 ) - « تفسير كشّاف » ، طبع أوّل ، مطبعهء شرقيه ، ج 2 ، ص 525\r\n( 3 ) - « تفسير ابن كثير » ، طبع دار الفكر ، ج 7 ، ص 216 و ص 217\r\n( 4 ) - « تفسير خازن » ، طبع مطبعهء مصطفى محمّد در مصر ، ج 7 ، ص 176\r\n( 5 ) - « تفسير أبوالسعود » ، طبع مكتبهء رياض در رياض ، ج 5 ، ص 482\r\n( 6 ) - « تفسير الدُّرُّ المنثور » ، ج 6 ، ص 317\r\n","page_name":" 210 ","page_number":218},
  {"content":"\r\n\r\nلَمْ تَعْرِفُوهُ فَكِلُوهُ إلَى رَبِّهِ !\r\n« ( بايد انسان نظرى به طعام خود كند ؛ كه ما آب باران را از آسمان فرو ريختم ؛ و سپس زمين را براى رشد نباتات شكافتيم ) ؛ و آنگاه حبوبات ، و انگور و سبزيجات‌تر و تازه‌اى كه مرتّباً چيده مىشوند ، و پس از آن دوباره مىرويند ؛ و درخت زيتون ، و درخت خرما ، و باغهائى كه از درختان أنبوه سرشار شده است ، و ميوه جات ، و علف و گياه بهائم را در آن كاشتيم ( تا اينكه براى شما و براى چهارپايانتان متاعى بوده باشد ) . » « 1 »\r\nپس از قرآئت اين آيات عمر گفت : تمام اينهائى كه خداوند نام برد ، ما آنها را فهميديم ؛ امّا أبّ چه معنى دارد ؟ و سپس عصائى را كه در دست داشت به زمين پَرْت كرد و گفت : دانستن معناى أبّ سوگند به خدا تكلّف است ؛ مؤاخذه و تعهّدى بر تو نيست كه معناى أبّ را ندانى !\r\nشما مردم از كتاب خدا آنچه را كه رشاد و هدايتش بيان شده است از آن پيروى كنيد ؛ و بدان عمل كنيد ! و آنچه را كه نمىدانيد ، و نمىشناسيد معنى و واقعيّتش را به پروردگارش بسپاريد !\r\nو حاكم در « مستدرك » فقط به ذكر روايت وارده از عمر در ندانستن معناى أبّ و نهى از تكلّف در قرآن اكتفا كرده ؛ و با سند متّصل خود از أنس بن مالك اين حديث را از عمر روايت مىكند ؛ و پس از آن مىگويد : اين حديث بر شرط شيخين صحيح است و آن را تخريج نكرده‌اند « 2 »\r\nسيوطى پس از روايت دو حديث مذكور از أبوبكر و عمر ، همچنين روايت مىكند از عبد بن حميد ، و ابن الأنبارى در « مصاحف » ، از أنس كه چون عمر آيه  وَ فاكِهَةً وَ أَبًّا  را قرائت كرد گفت : فَاكهَةً معنايش را دانسته‌ايم ؛ أبّ چيست ؟\r\n\r\n\r\n","description":"","footnote":"\r\n( 1 ) - ما براى تماميّت مطلب سه آيه قبل از آياتى كه در متن ذكر شده است ؛ و يك آيه بعد از آن را نيز ترجمه نموديم يعنى آيه    فَلْيَنْظُرِ الْإِنْسانُ إِلى طَعامِهِ أَنَّا صَبَبْنَا الْماءَ صَبًّا ثُمَّ شَقَقْنَا الْأَرْضَ شَقًّا    كه عبارتند از « آيه 24 تا آيه 26 از سورهء 80 : عبس » و آيه  مَتاعاً لَكُمْ وَ لِأَنْعامِكُمْ  كه عبارت است از « آيه 32 از اين سوره . »\r\n( 2 ) - « مستدرك » حاكم ، ج 2 ، ص 514 ، تفسير سورهء عَبَس و توّلى .\r\n","page_name":" 211 ","page_number":219},
  {"content":"\r\n\r\nو سپس گفت : مَهْ نُهِينَا عَنِ التَّكَلُّفِ « 1 » « 2 » آرام بگير ! ما را از تكلّف منع كرده اند . « 3 »\r\nو نيز سيوطى از عبد بن حميد ، از عبد الرحمن بن يزيد ، تخريج كرده است كه : مردى از عمر از آيه وَ أَبًّا پرسيد ؛ و سپس چون عمر ديد ايشان در اين باره گفتگو دارند ؛ با تازيانهء دستى به آنها حمله كرد . « 4 »\r\nعلّامهء فقيد آيه الله طباطبائى - رضوان الله عليه - ، پس از نقل اين أحاديث از تفسير « الدُّرُّ المنثور » در ذيل حديث أخير گفته‌اند : حمله كردن با شلّاق بر آنها مبتنى بر منعى است كه آنها از بحث در معارف كتاب خدا نموده بودند ؛ حتّى از تفسير ألفاظ آن « 5 »\r\nبارى از تفريع  مَتاعاً لَكُمْ وَ لِأَنْعامِكُمْ  بر آيات سابقهء بر آن نيز روشن است كه أبّ بايد معناى خوراك چهارپايان ، از گوسفند و گاو و شتر ، همچون علف و گياه مختصّ به بهائم باشد ؛ مثل كاه و يونجه و علفهاى بيابانى و خودرو . زيرا پس از شمردن نباتات روى زمين از حبّ ، و انگور ، و سبزيجات دستچين ( همچون تره و جعفرى و شِوِدْ و أمثالها ) و زَيتون ، و خرما ، و أنواع ميوه‌جات كه همگى آنها اختصاص به انسان دارد چون نام از أبّ مىبرد ؛ و بعداً مجموعه‌اى را كه شمرده است ، متاع انسان و أنعام قرار مىدهد ؛ معلوم مىشود كه معنى و منظور از أبّ\r\n\r\n\r\n","description":"","footnote":"\r\n( 1 ) - « الدُّرُّ المنثور » ، ج 6 ، ص 317\r\n( 2 ) - و اين روايت را تا اينجا طبرى و طبرانى در « مسند » شاميّين از طريق ابن وهب از يونس و عمرو بن حارث روايت كرده‌اند ، و نيز حاكم و بيهقى در « شعب الإيمان » در فصل نوزدهم از طريق صالح بن كيسان ، و نيز ابن مردويه از روايت شعيب و همگى آنها از زُهرى روايت كرده‌اند كه : كسى به او گفت : من از عمر چنين شنيدم ، و آن وقت قضيّه را بيان كرد ؛ و نيز اين روايت طريق ديگرى از روايت حميد از أنس دارد كه حاكم آن را تخريج نموده است .\r\n( 3 ) - و ابن أبى الحديد در « شرح نهج البلاغهء » آورده است كه : روزى عمر به مسجد رفت و در بَرِ او پيراهنى بود كه بر پشت آن چهار وصله بود ؛ و قرآن را خواند تا رسيد به اين آيه :  وَ فاكِهَةً وَ أَبًّا  در اين حال گفت : اين تكلّف است و مَا عَلَيك يا بن الخطّاب أن لا ندرى ما الابّ ؟ ! « اى پسر خطّاب ! در ندانستن معناى أبّ ، چيزى بر عهدهء تو نيست ! » « شرح نهج البلاغهء » ، ج 12 و ص 33 .\r\n( 4 ) - « الدّرُّ المنثور » ، ج 6 ، ص 317 .\r\n( 5 ) - « الميزان فى تفسير القرآن » ، ج 20 ، ص 319 .\r\n","page_name":" 212 ","page_number":220},
  {"content":"\r\n\r\nعلفهائى است كه در مراتع و چمن زارها و بيابان‌ها براى حيوانات مىرويد ؛ و مختصّ به آنهاست .\r\nابن حَجَر عَسْقَلَانِى در كتاب خود : « فَتْحُ الْبَارِى » براى دفاع از حريم شيخين ، و نزاهت دامان آنها را از لوث جهل به كتاب خدا حتّى از ألفاظ آن ، با ادّعاى مقام خلافت رسول اللّهى كه آورندهء قرآن است ؛ عبارتى ذكر كرده است كه محصّل و مفاد آن آن است كه به قول معروف : از بيخ عرب است .\r\nگويند : از بچّهء باغبانى پرسيدند : پدرت روزى چند آبپاش به گل‌ها آب مىدهد ؟ او چون نمىدانست ؛ براى آنكه خود را از پاسخ رها كند گفت : أصلًا باغ پدر من گل ندارد ، تا آب بخواهد . « 1 »\r\nابن حَجَر هم مىگويد : و گفته شده است كه : لفظ أبّ عربى نيست ؛ و مؤيّد اين مطلب آن است كه معناى آن بر مثل أبوبَكر و عُمَر پنهان بوده است . « 2 »\r\nو اين كلام عجيبى است كه در واهى و سست بودن آن ، حتّى خود او هم خجالت كشيده است ، اين احتمال را به خودش نسبت دهد ؛ و با كلمهء قِيلَ در تاريكى تير پرتاب كرده است .\r\nزيرا أوّلًا چرا و بدون جهت قرآن كه فصيح‌ترين و بليغ‌ترين عبارات را آورده است ؛ در اينجا يك كلمهء خارجى را استعمال نموده است كه به حدّى از أذهان دور بوده ، كه حتّى به ذهن دو خليفهء و الا مقام رسول خدا نيز معناى آن نامفهوم مانده است ؟ !\r\nو ثانياً اگر اين لفظ از لغت عرب بيرون بود ؛ چرا صاحبان لغت و مُصَنِّفان و مؤلِّفان بزرگ اين فنّ ، اين لغت را همانند ساير لغات عربى در كتب مصنّفهء خود ذكر كرده ؛ و اشاره‌اى هم به أجنبى بودن آن نكرده اند ؟\r\nو ثالثاً روايات كثيرى در معناى أبّ از طرق عامّه در تفسير « الدُّرُّ المنثور » و تفسير « ابن كثير » وارد شده است كه : معناى أبّ گياه و علفى است كه خوراك\r\n\r\n\r\n","description":"","footnote":"\r\n( 1 ) - و در مثال پارسى گويند : خَرِ ما از كُرِّگى دُم نداشت . در « أمثال و حِكم » دهخدا آمده است كه معناى آن اين است : از بيم زيانى بزرگى از دعوى خسارت پيشين گذشتيم . ( ج 2 ، ص 734 ) .\r\n( 2 ) - « فتح البارى فى شرح صحيح بخارى » ج 13 ، ص 230 .\r\n","page_name":" 213 ","page_number":221},
  {"content":"\r\n\r\nحيوانات است .\r\nهمچون روايت ابن مُنذر از سدّى كه او گفت : مراد از حَدَائق ، بَسَاتين است ؛ و مراد از قَضْب ، درختانِ كهن و مراد از أبّ علف است ؛ و در معناى  مَتاعاً لَكُمْ وَ لِأَنْعامِكُمْ  گفته است :  فاكِهَةً  متاع شماست و أب متاع أنعام شما ( شتر و گاو و گوسفند ) است . « 1 » .\r\nو همچون روايت عبد بن حميد از ضَحّاك كه :  فاكِهَةً  چيزى است كه بنى آدم مىخورند و أبّ چيزى است كه در چراگاه مىرويد . « 2 »\r\nو همچون روايت عبد بن حميد از عكرمه كه : فَاكهَةً خوراك انسان است و أبّ خوراك جنبدگان . « 3 »\r\nو همچون روايت عبد بن حميد از حسن كه : آنچه را كه تر و تازه و شيرين است براى شماست و أبّ براى أنعام شماست . « 4 »\r\nو همچون روايت عبد بن حميد از سعيد بن جُبَيْر كه : أبّ گياه و علف است . « 5 »\r\nو همچون روايت عبد بن حميد از أبومالك كه : أبّ علف و روئيدنىهاى بيابانى است . « 6 »\r\nو همچون روايت عبد بن حميد از عَطاء كه : هر چيزى كه بر روى زمين مىرويد أبّ است . « 7 » و « 8 »\r\nو رابعاً أبّ ريشهء عربى دارد ؛ و در أشعار عرب وارد شده است ؛ همچنان كه سيوطى گويد كه : طستى در جملهء مسائل خود از ابن عبّاس تخريج كرده است كه : نافع بن أزرق از او پرسيد كه أبّ چيست ؟\r\nابن عبّاس گفت : آنچه را چهار پايان از آن علوفهء خود مىكنند . نافع پرسيد : آيا عرب هم اين كلمه را مىداند ؟ ابن عبّاس گفت : آرى ! آيا گفتار شاعر را\r\n\r\n\r\n","description":"","footnote":"\r\n( 1 ) - « الدُّرّ المنثور » ، ج 6 ، ص 317 .\r\n( 2 ) - « الدُّرّ المنثور » ، ج 6 ، ص 317 .\r\n( 3 ) - « الدُّرّ المنثور » ، ج 6 ، ص 317 .\r\n( 4 ) - « الدُّرّ المنثور » ، ج 6 ، ص 317 .\r\n( 5 ) - « الدُّرّ المنثور » ، ج 6 ، ص 317 .\r\n( 6 ) - « الدُّرّ المنثور » ، ج 6 ، ص 317 .\r\n( 7 ) - « الدُّرّ المنثور » ، ج 6 ، ص 317 .\r\n( 8 ) - در « تفسير ابن كثير » ، طبع دار الفكر ، ج 7 ، ص 216 رواياتى را به همين مضمون و مفاد از ابن ادريس از عاصم بن كليب از پدرش از ابن عبّاس و با سه طريق ديگر از ابن جرير ؛ و از أبوكريب و أبوالسّائب و از عوفى و مجاهد و حسن و قتاده و ابن زيد و غير واحدٍ ، از ابن عبّاس روايت مىكند .\r\n","page_name":" 214 ","page_number":222},
  {"content":"\r\n\r\nنشنيده‌اى ؟ :\r\n تَرَى بِهِ الْأبَّ وَ الْيَقْطينَ مُخْتَلِطًا * عَلَى الشَّريعَةِ يَجْرِى تَحْتَهَا الْعَذْبُ « 1 » \r\n« در آن مكان سبز و خرّم مىبينى تو كه علف و گياه با كدو درهم آميخته شده ، و در كنار آبشخوار و شريعهء رودى قرار دارد كه در آن آب شيرين جارى است . »\r\nو در تفسير « كشّاف » ، زمخشرى ذكر كرده است ؛ و فخر رازى هم از او نقل كرده است كه : الأبّ الْمَرْعَى ؛ لِانَّهُ يُؤَبُّ أىْ يُؤَمُّ وَ يُنْتَجَعُ ؛ و الْأبُّ وَ الْامُّ أخَوَانِ ؛ قَالَ :\r\n جِذْمُنَا قَيْسٌ وَ نَجْدٌ دَارُنَا * وَ لَنَا الْأبُّ بِهِ وَ الْمَكْرَعُ « 2 » \r\n« أبّ عبارت است از گياه و علفى كه در چراگاه مىرويد ؛ و آن را أبّ گويند به جهت آنكه قصد آن را مىكنند ؛ و براى طلب گياه به سوى آن مىروند . و أبّ و أمّ يك معنى دارد . شاعر مىگويد :\r\n« اصل و ريشه و تبار ما قَيْس است ؛ و خانهء ما در نَجْد است ؛ و ما هم داراى مرتع و چراگاه هستيم ؛ و هم داراى آبشخوارى كه أنعام و چهارپايان ما گردن‌هاى خود را كشيده و دراز كرده ، از آن آب مىنوشند . »\r\nو منظور شاعر افتختار خويش است به شرف و شجاعت بر غير خود ، كه از تبار قَيس است و چراگاه و آبشخوار دارند .\r\nو ابن أثير در مادّهء أبَبَ ، پس از بيان حديث عمر ، و اعتراف به جهل خود ، و نهى از تكلّف در قرآن ، گويد : أبّ چراگاهى است كه براى چريدن و قطع شدن علف آن ، آماده شده است . و گفته شده است : أبّ براى چريدن چهارپايان همچون فَاكهَةً است براى انسان . و از اين قبيل است حديث قُسَّ بن سَاعِدَة « 3 »\r\n\r\n\r\n","description":"","footnote":"\r\n( 1 ) - « الدُّرُّ المنثور » ، ج 6 ، ص 316 .\r\n( 2 ) - « تفسير كشّاف » ، طبع اوّل ، ص 525 ؛ و « تفسير فخر » ، ج 8 ، ص 477 . أبَّ و أمَّ ، ماضى مضاعف ، و اصل آن أبَبَ و أمَمَ بوده است . و أبُّ و أمُّ هر دو با فتحهء همزه و تشديد باء و ميم به معناى علف روئيده شده در چراگاه است ؛ و جِذْم با كسرهء جيم و سكون ذال به معناى اصل است .\r\n( 3 ) - مامقانى در « تنقيح المقال » ج 2 ، ص 28 گويد : قُسّ با ضمّهء قاف و تشديد سين مهمله است .\r\n","page_name":" 215 ","page_number":223},
  {"content":"\r\n\r\nفَجَعَلَ يرْتَعُ أبّاً وَ أصِيدُ ضَبّاً ، « 1 » « شتر من شروع كرد به خوردن از علوفه خود در چراگاه ؛ و من شروع كردم به شكار كردن سوسمار . »\r\nو أمّا بُخارى در « صحيح » خود به كلّى صدر حديث را كه سؤال از أبوبكر و عمر دربارهء أبّ شد ؛ و آنها ندانستند ؛ إسقاط كرده ؛ و فقطّ به ذيل حديث عمر اقتصار كرده است كه أنس از او روايت مىكند كه او گفت : كنَّا عِنْدَ عُمَرَ فَقَالَ : نُهِينَا عَنِ التَّكلُّفِ . « 2 » « ما در نزد عمر بوديم كه گفت : ما را از تكلّف نهى نموده‌اند . »\r\nزمخشرى نيز در مقام دفاع از حريم شيخين بر آمده ؛ و با تشريح فلسفه‌اى نارسا و بى بنيان خواسته است دامان ايشان را از اين پاك كند . او در تفسير خود همانطور كه ذكر كرديم هر دو روايت را در عدم فهم معناى أبّ از شيخين و نهى عمر را از عدم تكلّف در قرآن آورده است ؛ و پس از آن گفته است :\r\nاگر تو در اين حال إشكال كنى و بپرسى كه : اين كلام عمر شباهت دارد به نهى از تتّبع در معانى قرآن و بحث از مشكلات آن . در جواب مىگوئيم : مراد او اين نبوده است ، و ليكن بزرگترين اهتمام آن قوم بر عمل بوده است ، و اشتغال به بعضى از علومى كه در آن عمل نبوده است ، در نزد آنها تكلّف شمرده مىشده است .\r\nو بنابراين مراد عمر آن بوده است كه اين آيه در مقام امتنان به إنسان در خوراكش وارد شده ؛ و از او استدعاى شكر آن را دارد ، و از فحواى آيه دانسته شده است كه مراد از أبّ بعضى از چيزهائى است كه خداوند براى خوراك انسان و يا أنعامش ( شتر و گاو و گوسفند ) رويانيده است .\r\nبنابراين عمر مىگويد : بر عهدهء توست كه به أمر مهم‌تر قيام كنى و آن شكر خداست - در آن چيزهائى كه براى تو روشن است و مورد إشكال نيست - از آن\r\n\r\n\r\n","description":"","footnote":"\r\n( 1 ) - « النّهاية فى غريب الحديث و الأثر » ، ج 1 ، ص 13 .\r\n( 2 ) - « صحيح بخارى » ، طبع مطبعهء اميريه ، بولاق ، ج 9 ، ص 95 . كتاب « الاعتصام » باب ما يكره من كثرة السؤال و تكلّف ما لا يعنيه . و اين حديث را از سليمان بن حرب ، از حمّاد بن زيد ، از ثابت ، از انس روايت مىكند .\r\n","page_name":" 216 ","page_number":224},
  {"content":"\r\n\r\nنعمت‌هائى كه آنها را براى تو شمرده است ! و از آن خود را مشغول مدار در طلب معناى أبّ ؛ و معرفت نبات بخصوصى كه أبّ نام براى آن است ! و بر معرفت و دانائى إجمالى آن اكتفا كن ، تا براى تو در غير اين وقت مفهوم آن روشن گردد .\r\nو پس از آن سفارش مردم را نموده است كه مردم در تمام مشكلاتى كه براى آنها در قرآن پيش مىآيد ؛ به اين روش عمل كنند . « 1 »\r\nاين جواب نيز نادرست است ؛ زيرا با آنكه جهل شيخين را به معناى أبّ نفى نكرده است ؛ معلوم نشد كه چگونه سؤال از معناى ظاهرى و بسيط لفظى از ألفاظ قرآن ، تكلّف است ؟ آخر قرآنى كه براى تدبّر و تأمّل و تفكّر آمده است ؛ مردم حتّى مردم عرب هم نبايد از معناى ظاهرى و ألفاظ آن سؤال كنند ؟\r\nو إنشاء الله بعداً به حول و قوّهء خدا بررسى خواهيم نمود كه : علّت منع شيخين از نقل أحاديث نبويّه و بالأخص نهى شديد توأم با عقوبت و شكنجهء عمر ، از بررسى در آيات قرآن ، و شأن نزول آنها ، و تأمّل و تفكّر در آنها ، و از أحاديث رسول خدا صلّى الله عليه و آله و سلّم ؛ منظورى جز خام گذاردن أذهان عامّه از ولايت و آيات وارده در شأن مولى الموالى أمير المؤمنين عليه أفضل صلوات المصلّين نبوده است .\r\n\r\nابوبكر معناى كلاله را در قرآن نمىدانست\r\nشيخ مفيد در « إرشاد » آورده است كه : از أبوبكر دربارهء معناى كلالَه پرسيدند : در پاسخ گفت : أقُولُ فِيهَا بِرَأْيى ؛ فَإنْ اصَبْتُ فَمِنَ الله ؛ و إنْ أخْطَأْتُ فَمِنْ نَفْسِى وَ مِنَ الشَّيطَانِ .\r\n« من در اين باره ، آنچه نظر و رأى من است مىگويم ؛ اگر هر آينه درست بود ، از خداست ؛ و اگر خطا و نادرست بود ؛ از نفس من و از شيطان است . »\r\nچون پاسخ او را به أمير المؤمنين عليه السّلام رساندند ؛ فرمودند : مَا أغْنَاهُ عَنِ الرَّأى فِى هَذَا الْمَكَانِ ! أمَا عَلِمَ أنَّ الْكَلَالَةَ هُمُ الْإخْوَةُ وَ الْأَخَوَاتُ مِنْ قِبَلِ الْأبِ وَ الْامِّ ؛ وَ مِنْ قِبَلِ الْأَبِ عَلَى انْفِرادِهِ ؛ وَ مِنْ قِبَلِ الْامِّ أيضًا عَلَى حِدَتِهَا ( إنْفِرَادِهَا نسخهء بدل ) ؟ ! . . .\r\nقَالَ اللهُ عَزَّ وَ جَلَّ :  يَسْتَفْتُونَكَ قُلِ اللَّهُ يُفْتِيكُمْ فِي الْكَلالَةِ إِنِ امْرُؤٌ هَلَكَ لَيْسَ لَهُ وَلَدٌ وَ لَهُ أُخْتٌ فَلَها نِصْفُ ما تَرَكَ  « 2 » وَ قَالَ عَزَّ قَائِلًا :  وَ إِنْ كانَ رَجُلٌ يُورَثُ كَلالَةً \r\n\r\n\r\n","description":"","footnote":"\r\n( 1 ) - « تفسير كشّاف » ، طبع اوّل ، ج 2 ، ص 525\r\n( 2 ) - آيه 176 ، از سورهء 4 : نسآء »\r\n","page_name":" 217 ","page_number":225},
  {"content":"\r\n\r\n أَوِ امْرَأَةٌ وَ لَهُ أَخٌ أَوْ أُخْتٌ فَلِكُلِّ واحِدٍ مِنْهُمَا السُّدُسُ فَإِنْ كانُوا أَكْثَرَ مِنْ ذلِكَ فَهُمْ شُرَكاءُ فِي الثُّلُثِ .  « 1 »\r\n« چقدر او بى نياز است از إعمال رأى و نظر كه در اينجا بدهد ؟ ( يعنى اصولًا مسئله ، مسئلهء نظرى نيست تا نياز به رأى داشته باشد . اين مسئله ، مسئلهء لغوى است ) . آيا او ندانسته است كه : كلَالَه به برادران و خواهرانِ پدر و مادرى مىگويند ؟ ! و نيز به خصوص برادران و خواهران پدرى مىگويند ؟ ! و همچنين به خصوص برادران و خواهران مادرى مىگويند ؟ !\r\nخداوند عزّ و جلّ مىگويد : اى پيغمبر چون از تو بپرسند و استفتاء كنند ، بگو : خداوند دربارهء ميراث كَلَاله اين‌طور حكم مىكند كه : اگر مردى بميرد و فرزندى نداشته باشد ؛ و از براى او فقطّ يك خواهر پدر و مادرى ، و يا يك خواهر پدرى بوده باشد ؛ او بايد نصف ما تَرَك از أموالِ آنْ مرد متوّفى را ببرد . و نيز خداوند عزّ و جلّ مىگويد : اگر مردى و يا زنى ، برادر و يا خواهر مادرى متوفّى باشند ؛ در صورتى كه فقطّ يك نفر باشند ، و زيادتر نباشند ؛ يك سُدس ( يك ششم ) از إرثيّه را مىبرند ؛ و اگر از يك تن بيشتر باشند ، همگى ورّاث در يك ثلث ( يك سوّم ) از أموال و ما تَرَك متوفّى ، شريك خواهند بود . »\r\nو بنابراين مىبينيم كه خداوند براى كَلَاله در آيه اوّل كه شامل خواهر پدر و مادرى ، و خواهر پدرى ، تنها مىشود ، نصف از ما تَرَك ميّت را ارث قرار داده است . و براى كَلَاله كه در آيه دوّم فقط اختصاص به برادر و يا خواهر مادرى دارد ، سُدس و يا ثُلْث را در فرض انفراد ، و يا اجتماع مقرّر نموده است .\r\nفعليهذا لفظ كَلَاله در قرآن داراى معناى مشخّصى است كه اوّلًا به خواهران و برادران پدر و مادرى ، و ثانياً به خصوص پدرى ، و ثالثاً به خصوص مادرى گفته مىشود ؛ و اين حكم براى اين موضوع در قرآن منصوص است ؛ و نظر و رأى را در آنجا به كار مىبرند كه نصّى نباشد . بنابراين آن حضرت فرمود : چقدر او از إعمال رأى و نظر در اين مسئله بى نياز است ؛ و اين مسئله ، مسئلهء نظرى نيست تا محتاج به\r\n\r\n\r\n","description":"","footnote":"\r\n( 1 ) - « آيه 12 ، از سورهء 4 : نسآء » .\r\n","page_name":" 218 ","page_number":226},
  {"content":"\r\n\r\nنظر باشد ؛ مسئله لغوى است و آيه قرآن حكمش را صريحاً بيان كرده است .\r\n\r\nابوبكر و عمر تا مردن ؛ معناى كلاله را ندانستند\r\nملّا على متّقى در « كنز العمّاًل » رواياتى را ذكر مىكند كه : أبوبكر و عُمر معناى كلَاله را نمىدانستند ؛ از جمله بعد از آنكه از شَعْبى نظير صدر همين روايتى را كه از « إرشاد » مفيد آورديم ، و أبوبكر گفت نمىدانم ؛ آورده است ، اين جمله را اضافه دارد كه أبوبكر گفت : أرَاهُ مَا خَلَا الْوَالِدِ وَ الْوَلَد « من رأيم اين است كه كلاله ، غير از پدر و فرزند است . »\r\nو چون عمر به خلافت رسيد گفت : كَلَاله ، غير از خصوص فرزند است ؛ و در عبارتى دارد : مَن لَا وَلَدَ لَه ( كسى كه فرزند ندارد ) و وقتى كه با خنجر أبولؤلؤ مجروح شد ، گفت : من از خدا شرم مىكنم كه در اين مسئله خلاف رأى أبوبكر را بدهم . رأى من همان است كه كَلَاله ، غير از پدر و فرزند است . « 1 »\r\nو همچنين ملّا على متّقى از سعيد بن مُسَيِّب روايت كرده است كه : عُمر از رسول خدا صلّى الله عليه و آله و سلّم از كيفيّت ارث كَلَاله پرسيد . رسول خدا صلّى الله عليه و آله و سلّم گفت : أوَ لَيْسَ قَدْ بَيَّنَ اللهُ ذَلِكَ ؟ « آيا خداوند آن را مگر روشن نساخته است ؟ ! » و پس از آن اين آيه كريمه را قرائت فرمود :\r\n وَ إِنْ كانَ رَجُلٌ يُورَثُ كَلالَةً أَوِ امْرَأَةٌ  تا آخر آيه .\r\nو عمر حالش طورى بود كه نمىفهميد ؛ و به دخترش حَفْصَه گفت : هر وقت ديدى كه رسول خدا صلّى الله عليه و آله و سلّم داراى نشاط است از معناى آن از او بپرس !\r\nو چون حفصه از رسول خدا پرسيد : حضرت گفت : آيا پدرت گفته است كه بپرس ؟ مَا أرَى أبَاك يعْلَمُهَا أبَدًا « من نمىبينم كه پدرت تا أبد اين مسئله را بفهمد . »\r\n\r\n\r\n","description":"","footnote":"\r\n( 1 ) - « كنز العمّال » ، كتاب الفرائض ، طبع حيدرآباد ، سنهء 1346 ، ج 11 ص 75 ، و ص 76 ، حديث 323 . از سعيد بن منصور در « سنن » خود ، و از عبد الرّزّاق در « جامع » ، و از ابن أبى شيبة ، و از دارمى ، و از ابن جرير ، و از ابن منذر ، و از بيهقى در « سنن » خود روايت كرده است . و بيهقى در « سنن » خود صدر اين روايت را كه راجع به أبوبكر است در ج 6 ، ص 223 ، و ذيل آن را كه راجع به عمر است در ص 224 از شعبى روايت نموده است ؛ و صدر آن را نيز دارمى در « سنن » خود ، ج 2 ، ص 365 و ص 366 آورده است .\r\n","page_name":" 219 ","page_number":227},
  {"content":"\r\n\r\nو عمر خودش مىگفت : مَا أرَانِى أعْلَمُهَا أبَدًا وَ قَدْ قَالَ رَسُولُ اللَهِ صَلَّى اللَهُ عَلَيهِ وَ آلِهِ ذَلِكَ « 1 » « من هيچ وقت در خود نمىيابم كه بتوانم معناى كَلاله را بفهمم ؛ در صورتى كه رسول خدا صلّى الله عليه و آله و سلّم دربارهء من اين عبارت را گفته است ! »\r\nو مسلم ، و احمد ، و ابن ماجه ، و بَيْهقّى و طبرى و قُرْطُبىّ ، همگى از معدان بن أبى طلحهء يَعْمُرى ، روايت كرده‌اند كه او گفت : عمر بن خطّاب ، در روز جمعه‌اى خطبه خواند ؛ و از رسول خدا صلّى الله عليه و آله و سلّم ياد كرد ؛ و از أبوبكر ياد كرد ؛ و پس از آن گفت : من پس از خودم چيزى را كه نزد من ، أهمّ از كَلالَه باشد ، نمىگذارم . من در هيچ مسأله‌اى به اندازهء مسألهء كلاله به رسول خدا مراجعه نكردم . و رسول خدا در هيچ امرى به قدر اين مسئله به من تند نشد ، و خشونت و غلظت ننمود ، تا به جائى كه با انگشت خود به سينهء من زد و گفت : يَا عُمَرُ ألَا يَكْفِيك آيَةُ الصَّيْفِ الَّتِى فِى ءَاخِرِ سُورَةِ النِّسَآءِ « اى عمر ! آيا آيه صَيف كه در آخر سورهء نساء است ، براى تو بس نيست ؟ ! » « 2 »\r\nو عمر گفت : اگر من زنده بمانم در مسئله كلاله ، حكمى مىكنم كه هر كس قرآن خوانده باشد ، و هر كس قرآن نخوانده باشد ، مطابق حكم من حكم كند . « 3 »\r\nسيوطى آورده است كه : مَسْرُوق مىگويد : من از عمر بن خطّاب دربارهء أقرباى\r\n\r\n\r\n","description":"","footnote":"\r\n( 1 ) - « كنز العمّال » ، ج 11 ، ص 73 و ص 74 ، حديث 320 ، از ابن راهويه ؛ و از ابن مردويه ، روايت كرده است ، و گفته است كه : اين حديث صحيح است . و تفسير « الدّرّ المنثور » ج 2 ، ص 249 ، و فضل بن شاذان در « ايضاح » ص 325 ذكر كرده است .\r\n( 2 ) - نام آيه كلاله ، آيه صَيف است ؛ چون در حِجّة الوداع كه موسم تابستان نازل شده است ؛ و آن « آيه 176 ، از سورهء 4 : نساء است » :  يَسْتَفْتُونَكَ قُلِ اللَّهُ يُفْتِيكُمْ فِي الْكَلالَةِ إِنِ امْرُؤٌ هَلَكَ لَيْسَ لَهُ وَلَدٌ وَ لَهُ أُخْتٌ فَلَها نِصْفُ ما تَرَكَ وَ هُوَ يَرِثُها إِنْ لَمْ يَكُنْ لَها وَلَدٌ فَإِنْ كانَتَا اثْنَتَيْنِ فَلَهُمَا الثُّلُثانِ مِمَّا تَرَكَ وَ إِنْ كانُوا إِخْوَةً رِجالًا وَ نِساءً فَلِلذَّكَرِ مِثْلُ حَظِّ الْأُنْثَيَيْنِ يُبَيِّنُ اللَّهُ لَكُمْ أَنْ تَضِلُّوا وَ اللَّهُ بِكُلِّ شَيْءٍ عَلِيمٌ . \r\n( 3 ) - « صحيح مسلم » ، طبع دار إحياء الثراث العربى ، و تعليقهء محمّد فؤاد عبد الباقى ، ج 3 ، كتاب « الفرائض » ، ص 1236 ، حديث شمارهء 9 ، و « سنن ابن ماجه » همين طبع با همين تعليقه ، ج 2 ، ص 910 باب الكلالة حديث شمارهء 2726 و بيهقى در « سنن » ج 6 ، ص 224 و در ذيلش اضافه دارد كه عمر گفت : و هو ما خلال الأب كذا احتسب و « مسند » احمد حنبل ، ج 1 ، ص 48 و « تفسير قرطبى » ، طبع دار الكاتب العربى سنهء ، ج 1387 ، ص 29 تا آخر كلام پيامبر و « تفسير طبرى » ، طبع مصطفى البابى ، سنهء 1373 ج 6 ، ص 43 .\r\n","page_name":" 220 ","page_number":228},
  {"content":"\r\n\r\nخودم كه به عنوان كَلَالة إرث مىبرند ؛ پرسيدم ، عمر گفت : الْكَلَالَة ، الْكَلَالَة ؛ و دست برد ، و ريش خود را گرفت و گفت :\r\nاگر مىدانستم ، براى من بهتر بود از آنكه تمام اشياء روى زمين ، مِلْك من باشد ! و من از رسول خدا صلّى الله عليه و آله و سلّم پرسيدم ، سه بار رسول خدا گفت : آيا آيه‌اى را كه در صَيْف نازل شد نشنيده‌اى ؟ « 1 »\r\nو حاكم در « مستدرك » از محمّد بن طلحه از عُمَر بن خطّاب روايت كرده است كه : او گفت : لَأنْ أَكُونَ سَئَلْتُ رَسُولَ اللَهِ صَلَّى اللهُ عَلَيهِ وَ آلِهِ وَ سَلَّم عَنْ ثَلَاثٍ أحَبُّ إلَىَّ مِنْ حُمْرِ النَّعَمِ : مَنِ الْخَلِيفَةُ بَعْدَهُ ؟ وَ عَنْ قَوْمٍ قَالُوا : نُقِرُّ بِالزَّكَاةِ فِى أَمْوَالِنَا وَ لَا نُؤدِّيهَا إلَيك ، أيَحِلُّ قِتَالُهُم ؟ وَ عَنِ الْكَلَالَةِ . « 2 »\r\n« اگر من از سه موضوع از رسول خدا صلّى الله عليه و آله و سلّم سؤال مىكردم براى من بهتر بود از شتران سرخ مو : يكى آنكه خليفهء بعد از او كيست ؟ و ديگر دربارهء قومى كه مىگويند : ما به دادن زكات در أموال خودمان إقرار و اعتراف داريم ؛ و ليكن به تو نمىدهيم ؛ آيا كشتن اين جماعت جايز است ؟ و سوّمى از كَلَاله . »\r\nو نيز حاكم در ضمن حديثى از حُذَيفة بن يمان روايت كرده است كه چون آيه يسْتَفْتُونَك قُلِ اللَهُ يفْتِيكمْ فِى الْكللَةِ نازل شد ؛ رسول خدا صلّى الله عليه و آله و سلّم آن را به حُذَيْفَه تعليم كرد ؛ و حذيفه هم آن را به عُمَر تعليم نمود ؛ بعد از اين قضيّه باز عمر از حُذَيفه در اين باره پرسيد ، حذيفه گفت : وَ اللهِ إنَّك لَاحْمَقُ إنْ كُنْتُ ظَنَنْتُ ! إنَّهُ لَقَّانيها رَسُولَ اللهِ صَلَّى اللهُ عَلَيهِ وَ آلِهِ وَ سَلَّمَ فَلَقَّيتُكَها كَمَا لَقَّانِيها رَسُولُ اللهِ ! وَ اللَهِ لَا أزِيدُك عَلَيهَا شَيئًا أبَدًا . « 3 »\r\n\r\n\r\n","description":"","footnote":"\r\n( 1 ) - « تفسير « الدّرّ المنثور » ج 2 ، ص 251 ؛ و تفسير طبرى ، ج 6 ، ص 44 .\r\n( 2 ) - « المستدرك » ، ج 2 ، ص 303 ، و « الدّرّ المنثور » ، ج 2 ، ص 249 و « تفسير ابن كثير » ، طبع دار الفكر » ، ج 2 ، ص 464 و با مختصر اختلافى در « تفسير قرطبى » ج 6 ، ص 29 .\r\n( 3 ) - « تفسير ابن كثير » ، ج 2 ، ص 466 و « تفسير طبرى » ج 6 ص 42 و نيز در همين صفحه با سند خود از ابن سيرين آورده است كه چون اين آيه نازل شد ، كانَ النَبى فى مَسير لَهُ و إلى جَنْبِهِ حُذَيْفَهءُ بْنُ الْيَمَانَ فَبَلَّغها النَّبى صلّى الله عليه و آله وَ سَلّم حُذَيَفْهءُ ، و بَلَّغها حُذَيْفَهءُ عُمَرَ بْنَ الْخَطَّابِ و هُوَ يَسِيرَ خَلْفَهُ . فَلَمَّا اسْتَخْلفَ عُمْرُ سَأَلَ عَنْهَا حُذَيْفَهءُ ، وَ رَجَا أنْ يَكُونَ عِنْدَهُ تَفْسِيرهَا فَقَالَ حُذَيْفَهء : وَ اللهِ إنّكَ لْعَاجِزٌ إنْ ظَنَنْتَ إنْ إمارَتك -\r\n","page_name":" 221 ","page_number":229},
  {"content":"\r\n\r\n« سوگند به خدا تو مرد أحمق و نادانى هستى ! من چنين مىدانم ؛ زيرا كه آن را رسول خدا به من ياد داده است ؛ و من هم آن را همان‌طور كه رسول خدا به من ياد داده است به تو ياد دادم ! سوگند به خدا كه أبداً از آنچه به تو ياد داده‌ام - كه طبق تعليم رسول خدا به من بوده است - من چيزى را براى تو بر آن نمىأفزايم . »\r\n\r\nاعتراض عالم يهودى به أبوبكر در مكان خدا ؛ و جواب أمير المؤمنين عليه السلام و إسلام يهودى\r\nو شيخ مفيد در « إرشاد » آورده است كه : و در روايت آمده است كه : بعضى از علماى يهود نزد أبوبكر رفتند و به او گفتند : تو خليفهء پيغمبر اين امَّت هستى ؟ ! گفت : آرى !\r\nآن عالم گفت : ما در كتاب تورات اينطور يافته‌ايم كه : جانشينان پيغمبران ، داناترين أفراد امّت‌هاى آنها هستند ! اينك تو مرا از خدا خبردار كن كه در كجاست ؟ آيا در آسمان است و يا در زمين ؟\r\nأبوبكر گفت : خدا در آسمان است بر فراز عرش .\r\nعالم يهودى گفت : بنابراين گفتار ، من زمين را از او خالى مىبينم ؛ و نيز بنا بر اين گفتار مىبينم كه در محلّ و مكانى هست ؛ و در محلّ و مكانى دگر نيست !\r\nأبوبكر گفت : اين كلام ، گفتار مردمان زنديق است ؛ از نزد من دور شو ، و گرنه تو را مىكشم !\r\nعالم يهودى با تعجّب تمام ، در حالى كه إسلام را مسخره مىكرد ، بازگشت ؛ و أمير المؤمنين عليه السّلام با وى مواجه شد ، به دو روى آوردند و گفتند : اى مرد يهودّى ! سؤال تو را دانستم و جوابى را كه به تو داده شد نيز دانستم ؛ و ليكن ما مىگوئيم :\r\n\r\n\r\n","description":"","footnote":"\r\n- تحمّلنى أن أحَدّثك فيها بما لم أحدّثك يومئذ ! فقال عمر : لم أرد هذا ، رحمك الله ! « پيغمبر در راه سفرى بودند و در كنار آن حضرت حذيفهء بن يمان بوده است . رسول خدا اين آيه را به حذيفه تبليغ كردند و خذيفه هم به عمر بن خطّاب كه در پشت سرش طىّ طريق مىنمود ، تبليغ كرد . و چون عمر به خلافت رسيد ؛ معناى آن را از حذيفه پرسيد ؛ و اميد داشت كه تفسير اين آيه را كه حذيفه مىداند به او بگويد . حذيفه به او گفت : سوگند به خدا كه تو عاجزى و ناتوانى از اينكه بتوانى مفاد اين آيه را بفهمى ! من اين‌طور مىبينم كه اين حكومت و رياست تو به من تحميل مىكند ، و مرا وا مىدارد كه : براى تو از خود چيزهائى اضافه كنم و به تو بگويم كه در آن روز به تو نگفته‌ام . عمر گفت : خدايت رحمت كند ؛ من چنين قصدى را نداشتم . »\r\n","page_name":" 222 ","page_number":230},
  {"content":"\r\n\r\nإنَّ اللهَ عَزَّ وَ جَلَّ ، أيَّنَ الْأيْنَ ، فَلَا أيْنَ لَهُ ؛ وَ جَلَّ أنْ يَحْوِيَهُ مَكانٌ ؛ وَ هُوَ فِى كُلِّ مَكَانٍ بِغَيْرِ مُمَاسَّةٍ ؛ وَ لَا مُجَاوَرَةٍ ، يُحيِطُ عِلْمًا بِمَا فِيهَا ؛ وَ لَا يَخْلُو شَىءٌ مِنْهَا مِنْ تَدبيرِهِ .\r\n« حقّاً و تحقيقاً خداى عزّ و جلّ ، مكان و ظرف را براى موجودات آفريد ؛ پس نمىتواند خودش داراى ظرف و مكان باشد ؛ و خداوند بزرگتر و أجلّ است از آنكه مكانى بتواند او را در برگيرد ! و او در هر مكانى است بدون آنكه با آن مكان تماسّ داشته باشد ؛ و يا در مجاورت آن قرار گيرد . علم خداوند إحاطه دارد به تمام موجوداتى كه در مكان‌ها قرار دارند ؛ و هيچ‌يك از آن موجودات از تدبير و اراده خداوند خالى نيستند . »\r\nآنگاه أمير مؤمنان به آن مرد گفتند : من تو را اينك آگاه مىكنم به آنچه در بعضى از كتاب‌هاى شما وارد شده است ؛ و آن بر آنچه را كه من براى تو گفتم ، گواه است ! اگر بدانى و بفهمى آيا ايمان مىآورى ؟ يهودى گفت : آرى !\r\nأمير المؤمنين عليه السّلام گفتند : آيا شما در بعضى از كتب خود اينطور نيافته‌ايد كه : مُوسَى بنُ عِمْرَان على نبيّنا و آله و عليه السّلام روزى نشسته بود كه ناگاه فرشته‌اى از جانب مشرق آمد ، و حضرت موسى به او گفت : از كجا آمده‌اى ؟ ! گفت از نزد خداوند عزّ و جلّ !\r\nو پس از آن فرشته‌اى از جانب مغرب آمد ؛ و حضرت موسى به او گفت : از كجا آمده‌اى ؟ ! گفت : از نزد خداوند عزّ و جلّ !\r\nو سپس فرشته‌اى آمد ، و گفت : من از آسمان هفتم ، از نزد خداوند عزّ و جلّ آمده‌ام ؛ و پس از آن نيز فرشتهء ديگرى آمد ، و گفت : من از هفتمين درجهء زيرين زمين ، از نزد خداوند تعالى آمده‌ام !\r\nدر اين حال مُوسَى عَلَى نَبِينَا وَ آلِهِ وَ عَلَيهِ السَّلَام گفت : سُبْحَانَ مَنْ لَا يَخْلُو مِنْهُ مَكَانٌ وَ لَا يَكُونُ مِنْ ( إلى نسخه بدل ) مَكَانٍ أقْرَبُ مِنْ مَكَانٍ .\r\n« پاك و منزّه است آن كه مكانى از او خالى نيست ؛ و نسبت به مكانى ، نزديكتر از مكان ديگر نيست . »\r\nعالم يهودى گفت : اينك شهادت مىدهم كه : اين مطلب حقّ است و بس ؛ و\r\n\r\n","description":"","footnote":"","page_name":" 223 ","page_number":231},
  {"content":"\r\n\r\nشهادت مىدهم كه : تو به مقام خلافت و جانشينى پيغمبرت سزاوارترى از اين مردى كه بر خلافت استيلآء پيدا نموده است « 1 »\r\nبارى نظير اين قضيّه نيز بسيار است كه : أبوبكر در برابر علماءِ يهود و نصارى از پاسخ عاجز ماند ؛ و اگر أمير المؤمنين عليه السّلام نبود ؛ و به پاسخ و جواب نمىرسيد ؛ يهود و نصارى آنها را با خاك سياه يكسان مىساخته و ريشهء إسلام و مسلمين را از بيخ مىكندند .\r\n\r\nعُلُوّ مقام أمير المؤمنين عليه السّلام و حقارت أبوبكر ؛ عمر او را بزرگ أحمق مىخواند\r\nو چقدر خوب و عالى در قياس آن والى مقام ولايت و إمامت را با أبوبكر : جانشين تحميلى و غصبى ، شاعر و الا مقام تشريح مىكند آنجا كه مىگويد :\r\n تَبّاً لِنُصَّابَةِ الْأنَامِ وَ قَدْ * تَهَافَتُوا بِالَّذِى بِهِ فَاهُوا 1\r\nقَاسُوا عَتِيقاً بِحَيْدَرٍ عَمِيتْ * عُيُونُهُمْ بِالَّذِى بِهِ تَاهُوا 2\r\nكَمْ بَيْنَ مَنْ شَكَّ فِى هِدَايتِهِ * وَ بَيْنَ مَنْ قَالَ : إنَّهُ اللهُ 3\r\nأهْلُ الْوَرَى عَجَزُوا عَنْ وَصْفِ حَيْدَرَةٍ * وَ الْعَارِفُونَ بِمَعْنَى وَصْفِهِ تَاهُوا 4\r\nإنْ أدْعُهُ بَشَرًا فَالْعَقْلُ يَمْنَعُنى * وَ أخْتَشِى اللهَ فِى قَوْلِى هُوَ اللهُ 5 \r\n« هلاكت و زيان و خسران باد ، براى دشمنان على كه از ميان خلق به عداوت و خصومت او به پا خاسته‌اند ، در حالى كه به پيروِ گفتار زشت و نكوهيده‌اى كه از او بر زبان دارند ، پيوسته در مرگ و نابودى ، يكى پس از ديگرى سقوط مىكنند ؛ و به ديار عدم و نيستى گم مىشوند .\r\n2 - عتيق ( أبوبكر ) را به حَيْدَر ، شير بيشهء عالَم إبداع ، قياس كرده‌اند . كور و نابينا شده است ديدگانشان ، در اثر آنكه به واسطهء او ، در وادى ضلالت و گمراهى فرو رفته و به هلاكت درافتاده‌اند .\r\n3 - چقدر فاصلهء بزرگ و مسافت زيادى است در ميان كسى كه در هدايت او شكّ كرده است ؛ و كسى كه گفته است : على ، الله است خداى يكتا و واحد أحَد و صَمَد است .\r\n4 - تمام مردم عالم از توصيف مقام و رسيدن به أوصاف حَيْدَر ، يگانه شير\r\n\r\n\r\n","description":"","footnote":"\r\n( 1 ) - « إرشاد » ، طبع سنگى ، ص 111\r\n","page_name":" 224 ","page_number":232},
  {"content":"\r\n\r\nعالم بشريّت و سرخيل كاروان إنسانيّت فرو مانده ، به عجز و ناتوانى خود معترف ؛ و عارفان به حقيقت معناى أوصاف او ، متحيّر و سرگردان شده ، در حيرت و بهت به سر مىبرند .\r\n5 - اگر من او را بشر بخوانم ، عقل جلوى مرا مىگيرد ، و منع مىنمايد ؛ و در گفتارم به اينكه او الله است از خدا بيم دارم و در خوف و خشيّت به سر مىبرم . »\r\nنادانى و حماقت أبوبكر به حدّى رسيده است كه عمر از او به احَيْمِقُ بَنى تَيْم ( بزرگ أحمق از طائفهء بنى تيم ) و فرزندش عبد الرحمن را دُؤَيْبَّةُ سُوءٍ ( جنبدهء كوچك زشت كردار ) مىخواند و در عين حال او را از پدرش بهتر مىداند . چنان كه ابن أبى الحديد در « شرح نهج البلاغة » از سيّد مرتضى در « شافى » ، در مقام بيان آنكه عمر به صورت ظاهر راضى به خلافت أبوبكر بود ؛ و در دلش آن را ناخوش داشت ؛ بيان مفصّلى دارد تا آنكه براى اين حقيقت روايتى را به عنوان شاهد مطلب ذكر مىكند ؛ و آن اين است كه :\r\nروايت مىكند هَيثَم بن عَدِى از عبد الله بن عباس هَمْدانى ، از سعيد بن جُبَير كه او گفت : در وقتى از أوقات در نزد عبد الله بن عمر ، نام عمر و أبوبكر را بردند ؛ و مردى كه آنجا بود ، گفت : كَانَا وَ اللهِ شَمْسَى هَذِهِ الْامّةِ وَ نُورَيْهَا « سوگند به خدا كه آن دو نفر ، دو خورشيد اين امَّت ، و دو ماه اين امَّت بودند . »\r\nابن عمر به آن مرد گفت : از كجا مىدانى ؟ ! آن مرد گفت : آيا اينطور نبود كه با هم يگانه و مؤتلف بوده اند ؟ ! ابن عمر گفت : نه ؛ بلكه مختلف بوده‌اند ، اگر شما بدانيد ! من شهادت مىدهم كه روزى نزد پدرم بودم ؛ و در آن روز مرا أمر كرده بود كه هيچكس را به او راه ندهم ! عبد الرحمن پسر أبوبكر آمد ، و إجازه خواست كه وارد شود . عمر گفت : دُوَيْبَّةُ سُوءٍ وَ لَهُوَ خَيْرٌ مِنْ أبيهِ « اين مرد ، جنبدهء كوچك زشت كردارى است ؛ و معذلك از پدرش بهتر است . »\r\nاين عبارت پدرم مرا به وحشت انداخت ؛ و گفتم : اى پدر جان ! عبد الرّحمن از پدرش بهتر است ؟ !\r\nعمر گفت : اى بى مادر ! كيست كه از پدرش بهتر نباشد ؟ به عبد الرّحمن إجازه بده ، داخل شود !\r\n\r\n","description":"","footnote":"","page_name":" 225 ","page_number":233},
  {"content":"\r\n\r\nعبد الرّحمن وارد شد ؛ و آمده بود تا دربارهء حُطَيئهء شاعر شفاعت كند كه عمر از او راضى شود . چون عمر به واسطهء شعرى كه سروده بود ، وى را در حبس أفكنده بود . عمر گفت : در حيطهء كژى است ؛ بگذار در أثر طول مدّت زندان ، من او را راست نمايم ! هر چه عبد الرّحمن إصرار ورزيد ، عمر قبول نكرد ؛ و عبد الرّحمن از نزد او بيرون شد ؛ در اين حال عمر رو به من كرد و گفت : أفِى غَفْلَةٍ أنْتَ إلَى يَوْمِكَ هَذَا عَمَّا كَانَ مِنْ تَقَدُّمِ احَيْمِقِ بَنِى تَيْمٍ وَ ظُلْمِهِ لِى ؟ !\r\n« آيا در غفلت هستى از أوّل أمر تا امروزت كه مىگذرد ؛ از آنچه از بزرگ أحمقِ خاندان بنى تيم صورت گرفته ، از مقدّم شدن او ، و از ظلم و ستمى كه به من نموده است ؟ »\r\nمن گفتم : اى پدر ! من از تقدّم او و وقايع گذشته و حوادث متقدّمه بى خبرم !\r\nپدرم گفت : چقدر تو سزاوارى كه بدانى ! من گفتم : سوگند به خدا كه أبوبكر در نزد مردم ، از نور چشم‌هايشان محبوب‌تر است ! پدرم گفت : على رغم پدرت ، و خشم و غضبى كه از اين مسئله او دارد ؛ مطلب همين طور است كه مىگوئى ! من گفتم : آيا از كار أبوبكر در موقفى از مواقفى كه مردم مجتمع‌اند ؛ پرده بر نمىدارى ؛ و اين حقايق را برايشان روشن نمىسازى ؟ !\r\nعمر گفت : من چگونه مىتوانم اين كار را بكنم با اينكه تو گفتى : او در نزد مردم از نور ديدگانشان محبوب‌تر است ؟ و در اين صورت اگر بگويم ؛ مردم سر پدرت با قطعهء سنگ بزرگ ، مىشكنند !\r\nابن عمر مىگويد : سوگند به خدا پدرم ، بلند همّتى نمود ، و جرأت كرد ، و قدم در جسارت نهاد ؛ و هنوز جمعه‌اى نگذشته بود كه در ميان مردم به خطبه برخاست و گفت : أيُّهَا النَّاسُ إنَّ بَيْعَةَ أبى بَكرٍ كانَتْ فَلْتَةً وَقَى اللهُ شَرَّهَا فَمَنْ دَعَاكُمْ إلَى مِثْلِهَا فَاقْتُلُوهُ ! « 1 »\r\n« اى مردم ! بيعت با أبوبكر ، بدون بنيان و أساس و بى رويّه\r\n\r\n\r\n","description":"","footnote":"\r\n( 1 ) - « شرح نهج البلاغهء » ، ابن أبى الحديد ، چهار جلدى ؛ از طبع افست ، بيروت ، دار المعرفة دار الكاتب العربى ، در إحياءِ التّراث العربى ، ج 1 ، ص 124 .\r\n","page_name":" 226 ","page_number":234},
  {"content":"\r\n\r\nبود ؛ لغزشى بود كه صورت گرفت ؛ و ليكن خداوند از شرّش حفظ نمود ! هر كس از اين به بعد ، شما را به مثل آن بيعت بخواند ، او را بكشيد !\r\n\r\nجهل شيخين به مسائل شرعيّه\r\nابن شهرآشوب گويد : مردى از أبوبكر پرسيد كه : مردى در هنگام صبح با زنى ازدواج كرده است ؛ اين زن در همان شب ، بچّه مىزايد ؛ و اين زن و بچّه هر دو ارث اين مرد را مىبرند ؛ أبوبكر در جواب فرو مىماند .\r\nحضرت فرمود : هَذَا رَجُلٌ لَهُ جَارِيةٌ حُبْلَى فَلَمَّا تَمَخَّضَتْ مَاتَ الرَّجُل . « 1 »\r\nو مراد آنست كه اين مرد كنيزى داشته است ، كه از او آبستن بوده است ؛ و او را آزاد مىكند و در صبحگاهى او را به عقد ازدواج خود در مىآورد . و شبانگاه كنيز مىزايد ؛ و پس از آن اين مرد مىميرد ؛ و إرثيّهء او را به زن و بچّه مىرسد .\r\nفضل بن شاذان در ضمن احتجاجات خود بر عليه عامّه مىگويد : شما روايت مىكنيد از عبد الأعلى ، از سعيد بن قتاده كه عمر بن خطّاب ، خطبه خواند ، و به مردم گفت : آگاه باشيد كه براى من اگر خبر بياورند كه مردى مهرّيهء زن خود را بيش از چهارصد درهم كرده است ، من در شكنجه و عقوبت او مبالغه مىكنم !\r\nابن قتاده مىگويد : در اين حال زنى به سوى او آمد و گفت : مَا لَنَا وَ لَك يا عُمَرُ ؟ قَوْلُ اللهِ أعْدَلُ مِنْ قَوْلِكَ وَ أوْلَى وَ أوْلَى أنْ يُتَّبَعَ ! « اى عمر تو به كار ما چكار دارى ؟ ! گفتار خدا استوارتر است از گفتار تو ؛ و سزاوارتر است كه پيروى شود ! » عمر گفت : خداوند تعالى مگرچه گفته است ؟ ! زن گفت : خداوند گفته است :\r\n  وَ إِنْ أَرَدْتُمُ اسْتِبْدالَ زَوْجٍ مَكانَ زَوْجٍ وَ آتَيْتُمْ إِحْداهُنَّ قِنْطاراً فَلا تَأْخُذُوا مِنْهُ شَيْئاً أَ تَأْخُذُونَهُ بُهْتاناً وَ إِثْماً مُبِيناً . وَ كَيْفَ تَأْخُذُونَهُ وَ قَدْ أَفْضى بَعْضُكُمْ إِلى بَعْضٍ وَ أَخَذْنَ مِنْكُمْ مِيثاقاً غَلِيظاً   . « 2 »\r\n« و اگر بخواهيد شما زوجه‌اى را به جاى زوجهء ديگر بگيريد ؛ و به يكى از آنها به عنوان مهريّه ، مال فراوان داده باشيد ؛ نبايد از آن مال چيزى براى خود بگيريد ، گرچه مختصر باشد ! آيا شما اين مال را مىگيريد در حالى كه بُطلان و\r\n\r\n\r\n","description":"","footnote":"\r\n( 1 ) - « مناقب » ، طبع سنگى ، ج 1 ، ص 389 .\r\n( 2 ) - « آيه 20 و 21 ، از سورهء 4 : نساء »\r\n","page_name":" 227 ","page_number":235},
  {"content":"\r\n\r\nخلاف واقع بودن و كذب اين أخذ به حدّى است كه انسان را حيرت زده مىكند ؛ و به بهت مىكشاند ؛ و گناه آشكار و روشنى است ؟ ! و چگونه شما از اين مال مىگيريد ؛ در حالى كه بعضى از شما به بعضى دگر رسيده‌ايد ، و با تماسّ خارجى متّصل شده و نفوستان به هم پيوسته و متّحد شده است ؟ و آن زنان از شما ، به قرار داد عقد خود براى اين مهريّه ، تعهّد و ميثاق استوارى را گرفته‌اند . »\r\nسپس آن زن به عمر گفت : معناى قِنْطار مالى است كه به قَدرِ دِيَهء انسان « 1 » باشد ؛ و آن از چهار صد درهم بيشتر است . عمر گفت : كُلُّ أحَدٍ أَفْقَهُ مِنْ عُمَرَ « تمام أفراد از عمر در مسائل خود داناترند . »\r\nو از آنجا به منبر برگشت و خطبه خواند و گفت : أيُّهَا النَّاسُ إنِّى كُنْتُ نَهَيْتُ أنْ يتَزَوَّجَ الرَّجُلُ عَلَى أكْثَرَ مِنْ أرْبِعِمِائَةِ دِرْهَمٍ وَ إنَّ امْرَأةً أفْقَهَ مِنْ عُمَرَ جَاءَتْنِى فَحَاجَّتْنِى بِكِتَابِ اللهِ فَحَجَّتْ وَ فَلَجَتْ ؛ وَ إنَّ الْمَهْرَ مَا تَرَاضَى بِهِ الْمُسْلِمُونَ . « 2 » « إى مردم ! من نهى كردم كه مردى كه زن مىگيرد ، بيش از چهارصد درهم براى او مهريّه تعيين كند ؛ و ليكن زنى كه از عُمَر فقيه‌تر بود ؛ نزد من آمد ؛ و با كتاب خدا احتجاج و استدلال نمود . و بر من غلبه كرد ، و پيروز شد . مهريّه همان است كه مسلمين در عقد نكاح با هم تراضى كنند ؛ و به دلخواه طرفين زن و شوهر صورت گيرد . »\r\nاستاد گرامى علّامهء طباطبائى - رضوان الله عليه - از تفسير « الدّرّ المنثور » آورده‌اند كه سيوطى از عبد الرّزّاق و ابن مُنذر از عبد الرّحمن سُلَمى ، و نيز از سعيد بن منصور و أبى يعْلى با سند جيد از مَسْرُوق ؛ و همچنين از سعيد بن منصور و عبد بن\r\n\r\n\r\n","description":"","footnote":"\r\n( 1 ) - ديهء مرد مسلمان عبارت است از هزار دينار طلا ، و يا ده هزار درهم نقره ، و يا صد نفر شتر و يا دويست عدد گاو ، و يا هزار عدد گوسفند .\r\n( 2 ) - « إيضاح » فضل بن شاذان با تعليقهء سيد جلال الدّين ارموى حسينى محدّث ، ص 194 و ص 195 فضل بن شاذان أزدى نيشابورى از أعاظم أصحاب و مشايخ طائفهء حقّه محقّهء شيعهء اثنا عشريّه بوده است از طايفهء أزد و سكونت او در نيشابور بوده و در سنهء 260 وفات كرده است . جلالت و عظمت شأن اين مرد به حدّى است كه حضرت إمام أبومحمّد حسن عسكرى عليه السّلام مىفرمايد : أغْبِطُ أهلَ خراسَانِ بِمَكانِ الْفَضْلِ بن شاذان و كونه بين أظهرهم « من بر أهالى خراسان غبطه مىخورم كه فضل بن شاذان در آنجا است . » كتاب « ايضاح » او ، از نفيس‌ترين كتب و ذخائر علميّهء شيعه مىباشد .\r\n","page_name":" 228 ","page_number":236},
  {"content":"\r\n\r\nحميد ، از بكر بن عبد الله مُزْنى ، اين واقعه را حكايت نموده است . « 1 » و از زبير بن بكّار در « موفقيّات » از عبد الله بن مُصْعَب روايت كرده است كه عمر گفت : لَا تَزِيدُا فِى مُهُورِ النِّسَاءِ عَلَى أرْبَعِينَ أوْقِيَةً فَمَنْ زَادَ ألْقَيْتُ الزّيادةَ فِى بَيْتِ الْمَالِ - الرّواية . « 2 »\r\n« در مهريّهء زن‌ها بيش از چهل وقيه ، قرار ندهيد ! هر كس زيادتر كند ، من زيادى را در بيت المال مىأندازم . »\r\nعلّامهء أمينى اين داستان را به نُه صورت و كيفيّت از مصادر مهمّ تاريخ و از مشايخ حديث و تفسير ذكر كرده است ؛ و در بعضى از آنها وارد است كه عمر گفت : مهريّهء زنان را بيش از چهل وقيه نكنيد ؛ و اگرچه آن زن دختر ذى الفضّة يعنى يزيد بن حصين حارثى « 3 » باشد ! و زنى از صفِّ زنان برخاست كه قامتش طولانى و قَصَبهء بنى او پهن شده بود ( فَطْسآء ) و چنين گفت ، و عمر گفت : زنى درست گفت ؛ و مردى خطا كرد .\r\n\r\nاعتراف عمر به آن كه : كُلُّ أحَدٍ أفْقَهُ مِنْ عُمَرَ\r\nو در بعضى وارد است كه عمر گفت : كُلُّ أحَدٍ أفْقَهُ مِنْ عُمَر « تمام يكايك مردم از عمر داناتر و به مسائل شرعيه آشناترند » و اين جمله را دوبار و يا سه بار تكرار نمود .\r\nو در بعضى موارد است كه بعد از اين جمله به أصحاب خود گفت : تَسْمَعُونَنِى أقُولُ مِثْلَ الْقَوْلِ فَلَا تُنْكرُونَهُ عَلَى حَتَّى تَرُدَّ عَلَى امْرَأةٌ لَيسَتْ مِنْ أعْلَمِ النِّسَاءِ ! « شما مىشنويد آنچه را من گفتم ، و اشتباه مرا نمىگيريد ؛ تا كار به جائى برسد كه زنى كه او داناترين زنان هم نيست ؛ بايد بر من خرد بگيرد ! »\r\nو در بعضى اين جمله را عمر گفت كه : إنَّ امْرَأةً خَاصَمَتْ عُمَرَ فَخَصَمْتُه « زنى با عمر در مقام محاجّه به پا خاست و نزاع كرد ، و در استدلال خود ، عمر را به زمين\r\n\r\n\r\n","description":"","footnote":"\r\n( 1 و 2 ) - « تفسير الميزان » ، ج 4 ، ص 277 و « تفسير الدّرّ المنثور » ، ج 2 ، ص 133 .\r\n( 3 ) - در « الغدير » ، ج 6 ، ص 96 به بنت ذى الفضّة يعنى يزيد بن حصين حارثى ضبط كرده است ؛ و ليكن علّامه شيخ محمّد تقى شوشترى در كتاب « قضاء أمير المؤمنين على بن أبى طالب ( ع ) » ص 295 ، به بنت ذى الغصة ثبت نموده ؛ و اضافه كرده است كه چون ذى الغصة رئيس بنى حارس در مدّت يكصد سال بوده است ؛ و اسم او حصين بن يزيد است ؛ نه يزيد بن حصين .\r\n","page_name":" 229 ","page_number":237},
  {"content":"\r\n\r\nزد ؛ و بر او غلبه كرد . »\r\nو در بعضى وارد است كه : كُلُّ أحَدٍ أعْلَمُ مِنْ عُمَرَ .\r\nو در بعضى وَ كُلُّ النَّاسِ أفْقَهُ مِنْ عُمَرَ « تمام مردم از عمر دانشمندتر ؛ و تمام مردم از عمر فقيه‌ترند . » « 1 »\r\nو در بعضى وارد است كه : كُلُّ النَّاسِ أفْقَهُ مِنْ عُمَرَ حَتَّى رَبَّاتِ الْحِجَالِ ؛ ألَا تَعْجَبُونَ مِنْ إمَامٍ أخْطَأَ وَ امْرَأةٍ . أصَابَتْ ؛ فَاضَلَتْ إمَامَكُمْ فَفَضَلَتْهُ ( فَنَضَلَتْهُ « 2 » ) !\r\n« همگى مردمان از عمر فقيه‌ترند ؛ حتّى زن‌هاى پرده‌نشين كه در اطاق‌ها و حجله‌ها پرورش يافته‌اند . آيا در شگفت نمىآئيد دربارهء پيشوائى كه خطا كند ؛ و زنى كه صواب كند ؟ ! اين زن در دانش و فضل با إمام شما مفاخرت نمود ؛ و در مقام غلبه بر آمد ؛ و بر او غالب شد . »\r\nو در بعضى وارد است : كُلُّ النَّاسِ أفْقَهُ مِنْ عُمَرَ حَتَّى الْمُخَدَّرَاتِ فِى الْبُيوتِ .\r\n« همگى مردمان از عمر فقيه‌ترند ، حتّى مخدّراتِ پشت پرده در خانه ها . »\r\nحاكم نيشابورى ، طرق اين روايت را كه به عمر منتهى مىشود ؛ همانطور كه در « مستدرك » خود ج 2 ، ص 177 گفته است ؛ در جزوهء بزرگى جمع آورى كرده و گفته است : سندهاى صحيحه بر تواتر اين خطبه از عمر بن خطّاب دلالت دارد و ذَهَبى در « تلخيص المستدرك » گفتار حاكم را تثبيت و تقرير نموده است و خطيب بغدادى در « تاريخ » خود ج 3 ، ص 257 با طرق متعدّدى اين حديث را\r\n\r\n\r\n","description":"","footnote":"\r\n( 1 ) - سيد بن طاوُس در « طرائف » ص 471 از حميدى در كتاب جمع بين صحيحين روايت كرده است كه : إنّ عمر بن الخطّاب أمر على المنبر أن لا يزاد فى مهور النّساء على قدرٍ ذكره ؛ فذكّرته امرأةٌ من جانب المسجد يقول الله تعالى :  وَ إِنْ أَرَدْتُمْ *  - الآية - فقال : كلّ النّاس أعلَم من عمر حتّى النّساء . و زمخشرى در « كشّاف » بدين لفظ آورده است كه : عمر براى خطبه ايستاد و گفت : أيها النّاس لا . تغَالُوا بصداقِ النّساء ؛ فلو كانت مكرمة فى الدّنيا أو تقوى عند الله لكان أولاكم بها رسول الله صلّى الله عليه و آله و سلّم ما اصدق امرأة اكثر من اثنى عشر أوقيه . فقامت إليه المرأة فقالت له : يا أمير المؤمنين ! لم تمنعنا حقّا جعله الله لنا ؟ و الله يقول : «  وَ آتَيْتُمْ إِحْداهُنَّ قِنْطاراً  » فقال عمر : كلّ أحد أعلم من عمر ثُمّ قال لأصحابه : تسمعوننى أقول مثل هذا القول فلا . تنكرونه على حتّى ترد على امرأة ليست من أعلم النّساء .\r\n( 2 ) - اين قضيّه را بدين كيفيّت ، آية الله سيّد شرف الدّين عاملى در كتاب « النّصّ و الاجتهاد » طبع دوّم ، ص 259 آورده است و گفته است : « به اين الفاظ بسيارى از حافظين سنن و پاسداران آثار روايت كرده‌اند . و ابن أبى الحديد در أحوال عمر ، ص 96 از جلد سوّم « شرح نهج البلاغة » بطور ارسال مسلّمات نقل كرده است . » أمّا در ضبط آية الله عاملى عبارت آخر بدين صورت است : ناضَلَتْ إمامَكُم فَنَضَلَتْهُ . « آن زن با امام شما در مقام تيراندازى بر آمد و به امام شما تير زد ، و وى را مغلوب ساخت . »\r\n","page_name":" 230 ","page_number":238},
  {"content":"\r\n\r\nتخريج و حكم به صحّت آن نموده است . « 1 » و « 2 »\r\n\r\nاستدلال قدامه بر حلّيّت خمر براى مؤمن و پذيرفتن عمر\r\nو همچنين فضل بن شاذان در « احتجاج » خود بر عليه عامّه مىگويد : و شما روايت مىكنيد كه : چون قُدَامَةُ بْنُ مَظْعون « 3 » و « 4 » را كه شراب خورده بود ؛ و نزد عمر آوردند ؛ او أمر كرد تا وى را تازيانه بزنند ؛ قُدَامَه به او گفت : إى أمير مؤمنان ، حدّ شرب خمر بر من جارى نمىشود ؛ زيرا كه من از أهل اين آيه و موضوع و مصداق آن هستم كه مىگويد :  لَيْسَ عَلَى الَّذِينَ آمَنُوا وَ عَمِلُوا الصَّالِحاتِ جُناحٌ فِيما طَعِمُوا إِذا مَا اتَّقَوْا وَ آمَنُوا وَ عَمِلُوا الصَّالِحاتِ ثُمَّ اتَّقَوْا وَ آمَنُوا ثُمَّ اتَّقَوْا وَ أَحْسَنُوا وَ اللَّهُ يُحِبُّ الْمُحْسِنِينَ .  « 5 »\r\n« براى كسانى كه إيمان آورده‌اند ؛ و كارهاى نيكو را انجام مىدهند ، باكى نيست در آنچه را كه مىخورند ؛ در صورتى كه تقوى پيشه سازند ، و إيمان بياورند ؛ و كارهاى نيكو به جاى آورند ؛ و پس از آن تقوى پيشه سازند و إيمان بياورند ، و سپس تقوى پيشه سازند و احسان و نيكوئى كنند . و خداوند احسان كنندگان را دوست دارد . »\r\n\r\n\r\n","description":"","footnote":"\r\n( 1 ) - « الغدير » ، ج 6 ، باب نوادر الأثر فى علم عمر ، ص 95 تا ص 99 ، شمارهء 5 .\r\n( 2 ) - و اين بحث به واسطهء ثبوت اين قضيّه بين شيعه و عامّه از قديم الأيام تا امروز إدامه دارد ؛ و در كتب حديث و كلام و بالأخصّ در بحث إمامت ذكر شده است . مرحوم علّامهء مجلسى ، در ج هشتم « بحار الأنوار » طبع كمپانى ص 294 آن را طعن ششم از مطاعن عمر شمرده است ؛ و در اين بحث خوض كرده است و أقوال بسيارى از علماء عامّه را همچون فخر رازى و ابن أبى الحديد آورده است . و همچنين بحث تامّ و تمام آن در كتاب « تشييد المطاعن » ، ج 2 ، ص 700 تا ص 814 آمده است .\r\n( 3 ) - قُدامه با ضمّهء ميم بر وزن ثُمامه است و مظعون بر وزن مفعول است كه از أصحاب معروف رسول الله بوده است .\r\n( 4 ) - و در « أسدالغابة » ، ج 4 ، ص 198 گويد : قدامة بن مظعون بن حبيب بن وهب بن حذافة بن جمع القرشى الجمحى او را أبوعمرو و يا أبوعمر گويند . وى برادر عثمان بن مظعون است و دائى حفصة و عبد الله و فرزندان عمر بن خطّاب . و زوجهء او صفيّه دختر خطّاب بود . قدامة بن مظعون از سبقت گيرندگان در إسلام است با دو برادرش : عثمان و عبد الله فرزندان مظعون به حبشه مهاجرت كرده است و در غزوهء بدر و احد و ساير مشاهد با رسول خدا صلّى الله عليه و آله و سلّم حضور داشته است . و اين مطالب را عروه و ابن شهاب و موسى و ابن اسحق ذكر كرده‌اند .\r\n( 5 ) - « آيه 93 ، از سورهء 5 : مائده »\r\n","page_name":" 231 ","page_number":239},
  {"content":"\r\n\r\nعمر دست از تازيانهء او برداشت . در اين حال على عليه السّلام گفت : أهل و مصداق اين آيه نمىخورند و نمىآشامند مگر آن چيزى را كه خداوند بر آنها حلال كرده است ؛ و ايشان برادران ما بودند كه درگذشته‌اند .\r\nبنا براين اگر قُدَامَه بر دعواى حلّيّت خمر براى خود پافشارى كند ، و دست از گفتهء خود برندارد ، بايد او را به قتل برسانى ؛ و اگر بر حرمت آن إقرار كند ؛ بايد وى را تازيانه بزنى !\r\nعمر گفت : چند تازيانه است ؟ ! على عليه السّلام گفت : چون شاربِ خَمْر به واسطهء خوردنش مَسْت مىشود ؛ و چون مَسْت شود ، هَذْيان مىگويد ؛ و چون هَذْيان بگويد ، افترى و تهمت مىزند ؛ به او حَدِّ مُفْتَرِى ( حدّ افترا زنندهء به زنا ) را جارى كن ! و عمر او را هشتاد شلّاق زد « 1 »\r\nشيخ مفيد در « إرشاد » و ابن شهرآشوب در « مناقب » گويند كه : عامّه و خاصّه داستان شرب خمر قُدَامَة بن مظعون و استدلال او را به آيه كريمهء نَفْى جُنَاح و تبرئهء عمر او را بيان كرده‌اند ؛ و مىگويند كه : چون خبر به أمير المؤمنين عليه السّلام رسيد ؛ آن حضرت به نزد عمر رفت و گفت : چرا إقامهء حدّ بر قُدَامَه نكردى دربارهء شرب خمرى كه كرده است ؟ ! عمر گفت : قُدَامَه اين آيه را قرآئت كرد ؛ و عمر آن را براى حضرت خواند .\r\nأمير المؤمنين عليه السّلام گفت : لَيْسَ قُدَامَةُ مِنْ أهْلِ هَذِهِ الْأيَةِ ، وَ لَا مَنْ سَلَك سَبِيلَهُ فِى ارتِكَابِ مَا حَرَّمَ اللهُ ، إنَّ الَّذِينَ ءَامَنُوا وَ عَمِلُوا الصَّلِحَتِ لَا يسْتَحِلُّونَ حَرَامًا .\r\n« قُدامه از أهل اين آيه نيست ؛ و نه آن كسى كه بر خطِّ مشى او آنچه را كه خداوند حرام شمرده است ؛ مرتكب مىشود . كسانى كه إيمان آورده‌اند و أعمال نيكو انجام مىدهند ؛ حرام خدا را حلال نمىشمرند . »\r\nقُدامه را برگردان ! و از گفتارش توبه بده ! اگر توبه كرد ، حدّ شرب خمر بر او جارى كن ؛ و گر نه او را بكش ! زيرا در اين صورت مرتدّ شده و از ملّت إسلام بيرون\r\n\r\n\r\n","description":"","footnote":"\r\n( 1 ) - « إيضاح » ، ص 195 و ص 196 .\r\n","page_name":" 232 ","page_number":240},
  {"content":"\r\n\r\nرفته است !\r\nعمر بيدار شد ؛ و داستان را دريافت ؛ و به قُدَامه خبر را ابلاغ كرد . قدامه اظهار توبه كرد كه ديگر دست به چنين فعلى نمىزند ؛ فلهذا قتل و كشتن از او برداشته شد ؛ و ليكن عمر نمىداند چقدر بايد وى را تازيانه زد ؛ و به أمير المؤمنين عليه السّلام گفت : أشِرْ عَلَىَّ فِى حَدِّهِ « براى من حدّش را معيّن كن ! »\r\nأمير المؤمنين عليه السّلام گفت : حدِّ او هشتاد شلّاق است . چون شارب خمر ، در وقت خوردن مست مىشود ، و چون مست شد ، هَذْيان مىگويد ؛ و چون هَذْيان گفت تهمت مىزند ، و حدّ مفترى هشتاد است . عمر قُدامه را هشتاد تازيانه زد ؛ و در اين مسئله به گفتار آن حضرت عمل كرد . « 1 »\r\nمجلسى در « بحار الأنوار » از « مناقب » ابن شهرآشوب ، و از « إرشاد » شيخ مفيد ، اين قضيّه را به عين همين عبارتى كه اينك آورديم . روايت مىكند ؛ و سپس با مختصر اختلافى از « كافى » كلينى از على بن إبراهيم از محمّد بن عيسى از يونس از عبد الله بن سنان از حضرت صادق عليه السّلام روايت مىكند . « 2 »\r\n\r\n\r\n","description":"","footnote":"\r\n( 1 ) - « إرشاد » طبع سنگى ، ص 111 و ص 112 و « مناقب » ، طبع سنگى ، ج 1 ، ص 497\r\nسيّد شرف الدّين عاملى در كتاب « النّصّ و الاجتهاد » ، طبع دوّم ، ص 280 و 281 پس از آنكه داستان قدامة بن مظعون را آورده است ، در تعليقهء آن گويد : « اين خبر را حاكم در « مستدرك » ج 4 ، كتاب حدود ، ص 376 در باب مشاورة الصّحابة فى حدّ الخمر آورده است و تصريح به صحّت سندش نموده ؛ و ذهبى نيز در « تلخيص » آورده و آن را صحيح شمرده است . »\r\nو ليكن روايت او بدين‌گونه است كه پس از آنكه عمر از جواب قدامه فرو ماند ، ( به اصحاب ) گفت : آيا شما ردّش را بيان نمىكنيد ؟ ابن عبّاس گفت : اين آيات براى عذر گذشتگان و حجّت بر موجودين و آيندگان نازل شده است ؛ چون خداوند عزّ و جلّ ( در سه آيه قبل ) مىگويد :  يا أَيُّهَا الَّذِينَ آمَنُوا إِنَّمَا الْخَمْرُ وَ الْمَيْسِرُ وَ الْأَنْصابُ وَ الْأَزْلامُ رِجْسٌ مِنْ عَمَلِ الشَّيْطانِ  ( آيه 90 از سورهء 5 : المآئدة ) و همين‌طور خواند تا آيه ديگر را ( كه قدامه خوانده بود ) نيز تمام كرد . و از آن آيه است :  الَّذِينَ آمَنُوا وَ عَمِلُوا الصَّالِحاتِ  . . . .  ثُمَّ اتَّقَوْا وَ أَحْسَنُوا .  ( و گفت : ) خداوند عزّ و جلّ نهى كرده است از شرب خمر و پس از نهى كجا مىتوان گفت شارب آن داراى تقوى است ؟ ! عمر گفت : راست مىگوئى ! اينك رأى شما چيست ؟ علىّ عليه السّلام فتوى داد هشتاد تازيانه به او بزنند . و از آن روز تا امروز أمر بر همين منوال است . »\r\n( 2 ) - « بحار الأنوار » ، طبع كمپانى ، ج 9 ، ص 483 . و نيز اين داستان را ابن تيميّه در « منهاج السنة » آورده است و ليكن پاسخ دهنده را عبد الله بن عبّاس ذكر كرده است . اقول ؛ بر فرض صدق ، عبد الله هم شاگرد أمير المؤمنان است . و همچنين شاه ولىّ الله دهلوى در كتاب « قرّة العين » ، و ملّا على متّقى در كتاب « كنز العرفان فى فقه القرآن » ذكر كرده است . و علّامهء كبير مير محمّد قلى والد ماجد علّامه مير حامد حسين در كتاب « تشييد المطاعن » از كتاب « تنبيه الغافلين » أبواللّيث از عطاء بن سائب از عبد الرّحمن سلمى روايت كرده است كه در زمان حكومت يزيد بن أبى سفيان در شام سه نفر شرب خمر كردند و به اين آيه استدلال بر حلّيت آن نمودند . يزيد بن أبى سفيان قضيّه را براى عمر نوشت و عمر به او نوشت : قبل از اينكه حادثه‌اى پيش بيايد آنها را به نزد من بفرست . چون آنها را به نزد عمر آوردند أصحاب رسول خدا را جمع كرد و از آنها سؤال كرد ، آنها اختلاف كردند ، بعضى گفتند : گردن آنها را بزن و حضرت أمير المؤمنين عليه السّلام در ميان آنها ساكت نشسته بود ، عمر گفت : اى أبوالحسن چرا ساكت هستى ؟ شما چه مىگوئيد ؟ حضرت فرمود : آنها را توبه بده ! اگر توبه كردند تازيانه بزن ! و اگر توبه نكردند آنها را بكش ! عمر به فرمودهء آن حضرت عمل نمود .\r\n","page_name":" 233 ","page_number":241},
  {"content":"\r\n\r\n\r\nديه جنين و بريدن سر ميّت بعد از موت\r\nو از جمله قضاياى آن حضرت ، حكم به مقدار چهل دينار براى ديهء جنينى است كه در شكم مادرش به صورت عَلَقَه بوده است .\r\nشيخ مفيد در « إرشاد » آورده است كه : مردى زن خود را زد ؛ و در أثر آن زدن ، جنين خود را كه به صورت عَلَقه بود ( خون بسته شده ) سقط كرد . حضرت فرمود بايد مرد چهل دينار ، ديهء جنين را بدهد و اين آيه را تلاوت نمود :\r\n   وَ لَقَدْ خَلَقْنَا الْإِنْسانَ مِنْ سُلالَةٍ مِنْ طِينٍ ثُمَّ جَعَلْناهُ نُطْفَةً فِي قَرارٍ مَكِينٍ ثُمَّ خَلَقْنَا النُّطْفَةَ عَلَقَةً فَخَلَقْنَا الْعَلَقَةَ مُضْغَةً فَخَلَقْنَا الْمُضْغَةَ عِظاماً فَكَسَوْنَا الْعِظامَ لَحْماً ثُمَّ أَنْشَأْناهُ خَلْقاً آخَرَ فَتَبارَكَ اللَّهُ أَحْسَنُ الْخالِقِينَ    . « 1 »\r\n« و به درستى كه ما حقّاً إنسان را از جوهره و شيرهء گِلْ آفريديم ! و پس از آن او را به صورت نطفه در قرارگاه ثابت ( رحم مادر ) قرار داديم ؛ و سپس آن نطفه را عَلَقه آفريديم ؛ و پس از آن ، آن عَلَقه را مُضْغَه آفريديم ؛ و آنگاه آن مُضْغَه را استخوان‌هاى جنين نموديم ؛ و روى آن استخوان‌ها گوشت پوشانيديم ؛ و سپس او را به خلقت ديگرى إنشاء كرديم ؛ پس پر بركت است خداوند كه از ميان آفرينندگان بهتر و نيكوتر است . »\r\nو در اين حال أمير المؤمنين عليه السّلام گفت : ديهء نطفه بيست دينار است ؛ و ديهء عَلَقه چهل دينار ؛ و چون به صورت مُضْغَه درآيد شصت دينار ؛ و چون استخوان گردد هشتاد دينار ؛ در صورتى كه هنوز خلقتش كامل نشده باشد ؛ و چون صورت بندى او تمام شود ، قبل از آنكه روح در او دميده شود ، صد دينار ؛ و چون روح بر او دميده شود ؛ هزار دينار ( ديهء يك انسان كامل . )\r\nو پس از نقل اين حكم ، شيخ مفيد گفته است : اين مقدار كه از قضايا و محاكمات أمير المؤمنين عليه السّلام در اينجا ذكر نموديم ؛ مقدار أندكى است از قضايا و أحكام غريبهء آن حضرت كه هيچكس قبل از آن حضرت بدان حكم ننموده\r\n\r\n\r\n","description":"","footnote":"\r\n( 1 ) - آيه 12 تا 14 ، از سورهء 23 : مؤمنون\r\n","page_name":" 234 ","page_number":242},
  {"content":"\r\n\r\nاست ؛ و هيچ‌يك از عامّه و خاصّه آنها را نمىشناسند مگر از آن حضرت ؛ و عترت او بر همين نهج عمل كرده‌اند ؛ و اگر شخص ديگرى آزموده مىشد كه زبان بدين امور و قضايا بگشايد ؛ عجز و ناتوانيش از أداءِ حقّ ظاهر مىشد ، همچنان‌كه در امور واضح‌تر از اين امور ، ظاهر شده است . « 1 »\r\nو گويا مراد شيخ مفيد از عمل عترت أمير المؤمنين عليه السّلام به اين نهج از دستور ، رواياتى است كه از أئمّهء طاهرين سلام الله عليهم أجمعين وارد شد است كه ديهء جنين را در أطوار مختلفِ آن ، به همين طرز معيّن كرده‌اند .\r\nاز جمله روايتى است كه كلينى با سند متّصل خود از سعيد بن مُسَيِّب از حضرت على بن الحسين عليهم السّلام روايت كرده ، و در آن نيز مشخّص شده است كه حدّ نطفه بودن تا چهل روز در رحم است ؛ و حدّ علقه بودن تا هشتاد روز ؛ و حدّ مُضْغَه بودن تا يكصد و بيست روز . « 2 »\r\nو از جمله روايتى است كه كلينى و شيخ طوسى از على بن إبراهيم ، از پدرش ، از حسن بن موسى ، از محمّد بن صَباح ، از بعض اصحاب ما روايت كرده‌اند كه او گفت : ربيع خادم منصور دوانيقى در حالى كه منصور خليفه بود ؛ و در حال طواف بود ، به نزد او آمد و گفت : اى أميرمؤمنان : فلان كس از غلامان تو ديشب مرده است ؛ و فلان غلام تو بعد از مردنش سر او را جدا كرده است !\r\nمنصور از شنيدن اين خبر چنان به غضب در آمد كه نزديك بود آتش بگيرد ؛ آنگاه به ابن شِبْرَمه و ابن أبى لَيْلَى و عدّه‌اى از قضات و فقهآء گفت : نظريّهء شما در اين مسئله چيست ؟ !\r\nهمگى متّفقاً گفتند : در اين مورد حكمى به ما نرسيده است ؛ و به هيچ‌وجه نمىدانيم !\r\nمنصور ، در مسئله با خود به طور تكرار و ترديد مىگفت : آيا او را بكشم ؛ يا نكشم ؟ !\r\nباز همگى گفتند : ما حكم اين مسئله را نمىدانيم !\r\n\r\n\r\n","description":"","footnote":"\r\n( 1 ) - « إرشاد مفيد » ، طبع سنگى ، ص 124 .\r\n( 2 ) - « فروع كافى » ، طبع مطبعهء حيدرى ، ج 7 ، ص 347 ، حديث شمارهء 15 .\r\n","page_name":" 235 ","page_number":243},
  {"content":"\r\n\r\nبعضى از آنها به منصور گفتند : اينك مردى وارد شده است ، كه اگر در نزد احدى جواب اين مسئله بوده باشد ؛ حتماً در نزد اوست . و او جَعْفَر بْنُ مُحَمَّد است ؛ و الآن براى سَعْى رفته و داخل مَسْعَى شده است !\r\nمنصور به ربيع گفت : برو نزد او و به او بگو : اگر ما نمىدانستيم كه اينك تو به چه كارى اشتغال دارى ( سَعْى بين صفا و مروه ) هر آينه از تو مىخواستيم تا نزد ما بيائى ! و ليكن دربارهء فلان و فلان قضيّه پاسخ ما را بده ! ربيع به نزد حضرت آمد ، در حالى كه آن حضرت بر كوه مَرْوه بودند ؛ و پيام را ابلاغ كرد .\r\nحضرت أبوعبدالله عليه السّلام به ربيع گفتند : مگر نمىبينى كه ما مشغول سَعْى هستيم ؟ در نزد تو فقهاء و علماء هستند ، از ايشان بپرس !\r\nربيع گفت : منصور از علماء و فقهاء پرسيده است ؛ و ايشان جواب مسئله را نمىدانستند !\r\nحضرت صادق ، ربيع را به نزد منصور بازگشت دادند . ربيع گفت : سوگند مىدهم ترا كه پاسخ ما را در اين مسئله بدهى ! زيرا در نزد اين قوم از فقهاء و علمايشان مطلبى نيست !\r\nحضرت گفتند : صبر كن تا عبادتم تمام شود ؛ و از سَعْيَم فارغ گردم ! و چون از سَعْى فارغ شدند ؛ آمدند و در كنار مسجد الحرام نشستند ؛ و به ربيع گفتند : برو به او بگو : ديه‌اى كه بر عليه جدا كنندهء سر است ، صد دينار است ! ربيع آمد و به مأمون و فقهاء گفت : آنها گفتند : برو و از جَعْفَر بپرس كه : به چه علّت ديهء سر ميّت يكصد دينار است ؟\r\nحضرت صادق گفتند : ديهء نطفه بيست دينار است ؛ و در عَلَقه بيست دينار أفزوده مىشود ؛ و در مُضْغهء بيست دينار افزوده مىشود ؛ و در استخوان بيست دينار ، و چون گوشت برويد ، نيز بيست دينار افزوده مىشود ؛ و پس از آن او را به خلقت ديگرى إنشاء مىكند  ( ثُمَّ أَنْشَأْناهُ خَلْقاً آخَرَ )  و اين ميّت به منزلهء جنينِ تامّ الخِلقه است كه هنوز روح بر او ، در شكم مادرش ندميده است !\r\nربيع برگشت ؛ و به منصور جواب را إبلاغ نمود ؛ و فقهاءِ نزد منصور همگى به شگفت درآمدند ؛ و به ربيع گفتند : اينك به نزد جَعْفَر برو ؛ و از او بپرس كه آيا اين\r\n\r\n","description":"","footnote":"","page_name":" 236 ","page_number":244},
  {"content":"\r\n\r\nدينارها به چه كسى بايد داده شود ؛ آيا بايد به ورّاث اين ميّت برسد ؛ يا نه ؟ !\r\nحضرت أبوعَبْدِ الله عليه السّلام گفتند : به ورثهء اين ميت چيزى از اين دينارها نمىرسد ، زيرا اين دينارها براى بدن ميّت پس از مرگش عائد شده است . بايد به نيابت او حجّ نمود و يا از ناحيهء او صدقه داد ؛ و يا در يكى از راههاى خيرات و مبرّات صرف كرد .\r\nراوى روايت گويد : آن مردِ ناظرِ قضيّه چنين پنداشت كه آن فقهاء باز ربيع را به سوى حضرت فرستادند ؛ و حضرت أبوعبد الله عليه السّلام در سى و شش مسئله پاسخ ايشان را گفت ؛ و ليكن اين مرد بيش از اين مقدار از جواب را در خاطر حفظ نداشت . « 1 »\r\n\r\nدرباره زينت آلات مكّه مكّرمه و حكم حضرت أمير المؤمنين عليه السّلام به ابقاء آن\r\nو از جمله قضاياى آن حضرت حكم به باقى گذاردن زينت آلاتى بود كه در خانهء خدا جمع شده بود ؛ و عمر مىگفت ، و نيز به او گفته شد كه : اين زينت‌ها به چه كارِ كعبه مىآيد ؟ آنها را بايد در تجهيز لشگريان ، مصرف كرد ؛ چون در اين مسئله با حضرت مشورت كرد ؛ حضرت او را از اين عمل منع كردند .\r\nسيّد رضى در حِكم « نهج البلاغهء » آورده است كه : وَ رُوِىَ أنَّهُ ذُكِرَ عِنْدَ عُمَرَ ابْنِ الْخَطَّابِ ، حَلْىُ « 2 » الْكَعْبَةِ وَ كثْرَتُهُ ؛ فَقَالَ قَوْمٌ : لَوْ أخَذْتَهُ فَجَهَّزْتَ بِهِ جُيُوشَ الْمُسْلِمِينَ كَانَ أعْظَمَ لِلْأَجْرِ ؛ وَ مَا تَصْنَعُ الْكَعْبَةُ بِالْحَلِى ؟ ! فَهَمَّ عُمَرُ بِذَلِكَ وَ سَألَ أمِيرَ الْمُؤْمِنِينَ عَلَيهِ السَّلَامُ .\r\n« و در روايت آمده است كه در نزد عمر بن خطّاب از زينت‌هاى كعبه ، و فراوانى آن ، سخن به ميان آمد ؛ و گروهى گفتند : اگر آنها را مىگرفتى ؛ و در تجهيز لشگريان إسلام صرف مىكردى ؛ أجرش جزيل‌تر و ثوابش بيشتر بود !\r\nعمر إراده كرد تا اين زينت‌ها را از كعبه بردارد ؛ و در جيوش مسلمين صرف\r\n\r\n\r\n","description":"","footnote":"\r\n( 1 ) - « فروع كافى » ، ج 7 ، ص 347 ، و ص 348 حديث شمارهء 1 و « تهذيب الأحكام » ، طبع نجف ، 1382 هجرى ، ج 10 ، ص 270 و ص 271 حديث شمارهء 1065 .\r\n( 2 ) - حَلْى با فتحهء حاء و سكون لام ، و جمع آن حُلِى و حِلِى ، و نيز حِلْية با كسرهء حاء و سكون لام ، و جمع آن حِلِّى و حُلِّى عبارت است از زيورآلاتى كه از طلا و نقره و يا سنگ‌هاى گران قيمت همچون الماس و برليان و فيروزه و ياقوت و غيرها مىسازند .\r\n","page_name":" 237 ","page_number":245},
  {"content":"\r\n\r\nكند ؛ و در اين مسئله از حضرت أمير المؤمنين عليه السّلام پرسيد . »\r\nفَقَالَ عَلَيهِ السَّلَامُ : إنَّ الْقُرْءانَ انْزِلَ عَلَى النَّبِى صَلَّى اللَهُ عَلَيهِ وَ ءَالِهِ وَ سَلَّمَ ؛ و الْامْوَالُ أرْبَعَةٌ : أمْوَالُ الْمُسْلِمِينَ فَقَسَّمَهَا بَيْنَ الْوَرَثَةِ فِى الْفَرَائِضِ ؛ وَ الْفَيْئُ فَقَسَّمَهُ عَلَى مُسْتَحِقَّيهِ ؛ وَ الْخُمْسُ فَوَضَعَهُ اللهُ حَيْثُ وَضَعَهُ ؛ وَ الصَّدَقَاتُ فَجَعَلَهَا اللهُ حَيْثُ جَعَلَهَا .\r\nوَ كانَ حَلْىُ الْكَعْبَةِ فِيهَا يَوْمَئذٍ ؛ فَتَرَكهُ اللهُ عَلَى حَالِهِ ؛ وَ لَمْ يَتْرُكهُ نِسْيَانًا ، وَ لَمْ يَخْفَ عَلَيهِ مَكَانًا ، فَأقِرَّهُ حَيْثُ أقَرَّهُ اللهُ وَ رَسُولُهُ !\r\nفَقَالَ عُمَرُ : لَوْلَاكَ لَافْتَضَحْنَا ، وَ تَرَك الْحَلْىَ بِحَالِهِ . « 1 »\r\n« أمير المؤمنين عليه السّلام در جواب او گفتند : قرآن بر رسول خدا صلّى الله عليه و آله و سلّم نازل شد ؛ و حكم أموالى كه در آن بيان شده است ؛ فقطّ چهار مورد است : يكى أموال مسلمانان كه بر أساس سهام ورّاث ، رسول خدا آنها را بين وَرَثَه تقسيم نمود . دوّم غنائم جنگى است كه آن را بر مستحقّينش نيز تقسيم كرد ؛ و سوّم خمس است كه خداوند مصرف آن را مقرّر نمود و در جاى خود نهاد ؛ و چهارم صَدَقات و زكوات است ، كه خداوند آن را در جاى خود قرار داد ؛ و مورد مصرفِ آن را بيان فرمود .\r\nو أمّا زينت آلات كعبه ( أمر تازه‌اى نيست و ) در آن روز بوده است ، و خداوند آن را بر حال خود باقى گذارد ( و مصرفى براى آن معيّن ننمود ) و اين عدم بيان مصرف و باقى گذاردن به حال خود ، از جهت آن نبود كه خداوند نسيان و فراموش كرده باشد ؛ و محلّ و مكان مصرف آن نيز مخفى و پنهان نبود .\r\nپس تو هم اى عُمَر ، آنها را به جاى خود ثابت و باقى بدار ؛ همانطور كه خدا و رسول او آنها را باقى گذاشتند .\r\nعُمَر گفت : اى على ! اگر تو نبودى ما رسوا مىشديم ؛ و آن اشياء زينتى را به حال خود گذاشت . »\r\nو ابن شهرآشوب عين اين مطلب را در « مناقب » ذكر كرده است . « 2 » و مولوى مير محمّد قلى هندى نيشابورى والد ماجد مير حامد حسين هندى در كتاب\r\n\r\n\r\n","description":"","footnote":"\r\n( 1 ) - « نهج البلاغة » ، ج 2 ، باب الحكم ، حكمت 270 ؛ و از طبع محمّد عبده در مصر ، ص 201 ؛ و « غاية المرام » ، ص 534 از ابن أبى الحديد ، حديث 29 .\r\n( 2 ) - « مناقب » ، طبع سنگى ، ج 1 ، ص 498 .\r\n","page_name":" 238 ","page_number":246},
  {"content":"\r\n\r\n« تشييد المطاعن » ، از باب هفتاد و پنجم كتاب « رَبيعُ الْأَبْرارِ زَمَخْشَرِى » عين اين روايت را با همين عبارت ذكر كرده است .\r\nو بخارى در « صحيح » خود در باب كسْوَةُ الْكَعْبَةِ از كتاب « حجّ » ، و نيز در كتاب « اعتصام » آورده ؛ و ليكن از فرط ناصبى بودن خود ، نسبت به شيبة بن عثمان داده ، و از أمير المؤمنين عليه السّلام روايت را برگردانده است . « 1 »\r\nابن أبى الحديد در « شرح نهج البلاغهء » اين روايت را آورده است ؛ و به دنبال آن براى تأييد و صحّت استدلال مضمون حديث ، دو وجه را ذكر كرده است :\r\nأوّل آنكه أصل أوَّليّه در تصرّف اشياء ، حَظر و تحريم است ؛ پس جايز نيست تصرّف در چيزى از أموال مگر با إذن شرعى ؛ و چون إذنى از جانب شارع در زينت كعبه نيامده است ؛ بايد بر حكم اصل كه همان أصالة الحَظْر و عدم التّصرّف است عمل نمود .\r\nدوّم آنكه زينت كعبه مال اختصاصى كعبه است ؛ همانند پرده‌هاى كعبه ، و همانند دَرِ كعبه . پس همان‌طور كه جايز نيست تصرّف در پردهء كعبه و دَرِ آن مگر با نصّ و تصريح شارع ؛ همين‌طور جايز نيست تصرّف در زينت آن .\r\nو جامع در ميان دو مسئله ، همان جهت اختصاصى است كه وقف كننده و قرار دهنده ، آنها را مانند جزئى از أجزاءِ كعبه قرار داده است . و بر اين نهج بايد استدلال را استوار نمود . « 2 »\r\nو علّامهء أمينى با سه روايت در « الغدير » از بخارى و « أخبار مكّه » لازرقى ، و « سنن أبوداود » و « سُنَن ابن ماجه » ، و « سنن بيهقى » ، و « فتوح البلدان » بلاذرى ، و « نهج البلاغة » ، و « الرّياض النَّضِرَة » ، و « ربيع الأبرار » ، و « تيسير الوصول » ، و « فتح البارى » ، و « كنز العمّال » ، روايت نموده است « 3 »\r\nو جلال الدّين سيوطى در كتاب « عَرْفٌ الْوَرْدِى فِى أخْبَارِ الْمَهْدِى » از\r\n\r\n\r\n","description":"","footnote":"\r\n( 1 ) - « صحيح بخارى » ، طبع بولاق مصر ، ج 2 ، ص 149 . « كتاب الحجّ » ؛ و ج 9 ، ص 92 « كتاب الاعتصام » ، باب الاقتداء بسنن رسول الله صلّى الله عليه و آله و سلّم . اين مطلب در أواسط صفحه آمده است .\r\n( 2 ) - « شرح نهج البلاغة » ، با تحقيق محمّد أبوالفضل إبراهيم ، ج 19 ، ص 158 و ص 159 شمارهء 276 .\r\n( 3 ) - « الغدير » ، ج 6 ، ص 177 و ص 178 ، حديث شمارهء 60 .\r\n","page_name":" 239 ","page_number":247},
  {"content":"\r\n\r\nأبونعيم بن حمّاد « 1 » روايت كرده است كه : عُمَرُ بْنُ خَطَّاب وارد حرم كعبه شد ؛ و گفت : به خداوند سوگند كه نمىدانم اين خزينه و أموال سرشار ، و اين مقدار أسلحه را به حال خود باقى گذارم ، و يا در راه خدا صدقه بدهم ؟ ! عَلِى بنُ أبى طالب فرمود : تو صاحب اين أموال نيستى ! صاحب اين أموال جوانى است از قريش از قبيلهء ما بنى هاشم كه در آخر الزّمان آن را در راه خدا تقسيم مىكند « 2 » . اين مطلب در اواسط كتاب آمده است . « 2 »\r\n\r\nقضيّه تُبَّع و عدم تعدّى او به جواهرات كعبه\r\nطبرى در « تاريخ » خود در ضمن وقايع أيّام قباد و زمان أنوشيروان ذكر كرده است كه : تُبَّع كه تُّبَّان أسْعَد أبُو كَرْب ، « 3 » است ؛ چون در جنگ‌هاى خود از مشرق بر مىگشت ؛ راه خود را از طريق مدينه قرار داد ؛ و جنگ را آغاز كرد .\r\nتُبَّع مىخواست مدينه و أهلش را هلاك كند ، كه در اين حال دو نفر عالم راسخ از علماى يهود بَنِى قُريظَة چون از عزم او مطّلع شدند ، به نزد او آمدند و گفتند : اى پادشاه ! دست از اين كار بردارد ! و اگر حتماً مىخواهى با أهل مدينه جنگ كنى و آنها را بكشى ، ما به تو هشدار مىدهيم كه : بر اين مرادت دست نخواهى يافت ؛ و علاوه به عقوبت و پاداش سريع خواهى رسيد !\r\nتُبَّع به آن دو نفر عالم كه نامشان كَعْب و أسَد بود ؛ و پسر عموى هم بودند ؛ و أعلم أهل زمان خود بودند ؛ گفت : به چه علّت شما مرا منع مىكنيد ؟ !\r\nكَعْب و أسَد گفتند : به علّت آنكه مدينه محلّ هجرت پيغمبرى است كه از اين طائفه از قريش در آخرالزّمان مىباشد ؛ و مدينه خانهء او و اقامتگاه اوست !\r\nتُبَّع به گفتار ايشان عمل كرد ؛ و از تصميم خود دربارهء خراب مدينه و كشتار أهل آن منصرف شد ؛ و ديد كه اين دو عالم ، داراى علمى عجيب هستند ؛ از سخنانشان خوشايند شد ؛ و از مدينه منصرف شد ؛ و آن دو نفر را با خود به همراهى خود به يمن برد ؛ و خودش نيز از دين آنها پيروى نمود ؛ زيرا تُبَّع و أقوام\r\n\r\n\r\n","description":"","footnote":"\r\n( 1 ) - مامقانى در « تنقيح المقال » ج 3 در فصل الكنى ، ص 36 ، در ذيل كنيهء أبونعيم پس از ذكر چند نفر با اين كنيه ، گفته است : أبونعيم ، كنيهء جمعى دگر است كه از آنهاست فضل بن دكين بن حمّاد . و در ج 2 ، ص 8 من أبواب الفاء ، ترجمهء او را آورده است .\r\n( 2 ) - اين مطلب را در أواسط كتاب آمده است\r\n( 3 ) - . بايد دانست كه چند نفر اسم تُبَّع را دارند . يكى تُبَّع اوّل است كه او زيد بن عمرو ، و لقبش ذو الاذعار است و ديگرى تُبَّع تُبَّان أسعد أبوكرب است و وى را تُبَّع أصغر گويند ؛ و او همين كسى است كه ما شرح حال او را در اينجا آورديم ؛ و سوّمى تُبَّع بن تُبَّع تُبَّان أسعد أبوكرب است و او پسر تُبّع دوّم است . و چهارمى تُبَّع بن حَسَّان بن تُبّع تُبان بن مَلْكيكرِب بن تُبّع أقرن است .\r\n","page_name":" 240 ","page_number":248},
  {"content":"\r\n\r\nاو أصحاب او همگى بت‌پرست بودند ؛ و بر بت سجده مىكردند .\r\nچون تُبَّع به سمت يمَن مىرفت ، راه خود را از مكّه كه منزل بين راه است ، در طريق يمن قرار داد . و وقتى به دُف رسيد كه از نواحى جُمدَان بين عُسْفَان و أمَج مىباشد ، و اين ناحيه در راه او بين مَدينه و مَكّه بود ؛ جماعتى از قبيلهء هُذَيل به نزدش آمده و گفتند : اى پادشاه ! مىخواهى ما به تو بيت المالى را نشان بدهيم كه كهنه شده است ؛ و پادشاهان پيش از تو از دستبرد به آن غافل بوده‌اند و در اين خزانه أموال لؤلؤ و زَبَرْجَد و ياقُوت و طلا و نقره وجود دارد ؟ !\r\nتُبَّع گفت : آرى ! گفتند : آن خزانه ، خانه ايست در مكّه كه أهل مكّه آن را عبادت مىكنند ؛ و در كنار آن نماز مىخوانند . البتّه منظور و مقصود آن جماعت از طائفهء هُذَيل آن بود كه تُبَّع بواسطهء دست آلودن به اين عمل هلاك شود . چون دانسته بودند و شناخته بودند پادشاهانى را كه قصد تعدّى به بيت الله ، و بردن جواهرات و ستم را داشتند ؛ و همگى دستخوش هلاك شدند .\r\nتُبَّع چون تصميم گرفت وارد مكّه شود ، و جواهرات كعبه را ببرد ؛ فرستاد نزد آن دو نفر عالم ؛ و از ايشان در اين باره ، نظر خواست . آن دو عالم گفتند : جماعت هُذَيْل قصدى نداشتند از اين پيشنهاد به تو مگر آنكه تو را و لشگر تو را يك‌باره هلاك سازند ! و اگر دست به چنين كارى زنى ، بدون شكّ هلاك خواهى شد ؛ و تمام لشگريانت كه با تو هستند ، هلاك خواهند شد !\r\nتُبَّع به آن دو عالم گفت : بنابراين شما به من چه دستورى را مىدهيد ، كه چون به مكّه وارد شوم ، بدان عمل نمايم ؟ ! گفتند : همان عملى را بايد أنجام دهى كه أهل مكّه أنجام مىدهند : گرد كعبه طواف كنى ، و آن را تعظيم كنى و تكريم نمائى ! و سرت را بتراشى ؛ و در برابر كعبه در حال تذلّل و خشوع باشى تا از آنجا خارج شوى .\r\nتُبَّع به آنها گفت : پس چرا شما چنين أعمالى را در كعبه انجام نمىدهيد ؟ !\r\nكعْب و أسَد آن دو عالم بزرگوار گفتند : سوگند به خدا كه كعبه ، خانهء پدر ما إبراهيم است ؛ و وظيفه هر شخص واردى آن است كه به جاى بياورد آنچه را كه ما به تو خبر داديم ؛ و ليكن أهل مكّه به واسطهء بت‌هائى كه دور تا دور كعبه نصب\r\n\r\n","description":"","footnote":"","page_name":" 241 ","page_number":249},
  {"content":"\r\n\r\nكردند ؛ و به واسطهء خون‌هاى قربانى كه براى بت‌ها مىريختند ، بين ما و بين كعبه جدائى انداختند ؛ و أهل مكّه همگى نجس هستند ؛ و أهل شرك مىباشند .\r\nتُبَّع چون از اندرز و پند آنها برخوردار شد ؛ و صدق سخنشان را فهميد ؛ آن چند نفر از طائفهء هُذَيْل را به نزد خود طلبيد ، و دست‌ها و پايهايشان را بريد ؛ و سپس حركت كرد تا وارد مكّه شد . « 1 »\r\nو ابن شهرآشوب آورده است كه : مُسْتَرشِد خليفهء عبّاسى از أموال حائر و كربلا و نجف ( ظ ) برداشت و گفت : قبر احتياج به خزانه ندارد ؛ و آن أموال را براى لشگريان خود مقرّر داشت ؛ و چون براى جنگ بيرون رفت ؛ خودش و پسرش رَاشِد كشته شدند « 2 » و در اين عصر قريب به زمان ما ، سلطان عبد الحميد عثمانى در خاطرش افتاد كه زيورآلات خانهء خدا را كه در داخل كعبه بود ، همه را بيرون بياورد و تصرّف كند ؛ از علماءِ عامّه حكمش را پرسيد ؛ آنها به واسطهء مراعات حال سلطان ، جوابى درست به وى ندادند ، تا بالأخره از آخوند ملّا محمّد خراسانى رحمة الله عليه ، كه مرجع وحيد و مدرّس عاليقدر در نجف أشرف بود ، استفتاء كرد . مرحوم آخوند در پاسخ ، او را منع كردند ؛ و در نامهء خود بعضى از أخبار واردهء در اين موضوع را نيز ضميمه نموده ؛ و إرسال داشتند ؛ او نيز از تصميم خود برگشت و صرف نظر كرد .\r\nو جاى تأسّف بلكه هزار تأسّف است كه در همين زمان ما جماعت وَهّابى ها خَذَلَهُمُ الله جميعاً ، كعبه را غارت كردند و آنچه از نفائس أموال و جواهرات و أشياء عتيقه و نفيسه بود ، بردند ؛ و از آنجا به مدينهء منورّه هجوم آورده ، و آنچه در داخل رَوْضهء مُطَهَّره و أطراف قبر رسول خدا و حضرت صِدّيقه سلام الله عليهما بود ؛ همه را غارت كردند ، از أشيائى كه همانند آنها در جهان يافت نمىشد ؛ و سلاطين و حكّام و أمرآء در مدّت بيش از هزار سال در آنجا نهاده و هديه داده\r\n\r\n\r\n","description":"","footnote":"\r\n( 1 ) - « تاريخ الامم و الملوك » للطبرى ، با تحقيق محمّد ابوالفضل ابراهيم ، طبع دار المعارف مصر ، ج 2 ، ص 105 تا ص 107 .\r\n( 2 ) - « مناقب » ، طبع سنگى ، ج 1 ، ص 482 .\r\n","page_name":" 242 ","page_number":250},
  {"content":"\r\n\r\nبودند ؛ از جمله چهار عدد شمعدان از جنس زُمُرّد بوده است كه در جهان قابل تقويم و ارزش نبود ؛ و ديگر چهار صندوق از طلا مزيّن به جواهرات مُرَصَّع به ياقُوت و الماس بوده است كه در شب تاريك همچون ستارهء درخشان نور مىداد ؛ و ديگر مقدار يكصد عدد شمشير كه دستهء آنها زمرّد بوده كه نام صاحبش را بر آن نوشته بودند ؛ و غلاف‌هاى آنها همگى از طلاى خالص بوده كه با ألماس زينت كرده بودند .\r\nاين اشياءِ را كجا بردند ؟ و صرف در چه أمرى كردند ؟ آيا صرف إسلام و عظمت آن ، و صرف تضعيف دولت كفر و آثار آن نمودند ؟ يا بالعكس همه را در خزانه‌هاى دول أجنبى و كُفّاًرِ دشمن إسلام به رايگان بنا بر وظيفهء سر سپردگى و خدمت تسليم كردند ؛ كه در نتيجه در أثر اين غارت‌ها و غارت‌هاى مشابه آن ، خزانه‌هاى دول كفر ، سرشار از طلا و سنگ‌هاى قيمتى و از نفائس و عتائق شد ؛ و كشورهاى ما همگى لُخت و تهى و خالى گشت .\r\nاين است سرّ و روح علّت تسلّط آنان بر جهان ؛ نه علم و فرهنگ ايشان . علم و فرهنگ را هم به طور دزدى از ما سرقت كردند . و بنابراين اگر به عوض عبارتِ كوتاه و نارساى كشورهاى متمدّن و جلو افتاده و أبَرْ قدرت ، به آنها كشورهاى غارتگر ؛ و به كشورهاى خودمان كشورهاى غارت زده بگوئيم ؛ سخن بجا گفته‌ايم .\r\nگويند : چون گانْدى رهبر مردم هندوستان كه در سفر خود به طرز خاصّى وارد لَنْدَن شد ؛ گفت : من تعجّب مىكنم كه چگونه جزيرهء انگلستان هنوز در آب فرو نرفته است ؟ ! گفتند : مگر بايد جزيره در آب فرو رود ؟\r\nگفت : دولت انگلستان آن‌قدر از طلاهاى مردم هند ، بدين جا آورده ؛ و در نتيجه بزرگترين و ثروتمندترين و پرجمعيّت‌ترين كشورها را كه هند است ؛ تبديل به يك كشور فقير و قحطى زده و مفلوك كرده است ، كه من گمان مىكردم از سنگينى وزنِ آن طلاها ، اين جزيره غرق شده است .\r\n\r\nحمله وهّابىها به كربلا ؛ و هدم قبور إمامان بقيع\r\nوهّابىها كشتار عظيمى از مسلمانان كردند ؛ و هر كس وهّابى نبود ؛ او را مشرك مىدانستند ؛ و خون و مال و ناموس او را مباح مىدانستند . كشتارهاى آنان\r\n\r\n","description":"","footnote":"","page_name":" 243 ","page_number":251},
  {"content":"\r\n\r\nدر بلاد مختلفه ، در هر شهرى از سرحدّ ده هزار نفر گذشت .\r\nبا لشگرى به كربلاى مُعَلّى حمله كردند ؛ و مردم آنجا را محاصره نمودند ؛ و تنها در يك روز متجاوز از پنج هزار نفر كشتند ؛ و أشياى قيمتى حرم مطهّر را به غارت بردند ؛ و بعداً در حرم مطهّر وارد شده ؛ ضريح چوبى را كه از نفايس بود كندند ؛ و خرد كردند ؛ و روى قبر مطهّر از آن چوب‌ها آتش افروختند ؛ و با آن قهوه پختند ؛ و خوردند .\r\nدر روز هشتم ماه شوّال سنهء يك هزار و سيصد و چهل و پنج هجرى قمرى ، تمام بِقاع متبرّكه و مشاهد مشرّفهء ائمّهء بقيع : حضرت إمام حسن مُجتبى ، و حضرت إمام زين العابدين ، و حضرت إمام محمّد باقر ، و حضرت إمام جعفر صادق عليهم السّلام را با بقيّهء بِقاع از قبور دختران رسول الله : زينب و امّ كُلْثُوم و رُقَيَّه ، و قبور عمّه‌هاى رسول الله : صَفِيَّه و عاتِكَه و قبر حضرت امُّ البنين ، و قبر حضرت اسمعيل بن جعفر الصّادق ، و قبر حضرت إبراهيم فرزند رسول الله ، و قبور تمامى أصحاب و تابعين و . أرحام و أزواج رسول الله ، و صلحاء و أبرارى كه از حَدِّ إحصاء بيرون است ؛ همگى را خراب و با خاك يكسان كردند .\r\nوهّابيّه در نظر داشتند با تقارن انهدام اين قبور ، قبر رسول خدا را خراب كنند ؛ و كعبه را نيز خراب كنند ؛ و با دستاويز به آنكه بوسيدن و دور زدن بر گرداگرد سنگ‌ها شرك است ، خانهء خدا را منهدم نمايند ، ولى از ترس ساير مسلمين از فرق عامّه ، جرأت نكردند ؛ أمّا هدم اين دو مكان مقدّس در نقشهء ايشان است ، و به محض آنكه خيالشان از جانب كشورهاى إسلامى آسوده گردد ، دست به اين جنايت مىآلايند .\r\nوهابيه مىگويند : بوسيدن ضريح مطهّر رسول الله شرك است . ضريح از آهن است ، بوسيدن آهن شرك است . تا چند سال پيش از اين مردم را در بوسيدن خانهء خدا و كعبه آزاد مىگذاشتند ؛ ولى در اين چند سال أخير ، گرداگردِ كعبه ، پاسبانان و شرطه‌هاى آنان در هر جانب از كعبه ، از پنج نفر و شش نفر تجاوز مىكند ؛ و مجموعاً بين بيست تا سى نفر هستند ؛ به طرز وقيحى پشت به كعبه كرده ؛ و به آن تكيه مىزنند ؛ آنگاه با شلّاق روى به طواف كنندگان نموده ؛ هر\r\n\r\n","description":"","footnote":"","page_name":" 244 ","page_number":252},
  {"content":"\r\n\r\nكس در هر نقطه بخواهد كعبه را ببوسد ؛ مىگويند : هَذَا حَجَر ! هَذَا حَجَر ! اين سنگ است ! بوسيدن سنگ شرك است ! آمِران به معروف آنها نيز در ركن عراقى ، و شامى ، و يمانى ، نيز پشت به كعبه به مردم مىگويند : بوسيدن سنگ شرك است . و اگر طائفى بخواهد لبان خود را بر آن سنگ‌هائى كه رسول خدا گذارده ؛ بگذارد و ببوسد ؛ با تازيانه او را مىزنند ؛ و مىگويند : شرك است .\r\nو هيچ بعيد نيست كه از بوسيدن خصوص حَجَرُ الْأسْوَد نيز مردم را منع كنند ؛ و سپس طواف را كه مقدّس‌ترين حال خضوع و تذلّل در برابر صاحب بيت است ، به عنوان شرك ، و دور زدن بر گرد سنگ‌هاى جامد و بى روح نيز بردارند .\r\nوَهّابِيه مكّه و مدينه را كه دو شهر إسلامى و متّفقٌ عليه بين جميع مذاهب إسلامى است ؛ و زادگاه و محلّ هجرت و خانه و قرارگاه رسول الله است ؛ و هر نقطهء آن مسجدى و معبدى و محلّى از سرگذشت‌ها و تاريخ زندهء إسلام ، و آثار نبوّت و ولايت أمير المؤمنين عليه السّلام بوده است به دو شهر اروپائى تبديل كرده‌اند . تمام آثار رسول خدا را و أهل بيت را چه در مكّه و چه در مدينه محو كرده و نابود ساخته ؛ به جاى آن عمارت‌هاى ده اشكوبه ساخته ؛ و نخلستان‌هاى مدينه را كه سر سبز و خرّم بود ؛ همه را قطع و ريشه كن نموده‌اند ؛ و به جاى آنها عمارت‌هاى صد در صد وابسته بنا كرده‌اند .\r\nدر مدينهء طيّبه ديگر اسمى از محلّهء بنى هاشم نيست ؛ از خانهء حضرت سجّاد نيست ؛ از خانهء حضرت صادق نيست ؛ از خانهء أبُوأيّوب أنصارى نيست ؛ بيت الأحزان را خراب كردند ، ديوار مسجد على را با صفحاتى پوشانده ؛ و دَرِ آن را مهر و موم كرده‌اند . مَشْربهء امِّ إبراهيم را چه عرض كنم ؟ آن محلّ شريف و مقدّس ؛ و آن محلّ نورانى و پر فيض ؛ حقّاً امروز به مزبله‌اى أشْبَه است تا به مسكن و مأواى رسول خدا ، و أهل بيت رسول خدا ، و معذلك متروك است و مقفول .\r\nمَسجد الْفَضيخ كه همان مسجد ردّ شمس است ؛ براى حضرت أمير المؤمنين عليه السّلام ، متروك است و مهجور ؛ و حتّى كسى نام آن را نمىداند . نام على بن أبى طالب در خطبه‌ها و منبرها برده نمىشود ؛ ولى ده‌ها بار و صدها بار نام سَيِّدُنَا عُمَر برده مىشود . آه چه شهر غريب و مهجورى است مدينه ؟ مدينه كه هر\r\n\r\n","description":"","footnote":"","page_name":" 245 ","page_number":253},
  {"content":"\r\n\r\nوجب آن حكايت از علم و عرفان و قضاء و درايت و ولايت و حَماسه و إيثار يگانه حامى رسول الله ، حضرت أمير المؤمنين عليه السّلام دار ؛ امروز تاريك و غريب است . نام مخالفان هر جا برده مىشود ؛ ولى نام عَلى ، قاچاق است .\r\nبقيع به صورت زمينى است ؛ نه سنگى ، و نه چراغى ، و نه اسمى ، و نه رسمى . دور تا دور بقيع را دائره‌اى شكل از عمارت‌هاى مجلّل چند اشكوبه بالا برده‌اند ؛ و حتّى عمارت‌هاى ده اشكوبه فراوان است . فروشگاهها ، هتل ها ، سازمان‌ها ، مغازه‌هاى فروش همه گونه أمتعه ، از مرغ و ماهى گرفته ، تا ساندويج ؛ و از جوراب و كفش تا طلاجات ؛ همگى با تابلوهاى نئون به صورت‌هاى مختلف ، و به أشكال شگفت آور ، و رنگ‌هاى دوّارِ متفاوت ، متاع‌هاى خود را عرضه مىكنند ؛ به طورى كه كسى كه سر قبر أئمّهء معصومين باشد ؛ آن عمارتهاى بلند و آن تابلوها را مشاهده مىكند .\r\nأمّا قبور إمامان ما چراغ ندارد ؛ سنگ ندارد ؛ و حتّى كسى نمىتواند بر روى تربتشان با انگشت بنويسد مثلًا : هَذَا قَبْرُ الْإمَام جَعْفَرٍ الصّادِق . مىدانيد معنايش چيست ؟ ! معنايش آن است كه نام جعفرٌ الصّادق قاچاق است . نام محمّدٌ الباقر قاچاق است . وَهَّابيَّه موجوديّت خود را در قاچاق بودن اين مذهب و اين مكتب مىدانند ؛ و براى موجوديّت خود كه در حقيقت هَدْمِ إسلام است مىكوشند ، چرا كه تشيّع جز تجسّم روح إسلام و تبلور معناى نبوّت و قرآن چيزى نيست .\r\nدر اين سال كه سنهء 1407 هجرى قمرى است ؛ اين حقير در به حجّ مشرّف بوده و خود شاهد قضيّه بوده‌ام ، در شارع مسجد الحرام يعنى در بَلَد حرام ، در ماه حرام ، و در حرم خدا ، بين عمره و حجّ ، از شيعيان ايران به جرم برائت از شرك و إعلان اتّحاد مسلمين و فرياد تخلّص از زير بارِ آن جبّاران و ستمكاران كافر جهان ؛ مردم را محاصره كردند ؛ و بر آنها يورش بردند ؛ و زن و مرد را مضروب و مجروح كردند . مجروحين از مرز چهار هزار نفر گذشت ؛ و تعداد مقتولين بدون شكّ سيصد و بيست و دو نفر بود ، كه دويست و هشت نفر زن ، و يكصد و چهارده نفر مرد بودند ؛ و مقدار چهارده نفر مرد ديگر مفقود\r\n\r\n","description":"","footnote":"","page_name":" 246 ","page_number":254},
  {"content":"\r\n\r\nشدند ، كه هنوز معلوم نيست در زندان برده‌اند ، و يا مرده‌اند و از كثرت جراحات شناخته نشده و وهّابىها اجساد آنها را تحويل نداده‌اند .\r\nو از اين جنايت عظيم‌تر و بالاتر آنكه وهّابىها ، مسلمانان حكومت إسلامى ايرانى را متّهم به قصد فَساد و إفساد و تخريب خانهء خدا ، و كودتا كردند ؛ و اين حملهء قبيحانه و وقيحانه و ستمگرانهء خود را نشانهء آرامش و بقاءِ نظم معرّفى كرده ؛ در تلويزيون ها ، و راديوها و روزنامه‌جات خود عَلَى مَا نُقِل ، نشان داده و بيان كردند كه : ما جلوى اختلال نظام و شورش را گرفتيم ؛ و گرنه ايرانىها خانهء خدا را خراب مىكردند . زيرا ايرانىها مجوسى هستند ؛ و يهودى هستند ؛ و از إسلام خبرى ندارند ؛ و براى حجّ به مكّه نمىآيند ؛ بلكه براى آشوب و إخلال و تفريق در ميان مسلمين ، و ايجاد شبهه و شكّ در إسلام مىآيند ؛ و به صورت ظاهر در ميان مسلمين حجّ مىگزارند .\r\nفرقهء وَهَّابيه همانند فرقهء بَهَائيّه مىباشند . آنها در عامّه و سنّىها پيدا شدند ؛ و مذهبشان حنبلى بود ، و بَهَائيه در شيعه پيدا شده ، و مذهبشان جعفرى بوده است هر دو از إسلام جدا شده‌اند . آنها در قيافه و شكل إسلام واقعى و مبارزهء با شرك ، و اينها در قيافه و شكل تشيّع حقيقى و ظهور حضرت مهدى ( عج ) ، آدم‌ها كشتند ؛ و فسادها نمودند كه روى تاريخ را سياه كرده‌اند .\r\nدر جلد پنجم از إمام شناسى معلوم شد كه پيدايش وهّابيه از دويست سال قبل ، از ناحيه و زير نظر و نقشهء استعمارى انگلستان بوده است . و درست در همين موقع ، ظهور و بروز فرقهء بابيّه و بهائيّه در ايران بوده است . پيدايش سُعُودىها و تخريب مشاهد مشرّفهء بقيع بعد از غلبهء انگلستان در جنگ بين الملل اوّل بر كشور پهناور إسلامى عثمانى ، و تجزيه و تقطيع آن به نوزده كشور شد . در آنوقت شَريف حُسَين حاكم مكّه را برداشتند و مَلِك سُعُود را به جاى وى گماشتند . و او و تبار او با إسلام چنان كردند كه مىدانيد ؛ و مىبينيد ! به صورت إسلام ، و در قالبِ دعوت به توحيد ، و در ماسك و شَبَهِ دين و قرآن ، به سر إسلام و مسلمين در آوردند آنچه را كه در قوّهء متخيّلهء هيچ صاحب تصوّرى ، تصوّر نمىشد .\r\nآن‌قدر به مبانى و مبادى و شعائر مذهبى و دينى جسارت كردند كه در هيچ\r\n\r\n","description":"","footnote":"","page_name":" 247 ","page_number":255},
  {"content":"\r\n\r\nملّت و مذهبى سابقه ندارد .\r\nامروز يهود متصلّب ، و حتّى فرقهء شاخص آنها يعنى صهيونيزم ها ، و تمام مسيحيان ، و بودائيان ، و پيروان مذهب كنفسيسوس ، و بت پرستان ، و به طور كلّى همه و همهء ملل و فرق ، در رفتن به معابدشان آزاد ، و در مناسك خود از احترام به پيامبرشان و محفوظ داشتن آثار انبياء از قبر و خانه و مولد و منزل و مَصْدر و مَورِد و غيرها مىكوشند ، و در برابر مقدّسات خود سر تعظيم فرود مىآورند ؛ ولى يك مسلمانى كه از آنطرف چين و تركستان ، و يا از جنوب هندوستان ، و يا از آفريقا ، و آسيا ، و اروپا براى يك بار در مدّت عمر موفّق به زيارت بيت الله الحرام مىشود ؛ بايد در پيروى از سنّت رسول خدا ، يعنى در بوسيدن أركان اربعهء كعبه ( ركن حَجَرُ الْأسْوَد ، و ركن عِراقىّ ، ركن شامىّ ، ركن يمانىّ ) و در بوسيدن مُسْتَجَار ( محلّ دَرِ ورودى بيت الله براى تولّد أمير المؤمنين عليه السّلام ) و در بوسيدن حَطِيم ( بين ركنِ حَجَر الْأسْوَد و دَرِ كعبه ) و در بوسيدن مُلْتَزَم ( بين دَرِ كعبه و ركن عراقى ) و در بوسيدن ضلع واقع در حِجْر اسمعيل ، بالأخصّ در زير ناودان ، بايد مورد منع و زجر قرار گيرد ؛ و شلّاق بخورد ؛ و چه بسا با محروميّت و آرزوى بوسيدن ، به وطن خود مراجعت كند .\r\nو همچنين نتواند ضريح و شباك قبر پيامبرش را ببوسد ؛ و نتواند قبر أوصياء و إمامان و الا مقام را كه از هر جهت به اعتراف جميع مذاهب أربعهء آنان ، از طهارت و سيادت و علم و عرفان و وصايت و ولايت مقام تقدّم را دارند ؛ ببوسد ، و اظهار تعظيم و تكريم نمايد . اين نيست مگر از روى نقشهء صريح و بررسى شدهء دول كفر و استعمار ؛ كه در پيش تاختن براى هدم مبانى دينى و كسرِ صولت حقّ ، و مَحْو و طَمْسِ آثار أولياى إسلام تا اين سرحدّ تركتازى مىكنند .\r\n\r\nسُعُودىها همانند پهلوى ، كمر خود را براى هدم إسلام بسته‌اند\r\nخراب كردن قبور إمامان و الا مقام و أوصياى رسول الله ، در بقيعْ به دست سُعُودى ها درست در وقتى صورت گرفت كه بر هر يك از كشورهاى إسلامى ، يكى از ديكتاتورهاى بنده و بَرده و سر سپرده و ناموس فروختهء خود را گماشتند . در ايران رضاخان ميرپنج را سردار سپه ؛ و پس از آن رئيس الوزراء ، و بلافاصله به مقام سلطنت نشاندند . در تركيه ، مُصْطَفى كَمال پاشا ( آتاترك ) را و در عراق مَلِك فَيصَل پدر ملك غَازى را ، و در مصر مَلِك فؤاد پدر ملك فاروق را و همچنين در\r\n\r\n","description":"","footnote":"","page_name":" 248 ","page_number":256},
  {"content":"\r\n\r\nساير كشورها .\r\nدر آن‌وقت كه خبر تخريب قبور أئمّهء بقيع به ايران رسيد ؛ شيعيان جگر سوخته و عاشق اين سرزمين كه خود از جهت أمر داخلى خود و فشار سخت ديكتاتورِ تازه پا به ميدان گذارده ، قدرت بر حركت نداشتند ؛ كجا مىتوانستند فكرى براى بقيع كنند ؟ اين از نظر ملّت . و أمّا از نظر دولت ، خود دولت با سُعُودىها در التزام و تعهّد به أجانب در هَدْم دين جهت مشترك داشتند . نهايت كارى كه مردم مىكردند تشكيل مجالس عزادارى و اجتماع در خانهء علماء و بالمآل تلگرافى كه أحياناً در إبراز تأسّف به علماى نجف و كربلا مخابره مىشد .\r\n\r\nجنايات رضاخان پَهْلَوى در كشور ايران\r\nرضاخان نيز در هدم أركان إسلام دمى از پاى ننشست ؛ و تا جائى كه توان داشت بكوشيد . قتل عام مردم در مسجد گوهرشاد مسجد مقدّس ؛ و زنده به گور كردن مجروحين ؛ و برداشتن حجاب بانوان ، و لباس ملّى و إسلامى ، و عِمامَه و كلاه سادهء مردم را تبديل به لباس فرنگى و كراوات ( صليب ) و كلاهِ شاپو و تمام لبه نمود . علماء را كُشت و زندان كرد ؛ و در ربودن جواهرات آستانهء مقدّسهء حضرت إمام رضا عليه السّلام ، و خراب كردن إمامزاده‌ها و مدارس طلّاب علوم دينيّه اهتمام كرد . إدارهء أوقاف ، مصارف مدارس علميّه را كه طبق نظر واقفين آن بايد براى امور طلّاب آنجا صرف شود ؛ صرف فرهنگ غربى ، و مدارس اروپائى ، و استخرهاى شناى پسران و دختران ، و مجالس رقص و موزيك دختران با پسران ، و غيرها نمود . در سراسر ايران مدارس طلّاب به صورت مزبله درآمد . ديوارها شكست خورد ؛ و سقف‌ها فرو نشست ؛ و حجره‌هاى آن محلّ أسباب و أثاثيّهء دكانداران مجاورش شد .\r\nإسمعيل مِرْآت وزير معارف آن دوره ، إمامزاده يحيى را كه در طهران از أعاظم و أكابر إمامزادگان و از علمآء أهْل بيت ، و روات أحاديث ، و واجب التّعظيم بود ؛ و داراى بارگاه و حرم و گنبد و صحن و سرائى بود ؛ از بنياد خراب كرد و زمين ورزش و فوتبال نمود ، و جواهرات آن را از جمله يك جفت طاووس مرصّع قيمتى و عتيق را بُرد . يكى از مستشرقين ( خاور شناسان ) آن زمان هر چه به مِرْآت التماس كرد كه بناى اين إمامزاده تاريخى است ؛ و تاريخ آن از\r\n\r\n","description":"","footnote":"","page_name":" 249 ","page_number":257},
  {"content":"\r\n\r\nهشتصد سال متجاوز است ، شما آن را خراب نكنيد ! زمين ورزش در طهران بسيار است ، من از پول خودم آن را ترميم و تعمير مىكنم ؛ بگذاريد اين سَنَدِ قدمت و اين أثر گرانبهاى عتيق باقى باشد ؛ أبداً مؤثّر نيفتاد . إمامزاده را خراب كردند ، نه إسمى و نه رسمى ، و نه درى و نه ضريحى ، هيچ و هيچ .\r\nو در همان وقت ، يك درخت چنارِ كهن كه در نزديك إمامزاده در كوچه بود ؛ و به چنار إمامزاده يحيى معروف بود ؛ يك قسمت از تنهء آن ، از قسمت ديگر جدا شد ؛ و نزديك بود كه به كلّى به واسطهء سنگينى آن فرو افتد . همين اسمعيل مرأت : وزير معارف ، مبلغ هشتصد تومان آن زمان كه معادل چهل مثقال طلا قيمت داشت ؛ از بودجهء آثار باستانى صرف كرد ، تا آهنگران يك كلاف بزرگ آهنين درست كرده ؛ و اين قسمت را به قسمت ديگر كلاف كردند ، و بالنتيجه اين أثر باستانى باقى ماند ؛ و جزو خدمات او شمرده شد .\r\nدر شب آنروزى كه رضاخان از بندرعبّاس فرار كرد ؛ و بر كشتى انگليسى سوار شد ؛ مردم محلّهء إمامزاده يحيى ، با بيل و كلنگ و آجر و غيرها ، جمع شدند ؛ و با طرح معماران آن محلّ خواستند إمامزاده را بازسازى كنند .\r\nچون وزارت معارف مطّلع گشت ، گفت : ما خودمان بازسازى مىكنيم . او بازسازى مختصرى كرد كه فعلًا به همانصورت است ؛ و مقدار مختصرى از صحن را صحن إمامزاده كرد ؛ و بقيّهء زمين ورزش را مدرسه ساخت .\r\nپَهْلَوى دروازهء قرآن را در شيراز خراب كرد ؛ و با خاك يكسان نمود .\r\nدروازهء قرآن دروازه‌اى بود قديمى ، و از قديمىترين آثار باستانى به شمار مىرفت . بر فراز دروازه ، در بالاى سرِ واردين و خارجين ، قرآنى بود كه مىگفتند : هفده مَن وزنْ دارد .\r\nهر كس از مردم و از سپاهيان و حكّام از شيراز بيرون مىرفتند ، از زير دروازهء قرآن مىرفتند ، يعنى در پناه قرآن ، و در تعهّد و التزام به قرآن ، و استمداد از روح قرآن ، همچنان كه ما مسافرين خود را در ابتداى سفر از زير قرآن ردّ مىكنيم و عبور مىدهيم .\r\nو هر كس از مردم و لشگريان و حكام وارد شيراز مىشد ؛ از اين در وارد\r\n\r\n","description":"","footnote":"","page_name":" 250 ","page_number":258},
  {"content":"\r\n\r\nمى شد . يعنى در پناه قرآن ، و با تعهّد و التزام به قرآن ، و استمداد از اين صحيفهء الهيّه ، من بناى كار خود را در اين شهر مىگذارم .\r\nپَهْلَوى أمر كرد : اين دروازه را خراب كنند . و در سفرى كه به شيراز رفته بود ؛ و از زير دروازه قرآن عبور كرده بود ، بر روح استكبار و غرور و خودخواهى خودش گران آمد كه عبورش از زير قرآن و در پناه قرآن باشد .\r\nهر چه مستشرقين گفتند : اين دروازه ، از جهت تاريخ ، أرزش جهانى دارد ؛ و بايد باقى باشد ؛ فائده‌اى نكرد . دروازهء قرآن را خراب كرد ؛ و أثرى از آن نگذاشت . امروز شَبهى به جاى آن ساخته‌اند .\r\nپَهْلَوى جواهرات و نفايس حضرت إمام على بن موسى الرّضا عليه السّلام را برد ؛ و از موزهء آن حضرت و از حرم مطهّر ، و از داخل ضريح مقدّس ، آنچه پادشاهان و امراء در مدّت هزار سال آورده و هديه كرده بودند ، همه را برد .\r\nفقط يك صندوق طلا در پائين پاى آن حضرت بود : آن را هم در جشن زفاف پسرش محمّد رضا پهلوى با فوزيّهء مصرى ، به صورت دو عدد گلدان مرصّع در آورده ، كه وزنش بيست و هفت مَنْ شد . و از طرف حضرت رضا ، آستانهء قدس ، به عنوان چشم روشنى ، به بارگاه داماد و عروس هديه فرستاد .\r\nپَهْلَوى قرآن‌هاى نفيس خطّى ، و كتب نفيس خطّى قديمى را جمع كرد ؛ و هر آنچه را بايد به خارج بدهد ، داد ؛ و بقيّه را براى خود در كتابخانهء دربار نهاد . و بالأخره بقيّهء جواهرات دربار را هنگام فرار از كشور آسيب ديده ، و دشمن زده ، در يك چمدان ( جامه دان و صندوق ) ريخته ؛ و با دست خود برداشته ؛ و از خود جدا نمىكرد ؛ تا هنگام سوار شدن در بندرعبّاس بر كشتى انگليسى ، مأمور انگليسى آن را كَرْهاً از دست او مىگيرد ؛ و به بقيّهء جواهراتِ از پيش فرستاده شده ، و ذخيره شده در بانك‌ها و دربار سلطنتى خود ملحق مىكند .\r\nبارى از آنچه ما در اينجا بيان كرديم ؛ به خوبى روشن مىشود كه : چقدر گفتار وَهَّابى مسلك‌هاى تازه به دوران رسيدهء كشور ما ، و جوجه ماشينىهاى ماشين سُعودى و وهابيّه كه از آنجا تغذّى مىكنند ، عَفِنْ و بدبو ، و نا زيبا و كريه است .\r\n\r\n","description":"","footnote":"","page_name":" 251 ","page_number":259},
  {"content":"\r\n\r\nاينها مىگويند : نماز خواندن بر سر قبر إمامان جايز نيست ؛ بوسيدن در و ديوار ضريح ، بوسيدن چوب و سنگ و فلز است . اين گنبدهاى طلا ، و درهاى طلا ، و صندوق‌هاى خاتم ، به چه درد إمام مىخورد ؟ آنها را اگر صرف فقراء و امور خيريّه و فرهنگ كنيم بهتر است . توسّل به إمام شرك است . زيارت إمام ، زيارت مرده است . إمام با ساير مردم تفاوت ندارد . پيغمبر چون از دنيا رفت ، مرده‌اى بيشتر نيست .\r\nجواب آن است كه به حمد الله و المنة دورهء اين ياوه سرائىها سر آمده است . خيانت شما در اين مغالطه‌ها ظاهر است . و اصولًا چون شما مردمى دروغگو و دروغ پردازيد ؛ و أمثال و أشباهى از خيانت‌هاى شما براى مردم بر مَلا شده است ؛ ديگر نه دانشجو گوش به سخن شما مىدهد ؛ نه دانش آموز ، نه بازارى ، نه روفته گر كوچه !\r\n\r\nجواز ساختن قبور أئمّه عليهم السّلام ؛ و اهدآءِ فرش و چراغ\r\nبوسيدن قبر إمام همانند بوسيدن قرآن و دست عالِم ، بوسيدنِ روح إمام است . و تواضع به عظمت مقام او . « 1 » نماز خواندن بر سر قبر إمامان بالأخصّ ، نه تنها جايز است ؛ بلكه ثواب دارد ؛ آن هم ثوابى كه هيچ ثوابى به پاى آن نمىرسد . اين گنبدهاى طلا ، و درهاى نفيس ، همانند جواهرات كعبه ، نه از مال مسلمين است كه به ورّاث برسد ؛ نه از خمس « 2 » است كه در مصارف خود خرج شود ، نه از زكوات و صَدَقات است كه بايد به مصارف معيّن و موارد هشتگانه « 3 »\r\n\r\n\r\n","description":"","footnote":"\r\n( 1 ) -\r\n گر ميسّر نشود بوسه زنم پايش را * هر كجا پاى نهد بوسه زنم جايش را\r\nبر زمينى كه نشان كف پاى تو بود * سالها بوسه گه اهل نظر خواهد بود \r\n( 2 ) - نيمهء أوّل از « آيه 41 ، از سورهء 8 : أنفال » :  وَ اعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّهِ خُمُسَهُ وَ لِلرَّسُولِ وَ لِذِي الْقُرْبى وَ الْيَتامى وَ الْمَساكِينِ وَ ابْنِ السَّبِيلِ إِنْ كُنْتُمْ آمَنْتُمْ  « و بدانيد آنچه را كه شما بهره مىبريد و منفعت مىنمائيد از هر چيز كه باشد ؛ خمس آن براى خداست و براى رسول خدا و ذوى القرباى رسول خدا و يتيمان و مسكينان و در راه واماندگان اگر شما به خدا ايمان آورده‌ايد . »\r\n( 3 ) - « آيه 60 ، از سورهء 9 : توبهء » :  إِنَّمَا الصَّدَقاتُ لِلْفُقَراءِ وَ الْمَساكِينِ وَ الْعامِلِينَ عَلَيْها وَ الْمُؤَلَّفَةِ قُلُوبُهُمْ وَ فِي الرِّقابِ وَ الْغارِمِينَ وَ فِي سَبِيلِ اللَّهِ وَ ابْنِ السَّبِيلِ فَرِيضَةً مِنَ اللَّهِ وَ اللَّهُ عَلِيمٌ حَكِيمٌ .  « مصرف صدقات ، براى فقراء ، و بيچارگان درمانده ، و متصدّيان جمع آورى و مصرف صدقات ، و براى متمايل نمودن دشمنان و كافران به إسلام ، و براى آزاد كردن بندگان ، و براى قرض داران ، و آنچه در راه خدا باشد ، و براى در راه واماندگان است . اين حكم واجب است از جانب خدا ، و خدا دانا و كارهايش از روى اتقان و استحكام و مصالح عاليه است . »\r\n","page_name":" 252 ","page_number":260},
  {"content":"\r\n\r\nبرسد ، و نه غنائم جنگى و فيْئ است كه مصرفش مشخّص شده است ؛ مِلْك طِلْقِ أفرادى بوده كه براى كعبه و إمام و إمامزاده وقف كرده‌اند . وقف را شرع مقدّس ، صحيح شمرده و امضاء كرده است و هديه را قبول نموده است . در اين صورت شخصى كه با عشق خود در مدّت عمر رنج برده ، و قاليچه‌اى بافته ، و يا فلان زن اصفهانى ، و يا يزدى ، و يا كاشانى ، و غيرهنّ ، عمرى را زحمت كشيده ، و براى روى مرقد مطهّر ، يك روپوش چشمه دوزى ، و يا مليله كارى ، و يا ساير أقسام سوزن كارى ، و كارهاى دستى نموده ؛ آيات قرآن كه در شأن أهل بيت عليهم السّلام نازل شده ، و أشعار عربى و فارسى را به روى آن با شيواترين خطّى مشبّك نموده است - و اين حاصل عمر را كه در هر يك از نمايشگاههاى جهان بگذارند ؛ چشمها را خيره مىكند ؛ و بَه بَه و آفرين مىگويند ؛ و راضى هستند به قيمت‌هاى گزاف بخرند - براى عالىترين معشوق روحانى و معنوى ، يعنى به إمام خود هديه مىكند ؛ و چون دستش به او نمىرسد ؛ بر مرقدش پهن مىكند .\r\nشما مىگوئيد : هديه نكند . چه كند ! ! يا به فلان شاه و رئيس جمهور پيشكش كند ، و يا بفروشد ، و يا به خائنينى أمثال شما بدهد . شماها به اين راضى هستيد ؛ و به آن راضى نيستيد ؟ !\r\nمراقد أئمّهء طاهرين ، مأمن و ملجأ مردم است . همان‌طور كه در مشكلات زندگى و مصائب روزگار بدان روى مىآورند ؛ دوست دارند بهترين و پاك‌ترين ثمرهء خود را هديه كنند . لهذا طلاى خود را مىدهند ؛ كتب نفيس خود را مىدهند ؛ عصا و شمشير خود را مىدهند .\r\nاز طرفى اين أشياء خواهى نخواهى مور استفادهء تمام زائرين ؛ بلكه مؤمنين قرار خواهد گرفت ؛ و از طرفى ديگر محفوظ مىماند ؛ و از دستبرد گرگانى همچون شما در لباس ميش ، حفظ مىشود ؛ و ديگر نمىتوانيد به خارج بفرستيد ؛ و زينت\r\n\r\n","description":"","footnote":"","page_name":" 253 ","page_number":261},
  {"content":"\r\n\r\nموزه‌ها و كتابخانه‌هاى كشورهاى كفر بنمائيد !\r\nو على كلّ تقديرٍ چون تصرّفش حرام است ؛ بايد به همين منوال باقى باشد ؛ و كسى حقّ تصرّف در آنها را ندارد . و اگر تصرّف كند ؛ دزدى است ؛ مثل آنكه پرده دَرِ حرم را بدزدد ؛ و يا آجر و كاشى منصوب بر ديوار را بردارد ؛ زينت كردن مساجد جائز نيست ؛ نه مراقد أئمّه عليهم السّلام . مسجدى هم كه در جنب مرقد است ؛ اگر شرعاً صيغهء مسجد بر آن خوانده باشند ؛ بايد ساده باشد . آيات قرآن را با خطوط غير طلا ، اگر در مساجد هم بنويسند ضررى ندارد ؛ و زينت شمرده نمىشود .\r\nنماز خواند در قبرستان و در بين قبور كراهت دارد ؛ مگر از هر طرف قبر تا ده ذراع ( تقريباً پنج متر ) فاصله باشد . و سجده كردن بر قبر حرام است . ولى قبور أئمّهء معصومين صلوات الله عليهم أجمعين از اين قاعدهء عمومى ، مستثنى است ؛ البتّه سجده بر قبر إمام هم جايز نيست ؛ ولى گونهء راست را گذاردن مستحبّ است . و نماز خواندن در كنار قبر إمام از أفضل طاعات است ، بالأخص در بالاى سر متّصل به قبر ؛ و در پائين پا و پشت سر هم خوب است . امّا در جلوى قبر به طورى كه در حال نماز ؛ قبر پشت سر نمازگزار قرار گيرد ؛ خلاف ادب است . اينها تمام مسائل فقهى است كه در روايات وارد است .\r\n\r\nنماز خواندن در كنار قبر إمام معصوم ، از أفضل طاعات است ، در اشعار بحر العلوم ( ره )\r\nو چقدر خوب و عالى مرحوم سيّد بحرالعلوم - رضوان الله عليه - در « منظومهء » خود فرموده است :\r\n أكثِرْ مِنَ الصَّلَوةِ فِى الْمَشَاهِدِ * خَيْرِ الْبِقَاعِ أفْضَلِ الْمَعَابِدِ 1\r\nلِفَضْلِهَا اخْتِيرَتْ لِمَنْ بِهِنَّ حَلّ * ثُمَّ بِمَنْ قَدْ حَلَّهَا سَمَا الْمَحَلُّ 2\r\nوَ السِّرُّ فِى فَضْلِ صَلَوةِ الْمَسْجِدِ * قَبْرٌ لِمَعْصُومٍ بِهِ مُسْتَشْهَدِ 3\r\nبِرَشَّةٍ مِنْ دَمِهِ مُطَهَّرَهْ * طَهَّرَهُ اللهُ لِعَبْدٍ ذَكرَهْ 4\r\nوَ هْىَ بُيُوتٌ أذِنَ اللهُ بِأنْ * تُرْفَعَ حَتَّى يُذْكَرَ اسْمُهُ الْحَسَنْ 5\r\nوَ مِنْ حَدِيثِ كَرْبَلَا وَ الْكَعْبَةْ * لِكَرْبَلَا بانَ عُلُوُّ الرُّتْبَةْ 6\r\nوَ غَيرُهَا مِنْ سَائِرِ الْمَشَاهِدْ * أمْثَالُهَا بِالنَّفْلِ ذِى الشَّوَاهِدْ 7\r\nفَأدِّ فِى جَمِيعِهَا الْمُفْتَرَضَا * وَ النَّفْلَ وَ اقْضِ مَا عَلَيْكَ مِنْ قَضَا 8\r\nوَ رَاعِ فِيهِنَّ اقْتِرَابَ الرَّمْسِ * وَ أثِرِ الصَّلَوةَ عِنْدَ الرَّأْسِ 9\r\nوَ النَّهْىُ عَنْ تَقَدُّمِ فِيهَا أدَبْ * وَ النَّصُّ فِى حُكمِ الْمُسَاوَاة اضْطَرَبْ 10 \r\n\r\n","description":"","footnote":"","page_name":" 254 ","page_number":262},
  {"content":"\r\n\r\n وَ صَلِّ خَلْفَ الْقَبْرِ فَالصَّحِيحُ * كَغَيْرِهِ فِى نَدْبِهَا صَرِيحُ 11\r\nوَ الْفَرْقُ بَيْنَ هَذِهِ الْقُبُورِ * وَ غَيْرِهَا كالنُّورِ فَوْقَ الطُّورِ 12\r\nفَاسَّعْىُ لِلصَّلَوةِ عِنْدَهَا نُدِبْ * وَ قُرْبُهَا بَلِ اللُّصُوقُ قَدْ طُلِبْ 13\r\nوَ الْاتِّحَاذُ قِبْلْهءً وَ إنْ مُنِعْ * فَلَيْسَ بِالدَّفِعٍ إذْنًا قَدْ سُمِعْ 14 « 1 » \r\n« 1 - تا مىتوانى نماز را در مشاهد مشرّفهء إمامان ، زياد بخوان ! كه اين مشاهد بهترين بِقاع است ؛ و با فضلت‌ترين معبدهاست .\r\n2 - و اختيار نماز به جهت فضيلت اين مشاهد است ؛ أوّلًا و بالذّات به جهت آن إمامى است كه در آن مشهد آرميده است ؛ و سپس ثانياً و بالعَرَض ، آن مشهد به واسطهء آن إمام آرميده و داخل در قبر رفته فضيلت يافته است « 2 » .\r\n3 - و علّت فضليتِ نماز در هر مسجدى از مساجد ، به واسطهء آن است كه قبر معصومى كه به شهادت رسيده است در آنجاست .\r\n4 - به واسطهء خون پاكى كه از آن معصوم شهيد در آن زمين ريخته است ؛ خداوند براى بندهء ذاكِرِ خود ، آن مكان را پاك و مقدّس نموده است .\r\n5 - و اين مشاهد و قبور إمامان ، خانه‌هائى است كه خداوند إذن داده است كه بالا و بلند باشد ، تا اينكه نام نيكو و جميل پروردگار در آنجاها ذكر شود .\r\n6 - و از روايت وارده دربارهء كربلا و كعبه ؛ معلوم مىشود كه مقدار برترى و علوّ مقام كربلا بر كعبه تا چه حدّى است .\r\n7 - بقيهء مشاهد و قبور إمامان هم مانند كربلاست ، و روايت وارده مؤيَّد به شواهد قطعيّه بر آن دلالت دارد .\r\n8 - و بنابراين ؛ تو اى مؤمن خالص ! تمام نمازهاى واجب و نافله و قضائى كه بر عهدهء توست ؛ در آنجاها بجاى آور !\r\n9 - و در اين مشاهد ، رعايت كن كه نمازت را در نزديكى آن تربت پاك بخوانى ! و بهترين جا را براى نمازى كه مىخوانى ، پهلوى سر إمام در آن مرقدِ شريف قرار بده !\r\n\r\n\r\n","description":"","footnote":"\r\n( 1 ) - « ألفيّهء بحرالعلوم » كه در يك مجلّد كوچك به قطع جيبى ، با « الفوائد النجفية » آن مرحوم ، و با « ألفية » سيد محسن كاظماوى ، تجليد شده است\r\n( 2 ) - اين بيت بايد اين‌طور معنى گردد :\r\n« به جهت فضيلت داشتن آن خاك است كه برگزيده شده است تا قبر امامى شود كه در آن مدفون گرديده است . سپس همين محلّ به واسطهء حلول امام در آن ، شرافت ديگرى پيدا كرده است . » يعنى أوّلًا خودش لياقت داشته كه خاك قبر امام گردد ؛ ثانياً با قبر امام شدن فضيلت ديگرى پيدا نموده است .\r\nو بنابراين ضمير « اختيرت » به همان « مشاهد » و « بقاع » بر مىگردد ، نه به نماز ؛ و لام أوّل براى تعليل و لام دوّم براى اختصاص خواهد بود .\r\n","page_name":" 255 ","page_number":263},
  {"content":"\r\n\r\n10 - و نهى وارد از تقدّم نمازگزار بر قبر مطهر ، إلزامى نيست ؛ بلكه از روى أدب است ؛ و در جواز خواندن نماز ، در خطّ مساوى با بدن شريف ، از سمت راست و يا چپ ، نصوص وارده ، مختلف است و معناى واضحى به دست نمىدهد .\r\n11 - و پشت سر إمام نيز نماز بگزار ! زيرا كه روايات صحيحه و غير صحيحه ، در استحباب اين مكان به صراحت دلالت دارند .\r\n12 - و فرق ميان اين مشاهد و قبور إمامان با ساير قبور مردم ، مانند نور تجلّى خدا بر فراز كوه طور ؛ روشن است .\r\n13 - و بنابراين اهتمام كردن و رفتن براى نماز در پهلوى اين قبور شريفه ، مستحبّ است و مطلوب ؛ و ما را بدان خوانده‌اند ؛ و هر چه به قبر نزديك‌تر نماز گزاردن ، بلكه چسبيدن به قبر ، مطلوب‌تر و پسنديده‌تر است .\r\n14 - و در اينكه قبور را قبله قرار ندهيد ؛ اگرچه منعى وارد شده است ؛ و ليكن چنان قدرتى ندارد كه بتواند إذن و إجازهء صريحى كه از طرف شارع رسيده و شنيده شده است را از بين ببرد و بر طرف كند . »\r\nو بنابراين قبور إمامان حكم مسجد را دارد ؛ بلكه از أفضل مساجد است ؛ زيرا همين‌طور كه در بيت سوّم و چهارم ديديم ، شرافت هر مسجدى كه در دنيا ساخته شود ، به واسطهء خون معصومى است كه در آنجا ريخته و به درجهء شهادت فائز گرديده است . و در قرون و تمادى زمان‌هاى پيشين اين أمر واقع شده است ؛ و خداوند به بركت آن خون اينجا را معبد پاك و پاكيزه براى ذكر خود نموده است ؛ و گرچه بناى مسجد بعد از گذشتن سالهاى متمادى باشد .\r\nو چون اين قاعده و ناموس كلّى در هر مسجدى هست ؛ گرچه ما صاحب آن خون را ندانيم و نشناسيم ؛ پس اين مشاهد متبرّكهء ائمّهء عليهم السّلام كه صاحبانش معيّن و مشخّص است كه در مقام عالىتر از همهء معصومينِ دوران‌هاى گذشته و زمان‌هاى سالفه‌اند ؛ ببينيد چقدر مزيّت و فضليت دارد .\r\n\r\nنماز گزاردن در كنار قبر إمام معصوم ، از نماز كعبه افضل است\r\nو أمّا گفتار او در بيت ششم : وَ مِنْ حَدِيثِ كَرْبَلَا وَ الْكَعْبَةْ - لِكَرْبَلَا بانَ عُلُوُّ الرُّتْبَة ظاهراً إشاره است به حديثى كه ابْنُ قُولَوَيْه در كتاب جليل و نفيس « كَامِلُ الزِّيَارَات » ، از پدرش ، از سَعْد بن عبد الله ، از أبيعبد الله الرَّازى ، از حَسَن بن\r\n\r\n","description":"","footnote":"","page_name":" 256 ","page_number":264},
  {"content":"\r\n\r\nعلى بن أبى حَمْزَة ، از حَسَن بن محمّد بن عَبْدالكريم أبِى عَلِى ، از مُفَضَّل بن عُمَر ، از جَابِر جُعْفِى روايت مىكند كه : قال : قال أبوعبد الله عليه السّلام للمفضّل :\r\nكَمْ بَيْنَك وَ بَيْنَ قَبْرِ الْحُسَينِ عَلَيه السَّلَامُ ؟ قُلْتُ : بِأبِى أنْتَ وَ أُمِّى ! يوْمٌ وَ بَعْضُ يَوْمٍ آخَرَ ! قَالَ : فَتَزُورُهُ ؟ فَقَالَ : نَعَمْ ! قَالَ : فَقَالَ : ألَا ابَشِّرُكَ ؟ ألَا أُفَرِّحُكَ بِبَعْضِ ثَوَابِهِ ؟\r\n« كه او گفت : حضرت صادق عليه السّلام به مفضّل گفتند : چقدر منزل تو با قبر حسين عليه السّلام فاصله دارد ؟ گفت : پدرم و مادرم فدايت شود ؛ يك روز و مقدارى از روز ديگر ! حضرت گفتند : آيا حسين را زيارت مىكنى ؟ گفت : آرى ! حضرت گفتند : آيا مىخواهى من ترا به بعضى از ثواب‌هاى آن بشارت دهم ، آيا مىخواهى ترا بدان مسرور و خشنود سازم ؟ »\r\nمن گفتم : آرى فدايت شوم ! حضرت گفتند : چون يك نفر از شما در مقدّمات سفر كربلا افتد ؛ و در تجهيز آن بر آيد ، و آماده گردد ؛ فرشتگان سماوى بدين جهت به همديگر بشارت مىدهند ؛ و چون سواره و يا پياده از منزلش بيرون آيد ؛ خداوند چهار هزار مَلك از ملائكه خود را بر او مىگمارد ؛ تا بر او صلوات بفرستند تا به قبر حسين عليه السّلام برسد .\r\nدر اينجا حضرت دستور ، و كيفيّت دخول ، و مَتْنِ زيارت را بيان مىكنند ؛ و پس از تمام شدن زيارت مىگويند : ثُمَّ تَمْضِى إلَى صَلَوتِكَ . وَ لَك بِكُلِّ رَكعَةٍ رَكَعْتَهَا عِنْدَهُ كَثَوَابِ مَنْ حَجَّ ألْفَ حِجَّةٍ وَ اعْتَمَرَ ألْفَ عُمْرَةٍ ، وَ أعْتَقَ ألْفَ رَقَبَةٍ ، وَ كَأنَّمَا وَقَفَ فِى سَبِيلِ اللهِ ألْفَ مَرَّةٍ مَعَ نَبِىٍّ مُرْسَلٍ - الحديث . « 1 »\r\n« و پس از آن براى خواندن نمازت رهسپار مىشوى ! و از براى تو ، به پاداش هر ركعت نماز كه در نزد حسين بخوانى ؛ ثواب كسى را مىدهند كه : هزار مرتبهء حجّ ،\r\n\r\n\r\n","description":"","footnote":"\r\n( 1 ) - « كامل الزّيارات » ، از ص 205 تا ص 207 ؛ و مجلسى - رضوان الله عليه - در « بحار الأنوار » ، در كتاب « مزار » ، از طبع كمپانى ، ج 21 ، ص 146 و 147 و از طبع حروفى ج 101 ص 82 از ابن قولويه روايت كرده است . و مرحوم شيخ عبد الحُسين أمينى تبريزى ، صاحب « الغدير » ، در تعليقهء آن گفته است : ظاهراً كلمهء مفضّل در خطاب حضرت ، اشتباه است ، يا از راويان و يا از ناسخان اين اشتباه رخ داده است ؛ و صحيح جابر است ، همچنانكه در مزار كبير مشهدى با اسناد خود روايت كرده است ؛ و در آن مفضّل نيست ؛ و همچنين در روايت ابن طاووس در كتاب « مزار » او ، از جابر آورده ، و مخاطب به خطاب اوست .\r\n","page_name":" 257 ","page_number":265},
  {"content":"\r\n\r\nو هزار مرتبه عمره ، أنجام داده باشد ؛ و هزار بنده آزاد كرده باشد ؛ و گويا هزار بار در معركهء جهاد در راه خدا با پيغمبر مرسلى ، براى جهاد قيام كرده است - تا آخر حديث .\r\nعجيب اينجاست كه عامّه بر سنّت و عمل عُمَر ، امور خود را پايه گذارى مىكنند ؛ و أفعال او را ، اصول عمليّه براى أفعال خود به شمار مىآورند ؛ گرچه بعد از آن عمل ، رسول خدا او را نهى كرده باشند ؛ و يا أمير المؤمنين عليه السّلام او را بر اشتباه خود واقف ساخته باشند . گويا عامّه سنّت و عمل وى را بر سنّت و عمل رسول خدا مقدّم مىدارند ؛ و اين مصيبتى برزگ است كه با هيچ منطق و برهان ، و با هيچ طرز تفكيرى ، جز جمود و ركود و تعصّب كوركورانه ، و به تعبير قرآن مجيد ، بر حَمِيتِ جاهلى ، جُور و درست در نمىآيد . و اين حقيقت در لابلاى بسيارى از أحكام در فقه عامّه مشهود است .\r\n\r\nنهى عمر از گريه بر ميّت\r\nاز جمله در مورد گريستن بر ميّت است كه رسول خدا إذن داده ، و گريستن را رحمت شمرده ، و فقطّ شكايت و گلايه از خدا را جايز ندانسته است ؛ ولى عمر از گريه نهى مىكرده ؛ و بر سر زنان و أقرباى ميّت كه در فوت عزيز خود مىگريسته‌اند ؛ شلّاق مىزده است . و از جمله جواز متعهء زنان ، و متعه در حجّ است .\r\n\r\nگفتار عمر به حَجَر الأسود : لا تَضُرُّ و لا تَنْفَع\r\nحاكم در « مُسْتَدرك » با سند متّصل خود أبوهارون عَبْدى ، از أبوسعيد خُدْرى روايت كرده است كه گفت : ما با عمر بن خطّاب ، حجّ به جاى آورديم . چون در طواف داخل شد ؛ رو به حَجَرُ الْاسْوَد نمود ؛ و گفت : إنِّى أعْلَمُ أنَّكَ حَجَرُّ لَا تَضُرُّ وَ لَا تَنْفَعُ ! وَ لَوْ لَا أنِّى رَأيتُ رَسُولَ اللهِ صَلَّى اللهُ عَلَيهِ وَ آلِهِ وَ سَلَّمَ قَبَّلَك مَا قَبَّلْتُك ! ثُمَّ قَبَّلَهُ .\r\n« من مىدانم كه تو سنگى هستى كه نه ضررى مىرسانى ؛ و نه منفعتى مىدهى ! و اگر هر آينه من نمىديدم كه رسول خدا صلّى الله عليه و آله و سلّم ترا مىبوسيد ؛ من هم ترا نمىبوسيدم ! و سپس آن را بوسيد » .\r\nفَقَالَ لَهُ عَلِى بْنُ أبيطَالِبٍ : بَلَى يا أمِيرَالْمُؤْمِنِينَ ! إنَّهُ يضُرُّ وَ ينْفَعُ !\r\n« در اين حال على بن أبى طالب به او گفت : آرى ! ضرر مىرساند ؛ و منفعت مىدهد ! »\r\n\r\n","description":"","footnote":"","page_name":" 258 ","page_number":266},
  {"content":"\r\n\r\nعمر گفت : به كدام دليل ؟ على بن أبى طالب گفت : به كتاب خداوند تبارك و تعالى !\r\nعمر گفت : اين در كجاى كتاب خداوند است ؟ على بن أبى طالب گفت : خداوند عزّ و جلّ مىگويد :\r\n وَ إِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ ذُرِّيَّتَهُمْ وَ أَشْهَدَهُمْ عَلى أَنْفُسِهِمْ أَ لَسْتُ بِرَبِّكُمْ قالُوا بَلى .  « 1 » خلق الله آدم و مسح على ظهره فقررهم بأنه الرب و أنهم العبيد و أخذ عهودهم و مواثيقهم و كتب ذلك فى رق و كان لهذا الحجر عينان و لسان .\r\nفَقَالَ لَهُ : افْتَحْ فَاك ! قَالَ : فَفَتَحَ فَاهُ فَألْقَمَهُ ذَلِك الرَّقَّ ؛ وَ قَالَ : اشْهَدْ لِمَنْ وَافَاك بِالْمُوافَاةِ يوْمَ الْقِيَمَةِ ؛ وَ إنِّى أشْهَدُ لَسَمِعْتُ رَسُولَ اللهِ صَلَّى اللَهُ عَلَيهِ وَ آلِهِ وَ سَلَّمَ يقُولُ :\r\nيؤْتِى يوْمَ الْقِيَمَةِ بِالْحَجَرِ الْأسْوَدِ لَهُ لِسَانٌ ذَلِقٌ يشْهَدُ لِمَنْ يسْتَلِمُهُ بِالتَّوْحِيدِ .\r\nفَهُوَ يا أمِيرَ الْمُؤْمِنِينَ ! يضُرُّ وَ ينْفَعُ !\r\n« و اى پيامبر ما ! ياد آورد وقتى را كه پروردگار تو ، از پشت فرزندان آدم ، ذريّه و نسل آنها را بر گرفت ؛ و آنها را بر خودشان گواه گرفت كه آيا من پروردگار شما نيستم ؟ ! همه گفتند : آرى ما به ربوبيّت و خداوندى تو گواهى مىدهيم ! براى آنكه در روز قيامت نگوئيد : ما از اين موضوع ( عرفان و توحيد خداوند ) غافل بوديم .\r\nخداوند آدم را خلق كرد ؛ و بر پشت او دست ماليد ؛ و آنها را به اقرار و اعتراف داشت كه اوست پروردگار و بس ! و ايشان همگى بندگان او هستند . و عهدها و پيمان‌ها را از ايشان گرفت ؛ و آن را در كاغذى نوشت ؛ و از براى اين سنگ دو چشم و يك زبان بود .\r\nخداوند به او گفت : دهانت را باز كن ! حَجَرُ الْأسْوَد دهان خود را باز نمود ؛ و خداوند آن كاغذِ پيمان و عهد را در دهان او افكنده و به او خورانيد و به او گفت : هر كس به ديدار تو با ايمان به خدا و وفاى به عهد او آمده است ؛ تو دربارهء او در روز قيامت گواهى بده كه : به ديدار من با ايمان به خدا و وفاى به عهد او آمده\r\n\r\n\r\n","description":"","footnote":"\r\n( 1 ) - « آيه 172 ، از سورهء 7 : أعراف » و تتمهء آن اين است :  شَهِدْنا أَنْ تَقُولُوا يَوْمَ الْقِيامَةِ إِنَّا كُنَّا عَنْ هذا غافِلِينَ .  و در متن كتاب ، ترجمهء اين فقره نيز آورده شده است .\r\n","page_name":" 259 ","page_number":267},
  {"content":"\r\n\r\nاست ؛ و به درستى كه من از رسول خدا صلّى الله عليه و آله و سلّم شنيدم كه مىگفت : در روز قيامت حَجَر الْأسود را مىآورند ، در حالى كه زبانى گويا و تيز و فصيح دارد ؛ و شهادت دهد براى هر كس كه او را استلام كرده و بوسه نمود است إقْرَاراً بِوَحْدانِيَّةِ الله كه اين كس مؤمن و موحّد است .\r\nو بنابراين حَجَرُ الْأسْوَد ضرر مىرساند ؛ و منفعت مىرساند » .\r\nفَقَالَ عُمَرُ : أعُوذُ بِاللهِ أنْ أعيشَ فِى قَوْمٍ لَسْتَ فِيهِمْ يا أبَا حَسَنٍ . « 1 »\r\n« در اين حال عمر گفت : من پناه مىبرم به خدا كه در گروهى زندگى كنم ؛ كه اى أبوالحسن تو در ميان آنها نباشى ! »\r\nاين حديث را صاحب « تشييد المطاعن » : علّامه مير محمّد قلى از كتاب « الْبُدُورُ السَّافِرَة فى الامُورِ الآخِرَة » « 2 » تأليف جلال الدّين سيوطى ، در باب\r\n\r\n\r\n","description":"","footnote":"\r\n( 1 ) - « مستدرك » ، ج 1 ، ص 457 و ص 458 . اين جمله را نيز در « تاريخ دمشق » جلد أمير المؤمنين ، جزء 3 ص 39 ، حديث 1070 آورده است و تمام اين حديث را ابن عساكر در « تاريخ دمشق » مجلد أمير المؤمنين عليه السّلام ، جزء سوّم ، ص 40 ، حديث 1073 آورده است و در پايان آن دارد كه عمر گفت : لا بقيت فى قوم لست فيهم أبا حسن ! و يا آنكه گفت : لا عشتُ فى قوم لستَ فيهم أبا حسن ! و ابن شهرآشوب در « مناقب » ، طبع سنگى ، ج 2 ، ص 494 از « إحياء العلوم » غزالى اين روايت را به همين كيفيّت نقل كرده است ، و در پايان آن دارد كه أمير المؤمنين عليه السّلام گفتند : فَهو يشهد للمؤمن بالوفاءِ و يشهد على الكافر بالجحود قيل فذلك قول الناس عند الاستلام : اللّهمّ ! ايماناً بك ؛ و تصديقاً بكتابك ؛ و وفاءً بعهدك ؛ « بنابراين ، حجر الأسود بر لَهِ مؤمن شهادت بر إيمان و إقرار و اعتراف مىدهد ؛ و بر عليه كافر شهادت به إنكار مىدهد ؛ و گفته شده است : از همين جهت است كه مردم هنگام دست كشيدن به حجر الأسود مىگويند : بار پروردگارا ما ايمان به تو داريم ؛ و كتاب تو را تصديق مىكنيم ؛ و به عهد تو وفا مىنمائيم . » اين خبر را أبوسعيد خدرى روايت كرده است ؛ و در روايت شعبه ، از قتاده ، از أنس اين‌طور وارد است كه : أمير المؤمنين عليه السّلام به عمر گفتند : لا تقل ذلك ! فانّ رسول الله صلّى الله عليه و آله و سلّم ما فعل فعلًا و لا سنَّ سنَّهءً إلّا عن أمر الله ؛ نزّل على حُكمه . « اين سخن را مگو ! زيرا رسول خدا صلّى الله عليه و آله و سلّم كارى را انجام نمىدهد ؛ و سنتى را دائر نمىكند ، مگر به واسطهء أمر خداوند ؛ و آن حضرت طبق حكم خدا آن دستور را صادر مىكند . »\r\n( 2 ) - در هامش كتاب آورده است كه : نسخهء البُدُور السافرة در كتابخانهء جناب مصنّف اعلى الله مقامه موجود است ؛ و سه تا نسخهء ديگر آن هم ديده شده است .\r\n","page_name":" 260 ","page_number":268},
  {"content":"\r\n\r\nشهادت أمكنه از أبوسعيد خُدْرى روايت مىكند ؛ و پس از آن گويد : فَقِيه أبُو اللَّيْث در كتاب « تنبيه الغَافِلين » روايت كرده است از أبوهارون عَبْدى از أبوسعيد خُدْرى رضى الله عنهما كه ما با عمر بن خطّاب در ابتداى خلافتش حجّ كرديم . و سپس داستان داخل شدن عمر را در طواف و مكالمهء عمر و جواب أمير المؤمنين را نقل مىكند ؛ و به دنبال آن آورده است كه : أمير المؤمنين به عمر گفتند :\r\nوَ لَوْ أنَّك قَرَأْتَ الْقُرءانَ وَ عَلِمْتَ مَا فِيهِ مَا أنْكَرْتَ عَلَىَّ ! « و اگر تو قرآن خوانده بودى ؛ و آنچه در آن است دانسته بودى ؛ در مقام إنكار و خلافِ من بر نمىآمدى ! »\r\nعمر گفت : اى أبوالحسن تأويل اين آيه از كتاب خدا چيست ؟ حضرت آيه  وَ إِذْ أَخَذَ رَبُّكَ مِنْ بَنِي آدَمَ  را تا آخرش براى او خواندند ؛ آنگاه گفتند : چون ذرّيهء بنى آدم ، إقرار بر عبوديّت نمودند ؛ خداوند إقرار ايشان را در كاغذى نوشت ؛ و پس از آن اين سنگ را فرا خواند ؛ و آن نامه را در دهانش انداخت تا بخورد .\r\nفَهُوَ أمِينُ اللهِ فِى هَذَا الْمَكَانِ يشْهَدُ لِمَنْ وَافَاهُ يَوْمَ الْقِيَمَةِ .\r\n« بنابراين حجر الْأسْود در اين مكان ( زاويهء كعبه ) أمين خداوند است ؛ و براى كسى كه با ايمان به خدا و وفاى به عهد او ، او را ديدار كند ؛ او در روز قيامت شهادت مىدهد . »\r\nعمر گفت : بَا أبَا الْحَسَنِ لَقَدْ جُعِلَ بَيْنَ ظُهْرَانِكُمْ مِنَ الْعِلْمِ غَيرُ قَلِيلٍ ! « إى ابوالحسن ! در ميان شما علم سرشارى قرار داده شده است ! »\r\nو همچنين محمّد بن يوسف شامى در كتاب « سَبِيلُ الْهُدَى وَ الرَّشَاد » كه مشهور به « سِيرَهء شَامِيَّه » است ، از خُجَنْدِى در كتاب « فَضَائل مكَّه » ، و از أبوالحَسَن القَطَّانِ در كتاب « الطُوَالَات » و از « حَاكم و بَيْهَقِىّ در « شُعَب » از أبوسعيد خُدْرىّ - رضى الله تعالى عنه - ، عين عبارات اين حديث را كه ما از حاكم آورديم ؛ روايت كرده است . « 1 »\r\n\r\n\r\n","description":"","footnote":"\r\n( 1 ) - « تشييد المطاعن » ، ج 2 ، ص 556 تا ص 558 از طبع افست طبع هند .\r\n","page_name":" 261 ","page_number":269},
  {"content":"\r\n\r\nو نيز ابن أبى الحديد « 1 » و سيّد هاشم بحرانى از او « 2 » و بَيْهقى « 3 » اين داستان را روايت كرده‌اند .\r\nو علّامهء أمينى در « الغدير » علاوه بر مصادر مذكوره ، از ابن جوزى در سيرهء عمر ص 106 ، و از أزْرَقِىّ در « تاريخ مكّه » همچنان كه در « عُمْدَه » ذكر كرده است ، و از قَسْطَلانىّ در « إرشاد السَّارى » ، ج 3 ، ص 195 ، و از « عَيْنِى در « عُمْدَةُ الْقَارى » ج 4 ، ص 606 با دو عبارت ، و از سيوطى در « جامع كبير » همچنان كه در « ترتيب » آن ج 3 ص 35 نقلًا از خُجَنْدى در « فضائل مكّة » ، و از أبوالحسن قطّان در « طُوَالات » . و از ابن جِبّان ، و از أحْمَد زَيْنى دَحْلَان در « فتوحات إسلاميّه » ، ج 2 ، ص 486 ، روايت نموده است . « 4 »\r\nاين روايت را بُخارى با يك سند ، و مُسْلِم با چهار سند روايت كرده‌اند ؛ ولى از شدّت عناد و لجاج ، ذيل آن را كه راجع به اعتراض أمير المؤمنين عليه السّلام به عمر است و جواب آن حضرت را حذف كرده‌اند ؛ « 5 »\r\n\r\nبخارى و مسلم ، مناقب أمير المؤمنين عليه السّلام را از روايات حذف مىنمايد\r\nو ما در موارد بسيارى در فقه و سيره مىبينيم كه : آنچه را كه راجع به فضيلت و منقبتى از أمير المؤمنين عليه السّلام و يا از أهل بيت باشد ، روايت را تقطيع نموده ؛ آنچه راجع به فقه است آورده‌اند ؛ و آنچه إثبات منقبت مىكند حذف كرده‌اند .\r\nو از اينجا به دست مىآوريم كه : اين دو كتاب بخصوصهما ، مبناى روايات خود را را بر تمويه و دغل كارى و حيل و حذف گذارده ؛ و حقيقت أمر را إرائه نمىدهند ؛ فلهذا در نزد حكّام و أمراى جائر عامّه ، و در نزد عوام كالأنعام آنها مزيّت و رجحانى دارند .\r\n\r\n\r\n","description":"","footnote":"\r\n( 1 ) - « شرح نهج البلاغة » ، طبع افست بيروت ، 4 جلدى ، دار المعرفة دار الكاتب العربى ، دار احياء التّراث العربى ، ج 3 ، ص 122 .\r\n( 2 ) - « غاية المرام » ، قسمت دوّم ، ص 533 ، حديث بيست و سوّم از طريق عامّه .\r\n( 3 ) - بيهقى « السنن الكبرى » ، ج 5 ، ص 74 ، كتاب الحجّ ، باب تقبيل الحجر ، صدر روايت را آورده است .\r\n( 4 ) - « الغدير » ، ج 6 ، ص 103 ، شمارهء 8 .\r\n( 5 ) - « صحيح بخارى » ، طبع بولاق ، ج 2 ، ص 151 ، كتاب الحجّ ، باب تقبيل الحجر ، و « صحيح مسلم » ، طبع دار احياء التّراث العربى ، بيروت ، با تحقيق محمّد فؤاد عبد الباقى ، ج 2 ، ص 925 ، باب 41 از كتاب حجّ ، حديث 248 تا 251 .\r\n","page_name":" 262 ","page_number":270},
  {"content":"\r\n\r\nامّا بسيارى از عامّه از حقّ نمىگذرند ؛ و روايات را آن‌طور كه رسيده بيان مىكنند ؛ و تقطيع و حذف نمىنمايند ؛ همچون نَسَائى ، و أحمد حَنْبَل ، و ابن أبى الحَديد ، و سُيوطِى ، و بَيْهَقى ، و حَاكِم ، و حَسْكَانى ، و ابن مَغَازِلى ، و ابراهيم بن محمّد حَمُّوئىّ ، و از جملهء ايشان است : حَافظ أبوالمؤيّد مُوفّق بن أحمد بَكْرىّ مكّى حَنَفِىّ ، معروف به أخْطَبِ خَوارَزْم ، متولّد در 484 ، و متوفّى در 568 كه كتاب « مناقب » او در خصوص فضائل و محامد أمير المؤمنين عليه السّلام از نفايس كتب به شمار مىآيد ؛ و مصدر براى رواياتى است كه أعيان از خاصّه و عامّه از او روايت مىنمايند . در آخرِ « مناقب » سه قصيدهء غرّاء از او ، در مدح مولى الموالى طبع نموده‌اند كه هر كدام حاوى مطالبى عالى است .\r\nو ما اينك در اينجا چند بيتى را ملفّقاً از قصيدهء أوّل او ذكر مىنمائيم :\r\n\r\nقصيده شيواى خوارزمى ؛ و روايت او درباره أمير المؤمنين عليه السّلام\r\n هَلْ أبْصَرَتْ عَيْنَاك فِى الْمِحْرَابِ * كَأبى تُرَابٍ مِنْ فَتىً مِحْرَابِ 1\r\nلِلّهِ دَرُّ أبى تُرَابٍ إنَّهُ * أسَدُ الْحِرَابِ وَ زِينَةُ الْمِحْرَابِ 2\r\nهُوَ ضَارِبٌ وَ سُيُوفُهُ كَثَواقِبٍ * هُوَ مُطْعِمٌ وَ جِفَانُهُ كجَوابِ 3 « 1 »\r\nإنَّ النَّبِىَّ مَدِينَةٌ لِعُلُومِهِ * وَ عَلِىُّ الْهَادِى لَهَا كَالْبَابِ 4\r\nلَوْ لَا عَلِىُّ مَا اهْتَدَى فى مُشْكِلٍ * عُمَرٌ وَ لَا أبْدَى جَوابَ صَوَابِ 5\r\nمَا ارْتَابَ فى فَضْلِ الْمُحِقِّ الْمُهْتَدِى * غَيْرُ الْغَوِىِّ الْمُبْطِلِ الْمُرْتَابِ 6\r\nكالشَّهْدِ مَوْلَانَا عَلِىُّ الْمُرْتَضَى * لِلْأَوْلِياءِ وَ لِلْعِدَى كالصَّابِ 7\r\nإنَّ الْوَصِىَّ لَمَوْضِعُ الْأسْرَارِ إذْ * زَمَّ النَّبِىُّ مَطِيَّهُ لِذَهَابِ 8\r\nإِنَّ الْوَصِىَّ أخَا النَّبِىِّ الْمُصْطَفَى * زَمَنَ الصِّبَا مَاجَرَّ ذَيْلَ تَصَابِى 9\r\nوَ لَهُ مَنَاقِبُ مَدَّ مَدْحِى ضَبْعَهُ * فِيهَا وَ أكْثَرُهَا وَرَاءَ نِقَابِ 10\r\nيا عَاتِبى بِهَوَى عَلِىٍّ زِدْنُهُ * صِدْقًا هَوَاىَ فَزِدْ بِمَكْثِ عِتَابِ 11\r\nإنْ كَانَ أسْبَابُ السَّعَادَةِ حُجَّةً * فَهَوَى عَلِىٍّ أاْكدُ الْأسْبَابِ 12\r\nوَ كَسَوْتُ أعْقَابِى بِنَظْمى مِدْحَةً * حُلَلًا تَجِدُ عَلَىَّ بِالْأحْقَابِ 13 \r\n\r\n\r\n","description":"","footnote":"\r\n( 1 ) - جَواب جمع جابيهء ، و أجباء جمع جَبا ، حوضى است كه در آن آب را براى شتران جمع مىكنند ؛ از مادّهء جَبَا يجْبُو جَبًا به معناى جمع كردن آب در حوض ؛ و جمع آورى خراج است .\r\n","page_name":" 263 ","page_number":271},
  {"content":"\r\n\r\n حَسَناهُ ، وَ هُوَ وَ فَاطِمٌ أهْوَاهُمُ * حَقّاً وَ اوصِى بِالْهَوَى أعْقَابِى 14 « 1 » \r\n1 - « آيا هيچ دو چشم تو ، جوانمردى را مانند أبوتراب ديده است كه : در محراب عبادت ، مرد رزمنده و جنگنده باشد ؟\r\n2 - خداوند فيضش را بر أبوتراب بريزد كه او شير بيشهء شجاعت و رزم بود ؛ و زينت محراب عبادت .\r\n3 - او شمشير زنى بود كه شمشيرهايش همچون تير شهاب ، رونده و نافذ و آتش‌زا بود . او طعام دهنده‌اى بود كه ظرف‌هاى و كاسه‌هاى طعامش به وسعت حوض‌ها بود .\r\n4 - حقّاً و حقيقتاً پيغمبر شهرى بود براى علومى كه داشت ؛ و على هادى نسبت به آن شهر ، مانند درى بود كه بايد وارد شد .\r\n5 - اگر على نبود ، عُمَر از هيچ مشكلى بيرون نمىآمد ؛ و هيچ جواب راست و درستى را ارائه نمىكرد .\r\n6 - در فضل و شرف على كه محقّ است و راه يافته به عرفان و أسرار إلهيّه ، هيچكس شكّ نمىكند مگر شخص گمراه و دغل پيشه و خيال انديشه .\r\n7 - مولاى ما على مرتضى ، براى دوستان خود همچون عسل شيرين است ؛ و براى دشمنان همچون عصارهء تلخ و جانكاه درخت صاب .\r\n8 - حقّاً و حقيقتاً على وصىّ رسول خدا ، موضع أسرار اوست ؛ در وقتى كه رسول خدا دهانه و أفسار به دهان مركب خود زده و آمادهء سفر شد .\r\n9 - حقّاً و حقيقتاً وصىّ كه برادر رسول خدا : حضرت مصطفى است ؛ در دوران كودكى دامان خود را به لهو و لعب و بازى نيالود .\r\n10 - از براى على ، مناقب و فضائلى است كه در آن فضائل مدح من فقط به ناحيه‌اى از آن رسيده است و أكثر آنها در پشت پرده مخفى است .\r\n11 - إى كسى كه مرا به عشق و محبّت على ، عتاب مىنمائى ؛ من از روى صدق و خلوص عشق خود را زياد مىكنم ؛ تو هم عتابت را طولانى كن .\r\n\r\n\r\n","description":"","footnote":"\r\n( 1 ) - « مناقب » خوارزمى » ، طبع سنگى ، ص 275 و ص 276 و از طبع مطبعهء حيدريّهء نجف ، ص 287 و ص 288 منتخبى است از سى و هشت بيت كه مجموع قصيده است .\r\n","page_name":" 264 ","page_number":272},
  {"content":"\r\n\r\n12 - اگر أسباب سعادت حُجَّت و برهانى باشد ؛ بنابراين عشق و محبّت به على از وثيق‌ترين و أكيدترين أسباب است .\r\n13 - من با نظمى كه در مديح على سرودم ؛ بازماندگان خود را از حُلّه‌هاى زيبا پوشاندم كه تا مرور دهور و كرور باقى خواهد ماند .\r\n14 - من دو حَسَن او ( حسن و حسين او را ) و على را و فاطمه را دوست دارم و عاشقم از روى حقّ و حقيقت ؛ و وصيّت و سفارش مىكنم كه أعقاب و بازماندگان من نيز عشق آنها را در سر بپرورانند و به محبّت ايشان خود را بيارايند . »\r\nدر اينجا اين بحث را با ذكر روايت مُسندى از همين عالم جليل عامى مذهب : موفّق بن أحمد خوارزمى خاتمه مىدهيم .\r\nاو گويد : خبر داد به من ، حافظ أبوالعلآء حسن بن أحمد عطّار همدانى ، و إمام أجلّ نجم الدّين أبومنصور محمّد بن حسين بن محمّد بغدادى ، او گفت : خبر داد به من شريف إمام أجل نور الهدى أبوطالب حسين بن محمّد بن علىّ زينى ، از إمام محمّد بن أحمد بن على بن حسن بن شاذان ، كه حديث كرد براى من سهل بن أحمد از أبوجعفر مُحمّد بن جرير طبرى از هنّاد بن سرىّ از محمّد بن هشام از سعيد بن أبى سعيد ، از محمّد بن منكدر ، از جابر كه او گفت : قَالَ رَسُولُ اللهِ صَلَّى اللَهُ عَلَيهِ وَ ألِهِ وَ سَلَّمَ : إنَّ اللَهَ لَمّا خَلَق السَّمَواتِ وَ الْأرْضِ دَعاهُنّ فَأجْبْنَهُ فَعرضَ عَليهنَّ نبوَّتى و وِلَايةَ عَلىِّ بنِ أبى طالبٍ فَقَبِلَتاهُما . ثُمَّ خلقَ الخلقَ وَ فَوَّضَ إلَيْنا أمرَ الدّينِ . فَالسَّعيدُ مَن سَعِدَ بِنا و الشقىُّ مَن شَقِىَ بِنا ؛ نَحنُ المُحِلّونَ لِحلالِهِ وَ المُحَرِّمونَ لِحرامه .\r\n« رسول خدا صلّى الله عليه و آله و سلّم گفت : چون خداوند آسمان‌ها و زمين را بيافريد ؛ آنها را بخواند ، آنها جواب خدا را دادند . خداوند نبوّت مرا و ولايت على بن أبى طالب را بر آنها عرضه كرد . آنها قبول كردند و پذيرفتند ؛ و پس از آن مخلوقات را بيافريد ؛ و أمر دين خود را به ما تفويض كرد . بنابراين سعيد و خوشبخت كسى است كه به ما سعيد مىگردد ؛ و شقىّ و بدبخت كسى كه به ما شقىّ مىگردد . ما هستيم كه حلال خدا را حلال مىشماريم ؛ و حرام خدا را حرام مىشماريم . » « 1 »\r\n\r\n\r\n","description":"","footnote":"\r\n( 1 ) - « مناقب » خوارزمى ، از طبع سنگى ، ص 80 ، و از طبع حيدريّهء نجف ، ص 80 .\r\n","page_name":" 265 ","page_number":273},
  {"content":"\r\n . \r\n","description":"","footnote":"","page_name":" 266 ","page_number":274},
  {"content":"\r\n\r\n\r\nدرس صد و شصت و يكم تا صد و شصت و پنجم : قضاياى شگفت انگيز أمير المؤمنين عليه السّلام\r\n\r\n","description":"","footnote":"","page_name":" 267 ","page_number":275},
  {"content":"\r\n . \r\n","description":"","footnote":"","page_name":" 268 ","page_number":276},
  {"content":"\r\n\r\nبسم الله الرّحمن الرّحيم\r\nو به نستعين و صلّى الله على محمّد و آله الطّاهرين\r\nو لعنة الله على أعدائهم أجمعين من الآن إلى قيام يوم الدّين\r\nولا حَوْلَ و لا قوّهءَ إلّا بالله العلى العظيم\r\nقال الله الحكيم فى كتابه الكريم :\r\n يُؤْتِي الْحِكْمَةَ مَنْ يَشاءُ وَ مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً وَ ما يَذَّكَّرُ إِلَّا أُولُوا الْأَلْبابِ .  « 1 »\r\n« خداوند به هر كس كه بخواهد ؛ حكمت را مىدهد . و كسى كه به او حكمت داده مىشود ؛ تحقيقاً به او خير كثيرى داده شده است . و اين مطلب را در نمىيابند مگر صاحبان خرد و عقل . »\r\n\r\nمعناى حكمت كه در قرآن كريم وارد شده است\r\nحضرت استادنا العلّامة در « تفسير » گفته‌اند : حِكمَة با كسرهء حآء ، بر وزن فِعْلَهء براى بيان نوع است ؛ كه دلالت دارد بر نوع معنى . و بنابراين معناى حكمت ، نوعى از إتقان و محكم كردن است ؛ و يا نوعى از أمر محكم متقَن كه در آن رخنه و شكاف و فتورى يافت نمىشود . و غالباً در استعمالات ، به معلومات عقليّهء حقّهء صادقه كه أبداً قابل بطلان و كذب نيست ؛ گفته مىشود . و بنابراين حكمت عبارت است از قضاياى حقّهء مطابق واقع از آن‌جهت كه سعادت انسان را شامل است ، مانند معارف حقّهء إلهيّه در مبدأ و معاد ، و معارفى كه حقايق عالم طبيعت را از آن‌جهت كه با سعادت بشر مِساس دارد روشن مىكند ، مانند حقايق\r\n\r\n\r\n","description":"","footnote":"\r\n( 1 ) - « آيه دويست و شصت و نهم از سورهء بقره : دوّمين سوره از قرآن كريم » .\r\n","page_name":" 269 ","page_number":277},
  {"content":"\r\n\r\nفطريّه كه أساس تشريعات دينيّه و أحكام إلهيّه هستند « 1 »\r\nو بر همين أصل است كه حكماى الهى گفته‌اند : الْحِكْمَةُ هُوَ الْعِلْمُ بِحَقَايقِ الْأشْياءِ عَلَى قَدْرِ الطَّاقَةِ الْبَشَرِيّةِ « حكمت عبارت است از علم به حقايق أشياء ، به قدر طاقت و ظرفيّت بشر . » و يا گفته‌اند : الْحِكْمَةُ صَيرُورَةُ الْإنْسَانِ عَالَمًا عَقْلِيّاً مُضَاهِياً لِلْعَالَمِ الْخَارِجِىّ « حكمت آن است كه دانش إنسان به پايه‌اى برسد ، كه همانند موجودات عالم خارج ، انسان در ذهن و قواى عقليّه و تفكير و مشاهدات قلبيّه ؛ عالَمى از معلومات گردد . »\r\n\r\nعلم أمير المؤمنين عليه السّلام همانند آدم بود ، و پيامبر او را أقْضَاى امَّت دانست\r\nرسول خدا صلّى الله عليه و آله و سلّم ، طبق آيات شريفهء قرآن مجيد ، معلّم حكمت به امَّت بوده‌اند ؛ و يگانه شاگرد اين مكتب ، حضرت مولى الموحدّين أمير المؤمنين عليه السّلام است كه آنقدر از حكمت سرشار بود كه در بعضى از مواقع خود رسول خدا به تعجّب مىآمدند ؛ و از وفور علم و درايت او مبتهج و مسرور مىشدند . چنان كه در « مسند » أحمد حنبل با سلسلهء سند متّصل خود ، روايت كرده است ؛ از حميد بن عبد الله بن يزيد مدنى كه : إنَّهُ ذُكرَ عِنْدَ النَّبِى صَلَّى اللهُ عَلَيهِ وَ آلِهِ وِسَلَّمَ قَضَاءٌ قَضَى بِهِ عَلِى بْنُ أبيطالِبٍ عَلَيهِ السَّلَامُ فَأعْجَبَ النَّبِى صَلَّى اللَهُ عَلَيهِ وَ آلِهِ وَ سَلَّمَ وَ قَالَ : الْحَمْدُ لِلّهِ الَّذِى جَعَلَ الْحِكْمَةَ فَينَا أهْلَ الْبَيتِ . « 2 »\r\n« چون در نزد رسول خدا صلّى الله عليه و آله و سلّم ، قضاوتى را كه أمير المؤمنين عليه السّلام در موردى نموده بودند ؛ بازگو شد ، رسول خدا صلّى الله عليه و آله و سلّم به شگفت درآمدند و گفتند : حمد و سپاس از آنِ خداوندى است كه حكمت را در ما أهل البيت قرار داد . »\r\nو خوارزمى : موفّق بن أحمد ، با سند متّصل خود روايت كرده است ، از زيد العمى ، از أبوصديق ناجى ، از أبوسعيد خُدْرى كه او گفت : قَالَ رَسُولَ اللهِ صَلَّى اللَهُ عَلَيهِ وَ آلِهِ وَ سَلَّمَ : إنَّ أقْضَى امَّتى عَلِىُّ بْنُ أبى طالِبٍ . « 3 »\r\n« رسول خدا صلّى الله عليه و آله و سلّم گفت : به درستى كه راستين‌ترين و استوارترين امّت من در قضاوت على بن أبى طالب است . »\r\nو همچنين خوارزمى با سند متّصل خود روايت كرده است از سلمان ، از رسول\r\n\r\n\r\n","description":"","footnote":"\r\n( 1 ) - « تفسير الميزان » ، ج 2 ، ص 418 .\r\n( 2 ) - « غاية المرام » قسمت دوّم ، ص 528 به ترتيب حديث شمارهء 3 و 1 ، از طريق عامّه . و حديث دوّم را از طريق ديگر از عامّه در ص 529 شمارهء 14 از خوارزمى روايت مىكند .\r\n( 3 ) - همان مصدر\r\n","page_name":" 270 ","page_number":278},
  {"content":"\r\n\r\nخدا صلّى الله عليه و آله و سلّم كه گفت :\r\nأعْلَمُ امَّتِى مِنْ بَعْدِى عَلِىُّ بْنُ أبِى طَالِبٍ . « 1 »\r\n« داناترين و دانشمندترين امّت من پس از من على بن أبى طالب است . »\r\nتا دل انسان منوّر به نور خدائى نشود و به أسرار عالم خارج مطّلع نگردد ؛ و واقعيّت ملكى و ملكوتى را آنچنان كه بايد در نيابد ؛ و ادراك نكند ؛ نمىتواند حكم به حقّ در تمام امور بنمايد ؛ و قضاوت به حقّ در تمام مسائل و موارد بكند . خداوند سبحانه و تعالى به حضرت داود على نبيّنا و آله و عليه الصّلوة و السّلام ، خطاب مىكند كه :\r\n يا داوُدُ إِنَّا جَعَلْناكَ خَلِيفَةً فِي الْأَرْضِ فَاحْكُمْ بَيْنَ النَّاسِ بِالْحَقِّ وَ لا تَتَّبِعِ الْهَوى فَيُضِلَّكَ عَنْ سَبِيلِ اللَّهِ إِنَّ الَّذِينَ يَضِلُّونَ عَنْ سَبِيلِ اللَّهِ لَهُمْ عَذابٌ شَدِيدٌ بِما نَسُوا يَوْمَ الْحِسابِ  . « 2 »\r\n« اى داود ! ما تو را در روى زمين خليفه و جانشين و نمايندهء خود نموديم ؛ و بنابراين در ميان مردم به حقّ حكم كن ! و از هوى پيروى مكن ! زيرا كه هواى نفس تو را از راه خدا گمراه مىكند . و حقّاً آن كسانى كه از راه خدا گمراه شده‌اند ؛ از براى ايشان عذاب شديدى است ، به علّت آنكه روز حساب را فراموش كرده‌اند . »\r\nدر اينجا مىبينيم خداوند حكم به حقّ را مترتّب بر خلافت نموده است ؛ و تا اين خلافت الهيّه متحقّق نگردد ؛ حكم به حقّ صادر نمىشود . و هر كس از خلافت الهيّه سرپيچد ؛ و از هواى نفس أمّاره متابعت كند ، گم و گمراه مىشود ؛ و دريچه‌اى از عالم نور به سوى وى گشوده نخواهد شد ، زيرا نسيان و فراموشى خدا و روز قيامت ، راهى است ضدّ راه خلافت الهيّه كه لازمه‌اش بيدارى و هشيارى و تنبّه و عرفان و تعهّد و مسؤوليّت و عمل بر طبق برنامهء عبوديّت است .\r\nروايات و احاديثى كه از طريق خاصّه و عامّه ، در تفرّد أمير المؤمنين عليه السّلام ، در\r\n\r\n\r\n","description":"","footnote":"\r\n( 1 ) - همان كتاب ، حديث شمارهء 2 .\r\n( 2 ) - آيه 26 ، از سورهء 38 : ص\r\n","page_name":" 271 ","page_number":279},
  {"content":"\r\n\r\nقضاوت و حكم به حقّ و سرشارى او در علم و عرفان است ، تحقيقاً قابل احصاء نيست .\r\nحضرت إمام محمّد باقر عليه السّلام مىگويند : لَيسَ أحَدٌ يقْضِى بِقَضَاءٍ يصِيبُ فِيهِ الْحَقَّ إلَّا مِفْتَاحُهُ قَضَاءُ عَلِىٍّ عَلَيهِ السَّلَامُ .\r\n« هيچكس نيست كه قضاوتى و حكمى بنمايد ، كه در آن حكم و قضاوت به حقّ و واقعيّت برسد ؛ مگر آنكه كليد آن قضاوت و حكم ، قضاوت و حكم على عليه السّلام است . »\r\nاز كتاب « فضائل الصّحابة » أبومظفّر سَمْعانى ، از عبد الرحمن بن أبى قبيصة ، از پدرش ، از ابن عبّاس ، روايت است كه رسول خدا صلّى الله عليه و آله و سلّم گفت : عَلِىُّ أقْضَى امَّتِى فَمَنْ أحَبَّنى فَلْيُحِبَّهُ فَإنَّ الْعَبْدَ لَا يَنَالُ وَلَايَتى إلَّا بِحُبِّ عَلِىٍّ عَلَيهِ السَّلَامُ . « 1 »\r\n« على در ميان تمام امَّت من ، قضاوتش صحيح‌تر و استوارتر است ؛ پس كسى كه مرا دوست دارد ؛ بايد او را دوست داشته باشد ، چون بنده به ولايت من نمىرسد مگر از راه محبّت على عليه السّلام . »\r\nو از « مسند » أحمد حنبل با سند متّصل خود از يحيى بن سعيد ، از مسيّب روايت است كه كانَ عُمَرُ يتَعَوَّذُ بِاللهِ مِنْ مُعْضَلَةٍ لَيْسَ لَهَا أبُو الْحَسَنِ عَلَيهِ السَّلَامُ « 2 »\r\n« روش و دأب عمر اين بود كه : در مشكله‌اى كه پيش مىآمد ؛ و أمير المؤمنين عليه السّلام نبودند ؛ به خدا پناه مىبرد . »\r\nو از موفّق بن أحمد خوارزمى با سند متّصل خود ، از يحيى بن سعيد از مسيّب ، روايت است كه : سَمِعْتُ عُمَرَ يقُولُ : اللّهُمَّ لَا تُبْقِنِى لِمُعْضَلَةٍ لَيْسَ لَهَا ابْنُ أبى طالِبٍ [ عَلَيهِ السَّلَامُ 
  ] حَيّاً . « 3 »\r\n\r\n\r\n","description":"","footnote":"\r\n( 1 ) - « غاية المرام » ، قسمت دوّم ، ص 529 ، حديث شمارهء 15 ، از عامّه . و در دنبال اين حديث سيّد هاشم بحرانى گويد : ابن بطريق در « مستدرك » گفته است : اين حديث را احمد بن حنبل از سه طريق ، و مسلم در « صحيح » خود از يك طريق روايت كرده است .\r\n( 2 ) - « غاية المرام » ص 530 ، حديث شمارهء اوّل ، از عامّه . و « تاريخ دمشق » ، ج 2 ، از مجلّد أمير المؤمنين عليه السّلام ص 39 ، حديث 1071 و 1072 .\r\n( 3 ) - « غاية المرام » ، ص 531 و ص 532 ، حديث شمارهء دوازدهم از عامّه .\r\n","page_name":" 272 ","page_number":280},
  {"content":"\r\n\r\n« از عمر شنيدم كه مىگفت : بار پروردگار من ! مرا در مشكله‌اى كه پيش آيد ؛ و پسر أبوطالب نباشد ؛ زنده مگذار ! »\r\nو نيز از خوارزمى ، با إسناد خود از أبوُدَرْدَا ، روايت مىكند كه مىگفت : عُلماء سه نفرند : مردى در شام است ؛ و مراد از او خودش بوده است ؛ و مردى در كوفه است يعنى عَبدُ اللهُ بنُ مَسْعُود ، و مردى در مدينه است ؛ يعنى عَلِى . آن كه در شام است در بعضى از مسائل رجوع مىكند به آن در كوفه است ؛ و آن كه در كوفه است رجوع مىكند به آن كه در مدينه است ؛ و آن كه در مدينه است به هيچكس رجوع نمىكند و مسأله‌اى را از كسى نمىپرسد .\r\nو نظير اين أحاديث بسيار است كه از عامّه وارد شده است و آنها را إبراهيم بن محمّد حَمُّوئى در « فرائد السمطين » آورده است . « 1 »\r\nحَاكِم حَسْكانِى ، و جَلَال الدِّين سُيوطى با سند متّصل خود روايت نموده‌اند از أبُو رَاشِد حَبْرانى ، از أبُو حَمْراء كه او گفت : رسول خدا صلّى الله عليه و آله و سلّم گفت : مَنْ أرَادَ أنْ يَنْظُرَ إلَى أدَمَ فِى عِلْمِهِ ، وَ إلَى نُوحٍ فِى فَهْمِهِ ؛ وَ إلَى إبْراهِيمَ فِى حِلْمِهِ ؛ وَ إلَى يَحْيَى فِى زُهْدِهِ ؛ وَ إلَى مُوسَى فِى بَطْشِهِ فَلْيَنْظُرْ إلَى عَلِىِّ بْنِ أبيطَالِبٍ « 2 »\r\n« كسى كه بخواهد به آدم نگاه كند در علم او ؛ و به نوح در فهم و درايت او ؛ و به إبراهيم در بردبارى و صبر او ؛ و به يحيى در زهد او ؛ و به موسى در گرفتن و به شدّت كوبيدن و خرد كردن او ؛ پس بايد نگاه كند به عَلِى بنُ أبى طالب . »\r\nو نيز سيوطى ، از أبوراشد حمّانى ، از أبوهارون عبدى ، از أبوسعيد خُدرى روايت كرده است كه او گفت :\r\nكُنَّا حَوْلَ النَّبِى صَلَّى اللهُ عَلَيهِ وَ آلِهِ وَ سَلَّمَ : فَأقْبَلَ عَلِىُّ بْنُ أبيطَالِبٍ ، فَأدَامَ رَسُولِ اللهِ صَلَّى اللهُ عَلَيهِ وَ آلِهِ وَ سَلَّمَ النَّظَرَ إلَيْهِ ثُمَّ قَالَ : مَنْ أرَادَ أنْ يَنْظُرَ إلَى أدَمَ فِى عِلْمِهِ وَ إلَى نُوحٍ فِى حُكْمِهِ ، وَ إلَى إبْراهِيمَ فِى حِلْمِهِ ؛ فَلْيَنْظُرْ إلَى هَذَا . وَ اللهُ أعْلَمُ . « 3 »\r\n\r\n\r\n","description":"","footnote":"\r\n( 1 ) - « غاية المرام » ، ص 533 حديث شمارهء بيستم از عامّه و مضمون اين حديث را ابن عساكر در « تاريخ دمشق » مجلد أمير المؤمنين جزء سوّم ص 51 در حديث 1086 آورده است .\r\n( 2 ) - « شواهد التنزيل » ، ج 1 ، ص 79 و ص 80 حديث 117 و « اللآلى المصنوعة » ، ج 1 ، ص 355 .\r\n( 3 ) - « اللآلى المصنوعة » ، ج 1 ، ص 356\r\n","page_name":" 273 ","page_number":281},
  {"content":"\r\n\r\n« ما دور تا دور رسول خدا صلّى الله عليه و آله و سلّم بوديم كه ناگاه على بن أبى طالب روى آورد . در اينحال رسول خدا صلّى الله و عليه و آله و سلّم يك نگاه طولانى و درازى به وى كرد و گفت : هر كس بخواهد به آدم در علمش ، و به نوح در حُكمش ، و به إبراهيم در حِلمش نظر افكند ؛ بايد به اين مرد نظر افكند . و الله أعلم . »\r\nابن عَسَاكر با دو سند متّصل خود روايت مىكند از ابن شِبْرَمَه كه او مىگفت :\r\nمَا كَانَ أحَدٌ يَقُولُ عَلَى الْمِنْبَرِ : « سَلُونى » عَنْ مَا بَيْنَ اللَّوْحَيْنِ إلَّا عَلِىُّ بْنُ أبى طَالِبٍ [ عليه السّلام 
  ] حَيّاً . « 1 »\r\n« هيچ فردى از افراد بشر در فراز منبر نگفت : از من بپرسيد از آنچه ما بين دو لوح است ؛ مگر على بن أبى طالب . »\r\nو مراد از دو لوح ، لوح محفوظ و لوح محو إثبات است ؛ يعنى عالم قضاءِ كليّه و حتميّهء إلهيّه ، و عالم تقدير و قضاء جزئيّهء إلهيّه ؛ يعنى از تمام وقايع ما كان و ما يكون إلى يوم القيمة ؛ و از عالم ملكوت أعلى و ملكوت سفلى . « 2 »\r\nو نيز با سند متّصل خود از سعيد بن مسيّب روايت كرده است كه او گفت : لَمْ يكنْ أحَدٌ مِنْ أصْحَابِ النَّبِى صَلَّى اللَهُ عَلَيهِ وَ ألِهِ وَ سَلَّمَ يقُولُ : « سَلُونِى » إلَّا عَلِىُّ . « 3 »\r\n« هيچ يك از اصحاب رسول الله صلّى الله عليه و آله و سلّم نگفتند : سَلُونى مگر عَلِى . »\r\nو نيز با سند متّصل خود از عمير بن عبد الله روايت مىكند كه او گفت : خطَبَنَا عَلِىُّ ( بنُ أبى طالب ) عَلَى مِنْبَرِ الْكُوفَةِ ؛ فَقَالَ : أيُّهَا النَّاسُ سَلُونى قَبْلَ أنْ تَفْقِدُونِى ! فَبَيْنَ الْجَنْبَيْنِ مِنِّى عِلْمٌ جَمٌّ . « 4 »\r\n\r\n\r\n","description":"","footnote":"\r\n( 1 ) - « تاريخ دمشق » ، مجلّد ترجمهء الإمام على بن أبى طالب أمير المؤمنين عليه السّلام ؛ ج 3 ، ص 23 و ص 24 حديث شمارهء 1043 و 1044 و 1045 و 1046 .\r\n( 2 ) - و ممكن است مراد از لوحين ، دو جلد طرفين قرآن باشد چون در قديم ، قرآن را در روى كاغذهاى ضخيم و بزرگ به صورت ورق ورق مىنوشتند ، آنگاه دو عدد قطعه سنگ و يا دو قطعه تخته چوب به شكل لوح در اين طرف و آن طرف آن مىگذاردند ؛ و اين دو لوح حافظ محتواى خود در درون بود . و شاهد بر اين معنى ، روايتى است كه أبونعيم در « حلية الاولياء » ج 1 ، ص 67 ذكر مىكند كه : أمير المؤمنين عليه السّلام بعد از رحلت رسول خدا صلّى الله عليه و آله و سلّم گفتند : أقسمت - أو حلفت - أن لا أضع ردائى عن ظهرى حتّى أجمع ما بين اللّوحين ؛ فما وضعتُ ردائى عن ظهرى حتّى جمعتُ القرآن « من سوگند ياد كردم كه : رداى خود را از پشتم بر ندارم تا زمان كه آنچه در ميان دو لوح است ، جمع كنم . بنابراين من ردايم را از پشتم نيفكندم تا وقتى كه قرآن را جمع كردم . »\r\n( 3 ) - « تاريخ دمشق » ، مجلد ترجمهء الإمام على بن أبى طالب أمير المؤمنين عليه السّلام ؛ ج 3 ، ص 23 و ص 24 حديث شمارهء 1043 و 1044 و 1045 و 1046 .\r\n( 4 ) - « تاريخ دمشق » ، مجلد ترجمهء الإمام على بن أبى طالب أمير المؤمنين عليه السّلام ؛ ج 3 ، ص 23 و ص 24 حديث شمارهء 1043 و 1044 و 1045 و 1046 .\r\n","page_name":" 274 ","page_number":282},
  {"content":"\r\n\r\n« على بن أبى طالب در بالاى منبر كوفه براى ما خطبه خواند ؛ و در آن خطبه گفت : اى مردم ! بپرسيد از من قبل از آنكه مرا در ميان خود نيابيد ! بدانيد كه در ميان دو پهلوى من علم فراوان و سرشارى أنباشته شده است ! »\r\n\r\nعلوم أمير المؤمنين عليه السّلام ، قابل قياس با علوم جميع مردم نيست\r\nو نيز با سند متّصل خود ، از ضحّاك ، از ابن عبّاس روايت كرده است كه او گفت : قُسِّمَ عِلْمُ النَّاسِ خَمْسَهءً أجْزَاءٍ ؛ فَكَانَ لِعَلِىٍّ مِنْهَا أرْبَعَةُ أجْزَاءٍ ؛ وَ لِسَائِر النَّاسِ جُزْءٌ ؛ وَ شَارَكَهُمْ عَلِىُّ فِى الْجُزْءِ ؛ فَكَانَ أعْلَمَ بِهِ مِنْهُمْ . و عن سعيد بن جُبَير عن ابن عبّاس :\r\nقَالَ : إنَّا إذَا ثَبَتَ لَنَا الشَّىءُ عَنْ عَلِىٍّ ؛ لَمْ نَعْدِلْ بِهِ إلَى غَيْرِهِ . . . « 1 »\r\n« علوم تمام أفراد بشر به پنج قسمت تقسيم شده است : تنها براى على چهار قسمت از آن است ؛ و براى ساير مردم يك قسمت ، و در عين حال على در آن يك قسمت نيز با مردم شريك است ؛ و از آنها نيز أعلم است . »\r\n« و از سعيد بن جُبَير ، از ابن عبّاس روايت است كه گفت : براى ما چنانچه مطلبى و حكمى از على مسلّم شود ، كه از اوست ، أبداً عدول به غير آن نمىنمائيم . »\r\nو نيز با سند متّصل خود از عِكْرمه از ابن عبّاس روايت كرده است كه او گفت : إذَا بَلَغَنَا شَىءٌ تَكَلَّمَ بِهِ عَلِىُّ مِنْ فُتْياً أوْ قَضَاءٍ وَ ثَبَتَ ؛ لَمْ نُجَاوِزْهُ إلَى غَيْرِه . « 2 »\r\n« چون به ما برسد كه على در فتوائى و يا در قضائى سخنى گفته است ؛ و اين مطلب مسلّم شود ، ما از سخن او عدول به غير نمىكنيم . »\r\nو نيز با سند خود آورده است كه عِكْرمه از ابن عبّاس حديث مىكرد كه او مىگفت : إذَا حَدَّثْتَنَا ثِقَةٌ عَنْ عَلِىٍّ يَقِينًا لَا نَعْدُوهَا . « 3 »\r\n« زمانى كه مرد موثّقى از على براى ما حديثى بيان كند ؛ و بر گفتار او قطع\r\n\r\n\r\n","description":"","footnote":"\r\n( 1 ) - تاريخ دمشق ، مجلد ترجمهء الإمام على بن أبى طالب أمير المؤمنين ( ع ) ؛ جزء سوّم 45 و 46 حديث شماره 1074 تا 1077 .\r\n( 2 ) - تاريخ دمشق ، مجلد ترجمهء الإمام على بن أبى طالب أمير المؤمنين ( ع ) ؛ جزء سوّم 45 و 46 حديث شماره 1074 تا 1077 .\r\n( 3 ) - تاريخ دمشق ، مجلد ترجمهء الإمام على بن أبى طالب أمير المؤمنين ( ع ) ؛ جزء سوّم 45 و 46 حديث شماره 1074 تا 1077 .\r\n","page_name":" 275 ","page_number":283},
  {"content":"\r\n\r\nحاصل شود ، ما از حديث على تجاوز نمىكنيم . »\r\nما در همين مجلّد از إمام شناسى در درس 153 تا درس 156 آورديم كه : روايات متواترى معنى وارد است بر آنكه رسول خدا فرمود : أنَا مَدِينَةُ الْعِلْمِ وَ عَلِىُّ بَابُهَا و بنا بر تفسير آيه مباركهء قرآن كه :  وَ أْتُوا الْبُيُوتَ مِنْ أَبْوابِها  مراد از أبواب ، أئمّهء طاهرين و در رأس آنها أمير المؤمنين صلوات الله عليهم أجمعين هستند كه فقطّ و فقطّ بايد از ايشان أخذ علم نمود ، و بدان علم عمل كرد . ايشانند كه آبشخوار آب صافى و گوارا و مفيدند ؛ و أمّا اخذ علم از ديگران ، أخذ علم نيست ، أخذ جهل و گمراهى و غىّ و ضلالت است ، أخذ صَديد و قَيْح و چرك دوزخ است . اين گونه أخذها نه تنها آدمى را سيراب نمىكند ؛ بلكه به مرض و تشنگى و صُداع او مىافزايد ؛ تا او را بكشد .\r\n\r\nخطبه نهج البلاغه در لزوم پيروى از أبواب مدينه علم\r\nحضرت مولى الموحّدين أمير المؤمنين عليه أفضل صلوات المصلّين در « نهج البلاغة » مىفرمايند :\r\nوَ نَاظِرُ قَلْبِ اللَّبِيبِ بِهِ يُبْصِرُ أمَدَهُ ؛ وَ يَعْرِفُ غَوْرَهُ وَ نَجْدَهُ .\r\nدَاعٍ دَعَا ؛ وَ رَاعٍ رَعَى ؛ فَاسْتَجِيبُوا لِلدَّاعِى وَ اتَّبِعُوا الرَّاعِى !\r\nقَدْ خَاضُوا بِحَارَ الْفِتَنِ ، وَ أخَذُوا بِالْبِدَعِ دُونَ السُّنَنِ . وَ أرَزَ « 1 » الْمُؤْمِنُونَ وَ نَطَقَ الضَّالُّونَ الْمُكَذِّبُونَ . نَحْنُ الشِّعَار وَ الْأصْحَابُ وَ الْخَزَنَةُ وَ الْأبْوَابُ .\r\nلَا تُؤتَى الْبُيُوتُ إلَّا مِنْ أبْوَابِهَا . فَمَنْ أتَاهَا مِنْ غَيْرِ أبْوَابِهَا سُمِّىَ سَارِقًا .\r\n( مِنْهَا ) فِيهِمْ كَرَائمُ الْقُرْآنِ ، وَ هُمْ كُنُوزُ الرَّحْمَنِ ، إنْ نَطَقُوا صَدَقُوا وَ إنْ صَمَتُوا لَمْ يُسْبَقُوا .\r\nفَلْيَصْدُقْ رَائِدٌ أهْلَهُ ! وَ لْيُحْضِرْ عَقْلَهُ ، وَلْيَكُنْ مِنْ أبْنَاءِ الْأخِرَةِ فَإنَّهُ مِنْهَا قَدِمَ وَ إلَيْهَا يَنْقَلِبُ . فَالنَّاظِرُ بِالْقَلْبِ الْعَامِلُ بِالْبَصَرِ يَكُونُ مُبْتَدَأُ عَمَلِهِ أنْ يَعْلَمَ أعَمَلُهُ عَلَيْهِ أمْ لَهُ ؟ !\r\n\r\n\r\n","description":"","footnote":"\r\n( 1 ) - أرَز يأرِزُ با كسرهء راء در مضارع أى انقبض و ثبت ؛ و أَرَزْتِّ الحيّة : لاذت بجُحرها و رجعت إليه . ابن أثير در « نهايه » ، ج 1 ، ص 24 گويد : در حديث آمده است : إنّ الإسلام ليأرز إلى المدينة كما تأرز الحيّة إلى جُحرها . يعنى « اسلام از هر گوشه و كنار مجتمع مىشود و در مدينه متمكّن مىگردد ؛ همانطور كه مار خود را جمع مىكند و به سوراخ خود مىخزد . »\r\n","page_name":" 276 ","page_number":284},
  {"content":"\r\n\r\nفَإنْ كَانَ لَهُ مَضَى فِيهِ ، وَ إنْ كَانَ عَلَيْهِ وَقَفَ عَنْهُ . فَإنَّ الْعَامِلَ بِغَيْرِ عِلْمٍ كَالسَّائِرِ عَلَى غَيْرِ طَرِيقٍ ، فَلَا يَزِيدُهُ بُعْدُهُ عَنِ الطَّرِيقِ إلَّا بُعْدًا مِنْ حَاجَتِهِ . وَ الْعَامِلُ بِالْعِلْمِ كَالسَّائِرِ عَلَى الطَّرِيقِ الْوَاضِحِ .\r\nفَلْينْظُرْ نَاظِرٌ أ سَائِرُ هُوَا أمْ رَاجِعٌ . وَاعْلَمْ أنَّ لِكُلِّ ظاهِرٍ بَاطِنًا عَلَى مِثَالِهِ ، فَمَا طَابَ ظَاهِرُهُ طَابَ بَاطِنُهُ ، وَ مَا خَبُثَ ظَاهِرُهُ خَبُثَ بَاطِنُهُ . وَ قَدْ قَالَ الرَّسُولُ الصَّادِقُ صَلَّى اللَهُ عَلَيهِ وَ آلِهِ وَ سَلَّمَ : إنَّ اللهَ يُحِبُّ الْعَبْدَ وَ يُبْغِضُ عَمَلَهُ ، وَ يُحِبُّ الْعَمَلَ وَ يُبْغِضُ بَدَنَهُ .\r\nوَاعْلَمْ أنَّ لِكُلِّ عَمَلٍ نَبَاتًا وَ كُلُّ نَبَاتٍ لَا غِنىً بِهِ عَنِ الْمَاءِ ، وَ الْمِيَاهُ مُخْتَلِفَةٌ فَمَا طَابَ سَقْيُهُ طَابَ غَرْسُهُ وَ حَلَتْ ثَمَرَتُهُ ، وَ مَا خَبُثَ سَقْيُهُ خَبُثَ غَرْسُهُ وَ أمَرَّتْ ثَمَرَتُهُ . « 1 »\r\n« و مرد عاقل و خردمند با ديدهء چشم دل خود ، عاقبت كار خود را مىبيند ؛ و نشيب و فراز خود را در مىيابد . دعوت كننده‌اى دعوت كرد ؛ و رعايت كننده‌اى دعوت وى را رعايت نمود ( كنايه از رسول خدا و خود آن حضرت است ) پس شما گوش به كلام دعوت كننده فرا داريد ؛ و بشنويد و إطاعت كنيد ؛ و از رعايت كنندهء او پيروى نمائيد !\r\nآنجماعت در درياهاى فتنه‌ها فرو رفتند ؛ و بدعت‌ها را گرفتند ؛ و سنّت‌ها را ترك كردند . و مؤمنان به انزوا و گوشه نشينى كشيده شدند ؛ و گمراهان و تكذيب كنندگان به نطق و سخن در آمدند . مائيم نزديك‌ترين أفراد به رسول خدا ، همانند لباس زيرين او كه بر بدنش مُلْصق و متّصل است ؛ و مائيم أصحاب رسول خدا ، و مائيم خزانه داران وحى و أحكام و اسرار رسول خدا ، و مائيم درهاى ورود به رسول خدا ؛ هرگز در خانه‌ها داخل نشوند مگر از درهاى آنها ، زيرا كه هر كس در خانه‌ها داخل شود از غير درهاى آنها ؛ دزد ناميده مىشود !\r\n( و از اين خطبه است ) دربارهء أهل بيت رسول خدا ، آيه‌هاى كريمهء قرآن نازل شده است ؛ و ايشانند گنجهاى خداوند رحمن . اگر لب به سخن بگشايند ، راست مىگويند ؛ و اگر ساكت بمانند ، كسى نمىتواند از ايشان پيشى گيرد و سخنى بگويد . ( يعنى مقام متانت و رصانت آنها به قدرى است كه حتّى در حال سكوت\r\n\r\n\r\n","description":"","footnote":"\r\n( 1 ) - « نهج البلاغهء » ، خطبهء 152 ، از طبع مر و تعليقهء عبده ، ص 278 ، تا ص 280 .\r\n","page_name":" 277 ","page_number":285},
  {"content":"\r\n\r\nهم ، در مقابل آنها سخن صحيح و استوارى معقول نيست ؛ و لهذا كسى را جرأت بر كلام نيست . )\r\nاينك شخص رائد كه از جانب قافله و قبيله در بيابان براى جستجوى آب و گياه مىرود ، كه قافله را خبردار كند ؛ بايد در وقت بازگشت خود ، به أهلش راست بگويد ؛ و عقل و فهم خود را إحضار كند ( يعنى شما كه از شهرهاى مختلف در اينجا گرد آمده ، و خطبهء مرا مىشنويد ؛ در حكم رائدى مىباشيد كه از طرف قومش ، براى طلب حقيقت و معنويّت آمده است ؛ شما در وقت مراجعت به قوم و قبيلهء خود ، راست بگوئيد ؛ و آنچه از ما مىبينيد بدون كم و زياد بيان كنيد ! »\r\nو بايد از فرزندان آخرت باشد اين شخص رآئد ؛ زيرا كه از آنجا آمده است ؛ و بدانجا منقلب مىشود و بر مىگردد .\r\nبنابراين كسى كه با چشم دل إدراك مىكند و با چشم سر به كار مىافتد ، و وارد عمل مىشود ، در ابتداى عمل خود بايد بداند و بفهمد كه : آيا اين عمل او بر ضرر اوست يا به منفعت او ؟ اگر عملش به نفع او باشد ، به كار خود إدامه دهد ؛ و اگر بر ضرر او باشد ؛ بايد توقّف كند و دست نگهدارد ، زيرا كه عمل كنندهء بدون علم همچون رونده‌اى است در غير راه مقصود ؛ كه هر چه بيشتر برود و زيادتر راه طى كند ، بُعْد و دورى او از راه مقصود ، موجب زيادى بُعد او از نياز و احتياج او مىگردد . أمّا كسى كه با علم و بينش عمل كند ، مانند كسى است كه در راهِ واضح حركت نموده ، به مقصد و مقصود مىرسد . اينك بايد شخص حركت كننده ، نظر كند و ببيند كه : آيا به سوى مقصد مىرود ؛ و يا در جهت عكس مقصد و مقصود گام بر مىدارد ، و بازگشت مىكند ؟\r\nبدان كه براى هر ظاهرى يك مثال و مُشابهى در باطن آن است . آنچه ظاهرش نيكو و پاكيزه باشد ، باطنش نيكو و پاكيزه است . و آنچه ظاهرش پليد و زشت باشد ، باطنش پليد و زشت است .\r\nو حقّاً رسول خدا كه صادق است - ( درود باد بر او و بر آل او ) - گفته است : خداوند چه بسا بنده‌اى را دوست دارد ، ولى عمل وى را مبغوض دارد ؛ و چه بسا عمل وى را دوست دارد ؛ و خود او را مبغوض دارد .\r\n\r\n","description":"","footnote":"","page_name":" 278 ","page_number":286},
  {"content":"\r\n\r\nو بدان كه هر عملى نباتى دارد كه بدان وسيله رُشْد مىكند ؛ و هر نبات و رشد كرده‌اى از آب بى نياز نيست . و آبها مختلف مىباشند . هر نباتى كه آب به آن خوب برسد ، و آبش خوب باشد ؛ كشت آن نبات نيكو و پاكيزه است ، و ميوهء آن شيرين است . و هر نباتى كه آب و آبيارى آن خوب نباشد ، و خراب و زشت باشد ، كشت آن نيز پليد و خراب است ، و ميوهء آن تلخ است . »\r\nحضرت در اين خطبه مىفرمايد ، مخالفين ما كه ضالّين و مكذّبين هستند ؛ جلو افتادند و جلودار دسته و قافله شدند ؛ و مؤمنان ناچار در كنج تنهائى و غربت خزيدند ، تربيتى كه آنها مردم را مىنمايند ؛ تربيتى است ناشى از نفوس خبيثهء ايشان كه به ضلالت و تباهى مىكشد ؛ و استعدادها را ضايع و خراب مىنمايد ؛ همچون آب عفن و شور و تلخى كه به زراعت دهند ؛ ثمرهء آن فاسد و خراب مىشود . اى مردم ! مائيم آل محمّد كه قرآن دربارهء ما نازل شده است ! مائيم كه علم ما صافى و بى غلّ و غشّ است ؛ و از معدن نور و تجرّد و عرفان است ! اگر شما از اين علم متابعت كنيد ، عمل شما صحيح و شما را به مقصد مىرساند ؛ و اگر نكنيد عمل شما باطل و شما در ضدّ راه مقصود به حركت آمده ؛ و روز به روز از مقصود دور تر خواهيد شد ؛ و پيوسته در جهت عكس راه سعادت گام بر مىداريد ؛ و هيهات آنكه بوئى از وجدان و إنصاف و حقيقت و عبوديّت و ايثار و عرفان و توحيد به مشام شما خورد .\r\nإى مردم هر كس علم را از غير ما بياموزد ؛ مانند كسى است كه از ديوار و بام - بدون دَرِ آن - وارد خانه شود . چنين كسى دزد به شمار مىآيد ؛ نه طالب علم . او را مىگيرند ، و زندان مىكنند ، و دستش را مىبرند ؛ و أبداً و أبداً از بهره‌ها و مزاياى درون خانه متمتّع نخواهد شد .\r\nابن أبى الحديد « 1 » در شرح اين خطبه گفته است : مراد از خَزَنَه و أبْوَاب كه آن\r\n\r\n\r\n","description":"","footnote":"\r\n( 1 ) - محدّث قمى در « الكُنى و الألقاب » طبع صيدا ، ج 1 ، ص 185 در ترجمهء او گويد : عزّالدّين عبد الحميد بن محمّد بن محمّد بن حسين بن أبى الحديد مدائنى فاضل أديب مورّخ حكيم شاعر ، شارح « نهج البلاغ » و صاحب « قصائد سبع » مشهوره ، معتزلى مذهب بوده است ؛ همان‌طور كه خودش در يكى از قصائدش در مدح أمير المؤمنين عليه السّلام گويد :\r\n و رأيتُ دين الاعتزال و إننّى * أهوى لأجلك كلَّ من يَتَشَّيعُ \r\nتولّدش در اوّل ذو الحجّة سنهء 586 در مدائن و وفاتش در بغداد سنهء 655 بوده است ؛ و آية الله علّامهء حلّى به واسطهء پدرش از او روايت مىكند .\r\nو در « ريحانهء الأدب » ، ج 7 ، ص 333 تا ص 335 او را شافعى مذهب و در اصول معتزلى مىداند ؛ و از مواليان أهل بيت عصمت و طهارت شمرده است ؛ و شرح « نهج البلاغهء » او از نفيس‌ترين شروح است و چون اين شرح خاتمه يافت آن را توسّط برادرش : موفّق الدّين أحمد براى كتابخانهء وزير روشن ضمير ابن العلقمى هديه فرستاد ، و از طرف آن وزير علم دوست و ديانت تخمير به صله و انعام يك اسب ، و يك خلعت فاخر و صدهزار دينار ( طلاى مسكوك هجده نخودى ) مفتخر گرديد .\r\n","page_name":" 279 ","page_number":287},
  {"content":"\r\n\r\nحضرت خودش را خزانه دار و دَرِ ورودى به حرم خدا و رسول خدا شمرده است ؛ ممكن است خَزَنهء علم و أبوَاب عِلْم باشد ؛ به جهت گفتار رسول خدا صلّى الله عليه و آله و سلّم .\r\n« أنَا مَدِينَةُ الْعِلْمِ وَ عَلِىُّ بَابُهَا ، فَمَنْ أرَادَ الْحِكْمَةَ فَلْيَأْتِ الْبَابَ » .\r\nو گفتار ديگر رسول خدا صلّى الله عليه و آله و سلّم دربارهء او كه خَازِنُ عِلْمِى « على گنج آور و خزينه كنندهء علم من است . » و در بار ديگر گفته است : عَيْبَةُ عِلْمِى « على صندوق علم من است . »\r\nو ممكن است مراد آن حضرت خزينه دار بهشت ، و درهاى بهشت باشد . يعنى كسى داخل بهشت نمىگردد مگر به ولايت ما برسد ؛ زيرا دربارهء على خبر مشهور و شايع و مستفيض آمده است كه : إنَّهُ قَسِيمُ النَّارِ وَ الْجَنَّةِ يعنى : « حقّاً على قسمت كنندهء آتش و بهشت است . »\r\nو أبُو عُبَيْدَهء هَرَوىّ در كتاب « جَمع بين الْغَرِيبَيْن » گفته است : جماعتى از أئمّهء عربيّت اين كلام را بدين‌گونه تفسير كرده‌اند كه : چون دوستدار على از أهل بهشت است ؛ و دشمن على از أهل آتش است ؛ گويا على به اين اعتبار قسمت كنندهء آتش و بهشت است . أبُو عُبَيْد مىگويد : أمّا غير اين جماعت مىگويند : على با نفس خود در حقيقت و واقع أمر قسمت كنندهء آتش و بهشت است . گروهى را داخل در بهشت مىكند ؛ و گروهى را داخل در جهنّم .\r\nابن أبى الحديد مىگويد : اين معناى اخير را كه أبُو عُبَيد آورده است ، مطابق أخبارى است كه در اين باب وارد شده است ؛ على به آتش مىگويد : هَذَا لِى\r\n\r\n","description":"","footnote":"","page_name":" 280 ","page_number":288},
  {"content":"\r\n\r\nفَدَعِيهِ ! وَ هَذَا لَكِ فَخُذِيهِ !\r\n« اين ولى و دوستدار من ، از براى من است ؛ او را واگذار ! و اين از براى توست ؛ او را بگير ! »\r\nو سپس أمير المؤمنين عليه السّلام بيان كرده است كه در خانه‌ها نمىتوان داخل شد مگر از درهاى آنها .\r\nخداوند تعالى مىگويد :  وَ لَيْسَ الْبِرُّ بِأَنْ تَأْتُوا الْبُيُوتَ مِنْ ظُهُورِها وَ لكِنَّ الْبِرَّ مَنِ اتَّقى وَ أْتُوا الْبُيُوتَ مِنْ أَبْوابِها .  « 1 »\r\n« نيكى و خوبى آن نيست كه شما در خانه‌ها از پشت آنها وارد شويد ! و ليكن نيكى و كار صواب براى كسى است كه تقواى الهى را پيشه سازد ؛ و در خانه از درهاى آنها وارد شويد ! »\r\nو پس از اين على عليه السّلام گفته است : كسى كه در خانه‌ها از غير در آنها داخل شود ؛ دزد ناميده مىشود . و اين گفتار حقّ است ظاهراً و باطناً . امّا ظاهراً به علّت آنكه كسى كه خود را از ديوارهاى خانه‌ها بالا بكشد تا بخواهد به سقف برسد ؛ دزد ناميده مىشود . و امّا باطناً به علّت آنكه كسى كه طلب علم نمايد از غير استاد مُحَقَّق ؛ از درش وارد نشده است ؛ پس او شبيه‌ترين كسى به دزد است . « 2 »\r\n\r\nبيست و چهار خبر از ابن أبى الحديد در فضائل اختصاصى أمير المؤمنين عليه السّلام\r\nابن أبى الحديد در اينجا مُشْبعى از « مناقب » و « محامد » و « فضائل » أمير المؤمنين عليه السّلام را ذكر كرده است ؛ و بسيارى از أحاديث مسلّمه‌اى را كه راجع به آنحضرت از رسول خدا صلّى الله عليه و آله و سلّم وارد شده است ؛ نيز آورده است ؛ و ما گرچه بسيارى از اين أحاديث را در طى دورهء إمام شناسى آورده‌ايم ؛ و روى آن بحث نموده‌ايم ؛ و ليكن چون او تمام آنها را در اينجا جمع نموده و دسته كرده ؛ و به بيست و چهار روايت متقن از مصادر سنّى مذهب روايت كرده است ؛ سزاوار است ما نيز عين مطالب او را ، و پس از آن اين بيست و چهار حديث نفيس را عيناً بياوريم ؛ و به ترجمهء آن بدون شرح اكتفا كنيم . او اين‌طور ذكر كرده است :\r\n\r\n\r\n","description":"","footnote":"\r\n( 1 ) - آيه 189 ، از سورهء 2 : بقره\r\n( 2 ) - « شرح نهج البلاغهء » ، طبع دار إحياءِ الكتب العربيّة با تحقيق محمّد ابوالفضل ابراهيم ، ج 9 ، ص 164 تا ص 166 .\r\n","page_name":" 281 ","page_number":289},
  {"content":"\r\n\r\nذِكْرُ الْأحَادِيثِ وَ الْأخْبَارِ الْوَارِدَةِ فِى فَضَائِلِ عَلِىٍّ .\r\n« بدانكه أمير المؤمنين عليه السّلام اگر فرضاً به خود ببالد و فخر كند ؛ و در شمردن مناقب و فضائل خود ، با خصوص آن فصاحتى كه خداوند تعالى به او عنايت نموده است ، مبالغه كند ؛ و تمام فصحاى عرب بدون استثناء ، در اين تعريف و تمجيد ، با او همزبان شده و او را يارى و مساعدت كنند ؛ معذلك به عُشرى از أعشار آنچه را كه رسول راستگو صلوات الله عليه در أمر او گفته و زبان گشوده است ؛ نمىتوانند برسند . و منظور من ، أخبار و روايات شايعه و عامّه‌اى كه إماميّه با آنها استدلال و احتجاج بر إمامت وى مىكنند ؛ همچون حديث غدير ، و حديث منزله ، و قصّهء برآئت ، و خبر مناجات ، و قصّهء خيبر ، و خبر دعوت عشيره به دَارْ در مكّه در ابتداى دعوت ، و نحو ذلك نيست .\r\nبلكه مقصود من ، أخبار خاصّه‌اى است كه أئمّهء حديث دربارهء او از رسول خدا روايت كرده‌اند : آن أخبارى كه أقلّ قليل و كوچك‌ترين چيزى از آن دربارهء غير او روايت نشده است ، و من از آن روايات چيز كم و مختصرى را بيان مىكنم از آنچه را كه علماء حديث بيان كرده‌اند ، آن علمائى كه مُتَّهَم به تشيّع و ولايت او نيستند و بيشتر آنها قائل به تفضيل غير او بر او مىباشند ؛ زيرا أحاديث اينها دربارهء فضائل او سكون نفس و آرامشى مىآورد كه احاديث غير آنها نمىآورد .\r\nخبر أوّل : يا عَلِىُّ ! إنَّ اللهَ قَدْ زَيَّنَكَ بِزِينَةٍ لَمْ يُزَيِّنِ الْعِبَادَ بِزِينَةٍ أحَبَّ إلَيْهِ مِنْهَا ، هِىَ زِينَةُ الْأَبْرارِ عِنْدَ اللهِ تَعَالَى : الزُّهْدُ فِى الدُّنْيَا ، جَعَلَك لَا تَرْزَأُ مِنَ الدُّنْيَا شَيْئًا ، وَ لَا تَرْزَأُ الدُّنيا مِنْك شَيئًا ؛ وَ وَهَبَ لَكَ حُبَّ الْمَسَاكِينِ ، فَجَعَلَك تَرْضَى بِهِمْ أتْبَاعًا ، وَ يرْضَوْنَ بِكَ إمَامًا « 1 »\r\n« اى على ! حقّاً خداوند ترا به زينتى زينت داده است ، كه بندگان خود را به زينتى پسنديده‌تر از اين زينت در نزد او ، زينت نداده است ! اين زينت ، زينت أبْرار است نزد خداى تعالى : زُهد در دنيا ، ترا طورى قرار داده است كه چيزى از دنيا را نمىگيرى و به خود نمىبندى ، و دنيا هم چيزى از ترا نمىگيرد و به خود\r\n\r\n\r\n","description":"","footnote":"\r\n( 1 ) - « حلية الاولياء » ، ج 1 ، ص 71 و أسد الغابة ، ج 4 ، ص 23 با تتمّه‌اى آورده است .\r\n","page_name":" 282 ","page_number":290},
  {"content":"\r\n\r\nنمىبندد ؛ به تو دوستى و محبّت مساكين را بخشيده است ؛ و بنابراين ترا طورى قرار داده است كه مىپسندى آنها پيروان تو باشند ؛ و مساكين نيز مىپسندند كه تو إمام ايشان باشى !\r\nاين روايت را أبُو نُعَيم « 1 » در كتاب معروف خود به « حِلْيَةُ الْأوْلِيَاء » ذكر كرده\r\n\r\n\r\n","description":"","footnote":"\r\n( 1 ) - در « الكنى و الألقاب » ، ج 1 ، ص 159 آورده است ، أبونُعيم إصفهانى مصغّراً حافظ احمد بن عبد الله بن أحمد بن إسحق بن موسى بن مهران اصفهانى از أعلام محدثّين و روات و أكابر حفّاظ و ثقات است . از أفاضل علماء اخذ علم نموده و أفاضل علماء نيز از او أخذ كرده‌اند ؛ كتاب « حِلية الأولياء » از مصنّفات اوست و همانطور كه ابن خلّكان گفته است : از بهترين كتابها به شمار مىآيد ؛ و آن كتابى است كه در ميان اصحاب ما معروف است ، و أخبار مناقب را از او نقل مىكنند . و نيز از اوست كتاب « الأربعين » از احاديثى كه دربارهء حضرت مهدى جمع كرده است و از مولى نظام الدّين قرشى شاگرد شيخ بهائى نقل شده است كه او شرح حال أبونعيم را در قسمت دوّم از كتاب رجال خود به نام « نظام الأقوال » ذكر كرده است و نيز گفته است كه من در اصفهان ديدم كه بر آن نوشته بود : قال صلّى الله عليه و آله و سلّم : مَكتوبٌ عَلَى ساقِ الْعَرْشِ لا إلَهَ إلَّا اللَهُ وَحْدَهُ لا شَريك لَهُ ، مُحَمَّدُ بْنُ عَبْدِ اللَهِ صلّى الله عليه و آله و سلّم عَبْدى و رَسولى ؛ أيَّدْتُهُ بِعَلىِّ بْنِ أبى طالِبٍ . رواه الشّيخُ الحافظُ المؤمُن الثّقةُ العدلُ أبونُعيم أحمدُ بْنُ . . . إلخ . و در « ريحانهء الأدب » ، ج 7 ، ص 285 گويد : نه تنها او را حافظ اصفهانى بلكه در كلمات بعضى از أجلّه به حافظ دنيا موصوف كرده و از أجداد مجلسى است . فقه و تصوّف را با حديث توأم ساخت . به زعم « روضات » و « كشف الغمّة » و ابن شهرآشوب و بعضى ديگر ، بلكه مشهور هم هست كه عامّى مذهب و از أهل سنّت و جماعت بوده است ؛ ليكن به فرمودهء شيخ بهائى و مير محمّد حسين خاتون آبادى و بعضى ديگر از أجلّه ، شيعى مذهب بلكه به فرمودهء مجلسى از خلّصين شيعه بوده ، و تشيّع او را به واسطهء پدران خود أباً عن جدٍّ از خودش نقل كرده ، بلى از شدّت تقيّه كه در زمان او بوده تشيّع خود را از مخالفين مذهب كتمان مىنموده است ( و أهل البيت أدرى بما فى البيت ) - انتهى ملخّصاً . أبونعيم در ترجمهء حال أمير المؤمنين عليه السّلام بدن عبارت مطلب را شروع مىكند : على بن أبى طالب و سيّد القوم ، محبّ المشهود ، و محبوب المعبود ، باب مدينة العلم و العلوم ، و رأس المخاطبات ، و مستنبط الاشارات ، راية المهتدين ، و نور المطيعين ، و ولى المتّقين ، و إمام العادلين ، أقدمهم اجابةً و ايماناً ، و أقومهم قضيّةً و إيقاناً ، و أعظمهم حلماً و أوفرهم علماً على بن أبى طالب كرّم الله وجهه ، قدوة المتّقين و زينة العارفين ، المنبى عن حقائق التوحيد ، المشير إلى لوامع علم التَّفريد ، صاحب القلب العَقول ، و اللّسان السَّؤل ، و الاذُنُ الواعى ، و العهد الوافى ، فقاء عيون الفتن ، و وقى من فنون المحن ، فدفع الناكثين ، و وضع القاسطين ، و دمغ المارقين ، الاخَيْشِنُ فى دين الله ، الممسوس فى ذات الله ، أقول : حافظ ذهبى در « تذكرهء الحفّاظ » گويد : كتاب « حلية الاولياء » را در زمان خود مصنّف به نيشابور بردند ؛ و در آنجا به قيمت چهارصد دينار به فروش رفت ؛ و حافظ سلفى گويد : مثل كتاب « حلية الاولياء » نوشته نشده است . تولّد ابونُعيم در اوايل غيبت كبرى 334 و يا 336 در اصفهان و وفاتش در سنهء 401 و يا 402 و يا 415 و يا 444 بوده و در قبرستان آب پخشان مدفون شده است .\r\n","page_name":" 283 ","page_number":291},
  {"content":"\r\n\r\nاست ؛ و أبوعبد الله أحمد بن حنبل در مُسْنَد خود اين عبارت را إضافه دارد كه :\r\nفَطُوبَى لِمَنْ أحَبَّكَ وَ صَدَّقَ فِيكَ ! وَ وَيْلٌ لِمَنْ أبْغَضَكَ وَ كَذَّبَ فِيكَ !\r\n« پس خوشا به حال آن كه ترا دوست داشته باشد ؛ و دربارهء تو تصديق كند آنچه وارد شده است از آيات قرآن و گفتار جبرآئيل و گفتار رسول خدا ؛ و بدا به حال كسى كه ترا مبغوض داشته باشد ؛ و آنچه را دربارهء تو وارد شده است تكذيب نمايد . »\r\nخبر دوّم : پيامبر به واردين از قبيلهء ثَقِيفْ گفت : لَتُسْلِمُنَّ أوْ لَأَبْعَثَنَّ إلَيْكُمْ رَجُلًا مِنِّى - أوْ قَالَ : عَدِيلَ نَفْسِى - فَلَيَضْرِبَنَّ أعْنَاقَكُمْ وَ لَيَسْبِيَنَّ ذَرَارِيكُمْ ، وَ لَيأْخُذَنَّ أمْوَالَكُمْ .\r\n« شما اسلام بياوريد ؛ و گرنه مىفرستم به سوى شما مردى را كه از من است - يا آنكه گفت : همتاى نفس من است - او البتّه گردن‌هاى شما را مىزند ، و البتّه ذرارى شما را أسير مىكند ، و البتّه أموال شما را أخذ مىنمايد . »\r\nعمر مىگويد : من هيچ‌وقت تمنّاى إمارت و حكومت را ننمودم مگر آن روز ؛ و سينهء خود را به جلو مىدادم به اميد آنكه رسول خدا بگويد : هُوَ هَذَا آن مرد اين است ! پيامبر روى خود را گردانيد ؛ و دست على را گرفت و گفت : هُوَ هَذَا مَرَّتَين آن مرد اين است ؛ آن مرد اين است !\r\nاين حديث را أحمد در « مُسْنَد » ذكر كرده است ؛ و أمَّا در كتاب « فضائل علىّ » عليه السّلام اين‌طور ذكر كرده است كه رسول خدا گفت : لَتَنْتَهُنَّ يَا بَنِى وَلِيعَةَ « 1 » أوْ لَأَبْعَثَنَّ إلَيْكُمْ رَجُلًا كَنَفْسِى ، يُمْضِى فِيكُمْ أمْرِى ، يَقْتُلُ الْمُقَاتِلَةَ وَ يَسْبى الذُّرِّيَّةَ !\r\n« اى پسران وليعه ! شما از كردار خود پشيمان مىشويد و دست از كارتان بر مىداريد ؛ و گرنه بر مىانگيزم به سوى شما مردى را كه مانند جان من است . أمر مرا در ميان شما جارى مىكند ؛ با جنگجويان شما مىجنگد ؛ و ذرّيهء شما را أسير مىكند . »\r\n\r\n\r\n","description":"","footnote":"\r\n( 1 ) - بنو وليعه ، قبيله‌اى است از كِنده .\r\n","page_name":" 284 ","page_number":292},
  {"content":"\r\n\r\nأبوذر مىگويد : چيزى در اين حال مرا به خود متوجّه ننمود ، و به ترس نينداخت ؛ مگر سردى كف دست عمر ، كه از پشت من بر كمر من نهاد ، و گفت : مَنْ تَرَاهُ يَعْنِى ؟ « در نظر تو منظور پيامبر از اين مرد كيست ؟ ! » أبوذرّ مىگويد : إنَّهُ لَا يَعْنِيكَ ! و إنَّمَا يَعْنى خَاصِفَ النَّعْلِ ؛ وَ إنَّهُ قَالَ : « هُوَ هَذَا » .\r\n« رسول خدا ترا قصد نكرده است ؛ بلكه آن كسى كه نعل او را پينه مىزند ، قصد كرده است . و گفته است : آن شخص ، اين مرد است . »\r\nخبر سوّم : إنَّ اللهَ عَهِدَ إلَىَّ فِى عَلِىٍّ عَهْدًا ؛ فَقُلْتُ : يَا رَبِّ بَيِّنْهُ لِى !\r\nقَالَ : اسْمَعْ ! إنَّ عَلِيَّاً رَايَةُ الْهُدَى ؛ وَ إمَامُ أوْلِيآئى ؛ وَ نُورُ مَنْ أطَاعَنِى ؛ وَ هُوَ الْكَلِمَةُ الَّتِى ألْزَمْتُهَا الْمُتَّقِينَ ؛ مَنْ أحَبَّهُ فَقَدْ أحَبَّنِى ؛ وَ مَنْ أطَاعَهُ فَقَدْ أطَاعَنِى !\r\nفَبَشِّرْهُ بِذَلِكَ ! فَقُلْتُ : قَدْ بَشَّرْتُهُ يا رَبِّ !\r\nفَقَالَ : أنَا عَبْدُ اللهِ وَ فِى قَبْضَتِهِ ؛ فَإنْ يُعَذِّبْنِى فَبِذُنُوبِى لَمْ يَظْلِمْ شَيْئًا ؛ وَ إنْ يُتِمَّ لِى مَا وَعَدَنِى فَهُوَ أوْلَى . وَ قَدْ دَعَوْتُ لَهُ ؛ فَقُلْتُ : اللَّهُمَّ اجْلُ قَلْبَهُ وَ اجْعَلْ رَبِيعَهءُ الْإيمَانَ بِكَ !\r\nقَالَ : قَدْ فَعَلْتُ ذَلِكَ ؛ غَيرَ أنِّى مُخْتَصُّهُ بِشَىْءٍ مِنَ الْبَلَاءِ لَمْ أخْتَصَّ بِهِ أحَدًا مِنْ أوْلِيَائِى !\r\nفَقُلْتُ : أخِى وَ صَاحِبِى ! قَالَ : إنَّهُ سَبَقَ فِى عِلْمى أنَّهُ لَمُبْتَلٍ وَ مُبْتَلًى . « 1 »\r\n« خداوند دربارهء على به من وصيّتى و سفارشى نموده و به مطلبى خبر داده است . به پيرو اين سفارش من گفتم : اى پروردگار من آن را براى من روشن كن !\r\nخداوند گفت : بشنو ! حقّاً و تحقيقاً على لِوا و پرچم هدايت است ؛ و إمام و پيشواى أولياى من است ؛ و نور كسى است كه از من پيروى كند ؛ و اوست كلمهء من كه از حقايق و سرائر آگاه ؛ آن كلمه‌اى كه آن را ملازم مردمان با تقوى كرده‌ام . كسى كه وى را دوست بدارد حقّاً مرا دوست داشته است ؛ و كسى كه از او إطاعت كند حقّاً از من إطاعت كرده است .\r\n\r\n\r\n","description":"","footnote":"\r\n( 1 ) - « حلية الأولياء » ، ج 1 ، ص 66 و 67 . و در « مطالب السؤول » ، ص 21 و 22 از « حلية الأولياء » ، روايت كرده است ، در هر دو به همين عبارت مگر در اين عبارت كه بدين صورت آورده است : إنّه سيخصّه من البلاء بشىءٌ لم يخصّ به أحدًا من أصحابى .\r\n","page_name":" 285 ","page_number":293},
  {"content":"\r\n\r\nاى پيغمبر ! تو على را بدين مطالب بشارت بده ! پس از آن من گفتم : اى پروردگار من ! من او را بشارت دادم ؛ به پيرو بشارت من ، على گفت : من بندهء خدا هستم و در كف دست و در مُشتِ مشيّت و إرادهء او مىباشم . اگر مرا عذاب كند ؛ به گناهان من مرا گرفته است و ابداً به من ستمى ننموده است ؛ و اگر براى من آنچه را كه وعده نموده است ، تمام كند و به طور كامل ايفا نمايد ؛ بازهم خداوند به من سزاوارتر است از من . و اوست صاحب ولايت من !\r\nپيغمبر مىگويد : من براى على دعا كردم و گفتم : بار پروردگارا ! دل او را روشن كن ، و بهار و ربيع و طراوات او را ، ايمان به خودت قرار ده ! خداوند گفت : من اين را دربارهء على كردم ؛ و ليكن من او را به گونه‌اى از بلايا و فتن و امتحانات خود مبتلا مىكنم كه اختصاص به او دارد ؛ و هيچ‌يك از أولياى خودم را بدين‌گونه از بلايا اختصاص نداده‌ام !\r\nمن گفتم : بار پروردگارا ، آخر على برادر من است ؛ و همنشين و مصاحب من است ! خداوند گفت : اين جريانات ، قضائى است كه از علم من گذشته است ، و قابل تغيير نيست ! على با ابتلائات شديد مواجه خواهد شد ؛ و مردم نيز بواسطهء على در ابتلائات و امتحانات شديد خواهند افتاد . »\r\nاين حديث را أبونُعَيْم حافظ در « حِلْيَةُ الْأَوْلياء » از أبوبَرْزَهء أسلمى روايت كرده است ؛ و سپس با سند ديگرى با عبارت ديگر از أنس بن مالك آورده است كه : إنَّ رَبَّ الْعَالَمِينَ عَهِدَ فِى عَلِىٍّ إلَىَّ عَهْدًا أنَّهُ رَايَةُ الْهُدَى ، وَ مَنارُ الْإيمَانِ ، وَ إمَامُ أوْليائى ، وَ نُورُ جَمِيعِ مَنْ أطَاعَنِى ، إنَّ عَلِيَّاً أمِينى غَدًا فِى الْقِيَمَةِ ؛ وَ صَاحِبُ رَايَتى ، بِيَدِ عَلِىٍّ مَفَاتِيحُ خَزَائِنِ رَحْمَةِ رَبِّى .\r\n« حقّاً و حقيقتاً پروردگار جهانيان دربارهء على ، به من سفارش و توصيّه‌اى نموده ، و مطلبى را ابراز كرده است كه : اوست پرچم هدايت ؛ و منارهء بلند نور بخش ايمان ، و پيشوا و إمام أولياى من ، و نور تمام كسانى كه مرا اطاعت مىكنند . حقّاً و حقيقتاً در فرداى قيامت على است أمين من ، و صاحب لواى من ؛ در دست على است كليدهاى خزينه‌هاى رحمت پروردگار من . »\r\nخبر چهارم : مَنْ أرادَ أنْ يَنْظُرَ إلَى نُوحٍ عَزْمِهِ ، وَ إلَى أدَمَ فِى عِلْمِهِ ، وَ إلَى\r\n\r\n","description":"","footnote":"","page_name":" 286 ","page_number":294},
  {"content":"\r\n\r\nإْبرَاهِيمَ فِى حِلْمِهِ ، وَ إلَى مُوسَى فِى فِطْنَتِهِ ، وَ إلَى عِيسَى فِى زُهْدِهِ ؛ فَلْيَنْظُرْ إلَى عَلِىِّ بْنِ أبيطالِبٍ .\r\n« هر كس بخواهد نظر كند به نوح در عزم و إراده و تصميمش ، و به آدم در علم و دانشش ، و به إبراهيم در صبر و بردباريش ، و به موسى در فهم و زيركى و سرعت درايتش ، و به عيسى در زُهد و بى رغبتى او به دنيايش ؛ بايد نظر كند به على بن أبى طالب . »\r\nاين روايت را أحْمَد در « مُسْنَد » ، و بَيْهَقىّ در « صحيح » خود آورده است .\r\nخبر پنجم : مَنْ سَرَّهُ أنْ يَحْيَى حَيَاتى ؛ وَ يَمُوت ميتَتِى ، وَ يَتَمَسَّك بِالْقَضِيبِ مِنَ الْياقُوتَةِ الَّتِى خَلَقَها اللهُ تَعَالَى بِيَدِهِ - ثُمَّ قَالَ لَهَا كُونِى فَكَانَتْ - فَلْيَتَمَسَّك بِوِلَآءِ عَلِىِّ بْنِ أَبيطَالِبٍ .\r\n« كسى كه خوشايند اوست همچون زندگى من زندگى كند ؛ و همچون مردن من بميرد ؛ و چنگ زند به شاخه‌اى از ياقوتى كه خداوند تعالى با دست خود آفريده است - و سپس به او گفته است : بوده باش ! و آن شاخه بوده شده است - بايد به وَلَاءِ عَلِى بن أبى طالب چنگ زند . »\r\nاين روايت را حافظ أبُو نُعَيْم در كتاب « حِلْيَة الأولياء » روايت نموده است ؛ و أبوعبد الله أحمَد حَنْبَل در دو كتاب خود : « مُسند » ، و « فَضَائل على بن أبى طالب » روايت كرده است . و عبارت أحمد چنين است :\r\nمَنْ أحَبَّ أنْ يَتَمَسَّك بِالْقَضِيبِ الْأَحْمَرِ الَّذِى غَرَسَهُ اللهُ فِى جَنَّةِ عَدْنٍ بِيَمِينِهِ ، فَلْيَتَمَسَّكَ بِحُبِّ عَلِىِّ بْنِ أبيطالِبٍ .\r\n« كسى كه دوست دارد چنگ زند به شاخهء قرمزى كه خداوند با دست راست خودش در بهشت عدن كاشته است ؛ بايد به محبّت على بن أبى طالب چنگ زند . »\r\nخبر ششم : وَالَّذِى نَفْسِى بِيَدِهِ ، لَوْ لَا أنْ تَقُولَ طَوَائِفُ مِنْ أُمَّتى فِيك مَا قَالَتِ النَّصَارَى فِى ابْنِ مَرْيَمَ ؛ لَقُلْتُ الْيَوْمَ فِيكَ مَقَالًا لَا تَمُرُّ بِمَلَأٍ مِنَ الْمُسْلِمِينَ إلَّا أخَذُوا التُّرَابَ مِنْ تَحْتِ قَدَمَيْكَ لِلْبَرَكةِ .\r\n« سوگند به آن كه جان من در دست اوست ، اگر طوائفى از امَّت من دربارهء تو نمىگفتند آنچه را كه طائفهء نصارى دربارهء پسر مريم مىگويند ؛ هر آينه امروز در\r\n\r\n","description":"","footnote":"","page_name":" 287 ","page_number":295},
  {"content":"\r\n\r\nبارهء تو سخنى مىگفتم كه در أثر آن ، تو از اين پس بر هيچيك از جماعت مسلمانان عبور نمىكردى ؛ مگر آنكه خاك زير دو قدمت را براى بركت مىگرفتند و مىبردند . »\r\nاين حديث را أحْمَد بن حَنْبَل در « مُسْنَد » ذكر كرده است .\r\nخبر هفتم : چون روز عرفه سپرى شد ؛ در شب آن روز ، رسول خدا صلّى الله عليه و آله و سلّم در ميان مردم آمد و گفت : إنَّ اللهَ قَدْ بَاهَى بِكُمُ الْمَلَائِكةَ عَامَّةً وَ غَفَرَ لَكمْ عَامَّةً ؛ وَ بَاهَى بِعَلِىٍّ خَاصَّةً ؛ وَ غَفَرَ لَهُ خَاصَّةً ! إنِّى قَائِلٌ لَكُمْ قَوْلًا غَيْرَ مُحَابٍ فِيهِ لِقَرَابَتى : إنَّ السَّعِيدَ كُلَّ السَّعِيدِ حَقَّ السَّعِيدِ مَنْ أحَبَّ عَلِيّاً فِى حَيَاتِهِ وَ بَعْدَ مَوْتِهِ !\r\n« حقّاً خداوند به واسطهء شما همگى ، بر فرشتگان خود مباهات كرد ؛ و شما همگى را مورد غفران و آمرزش خود نمود . و به واسطهء على به خصوص بر فرشتگان مباهات كرد ؛ و او را به خصوصه مورد غفران خود كرد . من راجع به على گفتارى را براى شما مىگويم ! و اين گفتار بر اثر انتصار و جانب دارى و مزيت اختصاصى نيست كه خويشاوندى و قرابت من با على اقتضا كرده باشد : خوشبخت به تمام معنى ، و خوشبخت كه أنواع سعادت‌ها را در خود مجتمع ببيند ، و خوشبخت كه آن حقّ خوشبختى و واقعيّت و حقيقت معناى آن در او متحقّق باشد ؛ كسى است كه على را در زمان حيات على و پس از مرگ او دوست داشته باشد . »\r\nاين حديث را أبوعبد الله أحمد بن حَنْبل در كتاب « فضائل على عليه السّلام » ذكر كرده است ؛ و در « مُسْنَد » نيز آورده است .\r\nخبر هشتم : روايتى است كه أحمد بن حَنْبَل در دو كتاب مذكور آورده است كه :\r\nأنَا أوَّلُ مَنْ يُدْعَى بِهِ يَوْمَ الْقِيمَةِ ؛ فَأقُومُ عَنْ يَمِينِ الْعَرْشِ فِى ظِلِّهِ ؛ ثُمَّ أُكْسَى حُلَّةَّ . ثُمَّ يُدْعَى بِالنَّبِيّينَ بَعْضِهِمْ عَلَى أثَرِ بَعْضٍ . فَيَقُومُونَ عَنْ يَمِينِ الْعَرْشِ ؛ وَ يُكْسَوْنَ حُلَلًا ؛ ثُمَّ يُدْعَى بِعَلِىِّ بْنِ أبى طالبٍ لِقَرَابَتِهِ مِنِّى وَ مَنْزِلَتِهِ عِنْدِى ؛ وَ يُدْفَعُ إلَيْهِ لِوَائى لِوَاءَ الْحَمْدِ ؛ آدَمُ وَ مَنْ دُونَهُ تَحْتَ ذَلِكَ اللِّواءِ .\r\nثُمَّ قَالَ لِعَلِىٍّ : فَتَسِيرُ بِهِ حَتَّى تَقِفَ بَيْنِى وَ بَيْنَ إبْرَاهِيمَ الْخَلِيلِ ؛ ثُمَّ تُكْسَى\r\n\r\n","description":"","footnote":"","page_name":" 288 ","page_number":296},
  {"content":"\r\n\r\nحُلَّةَّ وَ ينَادِى مُنَادٍ مِنَ الْعَرْشِ : نِعْمَ الْعَبْدُ أبُوك إبْرَاهِيمُ ! وَ نِعْمَ الْأخُ أخُوكَ عَلِىُّ ! أبْشِرْ فَإنَّك تُدْعَى إذَا دُعِيتُ ؛ وَ تُكْسَى إذَا كُسِيتُ ، وَ تَحْيا إذَا حَيِيتُ !\r\n« من أوّلين كسى هستم كه در روز قيامت خوانده مىشوم ؛ و در طرف راست عرش خداوند ، در سايهء عرش مىايستم . و پس از آن در برم حُلّهء بهشتى پوشانيده مىشود . و سپس پيغمبران بعضى از آنها به دنبال بعضى ديگر خوانده مىشوند ؛ و آنها هم در جانب راست عرش مىايستند ؛ و در بر آنها حُلّه‌هاى بهشتى پوشانيده مىشود . و سپس على بن أبى طالب به جهت قرابتى كه با من دارد ، و منزلت و مقامى كه در نزد من دارد خوانده مىشود ؛ و لواء من كه لواء حمد است به دست او داده مىشود .\r\nتمام پيغمبران : آدم و كسانى كه پائين‌تر از او هستند ، همه در زير آن لِواء قرار مىگيرند .\r\nدر اين حال پيغمبر به على گفتند : تو هم به راه مىافتى ، تا در ميان من و إبراهيم خليل وقوف مىكنى ! و در اين موقعيّت ، يك حُلّهء بهشتى به تو پوشانيده مىشود ؛ و يك منادى از عرش خداوند ندا مىكند :\r\nچه خوب بنده ايست پدر تو ابراهيم ! و چه خوب برادرى است برادر تو على ! اى على ! بشارت باد بر تو ! زيرا كه تو خوانده مىشوى وقتى كه من خوانده شوم ! و پوشانده مىشود وقتى كه من پوشانده شوم ! و زنده مىشوى وقتى كه من زنده شوم . »\r\nخبر نهم : يَا أنَسُ اسْكُبْ لِى وَضُوءاً « اى انس آب وضو براى من آماده كن . » سپس رسول خدا برخاست ؛ و دو ركعت نماز گزارد و گفت : أوَّلُ مَنْ يَدْخُلُ عَلَيكَ مِنْ هَذَا الْبَابِ إمَامُ الْمُتَّقِينَ ؛ وَ سَيّدُ الْمُسْلِمِينَ ؛ وَ يَعْسُوبُ الدِّينِ ؛ وَ خَاتَمُ الْوَصِيِّينَ ؛ وَ قائِدُ الْغُرِّ الْمُحَجَّلِينَ .\r\n« أوّلين كسى كه بر تو از اين در داخل مىشود ، إمام متّقيان ؛ و سيّد و سالار مسلمانان ؛ و رئيس و بزرگ أمر دين ؛ و خاتم وصيّين ؛ و پيشدار و رهبر و جلودار سفيد چهرگان است كه در پيشانى آنها ، و در پاهاى آنها از آثار درخشش و نورانيّت آب وضو ، روشنى و تابندگى پيداست . »\r\nأنس مىگويد : من با خودم گفتم : بار پروردگارا ! اين مرد تازه وارد را مردى از\r\n\r\n","description":"","footnote":"","page_name":" 289 ","page_number":297},
  {"content":"\r\n\r\nطائفهء أنصار قرار بده ! « 1 » و اين دعاى خود را پنهان داشتم . در اينحال على آمد رسول خدا صلّى الله عليه و آله و سلّم گفت : اى أَنَس ! چه كسى آمد ؟ ! من گفتم : على آمد !\r\nرسول خدا با بشاشت و خوشحالى برخاست ؛ و على را در آغوش گرفت ؛ و شروع كرد عرق چهرهء على را با دست خود مَسْح كردن و دست ماليدن . در اين حال على گفت :\r\nيا رَسُولَ اللهِ صَلَّى اللَهُ عَلَيكَ وَ آلِكَ ! لَقَدْ رَأيْتُ مِنْك الْيَوْمَ تَصْنَعُ بِى شَيْئًا مَا صَنَعْتَهُ بِى قَبْلُ !\r\n« اى رسول خدا ! درود و تحيّت خداوند بر تو باد و بر آل تو باد ! من از تو در امروز ديدم كارى با من كردى كه تا امروز به هيچ وجه نكرده بودى ! » رسول خدا صلّى الله عليه و آله و سلّم گفت :\r\nوَ مَا يَمْنَعُنِى وَ أنْتَ تُؤدِّى عَنِّى ؛ وَ تُسْمِعُهُمْ صَوْتِى ؛ وَ تُبَيِّنُ لَهُمْ مَا اخْتَلَفُوا فِيهِ بَعْدِى ! « 2 »\r\n« چه چيز مانع اين‌گونه محبّت و بشاشت و سرور من مىگردد ؛ در حالى كه فقط تو هستى كه بار رسالت و تعهّد مرا أدا مىكنى و به مردم مىرسانى ؟ و صداى مرا به مردم مىشنوانى ؟ و در آنچه پس از من اختلاف مىكنند تو هستى كه در موارد اختلاف حقّ مطلب را روشن مىكنى ؟ و براى آنها آشكارا مىسازى ؟ »\r\nو اين حديث را أبُو نُعَيم در « حلية الأولياء » روايت كرده است .\r\nخبر دهم : أُدْعُوا لِى سَيِّدَ الْعَرَبِ عَلِيَّاً « براى من سيّد و سرور و سالار عرب : على را بخوانيد . »\r\nعائشه گفت : أَ لَسْتَ سَيِّدَ الْعَرَبِ « آيا تو سيِّد و سالار عرب نيستى ؟ ! »\r\nپيامبر صلّى الله عليه و آله و سلّم گفت : أنَا سَيِّدُّ وُلْدِ آدَمَ وَ عَلِى سَيِّدُ الْعَرَبِ .\r\n\r\n\r\n","description":"","footnote":"\r\n( 1 ) - چون انس بن مالك كه خادم رسول الله بود ، از أنصار بود ، و طبعاً مىخواست آن مرد واردى كه چنين صفات عالى را دارد ، از طائفه انصار باشد .\r\n( 2 ) - « حلية الأولياء » ، ج 1 ، ص 63 و ص 64 و « فرآئد السمطين » ، و « مطالب السّؤول » ص 21 ، و « غاية المرام » ، ص 16 و با سند ديگرى در ص 18 . و نيز در « تفسير عياشى » ، ج 2 ، ص 262 و در « تفسير برهان » ، ج 2 ، ص 374 و « بحار الأنوار » ، طبع كمپانى ، ج 9 ، ص 290 روايت كرده است .\r\n","page_name":" 290 ","page_number":298},
  {"content":"\r\n\r\n« من سيّد و سالار تمام أولاد آدم هستم ؛ و على سيّد و سرور و سالار عرب است . »\r\nچون على را خبر كردند و آمد ، رسول خدا فرستاد در پى أنصار ؛ و آنها به نزد پيغمبر آمدند و به آنها گفتند :\r\nيا مَعْشَرَ الْأنْصَارِ ! ألَا أدُلُّكُمْ عَلَى مَا إنْ تَمَسَّكْتُمْ بِهِ لَنْ تَضِلُّوا أبَدًا . « آيا نمىخواهيد من شما را بر چيزى دلالت كنم كه اگر بدان تمسّك جوئيد هيچ‌گاه گمراه نشويد ؟ ! » أنصار گفتند : بَلَى يا رَسُولَ اللهِ !\r\nرسول خدا ، صلّى الله عليه و آله و سلّم گفت : هَذَا عَلِىُّ فَأحِبُّوهُ بِحُبِّى ! وَ أكرِمُوهُ بِكَرَامَتِى ! فَإنَّ جَبَرائيلَ أمَرَنِى بِالَّذِى قُلْتُ لَكُمْ عَنِ اللَهِ عَزّ وَ جَلَّ . « 1 »\r\n« اين است على ! او را دوست داشته باشيد ، به همان محبّتى كه به من داريد ! و او را مكرّم و معزّز بداريد به همان كرامت و عزّتى كه از من داريد ! حقّاً اين مطلبى را كه من براى شما گفتم ؛ جبرائيل از خداى عزّ و جلّ به من أمر نموده است . »\r\nاين خبر را حافظ أبُو نُعَيمْ در « حِلْيَة الأولياء » ذكر كرده است .\r\nخبر يازدهم : مَرْحَبًا بِسَيِّدِ الْمُؤْمِنينَ ؛ وَ امَامِ الْمُتَّقِينَ !\r\n« آفرين به سيّد و سالار مؤمنان ؛ و إمام و پيشواى متّقيان » . به على گفتند : كَيْفَ شُكْرُكَ ؟ « سپاس و شكرانهء تو در برابر اين خطابى كه با اين ألقاب ، پيامبر اكرم صلّى الله عليه و آله و سلّم ترا مخاطب قرار داده چيست ؟ »\r\nعلى عليه السّلام گفت : أحْمَدُ اللهَ عَلَى مَا أتَانِى ؛ وَ أسْألُهُ الشُّكْرَ عَلَى مَا أوْلَانِى ؛ وَ أنْ يَزِيدَنِى مِمَّا أعْطَانِى .\r\n« بر آنچه خداوند به من داده است ، حمد او را به جاى مىآورم ؛ و بر نعمتى كه به من داده است ؛ از او مىخواهم كه شكر او را بگزارم ؛ و نيز مىخواهم از آنچه به من عنايت فرموده است ؛ زيادتر مرحمت نمايد . »\r\nاين خبر را نيز صاحب « حِلْيَه » آورده است .\r\n\r\n\r\n","description":"","footnote":"\r\n( 1 ) - « حلية الأولياء » ، ج 1 ، ص 63 .\r\n","page_name":" 291 ","page_number":299},
  {"content":"\r\n\r\nخبر دوازدهم : مَنْ سَرَّهُ أنْ يَحْيَا حَيَاتِى وَ يَمُوتَ مَمَاتِى وَ يَسْكُنَ جَنَّةَ عَدْنٍ التَّى غَرَسَهَا رَبِّى فَلْيُوالِ عَلِيًّا مِنْ بَعْدِى ؛ وَ لْيُوَالِ وَلِيُّهُ ؛ وَ لْيَقْتَدِ بِالْأئِمَّةِ مِنْ بَعْدِى ؛ فَإنَّهُمْ عِتْرَتِى ، خُلِقُوا مِنْ طِينَتِى ، وَ رُزِقُوا فَهْمًا وَ عِلْمًا . فَوَيلٌ لِلْمُكذِّبِينَ مِنْ امَّتِى ! الْقَاطِعِينَ فِيهِمْ صِلَتى ؛ لَا أَنَالَهُمُ اللهُ شَفَاعَتِى !\r\n« كسى كه شاد و مسرور مىشود كه مانند زندگى من زيست كند ؛ و مانند مردن من بميرد ؛ و در بهشت عدن كه پروردگارِ من آن را كاشته است ، ساكن گردد ؛ بايد ولايت على را پس از من داشته باشد ؛ و بايد ولايت ولىِّ او را نيز داشته باشد ! و به إمامان بعد از من إقتدا كند ! زيرا ايشان ، عترت من هستند ؛ از سرشت من آفريده شده‌اند ؛ و فهم و علم به ايشان روزى داده شده است . پس اى واى بر تكذيب كنندگان آنها از امَّت من ، كه دربارهء آنها صِلهء مرا قطع كردند ؛ و خداوند شفاعت مرا نصيب آنان نمىگرداند . »\r\nاين حديث را همچنين صاحب « حِلْيَه » ذكر كرده است .\r\nخبر سيزدهم : رسول خدا صلّى الله عليه و آله و سلّم ، خالد بن وليد را به سَرِيَّه‌اى فرستاد . ( جهاد در راه خدا در زمان رسول خدا كه خود آن حضرت در آن شركت نداشتند ) و على عليه السّلام را نيز به سَرِيَّهء دگرى گسيل داشت ؛ و هر دوى اين سَريّه‌ها در يمن بودند . و به آن دو نفر گفتند :\r\nإنِ اجْتَمَعْتُمَا فَعَلِىُّ عَلَى النَّاسِ ؛ وَ إنِ افْتَرَقْتُمَا فَكُلُّ وَاحِدٍ مِنْكُمَا عَلَى جُنْدِهِ .\r\n« اگر أحياناً در مكانى شما هر دو گروه با هم يك جا گرد آمديد ؛ بايد على رئيس باشد ؛ و در نماز إمام هر دو دسته شود ؛ و اگر از هم جدا بوديد ؛ هر كدام شما بر لشگر خودش إمامت مىكند . »\r\nاتّفاقاً هر دو لشگر با هم مجتمع شدند ؛ و غارت كردند ؛ و زنانى را اسير گرفتند ، و أموالى را أخذ نمودند ؛ و عدّه‌اى از مقاومين را كشتند ؛ و على يك كنيزكى از ميان آن غنائم برداشت ؛ و براى خود اختصاص داد .\r\nخَالِد به چهار نفر از مسلمانان كه از ايشان بود بُرَيدَهء أسْلَمِى ، گفت : شما چهار تن زودتر از ما به سوى رسول خدا صلّى الله عليه و آله و سلّم بشتابيد ؛ و به او بگوئيد كه : فلان كار شد ؛ و نيز بگوئيد كه : فلان\r\n\r\n","description":"","footnote":"","page_name":" 292 ","page_number":300},
  {"content":"\r\n\r\nكار شد ! و امورى را بر آنان بر شمرد كه نزد رسول خدا بر عليه عَلى بشمارند .\r\nآن چهار تن شتافتند ، و زودتر از همه بر رسول خدا وارد شدند . يكى از آنها پهلوى رسول خدا آمد ، و گفت : على فلان كار را كرده است ؛ پيامبر از او روى گردانيد . ديگرى از جانب ديگر آمد و گفت : على فلان كار را كرده است و پيامبر نيز از وى اعراض كرد . در اين حال بُرَيدَهء أسْلَمِى آمد و گفت : يا رَسُولَ الله ! على آن كار را بجاى آورده است ، و يك كنيز را براى خود برداشته است .\r\nفَغَضِبَ صَلَّى اللَهُ عَلَيهِ وَ آلِهِ وَ سَلَّمَ ، حَتَّى احْمَرَّ وَجْهُهُ ، وَ قَالَ : « دَعُوا لِى عَلِيّاً » يُكَرِّرُهَا ، « إنَّ عَلِيّاً مِنِّى وَ أنَا مِنْ عَلِىٍّ ؛ وَ إنَّ حَظَّهُ فِى الْخُمْسِ أكثَرُ مِمَّا أخَذَ ؛ وَ هُوَ وَلِىُّ كُلِّ مُؤمِنٍ وَ مُؤمِنَةٍ مِنْ بَعْدِى » .\r\n« رسول خدا صلّى الله عليه و آله و سلّم از اين سخن چنان به غضب در آمد كه چهره‌اش سرخ شد . چند بار گفت : على را براى من گذاريد ؛ دست از على برداريد ! از على چه مىخواهيد ؟ على از من است ؛ و من از على هستم ؛ و سهميّهء على از خمس غنائم كه متعلّق به اوست ، بيش از اين است كه برداشته است . على صاحب ولايت هر مرد مؤمن و هر زن مؤمنه ايست پس از من ! »\r\nاين خبر را أبوعبد الله أحمد در « مُسْند » در موارد مختلفى آورده است ؛ و نيز در كتاب « فضائل على » روايت كرده است ؛ و بيشتر از علماى حديث آن را روايت نموده‌اند .\r\nخبر چهاردهم : كُنْتُ أنَا وَ عَلِىُّ نُورًا بَيْنَ يدَىِ اللهِ عَزّ وَ جَلَّ قَبْلَ أنْ يَخْلُقَ أدَمَ بِأرْبَعَةِ عَشَرَ ألْفَ عَامٍ ؛ فَلَمَّا خَلَقَ أدَمَ قَسَّمَ ذَلِك فِيهِ ؛ وَ جَعَلَهُ جُزْئينِ فَجُزْءٌ أنَا وَ جُزْءٌ عَلِىُّ .\r\n« من و على يك نور بوديم در برابر دو دست جلال و جمال خداوند عزّ و جلّ ، چهارده هزار سال قبل از آنكه خداوند آدم را خلق كند . چون آدم را آفريد ، آن نور را خداوند در آدم به دو قسمت تقسيم كرد ؛ و آن را دو نيمه نمود ؛ نيمه‌اى را من قرار داد ؛ و نيمه‌اى را على . »\r\nاين حديث را أحمد در « مُسْنَد » آورده ، و نيز در كتاب « فضائل على عليه السّلام »\r\n\r\n","description":"","footnote":"","page_name":" 293 ","page_number":301},
  {"content":"\r\n\r\nروايت نموده است ؛ و صاحب كتاب « الْفِرْدَوْس » آن را ذكر نموده ؛ و اين جمله را إضافه دارد كه : ثُمَّ انْتَقَلْنَا حَتَّى صِرْنَا فِى عَبْدِ الْمُطَّلِبِ فَكَانَ لِىَ النُّبُوَّةُ ؛ وَ لِعَلِىٍّ الْوَصِيَّةُ .\r\n« و سپس ما حركت كرديم تا در عبد المطلّب رسيديم ؛ بنابراين نبوّت از آنِ من است و وصيّت از آن على . »\r\nخبر پانزدهم : النَّظَرُ إلَى وَجْهِك يا عَلِىُّ عِبَادَةٌ ! أنْتَ سَيِّدٌ فِى الدُّنْيا وَ سَيِّدٌ فِى الْأخِرَةِ ! مَنْ أَحَبَّكَ أَحَبَّنِى ؛ وَ حَبِيبى حَبِيبُ اللهِ ! وَ عَدُوُّكَ عَدُوِّى ؛ وَ عَدُوِّى عَدُوُّ اللهِ . الْوَيْلُ لِمَنْ أبْغَضَكَ !\r\n« اى على ! نظر كردن بر صورت تو عبادت است . تو سيّد و سالار هستى در دنيا ؛ و سيّد و سالار هستى در آخرت ! كسى كه به تو محبّت بورزد ، به من محبّت ورزيده است ؛ و حبيب من حبيب خداست . و دشمن تو دشمن من است ؛ و دشمن من دشمن خداست ؛ إى واى بر آن كس كه بغض تو را داشته باشد ! »\r\nاين روايت را أحمد در « مُسْنَد » آورده است ؛ و گفته است كه : ابن عبّاس اين عبارت رسول خدا را تفسير مىكرده است و مىگفته است : إنَّ مَنْ يَنْظُرُ إلَيْهِ يَقُولُ : سُبْحَانَ اللهِ ! مَا أعْلَمَ هَذَا الْفَتَى ! سُبْحَانَ اللهِ مَا أشْجَعَ هَذَا ألفَتَى ! سُبْحَانَ اللهِ مَا أفْصَحَ هَذَا ألْفَتَى !\r\n« هر كس به على نگاه مىكرد ، مىگفت : سبحان الله ! چقدر اين جوان عالم است ! سبحان الله چقدر اين جوان شجاع است ! سبحان الله چقدر اين جوان فصيح است ! »\r\nخبر شانزدهم : چون شب غزوهء بَدر فرا رسيد ؛ رسول خدا صلّى الله عليه و آله و سلّم گفت : مَنْ يَسْتَقِى لَنَا مَآءً ؟ فَأحْجَمَ النَّاسُ ، فَقَامَ عَلِىُّ فَاحْتَضَنَ قِرْبَةً ؛ ثُمَّ أتَى بِئْراً بَعِيدَةَ الْقَعْرِ مُظْلِمَةً ، فَانْحَدَرَ فِيهَا ، فَأْوحَى اللهُ إلَى جِبْرِيلَ وَ مِيكائيلَ وَ إسْرَافِيلَ :\r\nأَنْ تَأهَّبُوا لِنَصْرِ مُحَمَّدٍ وَ أخِيهِ وَ حِزْبِهِ ! فَهَبَطُوا مِنَ السَّمَاءِ ، لَهُمْ لَغُطٌ يَذْعَرُ مَنْ يَسْمَعُهُ ؛ فَلَمَّا حَاذُوا الْبِئْرَ ، سَلَّمُوا عَلَيْهِ مِنْ عِنْدِ آخِرِهِمْ إكْرَامًا لَهُ وَ إجْلالًا .\r\n« كيست براى ما آب بياورد تا بياشاميم ؟ ! مردم همگى عقب كشيدند ، و امتناع نمودند . على برخاست ، و مشگى را با خود برداشت و آمد سر چاهى كه\r\n\r\n","description":"","footnote":"","page_name":" 294 ","page_number":302},
  {"content":"\r\n\r\nبسيار تاريك بود و گود بود ؛ از آن چاه پائين رفت .\r\nخداوند به جبرئيل و ميكائيل و اسرافيل وحى فرستاد كه : براى نصرت محمّد و برادرش و حزبش ، آماده شويد .\r\nآنها از آسمان به زير آمدند . و يك صداى توأم با إبهامى داشتند كه هر كس مىشنيد ، مىترسيد .\r\nچون به محاذات چاه رسيدند ، به جهت بزرگداشت و تجليل از مقام على همگى به او سلام كردند . »\r\nاين روايت را أحمد در كتاب « فضائل على عليه السّلام » آورده است ؛ و در طريق ديگرى كه از أنس بن مالك است ؛ اين عبارت را اضافه دارد كه : لَتُؤتَيَنَّ يا عَلِىُّ يوْمَ الْقِيمَةِ بِنَاقَةٍ مِنْ نُوقِ الْجَنَّةِ فَتَرْكَبُهَا ، وَ رُكْبَتُكَ مَعَ رُكْبَتى ؛ وَ فَخِذُكَ مَعَ فَخِذِى ؛ حَتَّى تَدْخُلَ الْجَنَّةَ !\r\n« اى على ، در روز قيامت يك ناقه از ناقه‌هاى بهشت ، براى تو آورده مىشود ؛ و تو بر آن سوار مىشوى ؛ به طورى كه زانوى تو با زانوى من است ؛ و رانِ تو با رانِ من است ؛ بدون هيچ گونه تأخّرى ؛ تا داخل بهشت مىشوى ! »\r\nخبر هفدهم : در روز جمعه‌اى رسول خدا صلّى الله عليه و آله و سلّم خطبه‌اى خواند ؛ و گفت : أيُّهَا النَّاسُ قَدَّمُوا قُرَيْشًا وَ لَا تَقْدُمُوهَا ! وَ تَعَلَّمُوا مِنْهَا وَ لَا تُعَلِّمُوهَا !\r\nقُوَّةُ رَجُلٍ مِنْ قُرَيْشٍ تَعْدِلُ قُوَّةَ رَجُلَيْنِ مِنْ غَيْرِهِمْ ؛ وَ أمَانَةُ رَجُلٍ مِنْ قُرَيْشٍ تَعْدِلُ أمَانَةَ رَجُلَيْنِ مِنْ غَيْرِهِمْ .\r\nأيَّهُا النَّاسُ أُوصِيكُمْ بِحُبِّ ذِى قُرْبَاهَا : أخى وَ ابْنِ عَمِّى عَلِىِّ بْنِ أَبِيطَالِبٍ ! لَا يُحِبُّهُ إلَّا مُؤْمِنٌ وَ لَا يُبْغِضُهُ إلَّا مُنَّافِقٌ ؛ مَنْ أحَبَّهُ فَقَدْ أحَبَّنِى ؛ وَ مَنْ أبْغَضَهُ فَقَدْ أبْغَضَنِى ؛ وَ مَنْ أبْغَضَنِى عَذَّبَهُ اللهُ بِالنَّارِ .\r\n« اى مردم ! قُريش را مقدّم داريد ؛ و خودتان از آنها جلو نيفتيد ! از آنها ياد بگيريد ؛ و چيزى به آنها ياد ندهيد . قوّت يك مرد از قُرَيش معادل قوّت دو مرد از غير قريش است ؛ و أمانت دارى يك مرد از قريش معادل أمانت دارى دو مرد از غير قريش است .\r\nاى مردم ! شما را توصيّه مىكنم به محبّت صاحب قرابت من از قريش : برادر\r\n\r\n","description":"","footnote":"","page_name":" 295 ","page_number":303},
  {"content":"\r\n\r\nمن و پسر عمّ من على ابن أبى طالب ! دوست ندارد وى را مگر مؤمن . و دشمن ندارد وى را مگر منافق ؛ كسى كه او را دوست داشته باشد ؛ حقّاً مرا دوست داشته است ؛ و كسى كه دشمن دارد او را حقّاً مرا دشمن داشته است ؛ و كسى كه مرا دشمن دارد خداوند او را به آتش عذاب مىكند . »\r\nاين خبر را أحمد در كتاب « فضائل على عليه السّلام » آورده است .\r\nخبر هجدهم : الصِّدِّيقُّونَ ثَلَاثَةٌ : حَبِيبُ النَّجَّارِ ، الَّذى جَاءَ مِنْ أقْصَى الْمَدِينَةِ يسْعَى ؛ وَ مؤمِنُ آلِ فِرْعَوْنَ الَّذِى كَانَ يَكْتُمُ إيمَانَهُ ؛ وَ عَلِىُّ بْنُ أبيطَالِبٍ ؛ وَ هُوَ أفْضَلُهُمْ .\r\n« صدّيقين سه نفر هستند ؛ حبيب نجّار كه شتابان از دور دست‌ترين نقطهء شهر آمد ؛ و مؤمن آل فرعون كه ايمان خود را پنهان مىداشت ؛ و على بن أبى طالب . و على أفضل آنهاست . »\r\nأحمد در كتاب « فضائل على عليه السّلام » اين روايت را آورده است .\r\nخبر نوزدهم : أُعْطِيتُ فِى عَلِىٍّ خَمْسًا ، هُنَّ أحَبُّ إلَىَّ مِنَ الدُّنْيَا وَ مَا فِيهَا ؛ أمَّا وَاحِدَةٌ فَهُوَ كَابٌ « 1 » بَيْنَ يدَىِ اللهِ عَزَّ وَ جَلَّ حَتَّى يَفْزُغَ مِنْ حِسَابِ الْخَلائقِ . وَ أمَّا الثَّانِيَةُ فَلِواءُ الْحَمْدِ بِيَدِهِ ، أدَمُ وَ مَنْ وَلَدَ تَحْتَهُ . وَ أمّا الثَّالِثَةُ فَوَاقِفٌ عَلَى عَقْرِ حَوْضِى ، يسْقِى مَنْ عَرَفَ مِنْ امَّتِى . وَ أمَّا الرَّابِعَةُ فَسَاتِرُ عَوْرَتِى وَ مُسَلِّمِى إلَى رَبِّى .\r\nوَ أمَّا الْخَامِسَةُ فَإنِّى لَسْتُ أخْشَى عَلَيهِ أنْ يعُودَ كافِرًا بَعْدَا إيمَانٍ ، وَ لَا زَانِياً بَعْدَ إحْصَانٍ .\r\n« پنج چيز دربارهء على به من داده شده است كه آنها در نزد من از دنيا و آنچه در دنياست ، محبوب ترند :\r\nأوّل آنكه : او در برابر دو دست جلال و جمال خداوند عزّ و جلّ ، پيوسته فنجان فنجان ، از شراب‌هاى بهشتى مىآشامد ( يا در برابر خدا به حالت سجده در مىآيد ) تا خدا از حساب خلايق در روز قيامت فارغ گردد .\r\nدوّم آنكه : لِوآء و پرچم حمد در دست اوست ؛ آدم و أولاد آدم همگى در زير\r\n\r\n\r\n","description":"","footnote":"\r\n( 1 ) - كابٌ در أصل كاوبٌ بوده است ، اسم فاعل از كابَ يكوبُ كوْبًا كه عين الفعل آن براى اختصار حذف شده . و أقرب آن است كه كابٍ اسم فاعل از مادّهء كبو باشد .\r\n","page_name":" 296 ","page_number":304},
  {"content":"\r\n\r\nلوآء او هستند .\r\nسوم آنكه : او در آبشخوار حوض من ايستاده است ، هر كس را از امَّت من بشناسد ، سيراب مىكند .\r\nچهارم آنكه : او پوشندهء عورت من ، و تسليم كننده و سپارندهء من است به پروردگار من وقت مردن .\r\nپنجم آنكه : من از او بيم آن را ندارم كه بعد از ايمان كافر شود ؛ و بعد از إحصان و عصمت زنا كند . »\r\nأحمد اين حديث را در « كتاب فضائل » ذكر كرده است .\r\nخبر بيستم : از براى جماعتى از اصحاب رسول خدا صلّى الله عليه و آله و سلّم درهائى بود كه از خانه هايشان به مسجد رسول خدا باز مىشد ؛ آن حضرت روزى فرمود :\r\nسُدُّوا كُلَّ بَابٍ فِى الْمَسْجِدِ إلَّا بَابَ عَلِىٍّ !\r\n« تمام درهائى كه به مسجد باز مىشود ، ببنديد ؛ مگر در على را ! » و همهء درها را بستند ؛ و در اين باره جماعتى به نحو اعتراض سخن گفتند ؛ تا به گوش آن حضرت رسيد ؛ و در ميان آن جماعت برخاست و گفت :\r\nإنَّ قَوْمًا قَالُوا فِى سَدِّ الْأبْوَابِ وَ تَرْكِى بَابَ عَلِىٍّ ؛ إنِّى مَا سَدَدْتُ وَ لَا فَتَحْتُ ؛ وَ لَكِنِّى أُمِرْتُ بِأمْرٍ فَاتَّبَعْتُهُ .\r\n« جماعتى راجع به بستن درها ، و بازگذاشتنِ من درِ على را گفتگو كرده‌اند . من نه درى را بسته‌ام ؛ و نه باز گذارده‌ام ، و ليكن أمرى به من شده است ، و من از آن متابعت نموده‌ام . »\r\nاين روايت را أحمد در « مُسْنَد » كراراً ذكر كرده است ؛ و در كتاب « فضائل » همچنين آورده است .\r\nخبر بيست و يكم : در غَزوهء طائف ، رسول خدا صلّى الله عليه و آله و سلّم ، على را فرا خواند ؛ و با او مدّتى به طور رازگوئى و پنهانى سخن گفت ؛ و اين نَجْوى و رازگوئى طول كشيد ؛ به طوريكه براى بعضى از صحابه ناپسند آمد .\r\nيك نفر از آن جماعت گفت : لَقَدْ أطَالَ الْيَوْمَ نَجْوَى ابْنِ عَمِّهِ « امروز نجواى با پسر عموى خود را طول داد . »\r\n\r\n","description":"","footnote":"","page_name":" 297 ","page_number":305},
  {"content":"\r\n\r\nاين سخن به سمع آن حضرت رسيد ؛ جماعتى از آنها را گرد آورد ، و گفت : إنَّ قَائلًا قَالَ : لَقَدْ أطَالَ الْيَوْمَ نَجْوَى ابْنِ عَمِّهِ ، أمّا إنِّى مَا انْتَجَيْتُهُ ؛ وَ لَكِنَّ اللَهَ انْتَجَاهُ .\r\n« گوينده‌اى گفته است : امروز نجواى خود را با پسر عمّش طول داده است ، آگاه باشيد : من با او نجوى نكرده و به پنهانى سخن نگفته‌ام ؛ و ليكن خداوند با او نجوى كرده و سخن به پنهان گفته است ! »\r\nاين حديث را أحمد در « مسند » نقل كرده است .\r\nخبر بيست و دوّم : أخْصِمُكَ يَا عَلِىُّ بِالنُّبُوَّةِ فَلَا نُبُوَّةَ بَعْدِى ؛ وَ تَخْصِمُ النَّاسَ بِسَبْعِ ، لَا يُجَاحِدُ فِيهَا أحَدٌ مِنْ قُرَيْشٍ : أنْتَ أوَّلُهُمْ إيمَانًا بِاللهِ ؛ وَ أوْفَاهُمْ بِعَهْدِاللهِ ؛ وَ أقْوَمُهُمْ بأمْرِ اللَهِ ؛ وَ أقْسَمُهُمْ بِالسَّوِيَّةِ ؛ وَ أعْدَلُهُمْ فِى الرَّعِيَّةِ ؛ وَ أبْصَرُهُمْ بِالْقَضِيَّةِ ؛ وَ أعْظَمُهُمْ عِنْدَ اللهِ مَزِيةً ! « 1 »\r\n« اى على ! در مقام شمارش مزيّت و برترى ، من به سبب نبوّت بر تو غلبه دارم ؛ زيرا كه بعد از من عنوان نبوّت براى كسى نيست ؛ و تو در مقام شمارش مزيّت و برترى ، با هفت خصلت و صفت ، بر مردم غلبه دارى ، به طورى كه يك نفر از قريش را توان آن نيست كه آنها را انكار كند : تو أوّلين آنها هستى در إيمان به خداوند ؛ و وفا كننده‌ترين آنها هستى به عهد و ميثاق خداوند ؛ و قيام كننده‌ترين آنها هستى به أمر خداوند ؛ و بهترين و عادل‌ترين قسمت كنندهء بالسَّويّه هستى در ميان آنها ؛ و دادورترين و با ميزان‌ترين آنها هستى در حكم و إمارت نمودن در بين رعيّت ؛ و با بصيرت‌ترين و بيناترين آنها هستى در حكم و قضاوت ، در مسائلى كه پيش مىآيد ، و مورد خلاف قرار مىگيرد در بين آنها ؛ و بزرگترين و عظيم‌ترين آنها هستى از جهت مزيّت و شرف و برترى در نزد خداوند ! »\r\nاين خبر را أبُو نُعَيم حافظ در « حلية الأولياء » ذكر كرده است .\r\nخبر بيست و سوّم : فاطمه گفت : إنَّك زَوَّجْتَنى فَقِيرًا لَا مَالَ لَهُ « تو مرا به ازدواج\r\n\r\n\r\n","description":"","footnote":"\r\n( 1 ) - « حلية الأولياء » ، ج 1 ، ص 65 و 66 .\r\n","page_name":" 298 ","page_number":306},
  {"content":"\r\n\r\nمرد فقيرى درآوردى كه مال ندارد ! » رسول خدا صلّى الله عليه و آله و سلّم فرمود :\r\nزَوَّجْتُكِ أقْدَمَهُمْ سِلْمًا ؛ وَ أعْظَمَهُمْ حِلْمًا ؛ وَ أكْثَرَهُمْ عِلْمًا . ألَا تَعْلَمِينَ أنَّ اللهَ اطَّلَعَ إلَى الْأرْضِ إطِّلَاعَةً فَاخْتَارَ مِنْهَا أبَاكِ ، ثُمَّ اطَّلَعَ إلَيْهَا ثَانِيَةً فَاخْتَارَ مِنْهَا بَعْلَكِ !\r\n« من تو را در ازدواج كسى درآوردم كه إسلام او از همهء مردم جلوتر بود ؛ و حلمش از همهء مردم عظيم‌تر بود ؛ و علمش از همه افزون‌تر بود . آيا نمىدانى كه خداوند به سوى بسيط زمين نظرى افكند ؛ و پدرت را اختيار و انتخاب كرد ؛ و سپس نظرى افكند ؛ و شوهرت را اختيار و انتخاب نمود ؟ ! »\r\nاين روايت را أحمد در « مسند » آورده است .\r\nخبر بيست و چهارم : پس از مراجعت از غزوهء حُنَين چون آيه :   إِذا جاءَ نَصْرُ اللَّهِ وَ الْفَتْحُ   نازل شد ؛ پيامبر بسيار سُبْحَانَ اللهِ ، أسْتَغْفِرُ اللهَ مى گفت ؛ و سپس گفت :\r\nيَا عَلِىُّ إنَّهُ قَدْ جَاءَ مَا وُعِدْتُ بِهِ ؛ جَاءَ الْفَتْحُ ، وَ دَخَلَ النَّاسُ فِى دِينِ اللهِ أفْوَاجًّا . وَ إنَّهُ لَيْسَ أحَدٌ أحَقَّ مِنْكَ بِمَقَامِى ، لِقِدَمِكَ فِى الْإسْلَامِ ، وَ قُرْبِكَ مِنِّى ، وَ صَهْرِك ، وَ عِنْدَكَ سَيِّدَةُ نِسَاءِ الْعَالَمِينَ ؛ وَ قَبْلَ ذَلِكَ مَا كَانَ مِنْ بَلاءِ أبى طَالِبٍ عِنْدِى حِينَ نَزَلَ الْقُرْأنُ ؛ فَأنَا حَرِيصٌ عَلَى أنْ أُرَاعِىَ ذَلِكَ لِوَلَدِهِ .\r\n« اى على ! به درستى كه آنچه به من وعده داده شده بود ، رسيد ! فتح و ظفر از جانب خدا رسيد ؛ و مردم فوج فوج ، و دسته دسته ، در دين خدا داخل شدند . و حقّاً و تحقيقاً هيچيك از مردم ، سزاوارتر از تو ، به مقام من نيست ، به جهتِ قِدْمَت تو در إسلام ، و نزديكى تو به من ؛ و دامادى تو ، و در نزد تو فاطمه سيّدة و سالار زنان عالميان است ، و از همهء اينها پيشتر و مقدّم‌تر ، آن شدائد و ابتلائات و مصائبى است كه به خاطر حفظ من بر پدرت أبوطالب رسيد در مكّه ؛ چون قرآن نازل شد ؛ و من بسيار ميل دارم كه حقّ وى را در پسرش مراعات كنم ! »\r\nاين روايت را أبواسحق ثَعْلَبّى در تفسير قرآن آورده است .\r\nابن أبى الْحَديد پس از بيان اين بيست و چهار خبر گويد : بدان كه ما اين اخبار را در اينجا ذكر كرديم ، به علّت آنكه بسيارى از كسانى كه از على عليه السّلام انحراف دارند ؛ چون بر گفتار او در « نهج البلاغهء » و غير آن بگذرند ، كه متضمّن\r\n\r\n","description":"","footnote":"","page_name":" 299 ","page_number":307},
  {"content":"\r\n\r\nبيان و حديثى است از نعمت‌هاى خداوندى كه وى را از خواصّ رسول خدا صلّى الله عليه و آله و سلّم قرار مىدهد ؛ و او را از غير او متمايز مىكند ؛ او را به كبر و خودپسندى و فخر ( تيه و زَهْو و فَخْر ) نسبت مىدهند ؛ و قبل از آنها جماعتى از صحابه ، على را بدين نسبت‌ها نسبت مىدادند . به عمر گفته شد : وَلِّ عَلِيّاً أَمْر الْجَيْشِ وَ الْحَرْبِ « على را سرلشگر براى أمر لشگريان و جنگ قرار بده ! » عمر گفت : هُوَ أتْيَهُ مِنْ ذَلِك « على دماغش ، مقامى را بالاتر از اين مىخواهد ، و تكبّرش اقتضاى پذيرش چنين مأموريّتى را به او نمىدهد » . و زيد بن ثابت گفت : مَا رَأَيْنَا أزْهَى مِنْ عَلِىٍّ وَ اسَامَة « ما بالنده‌تر و فخر فروشنده‌تر از على و اسامه نديده‌ايم . »\r\nو بنابراين در اينجا چون به تفسير گفتار او رسيديم كه مىگويد : نَحْنُ الشَّعَارُ وَ الْأصْحَابُ وَ الْخَزَنَةُ وَ الْأبْوَابُ ، با بيان اين أحاديث و روايات خواستيم بر بزرگى و عظمت مقام و منزلت او در نزد رسول خدا صلّى الله عليه و آله و سلّم هشدار داده باشيم و متوجّه و متنبّه كنيم كه : كسى كه دربارهء او چنين و چنان گفته شده است ؛ اگر به آسمان هم بالا رود ؛ و در هوا صعود نمايد ؛ و بر فرشتگان و پيامبران از روى فخريّه ، و مباهات ، و بزرگ دانستن مقام خود ببالد ، مورد ملامت قرار نمىگيرد ؛ بلكه سزاوار و لايق چنين فخريّه و افتخارى است .\r\nاين از باب فرض بود ؛ چگونه على به خود ببالد و فخريّه كند ؟ او أهل باليدن و فخر كردن نيست .\r\nعلى عليه السّلام هيچ‌وقت در راه تعظّم ، و تكبّر ، و خودپسندى ، و بزرگ منشى ، راه نرفته است . و در اين وادى وارد نشده است ، نه در گفتارش و نه در كردارش . و اخلاق او لطيف‌ترين خُلق بَشرى بوده است ؛ و طبع او كريم‌ترين طبع بشرى بوده است ، و تواضع و فروتنى او از همه شديدتر بوده است ؛ و در برابر إحسان و نيكىها سپاسگزارتر بوده است ؛ و چهرهء او بشّاش‌تر ، و سيما و صورت او بازتر و خندان‌تر ، تا به سرحدّى كه نسبت داد به او كسى كه نسبت داد ، « 1 » كه على أهل مزاح و شوخى\r\n\r\n\r\n","description":"","footnote":"\r\n( 1 ) - مراد عُمَر است كه مىگويد : ما نگذاشتيم كه على خليفه شود ، به جهت آنكه أهل شوخى است ، و ديگر آنكه فرزندان عبد المطلّب را دوست دارد . و ما دربارهء اين نسبت و اين ايراد ، كراراً در اين كتاب ، بالأخص در ج 8 ، در درس 110 تا 115 بحث نموده‌ايم . فضل بن شاذان ، در كتاب « الإيضاح » از ص 162 تا ص 166 روايتى را از زياد بكائى از صالح بن كيسان از ابن عبّاس روايت مىكند او گفت : من با عمر در مدينه گردش مىكرديم ؛ و دست او بر كمر و پهلوى من بود كه ناگهان ناله‌اى كشيد كه نزديك بود جان از قالب او بيرون رود . من گفتم : سبحان الله ! سوگند به خدا كه اين ناله را از تو بيرون نياورد مگر غصّهء شديد ! گفت ، آرى و الله غصّهء شديد ! گفتم : آن غصّه چيست ؟ ؟ گفت : أمر ولايت و حكومت مردم ؛ نمىدانم آن را در چه كسى بگذارم . آنگاه نگاهى به من كرد ، و گفت : چنين مىدانم كه مىخواهى بگوئى : على صاحب اين أمر است ! گفتم : آرى سوگند به خدا ؛ رأى من اين است . گفت به چه دليل ؟ گفتم : لقرابته من رسول الله ، و صهره ، و سابقته ، و علمه ، و بلائه فى الإسلام فقال : انّه لكما تقول و لكنّه رجل فيه دُعابة - الحديث .\r\n","page_name":" 300 ","page_number":308},
  {"content":"\r\n\r\nاست .\r\nو اين دُعابه و مزاح ، شوخى و مزاح دو صفتى هستند كه با تكبّر و بلندمنشى منافات دارند .\r\nعلى عليه السّلام احيانًا بعضى از اوقات از اين نوع بيانات را مىآورد ؛ همچون كسى كه سينهء او از شدّت درد و گرفتگى أخلاط ، به تنگ آمده ، و بخواهد خِلْطِ سينه را بيرون افكند ؛ و يا همچون شخص غصّه دار و حزينى كه در زير بار الَم و اندوه خميده و بخواهد شكايت خود را بيان نمايد ؛ و يا همچون مهموم و مغمومى كه بخواهد يك نفس آزاد بكشد ؛ و قصدى و نيّتى در مواقعى كه از اين نوع سخنان بر زبان داشت ، نداشت مگر به جهت شكر نعمت خداوند ، و تنبيه ، و آگاهى ، و بيدار كردن غافلان را از اين‌چنين فضيلتى كه خداوند به او اختصاص داده است .\r\nزيرا اين گونه بيانات از باب أمر به مَعْروف و ترغيب و تحريض بر اعتقاد حقّ و صواب در أمر او بوده است و از باب نَهى از مُنْكَرى است كه مقدّم داشتن غير او را بر او در فضل و فضيلت باشد ؛ و خداوند سبحانه از تقديم مفضول بر فاضل ، و جلو انداختن غير او را بر او ، نهى كرده است ؛ آنجا كه گويد :\r\n أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلَّا أَنْ يُهْدى فَما لَكُمْ كَيْفَ تَحْكُمُونَ .  « 1 » و « 2 » و « 3 »\r\n\r\n\r\n","description":"","footnote":"\r\n( 1 ) - « آيه 35 ، از سورهء 10 : يونس » و ما در ج 1 از « إمام شناسى » درس دوازدهم بحث كافى در مفاد اين آيه نموده‌ايم و در به اثبات رسانيده‌ايم كه طبق مفاد آن بايد إمام معصوم از گناه باشد ، و هدايت او از جانب خداوند بدون دخالت بشر بوده باشد .\r\n( 2 ) - « شرح نهج البلاغة » ، طبع دار إحياء الكتب العربيّة ، با تحقيق محمّد أبوالفضل ابراهيم ، ج 9 ، از ص 166 تا ص 175 . بعضى از أبى الحديد را شيعه مىدانند و بعضى از عامّه مىشمرند ؛ چون معتزله از عامّه هستند ، و ابن أبى الحديد تصريح دارد كه او معتزلى است . در « عينيّة » كه از جملهء قصائد سبع علويّه سروده است ، اين بيت‌ها را ذكر كرده است :\r\n وَ رَأيتُ دينَ الاعتزال و أننَّى * أهوى لاجْلِك كلُّ من يتشيّع\r\nو لقد علمتُ بأنّه لابدّ من * مهديِّكم و ليومه أتوقّع \r\nمحمّد ابوالفضل ابراهيم در مقدّمهء « شرح نهج البلاغة » ، ج 1 ، ص 15 گويد : ثُمّ جنح إلى الاعتدال ، و . أصبح كما يقول صاحب نَسَمة السَّحَر فى ذكر مَن تشيَّع و شَعر : معتزليّاً جاحظيّاً فى أكثر شرحه للنَّهج - بعد أن كان شيعياً غالياً - انتهى . و بعضى يكى از شواهد عامّى بودن او را عبارت او در ديباچهء « شرح نهج » شمرده‌اند كه گويد : الحمد لله الّذى تفرّد بالكمال . . . و قدّم المفضول على الأفضل لمصلحة اقتضاها التكليف . أقول : اين عبارت دليل بر عامّى بودن او نمىشود ؛ زيرا مراد از تقديم ، تقديم تكوينى و خارجى است ؛ نه تقديم تشريعى و واقعى الأمرى ؛ و شاهد بر گفتار ما ، بلكه دليل قطعى بر بطلان دليل آنها ، همين عباراتى است كه در اينجا ما از او نقل نموديم . كه صراحت دارد بر آنكه : تقديم غير او بر او تقديم مفضول بر فاضل است و اين تقديم زشت است و منكر است ؛ پس تقديم خلفاى غاصب كه مفضولند منكر است ؛ و خداوند از اين منكر به آيه  أَ فَمَنْ يَهْدِي إِلَى الْحَقِّ  نهى فرموده است ؛ و اين عبارات أخير او و استشهاد به اين آيه  أَ فَمَنْ يَهْدِي إِلَى الْحَقِّ ،  عين منطق شيعه است ؛ زيرا از آن نه تنها استفادهء تولَّى مىشود ؛ بلكه استفادهء تبرّى هم مىشود ؛ و همين است ملاك تشيّع .\r\n( 3 ) - در « غاية المرام » ص 494 تا ص 497 تمام اين بيست و چهار روايت و ذيل آن را از گفتار أبى الحديد نقل كرده است .\r\n","page_name":" 301 ","page_number":309},
  {"content":"\r\n\r\n« آيا آن كسى كه هدايت به سوى حقّ مىكند ؛ سزاوارتر است كه متابعت شود ؛ يا آن كسى كه نمىتواند هدايت كند مگر اينكه خودش هدايت شود ؟ ! پس پاسخ آن در نزد شما چيست ؟ ! شما چگونه در اين باره حكم مىكنيد ؟ ! »\r\nبارى أمير المؤمنين على بن أبى طالب دريائى بود بيكران ، و بحرى موّاج ، از علم و فهم و درايت ؛ و عالم بشريّت با كنار زدن او از صحنهء تدبير ، و ادارهء أمر اجتماع ، و تكفّل تربيت بنى نوع آدمى را به مقام كمال ، ضررى جبران ناپذير ، و خسارتى شگرف را بر خود تحميل كرد ؛ و آنها كه متصدّى مقام وى شدند ؛ و اين كرسى را شاغل گشتند ، چيزى جز زبونى و عجز و جهل و وحشت و دهشت را براى عالم بشريّت به ارمغان نياوردند .\r\n\r\n","description":"","footnote":"","page_name":" 302 ","page_number":310},
  {"content":"\r\n\r\n\r\nعلّت كنار زدن ، أمير المؤمنين عليه السّلام را ، جهل به مقام والاى او بود\r\nچه خوب أبوالحسن مُرادى - رحمة الله عليه - در اين باب سروده است :\r\n يا سَائلى عَنْ عَلِىٍّ وَ الْاولَى عَمِلُوا * بِهِ مِنَ السُّوءِ مَا قَالُوا وَ مَا فَعَلُوا\r\nلَمْ يَعْرِفُوهُ فَعَادَوْهُ لِجَهْلِهِمُ * وَ النَّاسُ كُلُّهُمُ أعْدَاءُ مَا جَهِلُوا « 1 » \r\n« اى كسى كه از من دربارهء على پرسش مىكنى ؛ بدان كه آن كسانى كه با او بدى كردند ؛ خودشان نه چيزى گفتند كه قابل شنيدن باشد ، و نه چيزى انجام دادند كه قابل إرائه و توصيف باشد .\r\nعلى را نشناختند ؛ و به همين جهت با او از سر بُغْض و دشمنى برخاستند ؛ زيرا كه به مقام و منزلت او جاهل بودند ؛ و مردم همگى دشمن آن‌چيزى مىباشند كه بدان جاهلند . ( علّت عقب زدن على كوتاهى فكرشان و جهلشان بود به سرمايه‌هاى او ) . »\r\n\r\nقسمت كردن أمير المؤمنين عليه السّلام ، هفده شتر را به نسبت نصف و ثلث و تسع\r\nاز شرح « بَديعيّهء » ابن مُقْرى روايت شده است كه : سه نفر نزد أمير المؤمنين عليه السّلام آمدند ؛ و دربارهء هفده شتر نزاع داشتند . أوّلى مىگفت : نصف اين شتران مال من است . و دوّمى مىگفت : ثلث آنها مال من است . و سوّمى مىگفت : تُسْع ( 9 / 1 ) از آنها مال من است . و چون مىخواستند تقسيم كنند ، سهميّهء هر يك عدد كسرى مىشد ؛ نه عدد صحيح .\r\nو از طرفى هم نمىخواستند مقدارى از سهميهء خود را به ديگرى بذل نمايند ؛ و يا درهم و دينارى صرف نمايند ؛ و عازم بودند كه شترى را نحر كنند ، و خوردهء سهميّهء خود را از آن بردارند .\r\nحضرت گفتند : آيا رضا مىدهيد كه من يك شتر از مال خودم بر شتران شما بيفزايم ؛ آنگاه قسمت كنم ؟ !\r\nگفتند : چگونه رضا ندهيم ؟ ! و بنابراين حضرت ، شتر خود را بر آنها بيفزود ؛ و آنكس كه نصف شتران سهم او بود را فراخواند و گفت : از هفده شتر ، هشت شتر و نيم بهرهء تو بود . اكنون از هجده شتر ، نُه شتر سهم خود را بردار ! و آنكس كه ثلث شتران سهم او بود ، بفرمود : از شش شتر ، يك ثلث شتر كمتر سهم داشتى ؛ اكنون\r\n\r\n\r\n","description":"","footnote":"\r\n( 1 ) - « مناقب » ابن شهرآشوب ، طبع سنگى ، ج 1 ، ص 503\r\n","page_name":" 303 ","page_number":311},
  {"content":"\r\n\r\nشش شتر تمام مأخوذ دار ! و آنكس را كه تُسْعِ شتران سهم او بود ، بفرمود : سهم تو از دو شتر يك تُسْع كمتر بود ؛ اكنون دو شتر تمام بدون كسر بردار . آن سه تن هر يك شتران خود را بدون كسر برداشتند ( نُه عدد ، و شش عدد ، و دو عدد ) و أمير المؤمنين عليه السّلام نيز شتر خود را برگرفت . « 1 »\r\nتوضيح اين مسئله آنست كه : مجموع سهامى را كه آنها براى خود ادّعا كرده بودند به قدر نصفِ تُسْع ( 18 / 9 / 1 / 5 . 0 ) از مجموع شتران كمتر مىشد ؛ زيرا\r\n. . .\r\n18 / 18 / 17 / 9 / 9 + 6 + 2 / 3 + 1 / 2 + 1 / 1\r\n9 / 18 / 5 . 0 / 18 / 1 / 17 - 18 / 18\r\nو أمير المؤمنين عليه السّلام مىدانستند كه تمام هفده شتر از آنِ ايشان بوده است و بنابراين ادّعا ، مقدارى از يك شتر به قدر 18 / 1 از مجموع شتران كه 18 / 17 از يك شتر مىشود زياد مىآيد كه بدون مالك مىماند ؛ در حالى كه مىدانيم تمام هفده شتر را بدون هيچ كسرى ، ايشان مالك مىباشند . و خود آن سه نفر به اين معنى فكرشان نمىرسيد ، و اين دقيقه را إدراك نمىنمودند .\r\nو حضرت مىدانستند كه آنها مىخواهند بگويند : ما مالك همهء شترانيم به نسبت نِصْف ( 2 / 1 ) و ثُلْث ( 3 / 1 ) و تُسْع ( 9 / 1 ) . و در اين‌صورت بايد همهء شتران را بدون هيچ كسرى بين آنها با اين نسبتها قسمت نمود .\r\nيعنى مخرج كسر را هجده گرفت ؛ و هفده شتر را از مخرج هجده برداشت ؛ بدين‌صورت :\r\nمجموع شترهاى برداشته شده به قدر مجموع شترهاى آنهاست :\r\n18 / 18 / 17 / 9 + 6 + 2 / 9 / 3 + 1 / 2 + 1 / 1\r\nو از طرفى مىدانيم : عدد هجده مقدار شتر آنها نيست ؛ بلكه مخرج جعلى است براى برداشت مقدار سهام ؛ فلهذا يك شتر زائد است ( 1 17 - 18 ) و پس از آنكه آنها سهام خود را به عدد صحيح برداشتند ديگر نيازى به عدد هجده نيست ؛ يعنى\r\n\r\n\r\n","description":"","footnote":"\r\n( 1 ) - « ناسخ التّواريخ » تأليف ميرزا محمّد تقى سپهر : « لسان الملك » ، جلد حضرت أمير المؤمنين على بن أبى طالب عليه السّلام از طبع حروفى إسلاميه ، 1383 هجرى ، جزء پنجم ، ص 63 و ص 64 .\r\n","page_name":" 304 ","page_number":312},
  {"content":"\r\n\r\n. . .\r\nشتر حضرت كه براى تسهيل حساب ، پا در ميان نهاده ، اينك بلا فائده است ، و بايد از حساب بيرون رود . فلهذا حضرت عدد يك را كه براى تمامى حساب به تعداد شتران اضافه نموده بود ، و مخرج را هجده گرفته بود ، اينك كنار مىبرد ؛ يعنى حضرت يك شتر خود را كه با شتران ضميمه نمودند ، حالا كه حساب روشن شد ، و آنها به ملك خود يعنى تمامى شتران به نسبت 2 / 1 و 3 / 1 و 9 / 1 رسيدند ، حضرت شتر خود را بر مىدارند .\r\nنكتهء دقيق و باريك اين مسئله در اين است كه : فرق است بين آنكه نصف مال ، از آنِ كسى باشد ، و بين آنكه به نسبت 2 / 1 از آنِ او باشد . در صورت اوّل نصفِ حقيقى مال از آنِ اوست ؛ و در صورت دوّم بايد به نسبت 2 / 1 از مال به او بدهيم و اگر نصف مال را به او داديم و باز هم كسر آورد ، بايد به نسبت 2 / 1 از باقيمانده نيز به او بدهيم . و اين در صورت ورود سهام مختلفه با كسرهاى متفاوته همچون مثال ما متحقّق مىشود . زيرا بعد از آنكه به أوّلى نصف حقيقى را كه 2 / 1 يعنى 17 / 5 / 8 است داديم ، و به دوّمى ثلث حقيقى را كه 3 / 1 يعنى 3 17 / 17 و از شش شتر 3 / 1 كمتر است ، و به سوّمى تُسْعِ حقيقى را كه 1 9 يعنى 9 17 / 17 و از دو شتر 1 9 كمتر است داديم ، اينك باز مقدار باقيماندهء از شتران كه 1 18 است را به نسبت 12 و 13 و 1 9 بر مقدار ايشان بايد إضافه كنيم ؛ و در نتيجه سهميّهء أوّلى يعنى 517 / 8 بإضافهء مقدار اضافى به نسبت 1 2 مساوى با 9 مىشود ؛ و سهميّهء دوّمى يعنى 3 17 / 17 بإضافهء مقدار اضافى به نسبت 1 3 مساوى با 6 مىشود ؛ و سهميّهء سوّمى يعنى 9 17 / 17 بإضافهء مقدار اضافى به نسبت 1 9 مساوى با 2 مىشود .\r\nو محصّل گفتار آنكه در حساب تسهيم سهامى كه به نسبت كسور بايد تقسيم شود ، بايد ( پس از مخرج مشترك گرفتن و هم مخرج كردن كسرها ) مخرج را برداشت و بر حسب مقاديرى كه در صورت كسر است تقسيم نمود .\r\nمثال : اگر 600 عدد قرآن را بايد به نسبت 2 / 1 و 4 / 1 قسمت كنيم : أوّل بايد مخرج مشترك بگيريم و بگوئيم 3 / 1 4 + 1 2 / 1 + 24 / 4 ، آنگاه مخرج را برداريم ، و فقط 600 قرآن را به 3 تقسيم ، و در 1 و 2 ضرب كنيم :\r\n6003 * 2 / 400 و 6003 * 1 / 200\r\n\r\n","description":"","footnote":"","page_name":" 305 ","page_number":313},
  {"content":"\r\n\r\nبنابراين ديگر مخرجى نمىبينيم ؛ فقط در اين تسهيم ، مخرج ، عدد سه است كه در حساب أوّل در صورت قرار داشت .\r\nدر فرض ما نيز مخرج 18 از بين مىرود ؛ و هفده شتر به نسبت 9 و 6 و 2 تقسيم مىشود .\r\nعيناً مانند آنست كه 600 عدد قرآن را به نسبت 4 و 2 تقسيم كنيم ؛ در اين صورت بايد اين دو عدد را جمع كنيم و بگوئيم 4 + 2 / 6 ، سپس 600 را بر مجموع تقسيم ، و در هر عدد ضرب كنيم :\r\n6006 * 4 / 400 و 6006 * 2 / 200\r\n. . .\r\nولى در تقسيم به نسبت 4 / 1 و 2 / 1 با تقسيم به نسبتِ 2 و 4 فرق در اينجاست كه در صورتِ كسر ، مثلِ 4 / 1 و 2 / 1 ، عدد كسرى 2 / 1 بزرگتر است از 4 / 1 ، و در صورت عدد صحيح ، مثلِ 2 و 4 ، عدد 4 بزرگتر است از عدد 2 . أمّا در كيفيّت تسهيم و تقسيم تفاوتى نيست . در حالِ عدد صحيح ، به همين صورت بر آنها قسمت مىشود ؛ و در حالِ كسر ، بايد ( پس از مخرج مشترك گرفتن و هم مخرج كردن كسرها ، ) مخرج را برداشت و به صورت عدد صحيح تبديل نمود ، آنگاه قسمت كرد .\r\n\r\nجواب بالبداههء حضرت در عددى كه به 2 تا 10 قابل قسمت است\r\nدر شرح « خلاصة الحساب » شيخ بهاء الدّين عامِلىّ ، حاج فرهاد ميرزا گويد : در « زهر الرَّبيع » سيّد نعمت الله جزائرى وارد است كه مردى يهودى نزد أمير المؤمنين على بن أبى طالب عليه السّلام آمد ، و گفت : عددى را براى من نام ببر كه نصف و ثلث و ربع و خمس و سدس و سُبع و ثُمن و تسع و عُشر صحيح داشته باشد ، و در آن كسر نباشد . حضرت گفتند : اگر براى تو نام ببرم ، مسلمان مىشوى ؟ !\r\nگفت : آرى ! حضرت گفتند : اضْرِب أيَّامَ اسْبُوعِك فِى أيَّامِ سَنَتِكَ ! « 1 » « عدد روزهاى هفته ات را در عددِ روزهاى سالت ضرب كن ! » چون يهودى ضرب كرد ، و ديد مسئله درست است ، و در آن كسر نيست ، ايمان آورد . و در « كشكول » شيخ در بيان طريق پيدا كردن عدد صحيحى كه قابل قسمت به كسور تسعه باشد مىگويد :\r\nقال شارح « النّهاية » انّ عليّاً سُئِل عن مخرج الكسور التّسعة فقال للسّائل : اضرب\r\n\r\n\r\n","description":"","footnote":"\r\n( 1 ) - شرح خلاصة الحساب » ( بنام « كنز الحساب » ) ، ص 93\r\n","page_name":" 306 ","page_number":314},
  {"content":"\r\n\r\nأيّام اسبوعك فى أيّام سنتك « 1 »\r\nتوضيح اين مسئله آن است كه چون بخواهيم عددى را بيابيم كه نصف و ثلث و . . . و تسع و عشر صحيح داشته باشد ، بايد بين اين أعداد مخرج مشترك بگيريم ؛ و آسانترين طريق و كوچك‌ترين عدد ، آن است كه بين مخارج آنها كوچك‌ترين مضرب مشترك بگيريم ؛ يعنى بين عدد 2 و 3 و 4 و 5 و 6 و 7 و 8 و 9 و 10 از روى قاعدهء تماثل و توافق و تداخل و تباين عمل كرده ، در ميان آنها از متماثلين يكى را انتخاب كنيم ، و در متداخلين ، بزرگتر را انتخاب ، و در متوافقين ، يكى را ضرب در وِفْق ديگرى كنيم ، و در متابنين ، هر دو را در هم ضرب كنيم ؛ و چون بدين‌گونه عمل كنيم كوچكترين مضرب مشترك ، عدد 2520 خواهد شد . و اين همان عددى است كه حضرت گفته‌اند ؛ زيرا اگر عدد ايّام هفته كه 7 است را ضرب در عدد ايّام سال كه 360 است بنمائيم مساوى با 2520 خواهد شد . 360 * 7 / 2520\r\nو در « خلاصة الحساب » آورده است كه لطيفه اينجاست كه اين كوچكترين مضرب مشترك ، يعنى مخرج كسرهاى نُه گانه از ضرب عدد روزهاى ماه يعنى 30 ، در عدد ماه‌هاى سال يعنى 12 ، در عدد روزهاى هفته يعنى 7 حاصل مىشود : 30 * 12 * 7 / 2520\r\n. . .\r\nو يا از ضرب مخرج كسرهائى كه در آن حرف عين است فقطّ ، يعنى رُبْع و سُبْع و تُسْع و عُشر ، چنانچه آنها را در هم ضرب كنيم ، اين عدد بدست مىآيد « 2 » : 0252 / 01 * 9 * 7 * 4\r\n\r\n\r\n","description":"","footnote":"\r\n( 1 ) - « كشكول » شيخ بهائى ، طبع سنگى ، ص 316 ، قسمت چپ . و در توضيح اين مطلب فرموده است : حاصل از ضرب عدد 7 در عدد 360 مىشود 2520 ؛ و اين است مخرج كسور تسعه كه نصف آن : 1260 ، و ثلث آن : 840 ، و ربع آن : 630 ، و خمس آن : 504 ، و سدس آن : 420 ، و سُبع آن : 360 ، و ثمن آن : 310 ، و تُسَع آن : 280 ، و عشر آن : 252 است .\r\n( 2 ) - « خلاصة الحساب » ، طبع سنگى وزيرى ، أوّل ورقهء هفتم ، و در ذيل آن دارد كه : و سُئِل أميرُالْمُؤمنينَ عَلَيهِ الصَّلَوةُ و السَّلامُ عَن ذلِك ؛ فَقالَ : اضْرِبْ أيّامَ أسْبوعِك فى أيّامِ سَنَتِكَ ! و اين مطلب را در « شرح خلاصة الحساب » ، حاج فرهاد ميرزا ، ص 92 و 93 ذكر كرده است و گفته است : مراد از شهر ، ماه كامل است كه سى روز است ، نه زياد كه شهور رومى است و نه كم كه بيست و نُه روز باشد .\r\n","page_name":" 307 ","page_number":315},
  {"content":"\r\n\r\nالبتّه اين مسئله ، مسئله مشكلى نيست ، بلكه يكى از ساده‌ترين مسائل رياضى است ؛ ولى سخن در بداهت و سرعت پاسخ أمير المؤمنين عليه السّلام است كه بدون هيچ عمليّه‌اى فورًا عدد 2520 را كه حاصلضرب 360 در 7 است عيناً مانند دستگاه كامپيوتر جواب گويند ، و اين غير از معجزه چيزى نيست .\r\nنظير تقسيم مسئله گذشتهء 17 شتر به نسبت 2 / 1 و 3 / 1 و 9 / 1 فوراً بدون اعمال حساب ، و تسهيم و تقسيم ، با طريقى سهل و آسان كه موجب خشنودى و رضاى آن سه نفر نيز هست ( زيرا چنين مىپندارند كه به هر يك از آنان بيش از سهميّه و مقدار ادّعائى ايشان داده شده است ) كه اين عمليّه غير از عمليّهء شبيه عمل كامپيوتر چيزى نيست .\r\nمسعودى در « مُرُوج الذَّهب » ذكر كرده است كه : بعد از خاتمهء جنگ جمل ، أمير المؤمنين عليه السّلام ، با جماعتى از مهاجرين و أنصار ، داخل در بيت المال بصره شدند ، و نگاهشان به طلاهاى سكّه خورده ، و نقره‌هاى سكّه خورده افتاد ، و شروع كردند به گفتن اين كلمات : يَا صَفْرآءُ غُرِّى غَيْرِى ! [ وَ يَا بَيْضآءُ غُرِّى غَيْرِى 
  ] . « اى طلاى زرد ، غير مرا گول بزن [ و اى نقرهء سپيد ، غير مرا گول بزن 
  ] » و نظر طويلى توأم با تفكّر به اين مال نمود ؛ و سپس گفت : اين مال را بين أصحاب من و آن كسانى كه با من هستند ، پانصد درهم پانصد درهم تقسيم نمائيد ! پس تقسيم نمودند و حتّى يك درهم نيز كم نيامد ! و عدد مردان ، دوازده هزار نفر بود . « 1 »\r\nاين تقسيم ممكن است از راه حساب بوده باشد ؛ در صورتى كه مقدار طلا و نقرهء سكّه خورده مجموعاً بالغ بر شش ميليون درهم بوده و اين مقدار در نزد آن‌حضرت معلوم بوده باشد . و ممكن است از باب قضاياى معجز آساى ايشان بوده باشد در صورتى كه حساب آنها مشخّص نبوده و حضرت با علم غيب سهميّهء همراهان و أصحاب را معيّن كرده باشند .\r\nنظير قضيّه‌اى كه از آن حضرت در بَدْءِ خلافت واقع شد ، و آن‌حضرت دستور داد به هر يك از مسلمين سه دينار بدهند .\r\n\r\n\r\n","description":"","footnote":"\r\n( 1 ) - « مروّج الذّهب » طبع مطبعهء سعادت 1367 هجريّه ، ج 2 ، ص 380\r\n","page_name":" 308 ","page_number":316},
  {"content":"\r\n\r\nابن شهرآشوب از عمّار بن ياسر روايت كرده است كه : چون در ابتداى خلافت ، به منبر بالا رفت به ما گفت : قُومُوا فَتَخَلَّلُوا الصُّفُوفَ ؛ وَ نَادُوا هَلْ مِنْ كارِهٍ ؟ !\r\n« برخيزيد ! و در بين صف‌هاى نماز در مسجد گردش كنيد ! و مردم را صدا بزنيد كه : آيا كسى از روى اكراه و ناخشنودى بيعت كرده است ؟ ! » مردم از هر جانب فريادهاى خود را در هم انداخته ، و بلند بلند مىگفتند : اللَّهُمَّ قَدْ رَضينَا وَ أسْلَمْنَا وَ أطَعْنَا رَسُولَكَ ؛ و ابْنَ عَمِّهِ ! « بار پروردگارا ! ما همگى راضى هستيم به بيعت با او ، و تسليم مىباشيم ؛ و از رسول تو و پسر عموى رسول تو إطاعت مىنمائيم . »\r\nآنگاه حضرت گفتند : اى عمّار ! برخيز ؛ و برو به بيت المال ؛ و به هر إنسانى از آن مالها سه دينار بده ، و براى من هم سه دينار كنار بگذار ! عمّار و أبُو الهَيْثَم با جماعتى از مسلمين به بيت المال رفتند ؛ و أمير المؤمنين عليه السّلام به مسجد قُبا رفتند ؛ تا در آن نماز بخوانند . عمّار و أبوالهيثم با آن جماعت كه به بيت المال آمدند ؛ در آنجا سيصد هزار دينار يافتند ؛ و مردمى كه بايد به آنها آن مال را تقسيم كنند ؛ يكصد هزار نفر بودند .\r\nعمّار گفت : جَاءَ وَ اللهِ الْحَقُّ مِنْ رَبِّكُمْ ! وَ اللهِ مَا عَلِمَ بِالْمَالِ ؛ وَ لَا بِالنَّاسِ ؛ وَ إنَّ هَذِهِ الْأيَةَ وَجَبَتْ عَلَيْكُمْ بِهَا طَاعَةُ هَذَا الرَّجُلِ . فَأبَى طَلْحَةُ وَ الزُّبَيْرُ وَ عَقِيلٌ أَنْ يَقْبَلُوهَا - القصّة « 1 »\r\n« سوگند به خدا كه اين آيه و نشانهء حقّى است كه از پروردگار شما آمده است ! به خدا قسم على مقدار مال را نمىدانست . و مقدار مردم را هم نمىدانست . و به واسطهء همين نشانه و علامتى كه به ظهور پيوست ؛ طاعت اين مرد بر شما واجب آمد .\r\nو ليكن طَلْحة و زُبَير و عَقيل از قبول كردن اين آيه و نشانه امتناع ورزيدند - تا آخر داستان . »\r\n\r\n\r\n","description":"","footnote":"\r\n( 1 ) - « مناقب » ، طبع سنگى ، ج 1 ، ص 419 و در « بحار الانوار » ، طبع كمپانى ، ج 9 ، ص 583 ؛ از « مناقب » از « محاضرات راغب » إصفهانى نقل نموده است .\r\n","page_name":" 309 ","page_number":317},
  {"content":"\r\n\r\nاين عِلم و فَهْم و درايت را در إمام شيعه ، قياس كنيد با فهم و علم و درايت إمام عامّه خليفهء ثانى كه مفهوم و معناى عدد هشتصد هزار را نمىتوانست بفهمد ؛ با آنكه در آن ، نه جَمعى به كار رفته است ؛ و نه ضربى و نه تقسيمى !\r\nابن أبى الحديد مىگويد : أبوهُرَيره مىگويد از نزد أبُومُوسَى أشْعَرىّ بر خليفهء دوّم وارد شدم ؛ و هشتصد هزار درهم با خود آورده بودم . خليفهء دوّم به من گفت : چقدر با خود آورده‌اى ؟ گفتم : هشتصد هزار دينار ! در شگفتى فرو رفت ؛ و هىْ لفظ هشتصد هزار را تكرار مىكرد .\r\nتا آخر به من گفت : وَيْحَكَ ثَمَانُمِأَةِ ألْفِ دِرْهَم « اى واى بر تو ! هشتصد هزار درهم ؟ ! »\r\nمن شروع كردم از صد هزار شمردن ؛ صد هزار أوّل ؛ صد هزار دوّم ؛ تا رسيدم به هشتصد هزار .\r\nبراى او اين معنى بزرگ آمد - الخبر . ( « شرح نهج البلاغه » ج 12 ، ص 76 ) .\r\n\r\nسؤال از أمير المؤمنين عليه السّلام از سهم الإرث زن بر فراز منبر ، و مسئله منبريّه\r\nمسئله مِنْبَريّه\r\nابن شهرآشوب از كتاب فضائل على بن أبى طالب ، تصنيف أحْمد حَنْبَل آورده است : كه او گويد : عبد الله گويد : داناترين أهل مدينه به مسائل و محاسبه و تعيين مقدار ميراث علىُّ بن أبى طالب است . و شَعبى گويد : مَا رَأيْتُ أفْرَضَ مِنْ عَلِىٍّ وَ لَا أحْسَبَ مِنْهُ ؛ وَ قَدْ سُئِلَ عَنْهُ وَ هُوَ عَلَى الْمِنْبَرِ يَخْطُبُ :\r\nعَنْ رَجُلٍ مَاتَ وَ تَرَكَ امْرَأةً وَ أبَوَيْنِ وَ ابْنَتَيْنِ ؛ كَمْ نَصِيبُ الْمَرْأةِ ؟ !\r\nفَقَالَ عليه السّلام : صَارَ ثُمْنُهَا تُسْعًا . فَلُقِّبَتْ بِالْمِنْبَرِيَّةِ « 1 » .\r\n« من نديده‌ام كسى را كه فريضه‌ها و مقادير سهام وُرّاث را بهتر از على به دست آورد ؛ و از او در حساب توانگرتر باشد . از او در حالىكه بر روى منبر بود ؛ و مشغول خواندن خطبه بود سؤال شد كه : مردى مرده است ؛ و از او يك زن ، و پدر و مادر ، و دو دختر ، باقى مانده است ؛ نصيب زن از ميراث وى چقدر است ؟ !\r\nعلى عليه السّلام فوراً گفت : سهميّهء زن كه 8 / 1 ( يك هشتم ) از ميراث است ، در اين صورت به 9 / 1 ( يك نهم ) تبديل مىشود و به همين جهت به اين مسئله مسئلهء « 1 »\r\n\r\n\r\n","description":"","footnote":"\r\n( 1 ) - ابن أبى الحديد در پايان « شرح نهج البلاغة » هزار كلمه از مواعظ و حكم كه به صورت كلمات قصار است از حضرت أمير المؤمنين عليه السّلام نقل كرده است ، و شمارهء 250 از آن اين است : قالَ فى المِنبَريّة : « صارَ ثُمْنُها تُسْعًا » على البَديهة ؛ و هذا مِنَ العَجآئب .\r\n","page_name":" 310 ","page_number":318},
  {"content":"\r\n\r\nمنبريّه گفته‌اند . »\r\nآنگاه ابن شهرآشوب گويد : شرح اين مسئله از اين قرار است : براى پدر و مادر 6 / 2 ( دو سُدْس ) است . و براى دو دختر 3 / 2 ( دو ثلث ) و براى زوجه 8 / 1 ( يك ثمن ) و در اين صورت عَوْل لازم مىآيد ؛ زيرا سهميّهء زوجه كه سه سهم از بيست و چهار قسمت است ؛ و همان ثُمْنِيّهء اوست ؛ در اين صورت تبديل مىشود به سه سهم از بيست و هفت قسمت . و اين مقدار تُسع از ما ترك است 9 / 1 27 / 3 و بنابراين 27 / 3 به زوجه داده مىشود . و باقى مىماند بيست و چهار قسمت ؛ براى دو دختر شانزده قسمت ؛ و براى پدر و مادر هشت قسمت بطور مساوى .\r\nو اين گفتار را حضرت بنا بر طريق استفهام گفته‌اند ؛ يعنى آيا ثُمنيّهء او تُسعيّه مىشود ؟ يا بنا بر قول عامّه كه آنها در اين صورت به عول قائلند و سهميّه زوجه را كم مىكنند ؛ و 9 / 1 مىدهند ؛ و يا بنا به مذهب خود شخص سائل است كه عامّى بوده است . و يا مىخواسته است بيان كند كه چگونه بنا بر مذهب قائلين به عَوْل ، حكم اين‌طور مىشود ؛ فلهذا جواب و حساب و قسمت و نسبت را بيان كرد . « 1 »\r\nمراد ابن شهرآشوب از گفتار أخيرش اين است كه : بنا بر إجماع شيعه مسئلهء عَول باطل است . يعنى در صورت زيادتر شدن سهام از فريضه ، نقص بر زوجه وارد نمىشود ؛ و به او بايد ثُمْن داده شود ؛ و به پدر و مادر هم ثُلْث مىرسد . كه عبارت است از هشت سهم از بيست و چهار قسمت ؛ و بقيّه هر چه ماند سهميّهء دو دختر است ، كه سيزده سهم از بيست و چهار قسمت مىشود .\r\n. . .\r\nمجموع سهميّهء زوجه و پدر و مادر 24 / 24 / 11 / 24 + 8 / 3 / 3 / 8 + 1 / 1\r\nمجموع سهميّهء دو دختر 24 / 24 / 13 / 11 - 24 / 24\r\nو أمّا عامّه بنا بر زياد شدن سهام از فريضه ، فريضه را بالا مىبرند و نقص را بالنِّسبة از همه كم مىكنند ؛ و لذا آنها در اين مثال ، فريضه را از عدد بيست و هفت مىگيرند . از آن سه سهم را به زوجه مىدهند ؛ هشت سهم را به پدر و مادر ؛ و شانزده سهم را به دو دختر .\r\n\r\n\r\n","description":"","footnote":"\r\n( 1 ) - « مناقب » ، طبع سنگى ، ج 1 ، ص 268 و 269 .\r\n","page_name":" 311 ","page_number":319},
  {"content":"\r\n\r\nأمير المؤمنين عليه السّلام اين پاسخ را كه صَارَ ثُمْنُهَا تُسْعًا بر مذاق عامّه داده‌اند ؛ نه آنكه حقّ مسئله اين باشد . « 1 » و شاهد ما در اينجا اين است كه بالبداهه پاسخ گفتن آن حضرت عجيب است ، تا به جائى كه ابن أبى الحديد گويد : اگر كسى در علم فرائض و مقدار كيفيّت تقسيم ميراث خبير باشد ؛ جواب حضرت را پس از نظر طولانى و تفكّر بگويد ؛ البتّه نيكو جواب داده است . پس چگونه گمان برده مىشود ، در حقّ كسى كه بالبَداهه ، و بدون فكر و محاسبه اين پاسخ را فوراً داده باشد « 2 »\r\nو تا به جائى كه محمّد بن طلحهء شافعى در كتاب « مَطَالب السَّؤُول » ، اين قضيّه\r\n\r\n\r\n","description":"","footnote":"\r\n( 1 ) - سيّد محسن عاملى در كتاب « عجائب الاحكام » أمير المؤمنين عليه السّلام ص 82 و 83 بعد از بيان اين مسئله منبريّه ؛ و اينكه اين مسئله بنا بر قول عامّه و عَوْل است و شيعه آن را قبول ندارد ؛ و مبنا و مذهب أمير المؤمنين عليه السّلام نيز بر بطلان عَوْل بوده است ؛ سيّد مرتضى در كتاب « انتصار » مىگويد : و امّا ادّعاى مخالفين ما بر اينكه : أمير المؤمنين عليه السّلام قائل به عَوْل در فرائض بوده است ؛ و همين گفتار او را بر فراز منبر كه صار ثمنها تسعاً را شاهد مىآورند ؛ قطعاً باطل است ؛ زيرا كه ما ضدّ و خلاف اين نظريّه و گفتار را از او در روايات داريم و وسائط ما در اين روايات به او ستارگان درخشانى هستند از عترت او همچون زين العابدين و الباقر و الصادق و الكاظم عليهم السّلام . و اين ائمّهء هدى به مذهب و نظريّهء پدرشان عارف ترند از كسانى كه خلاف اين را از او نقل كرده‌اند . و ابن عبّاس كه در إبطال عَوْل در فرائض مشهور و معروف است اين نظريّه إبطال را نگرفته است مگر از آن حضرت . و تكيه گاه عامّه بر اينكه أمير المؤمنين عليه السّلام قائل به عَوْل بودند ؛ روايتى است كه از شعبى و حسن و عمارة و نخعى نقل مىكنند . أمّا شعبى در سنهء 36 متولّد شد و نخعى در سنهء 37 متولّد شد و أمير المؤمنين عليه السّلام در سنهء 40 به شهادت رسيّدند ؛ در اين‌صورت روايات ايشان از آن حضرت چگونه صحيح است ؟ و حسن بن عماره را اصحاب حديث ضعيف شمرده‌اند ؛ و چون توليت و تصدّى امور مظالم را به او واگذار كردند ، سليمان بن مهران أعمش گفت : ظالمٌ وَلى المظالم « ظالمى ادارهء امور مظالم را به دست گرفته است » . و اگر فرضاً جميع اين راويان از قدح و عيب سلامت بمانند ؛ باز هم نمىتوانند در برابر سادات و پيشوايان دين كه از أمير المؤمنين عليه السّلام ابطال عَول را روايت كرده‌اند ؛ مقاومت نمايند . و أمّا روايت صار ثمنها تُسْعًا سفيان آن را از رَجُلى ( مردى ) روايت مىكند ؛ و رَجُل مجهول است ؛ و بر مجهول ترتيب أثر داده نمىشود ؛ و آنچه را كه أهل أمير المؤمنين عليه السّلام از او روايت كرده‌اند ؛ أوْلى و ثابت‌تر است ؛ و در ميان أصحاب ما كسانى هستند كه اين خبر را بر فرض صحّت آن تأويل كرده‌اند . كه مراد اين است كه در نزد شما ثمن او تسع مىشود ؛ يا اينكه ارادهء استفهام كرده و حرف استفهام را انداخته است . همچنانكه در جاهاى بسيارى انداخته است .\r\n( 2 ) - گفتار ابن أبى الحديد را مرحوم عامِلى در « عجائب الاحكام » ص 83 ذكر كرده است .\r\n","page_name":" 312 ","page_number":320},
  {"content":"\r\n\r\nرا از عقول اولى الألباب برتر شمرده است . او گويد : و در استحضار اين جواب ، عقول اولى الألباب بدان راهى ندارد ؛ و براى كسى تسجيل شده است كه خداوند به او حُكم و فَصْلُ الخِطَاب را عنايت كرده باشد « 1 »\r\n\r\nسؤال زنى از سهم الإرث خود و مسئله دِيناريَّة\r\nو نيز محمّد بن طلحهء شافعىّ آورده است كه : و از علوم معجز آساى أمير المؤمنين عليه السّلام مسئله معروف به مسئلهء ديناريّه است ؛ و شرحش آنست كه : در وقتى كه آن حضرت از منزل خارج شده بودند ؛ و يك پا در ركاب اسب گذارده بودند ؛ زنى به نزد آن حضرت آمد و گفت : اى أمير المؤمنين ! برادر من مرده است ؛ و ششصد دينار از خود باقى گذارده است ؛ و از اين مال فقطّ به من يك دينار داده‌اند . از تو مىخواهم إنصاف دهى ؛ و مال مرا به من برسانى .\r\nأمير المؤمنين عليه السّلام گفتند : آيا برادر تو از خود دو دختر باقى گذاشته است ؟ ! گفت : آرى !\r\nحضرت گفتند : دو ثلث از مال يعنى چهار صد دينار براى آنهاست . آيا برادر تو مادرى هم از خود باقى گذاشته است ؟ گفت : آرى ! حضرت گفتند : يك سُدُس يعنى يكصد دينار هم براى اوست .\r\nآيا برادر تو زوجه‌اى هم باقى گذارده است ؟ ! گفت : آرى ! حضرت گفتند : يك ثُمْن يعنى هفتاد و پنج دينار هم از آنِ اوست .\r\nآيا با تو دوازده برادر ديگر باقى گذارده است ؟ گفت : آرى ! حضرت گفتند : براى هر برادر ، دو دينار بايد داده شود ؛ و براى تو يك دينار ؛ بنابراين حقّ خودت را گرفته‌اى ! اينك برو دنبال كارت !\r\nآنگاه حضرت در همان وقت سوار شدند ؛ و رفتند ؛ و اين مسئله بدين مناسبت به مسئلهء ديناريّه معروف شد . « 2 » و اگر به مسئلهء رِكابيّه نام گذارده شود ، أنسب است .\r\nبارى در اين مسئله نيز حضرت بر مذاق عامّه و بر مبناى ايشان ، يعنى بر\r\n\r\n\r\n","description":"","footnote":"\r\n( 1 ) - « مطالب السَّؤول » ، ص 28\r\n( 2 ) - « مطالب السَّؤول » ص 28 و ابن شهرآشوب در « مناقب » ، طبع سنگى ، ج 1 ، ص 269 داستان مسئله ديناريّه را ذكر كرده است ولى گويا در اين نسخه سقط و حذف وجود دارد ؛ چون بعد از آنكه مىگويد : و منه المسئلة الديناريّة مىگويد : و صورتُها ؛ و ديگر چيزى در اين نسخه نيست و در « الصّراط المستقيم » ج 2 ، ص 21 به داستان ارغفه و ديناريّه و علم وزن قيد عبد اشاره كرده است .\r\n","page_name":" 313 ","page_number":321},
  {"content":"\r\n\r\nتعصيب پاسخ داده‌اند ؛ و نزد شيعه تعصيب به اتّفاق و إجماع أئمّهء معصومين عليه السّلام باطل است . تعصيب عبارت است از آنكه : مقدارى از فريضه و ما ترك ميّت ، از مقدار سهام معيّن شده ؛ بيشتر شود ؛ عامّه آن زيادى را به عَصَبه ، يعنى سائر خويشاوندان ميّت كه در آن رتبهء ورّاث نيستند ؛ مىدهند ؛ و به همين جهت تعصيب گويند . همان‌طور كه در اين روايت ، مقدار سهام بر اين أساس ذكر شده است كه بعد از آنكه دو دختر و مادر كه در رتبهء أوّل هستند و همچنين زوجه كه با تمام مراتب ورّاث ، إرث مىبرد ، بقيّهء مال را كه بيست و پنج دينار است ، به برادران و خواهران مىدهند .\r\nو ليكن با روايات قطعيّهء الصُّدور و إجماع أهل بيت ، بايد مقدار زيادى را نيز به أفرادى كه در همين رتبه هستند ؛ غير از زوجه و مادر كه دو سهم مختلف ( براى زوجه ثُمْن و رُبْع ، و براى مادر سُدْس و ثُلْث ) براى آنها معين شده است ؛ بدهند . و در اين مثال مالِ زيادى فقط به دو دختر بر مىگردد . زوجه سهم خود را هفتاد و پنج دينار مىبرد يعنى ثمن ، و مادر نيز سهم خود را كه صد دينار باشد ، يعنى سدس ؛ و بقيّهء مال فرضاً و ردّاً بايد به دو دختر بالسّويّه تقسيم شود . آنها چهار صد دينار كه سهم فريضهء آنهاست مىبرند ؛ و بيست و پنج دينار نيز به آنها ردّاً داده مىشود . و بنابراين هر يك از آنها دويست و دوازده دينار و نيم إرث مىبرند . و به خواهر و برادران هيچ نمىرسد .\r\nباز شاهد ما در ذكر اين مسئله ديناريّه ، تبحّر و تسلّط و إحاطهء عميق و علم بيكران حضرت است كه چنان به وقايع و امور و مقدار إرثيّه و كيفيّت تسهيم و مقدار و تعداد ورّاث ، از انواع مختلف : دختران و مادر ، و برادران و خواهر ، واقف بوده است كه در زمانى كوتاه به قدر آنكه كسى سوار مركب شود ، جواب تامّ و تمام را داده است ؛ گرچه حقيقت اين پاسخ طبق نظريّه و فتواى حضرت نبوده است ، و حضرت بنا بر مصالح عمومى ، و عدم اختلال نظم ، در بسيارى از موارد طبق آراء و فتاواى خلفاى پيشين مطلب را إرائه مىكرده‌اند .\r\nأبُو شُعَيْب محاملى از حضرت صادق عليه السّلام روايت كرده است كه : مردى قبول كرد براى كسى چاهى حفر كند به عمق ده قامت انسان به اجرت ده درهم ؛\r\n\r\n","description":"","footnote":"","page_name":" 314 ","page_number":322},
  {"content":"\r\n\r\nو چون به اندازهء يك قامت حفر كرد ؛ از حفر بقيّهء آن عاجز شد . حضرت گفتند : مقدار ده درهم بايد بر پنجاه و پنج جزء قسمت شود ؛ يك جزء از آن پنجاه و پنج جزء در مقابل قامتِ أوَّل است ؛ و دو جزء در مقابل قامتِ دوّم ، و سه جزء در مقابل قامت سوّم ؛ و به همين حساب تا قامت دهم . « 1 »\r\nتوضيح اين مسئله آن است كه : چون حفرِ قامت أوَّل به هر مقدار كه مشكل باشد ؛ سختى حفرِ قامت دوّم ، دو برابر آن است ؛ و سختى حفر قامت سوّم ، سه برابر آن و سختى حفر قامت‌هاى ديگر به همين منوال ، تا برسد به قامتِ دهم كه ده برابر است بنابراين بايد ده درهم را به اين نسبت تقسيم نمود .\r\n55 10 + 9 + 8 + 7 + 6 + 5 + 4 + 3 + 2 + 1\r\nو به اين كسى كه يك قامتْ حفر كرده است ، يك جزء از پنجاه و پنج جزء ، از ده درهم را داد ؛ نه يك درهم را به طورى كه ده درهم را قسمت بر ده قامت كنى ؛ زيرا مشكلات و سختىهاى حفر در قامت‌هاى زيرين ، هر چه پيش رود بيشتر است .\r\nالبتّه اين در صورتى است كه صعوبت و سختى زمين در اين ده قامت يكسان باشد ؛ ولى البتّه در بعضى أماكن كه صعوبت زمين در طبقات مختلف فرق مىكند ، اين حكم تفاوت مىنمايد .\r\n\r\nنهى أمير المؤمنين عليه السّلام از بول كردن در آب جارى و در هواء\r\nدر ضمن حديث اربعمائة أمير المؤمنين عليه السّلام گفته‌اند : وَ لَا يَبُلْ أَحَدُكُمْ عَلَى سَطْحِ الْهَوَاءِ ؛ وَ لَا فِى مَاءٍ حَارٍّ ؛ فَمَنْ يفْعَلْ ذَلِكَ فَأصَابَهُ شَىءٌ فَلَا يَلُومَنَّ إلَّا نَفْسَهُ ؛ فَإنَّ لِلْماءِ أهْلًا وَ لِلْهَواءِ أهْلًاً . « 2 »\r\n\r\n\r\n","description":"","footnote":"\r\n( 1 ) - « وسائل الشّيعة » ، طبع بهادرى ، ج 2 ، ص 650 ، و طبع حروفى اسلاميه ، ج 13 ، ص 284 ، حديث 2 آخر كتاب اجاره از محمّد بن يعقوب كلينى ، از عدهء من اصحابنا ، از سهل بن زياد ، از معاوية بن حكيم ، از أبوشعيب محاملى رفاعى روايت كرده است و در پايان گويد : و شيخ طوسى با اسناد خود از سهل بن زياد ؛ و در « نهاية » از أبوشعيب محاملى روايت كرده است .\r\n( 2 ) - مراد از حديث أربعمائة ، چهار صد دستورى است كه در يك مجلس ، أمير المؤمنين عليه السّلام به اصحاب خود داده‌اند . و اين حديث را شيخ صدوق در كتاب « خصال » در أبواب المائة و ما فوقه آورده است ؛ و اين فقره از كلام آن حضرت را كه ما در اينجا آورديم در ص 613 از طبع مطبعهء حيدرى است . و در « وسائل الشّيعة » ، اين حديث را از « خصال » در حديث أربعمائة با اين عبارت آورده است كه : قَالَ : لا يبولنّ أحدكم فى سطح الهواء ، و لا يبولنّ فى ماءٍ جارٍ فإن فعل ذلك فأصابه شىء فلا يلومنّ إلّا نفسه ، فإنّ للماءِ أهلًا ، و إذا بال أحدكم فلا يطمحنَّ ببوله و لا يستقبل ببوله الريح . ( از طبع أمير بهادر ، ج 1 ، ص 47 و از طبع حروفى اسلاميّة ، ج 1 ، ص 249 ) . در اين نسخه نهى از بول كردن در آب جارى شده است ؛ و نهى شده است از آنكه : انسان بولش را به بالا كند و يا در مقابل باد نمايد . و در « مستدرك » ج 1 ، ص 38 رواياتى را ذكر كرده است كه از بول كردن در آب ، چه جارى و چه راكد نهى شده است . و از جمله آنكه از « غوالى اللئالى » از فخر المحقّقين از رسول خدا آورده است كه : لا يبولنّ أحدكم فى الماءِ الدّائم « نبايد يك نفر از شما در آبى كه دوام دارد مانند چاه و چشمه و جارى بول كند » و نيز از « غوالى اللئالى » از فخر المحقّقين آمده است كه : در حديث ديگرى است كه : أمير المؤمنين عليه السّلام گفته‌اند : و الماء له سكّان فلا تُؤذوهم ببولٍ و لا غائطٍ « براى آب ساكنانى است ؛ آنها را به بول و غائط آزار مدهيد . » و نيز از فخر آمده است كه : و روى أنّ البول فى الماء الجارى يورث السَّلَس و فى الراكد يورث الحَصْر » « بول كردن در آب جارى موجب ريختن ادرار بدون اختيار مىشود ؛ و بول كردن در آب راكد موجب بند آمدن إدرار مىشود . » و در « تهذيب » ، شيخ طوسى طبع نجف ، ج 1 ، ص 34 در باب الاحداث خبر 90 با سند متّصل خود روايت مىكند از فضيل از مِسْمَع حضرت صادق عليه السّلام كه أمير المؤمنين عليه السّلام گفته‌اند : إنّه نهى أن يبول الرّجل فى الماء الجارى إلّا من ضرورة ؛ و قال : إنّ للماء أهْلًا .\r\n","page_name":" 315 ","page_number":323},
  {"content":"\r\n\r\n« هيچيك از شما نبايد در فضاى هوا ، و نه در آبِ گرم بول بكند ! و اگر كسى چنين كند ؛ و گزندى به او رسد ، بايد فقطّ خود را ملامت كند ؛ زيرا كه براى آب أهلى و ساكنانى است ؛ و براى هوا أهلى و ساكنانى است كه در آن زيست مىكنند . »\r\nامروز به ثبوت رسيده است كه : در آب و هوا موجودات زنده ، و بالأخص در آبِ جارى سكونت دارند ؛ و بول كردنْ موجب آزار و يا مرگ آنها مىشود ؛ فلهذا بول كردن در آب و در هوا مكروه است .\r\nحضرت سجّاد عليه السّلام در نفرين بر دشمنان و متعدّيان و متجاوزان به إسلام از جمله عرض مىكند :\r\nاللَّهُمَّ امْزُجْ مِيَاهَهُمْ بِالْوَبَاء « 1 » « خداوند آب‌هاى آنها را به و با آلوده گردان . »\r\nو امروزه به ثبوت رسيده است كه ميكرب و با در آب است ؛ و اين كلام\r\n\r\n\r\n","description":"","footnote":"\r\n( 1 ) - در دعاى بيست و هفتم از « صحيفهء كاملهء سجّاديّه » ، آن حضرت بر أهل ثغور و مأمورين مرزهاى كشور اسلام دعا مىكند و سپس كفار را نفرين مىنمايد .\r\n","page_name":" 316 ","page_number":324},
  {"content":"\r\n\r\nحضرت قبل از كشف ميكرب بوده است ؛ خواه در آب ، و خواه در هوا . نظير فرمايش جدّش أميرمؤمنان كه معناى أهل را در آب و هوا از منبع نبوّت براى ما بازگو مىكند .\r\n\r\nطريق تعيين أرش و ديه منافع أعضاء : چشم و گوش و زبان\r\nمحمّد بن يَعْقُوب كُلَيْنىّ و شيخ طُوسّى روايت كرده‌اند با سند متّصل خود از أصْبَغ من نُبَاته كه او گفت : از أمير المؤمنين عليه السّلام پرسيده دربارهء مردى كه كسى بر سر او زد ؛ و اين مرد مضروب ادّعا كرد كه : چشمش در اثر ضرب نمىبيند ؛ و بوى چيزى را ادراك نمىكند ؛ و زبان او هم از كار افتاده است .\r\nأمير المؤمنين عليه السّلام گفتند : اگر راست بگويد ، بايد به او سه ديه داده شود . از آن حضرت پرسيدند : صِدْق او را از كجا به دست آوريم ؟ حضرت گفتند : أمّا در اين جهت كه ادّعا مىنمايد : او بوئى را استشمام نمىكند ؛ بايد حَرَّاق ( مادّهء سوزنده همچون فلفل و آب پياز و أمثالهما ) را به او نزديك كرد . اگر مطلب همين‌طور بود كه مىگويد ، تغييرى نمىكند ؛ و گرنه سرش را به عقب مىبرد ، و دو چشمانش اشك مىآورد .\r\nو أمّا در ادّعائى كه در چشمش دارد : بايد وى را در برابر خورشيد داشت ؛ اگر دروغ بگويد ، قدرت بر بازگذاردن چشم خود را ندارد ؛ و بالأخره چشم خود را فرو مىبندد ؛ و اگر راست بگويد ؛ دو چشمش باز مىماند .\r\nو امّا در ادّعائى كه در زبان خود دارد ؛ بايد سوزنى را به زبان او زد ؛ اگر خون قرمز بيرون آيد ؛ دروغ مىگويد ، و اگر خون سياه بيرون آيد ؛ راست مىگويد . « 1 »\r\nاين حديث را كُلَينىّ و شيخ همان‌طور كه ذكر شد ، از أصْبَغ روايت مىكنند ؛ أمّا در بعضى از نسخه‌هاى « كافى » مرفوعاً آورده ، و گفته است : علىُّ بنُ إِبْرَاهيم رَفَعَهُ قَالَ : سُئِلَ . فلهذا در وسائل از چنين نسخه‌اى استفاده كرده ، و مرفوعاً آورده است ، و در ذيل آن از شيخ مسندًا از أصْبَغ روايت كرده است . « 2 »\r\n\r\n\r\n","description":"","footnote":"\r\n( 1 ) - « فروع كافى » ، طبع حروفى حيدرى ، ج 7 ، ص 323 ، و « تهذيب » ، ج 10 ، ص 268\r\n( 2 ) - « وسائل الشّيعة » ، طبع امير بهادر ، ج 3 ، ص 504 و طبع حروفى اسلاميّه ، ج 19 ، ص 279 . و در ذيل اين روايت ، شيخ حرّ عاملى گويد : اين روايت را نيز صدوق با اسناد خود به قضاياى أمير المؤمنين عليه السّلام آورده است به عين همين الفاظ ، بجز آنكه گفته است : حضرت گفتند : ثلاث ديات النّفس « سه ديهء كامل كه ديهء نفس انسان است بايد بدهد » و امّا عبارت حضرت در نسخهء « كافى » و « تهذيب » ( ثلاث ديات ) بود يعنى سه ديه ؛ و اين مجمل است و معلوم نيست كه مقدار ديه چقدر است ؟ .\r\n","page_name":" 317 ","page_number":325},
  {"content":"\r\n\r\nو در « مستدرك الوسائل » از « بحار الأنوار » از كتاب « مَقْصَدُ الرَّاغيب » مرسلًا در ضمن قضاياى أمير المؤمنين عليه السّلام آورده است . « 1 »\r\nكلينىّ با إسناد خود از محمّد بن يحيى ، از احمد بن محمّد ، از بعضى از اصحاب او ، از أبان بن عُثمان ، از حسن بن كثير از پدرش ، و شَيْخ از حسين بن سعيد ، از فُضَاله ، از أبان ، از حسن بن كثير ، از پدرش ، روايت كرده‌اند كه : چشم كسى در حالى كه ظاهرش تغييرى نكرده بود ؛ به طورى آسيب ديد كه بينانى او كم شد . أمير المؤمنين عليه السّلام دستور دادند تا چشم صحيح او را بستند . آنگاه مردى تخم مرغى در دست گرفت ؛ و در جلوى او ايستاد ، و گفت : آيا اين را مىبينى ؟ ! و اين شخص آسيب ديده ، هر وقت مىگفت : آرى ! آن مرد قدرى تخم مرغ را به عقب مىبرد ؛ تا به جائى كه چون ديگر نمىديد ، آنجا را علامت مىزد . و پس از آن چشم آسيب ديده را مىبست ، و تخم مرغ را در برابر چشم سالم مىنهاد ؛ و پيوسته به عقب مىرفت ، تا به جائى كه ديگر نمىديد ؛ آن جا را نيز علامت مىزد ؛ و سپس فاصلهء ميان اين دو علامت را اندازه مىگرفت ؛ و به قدر نسبت اين مقدار با أصل درازى ميدان ديد چشم سالم ؛ أرْش و تفاوت ديه را معيّن مىنمود . « 2 »\r\nدر « مُسْتَدرك الوَسائل » از كتاب « دَعائم الْإسْلام » از أمير المؤمنين عليه السّلام آورده است كه : چون مردى را بزنند ؛ به طورى كه تمام قوّهء شنوائى ( سَامِعَهء ) خود را دست بدهد ؛ بايد به او يك ديهء كامل بپردازند . و اگر آن شخص مدّعى آسيب ديده ، مورد اتّهام باشد ، و احتمال دروغ دربارهء او برود ، بايد در نزديكى او به طورى كه او خودش نبيند ؛ و نداند ؛ و كاملًا غافلانه أنجام شود ، نه كلام و نه صوت را\r\n\r\n\r\n","description":"","footnote":"\r\n( 1 ) - « مستدرك الوسائل » ، ج 3 ، ص 284\r\n( 2 ) - « فروع كافى » ، ج 7 ، ص 323 حديث 6 ؛ و « تهذيب » ، ج 1 ، ص 266 ، حديث 1047 . و « وسائل الشيعه » ، طبع أمير بهادر ، ج 3 ، ص 504 و طبع حروفى اسلاميه ، ج 19 ، ص 283 ، حديث 2 . و « مستدرك الوسائل » از ظريف بن ناصح در كتاب ديات ، ج 3 ، ص 285 ، و ابن شهرآشوب ، در « مناقب » ، ج 1 ، ص 509 مختصراً آورده است .\r\n","page_name":" 318 ","page_number":326},
  {"content":"\r\n\r\nقبلًا نفهمد ؛ چيز صدا دارى را ناگهان به صدا درآورند ؛ تا اينكه از دست دادن قوّهء سامعهء او مشخّص گردد . « 1 »\r\nو همچنين در « مُسْتَدرك » از كتاب « جَعْفَرِيّات » با سند متّصل خود از أمير المؤمنين عليه السّلام روايت مىكند كه : آن حضرت قضاوت كردند ، راجع به مردى كه زده شده بود ، به حدّى كه مقدار قوّهء شنوائى خود را از دست داده بود .\r\nأمير المؤمنين عليه السّلام گفتند : تا گوش سالم او را گرفتند ؛ و گوش آسيب ديده را آزاد گذاردند ؛ و سپس يك درهم را به زمين زده ، و به صدا در آوردند و او مىشنيد و كم كم آن درهم را دور تر و دور تر به صدا در آوردند ، تا جائى كه ديگر نشنيد . و در اين حال جاى اين موضع را علامت گذاردند ؛ و حساب كردند كه تا مكان وقوف او چقدر فاصله دارد ؟\r\nپس از اين او را به جانب ديگر برگرداندند ؛ و درهم را به صدا درآوردند ، تا جائى كه ديگر نشنيد ، و اين جا را نشانه گذارده ؛ و فاصلهء آن را نيز تا موقف او حساب كردند . اگر فاصلهء دو مكان در دو طرف محاسبه يك اندازه بود ، او را در ادّعاى خود تصديق مىنمودند ، و اگر اين دو فاصله مساوى نبود ، او را در اين دعوى متّهم مىداشتند . و اگر در صورتى كه اين دو فاصله به قدر هم بود ، در اين وقت گوش آسيب ديده را مىبستند و مىگرفتند و گوش سالم را رها مىكردند و باز از دو جانب ، درهم را به صدا در مىآوردند ؛ و كم كم به عقب مىبردند . اگر فاصلهء جائى را كه ديگر نمىشنيد ، در هر دو صورت مساوى بود ؛ او را تصديق مىكردند و الّا مُتّهم مىداشتند .\r\nحال بر فرض تصديق او در هر دو مورد ، يعنى در گوش آسيب ديده ؛ و در گوش سالم ، ديه‌اى را به مقدار نسبت ذِراع « 2 » هائى را كه نمىشنيده است و سامعه نقصان پذيرفته است به او مىپرداختند . « 3 »\r\nو شيخ طوسى از حسين بن سعيد ، از حسن ، از زرعه ، از سماعه روايت كرده\r\n\r\n\r\n","description":"","footnote":"\r\n( 1 ) - « مستدرك الوسائل » ، ج 3 ، ص 284\r\n( 2 ) - « ذِراع عبارتست از فاصلهء بين سر انگشتان دست تا آرنج و تقريباً نيم متر است .\r\n( 3 ) - « مستدرك الوسائل » ج 3 ، ص 284 .\r\n","page_name":" 319 ","page_number":327},
  {"content":"\r\n\r\nاست كه : أمير المؤمنين عليه السّلام دربارهء كسى كه بر سر غلامى زده بود ؛ و در اثر آن ضرب ، مخرج بعضى از حروف را از دست داده بود ، و بعضى از حروف ديگر را خوب تلّفظ مىكرد ، چنين حكم كردند كه : يك ديهء كامل إنسان را بايد تقسيم به جميع حروف مُعجَم ( الِفْ با ) نمود آنگاه ديه را بر اين أساس به وى پرداخت كرد ، بدين قسم كه : آن حروفى را كه تلّفظ مىكرد ؛ از ديه كم مىگذاردند ، و به مقدار حروفى را كه نمىتوانست تلّفظ كند ، از ديه او مىپرداختند « 1 »\r\nسيّد بن طاوُس از « مجموع » محمّد بن حسين مَرْزبان ، نقل كرده است كه : مردى را نزد عمر آوردند كه كسى به او با چيزى چنان زده بود كه قطعه‌اى از زبان او جدا شده بود ، و در نتيجه مقدارى از كلام او خراب و ضايع گرديده بود . و عمر نمىدانست در اينجا چه حكم كند ؟ ! فَحَكَمَهُ عَلِىُّ عَلَيهِ السَّلَامُ أَنْ يُنْظَرَ مَا افْسِدَ مِنْ حُرُوفِ ا ب ت ث وَ هِى ثَمَانِيَةٌ وَ عِشْرُونَ حَرْفًا ؛ فَتُوْخَذَ مِنَ الدِّيةِ بِقَدْرِهَا . « 2 »\r\nدر اين صورت على عليه السّلام حكم كرد كه : « بايد تحقيق شود كه از حروف ألف بَا تَا ثَا كه مجموعاً بيست و هشت حرف است ؛ در اثر ضربهء وارده ، چه مقدار از آن ضايع شده است ، از ديه به مقدار آنها به آن مرد داده شود .\r\nكُلَينىّ از على بن إبراهيم ، از پدرش ، از ابن فَضَّال ، از سليمان دهّان ، از رفاعه ، از حضرت صادق عليه السّلام روايت كرده است كه : در زمان خلافت عثمان ، مردى از قبيلهء قَيْس ، مَوْلاى خود را ( آزاد شده - هم سوگند - شريك ) را به حضور او آورده و گفت : اين مرد به من سيلى زده است ؛ به طورى كه از چشم من آب مىريزد ؛ و با آنكه جراحتى و پارگى در او مشاهده نمىشود و ظاهرش صحيح است و ليكن هيچ نمىبيند .\r\nآن مرد گفت : من ديهء اين چشم را به او مىپردازم . و اين شخص سيلى خورده امتناع از قبول مىنمود ، و إصرار داشت كه حتماً بايد قصاص شود . عثمان\r\n\r\n\r\n","description":"","footnote":"\r\n( 1 ) - « تهذيب » ، طبع نجف ، ج 10 ، ص 263 ، حديث 1039 ، و در « وسائل الشّيعة » ، طبع أمير بهادر ، ج 3 ، ص 503 ، و طبع حروفى اسلاميّة ، ج 19 ، ص 274 حديث 4 اين روايت را آورده است .\r\n( 2 ) - « التَّشريف بالمِنَن فى التّعريف بالفِتَن » كه به « ملاحم و فتن » ابن طاوُس معروف است ، طبع نجف ، ص 153 و ص 154 .\r\n","page_name":" 320 ","page_number":328},
  {"content":"\r\n\r\n( نمىدانست چگونه قصاص كند كه چشم ظاهرش صحيح باشد ؛ ولى نور آن از دست برود ) آن دو نفر را به نزد أمير المؤمنين عليه السّلام فرستاد ؛ و گفت : در ميان اين دو نفر حكم كن ! آن مرد سيلى زننده ، به او ديه داد ، و قبول نكرد ؛ و همين طور ديه را بيشتر و بيشتر كردند ؛ تا به مقدار دو ديه حاضر شدند به او بدهند ؛ و او قبول ننمود ؛ و گفت : من غير از قصاص به چيزى تنازل نمىكنم .\r\nحضرت صادق عليه السّلام گفتند : در اين حال أمير المؤمنين عليه السّلام آئينه‌اى را طلب كرد ؛ و آن را داغ نمود ؛ و سپس پنبه‌اى طلبيد ، و آن را تر كرد ، و بر روى مژگان چشمهاى سيلى زننده نهاد ، و پس از آن چشمان او را در مقابل خورشيد نگهداشت ؛ و آئينه را طلب كرد و گفت : اينك در آئينه نگاه كن ؛ چون نگاه كرد ؛ پيه چشم او ذوب شده بود ؛ و چشمانش بدون اينكه در شكل و ظاهرش تغييرى پيدا شود ؛ نور و بينائى خود را از دست داده بود . « 1 »\r\nمَجلسّى - رضوان الله عليه - ، در شرح اين حديث گويد : شيخ در « نهايه » گفته است : علّت قرار دادن پنبهء مرطوب بر مژه‌هاى چشم او براى اين بوده است كه : مژگانش نسوزد و محترق نگردد ؛ و كلام حضرت صادق عليه السّلام كه پس از آن چشمان او را در مقابل خورشيد نگهداشت ؛ ظاهرش آن است كه : خود آن مرد را مواجه خورشيد قرار داد ؛ نه آئينه را همچنان كه در « تحرير » نيز اين طور استظهار كرده است . أمّا ظاهر كلام بعضى چنين است كه : آئينه را مواجه خورشيد قرار داد ؛ و اين طرز با تجربه موافق‌تر است كه آئينه را در برابر خورشيد بگيرند ؛ و به آن مرد بگويند : در آن آئينه نظر كن !\r\nدر « روضه » گفته است : اگر نور و روشنائى چشم برود ، با سلامت حَدَقه ؛ گفته شده است : براى قصاص بايد بر روى مژه‌هاى چشم پنبهء مرطوب نهاد ؛ و آنگاه چشم را در برابر آئينهء داغ شده‌اى كه در مقابل خورشيد گذارده شده است ؛ قرار داد ، و آنگاه به مرد مجرم أمر كرد ، تا در آئينه نظر كند ، تا آنكه نور و روشنائى چشم از بين برود .\r\n\r\n\r\n","description":"","footnote":"\r\n( 1 ) - « فروع كافى » ، طبع مطبعهء حيدرى ، ج 7 ، ص 319 ، حديث أوّل .\r\n","page_name":" 321 ","page_number":329},
  {"content":"\r\n\r\nو قول به اينكه بدين‌گونه بايد استيفاء قصاص از شخص مجرم كرد ، مشهور است در ميان أصحاب ؛ و مستندِ آن ، روايت رفَاعَة است ؛ حال بايد دانست كه در « روضه » كه گفته است : قِيلَ فِى ذَلك ؛ اين طور گفته شده است ، و به طور جزم حكم نكرده است ؛ به چه علّت است ؟ علّت آن اين ا ست كه مىخواهد بفهماند كه : راه استيفاءِ قصاص در چشم ، منحصر به اين طريق نيست ؛ و مىتوان به هر طريقى كه غرض حاصل مىشود ، نور چشم را از بين برد ؛ و حَدَقه را باقى گذارد . « 1 »\r\n\r\nتعيين ديه كوتاه شدن نفس\r\nابن شهْرآشوب گويد : مردى در نزد حضرت أمير المؤمنين عليه السّلام ادّعا كرد كه بر سينهء او چنان زده‌اند ، كه نَفَس‌هاى او كوتاه شده است . حضرت گفتند : نفس دَر مَنْخَرِ راست است ؛ و ساعتى در منخر چپ است ؛ أمّا چون سپيدهء صبح بدمد ، در منخر راست قرار مىگيرد تا آفتاب طلوع كند ؛ بنابراين شخص مُدّعى را از أذان صبح تا طلوع آفتاب مىنشانند ؛ و تعداد نَفَس‌هاى وى را شمارش مىكنند . سپس در روز دوّم يكى از هم سن‌ّهاى او را نيز در اين وقت از طلوع فجر صادق تا طلوع آفتاب مىنشانند ؛ و نَفَس‌هاى او را شمارش مىكنند ؛ آنگاه به مقدار نقصانى كه شخص آسيب ديده از نَفَس‌هاى او كم شده است ، نسبت به مقدار نَفَس‌هاى شخص صحيح بايد به او ديه بدهند « 2 »\r\nشيخ مُفيد در « إرشاد » آورده است كه : مردى به حضور أمير المؤمنين عليه السّلام آمد و گفت : در پيش روى من خرما بود ؛ زن من با شتاب آمده ، و مبادرت كرد ، و يك دانه از آن خرماها را قاپيد ، و در دهان خود نهاد .\r\nمن قسم خوردم كه او نبايد اين خرما را بخورد و نبايد از دهان خود بيرون افكند . من چه كنم تا از عهدهء قسم بيرون آيم ؟ ( زيرا زن من همين‌طور خرما را در دهان خود نگهداشته است . )\r\nحضرت گفتند : نِصْفَش را بخورد ، و نصفش را بيرون افكند ؛ در اين صورت از عهدهء قسم خودت بيرون آمده‌اى . « 3 »\r\n\r\n\r\n","description":"","footnote":"\r\n( 1 ) - « مرأت العقول » ، طبع سنگى ، ج 4 ، ص 203 .\r\n( 2 ) - « مناقب » ، ج 1 ، ص 509\r\n( 3 ) - « إرشاد » طبع سنگى ، ص 124\r\n","page_name":" 322 ","page_number":330},
  {"content":"\r\n\r\n\r\nحكم حضرت در تعيين وزن قيد پاى غلام ، و در كيفيّت تعيين وزن فيل\r\nمجلسى از حَفصْ بن غَالِب مرفوعًا روايت نموده است كه : در زمان خلافت عمر ، دو نفر پهلوى هم نشسته بودند و در اين حال غلامى را كه قَيد ( غُلّ ) كرده بودند از جلوى آنها عبور دادند ؛ يكى از آن دو نفر گفت : وزن و سنگينى اين قَيْد فلان مقدار است ؛ و اگر اين مقدار نباشد امْرأتى طَالِقٌ ثَلاثًا ( زن من سه طلاقه باد ) « 1 »\r\nو آن نفر ديگر گفت وزن آن اين مقدار نيست ؛ و اگر اين مقدار باشد ، زن من سه طلاقه باد .\r\nچون آقا و سيّد اين غلام به جهت جرمى كه اين نموده بود ، او را در قيد كرده بود ؛ ناچار به نزد او آمده و از وى خواستند تا قيد را باز كند . و اينها آن را وزن كنند ، تا معلوم شود كدام يك از دو قسم صحيح است و كدام غلط . براى آنكه قَسَمش غلط است ؛ به واسطهء مُطلَّقه بودن زن خود به سه طلاق . از زوجهء خود كناره گيرد .\r\nآقا و مولاى غلام ، از باز كردن آن امتناع كرد . مرافعه را به نزد عمر بردند ؛ و عمر گفت : اينك شما دو نفر از زنهايتان كناره گيريد ! آنگاه فرستاد و أمير المؤمنين عليه السّلام را براى حلّ قضيّه خواست .\r\n( أمير المؤمنين عليه السّلام گفتند : چقدر اين سهل است ؟ ) آن وقت أمر فرمود ظرف بزرگى شبيه تغار آوردند ، و قيد غلام را با ريسمان بستند . آنگاه پاهاى غلام و قيد را با هم در آن ظرف نهادند ؛ و آب در ظرف ريختند تا آب تمام قيد را فرا گرفت .\r\n\r\n\r\n","description":"","footnote":"\r\n( 1 ) - اخبار أئمّهء طاهرين عليه السّلام طبق آيه قرآن :  الطَّلاقُ مَرَّتانِ ( 1 )  و اتّفاق و اجماع شيعه بر آن است كه : زنى به شوهر خود حرام نمىشود مگر آنكه او را سه طلاق ، جدا جدا دهند ؛ و بعد از هر يك از دو طلاق اوّل ، مرد به نكاح جديد ؛ و يا به رجوع در عدّه زن را دوباره به زوجيّت بكشد . ولى عامّه طبق فتواى عمر كه گفت : براى آسانى كار ، سه طلاق را با هم بدهيد ؛ ايشان در يك مجلس و با يك صيغه ، زن‌هاى خود را سه طلاقه مىكنند ؛ به طورى كه بدون محلّل إمكان رجوع برايشان نيست ؛ و اين گونه طلاق در نزد شيعه يك طلاق محسوب مىشود . و از طرفى سوگند به طلاق و عتاق در نزد شيعه ، باطل است ؛ يعنى اگر كسى سوگند ياد كند كه : اگر چنين شود زن من مطلّقه باشد و يا غلام من آزاد شود ، اين سوگند از أصل باطل است . و أمير المؤمنين عليه السّلام در اينجا كه با اين طريق وزن قيد را معيّن كرده‌اند - با آنكه اصل سوگند از دو جهت باطل بوده است - براى آن بوده كه خواسته‌اند آنها را از حكم كسى كه سوگند به طلاق ، معتبر مىشمارد خلاص كنند . ( 1 ) ( صدر آيه 229 از سوره 2 البقرة )\r\n","page_name":" 323 ","page_number":331},
  {"content":"\r\n\r\nدر اين حال فرمود : محلّ بالا آمدن آب را از داخل ظرف علامت زدند .\r\nدر اين حال دستور داد تا ريسمانى را كه به قيد بسته بودند ؛ بالا كشيدند ؛ به قدرى كه قيد تمامًا از آب بيرون آمد ؛ و فقطّ پاها در آب بود . و فرمود : محلّ پائين رفتن آب را در داخل ظرف علامت زدند .\r\nپس از اين فرمود : مقدارى آهن بياورند ؛ و داخل ظرف بريزند ، تا آب به محل اوّل خود بالا آيد . و سپس فرمود : اين مقدار از آهن را وزن كنند ، كه همان مقدار وزن و سنگينى قيد است . و عمر در تعجّب فرو رفت . « 1 »\r\nشيخ طوسى از حُسَيْن بن سَعِيد ، از بعض الأصْحاب مرفوعاً از أمير المؤمنين عليه السّلام دربارهء مردى روايت كرده است كه : او سوگند ياد كرده بود كه فيل را وزن كند ؛ و بداند سنگينى او چقدر است ؟ !\r\nآن مرد را به حضور آن حضرت آوردند . حضرت گفتند : وَ لِمَ تَحْلِفُونَ بِمَالَا تُطِيقُونَ ؟ !\r\n« چرا قسم مىخوريد به كارى كه طاقت آن را نداريد ، و از عهدهء آن نمىتوانيد بيرون آئيد ؟ ! »\r\nگفت : يا أمير المؤمنين ، اينك من مبتلا به اين قسم شده‌ام ! و كار از كار گذشته ؛ چاره‌اى بينديش !\r\nأمير المؤمنين عليه السّلام دستور دادند ؛ يك كشتى بزرگ « 2 » كه آمده بود ، و در آن بارِ نى بسيار بود ؛ أوّلًا محلّى را كه تا آنجا كشتى در آب فرو رفته است ؛ و به واسطهء رنگ آب از مقدار ديگر كشتى مشخّص شده است ، علامت بزنند ، و سپس مقدار زيادى از نِى را كه تقريباً به وزن فيل است ؛ از آن خارج كنند ، و پس از آن فيل را در كشتى ببرند ؛ و با كم و زياد نمودن نِى ها ، كشتى را در همان سطح أوّليّه‌اى كه در آب بود ؛ و با علامت رنگ آن موضع آن را معيّن كرده بودند ، در آورند . و سپس أمر كرد تا آن مقدارِ نِىْ كه از كشتى بيرون آورده‌اند وزن\r\n\r\n\r\n","description":"","footnote":"\r\n( 1 ) - « بحار الانوار » طبع كمپانى ، ج 9 ، ص 465 . و نيز شيخ صدوق در « من لا يحضر » ج 3 ، ص 9 ، از طبع نجف آورده است . شيخ در « تهذيب » ، طبع نجف ، ج 8 ، ص 318 و ص 319 مشابه اين را آورده است .\r\n( 2 ) - قُرْقُور ، بر وزن عُصْفور : كشتى بزرگ و يا كشتى دراز .\r\n","page_name":" 324 ","page_number":332},
  {"content":"\r\n\r\nكنند و چون وزن كردند ؛ فرمود : اين است وزن فيل . « 1 »\r\n\r\nحكم أمير المؤمنين عليه السّلام درباره مردى كه مىخواستند او را دوبار قصاص كنند\r\nكُلَينىّ از علىّ بن إبراهيم ، از پدرش ، از بعض الأصحاب ، و شيخ طُوسى از على بن مهزيار ، از إبراهيم بن عبد الله ، و شيخ صَدوق از أبان بن عثمان ، از كسى كه به او خبر داد ، از حضرت باقر ، و يا از حضرت صادق عليه السّلام روايت كرده‌اند كه : مردى را به نزد عمر بن خطّاب آوردند ، كه برادرِ كس ديگرى را كشته بود ؛ عُمَر قاتل را تسليم برادر مقتول كرد ، تا او را قصاص كند و بكشد .\r\nبرادر مقتول ، قاتل را ضربه‌اى زد ، به طورى كه دانست او كشته شده است . جَسَد مضروب را به منزلش حمل كردند ، و ديدند هنوز نمرده است ؛ و رمقى در جان خود از او باقى است . او را معالجه كردند تا صحّت يافت .\r\nچون از منزل خارج شد ؛ برادر مقتول او را گرفت ؛ و گفت : تو قاتل برادر من هستى ! و اين حقّ براى من است كه ترا بكشم ! شخص مضروب به وى گفت : تو مرا يك بار كشته‌اى !\r\nبرادر مقتول ، مضروب را نزد عمر برد ؛ و عمر أمر كرد تا او را بكشد . مضروب از نزد عمر بيرون آمد و مىگفت : قسم به خدا كه تو يك بار مرا كشته‌اى ! و از نزد أمير المؤمنين عليه السّلام گذشتند ؛ و مرد مضروب شرح واقعه را براى حضرت بازگو كرد . حضرت به برادر مقتول كه آماده كشتن بود ، فرمود : در اين كار عجله و شتاب مكن ، تا من به سوى تو باز آيم ! و حضرت نزد عمر آمد ؛ و گفت : حكم اين طور نيست كه تو نموده‌اى !\r\nعمر گفت : مَا هُوَ يا أَبا الْحَسَنِ ؟ ! « اى أبوالحسن ، حكم چطور است ؟ ! »\r\nحضرت فرمود : يَقْتَصُّ هَذَا مِنْ أخِى الْمَقْتُولِ الْأوَّلِ مَا صَنَع بِهِ ؛ ثُّمَّ يَقْتُلُهُ بِأخِيهِ .\r\n« اين شخص مضروب كه به سرحدّ قتل رسيده است ، أوّلًا بايد جنايت و جراحتى را كه برادر مقتول بر سرش آورده است ؛ قصاص كند ؛ و عين آن را به برادر مقتول وارد سازد . ثانياً برادر مقتول ، او را به جرم كشتن برادرش قصاص كند ! »\r\n\r\n\r\n","description":"","footnote":"\r\n( 1 ) - « تهذيب » ، ج 8 ، ص 318 ، حديث 1184 ، در باب نذور ؛ و مجلسى در « بحار الأنوار » ، طبع كمپانى ، ج 9 ، ص 465 ، از « تهذيب » شيخ روايت كرده است .\r\n","page_name":" 325 ","page_number":333},
  {"content":"\r\n\r\nبرادر مقتول دانست كه اگر بخواهد قصاص كند ؛ قبلًا بايد خودش ضربهء آن چنانى بخورد ؛ و سپس قصاص كند ؛ فلهذا او را عفو كرد ؛ و هر دو دست از يكديگر كشيدند « 1 »\r\nابن شَهْر آشُوب از أحمد بن عامِر بن سليمان طائى ، از حضرت إمام رضا عليه السّلام ، اين واقعه را بدين طور نقل كرده است كه : مردى إقرار و اعتراف كرد كه پسر يك مرد أنصارى را كشته است . عمر آن مرد قاتل را به پدر مقتول سپرد تا وى را بكشد . پدر مقتول با شمشير دو ضربت به او زد ؛ و يقين پيدا كرد كه او مرده است .\r\nچون او را به منزلش بردند ، رَمَقى از جان در بدن داشت ؛ آن جراحت پس از شش ماه خوب شد . پدر مقتول او را ديد ؛ و به نزد عمر كشاند ؛ و عمر او را بِدُو سپرد تا قصاص كند . آن مرد به أمير المؤمنين عليه السّلام استغاثه نمود . حضرت به عمر گفتند : اين چه حكمى است كه تو دربارهء اين مرد نموده‌اى ؟ !\r\nعمر گفت : الْنَّفْسُ بِالنَّفْسِ « يك جان ، در برابر يك جان » . حضرت فرمود : أَلَمْ تَقْتُلْهُ مَرَّةً « مگر آيا او را يك بار نكشته است ؟ ! » عمر گفت : او را كشته است ، و ليكن دوباره خوب شده است و زنده مانده است !\r\nحضرت فرمود : فَيقْتَلُ مَرَّتَينِ ؟ « آيا مرد قاتل ، بايد دوبار كشته شود ؟ ! »\r\nعمر مبهوت شد و گفت : فَاقْضِ مَا أنْتَ قَاضٍ « اينك تو به هرطور مىخواهى بين آنها قضاوت كن » .\r\nحضرت از نزد عمر بيرون آمدند ؛ و به پدر مقتول گفتند : مگر تو او را يك بار نكشته‌اى ؟ ! گفت : آرى ! و ليكن تو مىگوئى : خون پسر من هدر رود ؟ ! حضرت فرمود : نه ! ليكن حكم آن است كه تو خودت را به او تسليم كنى ؛ تا آنچه به او وارد ساخته‌اى ، او از تو قصاص كند ؛ و پس از آن ، او را در ازاى خون پسرت بكشى ! آن مرد گفت : هُوَ و اللهِ الْمَوْتُ وَ لَابُدَّ مِنْهُ « اينكه تو مىگوئى سوگند به خدا مرگ است ، و هيچ گريزى از آن نيست . » حضرت فرمود : لَابُدَّ أنْ يَأْخُذَ بِحَقِّهِ « هيچ چاره‌اى هم نيست از آنكه اين مرد مضروب مىخواهد حقّ خود را بگيرد ؛ و بايد تو\r\n\r\n\r\n","description":"","footnote":"\r\n( 1 ) - « فروع كافى » طبع مطبعهء حيدرى ، ج 7 ، ص 361 و « تهذيب » ، ج 10 ، ص 278 ، حديث 1086 ، و « من لا يحضره الفقيه » ، طبع نجف ، ج 4 ، ص 128 .\r\n","page_name":" 326 ","page_number":334},
  {"content":"\r\n\r\nرا قصاص نمايد ! »\r\nپدر مقتول گفت : من از خون پسرم گذشتم ، او هم از قصاصى كه بايد بر من وارد كند بگذرد .\r\nأمير المؤمنين عليه السّلام نامه‌اى نوشتند ؛ و بين آن دو ، إقرار به برائت از همديگر و عدم تعدّى و تجاوز را به إمضاى هر دو نفر رساندند . و عمر دست خود را به سوى آسمان بلند كرد و گفت :\r\nالْحَمْدُ لِلّهِ أنْتُمْ أهْلُ بَيْتِ الرَّحْمَةِ ، يَا أبَا الْحَسَنِ ! ثُمَّ قالَ : لَوْ لَا عَلِىُّ لَهَلَكَ عُمَرُ . « 1 »\r\n« حمد و سپاس مختصّ به خداست . شما اهل بيت رحمت هستيد ! اى أبوالحسن ! و پس از آن گفت : اگر على نبود ، هر آينه عمر هلاك شده بود . »\r\nو همچنين ابن شهرآشوب ، از « تفسير رَوْضُ الجنان » كه تصنيف أبوالفتوح رازىّ است ، نقل كرده است كه : در زمان عمر بن خطّاب چهل نفر زن به نزد او رفتند ؛ و از مقدار شهوت بنى آدم سؤال كردند . عمر گفت : براى مرد يك مقدار از شهوت است و براى زن نُه برابر او . آنها گفتند : پس به چه علّت براى مردان جائز است زن دائمى بگيرند ؛ و زن موّقتى ( مُتْعَه ) بگيرند ؛ و نيز جائز است كنيزانى داشته باشند ؛ در حالى كه شهوت آنها يك نُهم است ؛ و ليكن جائز نيست از براى زنان بيش از يك شوهر بگيرند ؛ با آنكه شهوت ايشان نُه دهم است ؟ عمر از جواب فرو ماند . و چيزى نتوانست بگويد . و از أمير المؤمنين عليه السّلام درخواست كرد تا پاسخ آنان را بدهد .\r\nأمير المؤمنين عليه السّلام به هر يك از آن چهل نفر أمر فرمود تا بروند و شيشه‌اى را آب نموده بياورند . چون آوردند ، آنها را أمر كرد تا آن آبها را در تغارى ريختند . و پس از آن به آنها فرمود : اينك هر يك از شما آبى را كه خودش آورده است بايد مشخّص كند و نشان دهد ! گفتند : آبها در هم آميخته شده ؛ و آبهاى ما ديگر قابل تميز و تعيين نيست ! حضرت در اين حال إشاره فرمود ؛ به اينكه در\r\n\r\n\r\n","description":"","footnote":"\r\n( 1 ) - « مناقب » ، طبع سنگى ، ج 1 ، ص 497 .\r\n","page_name":" 327 ","page_number":335},
  {"content":"\r\n\r\nصورتى كه زن از يك شوهر بيش داشته باشد ؛ ديگر تميزى و تشخيصى در بين أولاد مردان نمىبود ؛ و نَسَبِ بشريّت ضايع مىشد ؛ و ميراث از بين مىرفت .\r\nو در روايت يحيى بن عَقيل وارد است كه در اينجا عمر گفت : لَا أبْقَانِى اللهُ بَعْدَك يا عَلِىُّ ! « 1 »\r\n« خداوند مرا پس از تو زنده نگذارد اى على » !\r\n\r\nحكم أمير المؤمنين عليه السّلام به جواز ازدواج زنى كه شوهر او عِنّين بوده است\r\nو نيز ابن شهرآشوب روايت كرده است كه : زنى به حضور عمر آمده ؛ و به خواندن اين سه بيت اكتفا كرد :\r\n مَا تَرى أصْلَحَكَ اللهُ * وَ أثرَى لَكَ أهْلًا 1\r\nفِى فَتَاةٍ ذَاتٍ بَعْلٍ * أصْبَحَتْ تَطْلُبُ بَعْلًا 2\r\nبَعْدَ إذْنٍ مِنْ أبيهَا * أ تَرَى ذَلِكَ حِلًّا 3 \r\n1 - « خداوند تو را به رشد و صلاح برساند ؛ و أهل و خانوادهء تو را فراوان كند ! آيا رأى و نظر تو چيست ؟\r\n2 - دربارهء زن جوانى كه شوهر دارد ؛ و ليكن حالش اين طور شده است كه طلب شوهر مىكند .\r\n3 - بعد از آنكه از پدر خود در اين موضوع إجازه گرفته است ؟ آيا تو شوهر گرفتن او را حلال مىدانى ؟ ! »\r\nتمام شنوندگان ، اين گفتار را زشت شمردند و گرفتن شوهر را أمر قبيح و منكرى شمردند .\r\nأمير المؤمنين عليه السّلام به او گفتند : برو و شوهرت را اينجا حاضر كن ؛ زن رفت و او را حاضر كرد . حضرت به او أمر كردند : زنت را طلاق بده ! آن مرد زن را فوراً طلاق گفت ؛ و هيچ حجّت و دليلى هم براى خود إقامه ننمود . حضرت به حاضران فرمود : اين مرد عِنِّين « 2 » است ؛ و آن مرد در همان جا إقرار كرد كه عِنّين است .\r\n\r\n\r\n","description":"","footnote":"\r\n( 1 ) - « مناقب » ، ج 1 ، ص 492\r\n( 2 ) - عِنّين به مردى گويند كه : به مرض عَنَن مبتلاست و آن مرضى است كه در موقع مواقعه و آميزش با زن ، آلت رجوليّت او از كار مىافتد و در شرع مقدّس اسلام در اين صورت فسخ نكاح را به دست زن قرار داده‌اند . و با شرائط و أحكامى كه در فقه مقرّر است ؛ زن نكاح را فسخ مىكند و شوهر ديگر در صورت ميل خود مىنمايد .\r\n","page_name":" 328 ","page_number":336},
  {"content":"\r\n\r\nو پس از اين طلاق ، قبل از اينكه عدّهء او منقضى شود ؛ مرد ديگرى او را به نكاح خود درآورد « 1 »\r\nو أبوبكر خوارزمىّ گويد : إذَا عَجَزَ الرِّجَالُ عَنِ الْإمْتَاعِ ( الإبقاعِ نسخه بدل ) فَتَطْلِيقُ الرِّجَالِ إلَى النِّسَاءِ . « 2 » « چون مردان از تمتّع دادن زنان عاجز باشند ؛ طلاق دادن و رها كردن مردان به دست زنان است . »\r\nو نيز ابن شهرآشوب گويد : دربارهء زن محصنه‌اى « 3 » كه كودكى صغير با او زنا كرده بود ؛ عمر دستور داد كه زن را رَجْم ( سنگسار ) كنند . أمير المؤمنين عليه السّلام گفت : إنَّمَا يَجِبُ الْحَدُّ لِانَّ الَّذِى فَجَرَ بِهَا لَيْسَ بِمُدْرِكٍ . « 4 »\r\n« نبايد اين زن را رجم و سنگسار كرد ؛ بلكه بايد بر او حدّ جارى ساخت ؛ و بايد صد تازيانه بخورد ؛ به جهت آنكه كسى كه با او زنا كرده است ؛ بالغ نبوده است . »\r\nو نيز آورده است كه : عمر دربارهء مرد يَمَنى كه مُحْصِن بود ؛ و ليكن در مدينه عمل زنا و فجور انجام داده بود ؛ أمر كرد تا او را رجم كنند . أمير المؤمنين فرمود :\r\nلَا يَجِبُ عَلَيْهِ الرَّجْمُ لِانَّهُ غَائِبٌ عَنْ أهْلِهِ ؛ وَ أهْلُهُ فِى بَلَدٍ أخَرَ ؛ إنَّمَا يَجِبُ عَلَيْهِ الْحَدُّ .\r\n« او را نبايد رجم نمود ؛ به سبب آنكه از أهلش و زَنَش دور است ؛ زن او در شهر دگرى است ؛ اين است و جز اين نيست كه فقطّ بايد بر او حدّ جارى كرد . »\r\n\r\n\r\n","description":"","footnote":"\r\n( 1 ) - زنى كه شوهر كرده است و شوهر با او آميزش نكرده است ؛ چنانچه مرد او را طلاق دهد ؛ عدّه ندارد ؛ و فوراً مىتواند شوهر ديگرى بنمايد .\r\n( 2 ) - « مناقب » ، طبع سنگى ، ج 1 ، ص 492\r\n( 3 ) - « اگر مردى مُحْصِن باشد ؛ و يا زنى مُحْصِنة باشد ؛ و زنا كند ؛ بايد او را حاكم شرع بعد از ثبوت به رؤيت چهار شاهد مرد عادل رجم كند ؛ و معناى احصان اين است كه : مرد زن داشته باشد و دسترسى هم به او داشته باشد ؛ و يا زن شوهر داشته باشد و دسترسى به او داشته باشد . و امّا اگر احصان نبوده باشد بدين معنى كه مرد و يا زن همسر نداشته باشند و يا دسترسى به او را نداشته باشند ؛ در اين صورت زناى محصنه نيست ؛ و بايد زناكننده را بعد از ثبوت به رؤيت چهار مرد عادل حدّ زنند ؛ و مقدار حدّ در زنا به نصّ آيه قرآن يك صد تازيانه است .\r\n( 4 ) - « مناقب » ، ج 1 ، ص 492 و ص 493\r\n","page_name":" 329 ","page_number":337},
  {"content":"\r\n\r\nعمر گفت : لَا أبْقَانِىَ اللهُ لِمُعْضَلَةٍ لَمْ يَكُنْ لَهَا أَبُو الْحَسَنِ . « 1 »\r\n« خداوند مرا زنده نگذارد ، در مشكله‌اى كه براى من پيشامد كند ؛ و براى حلّ و گشودن آن أبوالحسن نباشد . »\r\nو نيز ابن شهرآشوب از عَمْرُو بن شُعَيب ، و أعْمَش ، و أبُو الضُّحى ، و قَاضِى ، و أبُو يُوسُفُ ، و مَسْرُوق روايت نموده است كه : زنى را كه در عِدّه‌اش با او نكاح كرده بودند ؛ به نزد او آوردند ؛ عمر حكم كرد تا بين آن زن و شوهرى كه كرده است ؛ جدائى حاصل شود ؛ و نيز مهريّه‌اى را كه مرد به زن داده بود ، مصادره كرده و در بيت المال قرار داد و گفت : من مهريّه‌اى را كه نكاح آن ردّ شده است تجويز نمىكنم ؛ و حكم كرد كه اين مرد و زن با هم حَرَام مُؤبَّد هستند ؛ و ديگر تا آخر عمر نبايد با يكديگر ازدواج نمايند . اين حكم عمر چون به أمير المؤمنين عليه السّلام رسيد ، گفت : إنْ كَانُوا جَهِلُوا السُّنَّةَ لَهَا الْمَهْرُ بِمَا اسْتَحَلَّ مِنْ فَرْجِهَا وَ يُفَرَّقُ بَيْنَهُمَا فَإذَا انْقَضَتْ عِدَّتُهَا فَهُوَ خَاطِبٌ مِنَ الْخُطَّاب . « 2 » فَخَطَبَ عُمَرُ النَّاسَ ؛ فَقَالَ : رُدُّوا الْجَهَالَاتِ إلَى السُّنَّةِ وَ رَجَعَ عُمَرُ إلَى قَولِ عَلِىٍّ . « 3 »\r\n\r\n\r\n","description":"","footnote":"\r\n( 1 و 3 ) - « مناقب » ، ج 1 ، ص 493 و روايت دوّم را بسيارى از علماء عامّه روايت كرده‌اند ؛ از جمله خوارزمى در « مناقب » طبع سنگى ، ص 57 و طبع حروفى نجف ، ص 50 و در خاتمهء روايت بدين عبارت است كه : و ردّوا قول عمر إلى على عليه السّلام « يعنى گفتار عمر را به گفتار على عليه السّلام برگردانيد » . و از جمله سبط ابن جوزى در « تذكرهء الخواصّ » ص 87 و از جمله محبّ الدين طبرى در كتاب « الرياض النَّضرة » طبع مكتبهء لبندة ، ج 3 ، ص 208 و در كتاب « ذخائر العقبى » ص 81 و در ذيل آن گويد : اين حديث را ابن سمّان در « الموافقة » تخريج كرده است ؛ و از جمله بيهقى است در « السنن الكبرى » ج 7 ، ص 441 و ص 442 كه سه روايت در رجوع عمر به رأى أمير المؤمنين عليه السّلام آورده است و در يك روايت آن تصريح دارد كه عمر با آنكه از زن و مرد پرسيد كه شما به اين مسئله عالم بوديد و يا جاهل ؟ و آنها هر دو نفرشان گفتند : ما جاهل بوديم و مسئله را نمىدانستيم . معذلك آن دو را تازيانه زد . و در تمام روايات وارده در « سنن بيهقى » است كه ، عمر مهريّه را مصادره نموده و به بيت المال فرستاد . بيهقى يك روايت از أمير المؤمنين عليه السّلام ذكر مىكند كه شعبى گفت : على عليه السّلام بين آن دو جدائى افكند و صدق را در مقابل همبستر شدن با او براى زن قرار داد . و شافعى گويد : ما در اين مسئله به قول على عليه السّلام استناد داريم و شيخ گويد : عمر بن خطّاب از قول خود برگشت و مهريّه را براى زن مقرّر نمود ؛ و حكم كرد كه بعد از عدّه مىتوانند با هم اجتماع كنند .\r\n( 2 ) - در مذهب شيعه اگر كسى در عدّه ازدواج كند ، اگر بدون علم به حرمت و بدون دخول باشد ؛ -\r\n","page_name":" 330 ","page_number":338},
  {"content":"\r\n\r\n« اگر اين مرد و زن ، سنّت رسول خدا را نمىدانستند كه : نبايد در عِدّه نكاح نمايند ؛ مهريّه‌اى را كه مرد براى زن مقرّر داشته است ؛ به او مىرسد ؛ در مقابل تمتّعى كه از او برده و حِلِّيّتى كه از او براى اين مرد حاصل شده است . و ليكن چون نكاح در عدّه باطل است ؛ بايد بين آن دو نفر جدائى انداخت ؛ تا عدّه سپرى شود . حال كه زن از عدّهء خود بيرون آمد ، اين مرد همانند مردان ديگر مىتواند از او خواستگارى كند .\r\nپس از اين واقعه عمر به خطبهء خود مردم را مخاطب ساخت ؛ و گفت : هر جائى كه حكمش را نمىدانيد ؛ و از روى جهل انجام داده‌ايد ، آن را به سنّت برگردانيد ؛ و معاملهء عمل صحيح با او بنمائيد ؛ و خودش نيز به رأى و فتواى على عليه السّلام بازگشت نمود » .\r\n\r\nامتناع فضّه از مقاربت ؛ و گفتار عمر : شعره من آل أبى طالب أفقه من عدى\r\nو از همين قبيل است آنچه را كه جَاحِظ از نَظَّام در كتاب « فُتْيَاى » خود آورده است كه : عَمْرو بن دَاوُد از حضرت صادق عليه السّلام ذكر كرده است كه : براى حضرت فاطمه عليها السّلام كنيزى بود كه به او فضّه مىگفتند . بعد از شهادت حضرت فاطمه ، آن كنيز به على عليه السّلام ارث رسيد ؛ و آن حضرت او را به ازدواج أبُو ثَعْلَبَهء حَبَشِىّ در آوردند .\r\nأبُو ثَعْلَبَه اين كنيز را استيلاد نموده ؛ يعنى از او پسرى آورد . و پس از متولّد شدن اين پسر أبوثَعْلَبَه از دنيا رفت ؛ و سپس او را أبُومَلِيك غَطْفَانِىّ به نكاح خود در آورد ؛ و پس از اين نكاح ، پسرش كه از أبوثعلبه بود ، نيز از دنيا رفت و فضّه\r\n\r\n\r\n","description":"","footnote":"\r\n- حرمت ابدى نمىآورد و آن دو نفر بعد از انقضاى عدّه مىتوانند با هم تزويج كنند ؛ و أمّا اگر با علم به حرمت داشته باشد ؛ و يا اگر جهل دارد ، دخول كرده باشد موجب حرمت أبدى مىشود و اين دو نفر بعد از منقضى شدن عدّه هم نمىتوانند با هم عقد نكاح ببندند ؛ و ما كه اين روايات را در اينجا آورديم نه از جهت آن است كه به مضمون و محتواى آن قائليم ؛ زيرا از جهت سند در نزد ما معتبر نيستند . بلكه همانطور كه جدّ ما علّامهء مجلسى رضوان الله عليه در « بحار » ج 9 ، ص 478 گفته است : إنَّما ذكر ذلك مع مخالفته لمذاهب الشّيعة فى كونه خاطباً من الخطّاب : لبيان اعترافهم بكونه عليه السّلام أعلم منهم - انتهى . اين روايت را ذكر كرديم با وجود آنكه با مذاهب شيعه در خصوص اين فقرهء آن بعد از انقضاى عدّه با وجود دخول در عدّه مىتواند زن را خواستگارى كند ، مخالفت دارد . براى آنكه بفهمانيم : عامّه خودشان اعتراف دارند كه : أمير المؤمنين عليه السّلام أعلم است از ايشان .\r\n","page_name":" 331 ","page_number":339},
  {"content":"\r\n\r\nديگر نگذاشت أبومليك غطفانى با او آميزش كند و هم بستر گردد .\r\nأبومليك شكايت خود را به نزد عمر برد ، زيرا اين واقعه در دوران او بود . عمر گفت : اى فِضَّه چرا ابومليك از تو شكايت دارد ؟ فضّه گفت : تو با وجود آنكه چيزى بر تو پنهان است ؛ در اين موضوع قضاوت مىكنى ؟ !\r\nعمر گفت : من هيچگونه رخصت و اجازه‌اى در امتناع تو نمىيابم !\r\nفضّه گفت : اى أبُوحَفْص ؛ فكرت به جاهاى غير صحيح رفته ؛ و خيالات مختلف تو را ربوده است ! پسر من كه از غير أبومليك بود ، مُرد . من خواستم تا خودم را با گذشتن يك حَيض استبراء كنم ؛ تا وقتى كه حائض شدم ؛ بدانم پسرم مرده است و برادرى هم در شكم من ندارد . و أمّا اگر من حامله باشم اين فرزندى كه در شكم من است ، برادر اوست .\r\nعمر گفت : شَعْرَةٌ مِن ءَالِ أبى طالبٍ ، أفْقَهُ مِنْ عَدِىٍّ « 1 »\r\n« يك مو از آل أبى طالب فقيه‌تر و داناتر است در أمر دين ؛ از تمام طائفهء عَدِى » كه طائفه اوست .\r\nو همچنين ابن شهرآشوب از عَمرو بن داود از حضرت صادق عليه السّلام روايت كرده است كه : عَقَبَةُ بنُ أبى عَقَبه چون وفات كرد ؛ در جنازهء او على عليه السّلام و جماعتى از أصحاب آن حضرت حضور پيدا كردند و در ميان آنها عمر نيز بود . على عليه السّلام به مردى كه در بين تشييع كنندگان آمده بود گفت : چون عَقَبَه فوت كرد ؛ زن تو بر تو حرام شد ؛ مواظب باشد كه با او نزديكى نكنى !\r\nعمر گفت : كُلُّ قَضَايَاك يا أَبَا الْحَسَنِ عَجِيبٌ ؛ وَ هَذِهِ مِنْ أعْجَبِهَا ! يَمُوتُ الْإنْسَانُ فَتَحْرُمُ عَلَى أخَرَ امْرَأتُهُ « تمام قضاياى تو اى أبوالحسن عجيب است ؛ و\r\n\r\n\r\n","description":"","footnote":"\r\n( 1 ) - « مناقب » ، ج 1 ، ص 493 . و مجلسى در « بحار الأنوار » طبع كمپانى ، ج 9 ، ص 478 ، پس از نقل اين حديث در بيان پاسخ فضّه ، احتمالات ديگرى را نيز داده است . و در « غاية المرام » ، ص 531 حديث يازدهم از عامّه خوارزمى با سند متّصل خود روايت كرده است از ابن عبّاس كه او گفت : ما در تشييع جنازه‌اى بوديم كه على بن أبى طالب عليه السّلام به شوهر مادر جوانى گفت : از زنت دورى كن ! عمر گفت : چرا از زنش دورى كند ؟ از پاسخ اين سخنى كه گفتى ، به در آى ! حضرت فرمود : آرى ، ما خواستيم تا رحم آن زن را استبراء كرده باشيم ، تا چيزى در آن نباشد كه به سبب آن از برادرش مستحقّ إرث شود . و ميراث براى او نباشد ؛ عمر گفت : أعوذُ بالله من معضَلَهءٍ لا على لها .\r\n","page_name":" 332 ","page_number":340},
  {"content":"\r\n\r\nاين قضيّه از عجيب‌ترين آنهاست ! آخر چطور مىشود مردى بميرد ؛ و در أثر اين مردن ، زنى بر مردى ديگر حرام شود ؟ !\r\nفَقَالَ : نَعَمْ ! إنَّ هَذَا عَبْدٌ كَانَ لِعَقَبَةَ ؛ تَزَوَّجَ امْرَأةً حُرَّةً ؛ وَ هِى الْيَوْمَ تَرِثُ بَعْضَ مِيرَاثِ عَقَبَةَ . فَقَدْ صَارَ بَعْضُ زَوْجِهَا رِقًّا لَهَا . وَ بُضْعُ الْمَرْأةِ حَرَامٌ عَلَى عَبْدِهَا حَتَّى تُعْنِقَهُ وَ تَزَوَّجَهَا .\r\n« أمير المؤمنين عليه السّلام گفتند : آرى اينچنين است ! اين مرد بنده و غلام عقبه بوده است ؛ و با زن حرّه و آزادى تزويج نموده است . و آن زن حُرَّه امروز به واسطهء موت عقبه ، مقدارى از ماليهء او را إرث مىبرد ( چون از ورّاث اوست ) بنابراين مقدارى از شوهرش به رقيت و بندگى او در مىآيد . و نكاح و تمتّع زن بر غلام و بندهء خودش حرام است ؛ تا اينكه آن غلام را آزاد كند ، و سپس با وى تزويج نمايد . »\r\nعمر گفت : لِمِثْلِ هَذَا نَسْألُكَ عَمَّا اخْتَلَفْنَا فِيهِ . « 1 » « به جهت رفع شبهه و بيرون شدن از ندانستن أحكام در مثل اين قضيه ؛ ما در امورى كه در آن اختلاف داريم ، به تو رجوع مىكنيم ، و از تو مىپرسيم ! »\r\nو نيز از أصْبَغْ بن نُبَاته روايت كرده است كه : پنج نفر كه زنا كرده بودند ؛ عمر أمر كرد تا آنها را سنگسار ( رَجْم ) كنند . أمير المؤمنين عليه السّلام حكم او را تخطئه كردند . يكى را به جلو طلبيدند ؛ و او را گردن زدند . و دوّمى را جلو طلبيدند ؛ و رجم كردند ، و سوّمى را طلبيدند ؛ و حدّ ( تازيانه ) زدند ؛ و چهارمى را طلبيدند ؛ و نصف مقدار حدّ يعنى پنجاه تازيانه زدند ؛ و پنجمى را طلبيدند ؛ و تعزير كردند ( چند شلّاق ) .\r\nعمر گفت : اين چگونه مىشود ؟\r\nحضرت فرمودند : أمّا آن اوّلى ، كافر ذِمّى بود كه با زن مسلمان زنا كرده بود . و به واسطهء زنا از ذمّهء اسلام خارج شد . و أمّا آن دوّمى مردى بود كه مُحْصِن بود ؛ و بايد وى را رجم كرد . و أمّا آن سوّمى مردى غير محصِن بود ، و بايد او را حدّ زد . و أمّا آن چهارمى ، بنده و غلامى بود كه زنا كرده بود . و بر غلام بايد نصف مقدار حدّ\r\n\r\n\r\n","description":"","footnote":"\r\n( 1 ) - « مناقب » ، طبع سنگى ، ج 1 ، ص 492 و اين قضيّه و قضيّهء قبلى را كه از فضّه آورديم در « الصّراط المستقيم » ج 2 ، ص 16 و 17 آورده است .\r\n","page_name":" 333 ","page_number":341},
  {"content":"\r\n\r\nجارى نمود ، و أمّا آن پنجمى ديوانه بود و عقل نداشت ؛ فلهذا با چند تازيانه‌اى او را أدب كرديم و ترسانيديم !\r\nعمر گفت : لَا عِشْتُ فِى امَّةٍ لَسْتَ فِيهَا يَا أبَا الْحَسَنِ ! « 1 »\r\n« من زنده نمانم در امّتى كه تو در آن نبوده باشى ؛ اى أبوالحسن » !\r\n\r\nحكم أمير المؤمنين عليه السّلام درباره كفّاره حاجيانى كه تخم شترمرغ را صيد كرده بودند\r\nو نيز ابن شهرآشوب از دو كتاب أبوالقاسم كوفى و قاضى نُعمان از عمر بن حمّاد ، با إسناد خود ، از عبادة بن صامت روايت كرده است كه : جماعتى از شام به قصد حجّ بيت الله الحرام به سمت مكّه رهسپار شدند ؛ و در راه بعد از آنكه إحرام بسته بودند ، به آشيانهء شترمرغى رسيدند كه در آن پنج تخم بود .\r\nآنها اين پنج تخم شترمرغ را كباب كردند ؛ و خوردند ؛ و سپس با خود گفتند : بدون شكّ ما خطا كرديم ، زيرا در حال إحرام ، صيد نموديم . پس از خاتمهء أعمال چون به مدينه آمدند ؛ قصّه را براى عمر بيان كردند .\r\nعمر گفت : ببينيد : جماعتى از أصحاب رسول خدا را ؛ و از ايشان اين مسئله را بپرسيد ! تا آنچه مىدانند حكمش را براى شما بيان كنند ؛ آنها از جماعتى پرسيدند ؛ و جواب‌هاى مختلف شنيدند .\r\nعمر گفت : چون أصحاب رسول خدا اختلاف كرده‌اند ؛ در اينجا مردى است كه مأموريم در صورت اختلاف به وى مراجعه كنيم ؛ تا او در مورد اختلاف حكم نمايد . عمر فرستاد در پى زنى به نام عَطِيّه و از او يك خرِ ماده‌اى به عاريت گرفت ؛ و سوار آن شد و آن حُجّاج را با خود آورد تا به نزد على عليه السّلام رسيدند . و على عليه السّلام در يَنْبُع بود . على عليه السّلام به نزد عمر آمد و گفت : چرا نفرستادى به سوى ما تا ما به نزد تو بيائيم ؟\r\nعمر گفت : الْحَكمُ يُؤْتَى فِى بَيْتِهِ « براى حكم بايد به نزد حاكم روند ؛ نه آنكه حاكم به سوى مراجعين رود . »\r\nحجّاج بيت الله الحرام ، جريان واقعه و صيد تخم‌هاى شترمرغ را براى او بازگو\r\n\r\n\r\n","description":"","footnote":"\r\n( 1 ) - « مناقب » ، ج 1 ، ص 493 . و اين واقعه را در مفتتح كتاب « عجائب أحكام » أمير المؤمنين عليه السّلام از على بن إبراهيم ، از پدرش ، از محمّد بن وليد ، از محمّد بن فرات از أصبغ بن نباته آورده است ؛ كتاب « عجائب احكام » ، عاملى ، ص 55 و ص 56 .\r\n","page_name":" 334 ","page_number":342},
  {"content":"\r\n\r\nكردند .\r\nأمير المؤمنين عليه السّلام به عمر گفتند : چون پنج تخم صيد كرده‌اند ؛ ايشان را أمر كن تا شتر نرى را در پنج شتر مادّه جوان رها كنند ؛ و پس از جفت گيرى آن مقدارى كه بچّه مىزايند ؛ بچّه‌ها را به عنوان هَدْى و قربانى به مكّه بفرستند ! عمر گفت : يَا أبَا الْحَسَنِ إنَّ النَّاقَةَ قَدْ تُجْهِضُ . فَقَالَ عَلِىُّ : وَ كذَلِك الْبَيْضَةُ قَدْ تَمْرَقُ .\r\n« اى أبوالحسن ناقه گاهى در وقت حامله شدن ، جنين خود را سقط مىكند و بچّه مىاندازد !\r\nأمير المؤمنين فرمودند : تخم هم گاهى فاسد مىشود و جوجه نمىدهد . »\r\nعمر گفت : لِمِثْلِ هَذَا امِرْنَا أنْ نَسْألَكَ « 1 » « براى أمثال اين وقايع ، ما أمر شده‌ايم كه از تو سؤال كنيم ! »\r\nو اين داستان را محبّ الدّين طبرى در دو كتاب خود : « ذَخَائر الْعُقْبَى » و « الرِّياضُ النَّضِرَة » بدين صورت آورده است كه : محمّد بن زبير گفت : من در مسجد دمشق وارد شدم . در آنجا پيرمردى فرتوت را ديدم كه از كبر سنّ دو استخوان تَرْقُوَهء او پيچيده بودند . من به او گفتم : إى شيخ ! تو چه كسى را از أصحاب رسول خدا ديده‌اى ؟ !\r\nگفت : عمر را ! گفتم : با او هم جنگ نموده‌اى ؟ ! گفت : جنگ يرموك !\r\nگفتم : براى من بيان كن چيزى را كه از او شنيده‌اى ؟ ! گفت : من با بعضى از جوانان براى حجّ بيرون شديم ؛ و به تعدادى از تخم شترمرغان رسيديم ، و آنها را مصرف كرديم در حالى كه مُحرم بوديم . چون از أداى مناسك حجّ فارغ گشتيم ؛ اين مطلب را براى أمير المؤمنين عمر بيان نموديم . او پشت كرد ؛ گفت : دنبال من بيائيد تا به حجره‌هاى رسول خدا صلّى الله عليه و آله و سلّم رسيد . دَرِ حجره‌اى را زد ؛ زنى از داخل حجره جواب داد .\r\nعمر گفت : أبوالحسن اينجاست ؟ ! زن گفت : نه ! او در مقتاة رفته است .\r\nعمر پشت كرد و گفت : به دنبال من بيائيد ؛ تا رسيد به او ، در حالى كه او\r\n\r\n\r\n","description":"","footnote":"\r\n( 1 ) - « مناقب » ، ج 1 ، ص 496\r\n","page_name":" 335 ","page_number":343},
  {"content":"\r\n\r\nخاك‌ها را با دست خود تسويه مىكرد ، و صاف و مرتّب مىنمود . او گفت : مَرْحَباً يا أمِيرَالْمُؤمِنين ! عمر گفت : اين جماعت در حال إحرام تخم شترمرغان را مصرف كرده‌اند . أبوالحسن گفت : چرا پى من نفرستادى ؟ ! عمر گفت : من سزاوارترم كه به نزد تو آيم ! على عليه السّلام فرمود : يضْرِبُونَ الْفَحْلَ قَلَائِصَ « 1 » أبْكارًا بِعَددِ الْبِيضِ فَمَا نَتَجَ مِنْهَا أهْدَوْهُ .\r\n« شتر نر را در شتران مادهء جوان بكر ، به تعداد تخم‌ها روان سازند ؛ آن تعدادى كه نتيجه دهد و بچّه شتر زائيده گردد ؛ آنها را به مكّه براى قربانى بفرستند . »\r\nعمر گفت : فَإنَّ الْإبِلَ تُخْدِجُ ! « 2 » قَالَ عَلِىُّ : وَ الْبِيضُ يمْرَضُ « شتر بعضى از أوقات بچّهء خود را ناتمام و ناقص سقط مىكند . على عليه السّلام گفت : تخم هم بعضى از اوقات متغيّر و فاسد مىگردد . »\r\nعمر گفت : اللّهُمَّ لَا تُنْزِلْ بِى شَدِيدَةً إلَّا وَ أبُوالْحَسَنِ إلَى جَنْبِى ! « 3 »\r\nدر سنّت آمده است كه هر شخص محرمى يك نَعامه ( شترمرغ ) صيد كند ؛ بايد يك بَدَنه ( شتر ) در مكّه قربانى كند . اين كفّارهء آن است . و طبعاً بايد كسى كه تخم شترمرغ را صيد مىكند براى كفّارهء آن يك بچّه شتر بفرستد . فلهذا عمر انتظار داشت كه أمير المؤمنين عليه السّلام بگويند : كفّارهء پنج شترمرغ ، فرستادن پنج كرّه شتر است به مكّه .\r\nولى حضرت اين حكم را ننمودند ؛ و حكم كردند كه كرّه شترهائى كه بعد از جفتگيرى پنج شتر ماده به دست آيد ؛ لازم است به عنوان هَدْى و قربانى به مكّه فرستاده شود . و عمر در اينجا به تعجّب آمده گفت : پنج تخم صيد كرده‌اند ؛ و ليكن كرّه شترهائى كه متولّد مىشوند ؛ ممكن است بدين مقدار نباشند ؛ بعضى از شتران سقط جنين كنند ؛ و بنابراين مقدار كفّاره از مقدار تخم‌هاى صيد شده كمتر\r\n\r\n\r\n","description":"","footnote":"\r\n( 1 ) - قلوص : شتر مادهء جوانى كه تازه بر او سوار مىشوند . جمع آن قلائص است .\r\n( 2 ) - خَدَجت الدَّابة و أخْدَجَتْ : حيوان مادّه ، بچّهء خود را ناقص الخلقه و يا قبل از تمامى أيّام باردارى ، انداخت و به آن حيوان خادِج و مُخْدج گويند . و به جنين سقط شدهء آن خديج و خدوج و مُخْدَج گويند .\r\n( 3 ) - « ذخائر العقبى » ، ص 82 ، و « الرياض النَّضرة » ، طبع مكتبهء لبندة ، ج 3 ، ص 205 و ص 206 .\r\n","page_name":" 336 ","page_number":344},
  {"content":"\r\n\r\nمىشود . أمير المؤمنين عليه السّلام در جواب فرمودند : پنج تخم شترمرغ هم كه معلوم نيست همگى جوجه درآورند ؛ زيرا تخم هم در بعضى از أحيان فاسد مىشود و متغيّر مىگردد ! پس اين احتمال در إزاى آن احتمال .\r\nبر اساس اين دقّت در محاسبهء عجيب بود كه عمر گفت : خدايا مطلب مشگل و ناهموارى را ، هيچگاه بر من وارد مكن ؛ مگر در آن وقتى كه أبوالحسن در كنار من باشد ! ( و آن را بدينگونه همانند حلّ نمودن مسئلهء تخم شترمرغان ، حلّ كند ! )\r\n\r\nحكم أمير المؤمنين عليه السّلام درباره ديه جنينى كه مادرش او را از ترس عمر سقط كرد\r\nو أيضاً ابن شهرآشوب گويد : جماعتى كه از ايشان است ، اسمعيل بن صالح از حَسَن روايت كرده‌اند كه : به عمر گفته شد : زنى است كه بعضى از مردان نزد وى رفت و آمد و گفتگو دارند . عمر در پى او فرستاد . چون فرستادگان عمر به نزد او آمدند ؛ ترسيد و با ايشان بيرون آمد ؛ و جنين خود را سقط كرد ، و بچّهء زنده‌اش بر روى زمين افتاد . بچّه گريه‌اى كرد و بلادرنگ مرد . اين جريان را به عمر گزارش دادند . عمر از صحابه سؤال كرد كه : تكليف من دربارهء اين بچّه سقط شده چيست ؟ ! تمام ياران و أصحاب او گفتند : تو در اين مورد قصد تأديب داشتى و جز خير را دربارهء زن إراده ننموده‌اى ! و بر عهدهء تو در اين واقعه چيزى نيست .\r\nعمر رو كرد به أمير المؤمنين عليه السّلام و گفت : ترا به خدا قسم مىدهم اى أبوالحسن ، آنچه را نظريّهء تست در اين باره بگوئى !\r\nأمير المؤمنين عليه السّلام گفتند : اين قوم اگر نظر مبالغه نداشته ؛ و از راه صدق و نصيحت با تو وارد شده‌اند ، تو را گول زده و به خلاف واقع كشانده‌اند ؛ و اگر نظريّه و رأى خود را بيان داشته‌اند ؛ كوتاه آمده و تقصير كرده‌اند . ديهء اين جنين بر عهدهء عاقلهء تُست ! چون قتل اين طفل از روى خطا تحقّق پذيرفته است ! و اين قتل متعلّق به تو و از ناحيهء تست .\r\nعمر گفت : وَ اللهِ نَصَحْتَنِى ! « سوگند به خدا كه برايم خيرخواهى نمودى ! » سوگند به خدا كه از اينجا بيرون نمىروى مگر آنكه ديهء جنين را بر پسران عَدِىّ اجرا كنى تا آنها آن را أدا كنند . و أمير المؤمنين عليه السّلام ديهء جنين را بر بَنِى عَدِىّ ( أقوام عمر ) قسمت كردند .\r\n\r\n","description":"","footnote":"","page_name":" 337 ","page_number":345},
  {"content":"\r\n\r\nو غزالى در « إحياء العلوم » إشاره به اين وقعه نموده است ، آنجا كه گويد : وجوب غرامت بر عهدهء إمام است در آن صورت ؛ همچنان كه از ساقط كردن زنى جنين خود را از ترس عُمر نقل شده است « 1 »\r\nو ابن أبى الحديد در « شرح نهج البلاغة » گويد : چون عمر فوت كرد ؛ ابن عبّاس رأى خود را دربارهء عَوْل در ميراث ظاهر كرد ؛ و قبلًا ظاهر نكرده بود ؛ به او گفتند : چرا اين مطلب را در وقتى كه عمر زنده بود ، ظاهر ننمودى ؟ !\r\nابن عبّاس در پاسخ گفت : هِبْتُهُ وَ كَانَ امْرَءاً مَهِيبًا . وَ اسْتَدْعَى عُمَرُ امْرَأةً لِيَسْألَهَا عَنْ أمْرٍ وَ كَانَتْ حَامِلًا فَلِشِدَّةِ هَيْبَتِهِ ألْقَتْ مَا فِى بَطْنِهَا فَأجْهَضَتْ بِهِ جَنِينا مَيِّتًا . فَاسْتَفْتَى عُمَرُ أكَابِرَ الصَّحَابَةِ فِى ذَلِكَ ؛ فَقَالُوا ؛ لَا شَىءَ عَلَيْكَ ! إنَّمَا أنْتَ مُؤدِّبٌ . فَقَالَ عَلِىُّ عَلَيهِ السَّلَامُ : إنْ كانُوا رَاقَبُوكَ فَقَدْ غَشُّوكَ ؛ وَ إنْ كَانَ هَذَا جُهْدَ رَأْيِهِمْ فَقَدْ أخْطَأُوا . عَلَيْكَ غُرَّةٌ يعنى عِتْقَ رَقَبَةٍ . فَرَجَعَ عُمَرُ وَ الصَّحَابَةُ إلَى قَوْلِهِ . « 2 »\r\n« من از عمر ترسيدم . او مردى ترسناك و وحشت‌زا بود . « 3 » عمر زنى را طلب\r\n\r\n\r\n","description":"","footnote":"\r\n( 1 ) - « مناقب » ، ج 1 ، ص 497 . و اين واقعه را علّامهء أمينى در « الغدير » ، ج 6 ، ص 119 ، حديث 22 با دو صورت از مصادر عديده‌اى همچون ابن جوزى در « سيرهء عمر » ، و أبوعمر در « علم » ، و سيوطى در « جمع الجوامع » نقلًا از عبد الرّزّاق ، و بيهقى و ابن أبى الحديد در « شرح » نقل كرده است . و شيخ مفيد در « إرشاد » ص 113 روايت كرده است .\r\n( 2 ) - « شرح نهج البلاغة » ، طبع بيروت ، دار المعرفة ، دار الكتاب العربى ، دار التّراث العربى ، ج 1 ، ص 58\r\n( 3 ) - كلينى در « كافى » ، ج 7 ، ص 80 و شيخ در « تهذيب » ج 9 ، ص 249 ، و صدوق در « من لا يحضره الفقيه » ، ج 4 ، ص 188 از زُهْرى از عبيد الله بن عبد الله بن عبته روايت كرده‌اند كه او گفت : « من با ابن عبّاس نشست و برخاست داشتم ، سخن از مقدار فريضه‌ها در مواريث به ميان آمد . ابن عبّاس گفت : سبحان الله العظيم . آيا شما اين طور تصوّر مىكنيد كه خداوندى كه از مقدار شن‌هاى ماسّه‌اى مكان عالج خبر دارد ، و آن را مىشمرد ؛ آيا در مال ، سهميّهء نصف و نصف و ثلث معيّن مىكند ؟ اين دو نصفه تمام مال را مىبرند ؛ جاى ثلث كجا باشد ! زُفَر بن أوس بَصْرى گفت : اى ابن عبّاس ! أوّلين كسى كه در فريضه‌ها قائل به عَوْل شد ؛ و گفت فريضه‌ها از سهام ميراث بيشتر است ، و بر آن سنگينى دارد كيست ؟ ابن عبّاس گفت : عمر بن خطّاب چون در نزد او فريضه‌ها با هم برخورد كردند ؛ و بعضى با بعضى جمع نمىشدند . گفت : قسم به خدا نمىدانم كدام را خداوند مقدّم داشته است ، و كدام را مؤخّر ؟ و من هيچ چيز را واسع‌تر نمىبينم از آنكه اين مال را در ميان شما به نسبت سهميّه‌هايتان از فريضه‌ها تقسيم كنم ! و -\r\n","page_name":" 338 ","page_number":346},
  {"content":"\r\n\r\nكرد تا از او دربارهء أمرى بپرسد ؛ و آن زن حامله بود . از شدّت هيبتِ عمر آنچه را كه در شكم داشت بينداخت ؛ و طفلِ جنين خود را به صورت بچّه مرده‌اى ساقط كرد . عمر راجع به اين أمر بزرگان صحابه استفتاء كرد . گفتند : بر عهدهء تو چيزى نيست ! زيرا تو به جهت أدب كردن اين كار را كردى ! على عليه السّلام فرمود : اگر اين قوم به لحاظ رعايت حال تو اين سخن را رانده‌اند تحقيقاً تو را گول زده‌اند ؛ و اگر غايت فكر و منتهاى إدراك آنها به اين حكم رسيده است ؛ اشتباه كرده ، و به خطا رفته‌اند . بر عهدهء تُست كه يك بنده آزاد كنى ! عمر و صحابه به گفتار على بازگشت نمودند » .\r\n\r\nرجوع عمر به أمير المؤمنين عليه السّلام در عدّه طلاق كنيز\r\nابن شهرآشوب أيضاً گويد : در كتاب « غَريب الْحَديث » از أبُوعُبَيْد وارد است كه : أبُوصُبْرَه گفت دو مرد به نزد عمر آمدند ؛ و گفتند : نظر تو در عدّهء طلاق كنيز\r\n\r\n\r\n","description":"","footnote":"\r\n- بنابراين آن مقدار از سهام فريضه‌اى كه موجب عَوْل مىشد ؛ و فرائض را از سهام بيشتر مىنمود ؛ بر تمام ذوى الحقوق بالنّسبه قسمت كرد و از فريضهء همهء آنها كاست . و ليكن سوگند به خدا اگر مقدّم مىداشت آنچه را كه خدا مقدّم داشته است ؛ و مؤخّر مىداشت آنچه را كه خدا مؤخّر داشته است ؛ هيچ‌گاه مقدار فريضه از سهام بيشتر نمىشد . زُفَر بن أوس گفت : كداميك را خدا مقدّم داشته است ؛ و كداميك را مؤخّر ؟ ابن عباس گفت : هر فريضه‌اى كه خداوند آن را از فريضهء ديگرى پائين نياورده است ، مگر به فريضه‌اى . اين است آنچه را كه خدا مقدّم داشته است . و أمّا آنچه را كه خدا مؤخّر داشته است ؛ هر فريضه ايست كه چون از محلّش و فرضش نازل شود ؛ ما بقى آن به وارث مىرسد و فريضهء ديگرى معيّن نشده است . و آن است آنچه را كه خدا مؤخّر داشته است . تا آنكه مىگويد : زُفَر بن أوس به ابن عبّاس گفت : ما منعك أن نشير بهذا الرّأى على عمر ، فقال : هِبْتُهُ ! چه موجب شد كه تو اين رأى را به عمر اشاره ننمودى ؟ ! گفت : من از او ترسيدم . زُهرى ، راوى روايت گويد : سوگند به خدا اگر قبل از ابن عباس إمام عدلى نيامده بود كه مبناى او بر وَرَع بود ؛ و بر همان أساس أمر وراثت را بنيان گذارد ؛ و بر همان اساس امر وراثت جريان يافت ؛ دربارهء علم ابن عبّاس ، دو نفر با يكديگر اختلاف نداشتند . » و از طريق عامّه اين حديث را بتمامه و كماله تا پايان آن بيهقى در « سنن » ج 6 ، ص 253 آورده است و نيز حاكم در « مستدرك » ج 4 ، ص 340 ، و ملّا على متّقى در « كنز العمّال » ج 6 ، ص 7 ، و أبوبكر جَصَّاص در « أحكام القرآن » ، ج 2 ، ص 109 آورده‌اند .\r\nأقول : و عجيب اينجاست كه طرفداران عمر اين مهابت را از فضائل او مىشمرند . ابن أبى الحديد مىگويد : وَ كان عُمر بن خطّاب صعبًا عظيم الهيبة ، شديد السياسة ، لا يحابى أحداً و لا يراقب شريفا و مشروفًا و كان أكابر الصّحابة يتحامونه ، و يتفادون من لقائه تا آنكه گويد : و قيل لابن عبّاس لمّا أظهر قوله فى العول بعد موت عمر و لم يكن قبل يظهره : هلّا قلت هذا و عمر حىّ ؟ قال : هبته و كان امرءاً مهيباً - انتهى ( ج 1 ، ص 173 و 174 ) .\r\n","page_name":" 339 ","page_number":347},
  {"content":"\r\n\r\nچقدر است ؟ ! عمر برخاست ؛ و آمد در حلقه‌اى از مردم كه در ميان آنها مرد أصْلَع ( كسى كه سرش مو ندارد ) بود ؛ و از آن أصْلَع پرسيد . او با إشارهء گفت : دو تا . عمر هم رو كرد به آن دو نفر ؛ و گفت : بايد دو حيض عدّه نگهدارند . يكى از آن دو نفر به عمر گفت : ما به حضور تو آمده‌ايم ؛ و تو اميرمؤمنان هستى ؛ و از طلاق كنيز از تو پرسش نموديم ؛ آنگاه تو آمدى به نزد مردى و از او پرسيدى ! سوگند به خدا كه او هم با تو سخنى نگفت و با إشاره با دست خود ؛ به تو مطلب را فهماند !\r\nعمر گفت : وَيْلَكَ أ تَدْرِى مَنْ هَذَا ؟ ! هَذَا عَلِىُّ بْنُ أبيطالِبٍ ! سَمِعْتُ رَسُولَ اللهِ صَلَّى اللَهُ عَلَيهِ وَ ءَالِهِ وَ سَلَّمَ يَقُولُ : لَوْ أنَّ السَّمَوَاتِ وَ الْأَرْضَ وُضِعَتْ فِى كَفَّةٍ وَ وُضِعَ إيمَانُ عَلِىٍّ فِى كَفَّةٍ لَرَجَحَ ايمَانُ عَلِى .\r\n« اى واى بر تو ! آيا مىدانى اين چه كسى است ؟ ! اين على بن أبى طالب است ؟ من از رسول خدا صلّى الله عليه و آله و سلّم شنيدم كه مىگفت : اگر آسمان‌ها و زمين در كفّه‌اى قرار گيرد ؛ و ايمان على در كفّهء ديگر قرار گيرد ؛ هر آينه ايمان على ترجيح دارد . » و اين حديث را مَصْقَلة بن عبد الله نيز روايت نموده است .\r\nعبدى شاعر أهل بيت گويد :\r\n إنَّا رُوينَا فِى الْحَدِيثِ خَبَرَا * يَعْرِفُهُ سَايرُ مَنْ كَانَ رَوَى 1\r\nأنَّ ابْنَ خَطَّابٍ أتَاهُ رَجُلٌ * فَقَالَ : كَمْ عِدَّةُ تَطْلبِقِ الْإمَا 2\r\nفَقَالَ : يَا حَيْدَرُ كَمْ تَطْلِيقَةٌ * لِلْأمَةِ اذْكرْهُ فَأوْمَى الْمُرْتَضَى 3\r\nبِإصْبَعَيْهِ فَثَنَى الْوَجْهَ إلَى * سَائِلِهِ قَالَ : اثْنَتَانِ وَ انْثَنَى 4\r\nقَالَ لَهُ : تَعْرِفُ هَذَا ؟ قَالَ : لَا * قَالَ لَهُ : هَذَا عَلِىُّ ذُو الْعُلَا « 1 » 5 \r\n1 - « ما در قسمت حديث ، خبرى برايمان روايت شده كه تمام روايان حديث از آن خبر دارند .\r\n2 - و آن خبر اين است كه : مردى به نزد پسر خطّاب آمد و گفت : مقدار عدّه‌اى را كه بايد كنيزان در طلاق نگهدارند چقدر است ؟ !\r\n3 - پسر خطّاب گفت : اى حَيْدَر ! مقدار عدّهء طلاق كنيز چقدر است ؟ بيان\r\n\r\n\r\n","description":"","footnote":"\r\n( 1 ) - « مناقب » ، طبع سنگى ، ج 1 ، ص 500 .\r\n","page_name":" 340 ","page_number":348},
  {"content":"\r\n\r\nكن ! امّا مرتضى فقط إشاره كرد .\r\n4 - با دو انگشت خود ( يعنى دو تا ) ، پسر خطّاب ، صورت خود را به سائل برگردانده و گفت : دو تا . و آنگاه برگشت ؛\r\n5 - و به آن مرد گفت : آيا تو مىشناسى اين مرد را ؟ ! گفت : نه ! گفت : اين است على صاحب مقام رفيع و پايه بلند . »\r\nاين حديث را سيّد على هَمدانى در كتاب « مَوَدَّة القُرْبى » ذكر كرده است . « 1 » و خوارزمى در « مناقب » آورده است . « 2 »\r\nو علّامهء أمينى در « الغدير » بتمامه و كماله از حَافِظ دَراقُطْنى و از ابنِ عَسَاكِر ، از شيخ گنجى ، در « كفاية الطالب » ص 29 روايت كرده است و گنجى گفته است : اين حديث حَسن و ثابت است ؛ و خطيب الحرمين خوارزمىّ در « مناقب » ص 78 و سيّد على همدانى در « مَوَدَّةُ الْقُرْبَى » از طريق زَمَخْشَرِىّ روايت كرده‌اند . « 3 »\r\nبايد دانست كه : روايتى را كه ما از ابن شهرآشوب آورديم ، در آن عبارت وَ اللهِ مَا كَلَّمَكَ بود « يعنى آن مرد به پسر خطّاب گفت : اين مرد جواب تو را با سخن نداد ؛ و به اشارهء با دو انگشت اكتفا نمود » ؛ و ليكن در نسخهء خوارزمى عبارت وَ اللهِ مَا أُكَلِّمُكَ آمده است « يعنى سوگند به خدا من با تو هيچ سخن نمىگويم ؛ زيرا كه تو مىگوئى : من أمير مؤمنانم ، آنگاه مسئله خود را از ديگرى مىپرسى ؛ و او هم فقط با إشاره پاسخت را مىدهد » .\r\n\r\nحلّ نمودن أمير المؤمنين عليه السّلام عبارات مشكلى را كه حذيفه براى عمر گفته بود\r\nإمام حافِظ گَنْجى شَافعى با سلسلهء سند متّصل خود روايت مىكند ؛ از سعيد بن مسيّب ، از حُذَيفهء يمانى ، كه او با عمر بن خطّاب برخورد كرد ، و عمر گفت : حالت چطور است ؟ گفت چگونه مىخواهى بوده باشم ! أصْبَحْتُ وَ اللهِ\r\n\r\n\r\n","description":"","footnote":"\r\n( 1 ) - « مودّة القربى » ، در ضمن كتاب « ينابيع المودّة » ، طبع اسلامبول سنهء 1301 ، مطبعهء اختر ، ص 254 در ضمن مودّت هفتم .\r\n( 2 ) - « مناقب » ، طبع سنگى ، ص 78 ، و طبع حروفى نجف ، ص 77 ، و ص 78 .\r\n( 3 ) - « الغدير » ، ج 25 ، ص 299 اين حديث را در ضمن ترجمهء حال شاعر غدير : عبدى كوفى ذكر كرده است .\r\n","page_name":" 341 ","page_number":349},
  {"content":"\r\n\r\nأكْرَهُ الْحَقَّ ، وَ أُحِبُّ الْفِتْنَةَ ، وَ أشْهَدُ بِمَا لَمْ أرَهُ ، وَ أحْفَظُ غَيْرَ الْمَخْلُوقِ ، وَ اصَلِّى عَلَى غَيْرِ وُضُوءٍ ، وَلِى فِى الْأَرْضِ مَا لَيْسَ لِلّهِ فِى السَّمَاءِ .\r\nحال من اين‌طور است كه : « صبح كرده‌ام در حالتى كه حقّ را مكروه و ناپسند دارم ؛ و فتنه را دوست دارم ؛ و شهادت مىدهم به چيزى كه او را نديده‌ام . و حفظ كرده‌ام چيزى را كه مخلوق نيست ؛ و نماز مىخوانم بدون وضوء ، و براى من در زمين آن چيزى است كه براى خدا در آسمان نيست . »\r\nعمر به غضب در آمد ؛ و چون كار فورى و عجله‌اى داشت ، فوراً از نزد او رفت . و به جهت اين گفتارى را كه از حُذَيْفه شنيده بود ، قصد داشت او را آزار كند . در راه كه مىرفت به عَلِى بن أبى طالب برخورد كرد ، و حضرت غضب را در چهره‌اش مشاهده نمود ؛ و به او گفت : اى عمر سبب غضبت چيست ؟ !\r\nعمر گفت : حُذيْفَة بْنُ الْيمَان را ملاقات كرده‌ام ؛ و از او پرسيده‌ام حالت چطور است ؟ ! او گفت : حالم اين طور است كه صبح كرده در حالى كه حقّ را مكروه و ناپسند دارم ! حضرت گفتند : راست گفته است : يَكْرَهُ الْمَوْتَ وَ هُوَ حَقُّ . او مرگ را مكروه و ناپسند دارد با آنكه حقّ است . عمر گفت : او گفت : فتنه را دوست دارم ! حضرت گفتند : راست گفته است : يحب المال و الولد ؛ و قد قال الله تعالى :  إِنَّما أَمْوالُكُمْ وَ أَوْلادُكُمْ فِتْنَةٌ .  « 1 »\r\n« او مال و فرزند را دوست دارد ؛ و خداوند گويد : اين است و جز اين نيست كه أموال شما و أولاد شما فتنه‌اند . »\r\nعمر گفت : يَا عَلِى ! او مىگويد : وَ أشْهَدُ بِمَا لَمْ أَرَهُ « من شهادت مىدهم به چيزى كه او را نديده‌ام . »\r\nحضرت گفتند : راست مىگويد ؛ او شهادت مىدهد به وَحدانيّت خدا ، و مرگ ، و بعث قيامت و بهشت و آتش ، و صراط و حُذَيْفه هيچ يك از آنها را نديده است . عمر گفت : يا عَلِى او مىگويد : من حفظ كرده‌ام غير مخلوق را . حضرت گفتند : راست گفته است ؛ او كتاب خداى تعالى را حفظ كرده است و آن\r\n\r\n\r\n","description":"","footnote":"\r\n( 1 ) - « آيه 15 ، از سورهء 64 : تغابن » :  إِنَّما أَمْوالُكُمْ وَ أَوْلادُكُمْ فِتْنَةٌ وَ اللَّهُ عِنْدَهُ أَجْرٌ عَظِيمٌ . \r\n","page_name":" 342 ","page_number":350},
  {"content":"\r\n\r\nغير مخلوق است . « 1 » عمر گفت : او مىگويد : من بدون وضوء نماز خوانده‌ام ! حضرت گفتند : راست گفته است ، او بر پسر عموى من : رسول خدا صلّى الله عليه و آله و سلّم صلوات فرستاده است بدون وضوء ؛ و صَلَوات بر او جايز است .\r\nعمر گفت : يا أبا الْحَسَن ! حُذيفه چيزى گفته است كه از همهء اينها بزرگتر است . حضرت گفتند : آن كدام است ؟ عمر گفت : او مىگويد : در زمين چيزى را دارم كه خدا در آسمان ندارد . حضرت گفتند : راست مىگويد : او زَنْ دارد و خداوند از داشتن زن و فرزند برتر است .\r\nعمر گفت : كَادَ يَهْلِكُ ابْنُ الْخَطَّابِ ، لَوْ لَا عَلِىُّ بْنُ أبيطالِبٍ . « 2 »\r\n« اگر على بن أبى طالب نبود ؛ نزديك بود كه پسر خطّاب هلاك بشود . »\r\nو نظير اين روايت را نه از حُذَيفه ، بلكه از مردى كه نزد عمر آمد ؛ و چنين و چنان گفت و أمير المؤمنين عليه السّلام رفع اشكال در كلام او را نمودند ، ابن صَبَّاغ مالِكى آورده است . و در خاتمهء آن وارد است كه عمر گفت : أعُوذُ بِاللهِ مِنْ مُعْضَلَةٍ لَا عَلِىَّ لَهَا . « 3 » . . . « من پناه مىبرم به خدا در مشكله‌اى كه پيش آيد و على براى حلّ آن نباشد . »\r\nو از سعيد بن مُسَيِّب آورده است كه : كَانَ عُمَرُ يَقُولُ : اللّهُمَّ لَا تُبْقِنِى لِمُعْضَلَةٍ لَيْسَ فِيهَا أَبُو الْحَسَنِ ؛ وَ قَالَ مَرَّةً : لَوْ لَا عَلِىُّ لَهَلَك عُمَرُ . « 4 »\r\n« عمر حالش اين طور بود كه مىگفت : خداوندا مرا باقى مگذار ، در مشكله‌اى كه پيش آيد ؛ و أبوالحسن در آن مشكله نباشد ؛ و يك بار گفت : اگر على نبود ، عمر هلاك شده بود » .\r\n\r\nزنى به عمر شكايت كرد كه : شوهر من شب زنده دار است ؛ روزها روزه\r\nابن أبى الحديد گويد : زنى به نزد عمر بن خطّاب آمد و گفت : اى أمير\r\n\r\n\r\n","description":"","footnote":"\r\n( 1 ) - اين قسمت گفتار باطلى است كه بعداً طرفداران به عدم مخلوقيّت قرآن ، براى انتصار عقيده و مذهب به حديث بسته‌اند . )\r\n( 2 ) - « كفاية الطالب فى مناقب على بن أبى طالب » ، طبع مطبعهء حيدريّه نجف ، سنهء 1390 هجرى ، ص 218 و ص 219 .\r\n( 3 ) - - « الفُصُول المُهِمّة » ، طبع مطبعهء عدل ، نجف ، ص 17 .\r\n( 4 ) - - « الفُصُول المُهِمَّة » ، طبع مطبعهء عدل ، نجف ، ص 17 .\r\n","page_name":" 343 ","page_number":351},
  {"content":"\r\n\r\nمؤمنان ؛ شوهر من روزها را روزه مىدارد و شبها را به عبادت و نماز قيام دارد ؛ و من با وجود آنكه مىبينم او به طاعت خدا مشغول است ؛ ناپسند دارم كه از او شكايت كنم ؛ عمر گفت : شوهر تو شوهر خوبى است . زن باز مطلب خود را با همان عبارت تكرار مىكرد ، و عمر نيز همان جواب را به او تكرار مىنمود .\r\nكعب بن سَوْر گفت : اى أميرمؤمنان ! اين زن از شوهر خود ، و دورى كردن او از فراش وى ، و عدم خلطه و آميزش شِكوه دارد ! عمر اينك دريافت و متفطّن شد كه زن چه مىخواهد بگويد ؛ و به كعب بن سَور گفت : اينك من حُكْم بين اين زن و شوهرش را به تو واگذار كردم . كَعْب گفت : شوهرش را بياوريد !\r\nشوهرش را آوردند . كَعْب به شوهر گفت : اين زوجهء تو از تو شكايت دارد ! شوهر گفت : در چه چيزى شكايت دارد ؛ در طعام و غذا ؛ و يا در آشاميدنى ؟ ! كعب گفت : نه ! زن گفت :\r\n أيُّهَا الْقَاضِى الْحَكيمُ رَشَدُهْ * ألْهَى خَلِيلى عَنْ فِرَاشى مَسْجِدُهْ\r\nزَهَّدَهُ فِى مَضْجَعِى تَعَبُّدُهْ * نَهَارُهُ وَ لَيلُهُ مَا يُرْقِدُهْ\r\nفَلَسْتُ فِى أمْرِ النِّسَاء أحْمَدُهْ \r\n« اى قاضى كه رشاد و راه يافتگى و استقامت او از روى علم و حكمت و سَداد است ؛ مسجد و عبادت‌گاه خليل و دوست من ، او را از فراش و رختخواب من ، منصرف كرده است . تعبّد او در روزها و شب‌هاى او ، او را بى رغبت كرده است كه در خوابگاهِ من وارد شود .\r\nبنابراين من در امور زنانگى شاكر از او نيستم . »\r\nشوهرش گفت :\r\n زَهَدَنِى فِى فَرْشِهَا وَ فِى الْحَجَلْ * أنِّى امْرُءٌ أذْهَلَنِى مَا قَدْ نَزَلْ\r\nفِى سُورَةِ النَّمْلِ وَ فِى السَّبْعِ الطِّوَل * وَ فِى كتَابِ اللهِ تَخْوِيفٌ جَلَل \r\n« بودن من مردى كه آيات نازلهء الهيّه او را از غير ياد خدا به فراموشى و نسيان كشانده است ؛ مرا از داخل شدن در فراش او در اطاق‌هاى زينت كرده و آئين بستهء نو عروسان ، بى رغبت كرده است . در خواندن و تدبّر كردن در سوره نَمْل ، و\r\n\r\n","description":"","footnote":"","page_name":" 344 ","page_number":352},
  {"content":"\r\n\r\nدر سوره‌هاى هفتگانه طِوال ، « 1 » و در كتاب خدا ، آيات دهشت انگيز بسيار است . »\r\nكعب گفت :\r\n إنَّ لَهَا حَقَّاً عَلَيْكَ يَا رَجُل * تُصِيبُهَا مِنْ أرْبَعِ لِمَنْ عَقَلْ \r\n فَأعْطِهَا ذَاكَ وَدَعْ عَنْكَ الْعِلَلْ \r\n« براى كسى كه داراى فكر و انديشه است ؛ از براى اين زن هم خداوند حقّى قرار داده است إى مرد كه اين زن ، از هر چهار شب ، بايد يك شب به حقّ خودش برسد . بنابراين حقّ را به او بده ، و عذر و اعتذار را رها كن ! »\r\nكَعْب بن سَوْر به عمر گفت : إى أمير مؤمنان ! إنَّ اللهَ أحَلَّ لَهُ مِنَ النِّسَاءِ مَثْنَى وَ ثُلَاثَ وَ رُبَاعَ فَلَهُ ثَلَاثَةُ أيّامٍ وَ لَيَالِيهِنَّ يَعْبُدُ فِيهَا رَبَّهُ ؛ وَ لَهَا يَوْمٌ وَ لَيْلَةٌ .\r\n« خداوند براى او ازدواج با زنان را حلال فرموده ، تا چهار تا . دو تا دو تا و سه تا سه تا . و چهار تا چهار تا . بنابراين سه روز و سه شب حقّ اوست كه در آنها پروردگارش را عبادت كند ؛ و يك روز و يك شب حقّ اين زن است .\r\nعمر گفت : وَ اللهِ مَا أعْلَمُ مِنْ أىِّ أمْرَيْكَ أعْجَبُ ؟ ! امِنْ فَهْمِكَ أمْرَهُمَا ، أمْ مِنْ حُكْمِكَ بَيْنَهُما ؟ اذْهَبْ فَقَدْ وَلَّيْتُكَ قَضَاءَ الْبَصْرَةِ « 2 »\r\n« سوگند به خدا نمىدانم كداميك از دو أمر تو شگفت‌آورتر است ؟ آيا اينكه مشكله آنان را فهميدى ؛ و يا از اينكه اين گونه حكم بين آنها نمودى ؟ ! برو ، و من قضاوت استان بصره را به تو واگذار كردم ! »\r\n\r\n\r\n","description":"","footnote":"\r\n( 1 ) - مراد از سوره‌هاى طِوال ، هفت سورهء بزرگ از أوّل قرآن بوده است كه رسول خدا صلّى الله عليه و آله و سلّم آنها را سورهء طوال ناميد ؛ و عبارتند از : « بقره ، آل عمران ، نساء ، مائده ، أنعام ، أعراف ، يونس » . عثمان در وقت جمع آورى قرآن به واسطهء آنكه سورهء أنفال و توبه را به جهت آنكه بسم الله ندارد ، هر دو را در يك سورهء طويل پنداشت ؛ و در كتاب « قرآن » آن دو را بر سورهء يونس مقدم داشت ؛ لهذا در نزد او اين دو سوره ، سورهء طِوال محسوب مىشدند . ولى چون به او اعتراض كردند كه : رسول خدا سورهء يونس را بعد از سورهء أعراف قرار داده است ؛ و آن را جزءِ سور طوال شمرده است ، جوابى نداشت كه بگويد ؛ و گفت : من از اين قرار داد رسول خدا مطّلع نبودم . ( « مهر تابان » : يادنامهء علّامهء طباطبائى رضوان الله عليه ، بخش دوّم ، ص 89 ، و ص 90 . )\r\n( 2 ) - « شرح نهج البلاغهء » ، از طبع دار إحياء الكتب العربيّة ؛ با تحقيق محمّد ابوالفضل إبراهيم ، ج 12 ، ص 46 و ص 47 و طبع بيروت ، دار المعرفة ، ج 3 ، ص 105 .\r\n","page_name":" 345 ","page_number":353},
  {"content":"\r\n\r\nدر اينجا خليفه كم انصافى نموده است ؛ زيرا حقّش آن بود كه خلافت خود را به دو واگذار كند .\r\n\r\nحكم أمير المؤمنين عليه السّلام به تبرئه زنى كه از روى اضطرار زنا كرده بود\r\nاز « أربعين » خَطِيب روايت است كه : در نزد عمر ، شهود شهادت دادند كه : زنى را در بعضى از مجتمع آبهاى عرب يافته‌اند ، كه مردى كه شوهر او نبوده است با او آميزش و تماس داشته است . عُمر امر كرد تا او را رجم ( سنگسار ) كنند . زن گفت : اللّهُمَّ أنْتَ تَعْلَمُ أنِّى بَرِيَّةُ « خداوندا تو مىدانى كه من بى گناهم ! »\r\nعمر به غضب آمد و گفت : وَ تَجْرَحى الشُّهُودَ أيضًا « علاوه بر زنائى كه نموده‌اى ، شهود را نيز به كذب و دروغ نسبت مىدهى ؟ ! » و أمر كرد تا أمير المؤمنين عليه السّلام از وى كيفيّت حال را بپرسند .\r\nزن گفت : براى أهل من شترى بود . من از منزل با شتر أهل خود بيرون شدم . در شتر من شير نبود ؛ و ليكن من با خود آب آشاميدنى را برداشتم . و يك نفر مرد كه در مقصد با من شريك بود ، او هم با من از منزل خارج شد . و پستان‌هاى شترش شير داشت . آبى را كه با خود آورده بودم تمام شد . از آن مردِ همسفر آب طلبيدم ؛ از دادن به من دريغ كرد مگر در صورتى كه خودم را در اختيار او گذارم . و من امتناع نمودم . تا جائى كه از شدّت عَطَش و تشنگى نزديك بود قالب تهى كنم . در آن هنگام خود را در اختيار او گذاردم ، و او به من آب داد .\r\nأمير المؤمنين عليه السّلام گفت : اللهُ أكبَرُ فَمَنِ اضْطُرَّ فِى مَخْمَصَةٍ غَيْرَ مُتَجَانِفٍ لِإثْمٍ فَلَا إثْمَ عَلَيهِ . « 1 » « الله اكبر ، پس كسى كه در مخمصه و گرسنگى افتد ، و خود را به گناه نكشاند و گرايش به گناه پيدا نكند ؛ او گناهكار نيست . » و ابن اصفهانى در اين باب سروده است :\r\n لَا يهْتَدُونَ لِمَا اهْتَدَى الْهَادِى لَهُ * مِمَّا بِهِ الْحُكمَانِ يشْتَبِهَانِ 1\r\nفِى رَجْمِ جَارِيَةٍ زَنَتْ مُضْطَرّةً * خَوْفَ الْمَماتِ بِعِلَّةِ الْعَطَشانِ 2 \r\n\r\n\r\n","description":"","footnote":"\r\n( 1 ) - « آخر آيه 3 ، از سورهء 5 : مائده » ، و عبارت آيه اينطور است :  فَمَنِ اضْطُرَّ فِي مَخْمَصَةٍ غَيْرَ مُتَجانِفٍ لِإِثْمٍ فَإِنَّ اللَّهَ غَفُورٌ رَحِيمٌ .  و از اينجا به دست مىآيد كه جملهء فلا إثم عليه را كه أمير المؤمنين عليه السّلام آورده‌اند ، از قرآن نيست ؛ بلكه إناء خود و براى تمام شدن مطلب آن را خبر براى مبتدا گرفته‌اند .\r\n","page_name":" 346 ","page_number":354},
  {"content":"\r\n\r\n إذْ قَالَ : رُدُّهَا فَرُدَّتْ بَعْدَ مَا * كادَتْ تَحِلُّ عَسَاكِرُ الْمَوتَانِ 3\r\nوَ بِرَجْمِ أُخْرَى وَالِدًا عَنْ سِتَّةٍ * فَأتَى بِقِصَّتِها مِنَ الْقُرْآنِ 4\r\nإذْ أقْبَلَتْ جَرَى إلَيْهَا اخْتُهَا * حَذَراً عَلَى حَدٍّ الْفُؤادِ حَصَانِ 5 « 1 » \r\n1 - « در آن امورى كه حكمش معلوم و مشخّص نبود ؛ و بين دو حكم اشتباه بود ؛ بر آن حكمى كه شخص هادى يعنى أمير المؤمنين صلوات الله عليه معيّن و مشخّص مىنمودند ؛ أبداً ايشان را راهى براى وصول به آن نبود .\r\n2 - راجع به سنگسار نمودن زنى را كه به علّت عطش و تشنگى از ترس مرگ ، از روى اضطرار زنا كرده بود .\r\n3 - در آن وقتى كه آن حضرت گفت : او را برگردانيد ؛ و سنگسار نكنيد ؛ و وى را برگردانيدند ، بعد از آنكه نزديك بود سپاهيان مرگ در آستانهء جان او فرود آيند ، و او را طعمهء هلاك و دمار سازند .\r\n4 - و به سنگسار نمودن زن ديگرى كه در شش ماهگى زائيد ، و أمير المؤمنين عليه السّلام از قرآن داستان برائت و بى گناهى او را آورد و بيان كرد ؛\r\n5 - در آن وقتى كه خواهرش به سوى اين زن مىآمد ؛ و ترسان بود از آنكه بر خواهرش كه پاكدل و عفيف است حدّ جارى شود . »\r\nابن قُتَيْبَه در « عُيون » خود از مدائنى روايت كرده است كه : در زمان خلافت عمر بن خطّاب در حال نماز ؛ از يكى از مأمومين حَدَثى صادر شد ؛ كه موجب بطلان نماز او شد . و عمر صداى حدث را شنيد ؛ چون عمر از نماز فارغ شد أمر كرد تا صاحب ضِرْطَه ( آنكه حَدَث از او بوده است ) برخيزد ؛ و وضو بگيرد و نماز بخواند . هيچكس برنخاست .\r\nجرير بن عبد الله گفت : اى أمير مؤمنان ! شما بر خودت و بر ما همگى أمر كن تا وضو بگيريم ؛ و پس از آن نماز را اعاده كنيم ؛ در اين صورت اين نماز براى ما نافله محسوب مىشود ؛ و براى صاحب ما و رفيق ما كه حدث از او بوده است ؛ قضاى نماز حساب مىگردد . عمر گفت : خدا ترا رحمت كند ! تو در جاهليّت\r\n\r\n\r\n","description":"","footnote":"\r\n( 1 ) - « مناقب » ، ابن شهرآشوب ، ج 1 ، ص 499 . و اين قضيّه را محبّ الدين طبرى در دو كتاب خود : « ذخائر العقبى » ، ص 81 و « الرّياض النَّضرة » ، طبع مكتبهء لبندة ، ج 3 ، ص 208 و ص 209 و بيهقى در « السُّنَنن الكبرى » ، ج 8 ، ص 236 ذكر كرده‌اند . و نيز شيخ مفيد در « إرشاد » ، طبع سنگى ص 114 روايت كرده است ؛ و در پايان روايت است كه : چون عمر ، گفتار حضرت را شنيد ، زن را آزاد كرد .\r\n","page_name":" 347 ","page_number":355},
  {"content":"\r\n\r\nشريف بودى و در اسلام فقيه . « 1 »\r\nابن أبى الحَديد گويد : محمّد بن سيرين روايت كرده است كه : عمر در اواخر دوران خلافت خود ، نسيان عارض او شده بود ؛ به طوريكه عدد ركعت‌هاى نماز را نسيان مىكرد ؛ و مردى را در حال نماز در جلوى خود مىگماشت تا عدد ركعات را بدين‌گونه به وى تلقين كند كه : او إشاره كند برخيز ! و يا ركوع كن ! و عمر طبق تلقين او عمل مىكرد .\r\n\r\nتجسّس شبانه عمر از خانه ابومحجن شرابخوار\r\nسُيوطى در « الدُّرُّ الْمَنْثُور » از خَرَائطى در كتاب « مكارم الأخلاق » از ثَوْرِ كنْدِى تخريج كرده است كه : عمر بن خطّاب شب‌ها در مدينه براى تفتيش و حراست گردش مىكرد . در اين ميان صداى مردى را از خانه‌اى شنيد كه آواز مىخواند و تغّنى مىنمود . از ديوار خانه بالا رفت ؛ و داخل شد ؛ ديد در نزد آن مرد زنى نشسته است ؛ و در برابر آنها ظرف شراب است . به او گفت : يا عَدُوَّ اللهِ أظَنَنْتَ أنَّ اللهَ يَسْتُرُكَ وَ أنْتَ عَلَى مَعْصِيَتِهِ ؟ !\r\nاى دشمن خدا ! تو مىپندارى ترا خداوند پنهان مىدارد ؛ در اين حال كه به عصيان و گناه او اشتغال دارى ؟ !\r\nآن مرد گفت : يا أمِيرَ الْمُؤمِنينَ لَا تَعْجَلْ عَلَى أنْ أكُونَ عَصَيْتُ اللهَ وَاحِدَةً فَقَدْ عَصَيْتَ اللهَ فِى ثَلَاث : قَالَ اللهُ :  وَ لا تَجَسَّسُوا  « 2 » وَ قَدْ تَجَسَّسْتَ ! وَ قَالَ اللهُ :  وَ أْتُوا الْبُيُوتَ مِنْ أَبْوابِها  « 3 » وقَدْ تَسَوَّرْتَ عَلَىَّ ! وَ دَخَلْتَ عَلَىَّ بِغَيْرِ إذْنٍ . وَ قَالَ اللهُ :  لا تَدْخُلُوا بُيُوتاً غَيْرَ بُيُوتِكُمْ حَتَّى تَسْتَأْنِسُوا وَ تُسَلِّمُوا عَلى أَهْلِها !  « 4 » و « 5 »\r\n\r\n\r\n","description":"","footnote":"\r\n( 1 ) - « قضاء » تسترى ، ص 276 .\r\nغزّالى در « احيآء العلوم » ج 2 ، ص 176 روايت كرده است كه : عمر شبى در مدينه به جستجو و تجسّس برخاسته بود ، ديد كه مردى با زنى در حال عمل فحشاء مىباشند . چون صبح شد به مردم گفت : شما به من بگوئيد : اگر إمامى ، مردى و زنى را در حال عمل قبيح ببيند و بر آنها حدّ جارى كند ، شما چكار خواهيد نمود ؟ ! گفتند : تو امام هستى !\r\nعلىّ عليه السّلام گفت : لَيْسَ ذَلِكَ لَكَ ! إذًا يُقامُ عَلَيْكَ الْحَدُّ . إنَّ اللَهَ لَمْ يَأْمَنْ عَلَى هَذا الْامْرِ أقَلَّ مِنْ أرْبَعَةِ شُهودٍ . « اين چنين حقّى براى تو نيست ! در آنصورت بر خود تو حدّ جارى مىشود . خداوند بر اين أمر كمتر از چهار نفر شاهد را أمين ندانسته است . »\r\nپس از اين عمر آنها را تا مدّتى كه خدا خواست واگذارَد ، رها كرد . سپس دوباره از مردم سؤال كرد ؛ آنها هم عين كلام أوّلشان را گفتند ، و على عليه السّلام هم عين كلام أوّل خود را گفت انتهى الحديث .\r\nدر اينجا غزّالى مىگويد : در اين واقعه اشاره است به آنكه عمر متردّد بود در اينكه : آيا والى حقّ دارد به علم خود در حدود خدا حكم كند ؟ فلهذا به صورت سؤال و فرض و تقدير و نه به صورت إخبار مطلب را با آنان عنوان كرد ؛ از ترس آنكه مبادا چنين حقّى براى او نباشد ، و خودش با إخبار به اينكه چنين قضيّه‌اى واقع شده است مورد حدّ قذف قرار گيرد . و ما حصل رأى علىّ عليه السّلام اين است كه : چنين حقّى براى او نيست . و اين بزرگترين دليل است كه شرع مقدّس طالب ستر و پوشش كارهاى قبيح و زشت است . زيرا قبيح‌ترين فحشاء زناست ؛ و آن را منوط دانسته است به چهار شاهد عادل كه مشاهده كنند آلت رجوليّت مرد را در آلت إناثيّت زن مانند ميل در سرمه‌دان ، و اين هيچ‌گاه اتّفاق نمىافتد . و اگر قاضى شخصاً علم به اين عمل پيدا كند ، حقّ ندارد آن را بازگو كند «\r\n( 2 ) - . آيه 12 ، از سورهء 49 : حجرات »\r\n( 3 ) - « آيه 189 ، از سورهء 2 : بقره »\r\n( 4 ) - « آيه 27 ، از سورهء 24 : نور »\r\n( 5 ) - « تفسير الدُّرُّ المنثور » ، ج 6 ، ص 93 در ذيل تفسير آيه مباركهء 12 ، از سورهء 49 : حجرات :  يا أَيُّهَا الَّذِينَ آمَنُوا اجْتَنِبُوا كَثِيراً مِنَ الظَّنِّ إِنَّ بَعْضَ الظَّنِّ إِثْمٌ وَ لا تَجَسَّسُوا وَ لا يَغْتَبْ بَعْضُكُمْ بَعْضاً أَ يُحِبُّ أَحَدُكُمْ أَنْ يَأْكُلَ لَحْمَ أَخِيهِ مَيْتاً فَكَرِهْتُمُوهُ وَ اتَّقُوا اللَّهَ إِنَّ اللَّهَ تَوَّابٌ رَحِيمٌ \r\nدر كتاب « النّصّ و الاجتهاد » طبع دوّم ، ص 256 پس از آنكه اين روايت را آورده است ، در تعليقهء آن گويد : اين خبر را خرآئطى در كتاب « مكارم الاخلاق » آورده است ؛ و آن حديثِ 3696 از أحاديث « كنز العمّال » جزء دوّم ، ص 167 مىباشد . و ابن أبى الحديد در « شرح نهج البلاغة » ج 3 ، ص 96 ، و غزّالى در كتاب « إحيآء العلوم » ص 137 ذكر نموده‌اند .\r\n","page_name":" 348 ","page_number":356},
  {"content":"\r\n\r\n« اى أمير مؤمنان ! بر من شتاب مكن ! اگر من معصيت خدا را در يك چيز به جاى آورده‌ام ؛ تو در سه چيز معصيت خدا را نموده‌اى ! خدا مىگويد : تجسّس نكنيد ؛ تو تجسّس كرده‌اى ! و خدا مىگويد : در خانه‌ها از درهايشان بيائيد ! تو از ديوار خانه خود را بالا كشيده‌اى ؛ و بر من وارد شده‌اى ! و نيز بدون اجازهء من ، بر من داخل شده‌اى ؛ در حالى كه خدا مىگويد : در خانه‌هائى كه غير خانه‌هاى خود شماست ؛ داخل نشويد مگر آنكه با أهل آنها انس بگيريد ، « 1 » و سلام كنيد ! »\r\nو ابن أبى الحديد در پايان اين روايت آورده است كه : آن مرد گفت : وَ مَا سَلَّمْتَ ، « 2 » « تو در خانهء ما داخل شده‌اى و سلام هم نكرده‌اى » « 3 » !\r\nبايد ملاحظه شود كه : خليفهء ثانى تا چقدر از قرآن و آيات آن بى نصيب بوده است . كه بدون علم و اطّلاع صاحب خانه ، شب از ديوار بالا رود ؛ و او را سرزنش كه از خدا نهراسيده‌اى كه اشتغال به گناه دارى ؛ و اينك گناه تو در نزد شخصيّتى مانند من كه عُمَرَم و أمير مؤمنانم فاش شود ؟ ! آنگاه آن مرد شرابخوار كه به روايت ثَعْلَبى أبُو مِحْجَن ثَقَفِىّ بوده است ؛ در حال مستى با استشهاد صحيح و درست از سه آيه قرآن او را شرمنده و مفتضح نمايد ؛ و او را وادار به عقب نشينى كند .\r\nثَعْلَبىّ گويد : آن مردى كه عمر در وسط شب بر او وارد شد ؛ أبُو مِحْجَنِ ثَقَفِىّ است . و او به عمر گفت : اين عمل بر تو جايز و حلال نيست ! زيرا خدا ترا از تجسّس نهى كرده است ! عمر به او گفت : چه كسى مىگويد اين عمل من تجسّس است ؟ و پس از استعلام ، زَيدُ بْنُ ثَابِت و عَبْدُ اللهِ بن أرْقَم گفتند : اى أميرمؤمنان أبومَحْجَن راست مىگويد . اين عمل تو تجسّس است . در اين حال عمر او را رها كرده و از منزلش بيرون آمد « 4 »\r\nو در اينجا يكى از علماى ما گويد : شگفت و عجيب است كه : أبومحجَن ثَقَفى آن مرد سِكّير خَمَّار دائم الخمر پيوسته باده نوش\r\n\r\n\r\n","description":"","footnote":"\r\n( 1 ) - يعنى اذن بگيريد ؛ زيرا در تفسير ، تستأنسوا به معناى تستأذنوا آمده است .\r\n( 2 ) - « شرح نهج البلاغة » ، از طبع افست بيروت ، دار المعرفة ، ج 1 ، ص 61 ، و از طبع مصر ، دار إحياء الكتب العربيّة با تحقيق محمّد ابوالفضل إبراهيم ، ج 1 ، ص 182 .\r\n( 3 ) - در كتاب « النّصّ و الاجتهاد » پس از آنكه قضايائى از عمر شبيه به اين موضوع دربارهء تجسّس نقل كرده است ، در ص 258 گويد : كسى كه أخبار پيرامون تجسّس او را فحص كند ، از نشاط و چابكى و فعّاليّت او در اين سياستش و تلاش‌هائى كه در راه آن مبذول مىداشته مواردى را مىيابد كه به أجلى مظاهر مشهود و نمايان است .\r\nو گويا او چنان مىدانست كه : اگر حاكم در طريق اثبات جرم خطا كند ، حدود شرعيّه ساقط مىشود . فلهذا بر أحدى از اين مجرمان حدّ شرعى را اجرا ننمود ، بلكه گزند مختصرى هم به أحدى از ايشان نرسانيد . و ما نمىدانيم : چگونه وى را خوشايند است كه براى تجسّس او أثرى نباشد مگر تمرّد و گستاخى مجرمين در جرم كردنشان ، پس از آنكه اين تسامح را از امام خود مشاهده نمودند ؟ !\r\n( 4 ) - « تفسير مجمع البيان » ، طبع صيدا ، ج 5 ، ص 135 و « تفسير أبوالفتوح رازى » ، طبع مظفّرى ج 5 ، ص 123 و ص 124 از ثعلبى .\r\n","page_name":" 349 ","page_number":357},
  {"content":"\r\n\r\nمعروف اين مطلب را فهميد و عمر نفهميد ! و بعد از متوجّه نمودن أبومِحْجَن نيز نفهميد ؛ تا ديگران ( زَيد و عبد الله ) به او فهماندند ؛ و او متنبّه شد .\r\nأبومُحجَن ثقفىّ مردى است كه پيوسته به خمر و شراب و مجالس تغنّى اشتغال داشته است ؛ و اين ابيات اوست :\r\n إذَا مِتُّ فَادْفِنى إلَى جَنْبِ كَرْمَةٍ * تَرَوَّى عِظَامِى بَعْدَ مَوْتى عُرُوقَهَا 1\r\nوَ لَا تَدْفِنَنِّى فِى الْفَلاةِ فَإنَّنى * أخَافُ إذَا مَا مِتُّ أنْ لَا أذُوقَهَا 2 « 1 » \r\n1 - « چون بميريم ؛ مرا البتّه ، البتّه در كنار درخت انگور دفن كن ، تا استخوان‌هاى من پس از مرگ من ، از ريشه‌هاى آن سيراب شود .\r\n2 - و مرا البتّه در بيابان خشك دفن مكن ، زيرا من هراسانم از آنكه پس از مردنم ، از آب ريشهء درخت انگور نخورم . »\r\nاز اين روايت استفاده مىشود كه عمر هم از آيه تجسّس ، و هم از موضوع و مفهوم تجسّس كه أمر عرفى بوده است ، بى اطّلاع بوده است . تا بايد مصداق مفهوم آن را از دو نفر از صحابه بپرسد و آنان مصداق آن را طبق ادراك أبُو مِحْجَن به وى بازگو نمايند « 2 » .\r\nاين روايات و أحاديث مسلّمهء تاريخ را كه از حدّ إحصاء بيرون است ؛ قياس كنيد با علم سرشار ، و منبع درخشش نور ، يعنى إمام مظلوم كه دستش را از همه جا كوتاه كردند ؛ و بايد بيست و پنج سال برود ؛ در نخلستان‌هاى مدينه بيل بزند و قنات جارى كند !\r\n\r\nاستفاده آن حضرت در داورى از آيات قرآن\r\nيك قسمت از داورىهاى شگفت انگيز حضرت ؛ استفاده از آيات قرآن است كه بسيارى از آن را در همين كتاب شريف خوانديم . و اينك ما براى خاتمهء اين بحث ، به يك روايت مبارك اكتفا مىكنيم ؛ و ملاحظه بفرمائيد چگونه حضرت با استفاده از آيات قرآن كريم حكمى را بيان كرده‌اند :\r\nعيّاشى در « تفسير » خود ، از عبد الله بن قَدّاح ، از حضرت صادق عليه السّلام ، از پدرش عليه السّلام روايت مىكند كه : مردى به حضور أمير المؤمنين عليه السّلام آمد ؛ و گفت : شكم من درد مىكند ؛ فرمود : آيا زن دارى ؟ ! گفت آرى ! حضرت فرمود : از او\r\n\r\n\r\n","description":"","footnote":"\r\n( 1 ) - قضاء » تسترى ، ص 261 و در « جامع الشّواهد » باب الواو بعده اللام ، دو بيت دگر افزون بر اين دارد :\r\n اباكِرُها عِندَ الشُّروقِ وَ تارَةً * يُعاجِلُنى عِندَ الْمَسآءِ غَبوقُها\r\nوَ لِلْكَأْسِ وَ الصَّهْبآءِ حَقٌّ مُعَظَّمٌ * فَمِنْ حَقِّها أن لا تُضاعَ حُقوقُها \r\nوالْغَبُوقُ : ما يُشرب فى الْعَشِىّ ؛ و هو خلاف الصَّبوح\r\n( 2 ) - . در كتاب « النّصّ و الاجتهاد » ص 256 و 257 از أبوالشّيخ در كتاب « قطع و سرقت » بنا بر نقل صاحب « كنز العمّال » ص 141 از جزء دوّم ، حديث 3354 ، از سُدّىّ روايت كرده است كه : عمر با عبد الله بن مسعود خارج شد ، نور آتشى را مشاهده كرد . به دنبال آن نور رفت تا داخل در خانه شد ، ديد چراغى داخل اطاق است . ابن مسعود را در خانه گذارد و خود به تنهائى درون اطاق رفت . ديد شيخى نشسته و در برابرش شرابى است و زن خواننده‌اى كه براى او آواز مىخواند . پيرمرد متوجّه نشد تا اينكه عمر بر او هجوم آورد و گفت : نديدم منظره‌اى را قبيح‌تر از پيرمردى كه در انتظار اجل است ! شيخ سر خود را بلند كرد و گفت : آرى ! اين عمل تو از آنچه را كه از من ديدى ، قبيح‌تر است ! چون تجسّس كردى و خداوند از تجسّس نهى كرده است ؛ و بدون اذن داخل منزل شدى . عمر گفت : راست مىگوئى ! سپس در حالى كه لباس خود را گاز گرفته و گريه مىكرد از منزل خارج شد ، و با خود گفت : مادرت به عزايت بنشيند اى عمر ! تا اينكه مىگويد :\r\nآن پيرمرد مدّتى در مجلس عمر نيامد . سپس در وقتى كه عمر در مجلس نشسته بود شبيه مردى كه بخواهد خود را پنهان كند بيامد و در آخر مجلس در ميان مردم نشست . عمر وى را ديد و گفت : او را نزد من آوريد . به او گفتند : دعوت عمر را اجابت كن . او برخاست و مىدانست كه عمر به واسطهء آنچه از او ديده به او گزندى مىرساند . عمر گفت : نزديك بيا ، و همين‌طور او را نزديك كرد تا وى را در كنار خود نشانيد و گفت : گوشَت را نزديك من بياور . آنگاه با او سرّاً گفت : قسم به آنكه محمّد را به حقّ برانگيخت من از جريان تو به كسى خبر ندادم حتّى به ابن مسعود كه با من بود .\r\n","page_name":" 350 ","page_number":358},
  {"content":"\r\n\r\nبخواه تا مقدارى از مال خود را از طِيب نفس و رضايت كامل به تو ببخشد ! و با آن مقدار عسل بخر ! و سپس از آب باران آسمان بر روى آن بريز و پس از آن بياشام !\r\nزيرا من مىشنوم كه خدا در كتاب خود مىگويد :  وَ نَزَّلْنا مِنَ السَّماءِ ماءً مُبارَكاً  « 1 » « ما از آسمان آب با بركت و رحمت را فرو فرستاديم » و نيز مىگويد :  يَخْرُجُ مِنْ بُطُونِها شَرابٌ مُخْتَلِفٌ أَلْوانُهُ فِيهِ شِفاءٌ لِلنَّاسِ  « 2 » « زنبور عسل از شكم او يك نوع آشاميدنى ( عَسَل ) بيرون مىآيد ، كه رنگ‌هاى آن مختلف است ، و در خوردن آن براى مردم شفا قرار داده شده است . » و نيز مىگويد :  فَإِنْ طِبْنَ لَكُمْ عَنْ شَيْءٍ   فَكُلُوهُ هَنِيئاً مَرِيئاً .  « 3 » « اگر زنان از مهريّهء خود ، از روى رضاى خاطر و طيب نفس چيزى را ببخشند ؛ شما با گوارائى و خوشى بخوريد ! »\r\nآنگاه أمير المؤمنين عليه السّلام به آن مرد گفتند : اگر اين معجون حاصل شده بدين كيفيّت را بياشامى إنشاء الله تعالى شفا پيدا مىكنى ! حضرت باقر عليه السّلام ، راوى\r\n\r\n\r\n","description":"","footnote":"\r\n( 1 ) - « آيه 9 تا 11 ، از سورهء 50 : ق » :    وَ نَزَّلْنا مِنَ السَّماءِ ماءً مُبارَكاً فَأَنْبَتْنا بِهِ جَنَّاتٍ وَ حَبَّ الْحَصِيدِ * وَ النَّخْلَ باسِقاتٍ لَها طَلْعٌ نَضِيدٌ * رِزْقاً لِلْعِبادِ وَ أَحْيَيْنا بِهِ بَلْدَةً مَيْتاً كَذلِكَ الْخُرُوجُ .    « و ما از آسمان آب با بركت را ( باران را ) پائين آورديم ؛ و با آن آب باغ‌هاى ميوه و كشت‌هاى درو شدنى از حبوبات را رويانيديم ، و درخت‌هاى خرما كه سر برافراشته ، و داراى دانه‌هاى ريز طَلْع است كه منظّم و مرتّب بر روى هم در غلاف خود چيده شده است ، نيز رويانيديم . اين‌ها را روزى براى بندگان قرار داديم ؛ و به واسطهء آن آب باران شهر و زمين مرده را زنده نموديم . و از اين قبيل است خروج از قبرها و زنده شدن مردگان . »\r\n( 2 ) - « آيه 68 و 69 ، از سورهء 16 : نَحل » :   وَ أَوْحى رَبُّكَ إِلَى النَّحْلِ أَنِ اتَّخِذِي مِنَ الْجِبالِ بُيُوتاً وَ مِنَ الشَّجَرِ وَ مِمَّا يَعْرِشُونَ * ثُمَّ كُلِي مِنْ كُلِّ الثَّمَراتِ فَاسْلُكِي سُبُلَ رَبِّكِ ذُلُلًا يَخْرُجُ مِنْ بُطُونِها شَرابٌ مُخْتَلِفٌ أَلْوانُهُ فِيهِ شِفاءٌ لِلنَّاسِ * إِنَّ فِي ذلِكَ لَآيَةً لِقَوْمٍ يَتَفَكَّرُونَ .   « و خداوند به زنبور عسل وحى فرستاد از كوهها و از درخت و در سقف‌ها براى خود خانه بساز ! سپس از تمام ثمرات ( گل‌هاى خوشبو و ميوه‌هاى شيرين ) بخور ! آنگاه راه پروردگارت را با خشوع و تذلل و اطاعت بپيما ! از درون شكم اين زنبور شربتى به رنگ متفاوت بيرون مىآيد كه در آن شفا براى مردم است و حقّاً در اين عمل آيه و نشانهء توحيد حقّ است براى گروهى كه تفكر مىكنند . »\r\n( 3 ) - « آيه 4 ، از سورهء 4 : نساء » :  وَ آتُوا النِّساءَ صَدُقاتِهِنَّ نِحْلَةً فَإِنْ طِبْنَ لَكُمْ عَنْ شَيْءٍ مِنْهُ نَفْساً فَكُلُوهُ هَنِيئاً مَرِيئاً .  « و حقوق زن‌ها را كه عبارت است از مهريّهء تمامًا و كمالًا به آنها بدهيد و اگر آنها از روى طيب نفس و رضاى خاطر چيزى را از مهريّهء خود به شما دادند ؛ با گوارائى و حلّيّت بخوريد ! »\r\n","page_name":" 351 ","page_number":359},
  {"content":"\r\n\r\nروايت گفتند : آن مرد اين دستور را انجام داد و شفا پيدا نمود . « 1 »\r\nو در خاتمهء روايت « مجمع البيان » بدين عبارت آورده شده است كه أمير المؤمنين عليه السّلام به آن مرد مىفرمودند :\r\nفَإذَا اجْتَمَعَتِ الْبَرَكَةُ وَ الشَّفَاءُ وَ الْهَنِئُ الْمَرِئُ شُفِيتَ إنْ شَاءَ اللهُ تَعَالَى . « 2 »\r\n« چون بركت و شفا و گوارائى با هم جمع شوند ؛ إن شاء الله شفا پيدا مىكنى » !\r\n\r\nقرائت من درآوردى عمر در آيه سابقون\r\nأمّا به شهادت تاريخ صحيح ، نه تنها خلفاى ديگر ، خود مرجع قرائات نبوده‌اند ، بلكه در قرائات به غير خود ، به أمثال ابن مسعود ، و زيد بن ثابت ، و أُبىّ بن كعْب مراجعه مىنمودند . و عمر علاوه بر آنكه خود تابع قرائات بود ، بلكه در بعضى مواقع قرائت را اشتباه مىخواند و تصوّر مىكرد : قرائت رسول الله اين طور بوده است ؛ البتّه در مواردى كه قرائت خود را موجب فخريّه و مباهاتى براى خود ، و ايجاد مقام و منزلتى براى خصوص قريش و مهاجرين در مقابل أنصار مىيافت ؛ همچنان كه در آيه 100 ، از سورهء 9 : توبه :  وَ السَّابِقُونَ الْأَوَّلُونَ مِنَ الْمُهاجِرِينَ وَ الْأَنْصارِ وَ الَّذِينَ اتَّبَعُوهُمْ بِإِحْسانٍ رَضِيَ اللَّهُ عَنْهُمْ وَ رَضُوا عَنْهُ وَ أَعَدَّ لَهُمْ جَنَّاتٍ تَجْرِي تَحْتَهَا الْأَنْهارُ خالِدِينَ فِيها أَبَداً ذلِكَ الْفَوْزُ الْعَظِيمُ ،  اين طور بوده است .\r\n« و آن كسانى كه در أوّلين وهله در إسلام و إيمان سبقت گرفته‌اند ؛ چه از مهاجرين و چه از أنصار ، و آن كسانى كه پيروى كردند از ايشان به إحسان ؛ خداوند از آنها راضى است ؛ و آنها از خداوند راضى هستند ؛ و آماده و مهيّا نموده است براى آنان باغ‌هائى را كه از زير درختان سبز سر به هم آوردهء آنها نهرهائى جريان دارد . در آن باغ ها به طور خلود و جاودانه زندگى مىكنند و اين است كاميابى و پيروزى عظيم . »\r\nالبتّه همانطور كه روشن است در اين آيه ،  الْأَوَّلُونَ  صفت است براى  السَّابِقُونَ  و\r\n\r\n\r\n","description":"","footnote":"\r\n( 1 ) - « تفسير عياشى » ، ج 1 ، ص 218 ؛ و در « بحار الأنوار » ، ج 4 ، ص 873 ؛ و « تفسير برهان » ج 1 ، ص 341 ؛ و « تفسير صافى » ج 1 ، ص 332 ؛ و در « تفسير مجمع البيان » ج 2 ، ص 7 طبع صيدا ؛ و در « وسائل الشّيعة » ، ج 3 ، أبواب مهور ، باب 25 ، و ابواب الاطعمة المباحة ، باب 49 روايت كرده است .\r\n( 2 ) - « تفسير مجمع البيان » ، ج 2 ، ص 7\r\n","page_name":" 352 ","page_number":360},
  {"content":"\r\n\r\n مِنَ  بيانيّه است و الْانْصَار با كسره عطف است بر مهاجرين ؛ و بر سرش واو عاطفه است . و  مِنَ  بيان  السَّابِقُونَ الْأَوَّلُونَ  را مىكند ، كه هم از مهاجرين و هم از أنصار هستند .  وَ الَّذِينَ اتَّبَعُوهُمْ بِإِحْسانٍ  عطف است بر  السَّابِقُونَ الْأَوَّلُونَ .  و جمله  رَضِيَ اللَّهُ عَنْهُمْ وَ رَضُوا عَنْهُ  خبر است براى  السَّابِقُونَ الْأَوَّلُونَ  از مهاجرين و أنصار . و همچنين خبر است براى معطوف آن كه  الَّذِينَ اتَّبَعُوهُمْ بِإِحْسانٍ  بوده است ؛ زيرا معطوف و معطوفٌ عليه داراى حكم واحد مىباشند . و بنابراين  السَّابِقُونَ الْأَوَّلُونَ  چه از مهاجرين و چه از أنصار و كسانى كه با إحسان از آنها تبعيّت نموده‌اند ؛ همه داراى يك حكم و مشمول عنايت خاصّهء حضرت الهى هستند .\r\nولى عمر در قرائت اين آيه ، بين الأنصار و الذين اتبعوهم واوْ را ساقط مىكرده است ؛ و ثانياً الْأنْصار را هم مرفوع مىخوانده است . و بنابراين  الْأَوَّلُونَ  را خبر و يا صفت براى مهاجرين مىگرفته و مِنْ در  مِنَ الْمُهاجِرِينَ  را براى ابتداى غايت ؛ و  الْأَنْصارِ  را مبتداء  وَ الَّذِينَ اتَّبَعُوهُمْ بِإِحْسانٍ  را خبر و يا صفت آن مىدانسته است . در اين صورت فقطّ سابقون اختصاص پيدا مىنمودند به خصوص مهاجرين دستهء اوّل . و أنصار از اين حكم جدا بودند ؛ آنان كسانى بودند كه به واسطهء تبعيّت و پيروى از مهاجران رديف أوّل ، خدا از آنها راضى بوده و عنايتى داشته است . معلوم است كه در اين‌گونه تعبير السَّابِقُونَ تافتهء جدا بافته و داراى مقامى رفيع‌اند كه دست هيچكس به دامانشان نمىرسد . و أنصار دنباله رو و تابع ايشان هستند ؛ و هيچگاه مقام آنها و مقام الّذين اتّبعوهم بإحسان به درجه و مقام مهاجرين نمىرسد .\r\nحاكم در « مستدرك » ج 3 ، ص 305 با سند متّصل خود روايت مىكند از أبوسَلَمه و محمّد بن إبراهيم تيمى كه آن دو نفر گفتند : عمر بن خطّاب عبور كرد از جلوى مردى كه اين طور مىخواند :  وَ السَّابِقُونَ الْأَوَّلُونَ مِنَ الْمُهاجِرِينَ وَ الْأَنْصارِ وَ الَّذِينَ اتَّبَعُوهُمْ بِإِحْسانٍ رَضِيَ اللَّهُ عَنْهُمْ وَ رَضُوا عَنْهُ  - تا آخر آيه . عمر در نزد آن مرد ايستاد و گفت : دست از قرائت بردار ! و چون او دست كشيد ؛ عمر به او گفت : چه كسى اين آيه را به تو تعليم كرده است ؟ ! گفت : ابَىّ بن كعب به من ياد داده است . عمر گفت : ما را به نزد او ببريد ! همه به نزد ابَىّ بن كعب رفتند ؛ و\r\n\r\n","description":"","footnote":"","page_name":" 353 ","page_number":361},
  {"content":"\r\n\r\nديدند او بر بالشى تكيه زده است و گيسوان خود را شانه مىزند . عمر بر او سلام كرد و او جواب سلام را گفت ؛ پس عمر گفت : يا أَبا مُنذر ! ابَىّ گفت : لبّيك . عمر گفت : اين مرد به من خبر داده است كه تو اين آيه را به او تعليم نموده‌اى ! ابَىّ گفت : راست مىگويد : تَلَقَّيْتُها مِن رَسُولِ اللهِ . من آيه را بدين گونه از رسول خدا ياد گرفته‌ام و تلّقى كرده‌ام . باز عمر گفت : تو از رسول خدا تلقّى نموده‌اى ؟ ! ابَىّ سه بار گفت : أنَا تَلَقَّيْتُها مِن رَسُولِ اللهِ ، أنَا تَلَقَّيْتُهَا مِن رَسُولِ اللهِ ، أنَا تَلَقَّيْتُهَا مِنْ رَسُولِ اللهِ . و در مرتبهء سوّم با حال غضب گفت : نَعَمْ ، وَ اللهِ لَقَدْ أنْزَلَهَا عَلَى جِبْرِيلَ ؛ وَ أنْزَلَها جِبْريلُ عَلَى مُحَمَّدٍ ، فَلَمْ يَسْتَأْمِرْ فِيهَا الْخَطّابَ وَ لَا ابْنَهُ . « آرى سوگند به خدا كه اين آيه را بدين گونه خداوند بر جبرئيل نازل كرد ، و جبرائيل بر محمّد نازل كرد ، و در نزول آن نه با خطّاب مشورت كرد ، و نه با پسر خطّاب . » عمر از نزد ابَىّ بن كعب بيرون شد ؛ و دو دست خود را بلند كرده بود و مىگفت : الله أكبر ، الله أكبر .\r\nو اين روايت را با همين عبارت در « تفسير الدُّرُّ المنثور » ، ج 3 ، ص 269 و در « تفسير روح المعانى » ، ج 11 ، ص 8 ، سيوطى و آلوسى آورده‌اند . و زمخشرى در « تفسير كشّاف » ، طبع أوّل ، مطبعهء شرقيّه ، ج 1 ، ص 408 در تفسير اين آيه آورده است كه : روايت شده است كه عمر شنيد : مردى با واو قرائت مىكند . وَ اتَّبعوهم . گفت : كدام كسى اين قرائت را به تو ياد داده است ؟ ! گفت : ابَىّ . عمر ابَىّ را طلب كرد . ابَىّ گفت : أقْرَأنيهِ رَسولُ اللهِ صَلّى الله عليه ( و آله ) و سلّم وَ إنَّك لَتَبيعُ الْقَرَظَ بِالْبَقيعِ ! « رسول خدا صلّى الله عليه و آله و سلّم اين آيه را بدين كيفيّت به من تعليم نمود در وقتى كه تو در بقيع به فروش قَرَظ مشغول بودى ( برگ درخت سَلَم كه براى دبّاغى به كار مىبرند ؛ و سَلم از طائفهء درختان بزرگ و خاردار است . ) .\r\nقَالَ : صَدَقْتَ وَ إنْ شِئْتَ قُلْتَ : شَهِدْنَا وَ غِبْتُمْ ، وَ نَصَرْنَا وَ خَذَلْتُمْ ؛ وَ آوَيْنَا وَ طَرَدْتُم ! عمر گفت : « راست مىگوئى : و اگر هم بخواهى مىگوئى : در آن وقتى كه ما حاضر بوديم و در محضر رسول خدا بوديم ؛ و شما غائب بوديد ؛ و ما يارى كرديم و شما رسول خدا را تنها و بى ياور گذاشتيد ؛ و ما جا و مكان و مأواى داديم ( يعنى انصار مدينه ) و شما رسول خدا را رانديد و بيرون كرديد ( يعنى قريش مكّه ) .\r\n\r\n","description":"","footnote":"","page_name":" 354 ","page_number":362},
  {"content":"\r\n\r\nوَ مِن ثَمَّ قالَ عُمَرُ : لَقَدْ كُنْتُ أرانا رُفِعْنا رِفْعَةً لا يَبْلُغُها أحَدٌ بَعْدَنا . « و از همين جهت است « يعنى از تخيّل و توّهم اسقاط واو و رفع أنصار است ) كه عمر گفت : من قبلًا چنين خودمان را مىديدم كه به قدرى بلند مرتبه و رفيع المنزله شده‌ايم كه پس از ما هيچكس نمىتواند به مقام ما برسد . »\r\nو نيز در ذيل اين آيه شريفه ، سيوطى در « الدُّرُّ المنثور » و قرطبى در « تفسير » ، ج 8 ، ص 238 ، و زمخشرى در « كشّاف » ، ج 1 ، ص 408 ، و طبرى در « جامع البيان » ، ج 11 ، ص 8 ، و ابن كثير در « تفسير » ، ج 3 ، ص 444 ، و سيّد محمّد آلوسى ، در « روح المعانى » ، ج 11 ، ص 8 و 9 روايت كرده‌اند كه : چون عمر دست آن مردى را كه قرآن مىخواند ؛ گرفت و گفت : مَن أقْرَأك هَذَا ؟ ! قالَ : ابَىّ بنُ كَعب ! عمر به او گفت : از من جدا نشو تا ترا به نزد ابَىّ بن كعب ببرم ! چون عمر به نزد او آمد گفت : تو به اين مرد اينطور آيه را تعليم نمودى ؟ ! گفت : آرى ! عمر گفت : « لَقَدْ كُنْتُ أظُنُّ أنّا رُفِعْنا رِفْعَةً لَا يَبْلُغُها أحَدٌ بَعْدَنا » . « تحقيقاً من اين طور مىدانستم كه به مرتبه‌اى صعود كرده‌ايم كه هيچ كس بعد از ما بدان مرتبه دسترسى ندارد . »\r\nابَىّ گفت : دليل و تصديق صحّت مفاد اين آيه يكى در أوّل سورهء جمعه است :  وَ آخَرِينَ مِنْهُمْ لَمَّا يَلْحَقُوا بِهِمْ  . . . « و جماعتى ديگر نيز از ايشان هستند كه هنوز نيامده‌اند و به آنها ملحق نشده‌اند . » و دوّم در سورهء حشر :  وَ الَّذِينَ جاؤُ مِنْ بَعْدِهِمْ يَقُولُونَ رَبَّنَا اغْفِرْ لَنا وَ لِإِخْوانِنَا الَّذِينَ سَبَقُونا بِالْإِيمانِ .  « و آن كسانى كه بعد از مهاجران و بعد از أنصارِ محلّ و مكان دهندهء به مهاجران مىآيند ؛ مىگويند : بار پروردگارا ما را مورد غفران خود قرار بده ؛ و برادرمان ما را نيز كه پيش از ما سبقت در ايمان گرفته‌اند ؛ آنان را نيز مورد غفران و آمرزش خود گردان » . و سوّم در سورهء انفال :  وَ الَّذِينَ آمَنُوا مِنْ بَعْدُ وَ هاجَرُوا وَ جاهَدُوا مَعَكُمْ فَأُولئِكَ مِنْكُمْ  . « و آن كسانى كه بعداً ايمان آورده‌اند ؛ و هجرت نموده‌اند ؛ و مجاهده كرده‌اند ، پس ايشان هم از زمرهء شما هستند . »\r\nو همچنين سيوطى و طبرى و زمخشرى و قرطبى و آلوسى در همين تفاسير مذكوره در ذيل همين آيه ، از أبوعبيد ، و سعيد ، و ابن جرير ، و ابن منذر ، و\r\n\r\n","description":"","footnote":"","page_name":" 355 ","page_number":363},
  {"content":"\r\n\r\nابن مردويه ، از حبيب شهيد ، از عمرو بن عامر أنصارى روايت كرده‌اند كه : عمر بن خطّاب اين طور خواند :  وَ السَّابِقُونَ الْأَوَّلُونَ مِنَ الْمُهاجِرِينَ وَ الْأَنْصارِ وَ الَّذِينَ اتَّبَعُوهُمْ بِإِحْسانٍ  . و أنصار را رفع داد ؛ و در الَّذِين واو را محلق نكرد . زيد بن ثابت به او گفت : وَالَّذين با واو است . عمر گفت : الَّذين بدون واو . زيد گفت : أميرُالمؤمنين أعلمُ ، يعنى عمر داناتر است . عمر گفت : ابَىّ بن كعب را بياوريد ! چون ابَىّ حاضر شد عمر از او سؤال نمود از اين آيه ، ابَىّ گفت : وَالَّذِين با واو . عمر گفت : فَنَعَمْ إذَنْ نُتابِعُ ابَيّا ، بسيار خوب ، از اين به بعد ما هم از قرائت ابَىّ پيروى مىكنيم و وَالَّذِينَ را با واو مىخوانيم .\r\n\r\n","description":"","footnote":"","page_name":" 356 ","page_number":364},
  {"content":"\r\n . \r\n","description":"","footnote":"","page_name":" 357 ","page_number":365},
  {"content":"\r\n . \r\n","description":"","footnote":"","page_name":" 358 ","page_number":366},
  {"content":"\r\n . \r\n","description":"","footnote":"","page_name":" 359 ","page_number":367},
  {"content":"\r\n . \r\n","description":"","footnote":"","page_name":" 360 ","page_number":368},
  {"content":"\r\n . \r\n","description":"","footnote":"","page_name":" 361 ","page_number":369},
  {"content":"\r\n . \r\n","description":"","footnote":"","page_name":" 362 ","page_number":370},
  {"content":"\r\n . \r\n","description":"","footnote":"","page_name":" 363 ","page_number":371},
  {"content":"\r\n . \r\n","description":"","footnote":"","page_name":" 364 ","page_number":372},
  {"content":"\r\n . \r\n","description":"","footnote":"","page_name":" 365 ","page_number":373},
  {"content":"\r\n . \r\n","description":"","footnote":"","page_name":" 366 ","page_number":374},
  {"content":"\r\n . \r\n\r\n","description":"","footnote":"","page_name":" 367 ","page_number":375}
  ]