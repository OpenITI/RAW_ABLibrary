[
  {"content":"\r\n\r\nتفسير\r\nاحسن الحديث\r\nسيدعلى اكبر قرشى\r\nجلد اول\r\nاول سورهء فاتحه تا آخر سورهء بقره\r\nواحد تحقيقات اسلامى\r\nبنياد بعثت\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nقرشى بنايى ، على اكبر ، 1307 -\r\nتفسير احسن الحديث / مؤلف على اكبر قرشى . - تهران : بنياد بعثت ، مركز چاپ و نشر ، 1374 - 1377 .\r\nج .\r\n( دوره ) ISBN 964 - 309 - 186 - 4\r\n( ج . 1 ) ISBN 964 - 309 - 021 - 3\r\nفهرستنويسى براساس اطلاعات فيپا ( فهرستنويسى پيش از انتشار ) .\r\nچاپ قبلى : بنياد بعثت ، واحد تحقيقات اسلامى ، 1366 .\r\nهر يك از جلدها به تفسير سور و آيات خاصى اختصاص دارد .\r\nكتابنامه :\r\nج 10 تا 12 ( چاپ سوم ) .\r\n1 . تفاسير شيعه - قرن 14 . الف . بنياد بعثت . مركز چاپ و نشر . ب . عنوان .\r\n7 ت 4 ق / 98 BP\r\n179 / 297\r\n1374\r\n5845 - 74 م *\r\nمركز چاپ و نشر بنياد بعثت\r\nنام كتاب : تفسير احسن الحديث جلد اول\r\nمولف : سيدعلى اكبر قرشى\r\nتيراژ : 2000\r\nنوبت چاپ : سوم 1377\r\nچاپخانه : اطلس\r\nناشر : بنياد بعثت\r\nآدرس : تهران - خيابان سميه - شمارهء 109 - صندوق پستى : 1361 - 15815\r\nتلفن : 8822374 - 8822244 فاكس : 8829219 ( 021 )\r\nحق چاپ و نشر محفوظ است\r\nشابك 4 - 186 - 309 - 964 ( دوره 12 جلدى )\r\nISBN : 964 - 309 - 186 - 4 ( 12 VOL SET )\r\nشابك 3 - 021 - 309 - 964 ( جلد 1 )\r\nISBN : 964 - 309 - 021 - 3 ( VOL 1 )\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nجلد اول\r\n\r\n[ مقدمه 
  ]\r\nبِسْمِ اللَّهِ الرَّحْمنِ الرَّحِيمِ\r\nالحمد للَّه رب العالمين ، و صلى اللَّه على محمد و آله الطاهرين ، و على جميع الانبياء و المرسلين ، و اللعن على اعدائهم اجمعين و السلام علينا و على عباد اللَّه الصالحين .\r\nحدود پنج سال و چهل و يك روز مشغول نوشتن كتاب قاموس قرآن بودم كه به حمد اللَّه در هفت مجلّد فراهم آمد و به طبع رسيد « 1 » پس از آن ، مدتى گذشت كه در اين انديشه بودم كه دوباره دست به قلم به برم چه كار كنم و چه بنويسم ؟\r\nبالاخره به يارى خدا ، اين انديشه در دلم پيدا شد و صورت تصميم يافت كه براى قرآن مجيد تفسيرى بنويسم . روز هشتم ذو القعدهء هزار و سيصد و نود و شش هجرى قمرى به يارى خدا اين كار را شروع كردم .\r\n\r\nسيرى در قرآن مجيد\r\nپيش از شروع تفسير ، لازم است سيرى در قرآن مجيد بكنيم و كلياتى را از اين درياى حقائق بدست آوريم تا بجاى مقدمه‌اى براى تفسير ، و شناخت فشرده‌اى از كلام خدا باشد ، اينك مىگوئيم :\r\nكلمهء قرآن در لغت عرب ، مصدر است به معنى قرائت و خواندن ، گويند :\r\n« قرء قراءة و قرآنا » . اين معنى در خود قرآن به كار رفته است . در سورهء قيامت آيات 17 و 18 چنين است . . .   إِنَّ عَلَيْنا جَمْعَهُ وَ قُرْآنَهُ فَإِذا قَرَأْناهُ فَاتَّبِعْ قُرْآنَهُ  \r\n\r\n\r\n","description":"","footnote":"\r\n( 1 ) - نوشتن قاموس قرآن در 12 4 / 1349 شروع و در 31 / 2 / 1354 بپايان رسيد و تا كنون 7 بار تجديد طبع شده است .\r\n","page_name":" 3 ","page_number":3},
  {"content":"\r\n\r\nيعنى : « در خواندن قرآن عجله مكن كه جمع كردن و خواندن آن بر عهدهء ماست . و چون آن را خوانديم ، از خواندن ما پيروى كن » .\r\nسپس اين لفظ علم و نام به كتاب آسمانى حاضر كه بر رسول خدا صلّى اللَّه عليه و آله نازل شده قرار گرفته كه بايد آن را پيوسته خواند ، و در معانيش تدبر نمود ، كه قرآن يعنى « كتاب خواندن » اين نامگذارى از جانب خدا شايد به همين علت باشد .\r\nبعضىها معناى لغوى آن را جمع كردن دانسته‌اند كه « قرء قرآنا » به معنى جمع كردن نيز آمده است ، در اين صورت بايد مصدر به معناى فاعل باشد يعنى :\r\nجامع حقائق و سخنان الهى . ولى معناى اولى مقبولتر است و قرآن آن را تأييد مىكند .\r\n\r\nسوره‌ها و آيات قرآن :\r\nقرآن مجيد ، از صد و چهارده سوره فراهم آمده كه همه با  « بِسْمِ اللَّهِ الرَّحْمنِ الرَّحِيمِ » *  شروع مىشود ، بجز سورهء توبه كه سورهء نهم از قرآن است « 1 » به عقيدهء شيعه ،  « بِسْمِ اللَّهِ الرَّحْمنِ الرَّحِيمِ » *  يك آيهء مستقل و جزء هر سوره مىباشد و در سورهء نمل جزء نامه‌اى است كه سليمان بن داود به ملكهء سبأ نوشته است طبرسى - رحمة اللَّه عليه در « مجمع البيان » در تفسير سورهء حمد فرموده : به اتفاق اماميه ، آن يك آيهء مستقل از سورهء حمد و هر سورهء ديگر است هر كه آن را در نماز نخواند ، نمازش باطل است خواه واجب باشد يا مستحبّ .\r\nنگارنده اين مطلب را در قاموس قرآن لغت « سمو » مشروحا نوشته است در « البيان » از بحار نقل نموده كه امير المؤمنين از رسول خدا ، و او از خدا نقل كرده : هر كارى كه در آن « بسم اللَّه » ذكر نشود ، بىدنباله است : كل امر\r\n\r\n\r\n","description":"","footnote":"\r\n( 1 ) - از ائمه اهل بيت - عليهم السّلام - نقل شده كه سورهء برائة ، تتمهء سورهء انفال است . و نيز آنها - عليهم السّلام - و الضحى و الم نشرح را يك سوره ، و لايلاف و فيل را يك سوره دانسته‌اند .\r\n","page_name":" 4 ","page_number":4},
  {"content":"\r\n\r\nذى بال لم يذكر فيه‌بسم اللَّه فهو ابتر « 1 » .\r\nدر عدد آيات قرآن اختلاف است سيوطى در « الاتقان » در اين زمينه شش قول نقل نموده است :\r\nمجموع آيات قرآن شش هزار آيه است به قولى ششهزار و دويست و چهار آيه به قول ديگرى شش‌هزار و دويست و چهارده آيه و در قول چهارم ششهزار و دويست و بيست و پنج آيه ، و در قول ششم عدد آيات آن ششهزار و دويست و سى و شش آيه است « 2 » .\r\nدر مجمع البيان ، در تفسير سورهء « هل اتى » از على بن ابى طالب عليه السّلام از رسول خدا صلّى اللَّه عليه و آله نقل شده : سوره‌هاى قرآن صد و چهارده سوره ، و آيات آن ششهزار و دويست و سى شش آيه است . اين روايت اهتمام آن حضرت را نسبت به قرآن مجيد روشن مىكند . ناگفته نماند اختلاف در تعداد آيات از شمارش قاريان نشأت گرفته و نسبت به آيات كم و كسرى بوجود نمىآورد مثلا طبرسى دربارهء سورهء بقره مىگويد : قاريان كوفى گفته‌اند آن دويست هشتاد و شش آيه است ، قاريان بصره دويست و هشتاد و هفت شمرده‌اند ، علماء حجاز دويست و هشتاد پنج گفته‌اند ، قاريان شام عدد آيات آن را دويست و هشتاد چهار دانسته‌اند ، ولى سورهء بقره همان است و كم و زيادى ندارد .\r\n\r\nمطالب قرآن :\r\nاز آيات نامبرده ، حدود هزار و صد آيه در زمينهء خدا شناسى و استدلال بوجود حق تعالى از راههاى طبيعت و عقل است . همچنين در بيان صفات عاليهء خدا از قبيل : علم ، قدرت ، حكمت ، حيات ، رحمت ، اراده ، تدبير جهان و امثال آن مىباشد . حدود\r\n\r\n\r\n","description":"","footnote":"\r\n( 1 ) - البيان ج 1 ص 461 و در همانجا از مسند احمد ج 2 / 359 از رسول خدا ( ص ) نقل شده :\r\nكل كلام او امر ذى بال لم يفتح بذكر اللَّه عز و جل فهو ابتر او قال اقطع\r\n( 2 ) قرآن در اسلام ص 128 تأليف علامهء طباطبائى .\r\n","page_name":" 5 ","page_number":5},
  {"content":"\r\n\r\nهزار و سيصد آيه در رابطه با معاد و زندگى بعد از مرگ و حساب بزرگ و دقيق الهى ، و محفوظ ماندن اعمال و زندگى در بهشت و جهنم است . حدود هزار و پانصد آيه در شرح احوال پيامبران ، و مبارزهء طرفداران حق با طرفداران باطل ، و جبهه‌گيرى اهل توحيد و طاغوتها در برابر يكديگر ، و پيكار قولى و عملى اين دو جناح است كه به پيروزى حق و اهل حق ختم مىشود  « وَ الْعاقِبَةُ لِلْمُتَّقِينَ »  .\r\nحدود پانصد آيه در زمينهء احكام از قبيل : نماز ، روزه ، جهاد ، حج ، ارتباط با بيگانگان ، حلال و حرام و امثال آن است بقيهء آيات در زمينهء موعظه‌ها .\r\nتشويق به اعمال و صفات نيك ، بيدارى انسان‌ها ، حالات روحى بشر و مانند آن است . مىتوان همهء مطالب قرآن را در چهار كلمه خلاصه كرد : اللَّه ، معاد ، دنيا و آخرت .\r\nو اگر بخواهيم اين مطالب را تا حدى گسترده و مشروح بيان كنيم چنين است :\r\n1 - خدا يعنى ذات خدا و صفات و يگانگى خدا و آنچه بايد خدا از آن منزه باشد و آنچه بايد خدا به آنها متصف باشد ( صفات ثبوتيه و سلبيه ) .\r\n2 - معاد يعنى رستاخيز و حشر اموات و زندگى در بهشت و جهنم و ابديت و برزخ .\r\n3 - ملائكه يعنى واسطه‌هاى فيض و نيروهاى با شعور و آگاه به خود ، و مجرى دستورهاى الهه همچنين جن و شياطين .\r\n4 - سر گذشت پيامبران يا انسان‌هايى كه وحى الهى را دريافت كرده ، و به انسان‌هاى ديگر ابلاغ كرده‌اند ، و ميدان حق و باطلى كه بوسيلهء آنها بوجود آمده است .\r\n5 - ترغيب و تشويق براى ايمان به خدا و معاد و ملائكه و پيامبران و كتب\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nآسمانى 6 - خلقت آسمانها ، زمين ، كوه‌ها ، درياها ، گياهان ، حيوانات ، ابر ، باد ، باران ، شهابها و غيره .\r\n7 - دعوت به پرستش خداى يگانه و اخلاص در عبادت و كسى و چيزى را براى خدا شريك قرار ندادن .\r\n8 - احتجاجات و استدلالات در مورد خدا ، قيامت ، پيامبران و نقل خبرهاى غيبى ضمن احتجاجات .\r\n9 - تقوا ، پارسايى و تزكيهء نفس ، توجه به نفس اماره ، و خطر وساوس نفسانى و شيطانى و نظير آن .\r\n10 - اخلاق فردى از قبيل ، شجاعت ، استقامت ، صبر ، عدالت ، احسان ، محبت ، ذكر خدا ، محبت خدا ، شكر نعمت ، ترس از خدا ، توكل به خدا ، رضا به رضاى خدا ، تسليم در برابر امر خدا ، تعقل و تفكر ، صدق و امانت و امثال آن .\r\n11 - اخلاق اجتماعى از قبيل : اتحاد ، توصيه بر حق و صبر ، تعاون در نيكىها ، امر به معروف و نهى از منكر ، جهاد به مال و جان در راه خدا و تشويق بر اطعام مسكينان و غيره .\r\n12 - احكام از قبيل : نماز ، روزه ، زكات ، خمس ، حج ، جهاد ، نذر ، سوگند ، بيع ، رهن ، اجاره ، نكاح ، هبه . حقوق زوجين ، حقوق والدين ، طلاق ، ظهار ، وصيت ، ارث ، قصاص ، حدود ، قضاوت ، ثروت ، مالكيت ، حكومت ، شورا ، حق فقراء و غيره .\r\n13 - حوادث و وقايع بيست و سه سالهء بعثت رسول اكرم صلّى اللَّه عليه و آله .\r\n14 - توصيف كلى در همهء اعصار از سه گروه : مؤمنين ، كافرين و منافقين .\r\n15 - توصيف قرآن در حدود پنجاه وصف ، تسبيح موجودات جهان و نوع\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nآگاهى در درون موجودات نسبت به خالق و آفرينندهء خودشان .\r\n16 - جهان و قوانين پايدار جهان ، ناپايدارى زندگانى دنيا و عدم صلاحيت آن براى اينكه ايده‌آل و كمال مطلوب باشد .\r\n17 - معجزات و خوارق عادات انبياء و تأييد كتب آسمانى خصوصا « تورات » و « انجيل » و تصحيح اغلاط آن دو و امثال اين مطالب .\r\n\r\nسوره‌ها و آيه‌هاى مكى و مدنى\r\nدوران رسالت رسول خدا صلّى اللَّه عليه و آله مجموعا بيست و سه سال بوده است . از اين مدت ، سيزده سال در مكه و ده سال در مدينه اقامت فرموده‌اند آنچه از قرآن مجيد در عرض سيزده سال در مكه نازل شده ، سوره‌ها و آيه‌هاى مكى ناميده مىشود .\r\nو آنچه در عرض ده سال در مدينه نازل گشته ، مدنى نام دارند سوره‌هاى مكى نوعا در زمينهء توحيد ، معاد ، نبوت ، نظامات جهان ، مبارزهء طرفداران حق با طرفداران باطل ، و شكست جباران و طاغوت‌هاست ، و اغلب جنبهء زيربنايى دارند اما سوره‌هاى مدنى ، بيشتر دربارهء احكام و حكومت و روابط عمومى و نظام زندگى است .\r\nبنا بر مشهور ، از صد و چهارده سورهء قرآن هشتاد و شش سوره در مكه ، و بيست و هشت سوره در مدينه نازل شده است . در ترتيب نزول سوره‌ها در روايات اختلاف هست و اثبات ترتيب صحيح آنها شايد مشكل باشد ، بنا به نقلى كه در پايان خواهيم گفت ترتيب نزول سوره‌ها چنين است :\r\n1 - علق ، اولين سوره 2 - قلم ، بعد از علق 3 - مزمل ، بعد از قلم 4 - مدثر ، بعد از مزمل 5 - فاتحه ، بعد از مدثر 6 - مسد ، بعد از فاتحه 7 - تكوير ، بعد از مسد 8 - اعلى ، بعد از تكوير 9 - ليل ، بعد از اعلى 10 - فجر ، بعد از ليل\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n11 - و الضحى ، بعد از فجر 12 - انشراح ، بعد از و الضحى 13 - و العصر ، بعد از انشراح 14 - عاديات ، بعد از و العصر 15 - كوثر ، بعد از عاديات 16 - تكاثر ، بعد از كوثر 17 - ماعون ، بعد از تكاثر 18 - كافرون ، بعد از ماعون 19 - فيل ، بعد از كافرون 20 - فلق ، بعد از فيل 21 - ناس ، بعد از فلق 22 - توحيد ، بعد از ناس 23 - نجم ، بعد از توحيد 24 - عبس ، بعد از نجم 25 - قدر ، بعد از عبس 26 - و الشمس ، بعد از قدر 27 - بروج ، بعد از و الشمس 28 - و التين ، بعد از بروج 29 - قريش ، بعد از و التين 30 - قارعه ، بعد از قريش 31 - قيامة ، بعد از قارعه 32 - همزه ، بعد از قيامة 33 - مرسلات ، بعد از همزه 34 - ق ، بعد از مرسلات 35 - بلد ، بعد از ق . . . 36 - طارق ، بعد از بلد 37 - قمر ، بعد از طارق 38 - ص ، بعد از قمر 39 - اعراف ، بعد از ص 40 - جن ، بعد از اعراف 41 - يس ، بعد از جن 42 - فرقان ، بعد از يس 43 - فاطر ، بعد از فرقان 44 - مريم ، بعد از فاطر 45 - طه ، بعد از مريم 46 - واقعه ، بعد از طه 47 - شعراء ، بعد از واقعه 48 - نمل بعد از شعراء 49 - قصص ، بعد از نمل 50 - اسراء بعد از قصص 51 - يونس ، بعد از اسراء 52 - هود ، بعد از يونس 53 - يوسف ، بعد از هود 54 - حجر ، بعد از يوسف 55 - انعام ، بعد از حجر 56 - صافات ، بعد از انعام\r\n\r\n","description":"","footnote":"","page_name":" 9 ","page_number":9},
  {"content":"\r\n\r\n57 - لقمان ، بعد از صافات 58 - سبأ بعد از لقمان 59 - زمر ، بعد از سبأ 60 - غافر ، بعد از زمر 61 - فصلت ، بعد از غافر 62 - شورى ، بعد از فصلت 63 - زخرف ، بعد از شورى 64 - دخان ، بعد از زخرف 65 - جاثيه ، بعد از دخان 66 - احقاف ، بعد از جاثيه 67 - ذاريات ، بعد از احقاف 68 - غاشيه ، بعد از ذاريات 69 - كهف ، بعد از غاشيه 70 - نحل ، بعد از كهف 71 - نوح ، بعد از نحل 72 - ابراهيم ، بعد از نوح 73 - انبياء بعد از ابراهيم 74 - مؤمنون بعد از انبياء 75 - سجده ، بعد از مؤمنون 76 - طور ، بعد از سجده 77 - ملك ، بعد از طور 78 - حاقه ، بعد از ملك 79 - معارج ، بعد از حاقه 80 - نبأ ، بعد از معارج 81 - نازعات ، بعد از نبأ 82 - انفطار ، بعد از نازعات 83 - انشقاق ، بعد از انفطار 84 - روم بعد از انشقاق 85 - عنكبوت ، بعد از روم 86 - مطففين ، بعد از عنكبوت نگارنده اين ترتيب را از قرآن مصطفى نظيف چاپ مصر اخذ كردم كه در اول سوره‌ها قيد شده است و اين عينا همان است كه مرحوم ابو عبد اللَّه زنجانى در تاريخ قرآن از مقدمهء تفسير شهرستانى موسوم به « مفاتيح الاسرار » از مصحف امام صادق عليه السّلام نقل كرده است . و نيز همان است كه مرحوم طبرسى در تفسير سورهء « هل اتى » آورده است . با اين فرق كه در آن دو ، سورهء « فاتحه » اصلا ذكر نشده است ، ولى در اين ترتيب در رديف پنجم آمده است . در تفسير « الميزان » ج 13 / 249 از « اتقان » سيوطى ، و در « تاريخ يعقوبى » ج 2 / 19 با كمى تفاوت نقل شده است . سوره‌هايى كه در مدينه نازل شده‌اند بنا به نقل قرآن مصطفى\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nنظيف بدين ترتيب است :\r\n87 - بقره ، اولين سوره 1 88 - انفال ، بعد از بقره 2 89 - آل عمران ، بعد از انفال 3 90 - احزاب ، بعد از آل عمران 4 91 - ممتحنه ، بعد از احزاب 5 92 - نساء ، بعد از ممتحنه 6 93 - زلزله ، بعد از نساء 7 94 - حديد ، بعد از زلزله 8 95 - محمّد ، بعد از حديد 9 96 - رعد ، بعد از محمّد 10 97 - رحمن ، بعد از رعد 11 98 - انسان ، بعد از رحمن 12 99 - طلاق ، بعد از انسان 13 100 - بينه ، بعد از طلاق 14 101 - حشر ، بعد از بينه 15 102 - نور ، بعد از حشر 16 103 - حج ، بعد از نور 17 104 - منافقون بعد از حج 18 105 - مجادله ، بعد از منافقون 19 106 - حجرات ، بعد از مجادله 20 107 - تحريم ، بعد از حجرات 21 108 - تغابن ، بعد از تحريم 22 109 - صف ، بعد از تغابن 23 110 - جمعه ، بعد از صف 24 111 - فتح ، بعد از جمعه 25 112 - مائده ، بعد از فتح 26 113 - توبه ، بعد از مائده 27 114 - نصر ، بعد از توبه 28 اين ترتيب از « مصحف » امام صادق عليه السّلام و در « مجمع البيان » و مانند آن با كمى تفاوت نقل شده است ، گرچه اين ترتيبها يقينى نيست ، ولى تقريبا نزديك به يقين و مورد استفاده است .\r\nدر « الميزان » ج 13 / 250 فرموده در مكى و مدنى بودن دوازده سوره اختلاف كرده‌اند و آنها عبارتند از : رعد ، رحمن ، جن ، صف ، تغابن ، مطففين ، قدر ، بينه ، زلزال ، توحيد ، فلق و ناس .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n\r\nتقسيم سوره‌ها به سالهاى قبل از هجرت و بعد از آن\r\nدر بعضى از كتاب‌ها ، تعيين كرده‌اند كه كداميك از سوره‌هاى در كداميك از سال‌هاى قبل از هجرت و يا بعد از هجرت نازل شده‌اند .\r\nاين تعيين ، گرچه يقينى نيست ، ولى مىشود از آن در فهم قرآن مجيد استفاده كرده تعيين مذكور به قرار ذيل است :\r\nسال اول بعثت ، 26 سوره سال دوم بعثت ، 13 سوره سال سوم بعثت ، 8 سوره . سال چهارم بعثت ، 7 سوره .\r\nسال پنجم بعثت ، 4 سوره . سال ششم بعثت ، 4 سوره .\r\nسال هفتم بعثت ، 5 سوره . سال هشتم بعثت ، 4 سوره .\r\nسال نهم بعثت ، 3 سوره سال دهم بعثت ، 3 سوره .\r\nسال يازدهم بعثت ، 4 سوره . سال دوازدهم بعثت ، 5 سوره .\r\nسال سيزدهم بعثت ، 4 سوره . « 1 » سال اول هجرت ، 4 سوره . سال دوم هجرت ، 3 سوره .\r\nسال سوم هجرت ، 2 سوره . سال چهارم هجرت ، 2 سوره .\r\nسال پنجم هجرت ، 2 سوره . سال ششم هجرت ، 2 سوره .\r\nسال هفتم هجرت ، 3 سوره . سال هشتم هجرت ، 2 سوره .\r\nسال نهم هجرت ، 2 سوره . سال دهم هجرت ، 2 سوره .\r\nمجموع اينها 24 سوره هستند و اين مطلب با آنكه گفته شد در مدينه بيست و شش سوره نازل شده است منافات دارد .\r\n\r\nاولين و آخرين سوره\r\nدر مقدمهء تفسير « برهان » ج 1 / 29 از امام صادق عليه السّلام نقل شده : اولين سوره‌اى كه نازل گرديد   بِسْمِ اللَّهِ الرَّحْمنِ الرَّحِيمِ اقْرَأْ بِاسْمِ رَبِّكَ الَّذِي خَلَقَ . . .  \r\n\r\n\r\n","description":"","footnote":"\r\n( 1 ) - اينها نود سوره‌اند و بر خلاف آنست كه در مكه 86 آيه نازل شده است .\r\n","page_name":" 12 ","page_number":12},
  {"content":"\r\n\r\nتا آخر است ، و آخرين سوره كه نازل شد سورهء   إِذا جاءَ نَصْرُ اللَّهِ   بوده همين حديث را با كمى تفاوت از حضرت رضا - عليه السّلام - نيز نقل كرده است « 1 » . واحدى ، در مقدمهء كتاب « اسباب النزول » پنج حديث در اين زمينه نقل كرده كه در بعضى از آنها تا پنج آيه از سورهء علق گفته شده است ، و در « مجمع البيان » از اكثر مفسران نقل شده كه اولين سورهء نازل شده ، « اقرء باسم ربك » ، بوده است .\r\nآخرين آيه‌اى كه نازل گرديد به نظر اهل سنّت آيهء  يَسْتَفْتُونَكَ قُلِ اللَّهُ يُفْتِيكُمْ فِي الْكَلالَةِ . . .  نساء / 176 و به روايتى آيهء  وَ اتَّقُوا يَوْماً تُرْجَعُونَ فِيهِ إِلَى اللَّهِ . . .  بقره / 181 مىباشد . مفسران شيعه ظاهرا روايت دوم را نقل كرده و پذيرفته‌اند كه بعد از نزول آن ، رسول خدا صلّى اللَّه عليه و آله بيست و يك روز يا هفت روز در دنيا ماندند ، در تفسير « كشاف » نقل شده : چون جبرئيل آن آيه را آورد ، به آن حضرت گفت : آن را در رأس آيهء 280 بقره بگذاريد ، در « مجمع البيان » ذيل آيهء :  وَ اتَّقُوا يَوْماً . . .  از ابن عباس و سدى نقل كرده كه آن آخرين آيه از قرآن است آن حضرت پس از آن بيست و يك روز ، به قولى نه روز ، و به قولى هفت شب زنده ماندند « 2 » .\r\n\r\nتركيب و ترتيب سوره‌هاى قرآن\r\nشكى نيست كه تركيب سوره‌ها و شروع و ختم آنها به دستور و اعلام رسول خدا صلّى اللَّه عليه و آله بوده است ، چنان كه در « مجمع البيان » و « كشاف » نقل شده : آن حضرت فرمود :\r\nآيهء  وَ اتَّقُوا يَوْماً تُرْجَعُونَ فِيهِ إِلَى اللَّهِ . . .  را در رأس آيهء 280 بقره بگذاريد در تاريخ قرآن / 36 از امالى شيخ طوسى نقل شده : عبد اللَّه بن مسعود هفتاد سوره را از رسول خدا ، و بقيه را از على بن ابى طالب ياد گرفته است .\r\n\r\n\r\n","description":"","footnote":"\r\n( 1 ) - در تفسير صافى از كافى از امام صادق عليه السّلام نقل شده است .\r\n( 2 ) - قاموس قرآن مادهء قرأ .\r\n","page_name":" 13 ","page_number":13},
  {"content":"\r\n\r\nاز اينجا معلوم مىشود كه سوره‌ها زير نظر آن حضرت تنظيم و درست شده است و اعلام آغاز و ختم سوره به تعيين وى بوده است از اين گونه روايات ، زياد نقل شده است ، اما ترتيب فعلى قرآن كه سوره‌هاى بزرگ در اول واقع شده و به سوره‌هاى كوچك ختم مىشود ، اختلاف است . بنا بر قولى اين ترتيب در زمان ابو بكر به دست زيد بن ثابت انجام گرفته ، و او با سليقهء خود چنين ترتيبى را انتخاب كرده . قول ديگر آن است كه اين ترتيب در زمان رسول خدا و زير نظر آن حضرت انجام گرفته است ، اينك مشروح هر دو قول :\r\nاما قول اول :\r\nناگفته نماند در صدر اول اسلام كاغذ وجود نداشت ، كاتبان وحى ، قرآن را بر روى پوست و بر روى پارچه‌اى بافت مصر به نام قباطى مىنوشتند . و در صورت نبودن پوست و پارچه ، آن را روى چوب يا استخوان يا سفال و مانند آن مىنوشتند ، در تاريخ قرآن / 47 گويد : روى پارچه و حرير مىنوشتند و آنها را صحف مىگفتند . يك نسخه نيز نوشته و به رسول خدا صلّى اللَّه عليه و آله دادند كه حضرت آن را در خانهء خود نگاه مىداشت ، در « وافى » ج 5 / 274 در آخر كتاب صلوة از امام صادق عليه السّلام نقل كرده كه رسول خدا صلّى اللَّه عليه و آله در هنگام وفات فرمود : يا على قرآن در پشت خوابگاه من در جزوه‌ها و حريرها و قرطاس‌هاست ، آنها را جمع كنيد و نگذاريد قرآن ضايع شود چنان كه يهود تورات را ضايع كردند . على عليه السّلام قرآن را در پارچهء زردى نوشت و در خانه‌اش به اتمام رسانيد و فرمود تا قرآن را جمع نكنم عبا بدوشم نخواهم انداخت ، چون كسى مىخواست او را ملاقات كند بدون عبا مىآمد تا قرآن را جمع نمود .\r\nنگارنده گويد : چون به جمع مسلمانان آورد ، گفتند ما نيز آن را داريم ، احتياجى به آن نيست اين در اثر سياستى بود كه مىخواستند بنى هاشم امتيازى در كارهاى\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nاجتماعى نداشته باشند .\r\nپس از يك سال و اندى كه از رحلت آن حضرت مىگذشت ، در جنگ يمامه هزار و دويست نفر از جمله هفتصد نفر از قاريان قرآن شهيد شدند ، بعضى عدهء آنها را هفتاد تن گفته‌اند ، بهر حال مقام خلافت از شهادت آنها به وحشت افتاده و به فكر جمع كردن قرآن افتاد ، زيد بن ثابت از طرف ابو بكر مأمور شد با عده‌اى از صحابه ، سوره‌ها و آيات قرآن را از الواح و مانند آن جمع كرده و در يك مصحف قرار دهند و چنين كردند ، ابن اثير در « تاريخ كامل » ضمن وقايع سال سىام هجرت مىگويد : اين نسخه نزد ابو بكر بود ، پس از وى به عمر بن خطاب رسيد ، پس از عمر دخترش حفصه آن را نزد خود نگاهداشت ، ولى در كتاب ( قرآن در اسلام / 114 ) آمده : نسخه‌هايى از آن به اطراف و اكناف فرستاده شد .\r\nدر خلافت عثمان خبر رسيد كه تازه مسلمان‌هاى غير عرب قرآن را با قرائت‌هاى مختلف مىخوانند و همانطور مىنويسند حذيفة بن يمان كه در جنگ آذربايجان و ارمنيه شركت كرده بود پس از برگشتن به مدينه ، دستگاه خلافت را از اين خطر آگاه كرد .\r\nعثمان فرمان داد قرآنى را كه به دستور ابو بكر نوشته شده بود از حفصه دختر عمر به امانت گرفتند . پنج نفر از صحابه از جمله زيد بن ثابت را مأمور كرد تا نسخه‌هايى از روى آن بنويسند در نتيجه چندين نسخه از روى آن نوشته شد يكى در مدينه ماند ، يكى را به مكه يكى را به شام ، يكى را به بصره ، و به قولى يكى را به يمن و يكى را به بحرين فرستادند . اين نسخه‌ها را نسخهء امام ناميدند كه لازم بود همه از روى آنها استنساخ كنند .\r\nعثمان فرمان داد سائر قرآن‌ها را كه بدست مردم در ولايات بود جمع\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nكرده به مدينه بفرستند هر چه به مدينه رسيد به فرمان خليفه از بين برده شد در « تاريخ قرآن » هست عثمان مصحف عبد اللَّه بن مسعود و سالم مولى حذيفه را گرفت و به آب شست . و نيز نقل مىكند كه 12 نفر از صحابه در مجلس مشورت اين كار شركت داشتند عثمان در اين كار به رأى على بن ابى طالب عليه السّلام عمل نمود .\r\nدر « كامل » ابن اثير در حوادث سال 30 آمده : چون على بن ابى طالب عليه السّلام در زمان خلافت خود وارد كوفه شد ، مردى در مسجد از عثمان انتقاد كرد كه مردم را بر يك مصحف وادار نمود ، امام عليه السّلام صدا زد ساكت باش او در حضور ما و با رأى ما اين كار را كرد ، و اگر بجاى او بودم من هم اين كار را مىكردم از اين معلوم مىشود كه آن حضرت به صلاح بودن اين عمل رأى داده بود .\r\nقول دوم :\r\nآنچه گفته شد قول اول بود ، قول دوم آن است كه ترتيب فعلى سوره‌هاى قرآن در زمان رسول خدا صلّى اللَّه عليه و آله و زير نظر آن حضرت انجام گرفته است بر اين قول چندين دليل اقامه شده است :\r\nاول : در مقدمه « مجمع البيان » فن خامس از سيد مرتضى علم الهدى - رحمة اللَّه عليه - نقل مىكند : قرآن در زمان رسول خدا صلّى اللَّه عليه و آله به صورتى كه امروز هست تأليف شده بود « 1 » بدليل آنكه : قرآن در آن روز درس خوانده مىشد و همه‌اش را حفظ مىكرد و آن را به رسول خدا نشان مىدادند و بر وى مىخواندند و عده‌اى مانند عبد اللَّه بن مسعود و ابى بن كعب و ديگران آن را چندين بار بر پيغمبر خوانده‌اند .\r\n\r\n\r\n","description":"","footnote":"\r\n( 1 ) - عبارت آن مرحوم چنين است : « ان القرآن كان على عهد رسول اللَّه ( ص ) مجموعا مؤلفا على ما هو عليه الان » .\r\n","page_name":" 16 ","page_number":16},
  {"content":"\r\n\r\nدوم : از زيد بن ثابت نقل شده گويد ، در محضر رسول خدا صلّى اللَّه عليه و آله بوديم ، قرآن را از رقعه‌ها جمع مىكرديم « 1 » اين سخن صريح است در اين كه جمعى نزد آن حضرت جمع شده قرآن را كه در رقعه‌ها و پارچه‌ها بود جمع و مرتب مىكرده‌اند . از عبد اللَّه بن عمر نقل شده : قرآن را جمع كردم ، هر شب آن را مىخواندم ، اين خبر به آن حضرت رسيد فرمود : قرآن را در يك ماه بخوان « 2 » اين حديث نيز دلالت به جمع و ترتيب فعلى قرآن دارد . بالاتر از اين / شيعه و اهل سنت بالاتفاق نقل كرده‌اند كه رسول خدا صلّى اللَّه عليه و آله فرموده است :\r\n« لا صلوة الا بفاتحة الكتاب »\r\nمىدانيم كه سورهء حمد اولين سورهء نازل شده از قرآن نيست ، پس فاتحة الكتاب بودن آن به علت ترتيب فعلى قرآن در زمان آن حضرت است .\r\nسوم : در حديث متواتر ثقلين نقل شده كه رسول خدا صلّى اللَّه عليه و آله فرموده‌اند :\r\n« انى تارك فيكم الثقلين كتاب اللَّه و عترتى . . . »\r\nمشكل است كه آن حضرت از « كتاب اللَّه » يك چيز درهم و برهم و غير مرتب را در نظر گرفته باشد ، پس نظرش به كتاب تأليف يافته و مرتب شده است .\r\nچهارم : در روايت آمده است عده‌اى از صحابه ، قرآن را در زمان رسول خدا صلّى اللَّه عليه و آله جمع كردند . از آن جمله على بن ابى طالب ، سعد بن عبيد ، ابو الدرداء ، معاذ بن جبل ، ثابت بن زيد بن نعمان ، ابى بن كعب و زيد بن ثابت بودند در « تاريخ قرآن » تأليف ابو عبد اللَّه زنجانى بعد از نقل اين سخن ، چند روايت از بخارى و اتقان سيوطى ، و از بيهقى و مناقب خوارزمى در اين زمينه نقل كرده است ظهور اين روايات در جمع و ترتيب و تدوين قرآن است كه قهرا زير نظر آن حضرت بوده است .\r\n\r\n\r\n","description":"","footnote":"\r\n( 1 - 2 ) - البيان علامه خويى / 269 و 273 از اتقان سيوطى و مستدرك حاكم .\r\n","page_name":" 17 ","page_number":17},
  {"content":"\r\n\r\nپنجم : بالاتر از همهء اينها آن است كه ائمهء اهل بيت عليهم السّلام به اين ترتيب اعتراض نكرده و آن را پذيرفته‌اند . اگر اين تدوين و ترتيب در زمان رسول خدا و زير نظر آن حضرت انجام نگرفته بود ، امامان آن را بازگو مىكردند چنان كه همه كارهاى خلاف خلفاء و مانند آنها را با آن همه اختناق بازگو فرموده‌اند .\r\nلا اقل مىگفتند اين مجموعه همان قرآنى است كه بر پيغمبر نازل شده لكن ترتيب آن بعد از آن حضرت بوده است . وانگهى اهتمام بىحد رسول خدا صلّى اللَّه عليه و آله نسبت به قرآن مانع از آن بود كه اين كار را انجام نداده از دنيا برود . نگارنده قول دوم را ترجيح مىدهم . على هذا كار على بن ابى طالب عليه السّلام آن بود كه قرآن را در يك پارچه نوشت ، نه اين كه ترتيب جديدى بوجود آورده باشد و اللَّه اعلم .\r\n\r\nنزول دفعى و تدريجى قرآن\r\nشكى نيست كه قرآن مجيد بطور تدريج در عرض بيست و سه سال بر رسول خدا صلّى اللَّه عليه و آله نازل شده است ، از طرف ديگر مىخوانيم كه قرآن در ماه رمضان و در يك شب نازل شده است به عبارت ديگر ، آيهء :  شَهْرُ رَمَضانَ الَّذِي أُنْزِلَ فِيهِ الْقُرْآنُ  بقره / 185 صريح است كه قرآن در ماه رمضان نازل گشته و آيهء :\r\n  إِنَّا أَنْزَلْناهُ فِي لَيْلَةِ الْقَدْرِ   قدر / 1 و آيه  إِنَّا أَنْزَلْناهُ فِي لَيْلَةٍ مُبارَكَةٍ  دخان / 3 نشان مىدهد كه در يك شب نازل گرديده است ، مقايسهء هر سه آيه روشن مىكند كه آن شب در ماه رمضان بوده است و از روايات فهميده مىشود كه شب بيست و سوم از رمضان بوده است .\r\nاز آن طرف مىبينيم كه كفار مكه اعتراض كرده و مىگويند : چرا قرآن به يك بار نازل نمىشود ؟ در جواب مىفرمايد : اين براى آن است كه با ادامهء وحى ، قلب تو را استوار و مطمئن كنيم و اگر همه‌اش به يك بار نازل مىشد ، وحى قطع مىگرديد ديگر رابطهء تو با خدا برقرار نمىشد  وَ قالَ الَّذِينَ كَفَرُوا لَوْ لا نُزِّلَ عَلَيْهِ الْقُرْآنُ جُمْلَةً واحِدَةً كَذلِكَ لِنُثَبِّتَ بِهِ فُؤادَكَ وَ رَتَّلْناهُ تَرْتِيلًا \r\n\r\n","description":"","footnote":"","page_name":" 18 ","page_number":18},
  {"content":"\r\n\r\nفرقان / 32 ، نظير اين آيه است آيهء صد و ششم از سورهء اسراء :  وَ قُرْآناً فَرَقْناهُ لِتَقْرَأَهُ عَلَى النَّاسِ عَلى مُكْثٍ وَ نَزَّلْناهُ تَنْزِيلًا  . و هم يقينى است كه قرآن به تدريج در عرض 23 سال نازل شده است .\r\nدر زمينه جمع ميان اين دو مطلب در روايات شيعه و اهل سنت آمده قرآن در يك شب از جانب خدا به « بيت المعمور » يا به « بيت العزة » نازل شده ، پس از آن به تدريج بر آن حضرت نازل شده است از المنار نقل شده كه آغاز نزول قرآن از شب قدر بوده است ، نه اينكه همه‌اش به يك بار در شب قدر نازل شده باشد ، در كافى از حفص بن غياث نقل شده : از امام صادق - صلوات اللَّه عليه - پرسيدم خدا مىفرمايد  شَهْرُ رَمَضانَ الَّذِي أُنْزِلَ فِيهِ الْقُرْآنُ  حال آنكه از اول تا آخر در بيست سال نازل شده است ؟ فرمود : قرآن همگى در ماه رمضان به بيت المعمور نازل شد ، سپس در طول بيست سال نازل گرديد « 1 » در روايات اهل سنت به جاى بيت المعمور ، بيت العزة آمده است .\r\nدر تفسير صافى مقدمهء نهم ، بيت المعمور را به قلب رسول خدا صلّى اللَّه عليه و آله تأويل كرده و فرموده : گويا مراد نزول آن به قلب پيامبر است چنان كه خدا فرموده :\r\n  نَزَلَ بِهِ الرُّوحُ الْأَمِينُ عَلى قَلْبِكَ   آن گاه در عرض بيست سال به تدريج از قلبش به زبانش نازل شده آن گاه كه جبرئيل مىآمد ، وحى را با الفاظش مىخواند .\r\nدر اينجا تحقيق ديگرى نيز هست كه بسيار قوى است و آن اينكه : قرآن مجيد دو دفعه نازل شده است ، دفعهء اول بطور فشرده و بسيط در يك شب به قلب آن حضرت دفعه ديگر بطور مشروح و تدريج در عرض بيست و سه سال ، چنان كه شيخ ابو عبد اللَّه زنجانى در كتاب تاريخ القرآن صفحه 31 ترجمه سحاب احتمال داده و در تفسير الميزان ذيل آيه  « شَهْرُ رَمَضانَ . . . »  آن را قبول كرده و بر آن استدلال\r\n\r\n\r\n","description":"","footnote":"\r\n( 1 ) - تفسير صافى از كافى در مقدمه نهم از همان تفسير . در اين روايت بيست سال است نه بيست و سه سال .\r\n","page_name":" 19 ","page_number":19},
  {"content":"\r\n\r\nمفصل كرده است روايات نيز در نزول دو دفعه صريح مىباشند ، چنان كه نقل شد .\r\nتوضيح آنكه قرآن مجيد خود حاكى است كه رسول خدا صلّى اللَّه عليه و آله پيش از آن كه جبرئيل بيايد و بخواند قرآن را مىدانست ولى اجازه نداشت بخواند ، آيه چنين است     لا تُحَرِّكْ بِهِ لِسانَكَ لِتَعْجَلَ بِهِ إِنَّ عَلَيْنا جَمْعَهُ وَ قُرْآنَهُ فَإِذا قَرَأْناهُ فَاتَّبِعْ قُرْآنَهُ ثُمَّ إِنَّ عَلَيْنا بَيانَهُ     سوره قيامة / 16 و 19 يعنى زبانت را به خواندن قرآن حركت مده كه جمع كردن و خواندن آن بر عهدهء ماست ، چون ما آن را خوانديم از قرائت آن پيروى كن ، سپس تفهيم آن بر عهده ماست .\r\nاز اينجا معلوم مىشود اولا قرآن با نزول اولى در قلب آن حضرت بوده و آن را مىدانسته است ولى لازم بود جاى مناسب و اندازهء مناسب آن را جبرئيل بيان كند كه در كجا بخواند و چقدر بخواند ، وانگهى به نظر مىآيد كه آن حضرت فقط قرآن را مىدانست ولى نمىتوانست آن را به صورت اعجاز بخواند و اگر خودش مىخواند نظير گفته‌هاى ديگرش مىشد و به قالب اعجاز ادا نمىگرديد « 1 » ولى جبرئيل آن را به صورت اعجاز مىخواند و حضرت با همان كلمات جبرئيل ادا مىكرد و كاتبان وحى مىنوشتند در اين صورت نزول اولى براى آن بوده كه لازم بود آن حضرت حقايق را بداند و بكليات و فشرده دين خود قبلا آگاهى داشته باشد .\r\nآنچه كفار مىگفتند  لَوْ لا نُزِّلَ عَلَيْهِ الْقُرْآنُ جُمْلَةً واحِدَةً . . .  نظرشان به نزول دوم بود و مىگفتند : چرا همهء آن را به يك بار نمىخواند و هر چند صباحى چند آيه نازل مىشود ، قرآن در جواب مىفرمايد : اين براى آن است كه تا هستى وحى قطع نشود و قلبت مطمئن و آرام گيرد و اين ربطى به نزول اول ندارد .\r\n\r\n\r\n","description":"","footnote":"\r\n( 1 ) - چنان كه ما مثلا مطلبى را مىدانيم ولى نمىتوانيم آن را به صورت شعر بيان كنيم لذا مطلب را به شاعرى مىگوئيم و او در قالب شعر بيان مىكند . نزول دوم براى خواندن به صورت اعجاز بوده است . بقيهء سخن در سورهء دخان و قدر خواهد آمد .\r\n","page_name":" 20 ","page_number":20},
  {"content":"\r\n\r\nو اللَّه العالم .\r\n\r\nعاصم و قرائت او\r\nدر عدد آيات سوره‌ها پيوسته بقرائت كوفى استناد كرده‌ايم زيرا عدد كوفى بواسطه عاصم بن ابى النّجود و ابو عبد الرحمن سلمى به حضرت مولى الموحدين امير المؤمنين عليه السّلام مىرسد ، يعنى عاصم پيش ابو عبد الرحمن و او در محضر على عليه السّلام خوانده و نحوهء و قرائت و تعيين آيات بوسيلهء آن جناب بوده است ، امين الاسلام طبرسى - رحمه اللَّه - در تفسير سوره بقره فرمود : عدد آيات بقره در شمارش كوفى 286 است « و هو العدد المروى عن امير المؤمنين عليه السّلام » .\r\nو در فن اول از مقدمهء تفسيرش كه دربارهء عدد آيات قرآن است فرموده :\r\nبدان عدد اهل كوفه صحيح‌ترين اعداد و برترين آنها از حيث سند است زيرا كه آن از امير المؤمنين على بن ابى طالب عليه السّلام ماخوذ است .\r\nو در فن دوم در ذكر اسامى قارئان مشهور فرموده اما عاصم قرآن را بر - ابو عبد الرحمن سلمى خوانده و او بر امير المؤمنين عليه السّلام خوانده است .\r\nمرحوم سيد صدر در كتاب « تأسيس الشيعه لعلوم الاسلام » در ضمن اشاره به شيعه بودن و جلالت قدر عاصم ، فرموده : « عاصم بن ابى النجود » قرآن را بر ابو عبد الرحمن سلمى صاحب امير المؤمنين عليه السّلام قرائت كرده در صورتى كه او نيز بر آن جناب قرائت نموده بود ، و اين مطلب را بزرگان ديگر نيز در كتابهاى خويش نقل كرده‌اند ، عاصم در سال 128 هجرى از دنيا رفته است .\r\n\r\nاهتمام رسول خدا ( ص ) به خواندن و آموختن قرآن :\r\nخدا در وصف قرآن فرموده :   كِتابٌ أَنْزَلْناهُ إِلَيْكَ لِتُخْرِجَ النَّاسَ مِنَ الظُّلُماتِ إِلَى النُّورِ   ابراهيم / 1 اين كتابى است كه بر تو نازل كرده‌ايم تا مردم را از تاريكيها به سوى نور ببرى و نيز فرموده :  إِنَّ هذَا الْقُرْآنَ يَهْدِي لِلَّتِي هِيَ أَقْوَمُ  اسراء / 9 اين قرآن مردم را به\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nاستوارترين راه هدايت مىكند ، اين كتابى است كه بر تو نازل كرده‌ايم تا در آن تدبر كنند و خردمندان بيدار گردند ص / 29 از اين گونه آيات در وصف قرآن بسيار است .\r\nرسول خدا صلّى اللَّه عليه و آله به قرآن بسيار اهميت مىداد و در تعليم و به كار بستن آن سعى خاص مبذول مىفرمود ، مىگفت : قلبى كه ظرف قرآن باشد از عذاب خدا بدور خواهد بود آرى :\r\n« لا يعذب اللَّه قلبا وعى القرآن » « 1 »\r\nمىفرمود : هر گاه فتنه‌ها همچون تكه‌هاى شب تار شما را در ميان گرفت به قرآن رو آوريد :\r\n« اذا التبست عليكم الفتن كقطع الليل المظلم فعليكم بالقرآن . . . » « 2 » .\r\nمىفرمود : خانه‌هاى خود را با تلاوت قرآن روشن و نورانى كنيد\r\n« نوروا بيوتكم بتلاوة القرآن » « 3 » .\r\nمىفرمود : فرزندان خود را بر سه چيز پرورش دهيد : دوستى پيغمبرتان دوستى اهل بيت پيغمبرتان و خواندن قرآن :\r\n« ادبوا اولادكم على ثلث خصال حب نبيكم و حب اهل بيته و تلاوة القرآن . . . » « 4 » .\r\nقرآن محبوب آن حضرت بود ، از قرائت و شنيدن آن لذت مىبرد ، خدا به او دستور داده كه قرآن را با تأنى و دقت بخواند :  وَ رَتِّلِ الْقُرْآنَ تَرْتِيلًا  مزمل / 4 هر شب پيش از خواب سوره‌هاى مسبحات يعنى : تغابن ، حديد ، حشر ، صف ، و جمعه را مىخواند و مىگفت : در آنها آيه‌اى هست كه از هزار آيه بهتر است ( مجمع البيان فضل سورهء حديد ) .\r\nبا آنكه خودش قرآن را به ديگران تعليم مىداد ، خوش داشت كه از ديگران\r\n\r\n\r\n","description":"","footnote":"\r\n( 1 ) - وسائل الشيعة ج 4 / 825 .\r\n( 2 ) - المحجة البيضاء ج 2 / 212 .\r\n( 3 ) - كافى ج 2 / 210 .\r\n( 4 ) - الجامع الصغير ( ادب ) .\r\n","page_name":" 22 ","page_number":22},
  {"content":"\r\n\r\nقرائت آن را بشنود شبى بقرائت عبد اللَّه بن مسعود گوش داد ، فرمود ، هر كه بخواهد قرآن را آن طور كه بر من نازل شده ، بخواند مثل ابن ام عبد تلاوت كند « 1 » .\r\nعبد اللَّه بن مسعود و به قولى مردى بنام عبيده نقل مىكند : روزى آن حضرت به من گفت : بر من قرآن بخوان ، گفتم : بر تو بخوانم با آنكه بر تو نازل شده است ؟ ! فرمود : دوست دارم از ديگرى بشنوم ، گويد : شروع به خواندن سورهء نساء كردم همين كه بآيهء  فَكَيْفَ إِذا جِئْنا مِنْ كُلِّ أُمَّةٍ بِشَهِيدٍ وَ جِئْنا بِكَ عَلى هؤُلاءِ شَهِيداً  آيهء 41 رسيدم ، سربلند كردم ديدم اشك از چشمان آن حضرت جارى است « 2 » .\r\nبنزد آن حضرت دانستن قرآن موضوعيت داشت ، كسانى كه در قرائت و حفظ قرآن پيش قدم بودند مورد نظر بودند ، روزى جمعى از ياران را به سفرى مىفرستاد پرسيد چقدر قرآن مىدانيد ؟ يكى كه از همه جوانتر بود گفت : من فلان قدر و فلان قدر و سورهء بقره را مىدانم . فرمود : برويد اين جوان فرمانده شماست گفتند : او از همهء ما كم سالتر است . فرمود : او سورهء بقرهء را مىداند . « 3 » مصعب بن عمير قرشى شهيد جنگ « احد » بروزگار جوانى سرپرستى مسلمانان مدينه را پيش از هجرت به عهدهء گرفت ، اين مأموريت به علت ايمان و دانستن قرآن بود ، هر يك از صحابه قسمتى از قرآن را حفظ كرده بودند ولى باتفاق مسلمين ، على بن ابى طالب عليه السّلام همه قرآن را در عهد آن حضرت از حفظ داشت و در اين عمل يگانه بود ( مقدمهء نهج البلاغه ابن ابى الحديد ) .\r\nآن حضرت دو چيز را بيشتر سفارش مىكرد و بس مهم مىخواند : قرآن و اهل بيت يعنى : بهترين مكتب و بهترين رهبر ، مىفرمود : دو چيز وزين و پر\r\n\r\n\r\n","description":"","footnote":"\r\n( 1 ) - المحجة البيضاء ج 2 / 232 .\r\n( 2 ) - صحيح مسلم ج 1 / 320 .\r\n( 3 ) - مجمع البيان فضل سورهء بقره .\r\n","page_name":" 23 ","page_number":23},
  {"content":"\r\n\r\nارزش در ميان شما مىگذارم : كتاب خدا و عترت و اهل بيت من ، اگر از آن دو پيروى كنيد هرگز گمراه نخواهيد شد ،\r\n« انى تارك فيكم الثقلين كتاب اللَّه و عترتى اهل بيتى ما ان تمسكتم بهما لن تضلوا ابدا . . . »\r\nاين حديث متواتر است .\r\nدر نهج البلاغه از امير المؤمنين عليه السّلام در خصوص قرآن ، كلام عجيبى نقل شده است كه فرمودند\r\n« فى القرآن نبأ ما قبلكم و خبر ما بعدكم و حكم ما بينكم » ( حكمت 302 )\r\nيعنى : اخبار پيشينيان و خبرهاى آينده و دستور العملهاى فعلى در قرآن است . ضرورت دارد كه مسلمانان اين وديعهء الهى و اين بارقهء رحمت را پيوسته سرمشق و پيشواى خود قرار دهند تا امت نمونه و رهبر جهان گردند .\r\nقضيه  إِنَّ هذَا الْقُرْآنَ يَهْدِي لِلَّتِي هِيَ أَقْوَمُ  هميشه بوده و خواهد بود ، بر ما ملت اسلام است كه به قرآن مجيد روى آوريم تا به راه استوار برسيم و دنيا را زير پرچم توحيد بياوريم .\r\n\r\nحكايت قرآن\r\nدر قرآن مجيد سرگذشت بسيارى از پيامبران و مبارزات آنها با مشركان و طرفداران باطل نقل شده است ، اين حكايات عينيّتهايى از نظام زندگى بشرى است كه از اوّل بوده و خواهد بود . قرآن مجيد دربارهء آنها مىگويد : مقصود از اينها داستانسرايى نيست ، بلكه براى متفكران و خردمندان را درس زندگى است  لَقَدْ كانَ فِي قَصَصِهِمْ عِبْرَةٌ ، لِأُولِي الْأَلْبابِ ما كانَ حَدِيثاً يُفْتَرى  يوسف / 111 در جاى ديگر در رابطه با نقل جريان فرعون مىفرمايد   فَأَخَذَهُ اللَّهُ نَكالَ الْآخِرَةِ وَ الْأُولى إِنَّ فِي ذلِكَ لَعِبْرَةً لِمَنْ يَخْشى   نازعات / 25 و 26 يعنى عذاب يرعون و فرعونيان سنتى از سنّتهاى لا يتغيّر خدايى است اهل خشيت مىتوانند\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nاز آن عبرت گيرند .\r\nو آن گاه كه عذاب اصحاب سبت را بيان مىكند در ادامهء آن مىگويد  فَجَعَلْناها نَكالًا لِما بَيْنَ يَدَيْها وَ ما خَلْفَها وَ مَوْعِظَةً لِلْمُتَّقِينَ  بقره / 66 يعنى آن عذاب انتقامى بود در مقابل اعمال حاضر و گذشتهء آنها و موعظه‌اى است اهل تقوى را .\r\nعلى هذا غرض قرآن قصّه‌گويى و داستانسرايى نيست بلكه مىخواهد سنتهاى ثابت جهان و قانونهاى حاكم بر زندگى را در قالب الفاظ مجسّم نمايد تا حجت خدا بر جهانيان تمام شود و انسانها زمان تكوين را بفهمند و بدانند سأل كار صالح و طالح ، عادل و ستمگر به كجا خواهد انجاميد ، چه قدر در اشتباهند آنان كه فكر مىكنند قرآن مجيد قصد داستان‌گويى دارد .\r\n\r\nقرآن و انقلاب اسلامى ايران :\r\nانقلاب اسلامى ايران كه بدست تواناى فرزند قرآن حضرت امام خمينى مد ظله پايه‌گذارى شده ، نمونهء ديگرى از آثار قرآن مجيد است ، اين انقلاب از قرآن الهام گرفته و اهداف قرآن در آن پياده مىشود : قلع و قمع محاربين و مفسدين ، مبارزه با شرق و غرب و قدرتهاى شيطانى ، جهاد با كفار و اهل طغيان ، ايستادن در مقابل منافقين ارتباط با دولتهايى كه بفكر مسالمت هستند ، اجراء حدود الهى ، تشكيل مجلس شوراى اسلامى ، به انزوا كشاندن شرك و كفر ، طرفدارى از مستضعفان جهان ، بسيج نيروهاى مسلمان و صدها امثال آن ، نمونه‌هاى درخشانى از فرموده‌هاى قرآن مجيد است كه چهرهء محيط ايران را چهرهء اسلامى و توحيدى كرده و محيط رجعت قرآن ، رجعت رسول اللَّه ، رجعت امامان معصوم عليهم السّلام را بوجود آورده است ، آرى بايد به قرآن روى آورد و براى سعادت دو جهان از قرآن و فرموده اهل بيت عليهم السّلام كه « ثقلين » هستند الهام گرفت .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\n\r\nسبكى كه در نوشتن تفسير اتخاذ كرده‌ام :\r\nدر اين تفسير ابتدا قسمتى از آيات كه به نظر نگارنده با هم ارتباط دارند ، نوشته شده ، و ترجمهء آيات در ذيل آنها بيان مىگردد .\r\nسپس مطالب تفسيرى در سه بخش : كلمه‌ها ، شرحها و نكته‌ها بررسى مىشود بدين طريق كه ذيل عنوان « كلمه‌ها » متن آنها توضيح داده مىشود و ذيل عنوان « شرحها » آيات شريفه مورد تفسير قرار مىگيرد و در ذيل عنوان سوم برداشتهايى كه مىشود از آيات كرد و مطالبى كه مربوط بآنهاست بيان مىشود از خداوند اميدوار چنانم كه اين نوشته براى همگان مفيد و مورد استفاده قرار گيرد و اين تلاش از مؤلف موجب رضايت او و مورد قبولش واقع شود « ربنا عليك توكلنا و اليك انبنا و اليك المصير » .\r\nاروميه : سيد على اكبر قرشى 22 / 6 / 1360\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n\r\nسورهء فاتحة الكتاب در مكه نازل شده و هفت آيه است\r\n\r\nنظرى به سوره مباركه\r\n1 - بنا بر آنكه در مقدمهء تفسير گفته‌ايم اين سوره پنجمين سوره است كه در سال اول بعثت بعد از « المدثر » نازل گشته است .\r\n2 - تعداد آيات آن بالاتفاق هفت آيه است با اين فرق كه اهل مكه و كوفه  بِسْمِ اللَّهِ . . .  را يك آيه شمرده و  صِراطَ الَّذِينَ . . .  تا آخر سوره را ، نيز يك آيه گفته‌اند و آنها كه  بِسْمِ اللَّهِ . . .  را يك آيه نمىدانند  صِراطَ الَّذِينَ أَنْعَمْتَ عَلَيْهِمْ  را يك آيه دانسته‌اند ، آنهايى كه آن را شش يا هشت آيه گفته‌اند اعتنايى به قولشان نيست اين سوره داراى بيست و هفت كلمه و صد و چهل حرف است .\r\n« تفسير خازن » 3 - اين سوره در مكه نازل شده و از سوره‌هاى مكى است ، بعضى گفته‌اند :\r\nدر مدينه نازل گشته و به نظر بعضى دو دفعه نازل گرديده است يكى در مكه و ديگرى در مدينه . به مكى بودن آن از دو راه استدلال شده است . اول اينكه :\r\nمراد از « سبع مثانى » در آيهء  وَ لَقَدْ آتَيْناكَ سَبْعاً مِنَ الْمَثانِي وَ الْقُرْآنَ الْعَظِيمَ  حجر / 87 سورهء حمد است ، اين آيه بلاخلاف در مكه نازل شده است ، پس در وقت نزول سورهء حجر ، سورهء حمد نازل شده بود .\r\nدوم - به ضرورت مسلمين نماز در مكه واجب گرديده است و در اسلام نماز بدون حمد نيست ، شيعه و اهل سنت اتفاق دارند بر اينكه رسول خدا صلّى اللَّه عليه و آله\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nفرموده‌اند\r\n« لا صلوة الا بفاتحة الكتاب »\r\nاما آنها كه گفته‌اند : دو دفعه نازل شده است اين سخن نيز محتمل مىباشد به علت كثرت فضيلتش ، هر چند كه دليلى بر - آن نيست « 1 » .\r\n4 - اين سوره بواسطهء رسول خدا صلّى اللَّه عليه و آله فاتحة الكتاب نامگذارى شده است زيرا چنان كه گفته شد شيعه و اهل سنت بالاتفاق نقل كرده‌اند كه آن حضرت فرموده است .\r\n« لا صلوة الا بفاتحة الكتاب »\r\nوانگهى اين حديث بهترين دليل است كه قرآن كريم در زمان آن حضرت به ترتيب فعلى در آمده و سورهء حمد در اول آن قرار گرفته است .\r\n5 - محتويات سورهء مباركه از اين قرار است :\r\n1 - رحمت خدا همهء موجودات را فرا گرفته و آن رحمت دائمى و ابدى است ، بايد سخن و كار با نام چنين خدايى آغاز گردد .\r\n2 - پرورش دهندهء همهء مخلوقات او است ، رحمتش گسترده و ابدى است .\r\n3 - جهان ديگرى غير از اين جهان وجود دارد كه گردانندهء آن نيز خداست .\r\n4 - پرستش خاص خداست ، فقط بايد او را پرستيد و فقط بايد از او مدد خواست كه آفريننده و اداره كنندهء همهء جهان اوست .\r\n5 - مردمان در مسير زندگى به سه گروه تقسيم مىشوند : هدايت يافتگان غضب شدگان و گمراهان ، بايد تلاش كرد و از خدا خواست تا از گروه اول شد بقيه مطالب در « نكته‌ها » خواهد آمد .\r\n\r\n\r\n","description":"","footnote":"\r\n( 1 ) - البيان ج 1 ص 444 تأليف علامه خويى .\r\n","page_name":" 28 ","page_number":28},
  {"content":"\r\n\r\nبِسْمِ اللَّهِ الرَّحْمنِ الرَّحِيمِ\r\n\r\n[ سوره الفاتحة ( 1 ) : آيات 1 تا 7 
  ]\r\nبِسْمِ اللَّهِ الرَّحْمنِ الرَّحِيمِ ( 1 )\r\nالْحَمْدُ لِلَّهِ رَبِّ الْعالَمِينَ ( 2 ) الرَّحْمنِ الرَّحِيمِ ( 3 ) مالِكِ يَوْمِ الدِّينِ ( 4 ) إِيَّاكَ نَعْبُدُ وَ إِيَّاكَ نَسْتَعِينُ ( 5 )\r\nاهْدِنَا الصِّراطَ الْمُسْتَقِيمَ ( 6 ) صِراطَ الَّذِينَ أَنْعَمْتَ عَلَيْهِمْ غَيْرِ الْمَغْضُوبِ عَلَيْهِمْ وَ لا الضَّالِّينَ ( 7 )\r\n1 - بنام خداى رحمان رحيم .\r\n2 - ستايش خدا را كه پروردگار جهانيان است .\r\n3 - رحمان و رحيم است « 1 » .\r\n4 - مالك روز جزاست .\r\n5 - فقط تو را مىپرستيم و فقط از تو يارى مىجوئيم .\r\n6 - ما را به راه راست هدايت كن .\r\n7 - راه آنان كه به آنها نعمت داده‌اى نه راه غضب‌شدگان و نه راه گمراهان .\r\n\r\n\r\n","description":"","footnote":"\r\n( 1 ) - ترجمه رحمن و رحيم به بخشنده مهربان بنا به آنچه گفته خواهد شد درست نيست علت اختيار ترجمه متن خواهد آمد .\r\n","page_name":" 29 ","page_number":29},
  {"content":"\r\n\r\n\r\nكلمه‌ها\r\nاللَّه : اسمى است كه فقط بر خداى تبارك و تعالى گفته مىشود به نظر بعضى اصل آن « إله » است همزه‌اش حذف شده و الف و لام بر آن اضافه گشته و لام در لام ادغام شده است ، در اين صورت معنى آن « معبود » است « 1 » فيروزآبادى در قاموس گويد اصح آنست كه علم غير مشتق است بايد دانست در لفظ « اللَّه » صفت بخصوص از صفات حق تعالى در نظر نيست ولى التزاما به همهء آنها دلالت دارد لذا گفته‌اند : اللَّه واجب الوجودى است كه جامع همهء صفات كمال است از آيهء 110 سورهء اسراء معلوم مىشود كه آن از اسماء حسنى است « 2 » .\r\nرحمن : صيغهء مبالغه است از رحمت كه دلالت بر كثرت و گسترش و احاطهء رحمت دارد يعنى : خدايى كه رحمتش همهء موجودات را فرا گرفته  وَ رَحْمَتِي وَسِعَتْ كُلَّ شَيْءٍ  ( اعراف / 159 ) ( رحمت عرضى ) .\r\nرحيم : صفت مشبهه است و دلالت بر دوام و هميشه بودن رحمت دارد ، يعنى : خدايى كه رحمتش پيوسته و دائمى است ( رحمت طولى ) .\r\nحمد : ستايش ، ثناگويى و ستودن در مقابل بذل و احسان ، آن از « مدح » اخص و از « شكر » اعم است ( قاموس قرآن - حمد ) .\r\nرب : پرورش دهنده . « رب الصبى ربا : رباه حتى ادرك » آن در اصل مصدر است كه به معنى فاعل ( مربى ) به كار رفته است . به معناى\r\n\r\n\r\n","description":"","footnote":"\r\n( 1 ) - جوامع الجامع طبرسى .\r\n( 2 ) - ناگفته نماند : ترجمهء اللَّه ب « خدا » ترجمهء صحيحى نيست كه خدا بمعنى « خودآ » است يعنى آنكه آمدن و وجودش از خودش است و اين جزئى از ترجمهء اللَّه است .\r\n","page_name":" 30 ","page_number":30},
  {"content":"\r\n\r\nرئيس ، مالك ، مصلح و مانند آن نيز به كار مىرود .\r\nعالمين : آن جمع عالم ( بفتح لام ) است . به معنى همهء مخلوقات ، به معنى مردمان نيز آيد مانند  وَ أَنِّي فَضَّلْتُكُمْ عَلَى الْعالَمِينَ  ( بقره / 47 ) .\r\nمالك : اين كلمه بمعنى صاحب مال و سرپرست هر دو آمده است ، در آيه معناى دوم بهتر است .\r\nصراط : راه آن با « سين » و « صاد » هر دو خوانده شده و هر دو به يك معنى است ، آن در اصل با « سين » است ولى گويند : با صاد افصح است كه صاد با طاء قريب المخرج است .\r\n\r\nشرح‌ها\r\nدر اين آيات ، ابتدا ، خداوند بطور غائب با صفات رب العالمين ، رحمن ، رحيم و مالك يوم الدين ياد شده است . گويى نماز خوان با ذكر اين صفات به تدريج به خداوند نزديك مىشود و در  مالِكِ يَوْمِ الدِّينِ  با خدا روبرو شده و طور خطاب مىگويد :  إِيَّاكَ نَعْبُدُ وَ إِيَّاكَ نَسْتَعِينُ . . .  و ادامه مىدهد كه ما را از هدايت يافتگان و  الَّذِينَ أَنْعَمْتَ عَلَيْهِمْ  بگردان و از گمراهان و غضب‌شدگان بدور كن ، بالاتر از همه ، مرد مؤمن با ذكربسم اللَّه . . . به درياى رحمت بيكران حق كه همه جا را پر كرده و هميشگى است اتصال پيدا مىكند .\r\n1 -  « بِسْمِ اللَّهِ الرَّحْمنِ الرَّحِيمِ »  به اتفاق شيعه  بِسْمِ اللَّهِ . . .  يك آيهء مستقل و جزء فاتحة الكتاب و سوره‌هاى ديگر است ، به جزء سورهء توبه و در سورهء ( نمل / 30 ) در صدر نامهء حضرت سليمان واقع است كه به ملكهء سبأ نوشت ، ترك آن در نماز مبطل است خواه واجب باشد و خواه مستحبّ .  « بِسْمِ اللَّهِ » *  متعلق است به فعل مقدر مانند ( ابدء - ابتدء ) يعنى ، شروع مىكنم با نام خدا ( يا شروع كن با نام خدا ) از امير المؤمنين صلوات اللَّه عليه نقل شده : اللَّه بزرگترين اسم از اسماء خداست\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nسزاوار نيست غير خدا با آن خوانده شود\r\n« اللَّه اعظم اسم من اسماء اللَّه عز و جل لا ينبغى ان يتسمى به غيره » ( صافى ) .\r\n« رحمن » حاكى از احاطهء رحمت و شمول آن بر همهء موجودات است ، « رحيم » دلالت بر دوام و هميشگى رحمت دارد ، يعنى بنام اللَّه كه رحمتش همه را فرا گرفته و هميشگى است « 1 » على هذا رحمن و رحيم هر يك معناى مستقلى دارند و تأكيد يكديگر نيستند .\r\nبه عبارت روشنتر : رحمت خدا داراى دو بعد و دو جنبه است يكى وسعت و احاطهء آن كه همه ما سوى اللَّه را فرا گرفته است چنان كه فرموده  وَ رَحْمَتِي وَسِعَتْ كُلَّ شَيْءٍ  ( اعراف / 159 ) و از فرشتگان نقل كرده كه گفته‌اند  رَبَّنا وَسِعْتَ كُلَّ شَيْءٍ رَحْمَةً وَ عِلْماً  ( غافر / 7 ) دوم جنبه دوام و هميشه بودن آن اولى رحمت عرضى دومى رحمت طولى است .\r\nكلمهء « رحمن » به علت صيغه مبالغه بودن ، دلالت بر گسترش و احاطه رحمت دارد و « رحيم » به مناسبت صفت مشبهه بودن مفيد دوام و هميشگى است قطع نظر از مدلول لفظ رحيم ، جمله‌هاى اسميه در آيات  وَ أَنَا التَّوَّابُ الرَّحِيمُ  ( بقره / 160 )  إِنَّكَ أَنْتَ التَّوَّابُ الرَّحِيمُ  ( بقره / 128 )  إِنَّهُ هُوَ الْغَفُورُ الرَّحِيمُ  ( يوسف / 98 ) و مانند آنها ، به خوبى روشن مىكنند كه رحمت از خدا غير قابل انفكاك است . على هذا بهترين ترجمه  بِسْمِ اللَّهِ . . . *  اين است : بنام اللَّه كه رحمتش همگانى و هميشگى است ، ترجمه‌اى كه نگارندهء عين رحمن و رحيم را آورده‌ام براى آن است كه خود لفظ « رحمن ، رحيم » در بيان اين حقيقت از هر لفظى زيباتر است .\r\n\r\n\r\n","description":"","footnote":"\r\n( 1 ) - طبرسى ، زمخشرى ، بيضاوى و ديگران رحمن و رحيم هر دو را صيغهء مبالغه گفته‌اند ولى نگارنده قول المنار را قوى مىدانم كه گويد : رحيم صفت مشبهه است ، على هذا آن دلالت بر دوام دارد نه اينكه تكرار رحمن باشد .\r\n","page_name":" 32 ","page_number":32},
  {"content":"\r\n\r\nدر بعضى از روايات آمده است كه : رحيم مخصوص به مؤمنان است به اين تعبير : خدا رحمن است نسبت به مؤمن و كافر ، رحيم است فقط به مؤمنان ولى بايد در اين روايات از لحاظ تأويل يا رد آنها دقت نمود « 1 » زيرا اگر چه در قرآن آمده  وَ كانَ بِالْمُؤْمِنِينَ رَحِيماً  ( احزاب / 43 ) اما در عين حال بطور عموم آمده است  إِنَّ اللَّهَ بِالنَّاسِ لَرَؤُفٌ رَحِيمٌ  ( بقره / 142 )  وَ يُعَذِّبَ الْمُنافِقِينَ إِنْ شاءَ أَوْ يَتُوبَ عَلَيْهِمْ إِنَّ اللَّهَ كانَ غَفُوراً رَحِيماً  ( احزاب / 24 ) .\r\n2 -  الْحَمْدُ لِلَّهِ رَبِّ الْعالَمِينَ  مراد از « عالمين » در اينجا همه مخلوقات است ، خدا آفريننده و تربيت كننده همه مخلوقات است ، گاهى منظور از « عالمين » مردمان است مانند  إِنْ هُوَ إِلَّا ذِكْرٌ لِلْعالَمِينَ  ( ص / 87 ) ، گويند : الف و لام الحمد براى استغراق است يعنى همه حمدها و ستايشها خاص خداست ، به علت آنكه همه چيز از افاضهء او است و مالك واقعى او است ، براى هر كسى ستايش شود بعد از دقت خواهيم ديد كه عمل او به خدا منتهى مىشود و جزئى از ربوبيت او است .\r\nلفظ « رب العالمين » تعليل « الحمد للَّه » است زيرا مربى عقلا سزاوار تشكر .\r\nو ستايش است ، معلوم است كه مراد از « الحمد للَّه » انشاء حمد است يعنى خدا را حمد مىكنم .\r\n3 -  الرَّحْمنِ الرَّحِيمِ  وصف دوم و سوم « للَّه » است و تعليل دوم براى « الحمد للَّه » آرى خدايى كه رحمتش هر چيز را فرا گرفته و دائمى است بايد مورد ستايش باشد شمول و عموميت اين دو لفظ مساوى با عموم رب العالمين است .\r\n4 -  مالِكِ يَوْمِ الدِّينِ  وصف چهارم براى « للَّه » است يعنى رب العالمين بودنش منحصر به دنيا نيست بلكه او فرمانرواى آخرت نيز هست « مالك » اسم\r\n\r\n\r\n","description":"","footnote":"\r\n( 1 ) - در البيان علامه خويى ج 1 / 458 آمده است : اين روايات بايد تأويل يا رد شوند .\r\n","page_name":" 33 ","page_number":33},
  {"content":"\r\n\r\nفاعل است ، به معنى صاحب مال و سرپرست هر دو به كار مىرود ، در آيه  أَنَّا خَلَقْنا لَهُمْ مِمَّا عَمِلَتْ أَيْدِينا أَنْعاماً فَهُمْ لَها مالِكُونَ  ( يس / 71 ) يعنى صاحب مال است و در آيه  وَ نادَوْا يا مالِكُ لِيَقْضِ عَلَيْنا رَبُّكَ قالَ إِنَّكُمْ ماكِثُونَ  ( زخرف / 77 ) يعنى سرپرست و فرمانروا است . يعنى ندا مىكنند : اى حكمران آتش خدايت ما را بميراند گويد شما ماندگار هستيد اگر بالفرض نام او « مالك » باشد ظاهرا به علت حكمرانيش باهل آتش است .\r\n« عاصم بن ابى النجود » و ديگران آن را « مالك » و عده‌اى « ملك » ( بفتح ميم و كسر لام ) قرائت كرده‌اند ، ظاهرا آن به معناى مدير و حكمران است زيرا با « يوم » حكمران بودن مناسب است .\r\n5 -  إِيَّاكَ نَعْبُدُ وَ إِيَّاكَ نَسْتَعِينُ  گويى نمازگزار با ذكر اوصاف قبلى ، قدم بقدم به خدا نزديك مىشود تا در اينجا با خدا روبرو مىشود و با لفظ خطاب مىگويد « اياك نعبد . . . » جلو آمدن « ايّاك » در هر دو مورد براى افادهء حصر و اختصاص است يعنى : فقط تو را مىپرستيم و فقط از تو مدد مىطلبيم . گويى اوصاف قبلى براى تمهيد اين سخن است ، آرى مبدئى كه رب العالمين ، رحمان رحيم ، مالك يوم الدين است و قادر به جلب منفعت و دفع ضرر است و انسان را از پرستش طاغوتها بىنياز مىكند ، بايد مورد پرستش و مددخواهى قرار گيرد « 1 » .\r\n6 -  اهْدِنَا الصِّراطَ الْمُسْتَقِيمَ  هدايت به معنى راهنمايى است ، صراط مستقيم و راه راست چنان كه از آيهء بعدى روشن خواهد شد ، راه انبياء و تعليم يافتگان راستين آنهاست على هذا آن ، راه مستقيم به خصوص است ، در اين آيه از خدا مىخواهيم : ما را براهى هدايت كند كه هنوز به آن نرسيده‌ايم ، بنا بر اين ،\r\n\r\n\r\n","description":"","footnote":"\r\n( 1 ) - اينكه در جاى « اياك اعبد » جملهء « اياك نعبد » با صيغهء متكلم مع الغير آمده است ظاهرا براى نفى هر گونه تشخص و استقلال در مقابل حق است .\r\n","page_name":" 34 ","page_number":34},
  {"content":"\r\n\r\nتحصيل حاصل نيست . به آيهء بعدى توجه شود .\r\n7 -  صِراطَ الَّذِينَ أَنْعَمْتَ عَلَيْهِمْ غَيْرِ الْمَغْضُوبِ عَلَيْهِمْ وَ لَا الضَّالِّينَ  به حكم  وَ أَنِ اعْبُدُونِي هذا صِراطٌ مُسْتَقِيمٌ  ( يس / 60 ) صراط مستقيم همان زندگى با توحيد است يعنى مرا بندگى كنيد كه راه راست همين است ، ولى منظور از آن در اينجا صراط بخصوصى است يعنى صراط پيامبران و صديقين و شهداء يعنى بالاترين درجهء هدايت .\r\nتوضيح اينكه : مراد از صراط مستقيم در آيه صراط و راه كسانى است كه مورد نعمت خدا واقع شده‌اند و آنها به حكم :  مَنْ يُطِعِ اللَّهَ وَ الرَّسُولَ فَأُولئِكَ مَعَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ وَ الصِّدِّيقِينَ وَ الشُّهَداءِ . . .  ( نساء / 69 ) « 1 » .\r\nعبارتند از پيغمبران و صديقين و شهداء اعمال ، بنا بر اين ، منظور از  اهْدِنَا الصِّراطَ الْمُسْتَقِيمَ  هدايت ابتدايى نيست تا تحصيل حاصل شود ، بلكه درجهء اعلاى آن است كه هنوز به آن نرسيده‌ايم .\r\nاگر گويند : انبياء و صديقين و امامان در موقع گفتن اين كلمه چه مىخواهند آنها كه به اين مرتبه رسيده‌اند ؟\r\nگوئيم : درجات صراط مستقيم نسبت به همه متفاوت است ، آنها هم مرتبهء بالاتر از آنچه دارند مىخواهند .\r\nو اگر بگوئيم :  صِراطَ الَّذِينَ أَنْعَمْتَ عَلَيْهِمْ  با صراط مستقيم در آيهء سابق فرقى ندارد ، بلكه فقط بيان آنست ، در اين صورت مراد از :  اهْدِنَا الصِّراطَ  ادامهء هدايت است يعنى ما را لحظه به لحظه هدايت كن كه عبارت اخراى مستدام بودن است ، از امير المؤمنين صلوات اللَّه عليه نقل شده كه معناى آن « ثبتنا » است يعنى ما را در راه هدايت ثابت فرما « 2 » .\r\n\r\n\r\n","description":"","footnote":"\r\n( 1 ) - ايضا  أُولئِكَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ مِنْ ذُرِّيَّةِ آدَمَ  مريم / 58 .\r\n( 2 ) -\r\nجوامع الجامع « روى عن امير المؤمنين ( ع ) ان معناه ثبتنا » .\r\n","page_name":" 35 ","page_number":35},
  {"content":"\r\n\r\nناگفته نماند : افاضهء هدايت و سائر افاضه‌ها از خداست به بندگان ، نظير كارخانهء برق و لامپ است تا كارخانه برق مىدهد لامپ روشن است هر وقت كارخانه برق ندهد لامپ خاموش است ، على هذا افاضه هر آن قطع شود بنده در ضلالت خواهد بود لذا بايد پيوسته گفته شود  اهْدِنَا الصِّراطَ الْمُسْتَقِيمَ  .\r\nاما  غَيْرِ الْمَغْضُوبِ عَلَيْهِمْ وَ لَا الضَّالِّينَ  پر روشن است كه آيهء شريفه مردم را به سه گروه تقسيم مىكند : نعمت داده شدگان ، غضب شدگان و گمراهان ، گروه اول همانها هستند كه راه حق و راه توحيد را يافته و در آن زندگى كرده و مىكنند ، اين گروه توضيح داده شد .\r\nگروه دوم يعنى غضب‌شدگان . عبارتند از پيشوايان ستمگر اعم از كفار و مشركان و منافقان و طاغوتها كه در راه باطلند و در غضب خدا هستند و ديگران را اضلال مىكنند .\r\nگروه سوم يعنى گمراهان عبارتند از كسانى كه كوركورانه از پيشوايان ستمگر و طاغوتها پيروى مىكنند آنها هم در آتش خداوند خواهند بود و در روز قيامت در ميان آتش خواهند گفت  . . . رَبَّنا إِنَّا أَطَعْنا سادَتَنا وَ كُبَراءَنا فَأَضَلُّونَا السَّبِيلَا  ( احزاب / 67 ) يعنى خدايا ما از بزرگانمان پيروى كرديم ، آنها ما را گمراه نمودند .\r\nدر قرآن مجيد در موارد مكرر گفتگوى مستكبران و پيروان آنها در ميان آتش نقل شده كه هر يك ديگرى را محكوم كرده و يك ديگر را لعنت خواهند كرد مطيعان گمراه و نادم ، به پيشوايان خود خواهند گفت : شما ما را اضلال نموديد ، با در نظر گرفتن اين آيات شكى نمىماند در اينكه مراد از  الْمَغْضُوبِ عَلَيْهِمْ  پيشوايان ظالم و از « الضالين » پيروان آنهاست چنان كه فرموده  وَ جَعَلْناهُمْ أَئِمَّةً يَدْعُونَ إِلَى النَّارِ  ( قصص / 41 ) .\r\nدر سورهء ابراهيم آيهء 20 چنين آمده است  وَ بَرَزُوا لِلَّهِ جَمِيعاً فَقالَ الضُّعَفاءُ \r\n\r\n","description":"","footnote":"","page_name":" 36 ","page_number":36},
  {"content":"\r\n\r\n لِلَّذِينَ اسْتَكْبَرُوا إِنَّا كُنَّا لَكُمْ تَبَعاً فَهَلْ أَنْتُمْ مُغْنُونَ عَنَّا مِنْ عَذابِ اللَّهِ مِنْ شَيْءٍ . . . \r\nدر سورهء سبأ از آيهء سى يك تا سى و سه گفتگوى مفصلى ميان مستكبرين و مستضعفين نقل شده كه روز قيامت خواهند گفت : شما ما را بىچاره كرديد و به كفر و شرك وا داشتيد .\r\nايضا در سورهء غافر آيهء چهل و هفت و چهل هشت و در سورهء ص آيهء پنجاه و نه و شصت و در سورهء اعراف آيهء سى هشت و سى نه ، اين مطلب آمده است .\r\nدر روايات شيعه و اهل سنت نقل شده است ، مراد از المغضوب عليهم ، يهود و از الضالين نصارى است « 1 » به نظر مىآيد كه اين روايت براى بيان مصداق است و گرنه مغضوب عليهم و ضالين اعم از يهود و نصارى مىباشند چنان كه دربارهء فرعون آمده است  يَقْدُمُ قَوْمَهُ يَوْمَ الْقِيامَةِ فَأَوْرَدَهُمُ النَّارَ  ( هود / 98 ) و حال آنكه فرعون و قوم او نه از يهودند و نه از نصارى .\r\n\r\nنكته‌ها\r\n\r\nبسم اللَّه . . . آيه مستقلى است\r\nدر گذشته گفته شد : باتفاق شيعه ،  بِسْمِ اللَّهِ الرَّحْمنِ الرَّحِيمِ  يك آيه مستقل است و جزء سورهء حمد و سوره‌هاى ديگر قرآن مىباشد در اين زمينه روايات زيادى از ائمهء معصومين عليهم السّلام نقل شده است .\r\n1 - از على عليه السّلام پرسيدند آيا  بِسْمِ اللَّهِ . . .  از سورهء فاتحة الكتاب است ؟ فرمود آرى ، رسول خدا آن را مىخواند و يك آيه مىشمرد و مىفرمود : فاتحة الكتاب\r\n\r\n\r\n","description":"","footnote":"\r\n( 1 ) -\r\nتفسير عياشى : عن معاوية بن وهب قال سئلت ابا عبد اللَّه ( ع ) عن قول اللَّه ، غير المغضوب عليهم و لا الضالين ؟ قال هم اليهود و النصارى » .\r\n","page_name":" 37 ","page_number":37},
  {"content":"\r\n\r\nهمان سبع مثانى است « 1 » .\r\n2 - معاوية بن عمار گويد : به امام صادق عليه السّلام گفتم : وقت خواندن نماز ،  بِسْمِ اللَّهِ . . .  را در فاتحة الكتاب بخوانم ؟ فرمود : آرى . گفتم : پس از خواندن فاتحة الكتاب  بِسْمِ اللَّهِ . . .  را با سوره بخوانم ؟ فرمود : آرى « 2 » .\r\n3 - عياشى از امام صادق عليه السّلام نقل مىكند كه فرمود : چرا چنان كردند ، خدا مرگشان دهد بزرگترين آيهء كتاب خدا را گمان كردند كه اظهار آن بدعت است « 3 » .\r\n4 - در روايات اهل سنت نيز چنين است : سيوطى در « الدر المنثور » از رسول خدا صلّى اللَّه عليه و آله نقل كرده است كه فرمود : وقت خواندن حمد ،  بِسْمِ اللَّهِ . . . \r\nرا بخوانيد ، حمد اساس قرآن ، و اساس كتاب و سبع مثالى است ، روايات ديگرى نيز از اين قبيل است .\r\nبا وجود اين اهل سنت در خصوص  بِسْمِ اللَّهِ . . .  سه گروه شده‌اند ، گروه اول مانند شيعه معتقد شده‌اند كه آن آيهء مستقلى است ، عده آنان بسيار است ، ابن كثير آن را در تفسير خود از على عليه السّلام ابن عباس ، ابن عمر ، ابن زبير ، ابو هريره و امثال آنها ، نقل كرده است .\r\nگروه دوم معتقد شده‌اند كه آن در سورهء حمد آيهء مستقل است و در سوره‌هاى ديگر نه .\r\nگروه سوم گفته‌اند : آن آيه مستقلى است ولى جزء هيچ يك از سوره‌ها نيست ، فقط براى تبرك و نشان دادن اوائل سوره‌ها نازل گشته است ( مجمع البيان ) .\r\n\r\n\r\n","description":"","footnote":"\r\n( 1 - 2 ) - وسائل الشيعة ج 4 / 746 و 747 .\r\n( 3 ) - تفسير عياشى سورهء حمد .\r\n","page_name":" 38 ","page_number":38},
  {"content":"\r\n\r\n\r\nرواياتى در خصوص سورهء فاتحة الكتاب\r\n1 - عياشى از حضرت رضا صلوات اللَّه عليه نقل مىكند  بِسْمِ اللَّهِ . . .  باسم اعظم الهى از سياهى چشم به سفيديش نزديكتر است\r\n« انها اقرب الى اسم اللَّه الاعظم من ناظر العين الى بياضها » .\r\n2 - صفوان جمال از امام صادق عليه السّلام نقل مىكند خدا هيچ كتابى نازل نكرده مگر آنكه اول آن بسم اللَّه الرحمن الرحيم بوده\r\n« قال ابو عبد اللَّه عليه السّلام ما انزل اللَّه من السماء كتابا الا و فاتحته‌بسم اللَّه الرحمن الرحيم و انما كان يعرف انقضاء السورة بنزول‌بسم اللَّه الرحمن الرحيم ابتداء للاخرى » .\r\n3 - رسول خدا صلّى اللَّه عليه و آله به جابر بن عبد اللَّه فرمود : اى جابر بهترين سوره را كه خدا در كتابش نازل فرموده است تعليمت نكنم ؟ گفت : آرى پدر و مادرم فداى تو باد آن حضرت « الحمد للَّه ام الكتاب » را بر او تعليم فرمود\r\n« يا جابر الا اعلمك افضل سورة انزلها اللَّه فى كتابه » ؟\r\nاين قسمتى از يك حديث است و در قرآن فرمود :\r\n« هى شفاء من كل داء الا السأم يعنى الموت » .\r\n4 - حضرت صادق از رسول خدا صلّى اللَّه عليه و آله نقل كرده كه فرمود : خدا با فاتحة الكتاب بر من منت نهاد\r\n« قال رسول اللَّه صلّى اللَّه عليه و آله ان اللَّه منّ على بفاتحة الكتاب »\r\nاين روايات ، همه از تفسير عياشى نقل شده است .\r\n\r\nموقعيت اين سوره در زندگى انسان\r\nاين سوره در زندگى انسان اثر تام و تمام دارد ، در اين سوره ، سخن از رحمت واسعه و ابدى خدا و از معاد و پرستش خدا و مدد خواستن از او و در رديف پاكان عالم قرار گرفتن است . جامعهء انسان بدون حكومت رحمت و عاطفه قابل بقا نيست . انسانها بايد برنامهء كارشان بر پايهء رحمت و تعاون و همكارى باشد نه تضاد و پايمال كردن همديگر . جهان روزى به سعادت مىرسد كه زندگى بر پايهء توحيد و معاد استوار باشد ، تا اين دو اصل در زندگى بشر حكومت نكند ،\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nزندگى ايده‌آل ممكن نخواهد بود .\r\nعلم و صنعت بدون توحيد ، مانند سلاح در دست ديوانه است كه نتيجه‌اش تار و مار كردن « هيروشيما » و كشتن هفتاد و هشت هزار و صد و پنجاه انسان در يك ساعت ، كشتن يك ميليون الجزائرى بجرم خواستن حق خود ، اشغال فلسطين بدست صهيونيسم غاصب ، بيرون راندن مردم يك كشور از ديارشان ، زنجير كشيدن ملل ضعيف بدست ابرقدرتها و ميليونها نظائر آنست ، آرى « چو دزدى با چراغ آيد گزيده‌تر برد كالا » .\r\nانسان بىتوحيد ، جز چنگيزها ، يزيدها ، كارترها ، رضاخانها ، نصيرىها ، محمد رضا خانها و . . . نمىتواند باشد ، بايد پرستش و اطاعت خاص خدا باشد ، بايد طاغوتها از بين بروند ، بايد همه به آن مشيت و خدايى كه جهان را آفريده است و اداره مىكند روى آورد  وَ لا يَتَّخِذَ بَعْضُنا بَعْضاً أَرْباباً مِنْ دُونِ اللَّهِ  .\r\nاهل اسلام روزى اقلا ده بار اين سرود توحيد ، سرود محكوميت خدايان دروغين ، سرود رحمت عالمگير و سرود پرستش رب العالمين را در نمازها مىخوانند و استغاثه مىكنند كه خدايا ما را از پاكان و از زمرهء  الَّذِينَ أَنْعَمْتَ عَلَيْهِمْ  گردان تا در اين زندگى پرتلاطم و شرك‌آميز به ساحل توحيد راه يابد « اللهم يا ربنا اهدنا الصراط المستقيم » .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n\r\nسوره بقره در مدينه نازل شده و دويست و هشتاد شش آيه است\r\n\r\nنظرى به سورهء مباركه\r\n1 - بنا بر آنكه در مقدمه تفسير گفته شد ، اين سوره اولين سوره است كه در مدينه بعد از هجرت نازل شده است ، در مجمع البيان فرموده : همه‌اش مدنى است بجز آيهء 281  وَ اتَّقُوا يَوْماً تُرْجَعُونَ فِيهِ إِلَى اللَّهِ . . .  كه در حجة الوداع در « منى » نازل گشته است ، تعداد آيات آن در قرائت كوفى دويست و هشتاد و شش مىباشد و آن مورد قبول است زيرا كه بامير المؤمنين عليه السّلام مىرسد ، بعبارت اخرى ، قرائت كوفى به عاصم بن ابى النجود مىرسد كه بر ابو عبد الرحمن سلمى خوانده و او هم نزد آن حضرت خوانده است « 1 » ولى آيات آن در تعداد قرائت بصرى 287 و در قرائت حجازى 285 و در شامى 284 است ، اين سوره داراى شش هزار و صد و بيست و يك كلمه و بيست و پنج هزار و پانصد حرف مىباشد .\r\n2 - گفته‌اند كه اين سوره به يك بار نازل نگشته است بلكه هر بار قسمتى از آن به مقتضاى ضرورت نازل شده است ، مثلا آيات تغيير قبله بايد در سال دوم هجرت نازل شده باشد زيرا تغيير قبله در پنجمين ماه سال دوم هجرت بوده است ،\r\n\r\n\r\n","description":"","footnote":"\r\n( 1 ) - سفينة البحار ( عصم ) و نيز مرحوم سيد صدر در « تأسيس الشيعة » فرموده :\r\n« عاصم ابن ابى النجود قرء على ابى عبد الرحمن السلمى صاحب امير المؤمنين ( ع ) و هو قرء على امير المؤمنين ( ع ) » .\r\n","page_name":" 41 ","page_number":41},
  {"content":"\r\n\r\nبهر حال ، وضع آن روز اسلام ، لزوم نزول اين سوره را در وقتهاى مناسب ايجاب مىكرد .\r\n3 - تسميهء اين سوره به « بقره » ظاهرا به علت گاوكشى بنى اسرائيل است كه جريان آن در آيات شصت و هفت تا هفتاد و سه بيان شده است ولى چرا سوره‌اى به اين بزرگى و دريايى از حقائق با نام يك قضيه نامگذارى شده است ، در تفسير آيات آن قصه ، بيان خواهد شد .\r\n4 - بنا بر روايات شيعه و اهل سنت ، اين سوره در زمان رسول خدا صلّى اللَّه عليه و آله حتى به زبان آن حضرت « بقره » ناميده شده است ، طبرسى از سهل بن سعد نقل كرده كه رسول خدا فرمود : براى هر چيز سنام و سرآمد و قله‌اى هست ، قله قرآن سورهء بقره است :\r\n« ان لكل شىء سناما و سنام القرآن سورة البقرة . . . »\r\nو در روايتى آمده كه رسول خدا صلّى اللَّه عليه و آله جوانى را فرمانده گروهى از لشكريان خود نمود ، گفتند يا رسول اللَّه سن او از همه ما كمتر است ، فرمود : او سورهء بقره را مىداند « 1 » . در تفسير كشاف نقل شده كه آن حضرت فرمود : آيات آخر سورهء بقره از خزانهء تحت عرش به من داده شده ، آنها پيش از من به هيچ پيامبرى داده نشده است نظير اين روايات در تفسير برهان و عياشى و سائر تفاسير نيز نقل شده است .\r\n5 - اين سوره بزرگترين سورهء قرآن مجيد است و دريايى از حقائق و معارف اسلامى در آن بيان گرديده است كه به ترتيب زير خلاصه مىشود :\r\n1 - تقسيم مردمان به سه گروه مؤمن ، كافر و منافق ، بيان ابتداى خلقت انسان و سجود ملائكه و امتناع شيطان ، بررسى پروندهء يهود در حدود صد آيه كه بزرگترين ضد انقلاب اسلامى در آن روز بودند .\r\n\r\n\r\n","description":"","footnote":"\r\n( 1 ) - مجمع البيان اول سورهء بقره ( فضلها ) تفسير كشاف آخر سورهء بقره .\r\n","page_name":" 42 ","page_number":42},
  {"content":"\r\n\r\n2 - بناى كعبه به دست ابراهيم و اسماعيل و مقدارى از حالات ابراهيم و جواب به يهود و نصارى كه آن حضرت را يهودى يا نصرانى مىدانستند و دعاى آن بزرگوار دربارهء رسول خدا صلّى اللَّه عليه و آله .\r\n3 - تغيير قبله از بيت المقدس به كعبه و مقدارى از آيات توحيد و نفوذ ارادهء خدا در ادارهء جهان و محكوم نمودن بت‌پرستان .\r\n4 - مقدارى از محرمات اسلامى و شمّه‌اى از فرمانهاى سعادت‌بخش آن ، و واجب شدن روزه و مقدارى از احكام آن و اشاره به حكم قصاص و وصيت ميت .\r\n5 - دستور جهاد با كفار و حدود آن ، وجوب حج و مسائل حج و عمره و نيز بيان شراب و قمار و گناه بودن آنها .\r\n6 - مسائل مفصل نكاح و طلاق و عده و احكام زنان شوهر مرده .\r\n7 - جريان بنى اسرائيل كه از پيامبرشان فرمانده خواستند تا در ركاب او با دشمنان بجنگند ، جريان طالوت و جالوت و داود و غلبهء بنى اسرائيل بر دشمنان .\r\n8 - آية الكرسى ، موقعيت خدا در جهان ، زنده شدن پرندگان مرده به دعاى ابراهيم و زنده شدن آن پيامبر رهگذر بعد از صد سال و نشانه‌اى از معاد و قيامت موعود به طريق اعجاز .\r\n9 - آيات انفاق و بيان مختصرى در انفاق ريايى و نيز انفاقى كه براى طلب مرضاة خداست .\r\n10 - آيات ربا و قرض و سند قرض و شاهد گرفتن براى آن .\r\n11 - درخواستهاى مؤمنان در آيه اخير و مطالب تحسين‌انگيز آن .\r\nبه حق بايد گفت كه اين سوره دريايى از حقائق و نشان‌دهندهء اسلام جاويدان مىباشد لازم است كه در مطالب آن دقت كرد و با آنها آشنا شد با توجه به مطالب ياد شده مىدانيم كه چرا رسول خدا صلّى اللَّه عليه و آله اين سوره را قلهء قرآن ناميده‌اند .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nبِسْمِ اللَّهِ الرَّحْمنِ الرَّحِيمِ\r\n\r\n[ سوره البقرة ( 2 ) : آيات 1 تا 8 
  ]\r\nبِسْمِ اللَّهِ الرَّحْمنِ الرَّحِيمِ\r\nالم ( 1 ) ذلِكَ الْكِتابُ لا رَيْبَ فِيهِ هُدىً لِلْمُتَّقِينَ ( 2 ) الَّذِينَ يُؤْمِنُونَ بِالْغَيْبِ وَ يُقِيمُونَ الصَّلاةَ وَ مِمَّا رَزَقْناهُمْ يُنْفِقُونَ ( 3 ) وَ الَّذِينَ يُؤْمِنُونَ بِما أُنْزِلَ إِلَيْكَ وَ ما أُنْزِلَ مِنْ قَبْلِكَ وَ بِالْآخِرَةِ هُمْ يُوقِنُونَ ( 4 )\r\nأُولئِكَ عَلى هُدىً مِنْ رَبِّهِمْ وَ أُولئِكَ هُمُ الْمُفْلِحُونَ ( 5 ) إِنَّ الَّذِينَ كَفَرُوا سَواءٌ عَلَيْهِمْ أَ أَنْذَرْتَهُمْ أَمْ لَمْ تُنْذِرْهُمْ لا يُؤْمِنُونَ ( 6 ) خَتَمَ اللَّهُ عَلى قُلُوبِهِمْ وَ عَلى سَمْعِهِمْ وَ عَلى أَبْصارِهِمْ غِشاوَةٌ وَ لَهُمْ عَذابٌ عَظِيمٌ ( 7 ) وَ مِنَ النَّاسِ مَنْ يَقُولُ آمَنَّا بِاللَّهِ وَ بِالْيَوْمِ الْآخِرِ وَ ما هُمْ بِمُؤْمِنِينَ ( 8 )\r\nبنام خداى رحمان رحيم\r\n1 - الم .\r\n2 - اين كتاب بىشك ، هدايت است براى اهل تقوى « 1 » .\r\n3 - كسانى كه به غيب ايمان مىآورند و نماز مىخوانند و از آنچه روزيشان داده‌ايم انفاق مىكنند .\r\n4 - و آنان كه ايمان مىآورند به دينى كه بر تو نازل شده و به دينى كه پيش از تو نازل گشته و به دنياى ديگر يقين مىآورند .\r\n5 - آنها در هدايت پروردگار هستند و فقط آنها رستگارانند .\r\n\r\n\r\n","description":"","footnote":"\r\n( 1 ) - الم را يك آيه شمرده‌اند .\r\n","page_name":" 44 ","page_number":44},
  {"content":"\r\n\r\n6 - كسانى كه ( دانسته ) حق را انكار كرده‌اند به آنها فرق نمىكند چه بترسانى و چه ، نترسانى تسليم نمىشوند .\r\n7 - خدا بر قلوبشان مهر زده است و بر گوشها و بر چشمهايشان پرده‌اى هست و عذابى بزرگ براى آنهاست .\r\n8 - بعضى از مردم مىگويند : به خدا و دنياى ديگر ايمان آورده‌ايم ولى مؤمن نيستند .\r\n\r\nكلمه‌ها\r\nالم : راجع به اين حروف و نظائر آنها كه فواتح سور نام دارند در اول سورهء اعراف بحث خواهيم كرد .\r\nكتاب : مصدر است بمعنى مكتوب . آن در اصل بمعنى جمع كردن مىباشد ، گويى مطالب يا حروف ، در آن در كنار هم جمع شده‌اند ، لشگر را از آن كتيبه گفته‌اند كه بعضى با بعضى جمع شده‌اند ، كتاب بمعنى اثبات تقدير ، ايجاب و اراده نيز آمده است .\r\nريب : شك ، قلق و اضطراب قلبى .\r\nهدى : راهنمايى . گويند : « هديته هدى » او را راهنمايى كردم و شايد بمعنى هادى باشد .\r\nمتقين : پرهيزكاران . مفرد آن متقى است ، اصل آن وقايه و وقاء به معناى حفظ شىء است از آنچه اذيت و ضرر مىرساند ، تقوى به معناى خود نگه دارى مىباشد متقى يعنى كسى كه خودش را از ناپاكى و گناه و عذاب خدا حفظ مىكند .\r\nيؤمنون : ايمان : تصديق توأم با اطمينان ، اصل آن امن به معناى آرامش قلب است ايمان تنها عقيده نيست ، بلكه تسليم و انقياد در آن معتبر است .\r\nغيب : نهان « الغيب كلّ ما غاب عنك » .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nينفقون : نفق : خارج شدن . انفاق : خارج كردن مال از دست ( خرج كردن ) « ينفقون » خرج مىكنند .\r\nيقيمون : اقامه : برپا داشتن ، استعمال اين كلمه در نماز خواندن ظاهرا براى آنست كه نماز برنامهء ارتباط با خداست اين ارتباط بايد هميشه و پيوسته باشد « يقيمون » برپا مىدارند . « اقامه : ادامه » يوقنون : يقين تحصيل مىكنند . يقين بالاتر از علم و از اوصاف علم است . فيومى در مصباح گويد : يقين علمى است كه از استدلال و تحقيق حاصل شود .\r\nمفلحون : رستگاران . واحد آن مفلح است . فلح : رستگارى و نجات يافتن .\r\nكفروا : كفر در اصل بمعنى پوشاندن است زارع را كافر گويند كه تخم را در زمين مىپوشاند كافر را از آن كافر گويند كه حقائق را با انكار پوشانده است ، خواه از روى جهل باشد و خواه از روى عناد . لازم است كفر را انكار معنى كنيم .\r\nختم : ختم : مهر نهادن « ختم اللَّه » مهر نهاد خدا .\r\nسمع : گوش و قوهء شنوايى . آن در تمام قرآن مفرد آمده ولى در معنى ، جمع و مفرد به كار رفته است . زيرا كه اصل آن مصدر است و مصادر جمع بسته نمىشوند چنان كه طبرسى و زمخشرى و ديگران گفته‌اند .\r\nغشاوة : پرده . اصل آن از « غشى » بمعنى پوشاندن و فرا گرفتن است .\r\n\r\nشرحها\r\nدر اين آيات مردم به سه دسته تقسيم شده‌اند : مؤمن ، كافر و منافق و روشن گرديده كه از اين سه دسته فقط مؤمنان رستگارانند ، بنا بر اين آيات ، مؤمن كسى است كه در باطن عقيده دارد و در ظاهر عمل ، كافر كسى است كه نه ايمان\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nدارد و نه عمل ، منافق آنست كه ادعاى ايمان مىكند ولى در باطن بىعقيده و منكر است على هذا مؤمن و كافر يك چهره دارند ، ظاهر و باطنشان يكى است ولى منافق دو چهره دارد و مانند دزدى كه از اهل خانه باشد مرموز و خطرناك است و پلى است ميان مؤمنان و كافران ، كفار هميشه بوسيلهء منافقان بجهان اسلام راه يافته‌اند لذا بايد منافق را با اوصافش شناخت چنان كه قرآن آن را با اوصافش شناسانده است ، رجوع شود به « نكته‌ها » .\r\n1 و 2 -    الم ذلِكَ الْكِتابُ لا رَيْبَ فِيهِ هُدىً لِلْمُتَّقِينَ    لفظ  « لا رَيْبَ فِيهِ »  قيد است براى  « هُدىً لِلْمُتَّقِينَ »  يعنى : در اينكه اين كتاب براى پرهيزكاران هدايت است شكى نيست مانند :  تَنْزِيلُ الْكِتابِ لا رَيْبَ فِيهِ مِنْ رَبِّ الْعالَمِينَ  ( سجده 2 ) يعنى ، اين كتاب بىشك از جانب خداست ، مراد از « الكتاب » مجموع آنست كه تا وقت نزول اين سوره نازل شده بود و نيز آن قسمت كه در علم خدا بود كه نازل شود .\r\nمنظور از متقين ظاهرا كسانى هستند كه روح تقوى دارند نه متقيان اصطلاحى مثل :   وَ نَفْسٍ وَ ما سَوَّاها فَأَلْهَمَها فُجُورَها وَ تَقْواها   ( شمس / 8 ) روح فجور و تقوى در هر انسانى هست . مردم در برابر حقائق دو گونه‌اند : منصف و لجوج . منصف به مجرد درك حقيقت آن را قبول مىكند و تسليم مىشود مانند ابو ذر تا قرآن را شنيد اسلام آورد ، چون روح تقوى و انصاف داشت ولى ابو جهل با آنكه فهميد تسليم نشد چون روح تقوى در او مرده بود . قرآن مجيد منصفان و متقيان را هدايت مىكند ولى نسبت بلجوجان بر پليدى آنها مىافزايد :  وَ أَمَّا الَّذِينَ فِي قُلُوبِهِمْ مَرَضٌ فَزادَتْهُمْ رِجْساً إِلَى رِجْسِهِمْ  ( توبه / 125 ) در جاى ديگر ، كسى كه روح تقوى دارد زنده ناميده شده و براى كافران فقط حجت تمام مىشود  لِيُنْذِرَ مَنْ كانَ حَيًّا وَ يَحِقَّ الْقَوْلُ عَلَى الْكافِرِينَ  ( يس / 7 ) .\r\n3 -  الَّذِينَ يُؤْمِنُونَ بِالْغَيْبِ وَ يُقِيمُونَ الصَّلاةَ وَ مِمَّا رَزَقْناهُمْ يُنْفِقُونَ \r\n\r\n","description":"","footnote":"","page_name":" 47 ","page_number":47},
  {"content":"\r\n\r\nبنا بر آنكه گفته شد « الذين . . . » وصف « متقين » است يعنى آنها كه روح تقوى دارند و زنده‌اند اين اوصاف را مىپذيرند ، ايمان مىآورند و عمل مىكنند ، مراد از « الغيب » در وحلهء اول خداست كه به علت ناديده بودن « غيب » تعبير شده و گرنه از هر پيدا پيداتر است و مىشود شامل هر غيب باشد كه بايد ايمان آورد مانند ملائكه و امام زمان عليه السّلام و مانند آنها « 1 » ولى بايد به آخرت شامل نباشد كه آن در ذيل آيهء بعدى خواهد آمد اين آيه در بيان اعتقاد و عمل مؤمن است .\r\n4 -  وَ الَّذِينَ يُؤْمِنُونَ بِما أُنْزِلَ إِلَيْكَ وَ ما أُنْزِلَ مِنْ قَبْلِكَ وَ بِالْآخِرَةِ هُمْ يُوقِنُونَ  وصف ديگر مؤمنان است و حكايت دارد كه تكميل ايمان در صورتى است كه به پيامبران گذشته و دين آنها نيز ايمان آورد ، ايمان بروز قيامت نيز از آن جمله است .\r\n5 -  أُولئِكَ عَلى هُدىً مِنْ رَبِّهِمْ وَ أُولئِكَ هُمُ الْمُفْلِحُونَ  لفظ « من ربهم » وصف « هدى » و تقديم « هم » براى حصر و اختصاص است يعنى آنها از جانب خدا در هدايتند و فقط آنها رستگارانند ، منافقان و كفار ، گمراهان و اشقيا مىباشند .\r\n6 -  إِنَّ الَّذِينَ كَفَرُوا سَواءٌ عَلَيْهِمْ أَ أَنْذَرْتَهُمْ أَمْ لَمْ تُنْذِرْهُمْ لا يُؤْمِنُونَ  بيان گروه دوم است . ناگفته نماند : كفر دو گونه است ، يكى كفر و انكار از روى عناد و لجاجت ، يعنى شخصى دانسته و از روى عمد ، حقيقت را انكار كرده و تسليم نمىشود ، چنان كه دربارهء فرعون و قوم او آمده :  وَ جَحَدُوا بِها وَ اسْتَيْقَنَتْها أَنْفُسُهُمْ ظُلْماً وَ عُلُوًّا  ( نمل / 14 ) يعنى در باطن يقين كردند كه معجزات موسى حق است\r\n\r\n\r\n","description":"","footnote":"\r\n( 1 ) - در تفسير برهان از امام صادق ( ع ) نقل شده است كه در بارهء  يُؤْمِنُونَ بِالْغَيْبِ  فرمود :\r\nمؤمن بغيب « من آمن بقيام القائم »\r\nو در روايت ديگر فرمود :\r\n« الغيب فهو الحجة الغائب » .\r\n","page_name":" 48 ","page_number":48},
  {"content":"\r\n\r\nولى باز انكار كردند ، در خصوص اهل كتاب كه رسول خدا صلّى اللَّه عليه و آله را انكار مىكردند فرموده :  الَّذِينَ آتَيْناهُمُ الْكِتابَ يَعْرِفُونَهُ كَما يَعْرِفُونَ أَبْناءَهُمْ وَ إِنَّ فَرِيقاً مِنْهُمْ لَيَكْتُمُونَ الْحَقَّ وَ هُمْ يَعْلَمُونَ  ( بقره / 146 ) .\r\nيعنى : اينها پيغمبر ما را مىشناسند چنان كه پسران خويش را مىشناسند و بسيارى از آنها حق را دانسته كتمان مىكنند ، على هذا كفر در اين گونه موارد امر عدمى نيست بلكه آنها حق را مىدانند اما روى جاه‌طلبى و حفظ مقام و پيروى از شهوات حاضر نيستند به آنچه مىدانند تسليم شوند لذا انكار مىكنند نظير آنكه فرعونيان پس از شناختن موسى و برادرش گفتند  أَ نُؤْمِنُ لِبَشَرَيْنِ مِثْلِنا وَ قَوْمُهُما لَنا عابِدُونَ  ( مؤمنون / 47 ) يعنى : آيا به موسى و هارون تسليم شويم با آنكه قوم آنها بردگان ما هستند ، معلوم است خودپسندى ، علت عدم تسليم شده است .\r\nديگرى كفر از روى جهالت و نادانى است اين گونه اشخاص اگر متذكر شوند نوعا ايمان مىآورند ظاهرا مراد از آيهء گروه اول مىباشد كه انذار بحالشان فائده‌اى ندارد زيرا روح تقوى ندارند و منصف نيستند بلكه لجوج و متكبر هستند چنان كه در آيهء گذشته خوانديم « ظلما و علوا » .\r\nاگر گويند : اينكه فرموده : چه بترسانى و چه نترسانى ، ايمان نمىآورند آيا منظور آنست كه از ايمان آوردن و تسليم شدن مسلوب القدرة شده‌اند يا اينكه مىتوانند ايمان بياورند اما نخواهند آورد ؟\r\nگوئيم : اولا مراد از ايمان در آيه اعتقاد نيست زيرا اين گونه اشخاص اعتقاد دارند بلكه مراد تسليم شدن و انقياد به حق است چنان كه گفته شد ، اعتقاد يك مطلب است و تسليم شدن به اعتقاد ، مطلبى ديگر . ثانيا اين گونه اشخاص مسلوب القدرة نيستند ولى چون عناد نخواهد گذاشت به آنچه مىدانند تسليم شوند ، لذا خدا\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nفرموده دربارهء اينها خودت را معطل مكن كه ايمان نخواهند آورد .\r\nو اگر مراد عدم قدرت باشد باز تكليف از آنها ساقط نمىشود كه خود موجب اين كار شده‌اند و قدرت تفكر صحيح را از دست داده‌اند .\r\n7 -  خَتَمَ اللَّهُ عَلى قُلُوبِهِمْ وَ عَلى سَمْعِهِمْ وَ عَلى أَبْصارِهِمْ غِشاوَةٌ وَ لَهُمْ عَذابٌ عَظِيمٌ  صدر آيه تعليل عدم ايمان آنهاست ، وقتى كه خدا به قلبى مهر نهاد ديگر صاحب آن قلب تسليم حق نمىشود ، آن گاه در علت مهر نهادن فرموده كه در گوشهاى آنها و بر چشمهاى آنها پردهء بخصوصى است كه از شنيدن و ديدن آيات حق مانعشان مىشود ، كسى كه چشم و گوشش بسته شده ديگر مطلبى به مغزش راه نخواهد يافت بنا بر اين « واو » در  وَ عَلى سَمْعِهِمْ . . .  براى استيناف است و اين آيه نظير آيهء :  قُلْ أَ رَأَيْتُمْ إِنْ أَخَذَ اللَّهُ سَمْعَكُمْ وَ أَبْصارَكُمْ وَ خَتَمَ عَلى قُلُوبِكُمْ  ( انعام / 46 ) مىباشد .\r\n« غشاوة » نكره است يعنى پردهء بخصوص كه نتيجهء ستمگريها و اعراض از حق است در عيون الاخبار از حضرت رضا صلوات اللَّه عليه نقل شده :\r\n« الختم هو الطبع على قلوب الكفار عقوبة على كفرهم كما قال عز و جل  بَلْ طَبَعَ اللَّهُ عَلَيْها بِكُفْرِهِمْ فَلا يُؤْمِنُونَ إِلَّا قَلِيلًا  » « 1 » .\r\nبهر حال اينها گروه دوم از گروه‌هاى سه‌گانه مىباشند كه با  وَ لَهُمْ عَذابٌ عَظِيمٌ  كارشان ختم شده است ، اينكه نسبت ختم به خدا داده شده موجب جبر و بىعدالتى نيست زيرا اينان خودشان اسباب ختم را فراهم آورده‌اند ، اصرار بر كفر و نافرمانى عاقبتش مهر شدن قلب است مانند مسافرى كه پيوسته بر خلاف جهت مقصود حركت مىكند  فَلَمَّا زاغُوا أَزاغَ اللَّهُ قُلُوبَهُمْ  ( صف / 5 ) .\r\n8 -  وَ مِنَ النَّاسِ مَنْ يَقُولُ آمَنَّا بِاللَّهِ وَ بِالْيَوْمِ الْآخِرِ وَ ما هُمْ بِمُؤْمِنِينَ \r\n\r\n\r\n","description":"","footnote":"\r\n( 1 ) - تفسير صافى از عيون الاخبار .\r\n","page_name":" 50 ","page_number":50},
  {"content":"\r\n\r\nاز اين آيه تا آيهء 20 بيان حال منافقان و گروه سوم است . در اين آيه منافق چنين معرفى شده كه در زبان اظهار ايمان مىكند اما در باطن ايمان ندارد ، على هذا منافق يك انسان دو چهره‌اى است كه نان را به نرخ روز مىخورد و با اظهار ايمان مىخواهد به اغراض مادى خود برسد ، و چون منافق را بايد با اوصاف و اعمال او شناخت لذا در آيات بعدى منافقان بطور تفصيل بيان شده‌اند موقع نزول آيات ، منافقان به تدريج در مدينه نضج مىگرفتند كه ضرورى بود قرآن به حساب آنها برسد و براى مؤمنان در شناختن آنها جهت بدهد .\r\n\r\nنكته‌ها\r\n\r\nموقعيت قلب :\r\nدر جاهاى مناسب خواهد آمد كه مراد از قلب در قرآن آيا همين قلب صنوبرى شكل است كه در سينه قرار گرفته و تلمبه خون بدن مىباشد يا معناى ديگر دارد ، در اين آيات موقعيت قلب كه مركز فرماندهى بدن است در زمينهء ايمان و كفر و نفاق مورد توجه است دربارهء گروه اول فرموده :  يُؤْمِنُونَ بِالْغَيْبِ . . .   . . . وَ بِالْآخِرَةِ هُمْ يُوقِنُونَ  در جاى ديگر آمده :  أُولئِكَ كَتَبَ فِي قُلُوبِهِمُ الْإِيمانَ  مجادله / 22 ، در بيان كفار فرموده :  خَتَمَ اللَّهُ عَلى قُلُوبِهِمْ  و دربارهء منافقان چنان كه خواهد آمد گفته شده :  فِي قُلُوبِهِمْ مَرَضٌ  پس در خصوص هر سه گروه بايد به سراغ قلب رفت كه محل نزول اشعهء رحمت الهى و مركز فرماندهى كارهاى نيك و بد است .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\n\r\n[ سوره البقرة ( 2 ) : آيات 9 تا 20 
  ]\r\nيُخادِعُونَ اللَّهَ وَ الَّذِينَ آمَنُوا وَ ما يَخْدَعُونَ إِلاَّ أَنْفُسَهُمْ وَ ما يَشْعُرُونَ ( 9 ) فِي قُلُوبِهِمْ مَرَضٌ فَزادَهُمُ اللَّهُ مَرَضاً وَ لَهُمْ عَذابٌ أَلِيمٌ بِما كانُوا يَكْذِبُونَ ( 10 ) وَ إِذا قِيلَ لَهُمْ لا تُفْسِدُوا فِي الْأَرْضِ قالُوا إِنَّما نَحْنُ مُصْلِحُونَ ( 11 ) أَلا إِنَّهُمْ هُمُ الْمُفْسِدُونَ وَ لكِنْ لا يَشْعُرُونَ ( 12 ) وَ إِذا قِيلَ لَهُمْ آمِنُوا كَما آمَنَ النَّاسُ قالُوا أَ نُؤْمِنُ كَما آمَنَ السُّفَهاءُ أَلا إِنَّهُمْ هُمُ السُّفَهاءُ وَ لكِنْ لا يَعْلَمُونَ ( 13 )\r\nوَ إِذا لَقُوا الَّذِينَ آمَنُوا قالُوا آمَنَّا وَ إِذا خَلَوْا إِلى شَياطِينِهِمْ قالُوا إِنَّا مَعَكُمْ إِنَّما نَحْنُ مُسْتَهْزِؤُنَ ( 14 ) اللَّهُ يَسْتَهْزِئُ بِهِمْ وَ يَمُدُّهُمْ فِي طُغْيانِهِمْ يَعْمَهُونَ ( 15 ) أُولئِكَ الَّذِينَ اشْتَرَوُا الضَّلالَةَ بِالْهُدى فَما رَبِحَتْ تِجارَتُهُمْ وَ ما كانُوا مُهْتَدِينَ ( 16 ) مَثَلُهُمْ كَمَثَلِ الَّذِي اسْتَوْقَدَ ناراً فَلَمَّا أَضاءَتْ ما حَوْلَهُ ذَهَبَ اللَّهُ بِنُورِهِمْ وَ تَرَكَهُمْ فِي ظُلُماتٍ لا يُبْصِرُونَ ( 17 ) صُمٌّ بُكْمٌ عُمْيٌ فَهُمْ لا يَرْجِعُونَ ( 18 )\r\nأَوْ كَصَيِّبٍ مِنَ السَّماءِ فِيهِ ظُلُماتٌ وَ رَعْدٌ وَ بَرْقٌ يَجْعَلُونَ أَصابِعَهُمْ فِي آذانِهِمْ مِنَ الصَّواعِقِ حَذَرَ الْمَوْتِ وَ اللَّهُ مُحِيطٌ بِالْكافِرِينَ ( 19 ) يَكادُ الْبَرْقُ يَخْطَفُ أَبْصارَهُمْ كُلَّما أَضاءَ لَهُمْ مَشَوْا فِيهِ وَ إِذا أَظْلَمَ عَلَيْهِمْ قامُوا وَ لَوْ شاءَ اللَّهُ لَذَهَبَ بِسَمْعِهِمْ وَ أَبْصارِهِمْ إِنَّ اللَّهَ عَلى كُلِّ شَيْءٍ قَدِيرٌ ( 20 )\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n9 - به خدا و مؤمنان حيله مىكنند ولى جز به خود حيله نمىكنند اما نمىفهمند .\r\n10 - در قلوبشان مرضى هست ، خدا مرضشان را افزود ، آنها را هست عذابى دردناك به علت دروغ گفتنشان .\r\n11 - چون به آنها گفته شود در زمين فساد نكنيد گويند ما فقط اصلاح گريم .\r\n12 - بدانيد كه آنها ، فقط مفسدانند ، اما نمىفهمند .\r\n13 - و چون به آنها گويند ايمان بياوريد چنان كه مردم ايمان آورده‌اند ، گويند آيا مانند احمقان ايمان آوريم ؟ ! بدانيد كه آنها فقط احمقند ولى نمىدانند .\r\n14 - وقتى كه به اهل ايمان مىرسند گويند : ايمان آورده‌ايم و چون با امثال خود خلوت مىكنند گويند : ما با شمائيم ما تنها استهزاگرانيم .\r\n15 - خدا آنها را استهزا مىكنند و در سرگردانى بر طغيانشان مىافزايد .\r\n16 - آنها هستند كه ضلالت را با هدايت عوض كردند در نتيجه ، تجارتشان سودى نداد و هدايت نشدند .\r\n17 - حكايتشان حكايت كسى است كه آتشى بيافروخت . چون اطراف وى را روشن ساخت خدا نورشان را برد و در ظلماتى كه چيزى نمىبينند رهايشان ساخت .\r\n18 - كرانند ، لالانند و كورانند ، به حق بر نمىگردند .\r\n19 - يا چون ابرى باران‌ريز ، توأم با ظلمات و رعد و برق ، كه از ترس صاعقه‌ها و هراس مرگ ، انگشتان خويش را در گوشها كنند ، خدا كافران را احاطه كرده است .\r\n20 - نزديك است برق چشمشان را بربايد ، هر وقت روشن شود راه روند و چون تاريك شود بايستند با آنكه اگر خدا مىخواست ، چشم و گوششان را مىگرفت خدا بر هر چيز تواناست .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\n\r\nكلمه‌ها\r\nيخادعون : خدع : پنهان كردن ، فريبكار را مخادع گويند كه حقيقت را پوشانده و در لباس باطل نشان مىدهد ، مفاعله لازم نيست هميشه بين الاثنين باشد مثل « سافرت يوما » يعنى يك روز سفر كردم على هذا « يخادعون » به معنى « يخدعون » است ولى در  إِنَّ الْمُنافِقِينَ يُخادِعُونَ اللَّهَ وَ هُوَ خادِعُهُمْ  نساء آيه / 142 بين الاثنين است « يخادعون » حيله مىكنند .\r\nيشعرون : شعر : دانستن و توجه . « لا يشعرون » : نمىدانند ، نمىفهمند .\r\nاليم : الم ( بر وزن شرف ) : درد يا درد شديد « اليم » : دردناك . آن در آيه به معنى فاعل ( مؤلم ) است .\r\nسفهاء : بىخردان ، مفرد آن سفيه و در اصل به معنى سبكى است .\r\nشياطين : شيطان : دور شده ، از خير ، طبرسى فرموده : « البعيد عن الخير » به عقيدهء طبرسى و راغب و ابن اثير و ديگران ، نون آن اصل كلمه و اشتقاق آن از « شطن » است و آن به معنى دور شدن مىباشد گويند : « شطن عنه : بعد » اين كلمه در انسانهاى بدكار و دور از حق نيز به كار رفته است چنان كه مراد از آن در آيه منافقانند .\r\nمستهزءون : هزء و هزو : مسخره كردن . آن حكايت از تحقير مسخره شده دارد استهزاء نيز به همان معنى است « مستهزءون » : مسخره‌كنندگان .\r\nيمدهم : مد : زيادت ، در گسترش و مهلت دادن نيز به كار مىرود ، « يمدهم » :\r\nمهلت مىدهد به آنها يا زيادت مىدهد .\r\nيعمهون : ( عمه : بر وزن شرف ) تحير و سرگردانى در رأى و فكر يا\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nسرگردانى در ضلالت . مراد از آن در آيه معناى دوم است يعنى در نفاقشان سرگردان مىمانند و نمىدانند چه مىكنند .\r\nاشتروا : شرى ، شراء و اشتراء هر سه از اضداد هستند و به معنى خريدن و فروختن هر دو به كار روند بنا بر آنكه اهل لغت گفته‌اند ، اما « شرى » در قرآن همه جا به معنى فروختن آمده است ولى اشتراء در هر دو به كار رفته است ، آنجا كه به معناى خريدن باشد ثمن با لفظ « باء » آيد چنان كه در آيه است ، يعنى گمراهى را خريدند و در عوض هدايت را دادند و آنجا كه به معنى فروختن باشد مبيع با « باء » آيد مانند :  وَ لا تَشْتَرُوا بِآياتِي ثَمَناً قَلِيلًا  ( بقره / 41 ) .\r\nتجارت : معامله : خريد و فروش . آن در قرآن مجيد هم در خريد و فروش متعارف به كار رفته است و هم در خريد و فروش معنوى چنان كه در آيهء شريفه .\r\nمهتدين : اهتداء از باب افتعال به معناى هدايت يافتن و قبول هدايت است « مهتدين » هدايت يافتگان .\r\nمثل : صفت . حالت . عبرت . حديث . مراد از آن در اينجا حال و حكايت است .\r\nاستوقد : و قد : افروخته شدن آتش ، ايقاد : افروختن آتش . استيقاد :\r\nافروختن و افروخته شدن . در آيه به معنى افروختن است و اگر طلب مراد باشد معناى « استوقد نارا » چنين مىشود : خواست آتشى بيافروزد .\r\nاضائت : اضائه : روشن شدن و روشن كردن ، لازم و متعدى هر دو آمده است چنان كه در آيهء اول متعدى و در آيهء بعدى لازم است ، اصل\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nآن ضوء است .\r\nصم : اصم : كر مادرزاد ، بقولى مطلق كر است ، جمع آن صم : اصل آن صمم بمعنى بستن است .\r\nبكم : ابكم : لال مادرزاد . جمع آن بكم است ، اخرس به معنى مطلق لال است خواه مادرزاد باشد يا بعدا لال شده باشد .\r\nعمى : اعمى : كور . جمع آن عمى ( بر وزن قفل ) است ، عمى ( بر وزن عبد ) به معنى كورى و نيز به معنى فقدان بصيرت است اين كلمه در قرآن مجيد هم در كورى ظاهرى و هم در فقدان بصيرت به كار رفته است ، چنان كه مراد از آن در آيه فقدان بصيرت است .\r\nصيب : ابر باران ريز ، طبرسى آن را باران معنى كرده ، راغب و غير او ابر باران ريز گفته‌اند ، مناسب آيهء شريفه معناى دوم است چون رعد و برق و صاعقه در ابر است نه در باران .\r\nصواعق : جمع صاعقه . بايد دانست : رعد صداى ابر ، برق نور ابر ، صاعقه خط قرمز و نورانى است كه در اثر تخليهء بار الكتريكى ميان ابرها ظاهر مىشود و آن مبدء نور است .\r\nاصابع : اصبع : انگشت ، اصابع : انگشتها .\r\nآذان : اذن ( بر وزن شتر ) گوش . جمع آن آذان است .\r\nيخطف : خطف : ربودن و اخذ كردن به سرعت « خطفه استلبه بسرعة » « يخطف » مىربايد .\r\n\r\nشرحها\r\nآيات دوازده‌گانه در بيان اوصاف منافقان و مآل كار آنهاست در گذشته گفته شد كه منافق داراى دو چهره است ، لذا شناختن منافق فقط باوصاف و اعمال\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nاو ميسر است ، منافق خطرناكتر از كافر و پلى است ميان مؤمنان و كافران و به حكم  إِنَّ الْمُنافِقِينَ فِي الدَّرْكِ الْأَسْفَلِ مِنَ النَّارِ  ( نساء / 145 ) عذاب او در قيامت سختتر از كافر خواهد بود ، اينك اوصاف آنها را كه در اين آيات بيان شده است مىآوريم ، بايد دانست بعضى از اين اوصاف در كفار هم هست ولى نظر قرآن معرفى منافقان است ، در نكته‌ها بحث مبسوطى در زمينهء منافقان خواهيم داشت ، منافقانى كه پيوسته براى اسلام و مسلمانان خطرناك بوده و هستند .\r\n9 -  يُخادِعُونَ اللَّهَ وَ الَّذِينَ آمَنُوا وَ ما يَخْدَعُونَ إِلَّا أَنْفُسَهُمْ وَ ما يَشْعُرُونَ  آيه حاكى است كه اظهار ايمان براى فريفتن خداست و هم فريفتن مؤمنان كه مؤمنان آنها را از خود بدانند و به حساب گيرند ، آنها در قولشان  آمَنَّا بِاللَّهِ وَ بِالْيَوْمِ الْآخِرِ  با خدا معاملهء فريبكارانه مىكنند و نيز مؤمنان را حيله مىزنند تا در رديف آنها قرار گيرند .\r\nاما متوجه نيستند كه فقط خود را فريب مىدهند كه با اين عمل موجبات سعادت را از دست مىدهند و از فوائد واقعى دين كه به نفع انسانها آمده است بىبهره مىمانند و سرانجام در دنيا رسوا و در آخرت به عذاب خدا گرفتار مىشوند آنكه عاقبت كارش چنين است ، خود را مىفريبد نه ديگران را .\r\n10 -  فِي قُلُوبِهِمْ مَرَضٌ فَزادَهُمُ اللَّهُ مَرَضاً وَ لَهُمْ عَذابٌ أَلِيمٌ بِما كانُوا يَكْذِبُونَ  علت خدعه آنست كه قلب سالم ندارند بلكه قلبشان مريض است اين مرض نتيجهء اعمال زشت و طغيانگرى آنها است ، بهر حال  فِي قُلُوبِهِمْ مَرَضٌ  دليل « يخادعون » است  فَزادَهُمُ اللَّهُ مَرَضاً  اگر خبر باشد معنايش آنست كه خدا به وسيلهء نزول آيات بر مرض قلبشان افزوده است چنان كه فرموده :  وَ أَمَّا الَّذِينَ فِي قُلُوبِهِمْ مَرَضٌ فَزادَتْهُمْ رِجْساً إِلَى رِجْسِهِمْ  ( توبه / 125 )  وَ لا يَزِيدُ الظَّالِمِينَ إِلَّا خَساراً  و نظير :  وَ لَيَزِيدَنَّ كَثِيراً مِنْهُمْ ما أُنْزِلَ إِلَيْكَ مِنْ رَبِّكَ طُغْياناً وَ كُفْراً  مائده / 64 ،\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nآرى قرآن براى هدايت و براى بعضى كفر افزا و ضرر است ، ممكن است كه دعا بمعنى لعنت باشد .  لَهُمْ عَذابٌ أَلِيمٌ  پايان كار آنهاست .\r\n11 -  وَ إِذا قِيلَ لَهُمْ لا تُفْسِدُوا فِي الْأَرْضِ قالُوا إِنَّما نَحْنُ مُصْلِحُونَ  منافق مفسد است ، تباهى به بار مىآورد ، كفار را به جامعهء مسلمانان راه مىدهد ، اسرار مسلمين را به كفار مىرساند ، شايعه‌هاى دروغ منتشر مىكند ، و چون به آنها گويند فساد نكنيد گويند ما مصلحانيم ، نظر اصلاح داريم ، اين هم يكى از اوصاف منافقان است ، حساب كنيد حالات منافقان را در هر جامعه .\r\n12 -  أَلا إِنَّهُمْ هُمُ الْمُفْسِدُونَ وَ لكِنْ لا يَشْعُرُونَ  جلو افتادن « هم » براى حصر است يعنى بدانيد آنها جز مفسد نيستند ولى مطامع و اغراض ، فكرشان را عوض كرده و نمىفهمند  وَ هُمْ يَحْسَبُونَ أَنَّهُمْ يُحْسِنُونَ صُنْعاً  كهف / 104 .\r\n13 -  وَ إِذا قِيلَ لَهُمْ آمِنُوا كَما آمَنَ النَّاسُ قالُوا أَ نُؤْمِنُ كَما آمَنَ السُّفَهاءُ أَلا إِنَّهُمْ هُمُ السُّفَهاءُ وَ لكِنْ لا يَعْلَمُونَ  علامت ديگرى از علائم منافقان است كه خودشان را عاقل و مؤمنان را سفيه مىدانند ، اگر به آنها گويند : شما هم مانند ديگران ايمان بياوريد و به حق تسليم شويد ، گويند اين مردم احمقند ، راه زندگى را بلد نيستند ، عاقل آنست كه به مقتضاى زمان عمل كند و از دنيا كام بگيرد .\r\n چنان با نيك و بد خو كن كه بعد از مردنت عرفى * مسلمانت بزمزم شويد و هندو بسوزاند \r\nولى آنها جز احمق نيستند كه بخاطر زندگى چند روزه همهء حقائق و فضيلت را زير پا مىگذارند .\r\n14 -  وَ إِذا لَقُوا الَّذِينَ آمَنُوا قالُوا آمَنَّا وَ إِذا خَلَوْا إِلى شَياطِينِهِمْ قالُوا إِنَّا مَعَكُمْ إِنَّما نَحْنُ مُسْتَهْزِؤُنَ  از علائم منافقان است كه در ميان مردم\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nاظهار ايمان مىكنند و چون با رفقاى خود يعنى منافقان به خلوت مىروند گويند : ما با شما هستيم ما مردم را مسخره كرده‌ايم ، اكنون كه انقلاب اسلامى ايران پيروز گشته است گويى آيات شريفه اكنون نازل شده‌اند ، خدا در جوابشان فرموده :\r\n15 -  اللَّهُ يَسْتَهْزِئُ بِهِمْ وَ يَمُدُّهُمْ فِي طُغْيانِهِمْ يَعْمَهُونَ  .\r\nجملهء « يمدّهم » تفسير استهزاء است ، منافقان كه مؤمنان را مسخره مىكنند عكس العملش آنست كه قدرت تفكّر از آنها سلب مىشود ، طغيانشان فزونتر مىگردد ، خود را از ياد مىبرند و نمىدانند چه مىكنند ، سرگردان هستند ، جهت مستقيم ندارند  نَسُوا اللَّهَ فَأَنْساهُمْ أَنْفُسَهُمْ  « يمدهم » به معنى زيادت و گسترش دادن است مثل  وَ إِخْوانُهُمْ يَمُدُّونَهُمْ فِي الغَيِّ  اعراف / 102 « يعمهون » جمله حاليه است يعنى : خدا در حال سرگردانى بر طغيانشان مىافزايد ، اين سزاى اعمالشان است نه آنكه بىعدالتى باشد .\r\n16 -  أُولئِكَ الَّذِينَ اشْتَرَوُا الضَّلالَةَ بِالْهُدى فَما رَبِحَتْ تِجارَتُهُمْ وَ ما كانُوا مُهْتَدِينَ  .\r\nتجارت و اين چنين زندگى ، به حال آنها سودى نبخشد زيرا هدايتى را كه از جانب خدا آمده بود با گمراهى عوض كردند و هدايت يافتگان نشدند ، در اين آيه هدايت ثمن است كه داده‌اند و گمراهى متاعى است كه خريده‌اند ، بالاخره ، تجارت ، تجارت معنوى است .\r\n17 -  مَثَلُهُمْ كَمَثَلِ الَّذِي اسْتَوْقَدَ ناراً فَلَمَّا أَضاءَتْ ما حَوْلَهُ ذَهَبَ اللَّهُ بِنُورِهِمْ وَ تَرَكَهُمْ فِي ظُلُماتٍ لا يُبْصِرُونَ  در اين آيه و آيات بعدى دو مثل در بيان حال منافقان ياد شده است ، مثل اول به نظرم در اين زمينه است كه منافق نقشهء فتنه بر ضد حق را مىكشد و در آن كار تا حدى پيشرفت مىكند ولى تا\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nبخواهد نتيجه قطعى بگيرد ، عاملى از ناحيهء حق و خدا ، پيدا مىشود و آن نقشه خائنانه را نقش بر آب مىكند ، منافق مانند انسانى كه در ظلمت مانده و جايى را نمىبيند متحير مىماند كه چه بكند و فتنه را از كجا آغاز نمايد ؟\r\nمانند كسى كه در محل تاريكى واقع است و آتشى بر مىافروزد چون اشياء اطراف او در اثر نور ديده شدند ، خدا بوسيلهء باد يا عامل ديگرى آن آتش را خاموش مىكند آن شخص باز در تاريكى فرو مىرود ، امروز منافقان در انقلاب اسلامى ايران با نقشه‌هاى خود و اربابان خارجى مقدارى ، سر و صدا به راه مىاندازند و فتنه‌ها بوجود مىآورند و مسرور مىشوند كه نقشه آنها گرفت ولى با يك مقاومت ملت يا با يك جملهء رهبر انقلاب و يا با يك افشاگرى ، همه نقشه آنها نقش بر آب مىشود .\r\n18 -  صُمٌّ بُكْمٌ عُمْيٌ فَهُمْ لا يَرْجِعُونَ  اين آيه حاكى است كه مىشد از آن بىنتيجه ماندن عمل ، بيدار شوند ولى كردار ناپاك و افكار غلط چنان در روحيهء آنها اثر گذاشته است كه گوششان از شنيدن گفتار حق و زبانشان از اقرار بحقائق و چشمشان از ديدن آيات حق ، ناتوان گرديده است ، اميدى به هدايتشان نيست ، در گذشته گفته‌ايم : آن كه مىداند ولى نمىخواهد تسليم شود ، انذار براى او فائده‌اى ندارد ، آرى روحيات منبعث از گناه ، راه را بر انسان مىبندد .\r\n19 -  أَوْ كَصَيِّبٍ مِنَ السَّماءِ فِيهِ ظُلُماتٌ وَ رَعْدٌ وَ بَرْقٌ يَجْعَلُونَ أَصابِعَهُمْ فِي آذانِهِمْ مِنَ الصَّواعِقِ حَذَرَ الْمَوْتِ وَ اللَّهُ مُحِيطٌ بِالْكافِرِينَ  مثل دوم در بيان احوال منافقان از اين آيه شروع مىشود ، اين مثل از پريشان خاطر بودن منافق و طوفانى بودن باطن آنان ، حكايت دارد ، مانند كسانى كه در شب ظلمانى در بيابان ناشناس زير رگبار پر از صاعقه و رعد و برق مانده‌اند ، از صداى رعد و ترس صاعقه\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nانگشتان را در گوش كرده‌اند . شدت برق به حدى است كه نزديك است چشمشان را كور كند در اين طوفان و ترس هر وقت برق مىزند چند قدمى پيش مىروند و چون خاموش مىشود در جاى خود ميخكوب مىگردند .\r\nچنين است زندگى منافق در جامعه‌اى كه اكثريت آن انقلابى هستند و در راه برقرارى توحيد تلاش مىكنند ، منافق در چنين جامعه‌اى با خاطر پريشان و مضطرب در تشويش و ناراحتى زندگى مىكند ، آرامش خاطر او بسيار جزئى است .\r\nمانند منافقان در عصر ما كه عصر انقلاب اسلامى است در قلوب منافقان طوفانها وزيدن گرفته و فقط كمى آرامش خاطر در شنيدن خبرهاى دروغين صداى آمريكا و امثال آن دارند .\r\n« كصيب » عطف است بر « كمثل . . . » تقدير آن « مثلهم كاصحاب صيب » است « من السماء » شايد براى آن است كه راه فرارى ندارند و گرنه ابر پيوسته از بالاست ، « ظلمات » در اثر تراكم ابر است شايد ظلمت شب نيز منظور باشد  « وَ اللَّهُ مُحِيطٌ . . . »  حاكى است كه گذاشتن انگشت به گوش فائده‌اى ندارد كه خدا آنها را احاطه كرده است .\r\n20 -  يَكادُ الْبَرْقُ يَخْطَفُ أَبْصارَهُمْ كُلَّما أَضاءَ لَهُمْ مَشَوْا فِيهِ وَ إِذا أَظْلَمَ عَلَيْهِمْ قامُوا وَ لَوْ شاءَ اللَّهُ لَذَهَبَ بِسَمْعِهِمْ وَ أَبْصارِهِمْ إِنَّ اللَّهَ عَلى كُلِّ شَيْءٍ قَدِيرٌ  بقيهء مثل است ، معنى در بالا معلوم گرديد  وَ لَوْ شاءَ اللَّهُ . . .  بيانگر آنست كه :\r\nدر اين استفادهء جزئى از چشم و گوش خود مستقل نيستند و با عنايت خداست و اگر خدا مىخواست چشم و گوششان را مىگرفت .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\n\r\nنكته‌ها\r\n\r\nپيدايش منافق\r\nپيدايش و تقسيم شدن افراد جامعه به سه گروه : مؤمن ، كافر و منافق يك امر طبيعى است . هر دين يا حتى طرحى در جهان پيدا شود ، مردم در تلقى آن سه گروه خواهند بود ، عده‌اى با جان و دل مىپذيرند ، عده‌اى به مخالفت برمىخيزند و عده‌اى براى مصلحت به ظاهر قبول مىكنند . و از اين جا مؤمن ، كافر و منافق پيدا مىشود .\r\nآن گاه كه رسول خدا صلّى اللَّه عليه و آله در مكه بودند از منافق خبرى نبود ، عده‌اى مؤمن و اكثريّت كافر بودند ، چون اسلام چندان نيرومند نشده بود كه عده‌اى براى استفاده شخصى اظهار اسلام كنند . گرچه نمىشود به طور كلى منافق را در آن دوره نفى نمود . رجوع شود به آيهء 11 از سورهء عنكبوت كه در مكه نازل شده است .\r\nوقتى كه آن حضرت به مدينه هجرت فرمودند و اسلام گسترش پيدا كرد و حكومت تشكيل داد ، به تدريج منافقان پيدا شدند ، هر چه به گسترش اسلام افزوده شد ، آنان كه نان را به نرخ روز مىخوردند و منافق بودند بيشتر شدند .\r\nاز قرآن مجيد استفاده مىشود كه در جنگ « بدر » بعضى از لشگريان آن حضرت منافق بودند در سورهء انفال ضمن آيات جنگ بدر آمده است :  إِذْ يَقُولُ الْمُنافِقُونَ وَ الَّذِينَ فِي قُلُوبِهِمْ مَرَضٌ غَرَّ هؤُلاءِ دِينُهُمْ . . .  انفال / 49 .\r\nمنافقان هر چه بيشتر مىشدند ، بيشتر ايجاد مزاحمت مىكردند چنان كه در جنگ « احد » عبد اللَّه بن ابي رئيس منافقان از راه ، به مدينه برگشت ، سيصد نفر با او برگشتند و رسول خدا را تنها گذاشتند . از اين معلوم مىشود كه منافقان اظهار وجود هم مىكرده‌اند . حكم بن ابى العاص و چند نفر ديگر ،\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nبدين علت به طائف تبعيد شدند و تا حكومت عثمان حق مراجعت به مدينه را نداشتند .\r\nسورهء توبه كه در سال نهم هجرت نازل گشته است ، بيشترش دربارهء منافقان است حتى بعضى گفته‌اند : بهتر بود اين سوره را سورهء منافقين نام نهند .\r\nبا آن كه آن روز بيشتر از يك سال به رحلت رسول خدا صلّى اللَّه عليه و آله باقى نمانده بود .\r\nلذا است كه ملاحظه مىشود : اول آيات « بقره » به حساب منافقان مىرسد ، از چيزهاى قابل دقت آنكه از ابتداى هجرت تا رحلت آن حضرت مسئلهء منافقان يك مسئله پيچيده و حل ناشدنى بود ولى به مجرد رحلت آن بزرگوار ديگر خبرى از منافقان نيست . اين گروه در كدام چاه ويل دفن شدند و چرا دم فرو بستند ؟ ! بعضى از بزرگان اهل سنت به اين مسئله متوجه شده و جواب داده كه :\r\nيك ماه و نيم به وفات حضرت منافقان همه اسلام آورده و در رديف مؤمنان قرار گرفتند . ولى اثبات اين سخن ناممكن است . بلكه منافقان وضع را هم رنگ خود ديده و ساكت شده‌اند .\r\n\r\nمنافقان در هر عصر\r\nتقسيم شدن مردمان به سه دستهء : مؤمن ، كافر ، منافق . در عصر اسلام تازگى نداشت و مختص به آن دوره نبود . بلكه اين سه دسته شدن از اول بوده و خواهد بود ، مسئلهء منافق در عصر ما همان تازگى را دارد كه در صدر اول اسلام داشت .\r\nبنا بر اين آيات شريفه شامل حال هر دوره و هر زمان است .\r\nبايد : هر سه گروه را از هم باز شناخت و نسبت به هر يك رفتار لازم را بجاى آورد . اسرائيل فعلى و صهيونيسم بين‌المللى نه تنها از يهود خيبر ، بنى قريظه ، بنى نضير و بنى قينقاع كم‌خطر نيستند بلكه بمراتب پرخطرتر هستند آن روز\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nمرحب‌ها ، كعب‌ها ، شاس‌ها ، و حارث‌ها به فكر ريشه‌كن كردن اسلام و مسلمين بودند ، امروز اسرائيل پوشالى .\r\nآن روز منافقان مدينه در كار پيشرفت اسلام اخلال مىكردند امروز منافقان عصر ، در جوامع اسلامى به نفع كفار و دشمنان اسلام تلاش مىكنند ، آن روز عبد اللَّه بن ابى به مشركان مكه و يهود اطراف مدينه مىگفت ما با شمائيم .\r\nما مسلمانان را مسخره كرديم ، امروز منافقان ديگر . حقا كه پيروان قرآن بايد در هر دوره كفار و منافقان را بشناسند و حساب خويش را با آنها روشن كنند .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n\r\n[ سوره البقرة ( 2 ) : آيات 21 تا 25 
  ]\r\nيا أَيُّهَا النَّاسُ اعْبُدُوا رَبَّكُمُ الَّذِي خَلَقَكُمْ وَ الَّذِينَ مِنْ قَبْلِكُمْ لَعَلَّكُمْ تَتَّقُونَ ( 21 ) الَّذِي جَعَلَ لَكُمُ الْأَرْضَ فِراشاً وَ السَّماءَ بِناءً وَ أَنْزَلَ مِنَ السَّماءِ ماءً فَأَخْرَجَ بِهِ مِنَ الثَّمَراتِ رِزْقاً لَكُمْ فَلا تَجْعَلُوا لِلَّهِ أَنْداداً وَ أَنْتُمْ تَعْلَمُونَ ( 22 ) وَ إِنْ كُنْتُمْ فِي رَيْبٍ مِمَّا نَزَّلْنا عَلى عَبْدِنا فَأْتُوا بِسُورَةٍ مِنْ مِثْلِهِ وَ ادْعُوا شُهَداءَكُمْ مِنْ دُونِ اللَّهِ إِنْ كُنْتُمْ صادِقِينَ ( 23 ) فَإِنْ لَمْ تَفْعَلُوا وَ لَنْ تَفْعَلُوا فَاتَّقُوا النَّارَ الَّتِي وَقُودُهَا النَّاسُ وَ الْحِجارَةُ أُعِدَّتْ لِلْكافِرِينَ ( 24 ) وَ بَشِّرِ الَّذِينَ آمَنُوا وَ عَمِلُوا الصَّالِحاتِ أَنَّ لَهُمْ جَنَّاتٍ تَجْرِي مِنْ تَحْتِهَا الْأَنْهارُ كُلَّما رُزِقُوا مِنْها مِنْ ثَمَرَةٍ رِزْقاً قالُوا هذَا الَّذِي رُزِقْنا مِنْ قَبْلُ وَ أُتُوا بِهِ مُتَشابِهاً وَ لَهُمْ فِيها أَزْواجٌ مُطَهَّرَةٌ وَ هُمْ فِيها خالِدُونَ ( 25 )\r\n21 - اى مردم پروردگار خويش را بپرستيد كه شما و اسلاف شما را آفريده تا تقوى پيشه باشيد .\r\n22 - خدايى كه بنفع شما زمين را گسترده و آسمان را بنائى قرار داد و از آسمان آبى نازل كرد و با آن ، از ميوه‌ها براى شما روزى ، پديدار كرد ، پس براى خدا شريكان مگيريد با آنكه مىدانيد ( اينها فقط كار خداست ) .\r\n23 - و اگر در شك هستيد از آنچه ( قرآن ) بر بنده خويش نازل كرده‌ايم ، سوره‌اى مانند آن را بياوريد و جز خدا هر كه كمك داريد بخوانيد اگر راستگويانيد .\r\n24 - و اگر نكرديد و هرگز نتوانيد كرد ، بترسيد از آتشى كه هيزمش مردم و سنگهاست و براى كافران مهيا شده است .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\n25 - مژده بده آنان را كه ايمان آورده و كارهاى شايسته كرده‌اند : بهشتهايى دارند كه جويها از زير آن روان است . هر گاه ميوه‌اى از آن روزيشان شود گويند اين همان است كه پيش از اين روزى ما شده بود ، و آن رزق را شبيه هم داده شوند و آنها را در آن بهشت همسران پاكى است و در آن جاودانه‌اند .\r\n\r\nكلمه‌ها\r\nفراش : فرش و فراش مصدر هستند به معنى گستردن . به معنى مفعول ( مفروش ) نيز به كار مىروند . چنان كه مراد از آن در آيه معناى مفعولى است يعنى :\r\nمفروش و گسترده .\r\nبناء : مصدر است به معنى بنا ساختن مراد از آن در آيه معناى مفعولى ( مبنى ) است يعنى : بنا شده .\r\nسماء : طرف بالا و هر آنچه در طرف بالا باشد سماء است حتى سقف اطاق ، سماء اطاق است ، به باران نيز سماء اطلاق شده كه در بالا است ، اصل كلمه از « سمو » به معنى بلندى و رفعت مىباشد .\r\nانداد : جمع ند ، و آن به معنى مثل و نظير است چنان كه طبرسى و جوهرى گفته‌اند راغب آن را از مثل اخص و به معنى مشاركت در جوهر دانسته است .\r\nسورة : قسمتى از قرآن كه داراى اول و آخر است . سور در اصل به معنى بالا رفتن و سوره به معنى مرتبهء بلند است ، علّت اين تسميه آن است كه هر يك از سوره‌هاى قرآن مانند درجهء بلند و منزل عالى است كه قارى از يكى به ديگرى صعود مىكند رجوع شود به قاموس قرآن ( سور ) .\r\nشهداء : گواهان . ياران . مفرد آن شهيد و به اعتبارى شاهد است . شهود و شهادت در اصل به معنى حاضر شدن و ديدن مىباشد ، به احتمال قوى مراد از آن\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nدر آيه : ياران است چنان كه از ابن عباس نقل شده است .\r\nوقود : هيزم و مانند آن كه وسيلهء آتش‌افروزى است . و قد : افروخته شدن آتش .\r\nحجاره : سنگها مفرد آن حجر است . احجار نيز مانند حجاره است ولى در قرآن مجيد نيامده است .\r\nازواج : جمع زوج و آن به زن و مرد و به نر و ماده هر دو اطلاق مىشود ( زوج و زوجه لغت غير فصيح است مفردات راغب ) .\r\nمطهره : اسم مفعول است از تطهير يعنى پاك گرديده از تمام آلودگيها .\r\n\r\nشرحها\r\nپس از بيان سه گروه مؤمن ، كافر و منافق و مآل كار آنها ، اين آيات همهء مردم را مخاطب قرار داده كه بيائيد پروردگار خويش را بپرستيد كه او شما و گذشتگان شما را آفريده است وسائل زندگى را در اختيار شما قرار داده و قرآن معجز بيان را براى شما نازل كرده براى اهل ايمان و عمل ، بهشتها فراهم آورده است .\r\n21 -  يا أَيُّهَا النَّاسُ اعْبُدُوا رَبَّكُمُ الَّذِي خَلَقَكُمْ وَ الَّذِينَ مِنْ قَبْلِكُمْ لَعَلَّكُمْ تَتَّقُونَ  .\r\nلفظ « ربكم - خلقكم » به عنايت آنست كه : پرستش رب و خالق يك امر قابل قبول است و شما به پرستش كسى خوانده مىشويد كه شما را آفريده و پروريده است و اين شگفتى ندارد .\r\n لَعَلَّكُمْ تَتَّقُونَ  متعلق است به « اعبدوا » و نتيجه آنست يعنى پرستش خدا شما را تقوى كار مىكند ، آرى توجه به « رب » و پرستش او مولد روح تقوى است ،\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nهر قدر پرستش بيشتر باشد بر تقوى و پرهيز خواهد افزود ، مانند تمرين هر كار ، كه بر ورزيدگى مىافزايد ، اين تعبير در جاهاى ديگر از قبيل آيه صيام نيز آمده است :  كُتِبَ عَلَيْكُمُ الصِّيامُ  . . .  لَعَلَّكُمْ تَتَّقُونَ  بقره / 183 آرى روزه سبب تقوى است و به انسان مىفهماند كه به ترك محرمات قادر است .\r\n22 -  الَّذِي جَعَلَ لَكُمُ الْأَرْضَ فِراشاً وَ السَّماءَ بِناءً وَ أَنْزَلَ مِنَ السَّماءِ ماءً فَأَخْرَجَ بِهِ مِنَ الثَّمَراتِ رِزْقاً لَكُمْ فَلا تَجْعَلُوا لِلَّهِ أَنْداداً وَ أَنْتُمْ تَعْلَمُونَ  .\r\nدر طول هزاران سال زمين گسترده شده و آماده براى حيات و زندگى گشته است آسمان اساس و بنائى است براى حيات در زمين ، و در تكميل كارهاى زمين دخالت تمام دارد كه بدون آن ، كار زمين لنگ است ، اگر آفتاب نمىيافت اگر هوا نمىبود ، اگر ماه نمىبود ، اگر بارانها در جو تشكيل نمىشدند ، اگر و اگر . . . از زمين كارى ساخته نبود .  وَ السَّماءَ بِناءً  ظاهرا براى توجه به اين مطالب است .\r\nاز طرف ديگر : شك نيست كه همهء برفها و بارانها از تبخير آبهاى دريا است آب درياها و اقيانوسها شور هستند و تلخ ، نه حيوانات مىتوانند از آن بهره برند و نه انسانها و نه مزارع و روئيدنيها ، آب درياها در حرارت آفتاب تبخير شده به صورت ابر مىآيد ، ابرها بوسيلهء بادها بسوى خشكيها حركت مىكنند و آن گاه به صورت باران و برف و تگرگ در زمين مىنشينند ، مقدارى به صورت رودخانه‌ها جارى مىشوند و مقدارى در شكم زمين فرو رفته و ذخيره مىشوند و آن گاه چشمه‌ها و قناتها و چاه‌ها گرديده و مورد استفاده قرار مىگيرند ، همهء روئيدنيهاى زمين از اين آب مىباشند لذا است كه در بسيارى از آيات به اين حقيقت كه آبهاى مورد استفاده انسان و حيوان و گياه از آسمان است ، توجه كامل شده است .\r\nبه اين آيه توجه كنيم .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n وَ أَنْزَلْنا مِنَ السَّماءِ ماءً بِقَدَرٍ فَأَسْكَنَّاهُ فِي الْأَرْضِ وَ إِنَّا عَلى ذَهابٍ بِهِ لَقادِرُونَ  مؤمنون / 18 ما از آسمان آبى به اندازه نازل كرديم و آن را در زمين ذخيره نموديم و قادريم كه از بين ببريم و آن گاه به نظر آوريم كه بوسيلهء چاههاى عميق ، چشمه‌ها ، قناتها چقدر از شكم زمين آب بيرون مىكشيم و چه درياى بيكرانى در شكم زمين نهفته است .\r\n فَلا تَجْعَلُوا لِلَّهِ أَنْداداً وَ أَنْتُمْ تَعْلَمُونَ  كه با اندك توجه خواهيد فهميد اينها از خداست پس براى خدا شريكان مگيريد ، ناگفته نماند : اين آيه تحليل است بخطاب  اعْبُدُوا رَبَّكُمُ  در آيهء سابق .\r\n23 -  وَ إِنْ كُنْتُمْ فِي رَيْبٍ مِمَّا نَزَّلْنا عَلى عَبْدِنا فَأْتُوا بِسُورَةٍ مِنْ مِثْلِهِ وَ ادْعُوا شُهَداءَكُمْ مِنْ دُونِ اللَّهِ إِنْ كُنْتُمْ صادِقِينَ  .\r\nربط اين آيه و آيهء بعدى با آيات فوق ظاهرا چنين است : اين مطالب كه با اين اسلوبهاى بديع بيان مىشود از جانب خداست ، اگر باور نداريد و فكر مىكنيد كه اينها ساختهء پيامبر است پس شما هم يك سوره نظير آن را بياوريد و جز خدا هر كس را بخواهيد در ساختن آن به يارى بخوانيد و همه دست به دست هم دهيد « من » در « من مثله » براى بيان است نه تبعيض يعنى  فَأْتُوا بِسُورَةٍ مِثْلِهِ  جملهء  إِنْ كُنْتُمْ صادِقِينَ  معنايش آنست كه اگر در اين تصور كه قرآن ساخته پيغمبر است راستگو هستيد پس چرا معطليد شما هم نظير آن را بياوريد .\r\n24 -  فَإِنْ لَمْ تَفْعَلُوا وَ لَنْ تَفْعَلُوا فَاتَّقُوا النَّارَ الَّتِي وَقُودُهَا النَّاسُ وَ الْحِجارَةُ أُعِدَّتْ لِلْكافِرِينَ  .\r\nيعنى اگر نتوانستيد و مسلم بدانيد كه هرگز نخواهيد توانست و در صورت عجز اگر قرآن را قبول نكنيد كافر هستيد و عذاب كافران داريد .\r\n وَقُودُهَا النَّاسُ وَ الْحِجارَةُ  الميزان و المنار گفته‌اند : مراد از حجاره\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nبتهايى است كه مورد پرستش واقع شده بودند بدليل  إِنَّكُمْ وَ ما تَعْبُدُونَ مِنْ دُونِ اللَّهِ حَصَبُ جَهَنَّمَ  انبياء / 98 شما و آنچه جز خدا مىپرستيد هيزم جهنم هستيد طبرسى اين معنى را محتمل دانسته است ، اين تعبير در آيهء  قُوا أَنْفُسَكُمْ وَ أَهْلِيكُمْ ناراً وَقُودُهَا النَّاسُ وَ الْحِجارَةُ  تحريم / 6 نيز آمده است بنا بر آنكه مراد بتها است بايد الف و لام « الحجارة » براى عهد باشد . به نظر بعضى مراد از حجارة دلهاى سخت است كه آيات خدا در آنها تأثيرى ندارد . ولى اين معنى ، خلاف ظاهر است و اگر مراد بتها باشد قهرا براى آن است كه پرستندگان به چشم خود ببينند و بدانند كه كارى از بتها ساخته نبوده و نيست .\r\n25 -  وَ بَشِّرِ الَّذِينَ آمَنُوا وَ عَمِلُوا الصَّالِحاتِ أَنَّ لَهُمْ جَنَّاتٍ تَجْرِي مِنْ تَحْتِهَا الْأَنْهارُ كُلَّما رُزِقُوا مِنْها مِنْ ثَمَرَةٍ رِزْقاً قالُوا هذَا الَّذِي رُزِقْنا مِنْ قَبْلُ وَ أُتُوا بِهِ مُتَشابِهاً وَ لَهُمْ فِيها أَزْواجٌ مُطَهَّرَةٌ وَ هُمْ فِيها خالِدُونَ  .\r\nذيل آيهء قبلى انذار بود براى كافران ، بدين مناسبت اين آيه حالات اهل ايمان و تسليم شوندگان را بيان مىكند ، كلمه  جَنَّاتٍ تَجْرِي مِنْ تَحْتِهَا الْأَنْهارُ  در بسيارى از آيات در وصف بهشت ذكر شده است ، با مراجعه بآيهء زير خواهيم ديد كه اين نهرها تنها آب خالى نيستند بلكه در آنها : آبهاى هميشه تازه ، شيرها كه غير متغير هستند ، شرابهاى يكپارچه لذت ، و عسلهاى صاف جارى است .\r\nبه عبارت ديگر نهر شير و شراب و عسلند چنان كه فرموده :  مَثَلُ الْجَنَّةِ الَّتِي وُعِدَ الْمُتَّقُونَ فِيها أَنْهارٌ مِنْ ماءٍ غَيْرِ آسِنٍ وَ أَنْهارٌ مِنْ لَبَنٍ لَمْ يَتَغَيَّرْ طَعْمُهُ وَ أَنْهارٌ مِنْ خَمْرٍ لَذَّةٍ لِلشَّارِبِينَ وَ أَنْهارٌ مِنْ عَسَلٍ مُصَفًّى . . .  سورهء محمّد / 15 ، از اينجا خواهيم دانست كه چرا قرآن مجيد به « الانهار » اين اندازه تكيه كرده است و در اين شگفتى نيست خدايى كه اين همه آبهاى بيكران را آفريده قدرت خلقت آن همه نهرها را نيز دارد .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n قالُوا هذَا الَّذِي رُزِقْنا مِنْ قَبْلُ  اين چه تعبيرى است ! آيا ميوه بهشتى عين همان است كه در دنيا خورده بودند ؟ به نظر مىآيد : اين جملهء از يك واقعيت عجيبى خبر مىدهد مثلا مقدارى كود و آب بدرخت سيب مىدهيم ، موقع چيدن ميوه ، صحيح است بگوئيم : اين سبب همان كود و آب است كه بدرخت داده بوديم و اگر دانه‌اى در زمين بكاريم بعد از سنبل شدن ، صحيح است بگوئيم :\r\nاين همان دانه است كه كاشته بوديم .\r\nبنا بر اين : مثلا يك نفر سيبى مىخورد ، آن در بدن وى انرژى توليد مىكند و چون دو ركعت نماز خواند مقدارى انرژى به صورت نماز از وى مصرف مىشود كه از سيب توليد شده بود ، اگر روز قيامت همان انرژى ( بنا بر تجسم عمل ) به صورت يك سيب تحويل انسان شود مىتواند بگويد : اين همان است كه در دنيا به من روزى شده بود .\r\nپس ميوه دنيا در وجود مؤمن مبدل به عمل مىشود و همان عمل در آخرت مبدل بميوه مىشود ، از اين لحاظ ميوهء آخرت عين ميوهء دنيا است آرى  « هذَا الَّذِي رُزِقْنا مِنْ قَبْلُ »  ممكن است مراد از  « رُزِقْنا مِنْ قَبْلُ »  ايمان و عمل باشد يعنى آنها ايمان و عمل دنيايى را به صورت ميوه‌ها مىبينند و گويند : اين همان است كه در دنيا بما عطا شده بود از طرف ديگر ميوهء آخرت هميشگى ، لذيذتر و پاكيزه‌تر است و لذا صحيح است كه بگوئيم : هر دو ميوه شبيه هم هستند  « وَ أُتُوا بِهِ مُتَشابِهاً »  مادهء هر دو يكى است ولى ميوهء بهشتى متكامل است . و اللَّه العالم .\r\n « أَزْواجٌ مُطَهَّرَةٌ »  حكايت از آن دارد كه زنان بهشتى از آلودگيهاى ظاهرى و باطنى از قبيل چرك . كثافت ، حيض ، حسد ، كينه و غيره پاك هستند آرى    إِنَّا أَنْشَأْناهُنَّ إِنْشاءً فَجَعَلْناهُنَّ أَبْكاراً عُرُباً أَتْراباً    واقعه / 35 - 37 از حضرت صادق عليه السّلام از زنان بهشتى سؤال شد فرمود :\r\n« الازواج المطهرة التي لا يحضن و لا يحدثن » « 1 »\r\n\r\n\r\n","description":"","footnote":"\r\n( 1 ) - تفسير برهان .\r\n","page_name":" 71 ","page_number":71},
  {"content":"\r\n\r\n\r\nنكته‌ها\r\n\r\nاعجاز قرآن :\r\nمعنى اعجاز قرآن آن است كه : بشر از آوردن نظير آن عاجز و ناتوان است . قرآن مجيد از روز اول براى خود حريف و مبارز خواسته و به جهانيان اعلام كرده كه : هر كه مىگويد اين قرآن ساخته خدا نيست ، نظير آن را بياورد .\r\nآيات ، گاهى نظر به همه قرآن دارد و مىگويد :  قُلْ لَئِنِ اجْتَمَعَتِ الْإِنْسُ وَ الْجِنُّ عَلى أَنْ يَأْتُوا بِمِثْلِ هذَا الْقُرْآنِ لا يَأْتُونَ بِمِثْلِهِ وَ لَوْ كانَ بَعْضُهُمْ لِبَعْضٍ ظَهِيراً  اسراء / 88 در اينجا مىگويد : جن و انس از آوردن مانند اين قرآن ناتوانند .\r\nدر جاى ديگر آمده :  أَمْ يَقُولُونَ تَقَوَّلَهُ  . . .  فَلْيَأْتُوا بِحَدِيثٍ مِثْلِهِ إِنْ كانُوا صادِقِينَ  طور / 34 اگر مىگويند از جانب خود گفته است . . . پس نظير آن را بياورند .\r\nدر بعضى از آيات مىگويد : اگر مىگويند : اين افتراء است پس ده سوره نظير آن را بياورند :  أَمْ يَقُولُونَ افْتَراهُ قُلْ فَأْتُوا بِعَشْرِ سُوَرٍ مِثْلِهِ مُفْتَرَياتٍ  . . .\r\n فَإِلَّمْ يَسْتَجِيبُوا لَكُمْ فَاعْلَمُوا أَنَّما أُنْزِلَ بِعِلْمِ اللَّهِ . . .  هود / 13 و 14 .\r\nو گاهى قدم بالاتر گذاشته و مىگويد : فقط يك سوره نظير آن را بياوريد چنان كه در آيه ما نحن فيه و در :  أَمْ يَقُولُونَ افْتَراهُ قُلْ فَأْتُوا بِسُورَةٍ مِثْلِهِ . . . \r\nيونس / 38 اما دربارهء يك آيه مبارزه طلبى و تحدى نكرده است .\r\nجمله  فَاعْلَمُوا أَنَّما أُنْزِلَ بِعِلْمِ اللَّهِ  نشان مىدهد كه خدا علم قرآن‌سازى را ببشر نداده است . نگارنده در قاموس قرآن ماده « قرء - قرآن » تحت عنوان « اعجاز قرآن » بطور مفصل بحث كرده‌ام ، در اينجا بطور خلاصه مىگويم :\r\nنظر عمدهء قرآن در اعجاز ، دو چيز است يكى اسلوب خاص با حفظ معانى ، ديگرى نبودن اختلاف و تغيير در آن ، توضيح اينكه :\r\nاين اسلوب خاص از بشر ساخته نيست و اگر بشر در آوردن نظير قرآن\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nبالفاظ و نظم آن توجه كند معانى ، خنده‌آور خواهد بود ، مثلا بعضى در مبارزه با :     وَ السَّماءِ ذاتِ الْبُرُوجِ . وَ الْيَوْمِ الْمَوْعُودِ . وَ شاهِدٍ وَ مَشْهُودٍ     گفته است :\r\n« و السماء ذات البروج و النساء ذات الفروج . و الخيل ذات السروج » اين گوينده بالفاظ نظر تمام داشته است ولى معنى خنده‌آور است يعنى : قسم بزنان فرجدار و قسم باسبان زين كرده . تازه مىخواسته چه بگويد و اين سخن به كدام گوشهء زندگى ارتباط دارد ؟ ! ! و اگر بخواهد : معناى متقن ادا كند الفاظى نظير الفاظ قرآن پيدا نخواهد كرد ، بهترين شاهد اين است كه در عرض چهارده قرن كسى قدم به ميدان مبارزه نگذاشته ، هر كه گذاشته مغلوب برگشته است و اين قهرمان بىنظير ، پيوسته « هل من مبارز » گفته و مىگويد :\r\nوجه دوم آنست كه خدا فرمايد  أَ فَلا يَتَدَبَّرُونَ الْقُرْآنَ وَ لَوْ كانَ مِنْ عِنْدِ غَيْرِ اللَّهِ لَوَجَدُوا فِيهِ اخْتِلافاً كَثِيراً  نساء / 82 توضيح اينكه : بشر از اول ادراك تا آخر عمر در يك حال و يك رأى نمىماند بلكه پيوسته نسبت به گذشته‌ها تغيير عقيده و رويه مىدهد ، بزرگان جهان و سياستمداران پيوسته در عقائد و تصميم‌هاى خود تجديد نظر مىكنند ، نهر و نخست وزير متوفاى هندوستان نامه‌هاى متعددى بدخترش نوشت ، روزى كه خواستند آنها را ترجمه و چاپ كنند اجازه داد و گفت اينها را به صورت نگاهى به تاريخ جهان ترجمه و چاپ كنيد ولى اگر آنها را امروز مىنوشتم طور ديگر مىنوشتم ولى ديگر فرصت آن را ندارم .\r\nاگر كسى كتابى بنويسد ، بعد از پنج سال بخواهد بار ديگر آن را بنويسد محال است كه تغيير در آن ندهد . و خلاصه بشر نمىتواند رويهء خويش را در همه عمر يكسان نگاه بدارد ولى اگر بشرى پيدا شد و در عرض 23 سال هر چه گفت ديگر از آن برنگشت معلوم مىشود كه از غيب به او مدد مىرسد و اشتباه نمىكند .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nآرى اگر قرآن از جانب خدا نبود رسول خدا چون بشر بود در يك حال نمىماند و يك سخن نمىگفت بلكه سخنان مختلف مىگفت و در گذشته‌هايش تجديد نظر مىكرد  وَ لَوْ كانَ مِنْ عِنْدِ غَيْرِ اللَّهِ لَوَجَدُوا فِيهِ اخْتِلافاً كَثِيراً  ، بايد دانست كه در اعجاز قرآن تنها الفاظ و اسلوب دخيل نيست بلكه معانى و حقائق و اخبار از غيب و نظير آنها نيز دخيل است .\r\nناگفته نماند وجوه اعجاز زياد است آنچه مناسب بود اينجا آورده شد .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n\r\n[ سوره البقرة ( 2 ) : آيات 26 تا 29 
  ]\r\nإِنَّ اللَّهَ لا يَسْتَحْيِي أَنْ يَضْرِبَ مَثَلاً ما بَعُوضَةً فَما فَوْقَها فَأَمَّا الَّذِينَ آمَنُوا فَيَعْلَمُونَ أَنَّهُ الْحَقُّ مِنْ رَبِّهِمْ وَ أَمَّا الَّذِينَ كَفَرُوا فَيَقُولُونَ ما ذا أَرادَ اللَّهُ بِهذا مَثَلاً يُضِلُّ بِهِ كَثِيراً وَ يَهْدِي بِهِ كَثِيراً وَ ما يُضِلُّ بِهِ إِلاَّ الْفاسِقِينَ ( 26 ) الَّذِينَ يَنْقُضُونَ عَهْدَ اللَّهِ مِنْ بَعْدِ مِيثاقِهِ وَ يَقْطَعُونَ ما أَمَرَ اللَّهُ بِهِ أَنْ يُوصَلَ وَ يُفْسِدُونَ فِي الْأَرْضِ أُولئِكَ هُمُ الْخاسِرُونَ ( 27 ) كَيْفَ تَكْفُرُونَ بِاللَّهِ وَ كُنْتُمْ أَمْواتاً فَأَحْياكُمْ ثُمَّ يُمِيتُكُمْ ثُمَّ يُحْيِيكُمْ ثُمَّ إِلَيْهِ تُرْجَعُونَ ( 28 ) هُوَ الَّذِي خَلَقَ لَكُمْ ما فِي الْأَرْضِ جَمِيعاً ثُمَّ اسْتَوى إِلَى السَّماءِ فَسَوَّاهُنَّ سَبْعَ سَماواتٍ وَ هُوَ بِكُلِّ شَيْءٍ عَلِيمٌ ( 29 )\r\n26 - خدا از مثل زدن باك ندارد ، هر چه باشد ، پشه يا بالاتر از آن اهل ايمان مىدانند كه آن مثل درستى است از خدا ولى كافران مىگويند خدا از اين مثل چه خواسته ؟ خدا بسيارى را بدان مثل گمراه و بسيارى را بدان هدايت مىكند ، اما با آن جز فاسقان را گمراه نمىكند .\r\n27 - آنان كه پيمان خدا را پس از محكم كردن مىشكنند ، و آنچه را كه خدا به پيوستن آن فرمان داده پاره مىكنند و در زمين تباهى بار مىآورند . آنها زيانكارانند .\r\n28 - چگونه خدا را انكار مىكنيد ؟ با آنكه مردگان بوديد شما را زنده كرد ، سپس مىميراند و بعد زنده مىكند و بعد بسوى او بازگشت داده مىشويد .\r\n29 - او همان است كه هر چه در زمين هست براى شما آفريد ، سپس به آسمان پرداخت و آنها را هفت آسمان ساخت ، او به هر چيز دانا است .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\n\r\nكلمه‌ها\r\nبعوضه : پشه ريز ، به علت كوچكى جثه ، اسم آن از كلمه « بعض » گرفته شده است .\r\nمثل : حكايت و شرحى كه حال و صفت چيز ديگرى با آن مجسم مىشود ، آن در بيشتر آيات قرآن بدين طريق آمده گرچه به معانى ديگرى نيز به كار رفته است ( آيه 14 همين سوره ) .\r\nفاسقين : فسق ( بر وزن جسر ) در اصل به معنى خارج شدن است  . . . فَفَسَقَ عَنْ أَمْرِ رَبِّهِ  كهف / 50 يعنى از فرمان خدا خارج شد « فسقت الرطبة عن قشرها » خرما از غلافش خارج شد فاسق را از آن فاسق گويند كه از دستور خدا خارج شده كافر را نيز فاسق گوئيم كه بطور عموم از فرمان خدا خارج گشته است .\r\nينقضون : نقض به معنى شكستن است خواه ظاهرى باشد مثل « نقض العظم » يعنى استخوان را شكست و خواه معنوى ، مثل شكستن پيمان ، در بيشتر آيات شريفه معناى دوم مراد است « ينقضون » مىشكنند .\r\nعهد : اين كلمه در اصل به معنى نگهدارى و مراعات پى در پى است . پيمان را از آن عهد گويند كه لازم المراعات است . به معنى امر و توصيه نيز آمده است كه مراعاتش لازم مىباشد .\r\nميثاق : ثقه و وثوق به معنى اعتماد است ميثاق گاهى اسم آمده به معنى پيمان محكم و گاهى مصدر ، به معنى محكم كردن ، در آيه فوق معناى مصدرى مراد است .\r\nيوصل : وصول : رسيدن و متصل شدن ، وصل به معنى متصل كردن و جمع كردن مىباشد .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nاموات : مردگان . مفرد آن ميت است خواه از اول جان نداشته و خواه بعدا مرده باشد .\r\nاستوى : استواء اگر با « على » متعدى شود به معنى استقرار و برقرار شدن آيد مانند :  وَ اسْتَوَتْ عَلَى الْجُودِيِّ  هود / 42 يعنى كشتى نوح بر جودى نشست و در آن قرار گرفت و اگر با « الى » باشد به معنى قصد و توجه است ، در اقرب الموارد گويد : هر كه از كارى فارغ شد و كار ديگرى را قصد كرد گويند : « استوى له و اليه » على هذا « استوى » در آيه به معنى قصد و توجه است .\r\nسواهن : تسويه : پرداختن و مرتب كردن « سواهن » ساخت آنها را .\r\n\r\nشرحها\r\nدر آيات گذشته براى مجسم شدن حال منافقان مثل روشن كردن آتش و واقع شدن در محيط رعد و برق بيان گرديد ، در اينجا به عنوان دفع دخل گفته شده مبادا مردم به مثل زدن خدا اعتراض كنند ، خدا از زدن هيچ مثلى باك ندارد ، چون با اين مثلها بسيارى را هدايت و بسيارى را گمراه مىكند ولى گمراهى از آن فاسقان است ، آن گاه در دو آيهء اخير با توجه دادن بنظام خلقت براى  « اعْبُدُوا رَبَّكُمُ »  كه در گذشته بيان شد استدلال شده است .\r\n26 -  إِنَّ اللَّهَ لا يَسْتَحْيِي أَنْ يَضْرِبَ مَثَلًا ما بَعُوضَةً فَما فَوْقَها فَأَمَّا الَّذِينَ آمَنُوا فَيَعْلَمُونَ أَنَّهُ الْحَقُّ مِنْ رَبِّهِمْ وَ أَمَّا الَّذِينَ كَفَرُوا فَيَقُولُونَ ما ذا أَرادَ اللَّهُ بِهذا مَثَلًا يُضِلُّ بِهِ كَثِيراً وَ يَهْدِي بِهِ كَثِيراً وَ ما يُضِلُّ بِهِ إِلَّا الْفاسِقِينَ  .\r\nلفظ « ما » در مثلا ما » مفيد كثرت و ابهام است يعنى : هر مثلى كه باشد و به احتمال ضعيف ، زائد و براى تأكيد است و  بَعُوضَةً فَما فَوْقَها  بيان « مثلا »\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nمىباشد « ما » در آن به معناى شىء است .\r\nيعنى : آن مثل ، پشه ريز يا چيزى بالاتر از آن باشد ، در  « ما ذا أَرادَ »  ما براى استفهام و « ذا » براى موصول است و شايد هر دو به معنى استفهام باشد بايد دانست قرآن به مثلها بسيار اهميت داده تا مردم به واسطهء آن حقائق را درك كنند چنان كه فرموده  وَ يَضْرِبُ اللَّهُ الْأَمْثالَ لِلنَّاسِ لَعَلَّهُمْ يَتَذَكَّرُونَ  ابراهيم / 25  وَ تِلْكَ الْأَمْثالُ نَضْرِبُها لِلنَّاسِ لَعَلَّهُمْ يَتَفَكَّرُونَ  حشر / 21 پس امثال قرآن براى تفهيم مطالب است . و مثل در مجسم كردن مقاصد سهم بسزايى دارد .\r\nاز آيه شريفه روشن مىشود كه شايد راجع به مثلهاى قرآن از طرف كفار و منافقان اعتراض رخ داده و مثل زدن به پشه ، عنكبوت ، آتش روشن كردن ، باران و رعد و برق و غيره را مورد انتقاد قرار داده‌اند ، و يا قرآن خود بعد از زدن دو مثل آتش و باران ، دفع دخل كرده و مىگويد مبادا اعتراض كنيد . . .\r\n لا يَسْتَحْيِي »  نشان ميدهد كه در خدا راجع به مثل زدن انكسار و انفعالى نيست مانند انفعال كسى كه از زدن اين گونه مثلها مىترسد .\r\n « فَأَمَّا الَّذِينَ . . . »  روشن مىكند : مردم در تلقى اين مثلها دو گروه هستند يكى اهل ايمان كه مىدانند آن مثل ، حق و براى تفهيم مطلب است ولى كفار و آنان كه به فكر قبول حق نيستند مىگويند : خدا از اين مثل چه منظورى دارد ؟\r\nدر جواب فرموده : خدا با آن مثل گروه بسيارى را هدايت مىكند و مقصود خدا را درمىيابند ، و گروه بسيارى از كافران را با آن گمراه مىكند و بر گمراهيشان مىافزايد ، ولى فقط آنهايى را گمراه مىكند كه از حق خارج گشته و به هدايت اعتنايى ندارند .\r\nآرى : مثل نسبت به يكى هدايت و نسبت به ديگرى ضلالت است و ريشهء هر دو در وجود خود آنها و در اختيار آنها است .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n وَ ما يُضِلُّ بِهِ إِلَّا الْفاسِقِينَ  اين تعبير در آيات ديگر نيز با كمى تفاوت آمده است مانند :  وَ يُضِلُّ اللَّهُ الظَّالِمِينَ وَ يَفْعَلُ اللَّهُ ما يَشاءُ  ابراهيم / 27  كَذلِكَ يُضِلُّ اللَّهُ مَنْ هُوَ مُسْرِفٌ مُرْتابٌ  غافر / 34  كَذلِكَ يُضِلُّ اللَّهُ الْكافِرِينَ  غافر / 74 در اين آيات مىفرمايد : خدا فاسقان ، ظالمان ، اسرافكاران و كافران را گمراه مىكند ، معلوم است كه اين اضلال ، افزودن بر ضلالت سابق است ، مثل  وَ أَمَّا الَّذِينَ فِي قُلُوبِهِمْ مَرَضٌ فَزادَتْهُمْ رِجْساً إِلَى رِجْسِهِمْ  توبه / 125 اين اضلال از جانب خداست ولى به اختيار خود فاسق است . اضلال ابتدايى بر خدا قبيح است نه اضلال ثانوى كه نتيجه عمل است .\r\n\r\nجبر يا اختيار\r\nكوتاه سخن آنكه : وسائل و مقدمات و اعطاء اختيار ، در كارهاى خير و شر همه از خداست و اگر خدا وسائل فراهم نكرده بود هيچكس به عمل خير يا شر قدرت نداشت ، به نظر من آياتى نظير :  وَ ما تَشاؤُنَ إِلَّا أَنْ يَشاءَ اللَّهُ  انسان / 30 در اين زمينه هستند گرچه ما قبل آنها در بارهء اختيار خير است ، يعنى : تا خدا زمينه فراهم نكند و مقدمات را جور نياورد شما نمىتوانيد چيزى اراده بكنيد .\r\nدر اين مرحله ، ارادهء بندگان بعد از اراده و مشيت خداست ولى در مرحله دوم مشيت خدا بعد از ارادهء بندگان است اگر آنها ارادهء خير كنند خدا در آن هدايتشان خواهد كرد و اگر اراده شر كنند گمراهشان خواهد نمود ، چنان كه فرموده :  فَلَمَّا زاغُوا أَزاغَ اللَّهُ قُلُوبَهُمْ  صف / 5 چون منحرف شدند خدا قلوبشان را منحرف كرد در اينجا است كه انسان در مقابل خير ، پاداش و در مقابل شر ، كيفر مىبيند كه هر دو با اختيار خودش انجام مىگيرد . از طرف ديگر كار خير منسوب به خدا و انسان است زيرا خدا هم وسيله فراهم كرده و هم\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nبه آن امر فرموده است و انسان نيز آن را انجام داده است ، ولى كار شر فقط به فاعل آن مربوط مىباشد زيرا خدا پس از فراهم آوردن وسيله ، از آن نهى كرده است اين است معنى :\r\n« لا جبر و لا تفويض بل امر بين الامرين »\r\nيعنى جبرى در كار نيست كه بنده به اختيار خود مىكند ، تفويضى هم وجود ندارد كه مقدمات از خداست و عمل در اين مرحله مستند به خداست ، بلكه امرى است بين اين دو و مركب از اين دو « 1 » .\r\nپدرى به فرزندش ده تومان پول مىدهد و مىگويد : مشروب مخور ، با دادن آن پول در پسر دو قدرت ايجاد مىكند يكى اينكه با آن پول كتاب مفيدى بخرد ، ديگرى آنكه مشروب بخورد ، اگر پول را نداده بود به هيچ يك از دو كار قدرت نداشت . پس از فراهم شدن مقدمات ( وجود پول ) پسر در انتخاب يكى از دو كار آزادست . اگر كتاب خريد اين از خودش و از پدرش است و اگر مشروب خورد آن از پدر نيست كه از آن نهى كرده است .\r\n27 -  الَّذِينَ يَنْقُضُونَ عَهْدَ اللَّهِ مِنْ بَعْدِ مِيثاقِهِ  .\r\nاين آيه وصف و شرح حال « الفاسقين » در آيه سابق است ، يعنى : فاسقان پيمان خدا را مىشكنند . . . بعيد نيست مراد از عهد اللَّه هدايت تكوينى و مراد از « ميثاقه » محكم شدن يا محكم كردن آن به وسيلهء انبياء باشد . يعنى : فاسقان آنچه از قبيل خير و شر و مسئوليتها كه با فطرت خود درك مىكنند و بوسيلهء انبياء تبليغ شده و محكم گرديده است ، مىشكنند ، و اعتنا نمىكنند ، و شايد مراد از آن ادراك فطرى و شرايع هر دو باشد كه هر دو مصداق « عهد اللَّه » هستند ضمير « ميثاقه » ممكن است به « عهد » يا به « اللَّه » برگردد .\r\n وَ يَقْطَعُونَ ما أَمَرَ اللَّهُ بِهِ أَنْ يُوصَلَ وَ يُفْسِدُونَ فِي الْأَرْضِ أُولئِكَ هُمُ الْخاسِرُونَ \r\n\r\n\r\n","description":"","footnote":"\r\n( 1 ) مقدمات از خدا و اراده از بنده است .\r\n","page_name":" 80 ","page_number":80},
  {"content":"\r\n\r\nبيان نقض عهد اللَّه است ، آنچه از نظام تكوين و تشريع كه خدا به مراعات آن دستور داده به وسيله فاسقان گسسته مىشود و فساد به راه مىافتد ، اين كار به ضرر فاسقان تمام مىشود آرى :  أُولئِكَ هُمُ الْخاسِرُونَ  .\r\n28 -  كَيْفَ تَكْفُرُونَ بِاللَّهِ  . . .  تُرْجَعُونَ  آنچه كافران و فاسقان انجام مىدهند نتيجه كفر به خدا و ناديده گرفتن نظامات زندگى است و اگر كسى به مراحل پنجگانهء اين آيه كه سه تا از آنها حسى و دو تاى ديگر يقينى است توجه كند از كافران نخواهد بود .\r\nمرحلهء اول  وَ كُنْتُمْ أَمْواتاً  همهء انسانها از خاك و از مواد بيجان تشكيل يافته‌اند خواه انسان اولى باشد يا انسانهاى فعلى كه بالاخره از مواد و خوراكيهاى بيجان تركيب شده‌اند ، يك فرد پيش از آنكه از مادر متولد گردد به صورت مواد بيجان در جهان از اول وجود داشته است اين همان مرحلهء  كُنْتُمْ أَمْواتاً  است مرحلهء دوم  « فَأَحْياكُمْ »  كه به صورت سلول زنده وارد رحم مادر شده و متولد گشته و به حيات ادامه مىدهد . مرحلهء سوم  « ثُمَّ يُمِيتُكُمْ »  كه وفات يافته وارد قبر مىگردد و خاك گرديده به اصل خود مبدل مىشود اين سه مرحله حسى و غير قابل انكار است .\r\nمرحلهء چهارم  « ثُمَّ يُحْيِيكُمْ »  كه زندگى آخرت است ، مرحلهء پنجم  « ثُمَّ إِلَيْهِ تُرْجَعُونَ »  كه ورود به زندگى بهشتى يا جهنمى است .\r\nدر چهار مرحلهء اول انسان مسلوب الاختيار است و بايد به نظام جهان كه همان مشيت خدايى است تن در دهد واحدى را از آن گريزى نيست ولى مرحله پنجم در اختيار اوست مىتواند رجوع به اللَّه به سوى بهشت يا آتش باشد انسان با اندك انصاف و تأمل مىتواند به اين آيه تسليم شود .\r\nبه هر حال اين آيه استدلال است بر  « اعْبُدُوا رَبَّكُمُ »  كه در آيات قبلى\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nگذشت .\r\n29 -  هُوَ الَّذِي خَلَقَ لَكُمْ ما فِي الْأَرْضِ جَمِيعاً ثُمَّ اسْتَوى إِلَى السَّماءِ فَسَوَّاهُنَّ سَبْعَ سَماواتٍ وَ هُوَ بِكُلِّ شَيْءٍ عَلِيمٌ  اين آيه در مقام امتنان و استدلال ديگرى بر وجوب عبادت و اطاعت خداست خدايى كه اين همه نعمتها را آفريده و به واسطهء خلقت آسمانها حيات زمينى را تكميل كرده است سزاوار بندگى است .\r\n خَلَقَ لَكُمْ ما فِي الْأَرْضِ جَمِيعاً  مبين آنست كه : آنچه در روى زمين آفريده شده همه را در آن حقى است و مطابق مقررات خدايى مىتوانند از آنها بهره برند .\r\n ثُمَّ اسْتَوى إِلَى السَّماءِ  مىفهماند كه در اينجا خلقت آسمانها بعد از خلقت زمين است ، اين مطابق آنست كه در سورهء فصلت آيهء 9 تا 12 بيان شده است و اين نشان مىدهد كه مراد از هفت آسمان ، هفت طبقه هواى محيط بر زمين است و اللَّه اعلم ، نگارنده را در اين زمينه سخنى هست كه در قاموس قرآن ذيل لغت ( ارض ) گفته‌ام و در سورهء فصلّت انشاء اللَّه روشن خواهد شد ، مىشود گفت جمله  بِكُلِّ شَيْءٍ عَلِيمٌ  به بيان علم خدا به نيازهاى انسانها مربوط است چنان كه در سورهء فصلت آمده است :  سَواءً لِلسَّائِلِينَ  .\r\n\r\nنكته‌ها\r\n\r\nحق همگانى :\r\nمقتضاى  خَلَقَ لَكُمْ ما فِي الْأَرْضِ جَمِيعاً  آنست كه مردم همه در بهره‌بردارى از مواهب طبيعى ذيحق مىباشند و خدا آنها را براى همه آفريده است ، منظور از آن الغاء مالكيت فردى نيست ولى بايد مردم جهان اين حق را براى عموم محفوظ بدانند ،\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nدولتهاى استعمارگر به زبان حال مىگويند : نه آنچه در روى زمين هست فقط براى ما آفريده شده است ! ! اگر به اين آيه عمل شود مشكل بشر حل خواهد گرديد .\r\nبه طور كلى اگر عده‌اى بخواهند عدهء ديگرى را به زور از مواهب خدادادى محروم كنند و آنها را فقط به خود اختصاص دهند ، مىشود آنها را به زور سر جاى خودشان نشاند و چنين كسانى در قيامت به عذاب خدا گرفتار خواهند شد و خلاصه :\r\nاين آيه مىتواند منشأ بسيارى از احكام باشد .\r\nهفت آسمان :\r\nقرآن مجيد دربارهء آسمانها سه تعبير دارد : سماء ، سماوات و سماوات سبع . مراد از دو تعبير اول مطلق آسمانها و آنچه در بالاى زمين است ، مىباشد ولى به نظرم مراد از سماوات سبع ، طبقات هفت‌گانه هوا است كه زمين را از هر طرف احاطه كرده‌اند « 1 » .\r\nدانشمندان طبقات جو را به پنج قسمت تقسيم كرده ، حدود و خواص آن را نيز معين نموده‌اند بدين شرح :\r\n1 - تروپوسفر : ارتفاع اين طبقه در استوا ، 16 كيلومتر و در قطبين 10 كيلومتر است ، در همين قسمت ابرها تشكيل مىشود و وضع هواى زمين تعيين مىگردد ، رعد ، برق ، برف ، تگرگ و باران در اين طبقه است .\r\n2 - ستراتسفر : اين طبقه از 16 كيلومتر تا 32 كيلومترى ادامه دارد و در آن تندبادهاى مداوم مىوزد . دو شط عظيم هوايى در آن كران تا كران جهان را مىنوردند نام آن دو « جريانهاى جتى » است اين جريانها گاهى با سرعتى معادل 800 كيلومتر در ساعت حركت مىكنند . درجه حرارت در آن تا 62 درجه زير صفر پائين مىآيد .\r\n\r\n\r\n","description":"","footnote":"\r\n( 1 ) ناگفته نماند اين فقط يك احتمال است ، حقيقت مطلب در نزد خداست .\r\n","page_name":" 83 ","page_number":83},
  {"content":"\r\n\r\n3 - اوزونسفر : ارتفاع آن را تا 50 كيلومتر تعيين كرده‌اند ، در اين طبقه نوعى اكسيژن وجود دارد كه آن را « اوزون » نامند ، اين طبقه نسبتا گرمتر و درجه حرارت آن تا حدود صفر مىرسد ، علت آن اين است كه اوزون اشعه ما فوق بنفش خورشيد را جذب مىكند .\r\n4 - يونوسفر : ناحيه‌اى است اسرارآميز ، از نظر رقت هوا مانند خلاء است از ارتفاع 50 كيلومترى شروع شده و تا 300 كيلومتر ادامه دارد ، در ارتفاع 80 كيلومترى درجهء حرارت 68 درجه زير صفر ، و در ارتفاع 177 كيلومترى به 287 درجه بالاى صفر مىرسد ! ! ! 5 - اگزوسفر : در اين طبقه تقريبا جو زمين از بين رفته ، بشر دربارهء آن جز اطلاعات ناچيز ندارد ( قمرهاى مصنوعى ص 10 تا 14 ترجمهء محمود مصاحب ) گويند : ضخامت هوا هزار كيلومتر است به نظر مىآيد بايد گفته شود و اللَّه اعلم همين طبقات هوا است كه قرآن مجيد آن را به هفت آسمان ، تقسيم مىكند ، بايد گفت : يا دانشمندان دو طبقهء ديگر را هنوز نيافته‌اند و يا قرآن مجيد در هفت شمردن نظر به خصوصى دارد .\r\nبهر حال : در قرآن كريم مجموعا هشت بار ( سماوات سبع ) آمده است دقت در آنها نشان مىدهد كه مراد همان طبقات هوا است اكنون يكى از آنها را بررسى مىكنيم :   أَ لَمْ تَرَوْا كَيْفَ خَلَقَ اللَّهُ سَبْعَ سَماواتٍ طِباقاً وَ جَعَلَ الْقَمَرَ فِيهِنَّ نُوراً . . .   نوح / 15 و 16 از اين دو آيه معلوم مىشود اولا آسمانها هفت ، هستند ثانيا طبقه طبقه‌اند و هر يك بالاى ديگرى است ، ثالثا نور ماه به همهء آنها مىرسد .\r\nبايد بدانيم كه آسمانها و اجرام و كهكشانهاى سماوى بىشمار است و مراد از هفت آسمان مجموع آسمانها نيست ، از طرف ديگر نور ماه چندان امتداد\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nندارد كه به همه جاى جهان برسد ، چنان كه نور ماه مريخ و مشترى به ما نمىرسد ، حد اكثر مىتوان گفت : نور ماه در منظومهء شمسى قابل رؤيت است مثلا در شعراى يمانى كه پانصد هزار برابر خورشيد از زمين فاصله دارد يا در ستارگانى كه چهل و پنج هزار سال نورى از ما فاصله دارند يقينا نور ماه محسوس نيست ، پس كلمهء  وَ جَعَلَ الْقَمَرَ فِيهِنَّ نُوراً  نشان مىدهد حدود هفت آسمان تا جايى است كه نور ماه قابل رؤيت باشد و آنجا كه نور ماه نيست هفت آسمان تمام شده است . نور ماه در طبقات هوا قابل رؤيت است قهرا بايد مراد همين طبقات باشد .\r\nو اللَّه اعلم .\r\nوانگهى نمىشود گفت : مراد از هفت آسمان سيارات منظومهء شمسى است كه شمارش آنها فعلا به 9 رسيده است و شايد در آينده سيارهء ديگرى نيز كشف شود .\r\nو نيز بايد دانست كه طبقه طبقه بودن فقط در طبقات هواست . در خاتمه اگر غرض از « فيهن » آن باشد كه ماه خارج از هفت آسمان است و نورش به آنها مىرسد آن وقت ماه در ميان آنها نيست بلكه از خارج به آنها نور مىرساند و اگر مراد از « فيهن » آن باشد كه ماه در ميان آنها است در اين صورت مرز هفت آسمان از جايگاه ماه نيز گذشته است . و طبقات هوا و لو به طور بسيار رقيق به آنجاها نيز رسيده است ، ولى ظاهرا معناى اول مراد است . آيهء زير قابل توجه است :\r\n خَلَقَ الْأَرْضَ فِي يَوْمَيْنِ  . . .   ثُمَّ اسْتَوى إِلَى السَّماءِ وَ هِيَ دُخانٌ فَقالَ لَها وَ لِلْأَرْضِ ائْتِيا طَوْعاً أَوْ كَرْهاً قالَتا أَتَيْنا طائِعِينَ . فَقَضاهُنَّ سَبْعَ سَماواتٍ فِي يَوْمَيْنِ وَ أَوْحى فِي كُلِّ سَماءٍ أَمْرَها . . .   . فصلت 9 تا 12 آيات صريحند كه هفت آسمان قبلا به صورت دود و گاز غليظى بوده‌اند ( مىشود يقين كرد آن دود و گاز غليظ\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nهنگام سرد شدن زمين از زمين برخاسته است چنان كه در آتش‌فشانهاى فعلى ديده مىشود ) همين گازها بودند كه رقيق شده طبقات هوا را تشكيل داده‌اند ، از جملهء  « أَوْحى فِي كُلِّ سَماءٍ أَمْرَها »  فهميده مىشود كه هر يك از طبقات ، خواص به خصوصى دارند و در زندگى زمين دخيلند ( رجوع شود به قاموس قرآن ج 3 / 333 ) .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n\r\n[ سوره البقرة ( 2 ) : آيات 30 تا 39 
  ]\r\nوَ إِذْ قالَ رَبُّكَ لِلْمَلائِكَةِ إِنِّي جاعِلٌ فِي الْأَرْضِ خَلِيفَةً قالُوا أَ تَجْعَلُ فِيها مَنْ يُفْسِدُ فِيها وَ يَسْفِكُ الدِّماءَ وَ نَحْنُ نُسَبِّحُ بِحَمْدِكَ وَ نُقَدِّسُ لَكَ قالَ إِنِّي أَعْلَمُ ما لا تَعْلَمُونَ ( 30 ) وَ عَلَّمَ آدَمَ الْأَسْماءَ كُلَّها ثُمَّ عَرَضَهُمْ عَلَى الْمَلائِكَةِ فَقالَ أَنْبِئُونِي بِأَسْماءِ هؤُلاءِ إِنْ كُنْتُمْ صادِقِينَ ( 31 ) قالُوا سُبْحانَكَ لا عِلْمَ لَنا إِلاَّ ما عَلَّمْتَنا إِنَّكَ أَنْتَ الْعَلِيمُ الْحَكِيمُ ( 32 ) قالَ يا آدَمُ أَنْبِئْهُمْ بِأَسْمائِهِمْ فَلَمَّا أَنْبَأَهُمْ بِأَسْمائِهِمْ قالَ أَ لَمْ أَقُلْ لَكُمْ إِنِّي أَعْلَمُ غَيْبَ السَّماواتِ وَ الْأَرْضِ وَ أَعْلَمُ ما تُبْدُونَ وَ ما كُنْتُمْ تَكْتُمُونَ ( 33 ) وَ إِذْ قُلْنا لِلْمَلائِكَةِ اسْجُدُوا لِآدَمَ فَسَجَدُوا إِلاَّ إِبْلِيسَ أَبى وَ اسْتَكْبَرَ وَ كانَ مِنَ الْكافِرِينَ ( 34 )\r\nوَ قُلْنا يا آدَمُ اسْكُنْ أَنْتَ وَ زَوْجُكَ الْجَنَّةَ وَ كُلا مِنْها رَغَداً حَيْثُ شِئْتُما وَ لا تَقْرَبا هذِهِ الشَّجَرَةَ فَتَكُونا مِنَ الظَّالِمِينَ ( 35 ) فَأَزَلَّهُمَا الشَّيْطانُ عَنْها فَأَخْرَجَهُما مِمَّا كانا فِيهِ وَ قُلْنَا اهْبِطُوا بَعْضُكُمْ لِبَعْضٍ عَدُوٌّ وَ لَكُمْ فِي الْأَرْضِ مُسْتَقَرٌّ وَ مَتاعٌ إِلى حِينٍ ( 36 ) فَتَلَقَّى آدَمُ مِنْ رَبِّهِ كَلِماتٍ فَتابَ عَلَيْهِ إِنَّهُ هُوَ التَّوَّابُ الرَّحِيمُ ( 37 ) قُلْنَا اهْبِطُوا مِنْها جَمِيعاً فَإِمَّا يَأْتِيَنَّكُمْ مِنِّي هُدىً فَمَنْ تَبِعَ هُدايَ فَلا خَوْفٌ عَلَيْهِمْ وَ لا هُمْ يَحْزَنُونَ ( 38 ) وَ الَّذِينَ كَفَرُوا وَ كَذَّبُوا بِآياتِنا أُولئِكَ أَصْحابُ النَّارِ هُمْ فِيها خالِدُونَ ( 39 )\r\n\r\n","description":"","footnote":"","page_name":" 87 ","page_number":87},
  {"content":"\r\n\r\n30 - و چون پروردگارت به فرشتگان گفت : من در زمين جانشينى را قرار مىدهم . گفتند :\r\nدر آنجا كسى را قرار مىدهى كه فساد كند و خونها ريزد ؟ حال آنكه ما تو را تسبيح و حمد گوئيم و تقديس مىكنيم . خدا گفت : آنچه من مىدانم شما نمىدانيد .\r\n31 - خدا همهء نام‌ها ( كارها ) را به آدم تعليم نمود ، سپس آدم‌ها را به ملائكه نشان داد و گفت : اگر راست مىگوئيد مرا از نامها ( كارهاى ) اينها خبر دهيد .\r\n32 - گفتند : پاكى تو ، ما جز آنچه تو تعليم داده‌اى دانشى نداريم ، داناى مطلق و حكيم ، فقط تو هستى .\r\n33 - گفت : اى آدم نامهاى آنان را به ملائكه خبر ده پس چون نامهاى آنان را به ملائكه خبر داد ، خدا گفت آيا به شما نگفتم كه من نهفتهء آسمانها و زمين را مىدانم و نيز مىدانم آنچه را آشكار مىكنيد و آنچه را نهان مىداريد .\r\n34 - و چون ملائكه را گفتيم : به آدم سجده ( خضوع ) كنيد ، همه سجده كردند مگر ابليس كه امتناع نمود و برترى كرد و از كافران شد .\r\n35 - و گفتم : اى آدم تو و همسرت در بهشت ساكن شويد و از آن هر جا كه خواستيد با فراوانى بخوريد ولى به اين درخت نزديك نشويد كه از ستمگران مىشويد .\r\n36 - شيطان آن دو را لغزانيد و از آن نعمت كه بودند بيرونشان كرد ، گفتيم : پائين رويد ، شما دشمن يكديگريد و تا مدتى در زمين قرارگاه و لذت بردن داريد .\r\n37 - آدم كلماتى از پروردگارش فرا گرفت ، و خدا به او برگشت كه او بسيار توبه‌پذير و مهربان است .\r\n38 - گفتيم : همگى پائين رويد ، اگر بعدا هدايتى از من به سوى شما آمد هر كه از آن پيروى كند ترسى بر آنها نيست و محزون نمىشوند .\r\n39 - و آنان كه كافر شوند و آيات مرا دروغ شمارند آنها اهل آتشند و در آن پيوسته خواهند بود .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\n\r\nكلمه‌ها\r\nملائكه : مفرد آن ملك است ، اكثر علماء عقيده دارند كه ملك از « الوك » مشتق است و آن به معنى رسالت مىباشد بنا بر اين ميم آن زائد است رجوع شود به قاموس قرآن ، لغت ( ملك ) .\r\nخليفه : نائب . جانشين .\r\nيسفك : سفك به معنى ريختن است ، خواه ريختن خون باشد يا آب يا شىء مذاب ، بقولى : به ريختن خون اختصاص يافته است ، در قول ديگر :\r\nمعنايش فقط ريختن خون است .\r\nآدم : لفظى است غير عربى ( دخيل ) اكثريت اهل لغت آن را علم شخص گرفته و نام يك نفر مىدانند ، به نظر بعضى علم نوع است مثل انسان و بشر .\r\nانبئونى : نبأ بقول بعضى مطلق خبر است و به قول بعضى : خبرى كه داراى اهميت و فائده است ، قرآن مجيد قول دوم را تأييد مىكند در ماجراى قيامت آمده :    عَمَّ يَتَساءَلُونَ عَنِ النَّبَإِ الْعَظِيمِ    نبأ / 2 « انبئونى » از انباء و آن از نبأ است .\r\nتبدون : اين كلمه از ابداء به معنى آشكار كردن از به دو به معنى ظهور و آشكار شدن است .\r\nتكتمون : كتم و كتمان به معنى پنهان كردن است . « تكتمون » : پنهان مىداريد .\r\nاسجدوا : سجده در لغت به معنى تذلل و خضوع و اظهار فروتنى و در شرع گذاشتن پيشانى بر زمين است « اسجدوا » ظاهرا امر به خضوع و فروتنى است .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nابى : اباء به معنى امتناع شديد و خوددارى است .\r\nرغدا : فراوانى « رغد عيشه رغدا : طاب و اتسع » .\r\nشجرة : شجر مطلق درخت ، شجره واحد آن است ( يك درخت ) .\r\nازلهما : زلل : لغزيدن ، ازلال . لغزانيدن ، خواه لغزيدن ظاهرى باشد مثل لغزيدن از كوه ، يا معنوى باشد مثل خطا رفتن . مراد از آن در آيه معناى دوم است .\r\nابليس : ابلاس به معنى يأس و نوميدى است ، ظاهرا شيطان را از آن ابليس گفته‌اند كه از رحمت خدا مأيوس است ، به قول بعضى آن غير عربى است .\r\nاهبطوا : هبوط به معنى پائين آمدن است نظير نزول و وقوع ، گاهى به معنى دخول و حلول آيد « هبطنا بلدا كذا » يعنى به فلان بلد وارد شديم و از آن است  اهْبِطُوا مِصْراً . . .  بقره / 61 يعنى به شهرى وارد شويد .\r\nمستقر : اسم مكان است . قرارگاه و محل استقرار . اصل آن قرار و قر به معنى ثبوت مىباشد .\r\nمتاع : هر آنچه از آن بهره برده شود . هر آنچه از آن لذت برده شود ، به عبارت ديگر مطلق مال دنيا كه از آن بهره‌بردارى شود ، گويند :\r\nاصل آن متوع يعنى امتداد و ارتفاع است متاع هم مصدر به كار رفته و هم اسم .\r\nتلقى : اخذ و تفهم « تلقى » اخذ كرد .\r\nتواب : توب به معنى رجوع و برگشتن است . همچنين است توبه و متاب .\r\nتائب رجوع كننده و تواب بسيار رجوع كننده است .\r\nاصحاب : جمع صاحب به معنى رفيق است .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\n\r\nشرحها\r\nدر آيات گذشته سخن از خلقت انسان و خلقت وسائل زندگى از براى انسان بود و روشن گرديد كه كفر و نفاق مسير صحيح زندگى نيست بلكه راه صحيح ، همان ايمان و مصداق  « اعْبُدُوا رَبَّكُمُ »  بودن است . در تعقيب آن مطالب ، در اين آيات بيان شده كه غرض خدا از اول آن بود كه انسان را در زمين جانشين خود قرار دهد و به وسيله او اسرار خلقت  ( غَيْبَ السَّماواتِ وَ الْأَرْضِ )  را ظاهر كند و انسان در مسير حركت الى اللَّه گام بردارد و گرنه از زندگى بهره‌اى نخواهد برد .\r\n30 -  وَ إِذْ قالَ رَبُّكَ لِلْمَلائِكَةِ إِنِّي جاعِلٌ فِي الْأَرْضِ خَلِيفَةً قالُوا أَ تَجْعَلُ فِيها مَنْ يُفْسِدُ فِيها وَ يَسْفِكُ الدِّماءَ وَ نَحْنُ نُسَبِّحُ بِحَمْدِكَ وَ نُقَدِّسُ لَكَ قالَ إِنِّي أَعْلَمُ ما لا تَعْلَمُونَ  .\r\nگفتگو ميان خدا و ملائكه معلوم نيست چگونه بوده است ولى معلوم است خدا قضيه را به آنها فهمانده است مراد از خليفه يك نفر نيست و عموم انسانهاست و گرنه يفسد فيها و يسفك الدماء معنى ندارد كه اين كار ، انسانها لازم دارد و فساد و سفك هم كار خليفه است ، پر روشن است كه مراد از خليفه جانشينى خداست نه جانشينى انسان از انسانى ، مثل :  يا داوُدُ إِنَّا جَعَلْناكَ خَلِيفَةً فِي الْأَرْضِ فَاحْكُمْ بَيْنَ النَّاسِ بِالْحَقِّ . . .  ص / 26 جملهء  قالُوا أَ تَجْعَلُ فِيها . . .  استدلال ملائكه است باستحقاق خلافت خويش ، يعنى : خليفهء خاكى فساد به راه انداخته و خونها خواهد ريخت ، ولى ما پيوسته در اطاعت تو هستيم ، پس اين وظيفه را بما محول فرماى « نسبح و نقدس » حاكى از فرمانبرى مطلق و دائمى است .\r\n قالَ إِنِّي أَعْلَمُ ما لا تَعْلَمُونَ  مفيد آنست كه اين خلافت از شما ساخته نيست\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nگرچه پيوسته بفرمان من هستيد . و ضمنا تصديق است به اينكه خليفه از فساد و خونريزى كنار نخواهد ماند .\r\nاگر گويند : ملائكه از كجا دانستند كه خليفهء ارض فساد و خونريزى خواهد كرد ! گوئيم : ظاهرا از كلمهء  جاعِلٌ فِي الْأَرْضِ  فهميده‌اند كه خليفهء مادى و ارضى از فساد و خونريزى بر كنار نخواهد ماند ولى در تفسير عياشى از حضرت صادق صلوات اللَّه عليه نقل شده : ملائكه  أَ تَجْعَلُ فِيها مَنْ يُفْسِدُ فِيها وَ يَسْفِكُ الدِّماءَ  را آن گاه دانستند كه چنان كسانى را قبلا ديده بودند . اين روايت اشاره به نسلهاى ما قبل انسان است كه در زمين بوده‌اند ، ولى با آنچه ما گفتيم قابل جمع است . و اللَّه اعلم .\r\n31 -  وَ عَلَّمَ آدَمَ الْأَسْماءَ كُلَّها ثُمَّ عَرَضَهُمْ عَلَى الْمَلائِكَةِ فَقالَ أَنْبِئُونِي بِأَسْماءِ هؤُلاءِ إِنْ كُنْتُمْ صادِقِينَ  .\r\nاين آيه بيان  إِنِّي أَعْلَمُ ما لا تَعْلَمُونَ  است ، مراد از تعليم اسماء ، ايجاد استعدادها در وجود انسان است نه آموختن ظاهرى و آن استعدادها در ملائكه ايجاد نشده است ، اگر غرض آن بود كه خدا به آدم بفرمايد : اين قلم و اين عينك و اين مداد است ، آن وقت استدلال تمام نبود و ملائكه حق داشتند كه بگويند :\r\nاين نام‌ها را به ما هم اگر تعليم مىكردى خبر مىداديم وانگهى با دانستن نام كار درست نمىشود ، خليفهء خدا بايد استعداد اكتشاف مثلا برق را از اول داشته باشد ، بلكه مطلب اين است كه خدا مثلا استعداد اختراع هواپيما و هدايت آن را در وجود انسان گذاشت آن گاه به ملائكه فرمود : آيا شما هم اين استعداد را داريد ؟ گفتند : خدايا ما را طورى نيافريده‌اى كه چنان توانيم كرد و در عين حال قانع شدند كه جانشين زمين بايد موجودى غير از آنها باشد .\r\nپس اين تعليم نظير   خَلَقَ الْإِنْسانَ عَلَّمَهُ الْبَيانَ   رحمن / 4 مىباشد و اللَّه\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nالعالم . در اين صورت مراد از « الاسماء » همان استعدادها و قابليتهاى موجود در انسان است چنان كه مراد از « الاسماء » در آيهء  وَ لِلَّهِ الْأَسْماءُ الْحُسْنى فَادْعُوهُ بِها  اعراف / 180 حروف الفاظ رحيم ، عليم ، عزيز و جليل تنها نيست بلكه مراد اصلى حقائق آنهاست و الفاظ همچون آئينه ، نشانگر حقائق هستند .\r\n ثُمَّ عَرَضَهُمْ عَلَى الْمَلائِكَةِ فَقالَ أَنْبِئُونِي بِأَسْماءِ هؤُلاءِ  ضمير « هم » و « هؤلاء » هر دو به آدم راجع است نه به اسماء ، يعنى : سپس آدمان را به ملائكه نشان داد و گفت از كارها و آنچه اينان مىتوانند ، به من خبر دهيد . رجوع ضمير جمع به آدم بدان علت است كه مصداق تعليم اسماء فقط او نبود بلكه فرزندانش نيز در نظر بود و تعليم او عبارت اخراى تعليم همه انسان‌ها بود چنان كه در سورهء اعراف ، جريان سجود ، بعد از خلقت عموم آمده است  وَ لَقَدْ خَلَقْناكُمْ ثُمَّ صَوَّرْناكُمْ ثُمَّ قُلْنا لِلْمَلائِكَةِ اسْجُدُوا لِآدَمَ  اعراف / 11 .\r\n إِنْ كُنْتُمْ صادِقِينَ  ظاهرا متعلق صادقين خلافت است يعنى اگر راستگو هستيد در اينكه شما مىتوانيد خليفه بشويد « 1 » .\r\n32 -  قالُوا سُبْحانَكَ لا عِلْمَ لَنا . . . \r\nاين آيه راجع به عجز ملائكه از خلافت است و آنها چون ديدند ساختمان وجودشان براى كارهاى آدمى آفريده نشده است گفتند : تو را تنزيه مىكنيم ما را آن دانش ، نداده‌اى فقط تويى تواناى حكمت كردار .\r\n33 -  قالَ يا آدَمُ أَنْبِئْهُمْ بِأَسْمائِهِمْ فَلَمَّا أَنْبَأَهُمْ بِأَسْمائِهِمْ  اگر هر چهار ضمير راجع به ملائكه باشد معنى اينطور مىشود : خدا گفت اى آدم نامهاى ملائكه را به ملائكه خبر ده و چون خبر داد . . .\r\n\r\n\r\n","description":"","footnote":"\r\n( 1 ) احتمال دارد ميان گفتگوى خدا با ملائكه و وجود آمدن آدم و تعليم اسماء هزاران سال فاصله باشد .\r\n","page_name":" 93 ","page_number":93},
  {"content":"\r\n\r\nدر اين صورت اين سؤال پيش مىآيد كه مراد از نامهاى ملائكه چيست ؟\r\nلا بد مراد كارهايى است كه ملائكه مىتوانند ، آن وقت مراد از خبر دادن نيز بايد توانستن باشد ، حال آنكه كارهاى ملائكه از انسان ساخته نيست ، و اگر مراد همان تسبيح ، حمد و تقديس باشد كه ملائكه خود از آنها نام بردند ، در اين صورت توانستنىهاى ملائكه فقط آنها نيست كه آدم آنها را بگويد و قضيه بدين طريق تمام شود كه : آدم هم كارهاى خود را مىتواند و هم كارهاى ملائكه را ولى ملائكه فقط كارهاى خود را مىتواند ، وانگهى در گذشته گفته شد كه : ظاهرا مراد از  « وَ نَحْنُ نُسَبِّحُ . . . »  حاضر به فرمان بودن آنهاست نه تأمين شدن خلافت با آن تسبيح و حمد و نه اينكه كار ملائكه فقط آنها است .\r\nبه احتمال قوى : ضمير اول و سوم راجع به ملائكه و ضمير دوم و چهارم راجع به آدمها است كه از قرينهء مقام فهميده مىشود ، يعنى : اى آدم كارهاى آدميان را به ملائكه خبر ده [ خبرى كه حكايت از توانستن دارد 
  ] آن خبر نمونه‌اى از كار انسانها بود كه در آينده بنا بود انجام بدهند . او هم خبر داد .\r\n قالَ أَ لَمْ أَقُلْ لَكُمْ إِنِّي أَعْلَمُ غَيْبَ السَّماواتِ وَ الْأَرْضِ  شايد مراد از  غَيْبَ السَّماواتِ وَ الْأَرْضِ  چيزهايى است كه بشر تا به حال دست يافته و خواهد يافت ، برق ، معادن ، گردش كربن در طبيعت ، عناصر ، عجائب درياها ، صنايع موتورى نيروى بخار ، علم فيزيك ، علم شيمى ، كشف خواص اشياء و هزاران چيزهاى ديگر از مصاديق « غيب الارض » هستند كه به هنگام خلقت خليفه ، همه پنهان و هيچ يك كشف نشده بودند .\r\nاز طرف ديگر : عناصر تشكيل دهندهء هوا ، ابعاد خورشيد و ماه و ستارگان نيروى جاذبه ، عناصر تشكيل دهندهء اجرام آسمانى ، اشعه كيهانى ، اسرار كهكشانها رفتن به كرهء ماه و هزاران اسرار ديگر كه بشر نائل شده و خواهد شد ، همه\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nمصداق « غيب السموات » مىباشند كه در آن روز احدى از آنها خبر نداشت ، اين همه اسرار آسمانها و زمين به دست بشر بيرون كشيده شده و كشيده خواهد شد .\r\nظاهرا مراد از اينكه فرمود : « آيا به شما نگفتم من غيب آسمانها و زمين را مىدانم . . . » آنست كه من اين نهفته‌ها را مىدانم و مىخواهم آنها را به دست خليفه زمينى بيرون بريزم و اين كار از شما ساخته نيست ، اگر اين احتمال درست باشد آن وقت مراد از  غَيْبَ السَّماواتِ وَ الْأَرْضِ  آنهايى نيست كه علمش خاص خداست و دربارهء آنها فرموده :  قُلْ لا يَعْلَمُ مَنْ فِي السَّماواتِ وَ الْأَرْضِ الْغَيْبَ إِلَّا اللَّهُ . . .  نمل / 65 و اللَّه اعلم .\r\n وَ أَعْلَمُ ما تُبْدُونَ وَ ما كُنْتُمْ تَكْتُمُونَ  ظاهرا مراد از  « ما تُبْدُونَ »  همان است كه گفتند :  « أَ تَجْعَلُ فِيها . . . »  و جمله دوم مىرساند كه ملائكه در ميان خويش نيز چيزهايى دربارهء خلافت گفته‌اند ، خدا مىفرمايد : من همهء اينها را مىدانم ولى خلافت منظور ، فقط از بشر ساخته است .\r\n34 -  وَ إِذْ قُلْنا لِلْمَلائِكَةِ اسْجُدُوا لِآدَمَ  . . .  الْكافِرِينَ  در گذشته گفتيم : سجود در اصل به معنى خضوع و اظهار فروتنى است ، به احتمال نزديك به يقين مراد از « اسجدوا » سجدهء اسلامى و گذاشتن هفت عضو به زمين در مقابل آدم نبوده است ، بلكه منظور اظهار خضوع بوده نسبت به خليفه و اقرار به اينكه : او لياقت جانشينى خدا را دارد ، سجود و خضوع ملائكه حاكى از مقام والاى جانشين خدا در زمين است ، انسان داراى دو بعد است ، از لحاظ خاك و ماده يك موجود خاكى و از لحاظ خلافت از خدا و  نَفَخْتُ فِيهِ مِنْ رُوحِي  حجر / 29 يك موجود بسيار عالى ، مسجود ملائكه و آشكار كنندهء اسرار نهفتهء خدا در جهان است .\r\nبه هر حال : ملائكه پس از صدور فرمان : « به آدم سجده كنيد » به جانشين\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nانتخابى خدا سجده كردند كه از طرفى لياقت و استعداد او را ديدند و از طرفى بندهء مطيع بودند ، خدا دربارهء آنها عليهم السّلام فرموده :   بَلْ عِبادٌ مُكْرَمُونَ لا يَسْبِقُونَهُ بِالْقَوْلِ وَ هُمْ بِأَمْرِهِ يَعْمَلُونَ   انبياء / 29 .\r\n إِلَّا إِبْلِيسَ أَبى وَ اسْتَكْبَرَ  مراد از ابليس در قرآن مجيد موجودى است زنده با شعور ، ؟ ؟ ؟ ؟ ؟ كه به آدم سجده نكرد و خلافت او را قبول ننمود ، و از درگاه خدا رانده شد ، اين كلمه ظاهرا وصف است و اسم اصلى او نيست و به تناسب مأيوس بودنش از رحمت خدا ، ابليس خوانده شده است ، ظهور استثناء مىرساند كه ابليس از ملائكه بوده ولى صريح آيهء  كانَ مِنَ الْجِنِّ فَفَسَقَ عَنْ أَمْرِ رَبِّهِ  كهف / 50 دلالت دارد كه از طائفهء « جن » مىباشد ، نگارنده : اين مطلب را به ؟ ؟ ؟ ؟ ؟ در قاموس قرآن در ذيل لغات [ بلس - شطن - ملك 
  ] آورده‌ام خواننده عزيز را به آنجا حواله مىدهم .\r\nبهر حال : از همه ملائكه فقط ابليس به آدم خاضع نشد و لياقت او را به خلافت قبول نكرد و گفت : « من از او بهترم كه مرا از آتش به خصوص و او را از گل آفريده‌اى » . فعل « استكبر » دلالت دارد كه او در اين ادعا ذيحق نبود ، بلكه منيت كرد و بى جا خودش را بزرگ و برتر پنداشت .\r\n وَ كانَ مِنَ الْكافِرِينَ  اگر « كان » دلالت بر زمان داشته باشد معنايش آنست كه از اول كافر بود و تصميم داشت به آدم سجده نكند ولى ظاهرا آن به معنى « صار » است چنان كه گفته‌اند يعنى : از كافران شد . « اى صار من الكافرين » .\r\n35 -  وَ قُلْنا يا آدَمُ  . . .  مِنَ الظَّالِمِينَ  .\r\nاز ظهور آيه فهميده مىشود كه آدم و همسرش موقع اين خطاب در آن باغ بوده‌اند ولى وقت سجود ملائكه از همسرش خبرى نيست . و نيز معلوم مىشود\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nكه خوردن همه چيز جز از يك درخت بر ايشان مباح بوده است لفظ « لا تقربا » شدت نهى را مىرساند و گرنه نزديك شدن بدون خوردن ضررى نداشت ، از سورهء « طه » معلوم مىشود كه خوردن از آن درخت ، وضع را دگرگون كرد  فَأَكَلا مِنْها فَبَدَتْ لَهُما سَوْآتُهُما  طه / 121 مراد از « ظالمين » ظلم بر خويشتن است چنان كه خود گفتند :  رَبَّنا ظَلَمْنا أَنْفُسَنا . . .  اعراف / 23 .\r\n36 -  فَأَزَلَّهُمَا الشَّيْطانُ عَنْها فَأَخْرَجَهُما مِمَّا كانا فِيهِ وَ قُلْنَا اهْبِطُوا بَعْضُكُمْ لِبَعْضٍ عَدُوٌّ وَ لَكُمْ فِي الْأَرْضِ مُسْتَقَرٌّ وَ مَتاعٌ إِلى حِينٍ  .\r\nازلال چنان كه گفته شد به معنى لغزانيدن و به خطا افكندن است ، ازلال شيطان همان است كه در سورهء اعراف و طه نقل شده كه به آدم گفت : خدا از اينكه نخواسته به اين درخت دست بزنيد نظر خوبى به شما ندارد و اگر از اين درخت بخوريد پيوسته خواهيد بود  ما نَهاكُما رَبُّكُما عَنْ هذِهِ الشَّجَرَةِ إِلَّا أَنْ تَكُونا مَلَكَيْنِ أَوْ تَكُونا مِنَ الْخالِدِينَ  اعراف / 20 و در سورهء طه آمده :  يا آدَمُ هَلْ أَدُلُّكَ عَلى شَجَرَةِ الْخُلْدِ وَ مُلْكٍ لا يَبْلى  طه / 120 .\r\n فَأَخْرَجَهُما مِمَّا كانا فِيهِ  يعنى : آن دو را از آن حال كه بودند خارج كرد ، اين جمله ظاهرا بيانگر افتادن لباسها و ظاهر شدن عورتهايشان است كه خواستند با برگ درختان ستر عورت كنند چنان كه فرموده  فَلَمَّا ذاقَا الشَّجَرَةَ بَدَتْ لَهُما سَوْآتُهُما وَ طَفِقا يَخْصِفانِ عَلَيْهِما مِنْ وَرَقِ الْجَنَّةِ  اعراف / 22 در سورهء طه اين عبارت تكرار شده ، فقط به جاى « ذاقا الشجرة » آمده : « فاكلا منها » .\r\nپس در اثر خوردن از آن درخت ، حالت اولى را از دست دادند .\r\n وَ قُلْنَا اهْبِطُوا بَعْضُكُمْ لِبَعْضٍ عَدُوٌّ  در اين جمله سه مطلب هست يكى اينكه : جمع آمدن « اهبطوا » نسبت به نسل آدم و زوج اوست اگر ما يك زن و مرد را از يك مملكت اخراج كنيم نسل آن دو را نيز كه بعدا به وجود خواهند\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nآمد اخراج كرده‌ايم ، چنان كه در سورهء طه فقط دو نفر موجود در نظر است و تثنيه آمده است :  قالَ اهْبِطا مِنْها جَمِيعاً بَعْضُكُمْ لِبَعْضٍ عَدُوٌّ  طه / 123 پس لازم نيست شيطان را نيز از آنها بشمريم و جمع آمدن « اهبطوا » را تصحيح كنيم . دوم اينكه مراد از هبوط چيست ؟ معناى مشهور آن همان پائين آمدن است مثل :  وَ إِنَّ مِنْها لَما يَهْبِطُ مِنْ خَشْيَةِ اللَّهِ  بقره / 74 و نيز در معناى دخول به كار رفته مثل سخن موسى عليه السّلام كه به بنى اسرائيل فرمود :  اهْبِطُوا مِصْراً فَإِنَّ لَكُمْ ما سَأَلْتُمْ  بقره / 61 به شهر وارد شويد آنچه مىخواهيد در آن هست . اين كلمه دربارهء ابليس نيز به كار رفته :  قالَ فَاهْبِطْ مِنْها فَما يَكُونُ لَكَ أَنْ تَتَكَبَّرَ فِيها  اعراف / 13 .\r\nمشكل است هبوط به معنى دخول باشد زيرا در دو آيهء بقره و طه كه نقل شده با كلمهء « منها » مبدء هبوط تعيين شده و اگر به معنى دخول بود ديگر براى « منها » جايى نبود در اين صورت آيا مراد هبوط از مقام و حالت اوليه است و به عبارت ديگر از دست دادن  كُلا مِنْها رَغَداً حَيْثُ شِئْتُما  است ؟\r\nو يا مراد هبوط از بالا است و جايگاه آدم محلى غير از زمين بود و از آنجا به زمين آمد ؟ اينكه بسيار بعيد است و آياتى نظير  إِنِّي خالِقٌ بَشَراً مِنْ صَلْصالٍ مِنْ حَمَإٍ مَسْنُونٍ  حجر / 28 صريح هستند كه انسان از لجن اين زمين آفريده شده ، آيا مىشود گفت : بشر اولى پديدهء اين زمين نيست ؟ ! ! ! و يا اين قضيه بيان ارتباط انسان با نفس و شيطان و دو بعدى بودن انسان است كه به شكل داستان نقل شده است ؟\r\nبه نظر بعضى : آدم از بشرها برخاسته و موجود اولى بشر است نه آدم .\r\nولى قرآن اين نظر را تأييد نمىكند و همان بشر اولى را در جايى آدم و در جايى بشر مىنامد و مسجود ملائكه مىداند :    إِذْ قالَ رَبُّكَ لِلْمَلائِكَةِ إِنِّي خالِقٌ بَشَراً مِنْ طِينٍ فَإِذا سَوَّيْتُهُ وَ نَفَخْتُ فِيهِ مِنْ رُوحِي فَقَعُوا لَهُ ساجِدِينَ . فَسَجَدَ الْمَلائِكَةُ كُلُّهُمْ أَجْمَعُونَ    ص / 71 و 73 .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nبه نظر مىآيد كه هبوط مقامى و حالتى منظور باشد چنان كه در بعضى از آيات با « خروج » تعبير آمده نظير :  يا بَنِي آدَمَ لا يَفْتِنَنَّكُمُ الشَّيْطانُ كَما أَخْرَجَ أَبَوَيْكُمْ مِنَ الْجَنَّةِ  اعراف / 27 .\r\nمطلب سوم اينكه : مراد از  بَعْضُكُمْ لِبَعْضٍ عَدُوٌّ  چيست ! اين جمله در سورهء بقره و اعراف و طه تكرار شده و به آن تكيه شده است . گفته‌اند : مراد عداوت و دشمنى ما بين شيطان و انسان است ولى آن در سورهء طه چنين آمده :\r\n قالَ اهْبِطا مِنْها جَمِيعاً بَعْضُكُمْ لِبَعْضٍ عَدُوٌّ  طه / 123 در اين جا با آنكه مخاطب آدم و زوجهء او است باز جملهء فوق تكرار شده . ظاهرا مراد از آن رقابت و خصومتى است كه لازمهء حيات مادى است و تكيهء قرآن از آن جهت است كه پس از هبوط اين واقعيت به طور حتم آشكار خواهد شد و اين رقابت و مبارزات و خصومت‌ها در پيشرفت بشر اثر كامل دارد طرفين عداوت ، خود انسانها هستند ، نه انسانها و شيطان گرچه ريشهء عداوت انسانها از شيطان و قواى نفسانى است .\r\nاين جمله ، جملهء حاليه است يعنى پائين رويد در حالى كه دشمن يكديگر هستيد .\r\n وَ لَكُمْ فِي الْأَرْضِ مُسْتَقَرٌّ وَ مَتاعٌ إِلى حِينٍ  اگر « حين » نسبت به فرد فرد باشد مراد از آن تا مرگ است يعنى تا وقت مردن در زمين قرارگاه و متاع خواهيد داشت و اگر راجع به عموم باشد منظور از آن رسيدن آخرت است چنان كه در روايتى از حضرت صادق عليه السّلام « الى حين » يوم القيامة معنى شده است .\r\n37 -  فَتَلَقَّى آدَمُ مِنْ رَبِّهِ كَلِماتٍ فَتابَ عَلَيْهِ إِنَّهُ هُوَ التَّوَّابُ الرَّحِيمُ  .\r\nاين آيه راجع به امكان جبران نقائص است كه خداوند از لطف خود اين امكان را بوجود آورده است ، اگر انسان اشتباهى كرد و خواست آن را جبران كند راه بر او بسته نيست ، مىتواند به سوى خدا و كمال باز گردد ، روايت شده : چون\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nخدا به ابليس لعنت كرد ، ابليس مهلت خواست ، خدا تا روز قيامت به او مهلت داد ، ابليس گفت قسم به عزت تو ، تا روح در فرزند آدم هست از قلبش خارج نخواهم شد . خدا در جواب فرمود : قسم به عزت و جلالم تا روح در بدن دارد باب توبه بر او نخواهم بست ، المحجة البيضاء ج 7 / 25 .\r\n فَتَلَقَّى آدَمُ مِنْ رَبِّهِ  نشان مىدهد كه توفيق و الهام توبه از جانب خدا بوده است پس توبهء بنده در اثر توفيق و عنايت خداوندى است . مراد از « كلمات » ظاهرا همان است كه در سورهء اعراف نقل شده :  قالا رَبَّنا ظَلَمْنا أَنْفُسَنا وَ إِنْ لَمْ تَغْفِرْ لَنا وَ تَرْحَمْنا لَنَكُونَنَّ مِنَ الْخاسِرِينَ  اعراف / 23 در روايات نقل شده : كه آدم خدا را به حق محمّد ، على ، فاطمه ، حسن و حسين سلام اللَّه عليهم اجمعين قسم داد و نيز كلمات ديگرى به صورت دعا در اين زمينه نقل شده است رجوع شود به تفسير عياشى و مانند آن .\r\n فَتابَ عَلَيْهِ إِنَّهُ هُوَ التَّوَّابُ الرَّحِيمُ  توبه و متاب به معنى رجوع است .\r\nتوبهء بنده آن است كه با ترك گناه به خدا برگردد توبهء خدا آنست كه با لطف و عنايت و قبول به سوى بنده برگردد كلمهء تواب هميشه وصف خدا آمده مگر در آيهء  إِنَّ اللَّهَ يُحِبُّ التَّوَّابِينَ  بقره / 222 قبول توبهء آدم آن نشد كه به جاى اولى برگردد ولى با دو آينهء ذيل كه خواهد آمد روشن گرديد اگر راه خدا برود و به احكامى كه از جانب خدا خواهد آمد عمل نمايد به رحمت خدا خواهد رسيد .\r\n38 -  قُلْنَا اهْبِطُوا مِنْها جَمِيعاً فَإِمَّا يَأْتِيَنَّكُمْ مِنِّي هُدىً فَمَنْ تَبِعَ هُدايَ فَلا خَوْفٌ عَلَيْهِمْ وَ لا هُمْ يَحْزَنُونَ  .\r\nتكرار فرمان هبوط ظاهرا مقدمه است به تشريعى كه در اين آيه و آيهء بعدى بيان شده است ، به قرينهء آيهء بعدى ، ظرف  فَلا خَوْفٌ عَلَيْهِمْ . . .  آخرت است آرى در آخرت نه نقصانى هست كه مايه اندوه باشد و نه كم شدن و فنايى كه\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nباعث خوف گردد و آن در صورتى است كه در دنيا از فرمان انبيا پيروى شود ، خليفه خدا و كدخداى روى زمين بايد تسليم خليفه كننده ( خدا ) باشد ، اما اگر خليفه آيات خدا را دروغ شمرد مصداق آيه بعدى خواهد بود .\r\n39 -  وَ الَّذِينَ كَفَرُوا وَ كَذَّبُوا بِآياتِنا أُولئِكَ أَصْحابُ النَّارِ هُمْ فِيها خالِدُونَ  كذبوا در صورتى است كه فرمان خدا به آدم تبليغ شود ، به نظرم همهء « كفروا » ها در صورتى سبب عذاب مىباشند كه توأم با تكذيب باشد نه كفر از روى جهل ، خلود در آتش در انعام / 128 ديده شود .\r\n\r\nنكته‌ها\r\n\r\nانسان موجود دو بعدى\r\nانسان و خليفه و كدخداى زمين ، موجودى است دو بعدى ، وجود او معركه‌اى است كه پيوسته قواى رحمانى و شيطانى در آن در جنگ و جدل هستند آن گاه كه از نيرو و ارادهء خدادادى استفاده كرده به طرف نيكيها ميل كند ، قواى رحمانى تقويت شده قواى شيطانى عقب مىنشينند  إِنَّ الَّذِينَ قالُوا رَبُّنَا اللَّهُ ثُمَّ اسْتَقامُوا تَتَنَزَّلُ عَلَيْهِمُ الْمَلائِكَةُ أَلَّا تَخافُوا وَ لا تَحْزَنُوا . . .  فصلت / 30 و چون ميل به بدىها كند طرف ديگر تقويت شده و ضلالت روى مىآورد :  أَ لَمْ تَرَ أَنَّا أَرْسَلْنَا الشَّياطِينَ عَلَى الْكافِرِينَ تَؤُزُّهُمْ أَزًّا  مريم / 83 .\r\nدستور : « بخوريد هر كجا كه هستيد و به اين درخت نزديك نشويد و گرنه از ستمكاران خواهيد بود » مبين آنست كه هدايت از جانب خدا و تصميم از جانب بشر است ، راجع به سعادت و شقاوت بايد خودش اقدام بكند . پيشرفت و ترقى بشر در اثر اين دو بعدى بودن و صاحب اختيار بودن است و گرنه مانند حيوانات\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nكه فقط از غرائز استفاده مىكنند ، پيوسته در جا مىزد و از پيشرفت بىبهره مىماند .\r\nاين آيات مركزيت خليفه را نسبت به قواى رحمانى و شيطانى بيان داشته و موقعيت او را روشن مىكنند . و نيز بيان مىدارد كه بشر با شيطان در گيرودار است بر خلاف مذهب مجوس كه خدا را در گير و دار شيطان قرار داده است ولى قرآن مىگويد : حول و قوهء شيطان از خداست و از خدا تا روز قيامت مهلت گرفته و به جان بشر افتاده است و او ناچيزتر از آنست كه با پروردگار در مصاف باشد اين مطلب در سورهء اعراف بيشتر توضيح داده خواهد شد انشاء اللَّه تعالى .\r\nبهشت آدم :\r\nظاهر آيات قرآن حاكى است كه محل آدم پيش از خوردن شجره و بعد از آن با هم فرق داشت و نيز دو نوع زندگى كاملا متفاوت بود ، چون آيات قصص آدم بسيار متشابه هستند نگارنده فقط نقل و توضيح مىدهم باشد كه شايد آيندگان به آنچه امروزيها پى نبرده‌اند پى ببرند .\r\nدر سورهء طه راجع به محل اولى چنين آمده :    فَقُلْنا يا آدَمُ إِنَّ هذا عَدُوٌّ لَكَ وَ لِزَوْجِكَ فَلا يُخْرِجَنَّكُما مِنَ الْجَنَّةِ فَتَشْقى إِنَّ لَكَ أَلَّا تَجُوعَ فِيها وَ لا تَعْرى وَ أَنَّكَ لا تَظْمَؤُا فِيها وَ لا تَضْحى    طه / 117 و 119 گفتيم : اى آدم اين ابليس دشمن است به تو و همسرت ، شما را از جنت خارج نكند و گرنه به زحمت خواهى افتاد ، تو در آن گرسنه و عريان نمىمانى و در آن عطشان نمىگردى و از سوزش آفتاب زحمت نمىبينى . آيات بدان معنى نيست كه آدم در آن باغ هيچ احتياج احساس نمىكرد چون فرموده  وَ كُلا مِنْها رَغَداً حَيْثُ شِئْتُما  و نيز بعد از خوردن ، عريان گرديدند و شروع كردند كه از برگ درختان براى پوشش خود استفاده كنند و اين به علت ريخته شدن لباسهايشان بود چنان آمده :  يَنْزِعُ عَنْهُما لِباسَهُما لِيُرِيَهُما سَوْآتِهِما . . .  اعراف / 27 .\r\nبلكه ظاهرا مراد آنست كه وسائل استراحت پيوسته در اختيار شماست\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nولى در زندگى ديگر اين وسائل را بايد با زحمت به دست آوريد  فَلا يُخْرِجَنَّكُما مِنَ الْجَنَّةِ فَتَشْقى  .\r\nقهرا بايد گفته شود : شرائط زندگى در آن محل غير از محل فعلى بود و اين دو محل غير هم بودند ولى اين به نظر نگارنده خيلى بعيد است و نمىتوان توجيه كرد كه انسان پديدهء غير زمينى است . و اللَّه اعلم .\r\nممكن است بگوئيم : هر دو يكى بودند با اين فرق كه انسان در اولى فقط نفسى داشت و تسلط شيطان درهاى شيطنت را بر او نگشوده بود و موضوع  بَعْضُكُمْ لِبَعْضٍ عَدُوٌّ  كه بعد از هبوط به وقوع پيوست در آنجا نبود ، درست است كه  إِنَّ النَّفْسَ لَأَمَّارَةٌ بِالسُّوءِ  يوسف / 53 درست است كه   وَ نَفْسٍ وَ ما سَوَّاها فَأَلْهَمَها فُجُورَها وَ تَقْواها   شمس / 6 ولى نفس بدون تسلط قواى شيطانى چندان كارگر نيست ، اما در حالت دوم شيطان مهلت گرفته با شياطين ديگر پيوسته از راه نفس در فريفتن انسان بوده و هستند و اللَّه اعلم .\r\nدرخت نهى شده : اين درخت چه درختى بود كه خوردن از آن اين همه بيداد كرد :\r\n1 - ريخته شدن لباسها  يَنْزِعُ عَنْهُما لِباسَهُما  اعراف / 27 .\r\n2 - آشكار شدن عورتها ، و شروع بپوشيدن آن به وسيلهء برگ درختان  بَدَتْ لَهُما سَوْآتُهُما وَ طَفِقا يَخْصِفانِ عَلَيْهِما مِنْ وَرَقِ الْجَنَّةِ . . .  اعراف / 22 .\r\n3 - ستمكار به نفس بودن  وَ لا تَقْرَبا هذِهِ الشَّجَرَةَ فَتَكُونا مِنَ الظَّالِمِينَ  اعراف / 19 .\r\n4 - و بالاخره رانده شدن از بهشت .\r\nمثل يا حكايت :\r\nبه نظر بعضىها ماجراى آدم و شيطان و حتى سجود ملائكه بيان واقعيت تسلط شيطان بر انسان و تأييد از جانب فرشتگان است باشند كه در شكل و قالب حكايت ريخته شده است\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nنگارنده گويد : آيات كاملا متشابه ، تعيين مراد خدا و پياده كردن آن بسيار مشكل است ، يا خدا را در اين اجمال گفتن غرضى هست و يا حل معما كليد ديگرى دارد كه هنوز بدست بشر نرسيده است و اللَّه اعلم .\r\nنتيجه :\r\nدر سورهء اعراف پس از نقل ماجرا مىفرمايد :  يا بَنِي آدَمَ لا يَفْتِنَنَّكُمُ الشَّيْطانُ كَما أَخْرَجَ أَبَوَيْكُمْ مِنَ الْجَنَّةِ يَنْزِعُ عَنْهُما لِباسَهُما لِيُرِيَهُما سَوْآتِهِما إِنَّهُ يَراكُمْ هُوَ وَ قَبِيلُهُ مِنْ حَيْثُ لا تَرَوْنَهُمْ إِنَّا جَعَلْنَا الشَّياطِينَ أَوْلِياءَ لِلَّذِينَ لا يُؤْمِنُونَ  اعراف / 27 .\r\nغرض آنست كه تسلط شيطان و قواى اهريمنى بر انسان يك واقعيت است بايد انسان هميشه در سعى و تلاش باشد كه خود را نجات بدهد و مغلوب نفسانى نگردد . و در اين مبارزه توفيق حاصل كند .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\n\r\n[ سوره البقرة ( 2 ) : آيات 40 تا 46 
  ]\r\nيا بَنِي إِسْرائِيلَ اذْكُرُوا نِعْمَتِيَ الَّتِي أَنْعَمْتُ عَلَيْكُمْ وَ أَوْفُوا بِعَهْدِي أُوفِ بِعَهْدِكُمْ وَ إِيَّايَ فَارْهَبُونِ ( 40 ) وَ آمِنُوا بِما أَنْزَلْتُ مُصَدِّقاً لِما مَعَكُمْ وَ لا تَكُونُوا أَوَّلَ كافِرٍ بِهِ وَ لا تَشْتَرُوا بِآياتِي ثَمَناً قَلِيلاً وَ إِيَّايَ فَاتَّقُونِ ( 41 ) وَ لا تَلْبِسُوا الْحَقَّ بِالْباطِلِ وَ تَكْتُمُوا الْحَقَّ وَ أَنْتُمْ تَعْلَمُونَ ( 42 ) وَ أَقِيمُوا الصَّلاةَ وَ آتُوا الزَّكاةَ وَ ارْكَعُوا مَعَ الرَّاكِعِينَ ( 43 ) أَ تَأْمُرُونَ النَّاسَ بِالْبِرِّ وَ تَنْسَوْنَ أَنْفُسَكُمْ وَ أَنْتُمْ تَتْلُونَ الْكِتابَ أَ فَلا تَعْقِلُونَ ( 44 )\r\nوَ اسْتَعِينُوا بِالصَّبْرِ وَ الصَّلاةِ وَ إِنَّها لَكَبِيرَةٌ إِلاَّ عَلَى الْخاشِعِينَ ( 45 ) الَّذِينَ يَظُنُّونَ أَنَّهُمْ مُلاقُوا رَبِّهِمْ وَ أَنَّهُمْ إِلَيْهِ راجِعُونَ ( 46 )\r\nاى پسران اسرائيل به ياد آريد نعمت مرا كه به شما دادم و به پيمان من وفا كنيد تا به پيمان شما وفا كنم و فقط از من بترسيد .\r\n41 - و ايمان آريد بقرآنى كه من نازل كرده‌ام كه كتاب شما را تصديق مىكند ، و نخستين منكر آن نباشد و آيات مرا به قيمت اندك نفروشيد و فقط از من پرهيز كنيد ( از عذاب من ) .\r\n42 - حق را به باطل مخلوط نكنيد و حق را با آنكه مىدانيد كتمان ننمائيد .\r\n43 - نماز را به پا داريد و زكات را بدهيد و با راكعان ركوع كنيد .\r\n44 - آيا مردم را به نيكى فرمان مىدهيد و خود را از ياد مىبريد ؟ حال آنكه تورات را مىخوانيد آيا نمىفهميد ! !\r\n45 - ( در پيروى حق ) از صبر و نماز مدد جوييد و آن حتما سنگين است مگر بر متواضعان .\r\n46 - كسانى كه مىدانند خداى خويش را ملاقات خواهند كرد و بسوى او باز مىگردند .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\n\r\nكلمه‌ها\r\nاسرائيل : اين كلمه به نقلى اسم دوم حضرت يعقوب و به نقلى لقب آن حضرت است . گفته‌اند : آن به معنى بندهء خدا است . « اسر » يعنى بنده ، ايل يعنى خدا ( دائرة المعارف و جدى ) مراد از بنى اسرائيل فرزندان يعقوب عليه السّلام‌اند كه به قوم يهود معروف شده‌اند .\r\nاوفوا : وفاء و ايفاء به معنى تمام كردن است ، وفاء و ايفاء به عهد آنست كه آن را بدون كم و كاست انجام دهد ( اقرب الموارد ) .\r\nفارهبون : اين لفظ از رهب و آن به معنى ترس است ( صحاح ) راغب قيد تحرز و اضطراب را بر آن افزوده است . « فارهبون » پس از من بترسيد .\r\nثمن : قيمت . آنچه فروشنده از خريدار مىگيرد ( مفردات راغب ) .\r\nلا تلبسوا : لبس به ( ضم اول ) به معنى لباس پوشيدن است ، فعل آن از باب « علم يعلم » آيد مثل  يَلْبَسُونَ ثِياباً خُضْراً مِنْ سُنْدُسٍ  كهف / 31 و لبس ( به فتح اول ) به معنى خلط و مشتبه كردن است فعل آن از باب ضرب يضرب آيد ( صحاح ) آيهء  لا تَلْبِسُوا . . .  از قسم دوم است .\r\nراكعين : ركع و ركوع به معنى خم شدن و سر پائين آوردن است ( اقرب الموارد ) ركوع نماز خم شدن است تا دستها به زانو برسد . راغب تصريح كرده كه ركوع به معنى تذلل و تواضع نيز آيد ولى طبرسى استعمال آن را در خضوع مجاز مىداند .\r\nبر : ( بكسر اول ) به معنى نيكى و خوبى و به فتح اول به معنى نيكى كننده و نيز به معنى خشكى مقابل دريا است ، اين هر سه در قرآن مجيد آمده است ( قاموس قرآن ) .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nصبر : استقامت . صبر در هر كار به معنى استقامت در آن كار است .\r\nتعقلون : عقل به معنى ، فهم ، درك و معرفت است ، به معناى اسمى در قرآن نيامده و فقط به صورت افعال : يعقلون ، تعقلون ، نعقل ، آمده است .\r\nخاشعين : خشوع : تذلل و تواضع ، در تواضع قلبى و ظاهرى به كار رود اصل آن نرمش است .\r\nيظنون : ظن : احتمال قوى ، وهم : احتمال ضعيف . شك : تساوى دو احتمال .\r\nبه نظر راغب اگر ظن با « ان » آيد به معناى يقين باشد ( قاموس قرآن ) .\r\nملاقون : ملاقات كنندگان . مراد از لقاء اللَّه ملاقات رحمت و عذاب خداست نه مرگ .\r\n\r\nشرحها\r\nاز آيهء چهلم سورهء بقره تا آيهء صد و بيست و سه پروندهء يهود بررسى و در اين زمينه افشاگرى عجيبى شده است در « نكته‌ها » اين مطلب به طور مفصل خواهد آمد ولى لازم است پيش از آيات دو مسئله را متذكر شويم اول اينكه : همانطور كه در انقلاب اسلامى ايران گروهكهاى وابسته به شرق و غرب با مكتبهاى التقاطى در مقابل انقلاب قد علم كرده‌اند و با افشاگريهاى رهبر انقلاب و كتابهاى متعدد ، ماهيت ناپاك آنها روشن گرديده و در معرض مطالعه ملت قرار گرفته است و در نتيجه نقشه آنها نقش بر آب شده است .\r\nقرآن مجيد نيز با اين افشاگريها ماهيت يهود را بر خودشان و ديگران بر ملا كرد و شر آنها را رفع نمود و گرنه اسلام را به سقوط مىكشاندند كه بزرگترين ضد انقلاب در آن روز ، يهود بودند .\r\nدوم : اعمالى كه در اين آيات هشتادگانه بر يهود مدينه نسبت داده شده است از آنها نبود ، بلكه يهود زمان موسى و بعد از او آن كارها را كرده بودند ،\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nبه عبارت ديگر : آن اعمال را اجداد آنها كرده بودند ولى قرآن به يهود مدينه نسبت داده و آنها را كوبيده است ، عجيب آنكه يهود مدينه از خود دفاع نكرده است و نگفته‌اند : اين كارها را ما نكرده‌ايم چرا كار ديگران را به ما نسبت مىدهيد ؟\r\nاين بدان علّت است كه قرآن هم فرد را اصيل مىداند و هم جامعه را ، جامعه در نظر اسلام داراى يك شعور و يك تفكر و كتاب و پرونده است ؛ مردمى كه داراى يك تفكر اجتماعى و يك ارادهء اجتماعى و داراى يك روح جمعى هستند از نظر قرآن به حكم يك انسانند ، چون هر يك ، كار و انديشه همه را تصديق و تأييد مىكنند ، اينجاست كه قرآن كارهاى بد را كه فقط گروهى انجام داده‌اند به همهء افراد آن گروه نسبت مىدهد و فرزندان را با كارهاى پدران محكوم مىكند ، امروز در جامعه‌ها ، گروه‌ها و احزاب براى كارهاى خود از مردم تأييد مىخواهند در صورت تأييد ، كار و عملكرد يك حزب را عملكرد همهء ملت مىدانند ، اين بحث در سورهء يونس ذيل آيهء 49  لِكُلِّ أُمَّةٍ أَجَلٌ . . .  به طور مشروح آمده است به آنجا رجوع شود .\r\n40 -  يا بَنِي إِسْرائِيلَ اذْكُرُوا نِعْمَتِيَ الَّتِي أَنْعَمْتُ عَلَيْكُمْ وَ أَوْفُوا بِعَهْدِي أُوفِ بِعَهْدِكُمْ وَ إِيَّايَ فَارْهَبُونِ  از اين آيه بررسى و افشاگرى وضع يهود شروع مىشود و آن در شكل پند و نصيحت و ترس از خدا آغاز گرديده است ، مراد از « نعمتى » ظاهرا بعثت پيامبران در بنى اسرائيل است كه همهء افتخارشان و حتى نجات از چنگ فرعون مرهون همان بعثت است در جاى ديگر آمده كه موسى عليه السّلام به آنها گفت :  يا قَوْمِ اذْكُرُوا نِعْمَتَ اللَّهِ عَلَيْكُمْ إِذْ جَعَلَ فِيكُمْ أَنْبِياءَ . . .  مائده / 20 على هذا جعل انبياء همان نعمت است .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nدر جمله  أَوْفُوا بِعَهْدِي أُوفِ بِعَهْدِكُمْ  مراد از عهد اللَّه به نظرم پذيرفتن نبوت رسول خدا است كه از آنها در كتابشان پيمان گرفته شده بود ، چنان كه فرموده :  الَّذِينَ يَتَّبِعُونَ الرَّسُولَ النَّبِيَّ الْأُمِّيَّ الَّذِي يَجِدُونَهُ مَكْتُوباً عِنْدَهُمْ فِي التَّوْراةِ وَ الْإِنْجِيلِ . . .  اعراف / 158 اينكه فرموده : او را در تورات و انجيل مىيابند ، پس ، از آنها به ايمان آوردن پيمان گرفته شده بود ، در جاى ديگر آمده :  الَّذِينَ آتَيْناهُمُ الْكِتابَ يَعْرِفُونَهُ كَما يَعْرِفُونَ أَبْناءَهُمْ وَ إِنَّ فَرِيقاً مِنْهُمْ لَيَكْتُمُونَ الْحَقَّ وَ هُمْ يَعْلَمُونَ  بقره / 146 پس اهل كتاب آن حضرت را همچون پسران خود مىشناخته‌اند و دانسته انكار مىكرده‌اند « 1 » .\r\nبعضىها عهد اللّه را اتم گرفته‌اند ولى به نظرم عهد خاص است كه گفته شد و آيهء  آمِنُوا بِما أَنْزَلْتُ . . .  بيان همان عهد مىباشد . چون يهود به وسيلهء اين آيات به اسلام دعوت مىشوند و همهء عهود در اسلام موجود است و دعوت به عهود گذشته در قبال اسلام معنى ندارد .\r\n أُوفِ بِعَهْدِكُمْ  عهد آنها همان نتيجهء ايمان آنها به رسول خدا صلّى اللَّه عليه و آله است كه سعادت دنيا و آخرت باشد چنان كه در ذيل آيهء گذشتهء اعراف آمده :  فَالَّذِينَ آمَنُوا بِهِ وَ عَزَّرُوهُ وَ نَصَرُوهُ وَ اتَّبَعُوا النُّورَ الَّذِي أُنْزِلَ مَعَهُ أُولئِكَ هُمُ الْمُفْلِحُونَ  اعراف / 157 در اين آيه به ايمان آورندگان رستگارى وعده شده است ، اين نتيجه به تعبير ديگر وى در سورهء مائده آيهء 12 نيز آمده است .\r\n « وَ إِيَّايَ فَارْهَبُونِ »  تقديم « اياى » مفيد حصر است يعنى فقط از سخط و از عذاب من بترسيد گويى دانشمندان يهود را ترس از آن بوده كه در صورت تصديق قرآن ، اعتبار و ثروتشان از بين برود .\r\n41 -  وَ آمِنُوا بِما أَنْزَلْتُ مُصَدِّقاً لِما مَعَكُمْ وَ لا تَكُونُوا أَوَّلَ كافِرٍ بِهِ \r\n\r\n\r\n","description":"","footnote":"\r\n( 1 ) رجوع شود به تورات سفر تثنيه باب 17 ، آيهء 17 - 18 .\r\n","page_name":" 109 ","page_number":109},
  {"content":"\r\n\r\n وَ لا تَشْتَرُوا بِآياتِي ثَمَناً قَلِيلًا وَ إِيَّايَ فَاتَّقُونِ  .\r\nاين آيه به صراحت ، يهود را به پيروى از قرآن مىخواند و گفتيم كه اين همان عهد اللَّه در آيهء سابق است .\r\n « مُصَدِّقاً لِما مَعَكُمْ »  مراد از « ما » ظاهرا تورات است چنان كه در بعضى از آيات در جاى « ما » آمده است  مُصَدِّقاً لِما بَيْنَ يَدَيْهِ مِنَ التَّوْراةِ  صف / 6 و در بعضى هست .\r\n مُصَدِّقاً لِما بَيْنَ يَدَيْهِ مِنَ الْكِتابِ . . .  مائده / 48 بنا بر اين قرآن مجيد ، تورات و انجيل موجود در صدر اسلام را تصديق كرده و هر دو محترم هستند ، ولى اين تصديق نسبت به تورات و انجيل اصلى بطور عموم و نسبت به تورات و انجيلى كه در صدر اسلام بوده‌اند نسبى است ، چون قرآن در عين حال ، محرف و ناقص بودن تورات و اضافه شدن مطالب دروغى را به آن عنوان كرده است چنان كه در جاى مناسب خواهد آمد ، ولى در اينكه بسيارى از مطالب تورات اصلى در تورات فعلى هست نبايد شك كرد  وَ كَيْفَ يُحَكِّمُونَكَ وَ عِنْدَهُمُ التَّوْراةُ فِيها حُكْمُ اللَّهِ  مائدهء / 43 ناگفته نماند : قرآن مجيد به جملهء  مُصَدِّقاً لِما مَعَكُمْ  در بسيارى از جاها تكيه كرده است ، از آن دو چيز به نظر مىآيد يكى اينكه : اى يهود و نصارى قرآن مخالف كتاب شما نيست بلكه آن را تصديق و قبول مىكند ديگرى آنكه قرآن كاملتر از تورات و انجيل است كه آنها را تصديق مىكند و گرنه يا عين آنها بود يا كمتر از آنها و در آن صورت تصديق معنايى نداشت .\r\nبعضىها « ما » را مطالب دينى معنى كرده كه در دست يهود بوده است ، آن وقت قرآن فقط آن مطالب را تصديق كرده است نه تورات موجود را ، ولى ظاهرا اين درست نيست .\r\n وَ لا تَكُونُوا أَوَّلَ كافِرٍ بِهِ  ظاهرا مراد اولين كافر از اهل كتاب است زيرا\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nمشركان مكه قبلا قرآن را انكار كرده بودند يعنى : اى يهود مدينه شما با كافر بودن به قرآن ، نخستين كفار از اهل كتاب خواهيد بود و براى ديگران در اين مورد راه را باز خواهيد كرد .\r\n وَ لا تَشْتَرُوا بِآياتِي ثَمَناً قَلِيلًا وَ إِيَّايَ فَاتَّقُونِ  ؟ ؟ ؟ ؟ ؟ يهود از عدم تصديق قرآن اين بهره را داشتند كه مقام و آقايى ؟ ؟ ؟ ؟ ؟ باشد و پولى كه از مردم مىگرفتند به خطر نيافتد و اين بهاى اندكى بود كه قرآن و بشارت تورات را بدان فروختند و اگر رسالت قرآن را تصديق مىكردند باز پول و نوعى مقام براى آنها محفوظ بود . تقديم « اياى » مفيد حصر است يعنى فقط از من و از عذاب من به پرهيزيد نه از رفتن مال و مقام .\r\n42 -  وَ لا تَلْبِسُوا الْحَقَّ بِالْباطِلِ . . . \r\nعلماء يهود راجع به بشارت تورات دربارهء رسول خدا صلّى اللَّه عليه و آله تأويلات ناروايى كرده و فكر عوام را منحرف مىنمودند تا از ايمان به آن حضرت جلوگيرى كنند در نتيجه دانسته و از روى علم ، حقيقت را كتمان مىكردند ، مراد از « الحق » بشارت و از « الباطل » دروغها و تأويلات نابجا است  وَ تَكْتُمُوا  عطف است به جاى « تلبسوا » يعنى : حق را به باطل مىآميزيد و حق را با آنكه مىدانيد كتمان ننمائيد .\r\n43 -  وَ أَقِيمُوا الصَّلاةَ وَ آتُوا الزَّكاةَ  .\r\nاين آيه دعوت به عمل است بعد از دعوت به ايمان ، الف و لام در « الصلاة ، الزكاة » براى عهد است يعنى نماز و زكاتى كه اسلام آورده است  وَ ارْكَعُوا مَعَ الرَّاكِعِينَ  به نظرم مراد از ركوع تواضع و خاضع شدن است يعنى به اسلام خاضع شويد و در زمرهء مسلمانان و خاضعان درآئيد . و گرنه  أَقِيمُوا الصَّلاةَ  ركوع را نيز شامل است وانگهى ظاهرا مراد آن نيست كه : به نماز جماعت بيائيد .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\n44 -  أَ تَأْمُرُونَ النَّاسَ بِالْبِرِّ وَ تَنْسَوْنَ أَنْفُسَكُمْ وَ أَنْتُمْ تَتْلُونَ الْكِتابَ أَ فَلا تَعْقِلُونَ  .\r\nيهود و خاصهء علماء آنها در عين انكار اسلام به كارهاى نيك دعوت مىكردند اين آيه در مقام عتاب و توبيخ مىگويد : اين چطور مطابق عقل و فهم است كه شما مردم را به نيكى دعوت مىكنيد و با آنكه تورات را مىخوانيد و اسلام را مىدانيد نيكى كردن را در مورد خودتان فراموش مىكنيد ؟ آيا اين مىشود كه از نيكوكار بودن ديگران خوشوقت باشيد و از نيكوكار بودن خود نه ! ! !  أَ فَلا تَعْقِلُونَ  آيا درك نمىكنيد « 1 » ؟ ! 45 -  وَ اسْتَعِينُوا بِالصَّبْرِ وَ الصَّلاةِ وَ إِنَّها لَكَبِيرَةٌ إِلَّا عَلَى الْخاشِعِينَ  .\r\nظاهر سياق آنست كه اين آيه نيز مانند آيات قبل خطاب به يهود است نظير اين در بارهء مسلمين نيز آمده است :  يا أَيُّهَا الَّذِينَ آمَنُوا اسْتَعِينُوا بِالصَّبْرِ وَ الصَّلاةِ إِنَّ اللَّهَ مَعَ الصَّابِرِينَ  بقره / 153 .\r\nيعنى : در پيروى حق از صبر و صلوة مدد جوييد و اگر دست كشيدن از يهودىگرى و رياست و مال و منال براى شما سخت باشد ، خويشتن دارى كنيد و با نماز كه توجه به خدا و سبب آرامش درون است دل به دريا زده و هواى نفس را زير پا بگذاريد تا پيروى از رسالت اسلام بر شما آسان گردد آرى با توجه به خدا و خويشتن‌دارى مىشود از هر عقبه‌اى گذشت و از هيچ مشكلى نهراسيد و اللَّه اعلم .\r\n وَ إِنَّها لَكَبِيرَةٌ إِلَّا عَلَى الْخاشِعِينَ  اگر ضمير « انها » به « استعانت » برگردد ،\r\n\r\n\r\n","description":"","footnote":"\r\n( 1 ) در تورات سفر تثنيه باب 18 آيهء 17 و 18 چنين آمده : « و خداوند به من گفت » آنچه گفتند نيكو گفتند نبى را براى ايشان از ميان برادران ايشان مثل تو مبعوث خواهم كرد و كلام خود را به دهانش خواهم گذاشت و هر آنچه به اوامر فرمايم به ايشان خواهد گفت و هر كه سخنان مرا كه او به اسم من گويد نشنود ، از او مطالبه خواهد كرد .\r\n","page_name":" 112 ","page_number":112},
  {"content":"\r\n\r\nمعنى خيلى مناسب خواهد بود يعنى : شما مىتوانيد با استعانت و يارى طلبى از صبر و نماز بر اميال خود فائق آئيد و اسلام را قبول كنيد ، اين استعانت سنگين است مگر بر آنان كه خاشع هستند و در برابر واقعيت نرمش نشان مىدهند ، و اگر به « الصلاة » برگردد آن وقت اين كلام مطلب مستقلى خواهد بود كه آيهء بعدى هم به مناسبت آن آمده است .\r\nدر صورت دوم سنگين و سخت بودن نماز براى غير خاشعين بدان علت است كه در آن مزدى اميد ندارند و نماز در نظر آنها زحمت بىفائده‌اى است ، اما خاشعان كه اميد ثواب خداوند را دارند و آن را كارى بىاجر نمىدانند نماز بر آنها بسيار آسان و لذت‌بخش است . خاشعان همان متواضعان و تسليم شدگان به حق مىباشند .\r\n46 -  الَّذِينَ يَظُنُّونَ  . . .  راجِعُونَ  .\r\nاين آيه بيان « الخاشعين » است به نظرم ظن راجع به وجود قيامت نيست تا بحث شود كه راجع به آخرت يقين لازم است و در آيهء چهارم خوانديم  وَ بِالْآخِرَةِ هُمْ يُوقِنُونَ  و نيز بگوئيم : ظن به معناى يقين است و يا ظن به آخرت نيز شخص را از كار بد باز مىدارد ، بلكه ظن راجع به لقاء اللَّه و ثواب خداوندى است چنان كه در جاى ديگر به لفظ « يرجو » آمده است  فَمَنْ كانَ يَرْجُوا لِقاءَ رَبِّهِ فَلْيَعْمَلْ عَمَلًا صالِحاً  كهف / 110 ظن ثواب عمل و اميد ثواب عمل غير از اعتقاد به قيامت است .\r\nما با آنكه به وجود قيامت يقين داريم به ثواب اعمالمان ظن قوى داريم چون ممكن است در اثر بعضى از كارها ، ثواب ما حبط شود و يا عمل مورد قبول واقع نگردد .\r\nخدا در ملامت كافران مىگويد كه گفتند :  ما نَدْرِي مَا السَّاعَةُ إِنْ نَظُنُّ إِلَّا ظَنًّا وَ ما نَحْنُ بِمُسْتَيْقِنِينَ  جاثيه / 32 پس ظن به قيامت كافى نيست .\r\n وَ أَنَّهُمْ إِلَيْهِ راجِعُونَ  رجوع الى اللَّه عبارت اخراى رجوع به ثواب يا\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nعقاب خداوند است ، اين با جملهء  مُلاقُوا رَبِّهِمْ  قريب المضمون است ، نيكان و بدان همه به سوى خدا و به سوى رحمت يا عذاب خدا برمىگردند  كُلٌّ إِلَيْنا راجِعُونَ  انبياء / 93  إِلَى اللَّهِ مَرْجِعُكُمْ جَمِيعاً  مائده / 48 .\r\n\r\nنكته‌ها\r\n\r\nيهود و اسلام :\r\nاز روزى كه رسول خدا صلّى اللَّه عليه و آله وارد مدينه شده و به سر و سامان دادن حكومت اسلامى پرداخت : يهود علم مخالفت برافراشتند و علنا به كارشكنى برخاستند و با همه مواد مشتركى كه با اسلام داشتند نخواستند با دين جديد كنار بيايند و جامعهء واحد تشكيل دهند .\r\nيهود بنى قينقاع در قلب شهر مدينه به شغل زرگرى مشغول بوده و بازار مدينه را در دست داشتند ، يهود بنى قريظه در شرق مدينه و يهود بنى نضير در جنوب شرقى آن در قلعه‌هاى مستحكم خويش ساكن بودند . با آنكه رسول خدا صلّى اللَّه عليه و آله از همان آغاز ورود با آنها پيمان عدم تعرض و هم‌زيستى مسالمت‌آميز بستند ولى با كمترين بهانه پيمان خويش را شكسته و مصيبت‌هايى ببار مىآوردند ، سرانجام گروه اول و سوم از مدينه رانده شده و گروه دوم به حكم تورات در مورد دشمن مغلوب ، قتل عام شدند و در سورهء احزاب به آن اشاره خواهيم كرد انشاء اللَّه تعالى .\r\nاينها پيوسته قرآن و دين جديد را تكذيب كرده و در پى شورش بودند ، خود را بر حق و مسلمانان را بر باطل مىديدند و همواره به رخ آنها مىكشيدند كه : دين ما حق است . تنها كتاب قانونى تورات است ، خدا به يهود نظرى دارد كه به ديگران ندارد خلاصه : قرآن ناچار بود كه پروندهء اين حزب نيرومند و مخالف را بررسى كرده و سر و ته اين قوم و كارهاى آنها را علنى نمايد تا هم بر خودشان\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nو هم بر ديگران حجت تمام شود ، تا اين رقيب لجوج و منطق او كوبيده نشده بود پيشرفت اسلام ناممكن بود ، لذاست كه قرآن مجيد اين حزب آشتىناپذير را تا آخرين سنگر تعقيب مىكند . آنچه دربارهء يهود گفته شد بسيارى از آن در ضمن آيات خواهد آمد .\r\nموقعيت آيات :\r\nاين آيات با آن كه خطاب به يهود است يك درس عمومى و همگانى است و پيوسته زنده و قابل پياده شدن مىباشد .\r\nنظير اين خطابات از قبيل اقامه نماز ، دادن زكات ، مددجويى از صبر و نماز و . . . راجع به مسلمين نيز آمده است . چنان كه در روايات . يكا يك آيات مستقلا مورد نظر واقع شده‌اند :\r\nدر ذيل  « وَ تَنْسَوْنَ أَنْفُسَكُمْ »  در مجمع البيان از انس بن مالك نقل شده :\r\nرسول خدا صلّى اللَّه عليه و آله فرمود : در شب معراج بر گروهى گذشتم كه لبهاى آنها با قيچيهاى آتشين بريده مىشد گفتم : جبرئيل اينها كيانند ؟ گفت : اينان خطيبان هستند از اهل دنيا كه مردم را به نيكى امر كرده و خود را فراموش مىنمودند « 1 » .\r\nدر كافى از ابى بصير از حضرت صادق عليه السّلام نقل شده : چون على عليه السّلام را كارى مضطرب مىكرد به نماز پناه مىبرد سپس اين آيه را خواند  وَ اسْتَعِينُوا بِالصَّبْرِ وَ الصَّلاةِ  « 2 » .\r\n\r\nرمز توفيق :\r\nآيه  وَ اسْتَعِينُوا بِالصَّبْرِ وَ الصَّلاةِ  در اين سوره دو بار ذكر شده است يكى در اينجا و يكى در آيهء 153 ، فقط با اين فرق كه آخر دومى  إِنَّ اللَّهَ مَعَ الصَّابِرِينَ  است در روايات\r\n\r\n\r\n","description":"","footnote":"\r\n( 1 )\r\nقال رسول اللَّه ( ص ) مررت ليلة اسرى بى على اناس تقرض شفاههم بمقاريض من نار فقلت من هؤلاء يا جبرئيل ؟ فقال : هؤلاء خطباء من اهل الدنيا ممن كانوا يأمرون الناس بالبر و ينسون انفسهم .\r\n( 2 )\r\nعن ابى بصير عن ابى عبد اللَّه ( ع ) قال : كان على ( ع ) اذا هاله شىء فزع الى الصلاة ، ثم تلا هذه الاية :  وَ اسْتَعِينُوا بِالصَّبْرِ وَ الصَّلاةِ  .\r\n","page_name":" 115 ","page_number":115},
  {"content":"\r\n\r\nاهل بيت صلوات اللَّه عليهم صبر به روزه تفسير شده چنان كه در حديث حضرت صادق عليه السّلام آمده :\r\nقال الصبر هو الصوم\r\nولى به نظرم آن بيان مصداق است نه اينكه غير روزه را شامل نيست و آنها استحباب روزه و نماز را در مهمات از آيه استفاده فرموده‌اند .\r\nاز آيهء شريفه فهميده مىشود كه رمز موفقيت در زندگى دو چيز است :\r\n1 - استقامت .\r\n2 - استمداد از خدا .\r\nاستقامت در كارها بدون توجه به خدا و بدون توجه به نظامات جهان گرچه تا حدى باعث پيشرفت و نيل به مقصود است ولى نظير پيشرفت چنگيز و دول صنعتى استعمارگر مىشود و دنيا را به خاك و خون مىكشد ولى اگر شخص در كارها استقامت و پشت‌كار داشته باشد با نماز و توجه به خدا و ملاحظه رضاى خدا ، توفيقش حتمى است توفيق واقعى . چنان كه پيامبران و مردان خدا با اين دو عامل پيش رفتند و موفق شدند ، دو عامل فوق هم در كارهاى فردى و هم در كارهاى اجتماعى جريان دارد حتى اگر يك دانشجو استقامت ورزيده و از خدا استمداد كند و به نماز برخاسته  إِيَّاكَ نَعْبُدُ وَ إِيَّاكَ نَسْتَعِينُ  بگويد در رسيدن به هدفهاى خود موفق خواهد گرديد .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\n\r\n[ سوره البقرة ( 2 ) : آيات 47 تا 57 
  ]\r\nيا بَنِي إِسْرائِيلَ اذْكُرُوا نِعْمَتِيَ الَّتِي أَنْعَمْتُ عَلَيْكُمْ وَ أَنِّي فَضَّلْتُكُمْ عَلَى الْعالَمِينَ ( 47 ) وَ اتَّقُوا يَوْماً لا تَجْزِي نَفْسٌ عَنْ نَفْسٍ شَيْئاً وَ لا يُقْبَلُ مِنْها شَفاعَةٌ وَ لا يُؤْخَذُ مِنْها عَدْلٌ وَ لا هُمْ يُنْصَرُونَ ( 48 ) وَ إِذْ نَجَّيْناكُمْ مِنْ آلِ فِرْعَوْنَ يَسُومُونَكُمْ سُوءَ الْعَذابِ يُذَبِّحُونَ أَبْناءَكُمْ وَ يَسْتَحْيُونَ نِساءَكُمْ وَ فِي ذلِكُمْ بَلاءٌ مِنْ رَبِّكُمْ عَظِيمٌ ( 49 ) وَ إِذْ فَرَقْنا بِكُمُ الْبَحْرَ فَأَنْجَيْناكُمْ وَ أَغْرَقْنا آلَ فِرْعَوْنَ وَ أَنْتُمْ تَنْظُرُونَ ( 50 ) وَ إِذْ واعَدْنا مُوسى أَرْبَعِينَ لَيْلَةً ثُمَّ اتَّخَذْتُمُ الْعِجْلَ مِنْ بَعْدِهِ وَ أَنْتُمْ ظالِمُونَ ( 51 )\r\nثُمَّ عَفَوْنا عَنْكُمْ مِنْ بَعْدِ ذلِكَ لَعَلَّكُمْ تَشْكُرُونَ ( 52 ) وَ إِذْ آتَيْنا مُوسَى الْكِتابَ وَ الْفُرْقانَ لَعَلَّكُمْ تَهْتَدُونَ ( 53 ) وَ إِذْ قالَ مُوسى لِقَوْمِهِ يا قَوْمِ إِنَّكُمْ ظَلَمْتُمْ أَنْفُسَكُمْ بِاتِّخاذِكُمُ الْعِجْلَ فَتُوبُوا إِلى بارِئِكُمْ فَاقْتُلُوا أَنْفُسَكُمْ ذلِكُمْ خَيْرٌ لَكُمْ عِنْدَ بارِئِكُمْ فَتابَ عَلَيْكُمْ إِنَّهُ هُوَ التَّوَّابُ الرَّحِيمُ ( 54 ) وَ إِذْ قُلْتُمْ يا مُوسى لَنْ نُؤْمِنَ لَكَ حَتَّى نَرَى اللَّهَ جَهْرَةً فَأَخَذَتْكُمُ الصَّاعِقَةُ وَ أَنْتُمْ تَنْظُرُونَ ( 55 ) ثُمَّ بَعَثْناكُمْ مِنْ بَعْدِ مَوْتِكُمْ لَعَلَّكُمْ تَشْكُرُونَ ( 56 )\r\nوَ ظَلَّلْنا عَلَيْكُمُ الْغَمامَ وَ أَنْزَلْنا عَلَيْكُمُ الْمَنَّ وَ السَّلْوى كُلُوا مِنْ طَيِّباتِ ما رَزَقْناكُمْ وَ ما ظَلَمُونا وَ لكِنْ كانُوا أَنْفُسَهُمْ يَظْلِمُونَ ( 57 )\r\n\r\n","description":"","footnote":"","page_name":" 117 ","page_number":117},
  {"content":"\r\n\r\n47 - اى پسران اسرائيل به ياد آريد نعمت مرا كه به شما دادم ( و به ياد آوريد ) كه شما را بر مردم برترى دادم .\r\n48 - و بترسيد از روزى كه كسى از طرف كسى چيزى نمىدهد و از او شفاعتى قبول نگردد و عوضى گرفته نشود و نه آنها يارى مىشوند .\r\n49 - و ياد آريد كه شما را از فرعونيان نجات داديم ، آنها عذابى سخت به شما وارد مىكردند : پسرانتان را سر مىبريدند ، دخترانتان را زنده نگه مىداشتند و در اين كار از پروردگارتان ، بلاى بزرگى بود .\r\n50 - و ياد آريد كه دريا را براى شما باز كرديم و نجاتتان داديم و فرعونيان را غرق كرديم و شما تماشا مىكرديد .\r\n51 - و ياد آريد كه چهل شب را به موسى وعده كرديم ، سپس گوساله را به پرستش گرفتيد و ستمكار بوديد .\r\n52 - آن گاه از شما درگذشتيم تا سپاسگزارى كنيد .\r\n53 - و ياد آريد كه به موسى تورات و فرقان داديم تا هدايت بپذيريد .\r\n54 - و چون موسى به قوم خود گفت : اى قوم شما با گوساله‌پرستى به خود ظلم كرديد ، به خداى خود بازگرديد و خودتان را بكشيد ، اين پيش خالقتان براى شما بهتر است پس خدا توبهء شما را پذيرفت كه او بسيار توبه‌پذير و مهربانست .\r\n55 - و ياد آريد كه گفتيد : اى موسى هرگز به تو ايمان نياوريم تا خدا را آشكار ببينيم پس صاعقه شما را در حالى كه مىديديد بگرفت .\r\n56 - آن گاه شما را پس از اين مرگ برانگيختيم تا شكر بگذاريد .\r\n57 - ابر را بر شما سايبان كرديم و بر شما ترنجبين و مرغ سلوى فرستاديم ، بخوريد از خوش - آيندهاى آنچه كه روزيتان كرديم كه به ما ستم نكردند ليكن به خود ستم مىكردند .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\n\r\nكلمه‌ها\r\nفضلتكم : فضل در اصل به معنى زيادت است ، در قرآن مجيد به معنى برترى و احسان و عطيه آمده كه همه از مصاديق زيادت هستند ( قاموس قرآن ) « فضلتكم » به شما برترى داديم .\r\nالعالمين : مراد از عالمين در اين آيه مردمان مىباشد . رجوع شود به سورهء حمد / 2 .\r\nتجزى : جزاء اگر ما بعدش « باء - على » آيد به معنى مكافات و مجازات باشد و اگر ما بعدش « عن » آيد به معنى قضاء و اداء و بدون آنها به معنى كفايت است ، « جزى الشيء : كفى » ( قاموس ) .\r\nشفاعة : واسطه شدن . شفع و شفاعة مصدر هستند به معنى منضم كردن چيزى به چيزى ( مفردات ) .\r\nعدل : ( بفتح - عين ) عوض . آن در اصل به معنى برابرى است . اسم و مصدر هر دو آمده است . آنچه گفته شده از قبيل : مثل ، عوض ، ضد ظلم ، همه از مصاديق معناى اول هستند .\r\nيسومونكم : سوم به معنى تحميل و چريدن آمده است ، لازم و متعدى هر دو به كار رود آن در آيه به معنى تحميل و وارد كردن است چنان كه در  فِيهِ تُسِيمُونَ  نحل / 10 به معنى چرانيدن مىباشد .\r\nيذبحون : تذبيح مبالغه در ذبح است يعنى به طور مداوم يكى پس از ديگرى را ذبح مىكردند ( قاموس قرآن ) در آيهء ديگر آمده  يُقَتِّلُونَ أَبْناءَكُمْ  اعراف / 141 .\r\nيستحيون : استحياء طلب حيات و خواستن زنده ماندن است « يستحيون » زنده مىگذاشتند .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nنسائكم : در مجمع البيان تصريح شده كه : اطلاق نساء بر دختر بچه‌ها نيز جايز است .\r\nبلاء : آزمايش . مصيبت . اصل بلى ( بكسر باء ) به معنى كهنه شدن است ، امتحان را از آن ابتلاء گويند كه گويى ممتحن امتحان شده را از كثرت فشار كهنه و فرسوده مىكند ، به غم و اندوه از آن بلاء گويند كه بدن را فرسوده مىكند ( مفردات ) .\r\nفرقنا : فرق به معنى جدا كردن است چنان كه فلق به معنى شكافتن است .\r\n( قاموس قرآن ) « فرقنا » : جدا كرديم .\r\nآل : خانواده . آل مقلوب اهل و مصغرش اهيل آيد . در اين آيه لشكريان فرعون خانوادهء او خوانده شده‌اند چنان كه خواهد آمد .\r\nواعدنا : مواعده لازم نيست هميشه بين الاثنين باشد بلكه به معنى وعده كردن نيز آيد چنان كه در اين آيه است « واعدنا » : وعده كرديم .\r\nعجل : گوساله .\r\nفرقان : فرق گذارنده بين حق و باطل . آن در اصل مصدر است و به معنى فاعل به كار رفته ، و آن صفت قرآن و تورات آمده است :\r\nبارء : آفريننده . برء اگر از باب علم يعلم باشد به معنى كنار شدن و اگر از باب قطع يقطع باشد به معنى آفريدن است ، آفريننده را از آن بارء و بارى گوئيم كه موجود را از نبودن به طرف بودن مىكشد .\r\nجهرة : آشكار شده . اسم است به معنى مفعول .\r\nبعث : برانگيختن . خواه به طرز زنده شدن باشد و يا برخاستن . در قرآن مجيد هر دو آمده است . « بعثناكم » برانگيختم .\r\nظللنا : ظل به معنى سايه . تظليل يعنى سايبان قرار دادن . ظل در اصل به معنى ستر و پوشاندن ( قاموس قرآن ) « ظللنا » سايبان قرار داديم .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nغمام : ابر . غم در اصل به معنى پوشاندن است ، ابر را غمام گويند كه آفتاب و آسمان را مىپوشاند ، اندوه و غصه را از آن غم گويند كه سرور و حلم انسان را مىپوشاند .\r\nمن : ترنجبين . ماده چسبنده و شيرينى است مانند عسل كه از هوا بر سنگ و برگ درختان مىنشيند ، در اول آبكى است سپس سفت مىشود .\r\nمعناى ديگرى نيز دارد .\r\nسلوى : بلدرچين . در برهان قاطع ذيل لغت « كرك » گويد : مرغى است از تيهو كوچكتر است كه به عربى سلوى و به تركى بلدرچين گويند ( قاموس قرآن ) اصل آن از سلو به معنى آرامش مىباشد .\r\nطيبات : دلچسب‌ها ، خوش‌آيندها ، طيب به معنى پاك در مقابل خبيث است نه نجس .\r\n\r\nشرحها\r\nمراد از « نعمتى » در آيات گذشته نبوت بود كه خدا در بنى اسرائيل قرار داده است ، در اين آيات نعمتهاى ديگرى بيان شده كه موجب برترى بنى اسرائيل بر ديگران است كه قسمتى از آنها عبارتند از : نجات از فرعونيان ، شكافتن دريا و گذشتن بنى اسرائيل از آن ، عفو از گناه گوساله پرستى ، آمدن تورات ، سايبان قرار دادن ابر در صحراى سينا ، آمدن من و سلوى و مانند آنها ، ذيل آيات نشان مىدهد كه در مقابل اين همه نعمت ناسپاسى كرده‌اند ، اين مطالب به اجمال نقل شده است زيرا كه در سوره‌هاى اعراف و غيره كه مكى هستند به تفصيل تا وقت نزول بقره ، بيان شده بود .\r\n47 -  يا بَنِي إِسْرائِيلَ اذْكُرُوا نِعْمَتِيَ الَّتِي أَنْعَمْتُ عَلَيْكُمْ وَ أَنِّي فَضَّلْتُكُمْ عَلَى الْعالَمِينَ \r\n\r\n","description":"","footnote":"","page_name":" 121 ","page_number":121},
  {"content":"\r\n\r\nمراد از « نعمتى » همانهايى است كه موجب فضيلت بنى اسرائيل شده است ، جمله  وَ أَنِّي فَضَّلْتُكُمْ  اين مطلب را روشن مىكند .\r\nدر آيهء ديگر نجات از فرعونيان صريحا از مصاديق نعمت شمرده شده است :\r\n وَ إِذْ قالَ مُوسى لِقَوْمِهِ اذْكُرُوا نِعْمَةَ اللَّهِ عَلَيْكُمْ إِذْ أَنْجاكُمْ مِنْ آلِ فِرْعَوْنَ . . . \r\nابراهيم / 6 .\r\n وَ أَنِّي فَضَّلْتُكُمْ عَلَى الْعالَمِينَ  اين جمله در آيهء 122 همين سوره تكرار شده و نيز در قول موسى عليه السّلام آمده :  أَ غَيْرَ اللَّهِ أَبْغِيكُمْ إِلهاً وَ هُوَ فَضَّلَكُمْ عَلَى الْعالَمِينَ  اعراف / 140 .\r\nمراد از اين تفضيل چيست ؟ اين تفضيل هر چه باشد در زمان موسى عليه السّلام واقع شده است و بعد از موسى را شامل نيست بدليل آنكه موسى در حيات خود به آنها فرموده :  وَ هُوَ فَضَّلَكُمْ عَلَى الْعالَمِينَ   وَ آتاكُمْ ما لَمْ يُؤْتِ أَحَداً مِنَ الْعالَمِينَ  چنان كه گذشت ، پس اين تفضيل همان شكافتن دريا ، ارسال من و سلوى تظليل غمام و غيره است كه خدا براى آنها انجام داد و تا آن موقع در حق احدى نكرده بود .\r\nآن گاه كه در صحراى سينا بت‌پرستان را ديدند گفتند : موسى براى ما هم خدايى بساز چنان كه اينها خدايانى دارند . گفت : آيا جز خدا براى شما معبودى بخواهم حال آنكه او شما را بر عالميان برترى داده و بخاطر شما دريا را شكافته و من و سلوى فرستاده ؟ ! تا به حال در حق كسى اينكارها را نكرده است اعراف / 140 به نظرم اين تفضيل شامل جعل انبياء نباشد كه آن در امتهاى ديگر نيز بوده است .\r\nمتأسفانه يهود از اين تفضيل بهره‌بردارى نكردند ، با موسى مخالفتها نمودند پس از رفتن موسى به كوه طور ، گوساله‌پرستى آغاز كردند ، قرآن مىخواهد بگويد ، اين كه قرآن موضوع تفضيل را برخ آنها مىكشد چنان كه در گذشته وسيله هدايت را براى شما فراهم كرديم و با آن برترى يافتيد الان\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nنيز با پيامبر اسلام وسيلهء هدايت فراهم شده است به او ايمان بياوريد .\r\nلفظ « العالمين » در دو سخن موسى عليه السّلام كه گذشت شمولش تا زمان او است و بعد از او را شامل نيست ولى كلام خدا  وَ أَنِّي فَضَّلْتُكُمْ عَلَى الْعالَمِينَ  ظهورش در همهء مردمان است اعم از گذشته و آينده ولى تفضيل مطلق نيست و چنان كه گفته شد تفضيلى خاص است ، اين درست است كه شكافتن دريا و ارسال من و سلوى در هيچ ملتى واقع نشده ولى مانعى نيست كه ملل ديگر از جهات ديگرى بر بنى اسرائيل برترى داشته باشند ، چنان كه قرآن با نقل آن تفضيل ، يهود را در مقابل بدكاريها ملامت مىكند .\r\nاصولا اين گونه تفضيلها قائم به عموم است ، فضيلت فردى بسته به ايمان و عمل است مسلمان باشد يا غير مسلمان ، ما هم اگر اهل ايمان و عمل نباشيم فضيلتى بر ديگران نداريم مثلا مىگوئيم : امت ايران با وجود امام خمينى بر ديگران برترى دارد اين قائم به عموم است نه فرد فرد ملت ايران .\r\n48 -  وَ اتَّقُوا يَوْماً  . . .  وَ لا هُمْ يُنْصَرُونَ  در زندگى امروز بعضى از عوامل به درد انسان مىخورند تا جرم اشخاص ناديده به حساب آيد از قبيل دادن عوض ، وساطت ديگران ، ضمانت و غيره ، ولى از اين عوامل در آخرت خبرى نيست و اسباب دنيوى همه بىاثر مىشوند  وَ رَأَوُا الْعَذابَ وَ تَقَطَّعَتْ بِهِمُ الْأَسْبابُ  بقره / 166 عذاب آخرت ( نعوذ باللّه ) مثل دردهاى بدن است نه انسان مىتواند به ديگرى منتقل كند و نه ديگرى مىتواند تحويل بگيرد ، از اين آيه معلوم مىشود كه يهود بواسطه بازى در قيامت مانند بعض از ملل عقيده داشته‌اند ، كاوش در مقابر مصريان و فرعونيان نشان مىدهد كه به چنين چيزها معتقد بودند و همراه مردگان ابزار جنگى و كنيزان و غلامان دفن مىكردند ، در جايى ديده‌ام كه چون پادشاه « پرو » يكى از ممالك امريكا مرد شصت نفر سرباز با او دفن گرديد تا در آن زندگى ياريش كنند .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n وَ لا يُقْبَلُ مِنْها شَفاعَةٌ  راجع به شفاعت در « نكته‌ها » توضيح خواهيم داد .\r\n وَ لا هُمْ يُنْصَرُونَ  و نه از جانب ديگرى يارى كرده نشوند تا از گرفتارى نجات يابند .\r\n49 -  وَ إِذْ نَجَّيْناكُمْ مِنْ آلِ فِرْعَوْنَ يَسُومُونَكُمْ  . . .  عَظِيمٌ  « 1 » فرعون چرا پسران بنى اسرائيل را مىكشت و دخترانشان را زنده مىگذاشت مىگويند : فرعون در خواب ديد و يا كاهنان به او گفتند : پسرى در بنى اسرائيل متولد مىشود و حكومت تو را ساقط مىكند ، فرعون با كشتار پسران ، مىخواست از به دنيا آمدن او جلوگيرى كند .\r\nبه نظر من علت اين كشتار بىرحمانهء آن بود كه بنى اسرائيل بوسيلهء مردان تقويت نشوند و در آينده خطرى ايجاد نكنند ، ولى زياد شدن زنان خطرى نداشت ، در قرآن مىخوانيم حتى پس از تولد موسى و غلبه بر ساحران ، مصريان به فرعون گفتند : آيا موسى و قومش را آزاد مىگذارى تا فساد كنند ؟ ! فرعون در جواب گفت :  سَنُقَتِّلُ أَبْناءَهُمْ وَ نَسْتَحْيِي نِساءَهُمْ وَ إِنَّا فَوْقَهُمْ قاهِرُونَ  اعراف / 127 ديگر پس از ولادت موسى چرا ؟ آيهء :  فَلَمَّا جاءَهُمْ بِالْحَقِّ مِنْ عِنْدِنا قالُوا اقْتُلُوا أَبْناءَ الَّذِينَ آمَنُوا مَعَهُ وَ اسْتَحْيُوا نِساءَهُمْ . . .  غافر / 26 نيز نظير سابق است ، بلى مىشود گفت هر دو علت منظور بوده است اين مطلب را در قاموس قرآن ذيل « ولادت موسى » بيشتر توضيح داده‌ام ، در اين زمينه ظاهرا روايتى هم نقل نشده تا نشان دهد علت كشتار ، جلوگيرى از به دنيا آمدن موسى بود .\r\nبهر حال ذلتى بالاتر از اين به نظر نمىآيد كه بنى اسرائيل گرفتار شده بودند كه پسرانشان در حين ولات به دست جلادان سر بريده شود ، و همچنين ستمى بالاتر از آن كه يك فرد ستمكار براى بقاء سلطنت منحوس خويش آن همه\r\n\r\n\r\n","description":"","footnote":"\r\n( 1 ) در سورهء يونس ذيل آيهء 49 توضيح خواهيم داد : چرا قرآن يهود مدينه را در مقابل اعمال گذشتگان مؤاخذه مىكند .\r\n","page_name":" 124 ","page_number":124},
  {"content":"\r\n\r\nاطفال بىگناه را بكشد .\r\nاى بشر بىرحم و اى بشرى كه پيوسته عزت خويش را در ذلت هم نوعت جستجو مىكنى كى به خود خواهى آمد ؟ ! !  وَ فِي ذلِكُمْ بَلاءٌ مِنْ رَبِّكُمْ عَظِيمٌ  اين جمله در سورهء اعراف / 141 و در سورهء ابراهيم / 6 نيز تكرار شده است ، ظاهر آنست كه « ذلكم » اشاره به كشتار فرزندان است گرچه بعضى آن را اشاره به نجات از فرعونيان و كشتار فرزندان هر دو دانسته‌اند . لفظ « من ربكم » حكايت دارد كه اين امتحان و گرفتارى از جانب خدا بوده است .\r\nمىدانيم كه :  إِنَّ اللَّهَ لا يَظْلِمُ النَّاسَ شَيْئاً وَ لكِنَّ النَّاسَ أَنْفُسَهُمْ يَظْلِمُونَ  يونس / 44 پس بايد ريشهء اين امتحان سخت را پيدا كرد ، آيا اين براى آن بود تا از قيام موسى عليه السّلام استقبال كرده و از فرعونيان نجات يابند و اگر كار به آن جاهاى باريك نمىكشيد هرگز از موسى طرفدارى نمىكردند ؟\r\nوضع يهود در طول تاريخ قابل دقت و تأمل است . مىشود گفت : اين قوم از به دو پيدايش نه خود روى سعادت ديده‌اند و نه گذاشته‌اند مردم روى سعادت به بينند در زمان فرعون با آن ذلت ، بعد از موسى عليه السّلام در دست فلسطينيان با آن ذلت  وَ قَدْ أُخْرِجْنا مِنْ دِيارِنا وَ أَبْنائِنا  تبعيد دسته جمعى از فرانسه ، بدبختىهاى زمان پادشاهان بابل ( بخت نصر ) اعدامهاى همگانى در كوره‌هاى آدم‌سوزى در زمان هيتلر و . . . اكنون نيز دولت غاصب اسرائيل مردم فلسطين را در عذاب دارد خود نيز در عذاب بسر مىبرد ، صهيونيسم جهانى هم حسابش روشن است .\r\n50 -  وَ إِذْ فَرَقْنا بِكُمُ الْبَحْرَ فَأَنْجَيْناكُمْ وَ أَغْرَقْنا آلَ فِرْعَوْنَ وَ أَنْتُمْ تَنْظُرُونَ \r\n\r\n","description":"","footnote":"","page_name":" 125 ","page_number":125},
  {"content":"\r\n\r\nاين آيهء راجع به آن است كه چون بنى اسرائيل از مصر خارج شدند به كنار درياى سرخ رسيدند ، خداوند دريا را بشكافت بنى اسرائيل از آن گذشته وارد صحراى سينا شدند . راجع به معجزه در « نكته‌ها » توضيح داده خواهد شد .\r\nظاهر آنست كه به ارادهء خدا ترتيب اتمهاى آب عوض شده و مبدل به سنگ گشته است ، مادهء اولى آب و سنگ يكى است ، سنگ بودن و آب بودن فقط در اثر اختلاف و طرز قرار گرفتن اتمها است بعضى از مفسران ( شايد از ترس غربيان ) متوسل به جزر و مد شده و خروج بنى اسرائيل و غرق فرعونيان را در اثر آن دانسته‌اند اين نادرست است قرآن مىفرمايد : موسى عصا را به دريا زد ، دريا بشكافت و هر قسمتش همچون كوهى بزرگ گرديد :  فَانْفَلَقَ فَكانَ كُلُّ فِرْقٍ كَالطَّوْدِ الْعَظِيمِ  شعراء / 63 در جاى ديگر به موسى دستور مىدهد : چون دريا بشكافت و از آن گذشتيد آن را هم چنان آرام و باز بگذار كه فرعونيان بايد غرق بشوند .  وَ اتْرُكِ الْبَحْرَ رَهْواً إِنَّهُمْ جُنْدٌ مُغْرَقُونَ  دخان / 24 از اين معلوم مىشود كه بهم آمدن دريا نيز در اثر ضرب عصا مىبايست باشد .\r\n وَ أَغْرَقْنا آلَ فِرْعَوْنَ وَ أَنْتُمْ تَنْظُرُونَ  نشان مىدهد كه در پيش چشم بنى اسرائيل آب بهم آمده و دست و پا زدن فرعونيان را با چشم خود ديده‌اند . در آيات ديگر بجاى « آل فرعون » لفظ « جنود » آمده است ( سوره قصص آيهء 40 ) توجيه آن در سورهء هود آيهء  إِنَّهُ لَيْسَ مِنْ أَهْلِكَ  ملاحظه گردد .\r\n51 -  وَ إِذْ واعَدْنا مُوسى أَرْبَعِينَ لَيْلَةً ثُمَّ اتَّخَذْتُمُ الْعِجْلَ مِنْ بَعْدِهِ وَ أَنْتُمْ ظالِمُونَ  آيه صريح است در اين كه مدت وعده چهل شب بوده است اما در سوره اعراف آمده كه مدت آن سى شب بوده با ده شب ديگر تتميم گرديده است :  وَ واعَدْنا مُوسى ثَلاثِينَ لَيْلَةً وَ أَتْمَمْناها بِعَشْرٍ فَتَمَّ مِيقاتُ رَبِّهِ أَرْبَعِينَ لَيْلَةً  اعراف / 142 معلوم مىشود كه وعده در علم خدا چهل شب بوده ، موسى قسمت اول آن را كه سى شب\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nبود به قوم خويش اعلان كرده تا در ده شب باقى كه ديدند موسى نيامد آزمايش شوند ، آزمايش شدند و فورا گوساله پرستى آغاز گرديد .\r\nو يا اينكه : آيهء اعراف حاكى از دو مواعده است . سى روز و ده روز و در آيهء بقره هر دو بطور خلاصه چهل روز خوانده شده است چنان كه نزديك به اين مضمون روايتى در تفسير عياشى از حضرت باقر صلوات عليه نقل شده است « 1 » .\r\nاگر آيات صد و چهل و دو تا صد و پنجاه سورهء اعراف را مطالعه كنيم خواهيم ديد : اين مواعده براى آن بود كه به موسى عليه السّلام شريعت و تورات نازل شود تا با آن قوانين ، بنى اسرائيل را اداره نمايد .\r\n ثُمَّ اتَّخَذْتُمُ الْعِجْلَ مِنْ بَعْدِهِ وَ أَنْتُمْ ظالِمُونَ  معلوم مىشود پس از رفتن موسى بنى اسرائيل سى روز بانتظار مانده‌اند كه موسى برگردد و چون تا سى روز برنگشت سامرى و هواداران او گوساله را به ميان آورده و مردم را به عبادت آن خوانده‌اند ولى آيات مطلق مىباشند و فقط آمده : « من بعده » يعنى پس از رفتن موسى چنين كردند . انشاء اللَّه در سورهء « طه » ماجراى گوساله مشروحا خواهد آمد در اينجا همين قدر مىگوئيم :\r\nعجب از نويسندگان تورات و نويسندهء قاموس تورات و انجيل كه : شروع گوساله پرستى را از هارون عليه السّلام دانسته و گفته‌اند كه او گوساله را ساخت و مردم را به عبادت آن دعوت كرد ، حال آنكه به تصريح قرآن مبتكر اين گمراهى « سامرى » بود ، هارون پيامبر خدا و جانشين موسى آنها را از اين كار نهى مىكرد ، رجوع شود به تورات سفر خروج باب سى و دو و قاموس كتاب مقدس لفظ « هارون » .\r\n52 -  ثُمَّ عَفَوْنا عَنْكُمْ مِنْ بَعْدِ ذلِكَ لَعَلَّكُمْ تَشْكُرُونَ  .\r\n\r\n\r\n","description":"","footnote":"\r\n( 1 )\r\n« عن ابى جعفر عليه السّلام فى قوله و اذ واعدنا موسى اربعين ليلة قال : كان فى العلم و التقدير ثلثين ليلة ثم بدا اللَّه فزاد عشرا فتم ميقات ربه الاول و الاخر اربعين ليلة » .\r\n","page_name":" 127 ","page_number":127},
  {"content":"\r\n\r\nكيفيت اين عفو در آيهء پنجاه چهارم خواهد آمد .\r\n53 -  وَ إِذْ آتَيْنا مُوسَى الْكِتابَ وَ الْفُرْقانَ لَعَلَّكُمْ تَهْتَدُونَ  .\r\nظاهرا فرقان صفت كتاب است يعنى كتاب موسى اين صفت را داشت كه حق و باطل را از هم جدا كرده و حقائق را يكى يكى معين مىنمود . در آيهء ديگر ، فرقان در جاى كتاب آمده است  وَ لَقَدْ آتَيْنا مُوسى وَ هارُونَ الْفُرْقانَ وَ ضِياءً وَ ذِكْراً لِلْمُتَّقِينَ  انبياء / 48 اين تعبير دربارهء قرآن مجيد نيز آمده است :  هُدىً لِلنَّاسِ وَ بَيِّناتٍ مِنَ الْهُدى وَ الْفُرْقانِ  بقره / 185 و نيز آمده :   تَبارَكَ الَّذِي نَزَّلَ الْفُرْقانَ عَلى عَبْدِهِ   فرقان / 1 .\r\n54 -  إِذْ قالَ مُوسى لِقَوْمِهِ يا قَوْمِ إِنَّكُمْ ظَلَمْتُمْ أَنْفُسَكُمْ بِاتِّخاذِكُمُ الْعِجْلَ فَتُوبُوا إِلى بارِئِكُمْ فَاقْتُلُوا أَنْفُسَكُمْ ذلِكُمْ خَيْرٌ لَكُمْ عِنْدَ بارِئِكُمْ فَتابَ عَلَيْكُمْ إِنَّهُ هُوَ التَّوَّابُ الرَّحِيمُ  .\r\nاينكه موسى فرمود : شما با اين گوساله‌پرستى بر خويش ستم كرديد پس توبه كنيد ، مطلبى است طبيعى ، ولى اينكه گويد :  فَاقْتُلُوا أَنْفُسَكُمْ ذلِكُمْ خَيْرٌ لَكُمْ  مراد از اين قتل نفس چيست ؟ آيا منظور آنست خودكشى كنيد ؟ يا پس از توبه كردن بجان هم افتيد و يكديگر را بكشيد ؟ و يا آنها كه گوساله را نپرستيدند ، پرستش كنندگان را بكشند ؟ و يا منظور قتل معنوى است يعنى با تسلط بر نفس ، آن را رام كنيد ؟\r\nاحتمال أخير بسيار بعيد است ، چون قتل به اين معنى در قرآن مجيد به كار نرفته است تا اين هم دومى باشد ، پس بايد آن را به قتل متعارف حمل كنيم .\r\nاگر نظير اين حكم را در شريعت اسلام بررسى كنيم منظور از اين آيه روشن مىشود ، در شريعت اسلام ، توبهء مرتد فطرى قبول است ولى بايد او را كشت و اموالش را بين ورثه تقسيم كرد و زنش را از وى جدا نمود ، مرتد فطرى كسى است كه مسلمان متولد شده سپس از دين خارج شود رسول خدا صلّى اللَّه عليه و آله فرموده\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nاست\r\nمن بدل دينه فاقتلوه\r\nهر كه دين خويش را عوض كند او را بكشيد .\r\nفقهاء شيعه با ادله قاطعه به اين مطلب استدلال كرده‌اند . پس توبهء مرتد پيش خدا قبول است ولى احكام سه گانهء فوق نسبت به او بايد اجرا شود تا دين ملعبه نشود و جامعه از اين آلودگيها محفوظ ماند . بقيهء مطلب در فقه ديده شود .\r\nحكم تورات نيز مانند حكم اسلام بوده است ، بنى اسرائيل با گوساله پرستى مرتد فطرى شده بودند لذا موسى عليه السّلام فرموده :  فَتُوبُوا إِلى بارِئِكُمْ فَاقْتُلُوا أَنْفُسَكُمْ  يعنى توبه ، قتل را از شما ساقط نمىكند بايد گوساله پرستندگان كشته شوند ولى در اثر توبه پيش خدا آمرزيده خواهند شد . « عفونا » در آيهء 52 لا بد راجع به چنين عفو است .\r\nكلمهء  « فَتابَ عَلَيْكُمْ »  كه با فاء نتيجه آمده حكايت دارد كه بنى اسرائيل اين حكم را اجرا كرده‌اند چون تقدير آن چنين است « فقتلتم فتاب عليكم » اما آيا يكديگر را كشتند و يا پرستش كنندگان را اعدام كردند از آيه روشن نمىشود ، در تورات سفر خروج باب 32 نقل شده كه : موسى عليه السّلام گفت هر كس خواستار خدا است پيش مىآيد بنى لاوى پيش او جمع شدند ، موسى گفت :\r\nخدا مىگويد : هر كس برادر ، دوست و همسايهء خويش را بكشد ، بنى لاوى موافق سخن موسى عمل كردند ، در آن روز قريب به سه هزار كس كشته شدند .\r\nدر اين باره دو روايت در تفسير صافى و برهان نقل شده كه متن هر دو مشوش ولى در جارى شدن حكم آيه صريح هستند . به نظر چنين مىرسد كه به حكم موسى عليه السّلام پرستش كنندگان به دست ديگران اعدام شده‌اند .\r\nدر خاتمه ظاهرا استعمال « بارء » بجاى خالق به مناسبت توبه است كه خدا در اثر توبه شخص را از گناه برىء مىكند . و نيز مىشود با اين آيه استدلال بر قبول توبهء مرتد در اسلام نمود چنان كه در فقه آمده است .\r\n55 -  وَ إِذْ قُلْتُمْ يا مُوسى لَنْ نُؤْمِنَ لَكَ حَتَّى نَرَى اللَّهَ جَهْرَةً فَأَخَذَتْكُمُ \r\n\r\n","description":"","footnote":"","page_name":" 129 ","page_number":129},
  {"content":"\r\n\r\n الصَّاعِقَةُ وَ أَنْتُمْ تَنْظُرُونَ  .\r\nخواستن ديدار خدا و روبرو شدن با خدا در اين آيه و آيهء 153 سورهء نساء نقل شده ، با اين فرق كه در سورهء نساء كلمهء « بظلمهم » آمده است  فَأَخَذَتْهُمُ الصَّاعِقَةُ بِظُلْمِهِمْ  معلوم نيست كه همهء بنى اسرائيل چنين تقاضايى از موسى عليه السّلام كرده باشند ، ظاهرا يك جمعى چنين خواسته‌اند و از جملهء  وَ أَنْتُمْ تَنْظُرُونَ  چنين معلوم مىشود كه تقاضا كنندگان پيش چشم ديگران در اثر صاعقه سوخته‌اند .\r\nدر تورات سفر اعداد باب 16 در ماجراى طغيان قورح و داتان بر موسى عليه السّلام نقل شده كه زمين جمعى را بلعيد و آتشى از جانب خدا آمد ، دويست و پنجاه نفر را سوزانيد ، شايد مراد قرآن همانها باشد و شورشيان از جمله گفته‌اند : تا خدا را آشكار نه بينيم به تو ايمان نياوريم .\r\nآتشى كه تورات مىگويد همان صاعقه‌اى است كه قرآن فرموده است .\r\nدر سورهء اعراف آمده :  وَ اخْتارَ مُوسى قَوْمَهُ سَبْعِينَ رَجُلًا لِمِيقاتِنا فَلَمَّا أَخَذَتْهُمُ الرَّجْفَةُ قالَ رَبِّ لَوْ شِئْتَ أَهْلَكْتَهُمْ مِنْ قَبْلُ وَ إِيَّايَ  اعراف / 155 به نظر بعضى اين هفتاد نفر بودند كه ديدار خدا را خواستند تا گرفتار لرزهء صاعقه شدند ولى از آيهء چنين فهميده نمىشود ، به قولى اين هفتاد نفر با موسى براى اعتذار از گوساله‌پرستى به طور آمده بودند و اللَّه العالم .\r\n56 -  ثُمَّ بَعَثْناكُمْ مِنْ بَعْدِ مَوْتِكُمْ لَعَلَّكُمْ تَشْكُرُونَ  .\r\nظهور اين جمله آنست كه آنها در اثر صاعقه مرده و سپس به اذن خدا زنده گشته‌اند ، اين از قدرت خدا بعيد نيست كه قلوب از كار افتادهء آنها را باز به حركت آورده و زنده‌شان كند ، احتمال ضعيف هست كه آنها بيهوش شده سپس به هوش آمده‌اند و از آن « بعث بعد الموت » تعبير شده است . بعضىها بعث را كثرت نسل باقى مانده‌ها گرفته‌اند ولى بر خلاف ظاهر است ، حمل بر اعجاز اشكالى ندارد كه از موسى عليه السّلام اينكارها بسيار ديده شده بود .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\n57 -  وَ ظَلَّلْنا عَلَيْكُمُ الْغَمامَ وَ أَنْزَلْنا عَلَيْكُمُ الْمَنَّ وَ السَّلْوى  در اين آيه سه نعمت از نعمتهاى خداوند بر بنى اسرائيل به بركت موسى عليه السّلام ذكر شده است ، اول تظليل غمام يعنى خداوند ابر را بر آنها سايبان قرار داد تا از حرارت آفتاب نسوزند ، معلوم مىشود فاقد وسائل زندگى بوده‌اند گر چه صحراى سينا ما بين درياى سرخ و مديترانه واقع شده و پيوسته ابرها در آن رفت و آمد مىكنند ولى از آيه معلوم مىشود كه خدا در آن ، نظر به خصوصى داشت و فقط استفاده عادى از سايهء ابر نبوده است كه بر همه ميسر است .\r\nدوم و سوم نزول من و سلوى . مراد از « من » ظاهرا همان مادهء چسبنده و شيرينى است كه همچون شبنم بر سنگها مىنشست و از آن استفاده مىكردند ، در تورات سفر اعداد باب 11 آمده : من مثل تخم گشنيز و شكل آن مانند مقل بود قوم گردش كرده آن را جمع مىنمودند و در آسيا يا هاون نرم كرده از آن گرده‌ها مىساختند طعمش همچون قرصهاى روغنى بود و آن با شبنم بر زمين مىنشست و اللَّه اعلم .\r\nاما سلوى در تورات سفر خروج باب 16 و سفر اعداد باب 11 نقل شده است هاكس در قاموس خود ذيل لغت سلوى مىنويسد : سلوى از آفريقا حركت كرده و از خليج عقبه و سوئز گذشته وارد صحراى سينا مىشود و از كثرت خستگى كه در بين راه ديده به آسانى با دست گرفته مىشود ، در تورات هست كه قريب به دو ذراع از زمين بالا بودند .\r\nبهر حال آمدن آن مرغان توجه خدايى بود تا بنى اسرائيل از آن استفاده كنند از مفسران نظر به اصل معنى كه سلوى از تسليت و آرامش و من مطلق احسان است خواسته‌اند اين دو نعمت را كه به بركت موسى بر بنى اسرائيل نازل مىشد انكار كنند ولى از ظهور آيات نمىشود صرف نظر نمود .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\n كُلُوا مِنْ طَيِّباتِ ما رَزَقْناكُمْ وَ ما ظَلَمُونا وَ لكِنْ كانُوا أَنْفُسَهُمْ يَظْلِمُونَ  اين آيه نشان مىدهد كه بنى اسرائيل مىتوانستند از آن شرائط به بهترين وجهى براى حال و آيندهء خويش استفاده كنند ولى قدر آن را ندانستند و با موسى و ديگران به مخالفت برخاستند ، نتيجهء وخيم عصيان به خودشان برگشت .\r\n\r\nنكته‌ها\r\n\r\nشفاعت :\r\nگفتيم كه : شفع و شفاعت هر دو مصدر هستند به معنى ضميمه كردن چيزى به چيزى ، ظاهرا شفاعت را از آن شفاعت گفته‌اند كه شفيع خواهش و وساطت خويش را به ايمان و عمل ناقص شفاعت شده ضميمه مىكند ، هر دو مجموعا پيش خدا اثر مىكنند ، بحث دربارهء شفاعت مفصل است بايد به كتابهاى ديگر رجوع نمود در قاموس قرآن آن را تا حدى مشروح آورده‌ام ، در اينجا فقط به تناسب اين كتاب مىگوئيم : آيات شفاعت در قرآن سه دسته‌اند .\r\n1 - دستهء اول راجع به اينكه شفاعت مال خداست و خدا خودش شفيع است مثل :  لَيْسَ لَهُمْ مِنْ دُونِهِ وَلِيٌّ وَ لا شَفِيعٌ  انعام / 51 و 70  قُلْ لِلَّهِ الشَّفاعَةُ جَمِيعاً  زمر / 44 ما قبل آيهء دوم راجع به عذاب آخرت و ما قبل آيهء سوم راجع به بت - پرستان است .\r\nآيهء سوم دلالت دارد كه شفيع قرار دادن به عهدهء خدا است او هر كس را بخواهد شافع مىكند نه شما كه بت‌ها را شفيع مىپنداريد ، آيهء اول و دوم ظاهرا دلالت دارند به اينكه خدا خودش واسطه است در رساندن رحمت . و اگر « من دونه » در تقدير « من دون اذنه » باشد آن وقت اين سه آيه نظير آياتى خواهند بود كه شفاعت را منوط به اذن خدا مىكنند .\r\nدر آياتى نظير  اللَّهُ الَّذِي خَلَقَ السَّماواتِ وَ الْأَرْضَ وَ ما بَيْنَهُما فِي سِتَّةِ أَيَّامٍ ثُمَّ اسْتَوى \r\n\r\n","description":"","footnote":"","page_name":" 132 ","page_number":132},
  {"content":"\r\n\r\n عَلَى الْعَرْشِ ما لَكُمْ مِنْ دُونِهِ مِنْ وَلِيٍّ وَ لا شَفِيعٍ أَ فَلا تَتَذَكَّرُونَ  سجده / 4 بقرينهء صدر و ذيل آيه ، منظور شفاعت طبيعى است يعنى : جور كردن اسباب و مسببات و علل و معلولات از جانب خداست و خدا خودش در اين كارها واسطه و مدبر است و در آيهء :  إِنَّ رَبَّكُمُ اللَّهُ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ ثُمَّ اسْتَوى عَلَى الْعَرْشِ يُدَبِّرُ الْأَمْرَ ما مِنْ شَفِيعٍ إِلَّا مِنْ بَعْدِ إِذْنِهِ ذلِكُمُ اللَّهُ رَبُّكُمْ . . .  يونس / 3 ظاهرا مراد از شفيع وسائل مادّى است از قبيل آفتاب ، ماه ، ابر ، زمين ، كه واسطه در رساندن رحمت خدا به خلق مىباشند ، مخصوصا با در نظر گرفتن اينكه :\r\nكفار به شفاعت و واسطه بودن بتان در امور زندگى عقيده داشتند و اين گونه آيات آنها را رد كرده است .\r\n2 - دستهء دوم آياتى است كه بعضى از آنها اصل شفاعت و بعضى اثر آن را نفى مىكنند مثل :  لا بَيْعٌ فِيهِ وَ لا خُلَّةٌ وَ لا شَفاعَةٌ . . .  بقره / 254 كه اصل شفاعت را نفى مىكند يعنى : در روز قيامت نه معامله هست و نه دوستى و نه شفاعت .\r\nو مثل :  لا يُقْبَلُ مِنْها شَفاعَةٌ وَ لا يُؤْخَذُ مِنْها عَدْلٌ  بقره / 48 و نيز !  وَ لا يُقْبَلُ مِنْها عَدْلٌ وَ لا تَنْفَعُها شَفاعَةٌ . . .  بقره / 123 ايضا  فَما تَنْفَعُهُمْ شَفاعَةُ الشَّافِعِينَ  مدثر / 48 كه راجع به نفى اثر شفاعتند يعنى : از اين آيات معلوم مىشود : شفاعت هست ولى فائده ندارد ، آيهء اخير حاكى است كه فقط به عدهء مذكور در آيهء نفع ندارد اما راجع به ديگران نافع خواهد بود .\r\n3 - دستهء سوم آياتى هستند كه وجود شفاعت و مؤثر بودن آن را اثبات مىكنند به شرط اذن خدا ، مثل :  يَوْمَئِذٍ لا تَنْفَعُ الشَّفاعَةُ إِلَّا مَنْ أَذِنَ لَهُ الرَّحْمنُ  طه / 109  وَ لا تَنْفَعُ الشَّفاعَةُ عِنْدَهُ إِلَّا لِمَنْ أَذِنَ لَهُ . . .  سبأ / 23  وَ لا يَمْلِكُ الَّذِينَ يَدْعُونَ مِنْ دُونِهِ الشَّفاعَةَ إِلَّا مَنْ شَهِدَ بِالْحَقِّ  زخرف / 86  وَ لا يَشْفَعُونَ إِلَّا لِمَنِ ارْتَضى  انبياء / 28  وَ كَمْ مِنْ مَلَكٍ فِي السَّماواتِ لا تُغْنِي شَفاعَتُهُمْ شَيْئاً إِلَّا مِنْ بَعْدِ أَنْ يَأْذَنَ اللَّهُ لِمَنْ يَشاءُ وَ يَرْضى  نجم / 26 .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nبنا بر اين آيات : شفاعت ثابت و مؤثر است ولى به اذن خدا ، فرق آيات نفى كننده و اين آيات فقط در اذن خداست ، به عبارت ديگر : آن آيات كه مىگويند شفاعت نيست و مقبول نمىباشد يعنى : مستقلا و بدون اجازهء خدا شفاعتى نيست و اگر باشد بىاثر است ولى با اذن خدا شفيعانى هستند كه شفاعت مىكنند و شفاعتشان پيش خدا مقبول است .\r\n\r\nشفاعت كنندگان\r\nروايات اهل بيت عليهم السّلام دربارهء شفاعت و شافعان زياد است ، مجلسى رحمه اللَّه در بحار ( ج 8 / 29 - 63 جديد ) بيشتر آنها را نقل كرده است « 1 » ، شافعانى كه در آن روايات ياد شده‌اند عبارتند از : رسول خدا و امامان عليهم السّلام ، پيامبران ، جبرئيل . حضرت فاطمه ، علماء ، شهداء ، مؤمنان ، حتى همسايه در حق همسايه ، رواياتى نيز در كافى و غيره در اين زمينه نقل شده است « 2 » از جملهء شفاعت كنندگان قرآن مجيد است چنان كه در كافى و نهج البلاغه آمده ، و شفاعت آن پيش خدا پذيرفته است . ملائكه نيز از جملهء شفيعانند چنان كه از سورهء نجم نقل گرديد .\r\n\r\nشفاعت نقض غرض نيست\r\nبزرگترين اشكالى كه بر شفاعت كرده‌اند اين است كه : شفاعت موجب مىشود كه جرئت به گناه بوجود آمده بلكه موجب ترغيب به گناه هم مىگردد .\r\n\r\n\r\n","description":"","footnote":"\r\n( 1 )\r\nقال الصادق عليه السّلام : من أنكر ثلاثة فليس من شيعتنا ، المعراج و المسئلة فى القبر و الشفاعة ( روضة الواعظين ) .\r\n( 2 )\r\nقال الرضا ( ع ) قال رسول اللَّه ( ص ) من لم يؤمن بحوضى فلا آورده اللَّه حوضى و من لم يؤمن بشفاعتى فلا انا له اللَّه شفاعتى ثم قال انما شفاعتى لاهل الكبائر من امتى فاما المحسنون فما عليهم من سبيل ( روضة الواعظين ) .\r\n","page_name":" 134 ","page_number":134},
  {"content":"\r\n\r\nاما اين اشكال وارد نيست ، شفاعت فقط اميد ايجاد مىكند و يأس را از بين مىبرد ، گناهكار اگر از هر جا مأيوس باشد و بداند اميدى بر او نيست در كار گناه بيشتر جرى شده و بر شقاوتش مىافزايد ، بر خلاف آنكه بداند : راه نجات از هر سو بسته نشده است ، به حكم  فَلا يَأْمَنُ مَكْرَ اللَّهِ إِلَّا الْقَوْمُ الْخاسِرُونَ  اعراف / 99 نبايد از عذاب خدا ايمن بود و به حكم  إِنَّهُ لا يَيْأَسُ مِنْ رَوْحِ اللَّهِ إِلَّا الْقَوْمُ الْكافِرُونَ  يوسف / 87 نبايد از رحمت خدا مأيوس گرديد .\r\nمىدانيم كه خداوند غفور و ارحم الراحمين است ولى نگفته‌اند : رحمت و غفران خدا موجب تجرى به گناه است ، خداوند فرموده :  إِنَّ اللَّهَ لا يَغْفِرُ أَنْ يُشْرَكَ بِهِ وَ يَغْفِرُ ما دُونَ ذلِكَ لِمَنْ يَشاءُ  ابراهيم / 48 آيه صريح است در اينكه :\r\nجز شرك در گناهان ديگر امكان مغفرت هست ولى كسى نگفته كه اين آيه موجب تجرى به گناه است .\r\nابراهيم عليه السّلام به خدا عرض مىكند :  رَبَّنَا اغْفِرْ لِي وَ لِوالِدَيَّ وَ لِلْمُؤْمِنِينَ يَوْمَ يَقُومُ الْحِسابُ  ابراهيم / 41 ولى نمىگوئيم اين كلام ، سبب تجرى است .\r\nبا آنكه دعاى آن حضرت مقبول است .\r\nآيا وجود دكتر جراح و وجود دارو سبب آنست كه ما عمدا شكم خويش را بدريم و پاى خويش را بشكنيم ؟ يا فقط اميدوار مىكند كه اگر اشتباها شكم خود را پاره كرديم مأيوس نباشيم و از مرگ نترسيم ؟ شفاعت هم فقط يأس را از بين مىبرد . در پايان به اين مثل توجه كنيد :\r\nآموزگار در طول مدت تحصيلى ، شاگرد را آزموده ، مىداند كه آنچه توانسته سعى كرده و درس خوانده است ولى با وجود اين باز چند نمره كسر دارد ، آموزگار در ارفاق به او درنگ نمىكند بر خلاف شاگردى كه درس نخوانده و از اول هم در فكر درس نبوده است .\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nخداى سبحان مىداند كه بنده بفكر طغيان نبوده و همواره مىخواسته خدا را از خود خوشنود كند ، ولى در دنياى ماده و پر از شر و شور زندگى كرده و كسر آورده است ، هيچ مانع عقلى نيست كه خدا بفرمايد : اى محمّد بن عبد اللَّه تو كه در دنيا ميان من و بندگانم واسطه بودى اكنون نيز در ارفاق ميان من و بنده‌ام وساطت كن ، من خودم اين دستور را به تو مىدهم نه اينكه تو بر من حكومت دارى و مىتوانى جلو ارادهء مرا بگيرى .\r\nمعجزه :\r\nدر آيات گذشته و آينده عده‌اى از معجزات و خوارق عادت نقل شده و خواهد شد از قبيل : شكافتن دريا ، بعث بعد از صاعقه زدن ، ارسال من و سلوى ، بيرون آمدن آب از سنگ در اثر زدن عصا ، مار شدن عصا و غيره راجع به توجيه اينها لازم است چند كلمه دربارهء معجزه سخنى داشته باشيم و آن اينكه اگر درست دقت كنيم همه چيز در جهان معجزه است .\r\nفرق معجزه با غير معجزه آنست كه دومى را پيوسته ديده و نام آن را طبيعى گذاشته‌ايم مثلا ما پيوسته ديده‌ايم كه تخم مار مبدل به مار مىشود ، اين عمل را طبيعى نام نهاده‌ايم ولى مبدل شدن عصا را به مار نديده‌ايم و آن را معجزه مىناميم ولى اگر درست فكر كنيم ، مبدل شدن تخم به مار نيز مانند عصا معجزه است .\r\nوانگهى اگر از اول قرار بود كه مارها همچون ميوه از درخت برويند اكنون آن را طبيعى دانسته و مبدل شدن تخم به مار را معجزه مىدانستيم همين طور است مبدل شدن نطفه به انسان و هسته به درخت و غيره .\r\nمعجزه خارج از قوانين طبيعت نيست ولى بشر راه آن را نمىداند و آن فقط در دست خداست ، امروز ثابت شده كه مادهء اوليهء تمام اشياء يكى است ، اختلاف آنها فقط در اثر اختلاف اتمها است و گرنه قلب انسان و قطرهء آب و تكهء اخگر ، همه در اصل يك چيز هستند ، خدايى كه همه چيز طبيعت در دست او است به اين كارها قادر است .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n\r\n[ سوره البقرة ( 2 ) : آيات 58 تا 66 
  ]\r\nوَ إِذْ قُلْنَا ادْخُلُوا هذِهِ الْقَرْيَةَ فَكُلُوا مِنْها حَيْثُ شِئْتُمْ رَغَداً وَ ادْخُلُوا الْبابَ سُجَّداً وَ قُولُوا حِطَّةٌ نَغْفِرْ لَكُمْ خَطاياكُمْ وَ سَنَزِيدُ الْمُحْسِنِينَ ( 58 ) فَبَدَّلَ الَّذِينَ ظَلَمُوا قَوْلاً غَيْرَ الَّذِي قِيلَ لَهُمْ فَأَنْزَلْنا عَلَى الَّذِينَ ظَلَمُوا رِجْزاً مِنَ السَّماءِ بِما كانُوا يَفْسُقُونَ ( 59 ) وَ إِذِ اسْتَسْقى مُوسى لِقَوْمِهِ فَقُلْنَا اضْرِبْ بِعَصاكَ الْحَجَرَ فَانْفَجَرَتْ مِنْهُ اثْنَتا عَشْرَةَ عَيْناً قَدْ عَلِمَ كُلُّ أُناسٍ مَشْرَبَهُمْ كُلُوا وَ اشْرَبُوا مِنْ رِزْقِ اللَّهِ وَ لا تَعْثَوْا فِي الْأَرْضِ مُفْسِدِينَ ( 60 ) وَ إِذْ قُلْتُمْ يا مُوسى لَنْ نَصْبِرَ عَلى طَعامٍ واحِدٍ فَادْعُ لَنا رَبَّكَ يُخْرِجْ لَنا مِمَّا تُنْبِتُ الْأَرْضُ مِنْ بَقْلِها وَ قِثَّائِها وَ فُومِها وَ عَدَسِها وَ بَصَلِها قالَ أَ تَسْتَبْدِلُونَ الَّذِي هُوَ أَدْنى بِالَّذِي هُوَ خَيْرٌ اهْبِطُوا مِصْراً فَإِنَّ لَكُمْ ما سَأَلْتُمْ وَ ضُرِبَتْ عَلَيْهِمُ الذِّلَّةُ وَ الْمَسْكَنَةُ وَ باؤُ بِغَضَبٍ مِنَ اللَّهِ ذلِكَ بِأَنَّهُمْ كانُوا يَكْفُرُونَ بِآياتِ اللَّهِ وَ يَقْتُلُونَ النَّبِيِّينَ بِغَيْرِ الْحَقِّ ذلِكَ بِما عَصَوْا وَ كانُوا يَعْتَدُونَ ( 61 ) إِنَّ الَّذِينَ آمَنُوا وَ الَّذِينَ هادُوا وَ النَّصارى وَ الصَّابِئِينَ مَنْ آمَنَ بِاللَّهِ وَ الْيَوْمِ الْآخِرِ وَ عَمِلَ صالِحاً فَلَهُمْ أَجْرُهُمْ عِنْدَ رَبِّهِمْ وَ لا خَوْفٌ عَلَيْهِمْ وَ لا هُمْ يَحْزَنُونَ ( 62 )\r\nوَ إِذْ أَخَذْنا مِيثاقَكُمْ وَ رَفَعْنا فَوْقَكُمُ الطُّورَ خُذُوا ما آتَيْناكُمْ بِقُوَّةٍ وَ اذْكُرُوا ما فِيهِ لَعَلَّكُمْ تَتَّقُونَ ( 63 ) ثُمَّ تَوَلَّيْتُمْ مِنْ بَعْدِ ذلِكَ فَلَوْ لا فَضْلُ اللَّهِ عَلَيْكُمْ وَ رَحْمَتُهُ لَكُنْتُمْ مِنَ الْخاسِرِينَ ( 64 ) وَ لَقَدْ عَلِمْتُمُ الَّذِينَ اعْتَدَوْا مِنْكُمْ فِي السَّبْتِ فَقُلْنا لَهُمْ كُونُوا قِرَدَةً خاسِئِينَ ( 65 ) فَجَعَلْناها نَكالاً لِما بَيْنَ يَدَيْها وَ ما خَلْفَها وَ مَوْعِظَةً لِلْمُتَّقِينَ ( 66 )\r\n\r\n","description":"","footnote":"","page_name":" 137 ","page_number":137},
  {"content":"\r\n\r\n58 - و چون گفتيم : به اين شهر در آئيد و از آن در هر جا كه خواستيد به فراوانى بخوريد و از دروازهء آن به حال خضوع وارد شويد و بگوئيد : گناهان ما را بريز ، تا گناهانتان را بيامرزيم و لطف خويش را بر نيكوكاران مزيد مىكنيم :\r\n59 - ظالمان اين گفته را به سخنى غير از آنچه گفته شد عوض كردند ، در نتيجه به آنها كه ظلم كردند عذابى از آسمان نازل كرديم زيرا كه پيوسته در فسق بودند .\r\n60 - و چون موسى براى قوم خويش آب خواست ، گفتيم : عصايت را به اين سنگ بزن ، پس دوازده چشمه از آن بشكافت و جوشيد ، هر گروه آبشخور خود را شناخت ، گفتيم : از روزى خدا بخوريد ، و بياشاميد و در زمين براى افساد تلاش نكنيد .\r\n61 - و چون گفتيد : اى موسى ما هرگز به يك نوع طعام اكتفاء نتوانيم كرد ، از خدايت بخواه تا از آنچه زمين مىروياند : سبزى ، خيار ، گندم ، عدس و پياز ، براى ما بيرون آرد . موسى گفت : آيا مىخواهيد پستتر را با بهتر عوض كنيد ؟ ! به شهرى فرود آئيد آنچه خواستيد در آنجا هست . ذلت و نيازمندى بر آنها حتمى شد و قرين غضب خدا گشتند . زيرا كه آيات خدا را انكار مىكردند و پيامبران را به ناروا مىكشتند ، اين انكار و قتل براى آن بود كه نافرمان شده و پيوسته تعدى مىكردند .\r\n62 - كسانى كه ايمان آورده‌اند و آنان كه يهودى شده‌اند و نصارى و صائبين ، هر كه از اينها به خدا و روز قيامت ايمان آورد و كار شايسته كند ، اجر آنها پيش خداست بيمى\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nبر آنها نيست و غمگين نمىشوند .\r\n63 - و آن گاه كه از شما پيمان گرفتيم و كوه را بالاى سر شما بالا برديم ( و گفتيم ) : آنچه را كه داده‌ايم محكم بگيريد و مطالب آن را در ياد داشته باشيد تا پرهيزكار گرديد .\r\n64 - سپس اعراض كرديد ، اگر فضل و رحمت خدا بر شما نبود حتما از زيانكاران مىبوديد .\r\n65 - حتما دانسته‌ايد حال آنها را كه از شما بودند و در روز شنبه تعدى كردند ، به آنها گفتيم : ميمونهاى مطرود شويد .\r\n66 - آن بلا عقوبتى بود در مقابل اعمالى كه كردند و كرده بودند و نيز موعظه‌اى بود براى متقيان .\r\n\r\nكلمه‌ها\r\nقريه : شهر . قرى در لغت به معنى جمع كردن است ، شهر را از آن قريه گويند كه مردم را در يك محل جمع كرده است ، ده را نيز قريه گويند حتى به لانهء مورچگان قرى النمل گفته شده است ( قاموس قرآن ) .\r\nسجدا : جمع ساجد . مراد از آن در آيه ، خضوع است .\r\nحطة : حطه به معنى فرود آمدن و فرود آوردن است . لازم و متعدى به كار مىرود حطة اسم از « استحط وزره حطة » يعنى خواست گناه او را بريزد رجز : ( بكسر راء ) لرزش ، اضطراب . عذاب را از آن رجز گويند كه مىكوبد و مىلرزاند .\r\nاستسقى : سقى به معنى آب دادن ، استسقاء به معنى آب خواستن است .\r\nعين : چشمه . معانى ديگرى نيز دارد ولى اينجا چشمه مراد است .\r\nاناس : جمع انس . اناس و اناسى هر دو جمع انس‌اند « كل اناس » هر جمعيت .\r\nمشرب : مصدر ميمى ، اسم زمان و اسم مكان آيد . آن در آيه اسم مكان است يعنى\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nمحل شرب و محل برداشت آب .\r\nو لا تعثوا : عثو و عثى به معنى افساد و مبالغه در فساد و تكبر است ( اقرب الموارد ) .\r\nبقل : سبزى .\r\nقثاء : خيار . ظاهرا خيار معمولى نيست بلكه شبيه به آن است در اقرب الموارد گويد : « . . . نوع من الفاكهة يشبه الخيار » شايد مراد خيار چنبر باشد كه خيارى است شياردار .\r\nفوم : فوم به معنى : گندم ، نخود ، سير و غيره آمده است .\r\nعدس : دانه‌اى است معروف و خوردنى .\r\nبصل : پياز .\r\nمصر : شهر . اصل آن به معنى حد و مرز است شهر را از آن مصر گويند كه ممصور و محدود است و نيز نام مملكت قبطىها است .\r\nمسكنة : درماندگى . اصل آن سكون به معنى آرام گرفتن پس از حركت است ، راغب ترجيح داده كه ميم آن زائد باشد . آل عمران / 112 .\r\nباءو : بوء در اصل به معنى مساوات است چنان كه بيضاوى و راغب گفته است ، مجمع البيان آن را از زجاج نقل كرده و عبادة بن صامت گويد : خدا انفال را مال پيغمبرش كرد « فقسمها بينهم على بواء » ولى آن حضرت ميان يارانش مساوى قسمت كرد . معنى آن را رجوع نيز گفته‌اند ، ولى معناى اول با آيات قرآن بهتر مىسازد لازم است آن را با هم شدن و قرين شدن معنى كرد . ( قاموس قرآن ) هادوا : يهودى شدند . هود ( به فتح هاء ) به معنى توبه و رجوع است و نيز داخل شدن به دين يهوديت را هود گويند : « هاد - تهود » يعنى به يهوديت داخل شد .\r\nنصارى : آن جمع نصرانى است . پيروان عيسى عليه السّلام را نصارى گويند در قاموس\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nقرآن علّت اين تسميه را ذكر كرده‌ام .\r\nصابئين : مفرد آن صابى است . آنها گروهى از اهل كتابند ، رجوع شود به قاموس قرآن .\r\nطور : كوه به قولى طور اسم كوهى است كه خدا در آن با موسى سخن گفت سبت : آن در اصل به معنى قطع است : سبت يهود عبارت از قطع و دست كشيدن از كار در شريعت موسى عليه السّلام است و آن مطابق با روز شنبه است .\r\nقردة : بوزينه‌ها مفرد آن قرد ( بر وزن جسر ) است .\r\nخاسئين : خسأ به معنى طرد شدن و طرد كردن است . « خاسئين » : طرد شدگان .\r\nنكال : عقوبت توأم با عبرت . اصل نكل به معنى منع است نكال يك شخص باعث عبرت ديگران است .\r\n\r\nشرحها\r\nبه دنبال مطالب گذشته در اين آيات به چند واقعه از قضاياى بنى اسرائيل و عكس العمل آنها در مقابل آن رويدادها اشاره شده است اول اين كه موسى دستور فرمود به سرزمين فلسطين وارد شوند ولى قبول نكرده تا چهل سال در سينا آواره ماندند ، دوم معجزهء موسى در انفجار آب از سنگ . سوم : اينكه موسى را در صحراى سينا به فشار گذاشته و از وى پياز و تره و امثال آن را خواستند : چهارم :\r\nبالا رفتن كوه و قرار گرفتن آن در بالاى سرشان از اعجاز موسى عليه السّلام . پنجم :\r\nجريان اصحاب سبت و گرفتار شدن آنها . ششم : در اين كارها تقصير از يهود بوده است و گرنه :  مَنْ آمَنَ بِاللَّهِ وَ الْيَوْمِ الْآخِرِ وَ عَمِلَ صالِحاً فَلا خَوْفٌ عَلَيْهِمْ وَ لا هُمْ يَحْزَنُونَ  .\r\n58 -  وَ إِذْ قُلْنَا ادْخُلُوا هذِهِ الْقَرْيَةَ فَكُلُوا مِنْها حَيْثُ شِئْتُمْ رَغَداً وَ ادْخُلُوا الْبابَ سُجَّداً وَ قُولُوا حِطَّةٌ  .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nظاهرا اين دستور همان است كه در سورهء مائده آمده : كه موسى به آنها گفت :\r\n يا قَوْمِ ادْخُلُوا الْأَرْضَ الْمُقَدَّسَةَ الَّتِي كَتَبَ اللَّهُ لَكُمْ  مائده / 21 مراد از ( القرية ) گفته‌اند : شهر « اريحا » است كه در نزديكى اورشليم فعلى بود ، اينكه بعضى آن را اورشليم ( بيت المقدس ) گفته‌اند درست نيست كه آن از بناهاى داود عليه السّلام است اما اين آيه راجع به زمان موسى مىباشد ، مراد از داخل شدن به شهر سكونت در آنست چنان كه در سورهء اعراف / 161 آمده :  وَ إِذْ قِيلَ لَهُمُ اسْكُنُوا هذِهِ الْقَرْيَةَ . . .  .\r\nمعنى :  وَ ادْخُلُوا الْبابَ سُجَّداً  به نظرم آنست كه : به حالت خضوع و احترام به حقوق مردم و اطاعت از مقررات وارد شويد نه به صورت اشغال و غارت و اخلال نظم ، على هذا مراد از « الباب » بايد دروازهء شهر باشد جملهء  « وَ قُولُوا حِطَّةٌ »  ظاهرا يك دستور مستقل است ، بهتر آنست كه آن خبر مبتداى محذوف باشد يعنى « مسئلتنا حطة » خواستهء ما آمرزش گناهانمان است ، اين با  ادْخُلُوا الْبابَ سُجَّداً  كاملا مناسب است كه دخول در حال خضوع و خواستارى بخشش گناهان ، در احترام به حقوق مردم اثر كامل داشت .\r\n نَغْفِرْ لَكُمْ خَطاياكُمْ وَ سَنَزِيدُ الْمُحْسِنِينَ  .\r\nتا در مقابل آن گونه دخول و اين گونه خواستن ، گناهان شما را بيامرزيم و اگر به نيكوكارى ادامه دهيد ، غفران و الطاف ما مزيد خواهد بود .\r\n59 -  فَبَدَّلَ الَّذِينَ ظَلَمُوا قَوْلًا غَيْرَ الَّذِي قِيلَ لَهُمْ فَأَنْزَلْنا عَلَى الَّذِينَ ظَلَمُوا رِجْزاً مِنَ السَّماءِ بِما كانُوا يَفْسُقُونَ  .\r\nمفعول اول « بدل » محذوف است مثل « امرنا ، قولنا » مفعول دوم آن « قولا » و « غير » وصف « قولا » مىباشد .\r\nيعنى : ستمكاران فرمان ما را به سخنى غير از آنچه گفته بوديم عوض كردند .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nمنظور از تبديل قهرا نافرمانى است ولى اين چه سخنى بود كه در جواب موسى عليه السّلام گفتند ؟ ناگفته نماند : اين قضيه با همين تعبير در سورهء اعراف / 161 و 162 نيز نقل شده ولى از آن هم در اين باره چيزى دستگير نمىشود اما در سورهء مائده آمده كه موسى به بنى اسرائيل گفت :   يا قَوْمِ ادْخُلُوا الْأَرْضَ الْمُقَدَّسَةَ الَّتِي كَتَبَ اللَّهُ لَكُمْ وَ لا تَرْتَدُّوا عَلى أَدْبارِكُمْ فَتَنْقَلِبُوا خاسِرِينَ . قالُوا يا مُوسى إِنَّ فِيها قَوْماً جَبَّارِينَ وَ إِنَّا لَنْ نَدْخُلَها حَتَّى يَخْرُجُوا مِنْها . . .   مائده / 21 و 22 تا مىرسد به اينجا كه گفتند : اى موسى تا آنها در آنجا هستند ما هرگز به آنجا داخل نخواهيم شد برو تو و خدايت با آنها بجنگيد ، ما در همين جا نشسته‌ايم . . . خدا فرمود :\r\nارض مقدس چهل سال بر ايشان حرام است و اين مدت را در بيابان سرگردان خواهند ماند مائده / 24 و 26 .\r\nاگر مراد از ورود به قريه در سورهء بقره و اعراف همان باشد كه در سورهء مائده نقل شده ، پس آنچه در جواب موسى گفته‌اند همانست كه گفتند : در آنجا قومى قوى و ستمكار هستند تو و خدايت برويد و با آنها بجنگيد . و آن وقت مراد از  فَأَنْزَلْنا عَلَى الَّذِينَ ظَلَمُوا رِجْزاً مِنَ السَّماءِ  همان چهل سال سرگردان ماندن در بيابان است . اما بايد مراد از « الذين ظلموا » اكثر بنى اسرائيل باشد كه ديگران نيز به آتش آنها سوخته و در بيابان ماندند .\r\nبعضى روى كلمهء « حطه » پافشارى كرده و گفته‌اند : بنى اسرائيل مأمور بودند كه حتما اين كلمه را بر زبان بياورند اما آنها بجاى آن ، كلمهء ديگرى به حال مسخره گفتند ، و گفته‌اند : مراد از « رجز » طاعون است كه به ظالمان رسيد . ولى آنچه ما استظهار كرديم بهتر به نظر مىرسد وانگهى « حطه » عربى است زبان بنى اسرائيل عبرى بود اين لفظ معلوم نيست در زبان آنها بوده باشد ، آن هم به معنايى كه گفته شد ! ! .\r\n60 -  وَ إِذِ اسْتَسْقى مُوسى لِقَوْمِهِ فَقُلْنَا اضْرِبْ بِعَصاكَ الْحَجَرَ فَانْفَجَرَتْ \r\n\r\n","description":"","footnote":"","page_name":" 143 ","page_number":143},
  {"content":"\r\n\r\n مِنْهُ اثْنَتا عَشْرَةَ عَيْناً  اين ماجرا ، يكى از معجزات موسى عليه السّلام است ، آن در سورهء اعراف آيهء 160 نيز آمده است و در آن بجاى « فانفجرت » كلمهء « فانبجست » آمده كه هر دو بمعنى شكافتن است و از هر دو آيه معلوم مىشود كه بنى اسرائيل از آب آشاميدنى به مضيقه افتاده و آب خواسته‌اند ، الف و لام « الحجر » نشان مىدهد كه آن سنگ مخصوص و داراى آب بوده است . و چون بنى اسرائيل دوازده دسته بودند از اولاد دوازده فرزند يعقوب ، لذا دوازده چشمه جارى شده كه هر چشمه مخصوص به گروهى باشد .\r\nدر تورات فعلى سفر خروج باب 17 ، اين مطلب ذكر شده ولى دوازده چشمه بودن در آن نيست .  قَدْ عَلِمَ كُلُّ أُناسٍ مَشْرَبَهُمْ  مربوط به تقسيم چشمه‌ها بر گروه‌ها مىباشد .\r\n كُلُوا وَ اشْرَبُوا مِنْ رِزْقِ اللَّهِ وَ لا تَعْثَوْا فِي الْأَرْضِ مُفْسِدِينَ  اين نصيحتى بود بر بنى اسرائيل ، يعنى حالا كه آن من و سلوى و اين آب نصيب شما گرديد ، بخوريد و بنوشيد و مفسدانه كار نكنيد . بهتر است « تعثوا » را سعى و تلاش معنى كنيم چنان كه طبرسى كرده است چون عثو و عثى مبالغه در افساد و تكبر و يا به معنى نشر فساد است .\r\n61 -  وَ إِذْ قُلْتُمْ يا مُوسى لَنْ نَصْبِرَ عَلى طَعامٍ واحِدٍ  . . .  وَ كانُوا يَعْتَدُونَ  مراد از طعام همان من و سلوى است كه فقط يك رقم بود ، بنى اسرائيل به آن اكتفاء نكرده ، و از موسى از حبوبات و سبزيهاى زمين خواستند آن هم با كمال بىادبى به لفظ « ادع ربّك » لا اقل نگفتند : « ادع ربّنا » گويى خدا فقط رب موسى بود نه رب آنها ، خواسته‌هاى آنها در كلمه‌ها ترجمه شد .\r\n قالَ أَ تَسْتَبْدِلُونَ الَّذِي هُوَ أَدْنى بِالَّذِي هُوَ خَيْرٌ اهْبِطُوا مِصْراً فَإِنَّ لَكُمْ ما \r\n\r\n","description":"","footnote":"","page_name":" 144 ","page_number":144},
  {"content":"\r\n\r\n سَأَلْتُمْ  . منّ و سلوى كه در اختيار بنى اسرائيل بود براى رفع احتياج بدن از سبزيجات بهتر بود ، علم غذاشناسى شك ندارد كه مواد و پروتئين حيوانى براى بدن بهتر از پروتئين نباتى است و مواد نباتى بتنهايى براى رفع نياز بدن كافى نيست پس در مقام مقايسه ، من و سلوى حتما از سبزيجات بهتر هستند .\r\nاز  « أَ تَسْتَبْدِلُونَ »  ظاهر است كه بنى اسرائيل سبزيجات را به جاى من و سلوى خواسته‌اند لذا موسى فرموده : اينها از آنها بهتر هستند و اگر مىگفتند از خدا بخواه سبزيجات نيز به ما بدهد ديگر جايى به اين ملامت نبود ، پس موسى در اين كلام آنها را ملامت كرده كه نابهتر را بجاى بهتر مىخواستند و در عين حال چون خواسته آنها مشروع بود ، راه نشان داد و گفت : به شهرى وارد شويد تا آنچه مىخواهيد بدست آوريد ، و گرنه در اين بيابان پيدا كردن سبزيجات امكان ندارد . ممكن است مراد از  « بِالَّذِي هُوَ خَيْرٌ »  آزادى باشد كه بنى اسرائيل بدست آورده بودند .\r\n وَ ضُرِبَتْ عَلَيْهِمُ الذِّلَّةُ وَ الْمَسْكَنَةُ وَ باؤُ بِغَضَبٍ مِنَ اللَّهِ ذلِكَ بِأَنَّهُمْ كانُوا يَكْفُرُونَ بِآياتِ اللَّهِ وَ يَقْتُلُونَ النَّبِيِّينَ بِغَيْرِ الْحَقِّ ذلِكَ بِما عَصَوْا وَ كانُوا يَعْتَدُونَ  . و او در « و ضربت » براى استيناف است و آن شرح ماجراى ديگرى است كه از زمان موسى شروع شده و در طول زمان ادامه يافته است ، حتمى شدن ذلت و درماندگى و قرين شدن با غضب خدا بدان علت بود كه آيات خدا را انكار كرده و پيامبران را به ناروا مىكشتند از آن طرف : انكار آيات و قتل انبياء معلول عصيان و طغيانى بود كه پيوسته در آنها وجود داشت . على هذا « ذلك » اولى اشاره به ضرب ذلت و مسكنت و غضب خدا ، « ذلك » دومى اشاره به كفر و قتل انبياء است پس علت اصلى همه ، همان قساوت قلب و نافرمانى و تجاوز است كه بدان عادت كرده بودند .\r\nدر اينجا تذكر سه نكته لازم است .\r\nاول : ضرب ذلت و مسكنت در اين آيه لازم است بيشتر شرح داده شود ولى\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nشرح مفصل آن را موكول مىكنيم به آيهء :  ضُرِبَتْ عَلَيْهِمُ الذِّلَّةُ أَيْنَ ما ثُقِفُوا إِلَّا بِحَبْلٍ مِنَ اللَّهِ وَ حَبْلٍ مِنَ النَّاسِ . . .  آل عمران / 112 .\r\nدوم : كلمهء  يَقْتُلُونَ النَّبِيِّينَ  در اين آيه و آيات 87 و 92 و نيز سورهء ( آل عمران آيه 21 و 112 و 181 و 183 و سورهء نساء / 155 ، سورهء مائده / 70 ) آمده است ، و اين كه بنى اسرائيل بعضى از پيامبران را كشته‌اند از نظر قرآن مسلم است .\r\nدر تورات فعلى « كتاب دوم تواريخ ايام باب بيست و چهارم » نقل شده كه يهود پيامبرى به نام زكريا را كشتند . جريان قتل حضرت يحيى عليه السّلام به دستور پادشاه يهود معروف و در انجيل « متى باب چهاردهم » نقل شده است ، هاكس در قاموس خود ذيل لغت « ارميا » نقل كرده كه در وقت حملهء پادشاه بابل حضرت « ارميا » در زندان يهوديان بود و در ذيل كلمهء « ايزابل - عويدياء » مىگويد :\r\n« ايزابل » قصد داشت تا صد و پنجاه نفر از پيامبران را بكشد ولى « عويدياء » آنها را مخفى كرد ، از تورات كتاب اول پادشاهان باب هيجدهم معلوم مىشود كه صد نفر مخفى گرديده و بقيه بدست « ايزابل » كشته شده‌اند .\r\nاز اينجا است كه در مجمع البيان ذيل آيهء 121 آل عمران نقل شده كه : . . .\r\nرسول خدا صلّى اللَّه عليه و آله به ابو عبيدهء جراح فرمود : اى ابا عبيده بنى اسرائيل در اول روز 43 نفر پيامبر را در يك وقت كشتند ، پس از آن 112 نفر از بنى اسرائيل بامر به معروف برخاستند آنها را هم در آخر همان روز كشتند .\r\nاز روايت امام صادق صلوات اللَّه عليه معلوم مىشود : كه مردم اسرار آنها را پيش حكام ستمگر فاش مىكردند آنها هم پيامبران را گرفته شهيد مىكردند ( هم چنان كه بنى اميه و بنى عباس امامان عليهم السّلام را شهيد مىكردند ، اين اعمال در گذشته و حال ادامه دارد ، كار يكى است فقط اشخاص فرق مىكند ) چنان كه رژيم پهلوى مجتهدان و علماء و جوانان را شهيد كرد .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nسوم : لفظ « به غير الحق » در  وَ يَقْتُلُونَ النَّبِيِّينَ بِغَيْرِ الْحَقِّ  براى آن نيست كه پيامبران را به حق مىتوان كشت بلكه منظور آنست كه كشتن پيامبران به ناروا است چنان كه در آيهء  وَ مَنْ يَدْعُ مَعَ اللَّهِ إِلهاً آخَرَ لا بُرْهانَ لَهُ بِهِ  منظور آنست كه براى خداى ديگر ، برهانى نيست ( از مجمع البيان ) به عبارت ديگر : قيد توضيحى است و مفهوم ندارد شايد مراد آنست كه از روى خطا و اشتباه نمىكشتند بلكه به عمد مىكشتند ، پس به غير الحق به معناى به غير اشتباه است .\r\n62 -  إِنَّ الَّذِينَ آمَنُوا وَ الَّذِينَ هادُوا وَ النَّصارى وَ الصَّابِئِينَ مَنْ آمَنَ بِاللَّهِ . . . \r\nدر لفظ « من آمن » ضمير « منهم » مستتر است يعنى هر كه از اين چهار گروه به خدا و قيامت ايمان آورد و نيكوكار باشد اهل بهشت است ظاهرا ظرف  فَلَهُمْ أَجْرُهُمْ عِنْدَ رَبِّهِمْ  آخرت است گرچه مىشود شامل دنيا هم باشد .\r\nجملهء  لا خَوْفٌ عَلَيْهِمْ وَ لا هُمْ يَحْزَنُونَ  فقط در آخرت قابل پياده شدن است چون در دنيا پيوسته توأم با نقص و كمبود هستيم و آن سبب حزن است ، و توأم با احتمال از دست رفتن نعمتها و آمدن مرگ هستيم و آن باعث خوف است ، اما در آخرت نه كمبود هست و نه تمام شدن ، پس حزن و خوفى در آن نيست ، اگر در بعضى از آيات تعبير فوق راجع به دنيا آيد بايد عدم خوف و حزن را نسبى بدانيم در اينجا چند مطلب هست :\r\nاول : صابئين سه بار در قرآن مجيد ياد شده‌اند يكى در اين آيه ، ديگرى در سورهء مائده / 69 كه عين همين آيه است ، ايضا :  إِنَّ الَّذِينَ آمَنُوا وَ الَّذِينَ هادُوا وَ الصَّابِئِينَ وَ النَّصارى وَ الْمَجُوسَ وَ الَّذِينَ أَشْرَكُوا إِنَّ اللَّهَ يَفْصِلُ بَيْنَهُمْ يَوْمَ الْقِيامَةِ إِنَّ اللَّهَ عَلى كُلِّ شَيْءٍ شَهِيدٌ  حج / 17 .\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nپر واضح است كه صابئان در اصل اهل توحيد بوده و در رديف يهود و نصارى هستند و قهرا در عصر نزول قرآن قومى مشهور و كثير الافراد بوده‌اند و گرنه قرآن اعتنايى به آنها نمىكرد و نيز در آيهء اول و دوم وعده شده كه در صورت دارا بودن به سه اصل ايمان به خدا و روز قيامت و عمل نيكو ، اهل بهشت خواهند بود .\r\nصابئان عقائد بخصوص و نيز نماز و اعمال بخصوصى دارند ، در زمان ائمه عليهم السّلام و خلفاء ، مانند يهود و نصارى در دينشان آزاد بوده‌اند ، به نظر نگارنده : آنها پيامبرى و شريعتى داشته و بعدا به بت‌پرستى و ستايش كواكب گرويده‌اند ، در اين باره در قاموس قرآن تفصيل بيشترى داده شده طالبان به آن رجوع كنند . « 1 » در مجمع البيان ذيل آيهء اول فرموده : فقهاء اهل سنت جايز دانسته‌اند كه از صابئان جزيه گرفته شود ولى در نزد شيعه جايز نيست كه آنها اهل كتاب نيستند و نيز از « خلاف » شيخ طوسى نقل شده كه ادعاى اجتماع كرده بر اينكه احكام اهل كتاب بر صابئان جارى نيست ، رجوع كنيد به « جواهر » و جامع المقاصد مسألهء نكاح كتابيه .\r\nبه نظر نگارنده : عدم جريان احكام اهل كتاب بر آنها ، بدين جهت بوده كه از توحيد ، بسيار منحرف شده بودند و گرنه آيهء اول و دوم آنها را در رديف ارباب اديان شمرده و وعدهء بهشت داده است و اگر شعبه‌اى از يهود يا از نصارى باشند بايد علت عدم قبول جزيه همان باشد .\r\nدوم : اين آيه به خوبى نشان مىدهد كه اديان همه جنبهء طريقيت دارند ، حتى پيامبران و امامان عليهم السّلام و آنچه موضوعيت دارد و غرض اصلى است فقط سه اصل ايمان به خدا و معاد و عمل صالح است كه بايد در انسان وجود داشته باشند ،\r\n\r\n\r\n","description":"","footnote":"\r\n( 1 ) - به نظر بعضى ، صابئان پيروان حضرت يحيى و گروهى از يهود و به نظر بعضى ، گروهى از نصارى مىباشند ولى در اين صورت لازم بود كه از آنها جزيه پذيرفته شود .\r\n","page_name":" 148 ","page_number":148},
  {"content":"\r\n\r\nو خلاصهء اديان آسمانى همين سه مسئله است و پيامبران پيش از اين سه مسئله چيزى نياورده‌اند .\r\nسوم : اگر ما باشيم و آيهء اول و دوم ، معلوم مىشود : مسلمانان ، يهودان نصارى و صابئان در صورت دارا بودن به سه اصل فوق ، اهل نجات و اهل بهشت هستند نمىشود گفت : منظور از آيه كسانى هستند كه پيش از پيدايش اسلام بوده‌اند ، زيرا ظهور آيه و مخصوصا كلمهء « من آمن » كه متضمن معنى شرط است ، مانع از اين تأويل مىباشد .\r\nآن وقت اين سؤال پيش مىآيد كه آيا : يهود و نصارى مىتوانند اسلام را قبول نكرده و در دين خويش باقى بمانند و اهل بهشت باشند پس اين همه هياهو چيست كه ما مسلمانان به راه انداخته‌ايم ؟ ! ! بلى نمىشود گفت : آنها با دانستن قرآن و اسلام باز حق دارند در دين خود بمانند و در اختيار اسلام و يهوديت مخير باشند زيرا قرآن آنها را به اسلام دين جديد دعوت فرموده و اين نمىشود كه قرآن هم آنها را به اسلام بخواند و هم در ماندن در يهوديت و نصرانيت مختار گذارد . ولى خود قرآن مىگويد :  وَ أُوحِيَ إِلَيَّ هذَا الْقُرْآنُ لِأُنْذِرَكُمْ بِهِ وَ مَنْ بَلَغَ  انعام / 19 يعنى : اين قرآن به من وحى شده تا شما و هر آن كس را كه قرآن به او برسد انذار كنم .\r\nپس مادامى كه قرآن به كسى تبليغ نشده و او توجه پيدا نكرده است ، چنين كسى مسئوليتى در مقابل قرآن و اسلام ندارد و جاهل قاصر است ، صرف شنيدن صداى قرآن كافى نيست ، بايد به مسئله در اثر تبليغ توجه پيدا كند .\r\nنتيجه اين مىشود : يهود و نصارى و صابئان تا اسلام به آنها تبليغ نشده اگر در دين خودشان داراى سه اصل فوق باشند اهل بهشت خواهند بود  وَ ما كُنَّا مُعَذِّبِينَ حَتَّى نَبْعَثَ رَسُولًا  اسراء / 15  لا يُكَلِّفُ اللَّهُ نَفْساً إِلَّا وُسْعَها  بقره / 286 .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\n63 -  وَ إِذْ أَخَذْنا مِيثاقَكُمْ وَ رَفَعْنا فَوْقَكُمُ الطُّورَ خُذُوا ما آتَيْناكُمْ بِقُوَّةٍ وَ اذْكُرُوا ما فِيهِ لَعَلَّكُمْ تَتَّقُونَ  .\r\nاين آيه در سورهء اعراف / 171 بدين صورت آمده است :  وَ إِذْ نَتَقْنَا الْجَبَلَ فَوْقَهُمْ كَأَنَّهُ ظُلَّةٌ وَ ظَنُّوا أَنَّهُ واقِعٌ بِهِمْ خُذُوا ما آتَيْناكُمْ بِقُوَّةٍ وَ اذْكُرُوا ما فِيهِ لَعَلَّكُمْ تَتَّقُونَ  و نيز در آيهء 93 بقره ، و در سورهء نساء آيهء 154 آمده :  وَ رَفَعْنا فَوْقَهُمُ الطُّورَ بِمِيثاقِهِمْ . . .  .\r\nنتق در آيهء دوم به معنى كندن از ريشه و به قولى به معنى بلند كردن است ، ظاهرا نبايد شك كرد كه اين هم از معجزات موسى عليه السّلام بوده است ، خداوند بقدرت خويش كوه را بالا برده گويى سايبان است و گمان كرده‌اند كه به سرشان خواهد افتاد .\r\nطبرسى رحمة اللَّه عليه از ابو زيد نقل مىكند : آن در وقتى بود كه موسى از طور برگشت و الواح تورات را آورد و فرمود : من تورات و حلال و حرام را به شما آورده‌ام بدان عمل كنيد . گفتند : چه كسى از تو خواهد پذيرفت ؟ خداوند به وسيلهء ملائكه كوه را بالاى سر آنها نگاه داشت ، موسى فرمود : اگر قبول نكنيد كوه بر سر شما خواهد افتاد ، در نتيجه تورات را گرفته و به خدا سجده كردند .\r\nلفظ  خُذُوا ما آتَيْناكُمْ بِقُوَّةٍ  دلالت دارد كه : اين اعجاز فقط براى آن بوده كه تورات را محكم و جدى گرفته و عمل كنند كلمهء « بميثاقهم » در آيهء اخير در جاى « خذوا . . . » آمده يعنى : بلند كردن كوه براى پيمان گرفتن بود تا به تورات عمل كنند ، از كلمهء  نَتَقْنَا الْجَبَلَ  مىشود فهميد كه كندن كوه به وسيلهء زلزله بوده است .\r\nنمىشود گفت : بنى اسرائيل با ديدن اين جريان مسلوب الاختيار شده و قبول كرده‌اند و آن منافى تكليف است زيرا ظهور آيه مىرساند : آن براى\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nاثبات امر بود كه تورات حتما از جانب خدا است .  وَ إِذْ أَخَذْنا مِيثاقَكُمْ  راجع به ميثاق قبلى است كه قول تسليم به موسى داده بودند .\r\n64 -  ثُمَّ تَوَلَّيْتُمْ مِنْ بَعْدِ ذلِكَ . . . \r\nروشن مىكند كه پس از چندى ، اين معجزه را فراموش كرده به حالت اول بازگشته‌اند ولى باز خداوند به آنها ارفاق فرموده است كه  فَلَوْ لا فَضْلُ اللَّهِ عَلَيْكُمْ . . . \r\nكه اگر فضل و رحمت خدا نبود زيانكار مىشدند و در همان قهقرى مىماندند .\r\n65 -  وَ لَقَدْ عَلِمْتُمُ الَّذِينَ اعْتَدَوْا مِنْكُمْ فِي السَّبْتِ فَقُلْنا لَهُمْ كُونُوا قِرَدَةً خاسِئِينَ  .\r\nمشروح اين واقعه در سورهء اعراف آيهء 163 به بعد خواهد آمد و در سورهء مائده آيهء 60 بدان اشاره شده است . خلاصهء قضيه آنست كه بنى اسرائيل ملزم بودند در روز شنبه دست از كار بكشند ولى قومى از آنها كه در كنار دريا زندگى كرده و از صيد ماهى امرار معاش مىكردند در روز شنبه صيد ماهى كردند و سخن واعظان را ناديده گرفتند ، در نتيجه به عذاب خدا گرفتار شدند و مسخ گشته به صورت ميمونها درآمدند .\r\nجملهء  وَ لَقَدْ عَلِمْتُمُ الَّذِينَ . . .  دلالت دارد كه يهود مدينه اين جريان را مىدانسته‌اند در سورهء اعراف فرمايد :  وَ سْئَلْهُمْ عَنِ الْقَرْيَةِ الَّتِي كانَتْ حاضِرَةَ الْبَحْرِ . . .  يعنى از خود يهود حال اهل آن شهر را بپرس . اينكه يهود : اين ماجرا را از قرآن شنيده و به مقام انكار نيامده‌اند بهترين گواه است كه قضيه از نظر يهود مسلم بوده است .\r\n فَقُلْنا لَهُمْ كُونُوا قِرَدَةً خاسِئِينَ  ظهور اين جمله در اينجا و سورهء اعراف آن است كه آنها مسخ شده و به شكل بوزينه در آمده‌اند و اين از قدرت خدا بعيد نيست المنار عقيده دارد كه اخلاقشان مانند اخلاق ميمون شده و در نزد مردم خوار و بىاعتبار گشته‌اند و از مجاهد نقل كرده كه شكلشان مسخ نشد بلكه\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nقلوبشان مسخ گرديد .\r\nطبرسى رحمه اللَّه از ابن عباس نقل كرده صورتشان عوض شد همچون بوزينه‌ها زوزه مىكشيدند ، سه روز ماندند سپس همه مردند .\r\nظهور آيه در مسخ واقعى است ، انشاء اللَّه دربارهء آن در سورهء اعراف مفصلا صحبت خواهد شد « و اللَّه العالم » .\r\n66 -  فَجَعَلْناها نَكالًا لِما بَيْنَ يَدَيْها وَ ما خَلْفَها وَ مَوْعِظَةً لِلْمُتَّقِينَ  .\r\nمراد از « ما » در « ما خلفها » اعمال گذشتهء آنهاست و مراد از آن در « ما بين يديها » اعمالى است كه در حين وقوع قضيه مرتكب بودند ، يعنى : آن عقوبت و انتقامى بود در مقابل اعمال گذشته و اعمال حاضر آنها و در عين حال موعظه‌اى بود براى پرهيزكاران .\r\nبعضى  لِما بَيْنَ يَدَيْها وَ ما خَلْفَها  را گذشتگان و آيندگان معنى كرده‌اند ولى اين درست نيست . زيرا قطع نظر از اينكه « ما » در اولو العقل بسيار كم استعمال مىشود ، اين عمل براى گذشتگان و آيندگان نكال نبود ، چون نكال فقط عبرت نيست ، بلكه عقوبتى است كه براى ديگران در آن عبرت هست ، مثلا دربارهء فرعون آمده :  فَأَخَذَهُ اللَّهُ نَكالَ الْآخِرَةِ وَ الْأُولى  مرسلات / 25 يعنى خدا او را به عذاب دنيا و آخرت گرفتار كرد .\r\nآيهء مورد نظر مانند :  وَ إِذا قِيلَ لَهُمُ اتَّقُوا ما بَيْنَ أَيْدِيكُمْ وَ ما خَلْفَكُمْ لَعَلَّكُمْ تُرْحَمُونَ  يس / 45 است كه مراد از هر دو « ما » عمل است يعنى بترسيد از آنچه در گذشته مىكرديد و از آنچه اكنون مىكنيد در تفسير عياشى از حضرت باقر و صادق صلوات اللَّه عليهما نقل شده :\r\n فَجَعَلْناها نَكالًا لِما بَيْنَ يَدَيْها وَ ما خَلْفَها وَ مَوْعِظَةً لِلْمُتَّقِينَ  . قال : لما معها ينظر اليها من اهل القرى و لما خلفها . قال و نحن و لنا فيها موعظة .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nاگر اين روايت صحيح باشد « ما » در آن به معنى « من » و مراد از نكال فقط جنبه عبرت بودن آنست و گرنه نكال فقط براى اصحاب سبت بود .\r\n\r\nنكته‌ها\r\n\r\nپيامبران بنى اسرائيل :\r\nدر هيچ قومى مانند بنى اسرائيل پيامبران بىشمار مبعوث نشده و نيز هيچ قومى همچون بنى اسرائيل اين قدر با پيامبران نافرمانى و بدرفتارى نكرده‌اند ، كافى است كه در اين باره تورات فعلى را مطالعه كنيد و ببينيد با موسى عليه السّلام و ديگران چه‌ها كرده‌اند طبرسى رحمه اللَّه در مجمع البيان ذيل آيهء 78 سورهء غافر مىگويد :\r\nاخبار در عدد پيامبران مختلف است در بعضى صد و بيست و چهار هزار و در بعضى هشت هزار نقل شده كه چهار هزار از بنى اسرائيل و بقيه از اقوام ديگر بوده‌اند .\r\nچهار هزار رقم كوچكى نيست ، ولى با اين همه تلاش و صرف نيرو از طرف پيامبران ، اين ملت نژادپرست به جايى نرسيده‌اند ، تعويض معلم و كثرت آن دلالت بر احتياج و كودن بودن شاگرد دارد و گرنه با يكى دو تا آموزگار مىتوان كلاسى را روبراه نمود ، از كثرت پيامبران مىتوان بسرسختى و لجاجت بنى اسرائيل در مقابل حق پى برد .\r\nمسلمانان :\r\nاگر رسول خدا صلّى اللَّه عليه و آله خاتم پيامبران نبود و اگر بالفرض بنا بود پيامبرى بعد از آن حضرت مبعوث شود ، همان حمله را بر مسلمانان مىكرد كه قرآن بر يهود كرده است ، با آن همه تلاش و سفارشات آن حضرت ، هنوز جسد پاكش به خاك نرفته بود ، صداهاى خفته ، بيدار شده و در صورت دوست بر اسلام و قرآن تاختند ، اهل بيت آن حضرت را كه يگانه غمخوار اين مكتب بودند كنار گذاشتند ، فئودالها روى كار آمدند ، ارزش‌هاى\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nانسانى ناديده گرفته شد ، خالدها كه تا ديروز در برابر قرآن صف‌آرايى مىكردند با القاب سيف اللَّه ( شمشير خدا ) وارد ميدان گرديدند .\r\nبالاخره مساوات و برابرى اسلام شكسته شد ، بنى اميه و بنى عباس زمام امور را بدست گرفتند و امامان اهل بيت عليهم السّلام را كه به جاى انبياء بنى اسرائيل بودند بعنوان مخالفان رژيم و امنيت عمومى در زندان كرده و شهيد نمودند و جملهء  يَقْتُلُونَ النَّبِيِّينَ بِغَيْرِ الْحَقِّ  در اسلام تحقق پيدا نمود و موجبات سقوط حكومت اسلامى فراهم گرديد .\r\nاينكه اسلام پيش رفت و تابعان بيشتر پيدا كرد و مىكند ، اثر واقعيت اسلام و قرآن است و گرنه آنها كه به نام قرآن حكومت كردند و آنها كه دستيار آنان بودند قدمى در پيشرفت قرآن بر نداشتند .\r\n\r\nاثر متقابل اعمال :\r\nدرست است كه آخرت خانهء مجازات و بازگشت اعمال است ولى دنيا نيز در نوبت خود خانه مكافات‌ها و پاداشها است . اعمال هر كس ، هر خانواده ، هر قوم و هر ملت در سرنوشت آنها تأثير مستقيم دارد ، با آن همه الطافى كه خداوند در حق بنى اسرائيل فرمود ، و مقدماتى كه براى آنها فراهم آورد ، چون در مقابل حقيقت ، درست فكر نكردند و آن را به كار نگرفتند ، نتيجهء معكوس بداد ، و با آن كه صدى نود و پنج با اسلام مشترك بودند با رسول خدا كنار نيامدند ، سرانجام به دست رسول رحمة للعالمين تار و مار شدند ، بخوانيد تاريخ اسلام و احوال يهود مدينه را مسلمانان بر خود نبالند كه قرآن مال ما است تا اهل قرآن نباشند ، تا مرد قرآن نباشند از قرآن استفاده نتوانند كرد .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\n\r\n[ سوره البقرة ( 2 ) : آيات 67 تا 74 
  ]\r\nوَ إِذْ قالَ مُوسى لِقَوْمِهِ إِنَّ اللَّهَ يَأْمُرُكُمْ أَنْ تَذْبَحُوا بَقَرَةً قالُوا أَ تَتَّخِذُنا هُزُواً قالَ أَعُوذُ بِاللَّهِ أَنْ أَكُونَ مِنَ الْجاهِلِينَ ( 67 ) قالُوا ادْعُ لَنا رَبَّكَ يُبَيِّنْ لَنا ما هِيَ قالَ إِنَّهُ يَقُولُ إِنَّها بَقَرَةٌ لا فارِضٌ وَ لا بِكْرٌ عَوانٌ بَيْنَ ذلِكَ فَافْعَلُوا ما تُؤْمَرُونَ ( 68 ) قالُوا ادْعُ لَنا رَبَّكَ يُبَيِّنْ لَنا ما لَوْنُها قالَ إِنَّهُ يَقُولُ إِنَّها بَقَرَةٌ صَفْراءُ فاقِعٌ لَوْنُها تَسُرُّ النَّاظِرِينَ ( 69 ) قالُوا ادْعُ لَنا رَبَّكَ يُبَيِّنْ لَنا ما هِيَ إِنَّ الْبَقَرَ تَشابَهَ عَلَيْنا وَ إِنَّا إِنْ شاءَ اللَّهُ لَمُهْتَدُونَ ( 70 ) قالَ إِنَّهُ يَقُولُ إِنَّها بَقَرَةٌ لا ذَلُولٌ تُثِيرُ الْأَرْضَ وَ لا تَسْقِي الْحَرْثَ مُسَلَّمَةٌ لا شِيَةَ فِيها قالُوا الْآنَ جِئْتَ بِالْحَقِّ فَذَبَحُوها وَ ما كادُوا يَفْعَلُونَ ( 71 )\r\nوَ إِذْ قَتَلْتُمْ نَفْساً فَادَّارَأْتُمْ فِيها وَ اللَّهُ مُخْرِجٌ ما كُنْتُمْ تَكْتُمُونَ ( 72 ) فَقُلْنا اضْرِبُوهُ بِبَعْضِها كَذلِكَ يُحْيِ اللَّهُ الْمَوْتى وَ يُرِيكُمْ آياتِهِ لَعَلَّكُمْ تَعْقِلُونَ ( 73 ) ثُمَّ قَسَتْ قُلُوبُكُمْ مِنْ بَعْدِ ذلِكَ فَهِيَ كَالْحِجارَةِ أَوْ أَشَدُّ قَسْوَةً وَ إِنَّ مِنَ الْحِجارَةِ لَما يَتَفَجَّرُ مِنْهُ الْأَنْهارُ وَ إِنَّ مِنْها لَما يَشَّقَّقُ فَيَخْرُجُ مِنْهُ الْماءُ وَ إِنَّ مِنْها لَما يَهْبِطُ مِنْ خَشْيَةِ اللَّهِ وَ مَا اللَّهُ بِغافِلٍ عَمَّا تَعْمَلُونَ ( 74 )\r\n67 - و آن گاه كه موسى به قوم خويش گفت : خدا دستور مىدهد گاوى را ذبح كنيد .\r\nگفتند : مگر ما را مسخره مىكنى ؟ ! گفت : به خدا پناه مىبرم كه از جاهلان باشم .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\n68 - گفتند : براى ما از خدايت بخواه تا روشن كند آن گاو چگونه است ؟ گفت : خدا مىگويد : آن گاوى است نه پير و نه جوان ، متوسط بين اين دو حال ، پس آنچه را امر مىشويد بكنيد .\r\n69 - گفتند : براى ما از خدايت بخواه تا به ما روشن كند آن گاو چه رنگى دارد ؟ گفت :\r\nخدا مىگويد : آن گاويست زرد پررنگ بينندگان را شاد سازد .\r\n70 - گفتند : براى ما از خدايت بخواه تا به ما روشن كند : آن گاو چگونه است زيرا چنين گاوى بر ما مشتبه شده و ما انشاء اللَّه هدايت پذيريم .\r\n71 - موسى گفت : خدا مىگويد : آن گاه رام نشده كه زمين شخم زند و كشت آب دهد ، از هر عيبى سالم است ، خط و خالى در آن نيست . گفتند : الان حق را بيان كردى ، پس گاو را ذبح كردند و نمىخواستند بكنند .\r\n72 - و چون كسى را كشته و در آن اختلاف مىكرديد ، خدا آشكار كننده است آنچه را كه كتمان مىداشتيد .\r\n73 - پس گفتيم : مقتول را به قسمتى از گاو بزنيد ، خدا مردگان را اين چنين زنده مىكند و علائم قدرت خويش را نشان مىدهد تا بفهميد .\r\n74 - سپس دلهاى شما بعد از آنچه ديديد سخت شد . مانند سنگها يا بلكه سختتر ، زيرا بعضى از سنگها هستند كه نهرها از آن شكافته و جارى مىشود و بعضى از آنها پاره شده آب از آن مىجوشد ، و بعضى از آنها از ترس خدا فرود افتد ( اما كلام حق در قلب شما اثرى ندارد ) خدا از آنچه مىكنيد غافل نيست .\r\n\r\nكلمه‌ها\r\nبقره : در قاموس و صحاح گويد : بقره به گاو نر و ماده هر دو گفته مىشود ، تاء آن براى وحدت است ، نه تأنيث ، ولى مجمع البيان تاء آن را براى تأنيث گرفته و گويد : آن به معنى گاو ماده است و گاو نر را ثور گويند ، راغب اصفهانى اين را به لفظ « قيل » نقل مىكند . كلام طبرسى خيلى عالى است ، ولى در آيات عمل گاو نر نقل شده از قبيل شخم و آبيارى\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nمگر آنكه بگوئيم : آن روزگار اين كارها را با گاو ماده نيز مىكرده‌اند ، لفظ « بكر » مؤيد قول طبرسى است .\r\nهزوا : هزء ( بضم ه ) هزو ( بضم هاء و زاء ) هر دو به معنى مسخره كردن و حاكى از تحقير است ، آن در آيه مصدر به معنى مفعول است : مسخره شده « مهزو به » .\r\nفارض : سالخورده ، پير . فرض در اصل به معنى قطع است ، حيوان سالخورده را از آن فارض گويند كه خود را از كار قطع و آسوده كرده و يا جوانى را قطع نموده و پشت سر گذشته است .\r\nبكر : نزائيده . ( نر نديده ) . بكرة به معنى اول روز است ، حيوان نزائيده را بكر گويند كه نزائيدن آن مرحلهء اول است ، زائيدن مرحلهء دوم .\r\nجاهلين : جهل يك دفعه در مقابل علم است و يك دفعه در مقابل عقل ، پس جاهل گاهى به معناى نادان و گاهى به معناى بىعقل و كم‌خرد و بىاعتناست .\r\nعوان : متوسط ميان پيرى و جوانى .\r\nصفراء : زرد رنگ . مؤنث اصفر . آن در اصل صفره به معنى زردى است .\r\nفاقع : فقع به معنى زردى شديد است . فاقع : زرد پررنگ .\r\nذلول : رام ذل ( بكسر اول ) به معنى رام شدن است ( صحاح ) .\r\nتثير : شخم مىكند . اصل آن ثور به معنى زير و رو شدن است . اثاره : زير و رو كردن .\r\nتسقى : سقى : آب دادن . « تسقى » : آب مىدهد .\r\nحرث : كشت . كاشتن . اسم و مصدر هر دو آمده است .\r\nمسلمه : سلامت شده از عيوب . سلم ، سلامت ، سلام هر سه به معنى كنار بودن از آفات ظاهرى و باطنى است ( راغب ) .\r\nكادوا : كاد از افعال مقاربه به معنى نزديكى است ولى آن در اينجا ظاهرا به\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nمعنى خواست و اراده است كه « كاد » به معنى اراده نيز آمده است « قاموس قرآن » .\r\nشية : خال . اصل آن وشى و آن رنگى است مخالف رنگ عمومى بدن حيوان .\r\nفادارأتم : اختلاف كرديد ، اصل آن درأ به معنى دفع است . تدارأ : اختلاف و تدافع .\r\nقسوة : قسو ، قسوه و قساوت : سنگدلى . حجر قاس يعنى سنگ سخت .\r\nيتفجر : فجر : شكافتن . تفجر و انفجار به معنى شكافته شدن است « يتفجر » شكافته مىشود .\r\nيشقق : شق : شكافتن . تشقق : شكافته شدن ، آن در اصل يتشقق بوده تاء به شين قلب و در آن ادغام شده است .\r\nالانهار : جمع نهر به معنى رود است . « النهر : مجرى الماء الفائض » .\r\n\r\nشرحها\r\nدر اين آيات ماجراى گاوكشى بنى اسرائيل كه يك واقعهء عجيبى است بيان گرديده است سورهء بقره با آن همه طول و تفصيل به مناسبت اين قضيه ، بقره نام‌گذارى شده است ، آيات هشت‌گانه كه بررسى مىشود به نظر من راجع به يك جريان مىباشند در « نكته‌ها » روشن خواهد شد : چرا بنى اسرائيل در جواب موسى به اين در و آن در زده‌اند ؟ و چرا موسى امر به ذبح بقره كرده است ؟\r\nبراى اين كه از شأن نزول در معنى آيات مدد بگيريم بايد بدانيم كه در تفسير عياشى از ابى نصر بزنطى نقل شده كه شنيدم حضرت رضا صلوات اللَّه عليه فرمود :\r\nمردى از بنى اسرائيل يكى از كسان خويش را كشت و جسدش را در راه بهترين گروه اسرائيليان انداخت ، سپس آمد و گفت شما او را كشته‌ايد خونبهايش را\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nبدهيد ، جريان را به موسى نقل كرده و گفتند : فلان گروه فلانى را كشته است بگو : كه او را كشته است ؟ الخ . . . موسى در جواب گفت : گاوى را بكشيد ، بدن مقتول را بلاشهء آن گاو بزنيد تا زنده شده قاتل خويش را معرفى كند .\r\n67 -  وَ إِذْ قالَ مُوسى لِقَوْمِهِ إِنَّ اللَّهَ يَأْمُرُكُمْ أَنْ تَذْبَحُوا بَقَرَةً قالُوا أَ تَتَّخِذُنا هُزُواً قالَ أَعُوذُ بِاللَّهِ أَنْ أَكُونَ مِنَ الْجاهِلِينَ  .\r\nلفظ  إِنَّ اللَّهَ يَأْمُرُكُمْ  حاكى است كه اين دستور از جانب خداست ، من از پيش خود نمىگويم و اينكه گفتند :  « أَ تَتَّخِذُنا هُزُواً »  براى آن بود كه ما از تو قاتل را مىخواهيم ، تو مىگويى گاوى ذبح كنيم . . . ؟ ! اين چه قضاوت و چه پى جويى قاتل است ؟ ! اما موسى بيدارشان كرد كه مسخره‌كار نادانان است ، پناه بر خدا كه از نادانان باشم ، از اين سخن دانستند كه موسى عليه السّلام جدى مىگويد .\r\n68 -  قالُوا ادْعُ لَنا رَبَّكَ يُبَيِّنْ لَنا ما هِيَ  .\r\nاين سؤال چنان كه از جوابش معلوم مىشود راجع به وصف گاو است از پيرى و جوانى ، كلمهء « ربك » حاكى از بىادبى آنها است كه « ربنا » نگفتند موسى در جواب فرمود : خدا مىگويد :  إِنَّها بَقَرَةٌ لا فارِضٌ وَ لا بِكْرٌ عَوانٌ بَيْنَ ذلِكَ  اگر بكر به معنى باكره و نر نديده باشد چنان كه طبرسى و راغب گفته است منظور ذبح گاو ماده بوده است ، مخصوصا با ملاحظهء اين كه : به قولى فارض گاوى است كه بسيار زائيده باشد .\r\n فَافْعَلُوا ما تُؤْمَرُونَ  دلالت دارد كه ديگر چون و چرا نكنيد و كار را انجام دهيد .\r\n69 -  قالُوا ادْعُ لَنا رَبَّكَ يُبَيِّنْ لَنا ما لَوْنُها  .\r\nكلمهء بىادبانه تكرار شده و به دستور « فافعلوا » قانع نشده سؤال كرده‌اند\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nرنگش چگونه باشد ؟ موسى در جواب فرموده : آن زرد پررنگ است در جملهء  فاقِعٌ لَوْنُها تَسُرُّ النَّاظِرِينَ  لفظ « لونها » فاعل « فاقع » است و فاعل « تسر » بقره است يعنى ديدن و تماشاى بقره بيننده را مسرور مىكند .\r\n70 -  قالُوا ادْعُ لَنا رَبَّكَ يُبَيِّنْ لَنا ما هِيَ إِنَّ الْبَقَرَ تَشابَهَ عَلَيْنا  .\r\nاين سؤال راجع به توضيح بيشتر دربارهء گاو است اعم از وصف و رنگ ، چنان كه از خود سؤال و جوابش روشن مىشود ، الف و لام « البقر » براى عهد است يعنى با اين همه توضيح هنوز آن گاو بر ما مبهم و نامعلوم است . لفظ بىادبانه بار سوم تكرار شده است .\r\n71 -  قالَ إِنَّهُ يَقُولُ إِنَّها بَقَرَةٌ لا ذَلُولٌ تُثِيرُ الْأَرْضَ وَ لا تَسْقِي الْحَرْثَ مُسَلَّمَةٌ لا شِيَةَ فِيها  .\r\nاين آيه جواب تفصيلى است راجع به وصف و رنگ گاو . « تثير الارض » وصف است براى « ذلول » يعنى : رام نشده كه زمين را شخم زند . « لا » در « لا تسقى الحرث » تأكيد و عاطفه است ، لفظ « مسلمه » و جملهء « لا شية فيها » هر دو وصف بقره مىباشند .  قالُوا الْآنَ جِئْتَ بِالْحَقِّ  حاكى است كه كاملا روشن شده بودند .\r\n فَذَبَحُوها وَ ما كادُوا يَفْعَلُونَ  مىرساند كه مايل نبودند آن كار را بكنند ظاهرا به اين علّت بود كه گاو را مقدس مىدانستند و چنين ذبحى بر خلاف نظر آنها بود ، رجوع شود به « نكته‌ها » .\r\n72 -  وَ إِذْ قَتَلْتُمْ نَفْساً فَادَّارَأْتُمْ فِيها وَ اللَّهُ مُخْرِجٌ ما كُنْتُمْ تَكْتُمُونَ  .\r\n73 -  فَقُلْنا اضْرِبُوهُ بِبَعْضِها كَذلِكَ يُحْيِ اللَّهُ الْمَوْتى . . .  .\r\n« اذ » براى زمان گذشته است يعنى : شما در گذشته كسى را كشتيد و در بارهء آن كشمكش كرديد ، از اين استفاده نمىشود كه هر وقت كسى را كشتيد چنين كنيد بلكه فقط اشاره به يك واقعه گذشته است .\r\nجملهء  فَقُلْنا اضْرِبُوهُ بِبَعْضِها  نشان مىدهد كه اين دو آيه تتمهء جريان\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nذبح بقره است و اگر اين دو آيه را قضيه به خصوصى بگيريم مفهوم بسيار مبهمى خواهد داشت ولى اگر ضمير « اضربوه » به مقتول برگردد كه از « قتلتم نفسا » معلوم مىشود و ضمير « بعضها » راجع به « بقره » باشد ، با ملاحظهء فاء نتيجه در « فاضربوا » مطلب بسيار روشن خواهد شد . جملهء  ما كُنْتُمْ تَكْتُمُونَ  حكايت دارد كه قاتل را مىدانسته و عمدا كتمان مىكرده‌اند .\r\n كَذلِكَ يُحْيِ اللَّهُ الْمَوْتى وَ يُرِيكُمْ آياتِهِ لَعَلَّكُمْ تَعْقِلُونَ  ظهور اين كلمات در آنست كه خداوند خواسته با اين امر به معاد نيز استدلال شود و مردم بدانند زنده شدن اموات در قيامت نيز امكان‌پذير است .\r\n74 -  ثُمَّ قَسَتْ قُلُوبُكُمْ مِنْ بَعْدِ ذلِكَ فَهِيَ كَالْحِجارَةِ  .\r\nاز اين معلوم مىشود كه اين معجزه نيز اثر دائمى در قلوب آنها نداشت و پس از چندى فراموش كرده باز به حالت اول برگشته‌اند ، ما بعد آن استدلال است به سختتر بودن قلوب آنها ، يعنى : سنگها اين تأثير و انفعال را دارند كه اگر آب از كوهى مثلا سرازير شود مىتواند در ميان سنگها جا باز كرده و روان شود و بعضى از آنها شكافته شده و چشمه‌ها از آن مىجوشد ، ولى كلام حق اصلا در دل شما اثر نمىگذارد عجب است كه دلها در اثر اعمال بد ما به اين حد از قساوت مىرسد .\r\n وَ إِنَّ مِنْها لَما يَهْبِطُ مِنْ خَشْيَةِ اللَّهِ  بايد بدانيم كه آب باران و برف وارد شيارهاى سنگها مىشود ، و در همانجا يخ مىبندد و چون حجم آب موقع يخ بستن بزرگ مىشود اين كار سبب گشاد و بزرگ شدن شيارها مىگردد تا در اثر تكرار عمل و گشادتر شدن شيارها ، سنگها به تدريج خرد شده و مىريزند ، ممكن است مراد از هبوط سنگها ، همين ريزش‌ها و مراد از « خشية اللَّه » پيروى از اين عامل طبيعى و خواست خدا باشد .\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nاما به نظر من : بايد آن را به ظاهر حمل كرد و گفت : كوه‌ها نسبت به خدا درك دارند و از خدا مىترسند و بعضى از سنگها از ترس خدا فرود مىآيند .\r\nقرآن فرموده : همه چيز خدا را تسبيح مىكنند ولى شما تسبيح آنها را نمىفهميد .  وَ إِنْ مِنْ شَيْءٍ إِلَّا يُسَبِّحُ بِحَمْدِهِ وَ لكِنْ لا تَفْقَهُونَ تَسْبِيحَهُمْ  اسراء / 44 قرآن مىگويد : كوه‌ها با داود هم صدا شده و تسبيح مىكردند :  إِنَّا سَخَّرْنَا الْجِبالَ مَعَهُ يُسَبِّحْنَ بِالْعَشِيِّ وَ الْإِشْراقِ  ص / 18 ايضا انبياء / 79 و سبأ / 10 ، قرآن مىگويد : اگر اين قرآن را به كوهى نازل مىكرديم مىديدى كه از ترس خدا خاشع و پاره مىشود حشر / 21 پس چه بعدى دارد كه سنگى از ترس خدا از بالا فرود آيد ، كوه در نظر ما جامد است ولى نسبت به خدا شعور و درك و ترس دارد بايد اين گونه آيات را به حكم طرح مسئله حساب كرد و دربارهء آنها تحقيق نمود ( قاموس قرآن ، جبل ) .\r\n\r\nنكته‌ها\r\n\r\nيك واقعه يا دو واقعه ؟\r\nبعضى از محققان مثل سيد احمد خان هندى گفته‌اند :\r\nقضيهء بقره از آيهء 67 شروع شده و در 71 ختم مىشود ، آيهء :  وَ إِذْ قَتَلْتُمْ نَفْساً . . .  و آيهء بعدى راجع به مطلب ديگرى است به نظر او ضمير « ببعضها » راجع به « نفس » است يعنى : عضوى از مقتول را به خودش بزنيد . خلاصه مطلب اين است كه : اگر در بنى اسرائيل كسى كشته مىشد براى كشف قاتل و مجرم لازم بود متهمين جمع شوند و عضوى از مقتول را گرفته بر وى بزنند ، قهرا آنها كه قاتل نبودند با جرئت مىگرفتند و مىزدند و قاتل به جهت « الخائن خائف » چون دچار ترديد مىشد معلوم مىگشت .\r\nناگفته نماند : اين مطلب فى نفسه كاملا طبيعى و قابل قبول است و در تورات\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nسفر تثنيه باب بيست و يكم مطلبى نزديك به آن نقل شده است .\r\nولى چنان كه در ذيل آيه گفته شد اولا « اذ » در  « وَ إِذْ قَتَلْتُمْ نَفْساً »  براى ماضى است و دلالت دارد كه اين قضيهء بخصوصى بوده و يك حكم دائمى نيست و گرنه بلفظ « اذا » مىآمد كه دلالت بر استقبال دارد ، ثانيا  « فَقُلْنا اضْرِبُوهُ »  با فاء نتيجه ظهورش در آنست كه اين دو آيه تكمله داستان بقره است . ثالثا اگر دو آيهء اخير راجع به مطلب مستقلى باشند ، مفهوم آنها بسيار مبهم و نارسا خواهد بود ، شما آن دو آيه را جداگانه ملاحظه كنيد ، خواهيد ديد كه چيزى درست مفهوم نمىشود .\r\nالمنار همه را يك واقعه دانسته و با توجه به آنچه از تورات نقل شد اين كار را راهى براى پيدا كردن قاتل دانسته است و گويد : اگر مقتولى قاتلش معلوم نبود ، گوساله‌اى در دره‌اى مىكشتند متهمين دست خود را بر گوساله شسته و مىگفتند : دست ما اين خون را نريخته و چشم ما آن را نديده است اى خدا ما را بيامرز و خون ناحق را به ما منسوب مكن ، هر كس چنين نمىكرد او قاتل شناخته مىشد به نظر المنار مراد از  كَذلِكَ يُحْيِ اللَّهُ الْمَوْتى  حفظ كردن خونهايى است كه در صورت پيدا نبودن قاتل ريخته مىشد ، مانند  وَ مَنْ أَحْياها فَكَأَنَّما أَحْيَا النَّاسَ جَمِيعاً  و مثل  وَ لَكُمْ فِي الْقِصاصِ حَياةٌ  . نه اينكه كسى بعد از مردن زنده شده باشد .\r\nقول المنار در قضيه واحده بودن بهتر است ولى ظهور  فَقُلْنا اضْرِبُوهُ بِبَعْضِها كَذلِكَ يُحْيِ اللَّهُ الْمَوْتى  و ظهور « اذ » كه دلالت بر زمان ماضى دارد آنست كه آن يك واقعه بوده نه حكم دائمى و نيز مرده به قدرت خدا زنده شده است .\r\nاين همه سؤال چرا ؟\r\nشك نيست كه مصريان قديم مطلق گاو و يا لا اقل نوعى از آن را مقدس مىشمرده‌اند ، گاو « آپيس » در نظر آنها مظهر الوهيت بود ، اين عمل در بنى اسرائيل كه سالها در مصر\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nبا مصريان افت و خيز داشتند بىتأثير نبود ، سامرى كه از غيبت موسى عليه السّلام استفاده كرده گوساله را ساخت بدون زحمت مورد پرستش واقع شد ، زيرا كه زمينه آن در قلوب آنها فراهم شده بود ، اگر بجاى گوساله مثلا پلنگ مىساخت معلوم نبود به زودى مورد قبول واقع شود ، قرآن مىفرمايد :  وَ أُشْرِبُوا فِي قُلُوبِهِمُ الْعِجْلَ بِكُفْرِهِمْ  بقره / 93 يعنى محبت گوساله را در اثر كفرشان اشراب شدند .\r\nبه نظر مىآيد موسى عليه السّلام در پى فرصتى بود كه ذبح گاو را به ميان بكشد تا با اين عمل ، تقديس آن از بين برود . اينكه در تورات سفر تثيه باب بيست و يكم نقل شده هر وقت قاتل پيدا نشد گوساله‌اى سر بشكنيد و چنين و چنان كنيد ظاهرا از اين جهت بود كه تقديس گاو به طور كلى از بين برود .\r\nبنا بر اين : چون جريان قتل پيش آمد و قاتل معلوم نشد موسى با كسب دستور از خدا فرمود : خدا امر مىكند گاوى را ذبح كنيد و بدن مقتول را به آن بزنيد تا زنده شده قاتل خويش را معرفى كند و اينكه موسى عليه السّلام را سؤال پيچ مىكردند به احتمال قوى از اين جهت بود كه نمىخواستند به ذبح گاو تن در دهند و يا نمىتوانستند باور كنند كه ممكن است مقتولى با زده شدن به گاو ، زنده شده قاتل خويش را معرفى كند و پيش خود مىگفتند : لا بد آن گاوى است نه مثل گاوهاى معمولى .\r\nو اين كه موسى گفت :  فَافْعَلُوا ما تُؤْمَرُونَ  براى آن بود كه هر گاوى كه مىكشتند مطلوب حاصل مىشد و اينكه در آخر آمده  وَ ما كادُوا يَفْعَلُونَ  ظاهرا از آن جهت بود كه گاوكشى بر خلاف نظرشان بود نه اين كه در پرداخت قيمت آن به مضيقه افتند گرچه آن نيز يك احتمال است .\r\nمراغى مصرى در تفسير خود گويد : علّت اين كه به ذبح بقره مأمور شدند نه حيوان ديگر ، آن بود كه تعظيم و محبت گوساله از بين برود . طنطاوى در\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nتفسيرش گفته : چون پرستش گاو « آپيس » و عبادت گوساله در قلوب آنان اثر گذاشته بود لذا به ذبح آن مأمور شدند .\r\nاز اين معلوم مىشود كه ماجراى گاوكشى پس از جنجال سامرى و پرستش گوساله بوده است .\r\n\r\nاين سوره چرا بقره ناميده شد ؟\r\nاين قضيه يكى از قضاياى شاخص اين سوره است ، قضاياى گذشته از قبيل شكافتن دريا و من و سلوى و غيره در سوره‌هاى اعراف و طه به تفصيل ياد شده و نزول آنها پيش از اين سوره است لذا در اين سوره به اشاره ذكر شده‌اند ولى ماجراى بقره فقط در اين سوره آمده لذا به تفصيل ياد شده است ، علت اين تسميه ظاهرا از آن جهت است كه مطالب اين سوره به طور پراكنده در سوره‌هاى ديگر نيز آمده است و صحابه كم و بيش از آنها با خبر بوده‌اند و تنها قضيهء بىسابقه ، ماجراى گاوكشى در اين سوره بوده ، رسول خدا صلّى اللَّه عليه و آله و صحابه خواسته‌اند اين سوره با اين نام ، نام‌گذارى شود ، و يا اول « سوره‌اى كه داستان بقره دارد » نام داشت سپس از كثرت استعمال بقره شده است .\r\nاز اين ماجرا و ماجراهاى ديگر مىشود فهميد كه از جملهء مقاصد ، در نقل اين قضايا آن بوده كه مسلمانان بيدار شده و همچون بنى اسرائيل نباشند و اسلام را به سقوط نكشانند ، ولى متأسفانه كه بيدار نشدند آيات را مورد استفاده قرار ندادند و پس از رحلت آن حضرت شقاق و نفاق بر اسلام حمله‌ور شد .\r\nيك خبر : در ذيل روايتى كه صدر آن از حضرت رضا صلوات اللَّه عليه در گذشته نقل شد آمده است : گاو مورد ذكر را در نزد جوانى يافتند كه گفت : بايد به قدرى طلا بدهيد كه پوست آنها پر كند موسى عليه السّلام گفت به همان قيمت خريدند ، يكى از اصحاب موسى\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nگفت : اين گاو قصه‌اى دارد ، اين جوان به پدرش نيكوكار بود ، روزى معامله‌اى انجام داد ، آمد پول بدهد ، ديد كليدهاى صندوق زير سر پدرش است و او در خواب است ، پدرش را بيدار نكرد و از معامله صرف نظر نمود ، پدرش پس از بيدار شدن اين گاو را به او بخشيد ، رسول خدا صلّى اللَّه عليه و آله در اين بارهء فرمود : به بينيد خوبى انسان را به كجا مىرساند در مجمع البيان نيز آن را از تفسير عياشى نقل كرده و در تفسير برهان و بحار و همچنين در كتب برادران اهل سنت نيز آمده است .\r\nبعضىها آن را از اسرائيليات شمرده‌اند ، ولى مانعى نيست كه در ضمن جريان بقره جوانى هم به پاداش نيكوكارى خويش رسيده باشد ، اسرائيلى بودن دليل ندارد .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\n\r\n[ سوره البقرة ( 2 ) : آيات 75 تا 82 
  ]\r\nأَ فَتَطْمَعُونَ أَنْ يُؤْمِنُوا لَكُمْ وَ قَدْ كانَ فَرِيقٌ مِنْهُمْ يَسْمَعُونَ كَلامَ اللَّهِ ثُمَّ يُحَرِّفُونَهُ مِنْ بَعْدِ ما عَقَلُوهُ وَ هُمْ يَعْلَمُونَ ( 75 ) وَ إِذا لَقُوا الَّذِينَ آمَنُوا قالُوا آمَنَّا وَ إِذا خَلا بَعْضُهُمْ إِلى بَعْضٍ قالُوا أَ تُحَدِّثُونَهُمْ بِما فَتَحَ اللَّهُ عَلَيْكُمْ لِيُحَاجُّوكُمْ بِهِ عِنْدَ رَبِّكُمْ أَ فَلا تَعْقِلُونَ ( 76 ) أَ وَ لا يَعْلَمُونَ أَنَّ اللَّهَ يَعْلَمُ ما يُسِرُّونَ وَ ما يُعْلِنُونَ ( 77 ) وَ مِنْهُمْ أُمِّيُّونَ لا يَعْلَمُونَ الْكِتابَ إِلاَّ أَمانِيَّ وَ إِنْ هُمْ إِلاَّ يَظُنُّونَ ( 78 ) فَوَيْلٌ لِلَّذِينَ يَكْتُبُونَ الْكِتابَ بِأَيْدِيهِمْ ثُمَّ يَقُولُونَ هذا مِنْ عِنْدِ اللَّهِ لِيَشْتَرُوا بِهِ ثَمَناً قَلِيلاً فَوَيْلٌ لَهُمْ مِمَّا كَتَبَتْ أَيْدِيهِمْ وَ وَيْلٌ لَهُمْ مِمَّا يَكْسِبُونَ ( 79 )\r\nوَ قالُوا لَنْ تَمَسَّنَا النَّارُ إِلاَّ أَيَّاماً مَعْدُودَةً قُلْ أَتَّخَذْتُمْ عِنْدَ اللَّهِ عَهْداً فَلَنْ يُخْلِفَ اللَّهُ عَهْدَهُ أَمْ تَقُولُونَ عَلَى اللَّهِ ما لا تَعْلَمُونَ ( 80 ) بَلى مَنْ كَسَبَ سَيِّئَةً وَ أَحاطَتْ بِهِ خَطِيئَتُهُ فَأُولئِكَ أَصْحابُ النَّارِ هُمْ فِيها خالِدُونَ ( 81 ) وَ الَّذِينَ آمَنُوا وَ عَمِلُوا الصَّالِحاتِ أُولئِكَ أَصْحابُ الْجَنَّةِ هُمْ فِيها خالِدُونَ ( 82 )\r\n75 - آيا طمع داريد كه يهود به شما ( آئين شما ) تسليم شوند با اينكه گروهى از آنها سخن خدا را پس از فهميدن تحريف مىكردند و مىدانستند كه تحريف مىكنند\r\n76 - وقتى كه مؤمنان را ملاقات كنند گويند : ايمان آورده‌ايم و چون با هم خلوت كنند .\r\n( بعضى به بعضى اعتراض كرده ) گويند : آيا آنچه خدا به شما بيان كرده به مسلمانان بازگو مىكنيد ؟ تا پيش خدا با شما محاجه كنند آيا نمىفهميد ؟ !\r\n77 - مگر نمىدانند كه خدا آنچه را نهان مىكنند و آنچه را آشكار مىكنند ، مىداند .\r\n\r\n","description":"","footnote":"","page_name":" 167 ","page_number":167},
  {"content":"\r\n\r\n78 - گروهى از آنها بيسواد هستند ، تورات را جز آرزوها نمىدانند ، و فقط گمان مىكنند .\r\n79 - واى بر آنها كه كتاب را با دست خود مىنويسند سپس مىگويند : اين از جانب خداست تا آن را به بهاى اندكى بفروشند واى بر آنها از آنچه دستشان نوشته ، واى بر آنها از آنچه بدست مىآورند .\r\n80 - و گفتند : آتش دوزخ جز چند روز به ما نخواهد رسيد ، بگو آيا از خدا وعده‌اى گرفته‌اند ؟ ! پس خدا هرگز خلاف وعده‌اش نمىكند يا دربارهء خدا آنچه نمىدانيد مىگوئيد .\r\n81 - ( چنين نيست ) بلكه هر كه ملكهء بدى تحصيل كند و گناهش بر او احاطه نمايد آنها اهل آتش هستند و آنها در آتش جاودانانند .\r\n82 - و آنها كه ايمان آورده و اعمال شايسته انجام داده‌اند ، اهل بهشت هستند ، و در آن جاودانانند .\r\n\r\nكلمه‌ها\r\nأ فتطمعون : طمع به معنى اميد است . طبرسى فرموده : طمع علاقهء نفس است به نفع مظنون ، همچنين است : امل و رجاء ، نقيض آن يأس است .\r\nيحرفونه : حرف در لغت به معنى طرف است . حرف كوه يعنى طرف آن .\r\nتحريف شىء : بردن آنست به يك طرف . تحريف كلام آنست كه آن را از معناى صريح منحرف كنند .\r\nيحاجوكم : محاجه : حجت و دليل آوردن . گاهى از آن مخاصمه منظور است .\r\nاميون : درس ناخوانده‌ها مفرد آن امى است . راغب از قطرب نقل كرده :\r\nامية به معنى غفلت و جهالت و امى از آن مشتق است . به قولى :\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nچون خواندن و نوشتن اكتسابى است ، درس ناخوانده را از آن امى گويند كه در همان حال ولادت مانده و خواندن و نوشتن كسب نكرده است . بنا بر اين ، آن از « ام » به معنى مادر مشتق است .\r\nامانى : امنيه به معنى آرزو است . به معنى دروغ و قرائت نيز آيد ، جمع آن امانى است « قاموس قرآن » .\r\nسيئه : سىء وصف است به معنى بد و قبيح ، مؤنث آن سيئه است ، آن پيوسته وصف آيد مثل خصلت سيئه ، عادت سيئه اگر متعدى باشد به معنى بدى آور و محزون كننده است ، آن در قرآن مجيد بيشتر در آثار گناه به كار رفته است .\r\nخطيئة : خطأ و خطيئه به معنى اشتباه و گناه است ، خطاء به معنى گناه آنست كه كار ناشايست را از روى عمد بكنند « قاموس قرآن » .\r\nصالحات : صالح به معنى شايسته و صالحات جمع آنست .\r\n\r\nشرحها\r\nبه دنبال مطالب گذشته در اين آيات آمده كه مسلمانان به ايمان يهود اميدوار نباشند و اگر هم اظهار ايمان كنند منافقانه است ، آنها يكديگر را ملامت مىكنند كه چرا حقائق را باهل اسلام خبر مىدهيد ، آن گاه مىگويد :\r\nعوامشان بىسواد هستند به افسانه‌ها باور مىكنند ، علمائشان چيزهايى از خود مىنويسند و به تورات نسبت مىدهند . در آخر آمده كه : آنها گويند جز چند صباحى عذاب نخواهيم ديد آن هم در صورت گناهكار بودن ولى دروغ مىگويند : حساب آخرت بسته به اعمال نيك و بد است يهودى بودن باعث تخفيف عذاب نمىشود ، بلكه همه يكسانند .\r\n\r\n","description":"","footnote":"","page_name":" 169 ","page_number":169},
  {"content":"\r\n\r\n75 -  أَ فَتَطْمَعُونَ أَنْ يُؤْمِنُوا لَكُمْ وَ قَدْ كانَ فَرِيقٌ مِنْهُمْ يَسْمَعُونَ كَلامَ اللَّهِ ثُمَّ يُحَرِّفُونَهُ مِنْ بَعْدِ ما عَقَلُوهُ وَ هُمْ يَعْلَمُونَ  .\r\nاين آيه به مسلمانان تذكر مىدهد كه اميدى به ايمان يهود نداشته باشند زيرا پيوسته در راه حيله و اغراض فاسد فكر مىكنند در گذشته نيز دانسته كلام خدا را تحريف مىكردند . در نتيجه قست قلوبهم فهى كالحجارة . . . جملهء  وَ قَدْ كانَ فَرِيقٌ مِنْهُمْ . . .  نشان مىدهد كه عده‌اى از آنها در گذشته كلام تورات و يا سخن پيامبران ديگر را تحريف كرده و از معناى اصليش خارج مىكرده‌اند ، به قول بعضى : اين گروه عبارت بودند از آن هفتاد نفر كه با موسى بطور رفتند ، كلام خدا را شنيدند و موقع خبر دادن آن را تحريف كرده و از معناى اصلىاش خارج كردند و طورى خبر دادند كه مقصود اصلى خدا روشن نشد .\r\nولى لفظ « يسمعون - يحرفون » دلالت دارد كه اين عمل مكرر در ميان آنها بوده و به آن عادت كرده بودند نه اينكه يك دفعه اتفاق افتاده باشد ، اين عده منافع شخصى خويش را در نظر گرفته و سخنان پيامبران را مطابق ميل خود بيان مىكرده‌اند و اين كار از روى تعقل و عمد بوده است .\r\n76 -  وَ إِذا لَقُوا الَّذِينَ آمَنُوا قالُوا آمَنَّا . . .  .\r\nمعلوم مىشود عده‌اى از يهودان كه نان را به نرخ روز خورده و احتمال مىداده‌اند اسلام پيشرفت خواهد كرد پيش مسلمانان مىگفتند : اوصاف پيامبر شما و آنچه قرآن از حالات پيامبران و غيره نقل مىكند در كتاب ما نيز هست ، پس ما هم ايمان به پيامبر اسلام داريم ظاهرا اين سخن را از آن مىگفتند كه اگر روزى اسلام بر يهود حملهء كرد در نزد مسلمانان جاى پايى داشته و بگويند :\r\nما از اول ايمان آورده بوديم .\r\nامّا وقتى كه اين عده به ميان يهود برمىگشتند به سختى مورد ملامت قرار مىگرفتند ، ملامتگران كه از مقصود آنها بىخبر بودند مىگفتند : اين\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nچه اشتباه و سادگى است ؟ ! آنچه را خدا براى شما بيان كرده چرا پيش مسلمانان بازگو مىكنيد ؟ ! تا پيش خدا با شما محاجه كنند و شما مغلوب شويد ! اين منطق در صورتى درست است كه ملامتگران قيافهء حق بجانبى گرفته و بگويند : ما هم اينها را مىدانيم ولى اگر اقرار بكنيم قوميت و عظمت ما از بين خواهد رفت و زيردست مسلمانان خواهيم شد ، همان به كه دم فرو بنديم و موقعيت خويش را حفظ كنيم ، مراد از « عند ربكم » ممكن است « عند كتاب ربكم » باشد يعنى شما را با كتابتان مغلوب و مجاب كنند ، و شايد مراد از آن آخرت باشد .\r\nبهر حال : اين منطق در صورتى درست است كه مراد از « عند ربكم » حكم خدا و كتاب خدا باشد و يا بگوئيم : يهود عقيده داشتند كه علم خدا فقط شامل چيزهايى است كه آشكار شود و خدا از آنكه كتمان مىشود آگاهى ندارد . لذا در جواب آمده :\r\n77 -  أَ وَ لا يَعْلَمُونَ أَنَّ اللَّهَ يَعْلَمُ ما يُسِرُّونَ وَ ما يُعْلِنُونَ  ؟ ! از حضرت باقر صلوات اللَّه عليه در مجمع البيان نقل شده : كه بعض از يهود كه كينه‌توز نبودند در پيش مسلمانان اين سخنان را مىگفتند تا مورد ملامت ديگران قرار گرفتند . در خاتمه بايد بدانيم كه فاعل  « قالُوا آمَنَّا »  آنها هستند به مسلمانان اظهار اسلام مىكردند و فاعل  « قالُوا أَ تُحَدِّثُونَهُمْ »  ملامتگران مىباشند . نظير اين آيه را در سورهء آل عمران آيهء 73 مطالعه كنيد .\r\n78 -  وَ مِنْهُمْ أُمِّيُّونَ لا يَعْلَمُونَ الْكِتابَ إِلَّا أَمانِيَّ وَ إِنْ هُمْ إِلَّا يَظُنُّونَ  .\r\nاگر « امانى » را قراءتها معنى كنيم درست نخواهد بود كه يهود اگر از كتاب قرائت آن را مىدانستند معنى آن را نيز مىدانستند زيرا هم كتاب و هم‌زبان يهود عبرى بود ، از طرف ديگر امى و بيسواد بودن نبايد مورد حمله باشد بلكه\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nعلت حمله و ملامت آنست كه بيسوادان يهود نسبت به علماء ، سرسپردهء محض بودند و هر چه آنها از اكاذيب و خرافات مىگفتند بدون تحقق و چون و چرا قبول مىكردند چنان كه در جاى ديگر آمده :  اتَّخَذُوا أَحْبارَهُمْ وَ رُهْبانَهُمْ أَرْباباً مِنْ دُونِ اللَّهِ  توبه / 31 .\r\nلذا تورات در نظر آنها يك مشت آرزوهاى باطل و يا دروغها شده بود ، مثلا علماء به آنها گفته بودند كه : اگر يهود به آتش هم برود جز چند صباحى در آن نخواهد ماند :  لَنْ تَمَسَّنَا النَّارُ إِلَّا أَيَّاماً مَعْدُودَةً  بقره / 80 و يا ما پسران خدا و دوستان و عزيزان او هستيم نه ديگران :  نَحْنُ أَبْناءُ اللَّهِ وَ أَحِبَّاؤُهُ  مائده 18 و يا گفتند : اگر يهود به غير يهود خيانت كند پيش خدا مسئوليتى ندارد :\r\n لَيْسَ عَلَيْنا فِي الْأُمِّيِّينَ سَبِيلٌ  آل عمران / 75 و امثال اينها .\r\n إِنْ هُمْ إِلَّا يَظُنُّونَ  مىرساند كه آنها نمىتوانستند به گفته‌هاى علماء يقين كنند بلكه فقط ظن كرده و بدان اكتفاء مىكرده‌اند ، چون تا استدلال و برهان در كار نباشد يقين پيدا نخواهد شد ، پس ملامت از دو جهت است : قبول بدون تحقيق و اكتفاء به گمان .\r\nاگر گوئيد : عوام و بيسوادان ما نيز مانند عوام يهود هستند ، هر چه از علماء شنيدند مىپذيرند ، چه فرقى است ميان عوام ما و عوام آنها ؟\r\nگوئيم : امامان اهل بيت عليهم السّلام در اين زمينه معيارى قرار داده و فرموده‌اند :\r\nفاما من كان من الفقهاء صائنا لنفسه ، حافظا لدينه ، مخالفا لهواه ، مطيعا لامر مولاه فللعوام ان يقلدوه\r\n« 1 » يعنى : هر كه از فقهاء خود را از حرام باز دارد ، دين خود را حفظ كند . مخالف هواى نفس و مطيع خداى خود باشد ، عامه را لازم است كه از وى تقليد كند . عامه بدون احراز اين صفات اگر از عالمى تقليد\r\n\r\n\r\n","description":"","footnote":"\r\n( 1 ) وسائل الشيعة ج 18 / 95 .\r\n","page_name":" 172 ","page_number":172},
  {"content":"\r\n\r\nكند پيش خدا مسئول است اما عوام مسلمان كه از پيرها ؛ مرشدها ، علماء معلوم الفسق اطاعت مىكنند مانند عوام يهود هستند و پيش خدا معذور نيستند .\r\n79 -  فَوَيْلٌ لِلَّذِينَ يَكْتُبُونَ الْكِتابَ بِأَيْدِيهِمْ ثُمَّ يَقُولُونَ هذا مِنْ عِنْدِ اللَّهِ  .\r\nكلمهء « فاء » نشان مىدهد كه اين آيه تهديد است به هر كس كه چيزى را از خودش نوشته و به خدا نسبت بدهد از يهود باشد يا غير يهود . يعنى : علماء يهود امانى و خرافات را از جانب خويش جعل كرده و به خدا نسبت داده و عوام را فريفتند پس واى به هر كس كه چنين كارى كند ، در اسلام براى جلوگيرى از اين عمل به قدرى پافشارى شده حتى دروغ بستن بر خدا و رسول از مبطلات روزه شمرده شده است .\r\nنظير اين آيه در جاى ديگر چنين است :  وَ إِنَّ مِنْهُمْ لَفَرِيقاً يَلْوُونَ أَلْسِنَتَهُمْ بِالْكِتابِ لِتَحْسَبُوهُ مِنَ الْكِتابِ وَ ما هُوَ مِنَ الْكِتابِ وَ يَقُولُونَ هُوَ مِنْ عِنْدِ اللَّهِ وَ ما هُوَ مِنْ عِنْدِ اللَّهِ وَ يَقُولُونَ عَلَى اللَّهِ الْكَذِبَ وَ هُمْ يَعْلَمُونَ  آل عمران / 78 منظور آيه آنست كه يهود چيزهايى از خود مىگفتند تا مسلمانان آن را از تورات بدانند و در اين كار به خدا دروغ مىبستند .\r\n لِيَشْتَرُوا بِهِ ثَمَناً قَلِيلًا  ضمير « به » به نظرم راجع است به عمل كتابت ، ثمن قليل ، مال و جاه دنيا است كه بدعت‌گذاران و دروغگويان در پى آن هستند ، يعنى مىخواهند آن عمل كتابت را به بهاى اندكى بفروشند ، هر چه در مقابل گذشتن از حق به دست آيد اندك است در تورات فعلى هست كه دختران لوط به او شراب خورانيدند و با او هم بستر شده و از او حامله شدند و نيز آمده كه داود بزن « اوريا » تجاوز كرد و سليمان از آن زنا به دنيا آمد ، اين چيزها را ظاهرا پادشاهان بنى اسرائيل با پول وارد تورات كرده‌اند تا اعمال خلاف خود را توجيه كنند .\r\n\r\n","description":"","footnote":"","page_name":" 173 ","page_number":173},
  {"content":"\r\n\r\n فَوَيْلٌ لَهُمْ مِمَّا كَتَبَتْ أَيْدِيهِمْ وَ وَيْلٌ لَهُمْ مِمَّا يَكْسِبُونَ  واى بر آنها از آنچه دستشان نوشته واى بر آنها از مال و جاهى كه در اثر آن بدست مىآورند كه هر دو بر آنها وزر و و بال است .\r\n80 -  وَ قالُوا لَنْ تَمَسَّنَا النَّارُ إِلَّا أَيَّاماً مَعْدُودَةً  .\r\nاين يكى از « امانى » و خرافاتى است كه يهود قائل است و گويند : گناهكاران ما جز چند صباحى عذاب نخواهند ديد ، چون يهود از لحاظ نژاد تافتهء جدا بافته‌اى هستند در المنار گويد اكثر يهود را عقيده بر آنست كه فقط هفت روز در عذاب خواهند بود زيرا عمر دنيا به نظرشان هفت هزار سال است به عدد هر هزار سال يك روز در عذاب خواهند بود ، آن هم در صورتى كه شفاعت به آنها نرسد به قولى مراد چند روزى است كه گوساله را پرستيدند .\r\nقرآن در جواب مىگويد :  قُلْ أَتَّخَذْتُمْ عِنْدَ اللَّهِ عَهْداً فَلَنْ يُخْلِفَ اللَّهُ عَهْدَهُ  بگو آيا به اين گفته پيمانى از خدا گرفته‌ايد كه آن پيش خداست ؟\r\n( اگر چنين باشد حق با شما است چون خدا هرگز در پيمان خود تخلف نمىكند ) يا چيزى را كه نمىدانيد به خدا نسبت مىدهيد ؟ ! ، اين برترى نژادى تهمتى است كه به خدا مىزنيد آرى :  أَمْ تَقُولُونَ عَلَى اللَّهِ ما لا تَعْلَمُونَ  در دو آيهء بعدى روشن شده كه رفتن به بهشت و جهنم روى يك حساب معينى است نه آنكه آنها مىگويند .\r\n81 -  بَلى مَنْ كَسَبَ سَيِّئَةً وَ أَحاطَتْ بِهِ خَطِيئَتُهُ فَأُولئِكَ أَصْحابُ النَّارِ هُمْ فِيها خالِدُونَ  .\r\nسيئه چنان كه گفته شد اثر گناه است در آيه :  فَأَصابَهُمْ سَيِّئاتُ ما عَمِلُوا  نحل / 34  وَ بَدا لَهُمْ سَيِّئاتُ ما كَسَبُوا  زمر / 48 مراد از  ما عَمِلُوا  -  ما كَسَبُوا  گناهان و مراد از سيئات عذاب و اثر گناهان است به نظر ما مراد از « سيئه » در آيه قساوتها و تيرگيهايى است كه بر قلب گناهكار عارض مىشود .  « أَحاطَتْ بِهِ \r\n\r\n","description":"","footnote":"","page_name":" 174 ","page_number":174},
  {"content":"\r\n\r\n خَطِيئَتُهُ »  عبارت اخراى افزون شدن سيئه و قساوتها است تا حدى كه همهء قلب را فرا گيرد ، ديگر راهى براى نفوذ ايمان و توحيد باقى نماند ، به عبارت ديگر  « خَتَمَ اللَّهُ عَلى قُلُوبِهِمْ »  باشد .\r\nدر تفسير صافى از كافى و تفسير عياشى از حضرت باقر صلوات اللَّه عليه نقل شده : « در قلب هر بندهء مؤمن لكهء سفيدى هست ، چون گناهى كند در آن لكهء سياهى توليد مىشود ، اگر توبه كند آن سياهى محو مىشود و اگر به گناه ادامه دهد بر سياهى افزوده مىشود تا لكهء سفيد را بپوشاند و چون سفيدى را پوشانيد ديگر صاحب چنان قلب هيچگاه به خير باز نمىگردد . . . » .\r\nنظير اين جمله است آيه :  كَلَّا بَلْ رانَ عَلى قُلُوبِهِمْ ما كانُوا يَكْسِبُونَ  مطففين / 14 يعنى : اعمالشان بر قلوبشان زنگار گذاشته است .\r\nچنين كسانى بىشك اهل آتش هستند از هر فرقه كه باشند ، يهود يا غير يهود ، حساب ، حساب نژاد و اسم و رسم نيست بلكه صحبت ، صحبت كسب سيّئه و احاطهء آن بر قلب است ، با اين دو عامل ديگر به كسى مؤمن گفته نمىشود و اين ظاهرا همان انكار و تكذيب آيات خدا است  وَ الَّذِينَ كَفَرُوا وَ كَذَّبُوا بِآياتِنا أُولئِكَ أَصْحابُ النَّارِ هُمْ فِيها خالِدُونَ  بقره / 39 راجع به خلود عذاب رجوع كنيد به سورهء انعام / 128 .\r\n82 -  وَ الَّذِينَ آمَنُوا وَ عَمِلُوا الصَّالِحاتِ أُولئِكَ أَصْحابُ الْجَنَّةِ . . .  .\r\nاين شق دوم قانون كلى است و در آن ايمان و نيكوكارى موضوعيت دارد و بس .\r\n\r\nنكته‌ها\r\n\r\nموقعيت آيات در زندگى :\r\nروى سخن در آيات گذشته با يهود است ولى آنها در زندگى همه ، قابل پياده شدن ، مىباشد خداوند نسبت\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nبه كسى قرابت و خويشى ندارد ، قوانين ثابت خداوند در حق همه يكسان و جارى است ، مورد ، نمىتواند مخصص باشد ، مسلمان نبايد در زندگى مذبذب و دو رو باشد كه خدا از ظاهر و باطن او آگاه است ، مسلمان نبايد حرف بىمنطق را قبول كرده و تسليم آن باشد ، لازم است در انتخاب رهبر كمال دقت را به كار برد و بداند دين خود را از كدام كسى مىآموزد و از كدام رهبر پيروى مىكند آيا از پيشوايى كه به حق مىخواند يا به باطل ؟ و بداند كه گناه و نافرمانى موجب بدبختى دو جهان و پيروى از حق موجب سعادت دنيا و عقبى است و بس ، اگر يهود به لفظ يهود و مسلمان به لفظ مسلم اكتفاء كنند هر دو در اشتباهند .\r\n\r\n","description":"","footnote":"","page_name":" 176 ","page_number":176},
  {"content":"\r\n\r\n\r\n[ سوره البقرة ( 2 ) : آيات 83 تا 86 
  ]\r\nوَ إِذْ أَخَذْنا مِيثاقَ بَنِي إِسْرائِيلَ لا تَعْبُدُونَ إِلاَّ اللَّهَ وَ بِالْوالِدَيْنِ إِحْساناً وَ ذِي الْقُرْبى وَ الْيَتامى وَ الْمَساكِينِ وَ قُولُوا لِلنَّاسِ حُسْناً وَ أَقِيمُوا الصَّلاةَ وَ آتُوا الزَّكاةَ ثُمَّ تَوَلَّيْتُمْ إِلاَّ قَلِيلاً مِنْكُمْ وَ أَنْتُمْ مُعْرِضُونَ ( 83 ) وَ إِذْ أَخَذْنا مِيثاقَكُمْ لا تَسْفِكُونَ دِماءَكُمْ وَ لا تُخْرِجُونَ أَنْفُسَكُمْ مِنْ دِيارِكُمْ ثُمَّ أَقْرَرْتُمْ وَ أَنْتُمْ تَشْهَدُونَ ( 84 ) ثُمَّ أَنْتُمْ هؤُلاءِ تَقْتُلُونَ أَنْفُسَكُمْ وَ تُخْرِجُونَ فَرِيقاً مِنْكُمْ مِنْ دِيارِهِمْ تَظاهَرُونَ عَلَيْهِمْ بِالْإِثْمِ وَ الْعُدْوانِ وَ إِنْ يَأْتُوكُمْ أُسارى تُفادُوهُمْ وَ هُوَ مُحَرَّمٌ عَلَيْكُمْ إِخْراجُهُمْ أَ فَتُؤْمِنُونَ بِبَعْضِ الْكِتابِ وَ تَكْفُرُونَ بِبَعْضٍ فَما جَزاءُ مَنْ يَفْعَلُ ذلِكَ مِنْكُمْ إِلاَّ خِزْيٌ فِي الْحَياةِ الدُّنْيا وَ يَوْمَ الْقِيامَةِ يُرَدُّونَ إِلى أَشَدِّ الْعَذابِ وَ مَا اللَّهُ بِغافِلٍ عَمَّا تَعْمَلُونَ ( 85 ) أُولئِكَ الَّذِينَ اشْتَرَوُا الْحَياةَ الدُّنْيا بِالْآخِرَةِ فَلا يُخَفَّفُ عَنْهُمُ الْعَذابُ وَ لا هُمْ يُنْصَرُونَ ( 86 )\r\n83 - و چون از بنى اسرائيل پيمان گرفتيم كه عبادت نخواهيد كرد جز خدا را ، و به پدر و مادر و خويشاوند و يتيمان و فقرا نيكى كنيد ، و بگوئيد به مردم نيك را ، و نماز بخوانيد و زكات بدهيد ، سپس جز اندكى از شما ، همه سرپيچى كرديد و روگردان شديد .\r\n84 - و چون از شما پيمان گرفتيم كه خونهاى خويش را نخواهيد ريخت ، و خودتان را از ديارتان بيرون نخواهيد كرد ، سپس پذيرفتيد و بر آن گواه بوديد .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\n85 - پس از آن پيمان ، شما آنهائيد كه خودتان را مىكشيد و گروهى از خودتان را از ديارشان بيرون مىكنيد و بر ضد آنها به گناه و ظلم هم پشتى مىكنيد ، و اگر به صورت اسير از پيش شما آيند ، فديه داده ( آزادشان مىكنيد ) حال آن كه بيرون كردنشان بر شما حرام بود ، آيا به بعضى از تورات ايمان آورده و بعضى را انكار مىكنيد ، نيست سزاى چنين كسى در دنيا جز خوارى و روز قيامت به شديدترين عذاب برگردانده شوند و خدا از آنچه مىكنيد ، بىخبر نيست .\r\n86 - همان كسانند كه زندگى دنيا را به بهاى آخرت خريدند در نتيجه عذاب آنها سبك نمىشود و از كسى يارى نه بينند .\r\n\r\nكلمه‌ها\r\nاحسان : نيكى كردن . حسن ( بضم - حاء ) به معنى نيك ، نيكى و زيبايى است .\r\nالقربى : قرب به معنى نزديكى است اعم از نزديكى زمانى يا مكانى يا نسبى ، نزديكى نسبى را قرابت و قربى گويند .\r\nحسن : آن در آيه اسم است به معنى نيك .\r\nتوليتم : ولى ( بر وزن فرق ) در اصل به معنى نزديكى و كنار هم بودن است تولى از باب تفعل به معنى اعراض ، دوست اخذ كردن و سرپرستى آيد ، مراد از آن در آيه ، اعراض است .\r\nمعرضون : اعراض به معنى برگشتن و بىاعتنايى است . « معرضون » بىاعتنايان .\r\nتسفكون : سفك : خون‌ريزى بقره / 30 « تسفكون » مىريزند .\r\nديار : خانه‌ها . مفرد آن دار است .\r\nاقررتم : اقرار به معنى اعتراف مىباشد « اقررتم » اقرار و اعتراف كرديد .\r\nتشهدون : شهادت از مشاهده اخذ شده و آن خبرى است قائم مقام مشاهده و ديدن .\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nتظاهرون : تظاهر به معنى هم پشتى و يارى كردن به يكديگر است . اصل آن ظهر به معنى پشت است .\r\nاثم : گناه . ضرر بقره / 219 .\r\nعدوان : تجاوز . آن اگر با قلب باشد عداوت و معاداة گويند . و اگر در عدم رعايت عدالت باشد عدوان ناميده مىشود ، عدو به معنى دويدن و تجاوز در راه رفتن است ( قاموس قرآن ) .\r\nاسارى : جمع اسير ، اسرى نيز جمع اسير است . اصل آن « اسر » به معنى بستن و گرفتار كردن مىباشد .\r\nتفادوهم : آن از فدى ، فديه و فداء به معنى عوض است مثل خونبها و غيره « تفادوهم » عوض مىدهيد از آنها .\r\nخزى : خوارى .\r\nدنيا : مؤنث ادنى است . ادنى به معنى پستى و نزديكتر آيد ، حيات دنيا را از آن دنيا گويند كه نسبت به آخرت به ما نزديكتر است ( قاموس قرآن ) .\r\n\r\nشرحها\r\nدر تعقيب مطالب گذشته ، در اين آيات گفته شده كه پيمانهاى محكمى از بنى اسرائيل راجع به اعمال نيك و دستورهاى ، خداوندى گرفته شد ولى آنها از عهده بر نيامدند و بىاعتنايى كردند ، سزاى هر آن كسى كه چنين باشد خوارى دنيا و عذاب آخرت است .\r\n83 -  وَ إِذْ أَخَذْنا مِيثاقَ بَنِي إِسْرائِيلَ لا تَعْبُدُونَ إِلَّا اللَّهَ وَ بِالْوالِدَيْنِ إِحْساناً  .\r\nاين آيه مربوط است به دستورهاى هشتگانه فردى و اجتماعى و با دو دستور آيه بعدى مجموعا ده فرمان مىشوند كه ضامن سعادت دنيا و آخرتند ، خدا از بنى اسرائيل و همه اهل اديان راجع به آنها پيمان گرفته است و آنها عبارتند از .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nعبادت خدا ، نيكى به پدر و مادر ، نيكى به خويشاوند ، نيكى به يتيمان ، نيكى به فقراء ، سخن و رفتار نيك با مردم ، نماز خواندن ، زكات دادن ، خونريزى نكردن و نراندن مردم از ديارشان .\r\nاگر درست توجه شود اين احكام ضامن سعادت فرد و جامعه است ، خواه در آن روز كه بنى اسرائيل مأمور بودند و خواه امروز كه همه مأمورند .\r\n« لا تعبدون » خبر است به معنى انشاء يعنى جز خدا را نپرستيد ، و جملهء ،  وَ بِالْوالِدَيْنِ إِحْساناً  لفظ « تحسنون - احسنوا » مقدر مىباشد « اقيموا - آتوا » صريح است كه در شريعت موسى عليه السّلام نماز و زكات بوده است  قُولُوا لِلنَّاسِ حُسْناً  حكايت دارد كه در برخورد با مردم لازم است نيك را گفت ، خواه امر به معروف و نهى از منكر باشد يا غير آن . گفتن خوب ، رفتار خوب لازم دارد .\r\nظاهرا از كثرت عنايت كه در برخورد با مردم لازم است ، اين جمله بر خلاف سابق به لفظ خطاب آمده است .  ثُمَّ تَوَلَّيْتُمْ إِلَّا قَلِيلًا مِنْكُمْ وَ أَنْتُمْ مُعْرِضُونَ  آمدن « معرضون » بعد از « توليتم » ظاهرا براى آنست كه برگشتن گاهى فقط به عمل است نه بقلب بلكه انسان در قلبش هست كه به سوى حق برگردد ولى « معرضون » مىفهماند كه آنها در قلب نيز اعراض كرده و به فكر بازگشت نبودند . على هذا « توليتم » راجع به عمل و « معرضون » راجع به قلب است .\r\n« الا قليلا » حاكى است كه گروهى به آن فرمانها عمل كرده‌اند .\r\n84 -  وَ إِذْ أَخَذْنا مِيثاقَكُمْ لا تَسْفِكُونَ دِماءَكُمْ وَ لا تُخْرِجُونَ أَنْفُسَكُمْ مِنْ دِيارِكُمْ  .\r\nبه حكم اين آيه ، بنى اسرائيل را لازم بود كه خون مردم را نريزند و آنها را از ديار خود بيرون و جلاى وطن نكنند ، براى همه حيات قائل بشوند ، زندگى مردم را بهم نزنند . استعمال « انفس » در اين آيه و جاهايى از اين قبيل ، براى\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nآنست كه جامعه در نظر قرآن به حكم يك پيكر است قتل و تبعيد ديگران به حكم تبعيد و قتل خويشتن است ، مانند :  فَإِذا دَخَلْتُمْ بُيُوتاً فَسَلِّمُوا عَلى أَنْفُسِكُمْ  نور / 61 كه مراد از « انفس » صاحبان خانه است .\r\n ثُمَّ أَقْرَرْتُمْ وَ أَنْتُمْ تَشْهَدُونَ  يعنى اين پيمان را پذيرفتيد و به آن اعتراف نموديد و بر آن گواهى مىداديد . جملهء « انتم تشهدون » ظاهرا تأكيد و عبارت اخرى « اقررتم » است اين آيه همه‌اش خطاب به يهودان زمان نزول قرآن است به اعتبار اسلاف و گذشتگانشان .\r\n85 -  ثُمَّ أَنْتُمْ هؤُلاءِ تَقْتُلُونَ أَنْفُسَكُمْ وَ تُخْرِجُونَ فَرِيقاً مِنْكُمْ مِنْ دِيارِهِمْ تَظاهَرُونَ عَلَيْهِمْ بِالْإِثْمِ وَ الْعُدْوانِ . . . \r\nمعلوم مىشود كه ميان يهود جنگهايى اتفاق مىافتاده كه در آن يكديگر را به ناحق مىكشته و بعضى را از ديارشان بيرون كرده و اموال و منازلشان را به غارت مىبرده‌اند و همهء اين جنگها روى اغراض دنيوى بوده است .\r\nدر اطراف مدينه دو قبيلهء معروف به نام بنى نضير و بنى قريظه سكونت داشتند يهود بنى نضير با قبيلهء « اوس » و يهود بنى قريظه با قبيله « خزرج » هم پيمان بودند چون ميان اوس و خزرج جنگ در مىگرفت يهود به يارى هم پيمانان خويش مىشتافتند كار به قتل و غارت و اسير گرفتن و بيرون راندن مىكشيد . و پس از جنگ هر كه از يهود اسير شده بود براى وى فديه جمع كرده و در مقابل پول آزادش مىكردند چنان كه در مجمع البيان و تفسير بيضاوى نقل شده است .\r\nولى ظاهرا خطاب و پيمان عمومى است يعنى به يهود دستور بود كه خون كسى را بىجهت نريزند و مال كسى را غارت نكنند و كسى را از ديارش نرانند خواه از يهود باشد يا از غير يهود نه اينكه يهود فقط دربارهء يهود اينكارها را نكنند اما دربارهء ديگران بكنند . قرآن فرمايد :  كَتَبْنا عَلى بَنِي إِسْرائِيلَ أَنَّهُ مَنْ قَتَلَ نَفْساً بِغَيْرِ نَفْسٍ أَوْ فَسادٍ فِي الْأَرْضِ فَكَأَنَّما قَتَلَ النَّاسَ جَمِيعاً  مائده / 21 .\r\n\r\n","description":"","footnote":"","page_name":" 181 ","page_number":181},
  {"content":"\r\n\r\n وَ إِنْ يَأْتُوكُمْ أُسارى تُفادُوهُمْ  اين كارشان خاص بر يهود بود يعنى اگر اسير يهودى بود عوض داده آزادش مىكردند . المنار گويد : اگر اسير از دشمنان بود اعتذار كرده و مىگفتند : ما در تورات فقط به فديهء شعب اسرائيل مأموريم . به هر حال فديه دادن و آزاد كردن اسير چه اسرائيلى باشد و چه غير آن كارى بود خوب و مطابق دستور تورات ، ولى جنگ و خونريزى و بيرون راندن مطابق تورات و اذن خدا نبود لذا فرموده :  فَتُؤْمِنُونَ بِبَعْضِ الْكِتابِ وَ تَكْفُرُونَ بِبَعْضٍ  . مصداق ايمان فديه دادن و مصداق كفر قتل و بيرون راندن بود .\r\n فَما جَزاءُ مَنْ يَفْعَلُ ذلِكَ مِنْكُمْ إِلَّا خِزْيٌ فِي الْحَياةِ الدُّنْيا  اين فقط مخصوص بنى اسرائيل نبود بلكه سنت جارى خداوند است هر قومى و ملتى كه از قانون حق و از دستور دين نافرمانى كردند ، خزى ، ذلت ، سقوط ، طعمهء اجانب شدن در كمين آنها است . مانند امروز ملل اسلام كه هر يك از آنها بساز يكى از شرق يا غرب مىرقصد لفظ « منكم » ظاهرا قيد توضيحى است .\r\n وَ يَوْمَ الْقِيامَةِ يُرَدُّونَ إِلى أَشَدِّ الْعَذابِ  اين مردم نه تنها در دنيا خوارند بلكه عذاب آخرت نيز در كمين آنهاست چنان كه نكوكاران پاداش هر دو جهان را خواهند ديد .\r\n وَ مَا اللَّهُ بِغافِلٍ عَمَّا تَعْمَلُونَ  اين خدا است كه منتهى شدن مقدمات به نتائج از نظام متقن او است و او مطابق اعمال مردم رفتار خواهد فرمود .\r\n86 -  أُولئِكَ الَّذِينَ اشْتَرَوُا الْحَياةَ الدُّنْيا بِالْآخِرَةِ  اين آيه تأكيد وعيد فوق و بيان سبب پيمان شكنى است يعنى : علت اين همه نافرمانى آن بود كه آنها دنيا را گرفته و آخرت را ناديده شمردند غفلت از اينكه جهان داراى حساب و كتابى است كارشان را ساخت و به درجهء سقوط كشانيد « اشتروا » در اينجا به معنى خريدن و آخرت قيمتى است كه از دست داده و دنيا را خريده‌اند .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n فَلا يُخَفَّفُ عَنْهُمُ الْعَذابُ وَ لا هُمْ يُنْصَرُونَ  به نظرم « العذاب » اشاره به عذاب دنيا و آخرت هر دو است ناگفته نماند تا علت باقى است عذاب در دنيا و آخرت هم چنان باقى است مگر آنكه علت عذاب از بين برود مىشود گفت كه : « العذاب راجع به عذاب آخرت است كه سبك نخواهد شد و آنها را يارى و ياورى كه كمك كند نخواهد بود يهود به شفاعت عقيده دارد در كتاب تلمود ص 385 نوشته : ابراهيم خليل در مدخل جهنم مىنشيند و نمىگذارد كه هيچ فرد يهودى ختنه شده‌اى بدانجا فرود آيد . . . كلمهء  وَ لا هُمْ يُنْصَرُونَ  ظاهرا براى آن است كه چنين كسان را شفاعت نخواهد رسيد . چنان كه ذيل عبارت تلمود نيز دلالت دارد .\r\n\r\nنكته‌ها\r\n\r\nاين آيات و مسلمانان :\r\nمىگويند : اقبال لاهورى را استادش گفت :\r\nقرآن بخوان روزى ديد اقبال كتابى مطالعه مىكند گفت : اقبال چه كتابى مىخوانى ؟ گفت :\r\nقرآن مىخوانم .\r\nاستاد گفت : بخوان ولى هر آيه را كه مىخوانى چنان دان كه هم اكنون بر خود تو نازل مىشود . آرى مهم آن نيست كه قرآن بخوانيم و شأن نزول بدانيم ، بلكه مهم آنست كه بدانيم اين آيات در زندگى امروز چطور پياده مىشوند و بايد از آنها چه نتيجه‌اى اخذ بكنيم . آيات چهارگانه راجع به يهود است ما مسلمانان نيز به حكم اسلام به دستورهاى مثبت و منفى آيات فوق مأموريم و سزاى مخالفت در كمين ما نيز هست مگر مسلمانان  خِزْيٌ فِي الْحَياةِ الدُّنْيا  ندارند ؟ ! مگر مسلمانان آخرت را در مقابل دنيا نداده‌اند ؟ ! مگر دول مسلمان زيردست استعمارگران شرق و غرب نيستند مگر . . .\r\nو مگر . . .\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nچرا چنين شديم ؟ چرا يك ميليارد مسلمان در دست يك مشت يهودى عاجز است ؟ چرا رسول خدا صلّى اللَّه عليه و آله با دو هزار و دويست نفر ، بيست هزار يهودى خبير را كوبيد ، اما امروز آنها ما را مىكوبند ؟ اينها همه در اثر نافرمانى از دستور قرآن است ، امام خمينى دامت بركاته به يكى از نمايندگان عرب فرمود اگر هر يك از مسلمانان يك سطل آب بر دولت اسرائيل ريزد اسرائيل را سيل مىبرد .\r\nيكى از دانشمندان مىگفت : در مكهء معظمه در « رابطه عالم اسلامى » شركت كرده بودم يكى از سخنرانان به جنگ اعراب و اسرائيل ( جنگى كه اسرائيل ، مصر ، سوريه و اردن را شكست داد ) اشاره كرده و مرتب مىگفت : در اين جنگ قرآن شركت نداشت ، در اين جنگ ، قرآن شركت نداشت .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\n\r\n[ سوره البقرة ( 2 ) : آيات 87 تا 96 
  ]\r\nوَ لَقَدْ آتَيْنا مُوسَى الْكِتابَ وَ قَفَّيْنا مِنْ بَعْدِهِ بِالرُّسُلِ وَ آتَيْنا عِيسَى ابْنَ مَرْيَمَ الْبَيِّناتِ وَ أَيَّدْناهُ بِرُوحِ الْقُدُسِ أَ فَكُلَّما جاءَكُمْ رَسُولٌ بِما لا تَهْوى أَنْفُسُكُمُ اسْتَكْبَرْتُمْ فَفَرِيقاً كَذَّبْتُمْ وَ فَرِيقاً تَقْتُلُونَ ( 87 ) وَ قالُوا قُلُوبُنا غُلْفٌ بَلْ لَعَنَهُمُ اللَّهُ بِكُفْرِهِمْ فَقَلِيلاً ما يُؤْمِنُونَ ( 88 ) وَ لَمَّا جاءَهُمْ كِتابٌ مِنْ عِنْدِ اللَّهِ مُصَدِّقٌ لِما مَعَهُمْ وَ كانُوا مِنْ قَبْلُ يَسْتَفْتِحُونَ عَلَى الَّذِينَ كَفَرُوا فَلَمَّا جاءَهُمْ ما عَرَفُوا كَفَرُوا بِهِ فَلَعْنَةُ اللَّهِ عَلَى الْكافِرِينَ ( 89 ) بِئْسَمَا اشْتَرَوْا بِهِ أَنْفُسَهُمْ أَنْ يَكْفُرُوا بِما أَنْزَلَ اللَّهُ بَغْياً أَنْ يُنَزِّلَ اللَّهُ مِنْ فَضْلِهِ عَلى مَنْ يَشاءُ مِنْ عِبادِهِ فَباؤُ بِغَضَبٍ عَلى غَضَبٍ وَ لِلْكافِرِينَ عَذابٌ مُهِينٌ ( 90 ) وَ إِذا قِيلَ لَهُمْ آمِنُوا بِما أَنْزَلَ اللَّهُ قالُوا نُؤْمِنُ بِما أُنْزِلَ عَلَيْنا وَ يَكْفُرُونَ بِما وَراءَهُ وَ هُوَ الْحَقُّ مُصَدِّقاً لِما مَعَهُمْ قُلْ فَلِمَ تَقْتُلُونَ أَنْبِياءَ اللَّهِ مِنْ قَبْلُ إِنْ كُنْتُمْ مُؤْمِنِينَ ( 91 )\r\nوَ لَقَدْ جاءَكُمْ مُوسى بِالْبَيِّناتِ ثُمَّ اتَّخَذْتُمُ الْعِجْلَ مِنْ بَعْدِهِ وَ أَنْتُمْ ظالِمُونَ ( 92 ) وَ إِذْ أَخَذْنا مِيثاقَكُمْ وَ رَفَعْنا فَوْقَكُمُ الطُّورَ خُذُوا ما آتَيْناكُمْ بِقُوَّةٍ وَ اسْمَعُوا قالُوا سَمِعْنا وَ عَصَيْنا وَ أُشْرِبُوا فِي قُلُوبِهِمُ الْعِجْلَ بِكُفْرِهِمْ قُلْ بِئْسَما يَأْمُرُكُمْ بِهِ إِيمانُكُمْ إِنْ كُنْتُمْ مُؤْمِنِينَ ( 93 ) قُلْ إِنْ كانَتْ لَكُمُ الدَّارُ الْآخِرَةُ عِنْدَ اللَّهِ خالِصَةً مِنْ دُونِ النَّاسِ فَتَمَنَّوُا الْمَوْتَ إِنْ كُنْتُمْ صادِقِينَ ( 94 ) وَ لَنْ يَتَمَنَّوْهُ أَبَداً بِما قَدَّمَتْ أَيْدِيهِمْ وَ اللَّهُ عَلِيمٌ بِالظَّالِمِينَ ( 95 ) وَ لَتَجِدَنَّهُمْ أَحْرَصَ النَّاسِ عَلى حَياةٍ وَ مِنَ الَّذِينَ أَشْرَكُوا يَوَدُّ أَحَدُهُمْ لَوْ يُعَمَّرُ أَلْفَ سَنَةٍ وَ ما هُوَ بِمُزَحْزِحِهِ مِنَ الْعَذابِ أَنْ يُعَمَّرَ وَ اللَّهُ بَصِيرٌ بِما يَعْمَلُونَ ( 96 )\r\n\r\n","description":"","footnote":"","page_name":" 185 ","page_number":185},
  {"content":"\r\n\r\n87 - همانا به موسى كتاب داديم و بعد از او پى در پى پيامبران فرستاديم و به عيسى بن مريم دلائل روشن داديم و او را به وسيلهء جبرئيل تأييد نموديم ، پس چرا هر وقت پيامبرى با دستورى كه مايل نبوديد سوى شما آمد تكبر كرديد و در نتيجه ، گروهى را تكذيب نموده و گروهى را مىكشتيد ؟ !\r\n88 - و گفتند : دلهاى ما در غلاف است ( فهم كردن نتوانيم چنين نيست ) بلكه خدا به خاطر انكارشان طردشان كرده پس بسيار كم ايمان مىآورند .\r\n89 - و چون كتابى از خدا به آنها رسيد و توراتشان را تصديق مىكرد و قبلا بوسيلهء آن بر - كافران اميد پيروزى داشتند ، ( با اين همه ) چون آنچه شناخته بودند آمد به آن كافر شدند ، لعنت خدا بر منكران باد .\r\n90 - بد است آنچه خود را بدان فروختند به آنچه خدا نازل كرده از روى حسد كافر مىشوند كه چرا خدا از فضل خويش به هر كس از بندگانش مىخواهد وحى مىكند ؟\r\n( و آن را از بنى اسرائيل مىگيرد ) لذا به غضبى از پس غضبى گرفتار شدند ، كافران عذاب خوار كننده‌اى دارند .\r\n91 - و چون به آنها گفته شود : به آنچه خدا نازل كرده تسليم شويد ، گويند : فقط به آنچه بر خودمان نازل شده ايمان داريم و آن را كه حق است و كتابشان را تصديق مىكند و از بعد آمده ، منكر مىشوند . بگو : ( اگر به دين خود ايمان داريد و راست مىگوئيد ) پس چرا در گذشته پيامبران خدا را مىكشتيد ؟ ! !\r\n\r\n","description":"","footnote":"","page_name":" 186 ","page_number":186},
  {"content":"\r\n\r\n92 - موسى دلائل روشن را به شما آورد ، پس از او گوساله را به پرستش گرفتيد و ستمكار بوديد :\r\n93 - و آن گاه كه از شما پيمان اطاعت گرفتيم ، و طور را بالاى سر شما برداشتيم گفتيم : آنچه به شما داده‌ايم محكم بگيريد و بشنويد ، گفتند شنيديم و مخالفت كرديم و در اثر كفرشان به محبت گوساله دل بستند بگو اگر اهل ايمانيد ، ايمانتان بشما بد فرمان مىدهد .\r\n94 - بگو اگر خانهء آخرت نزد خدا مخصوص شما است و ديگران در آن حقى ندارند ، پس آرزوى مردن كنيد ( تا به خانهء خود برويد ) اگر راستگو هستيد .\r\n95 - ولى هرگز به سبب آنچه كرده‌اند آرزوى مرگ نخواهند كرد ، خدا به حال ستمكاران دانا است .\r\n96 - يهودان را از همهء مردم حتى مشركان ، بر زندگى حريصتر خواهى يافت هر يكى دوست دارد كه اى كاش هزار سال زندگى كند ولى اين زندگى او را از عذاب خدا به دور نمىكند ، خدا به آنچه مىكنند بينا است .\r\n\r\nكلمه‌ها\r\nقفينا : قفو به معنى در آمدن . تقفيه در پى قرار دادن است ، اصل آن از قفا ( پشت گردن ) مىباشد « قفّينا » : پى در پى كرديم .\r\nرسل : ( بضم راء و سين ) جمع رسول است . رسل ( بر وزن جسر ) بر خاستن با تأنى است رسول به معنى برخاسته از همان مىباشد رسل در قرآن به پيامبران و ملائكه اطلاق شده است ( قاموس قرآن ) .\r\nمريم : دختر عمران ، مادر عيسى عليه السّلام ، حالات او در سورهء مريم خواهد آمد ، فاطمهء زهرا ، خديجه كبرى ، مريم و آسيه زن فرعون ، چهار بانوى ممتاز جهان مىباشند .\r\nبينات : آشكارها . آن جمع بينه است ، مراد از آن ظاهرا معجزات عيسى\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nعليه السّلام است كه همه روشن و آشكار بودند .\r\nروح القدس : روح پاك . مراد از آن ظاهرا جبرئيل است مثل  قُلْ نَزَّلَهُ رُوحُ الْقُدُسِ مِنْ رَبِّكَ  نحل / 103 ( قاموس قرآن ) يا روح مستقل نبوت است .\r\nتهوى : هوى به معنى ميل نفس است .\r\nاستكبرتم : استكبار آنست كه كسى اظهار بزرگى و برترى كند با آنكه اهلش نيست ، اصل آن كبر به معنى بزرگى قدر است .\r\nغلف : ( بر وزن خسر ) جمع اغلف است مثل احمر و حمر ، اغلف يعنى در غلاف شده ، غلف يعنى در غلاف شده‌ها . غلف بفتح اول به معنى پوشاندن و در غلاف قرار دادن است .\r\nلعن : راندن و دور كردن . لعن خدا در آخرت عذاب و در دنيا انقطاع از رحمت و آن از انسان نفرين است نسبت به غير . ( قاموس قرآن ) يستفتحون : طلب فتح و پيروزى مىكردند . فتح در اصل : گشودن و باز كردن است .\r\nبغيا : بغى در اصل به معنى تجاوز از حد است ، حسد ، ظلم ، دشمنى از مصاديق تجاوز هستند ، در آيه ظاهرا حسد مراد است ، به قولى اصل آن طلب و به قولى فساد است .\r\nباءو : قرين و با هم شدند بقره / 61 .\r\nمهين : خوار كننده . هون به معنى خوارى و اهانت خوار كردن است .\r\nخالصة : مخصوص . خلوص : صاف و بىخلط شدن است .\r\nمزحزح : كنار كننده . تزحزح در اصل به معنى كنار شدن و كنار كردن است .\r\n\r\n","description":"","footnote":"","page_name":" 188 ","page_number":188},
  {"content":"\r\n\r\n\r\nشرحها\r\nدر اين آيات پس از نقل اينكه : بنى اسرائيل بعضى از پيامبران را كشته و بعضى ديگر را تكذيب مىكردند ، سه ادعاى باطل آنها نقل و رد شده است . اول آنكه مىگفتند : دلهاى ما در غلاف است و ما نمىتوانيم سخن تو را بفهميم و در قلب ما اثر نمىگذارد پس در اينكه ايمان نمىآوريم تقصيرى نداريم ( آيهء 88 - 90 ) .\r\nدوم آنكه مىگفتند : ما فقط به توراتى كه بر خودمان نازل شده ايمان داريم و فقط به آن پايبنديم ( آيهء 91 - 93 ) سوم آنكه مىگفتند : آخرت فقط از براى ما و عنايت خدا مخصوص ما است ( آيهء 94 - 96 ) .\r\n87 -  وَ لَقَدْ آتَيْنا مُوسَى الْكِتابَ وَ قَفَّيْنا مِنْ بَعْدِهِ بِالرُّسُلِ وَ آتَيْنا عِيسَى ابْنَ مَرْيَمَ الْبَيِّناتِ وَ أَيَّدْناهُ بِرُوحِ الْقُدُسِ  بعد از موسى عليه السّلام پيامبرانى كه پشت سر هم آمدند همه پيامبر تبليغى بودند و شريعت موسى را تبليغ مىكردند تا نوبت به عيسى عليه السّلام رسيد و انجيل را آورد كه به حكم تبصره‌اى بود بر تورات . اما چنان كه در ذيل آيه 61 نيز گذشت اين پيامبران گروهى به دست بنى اسرائيل كشته شده و گروهى مورد تكذيب و اهانت قرار گرفتند ولى بايد دانست كه زمان و اشخاص عوض مىشود اما عمل و كار همان است ، به نظر آوريد زمان بنى اميه و بنى عباس و اين زمان و همه زمان را ، خواهيد ديد كه عمل يكسان است .\r\n أَ فَكُلَّما جاءَكُمْ رَسُولٌ بِما لا تَهْوى أَنْفُسُكُمُ  استفهام در اينجا براى انكار و توبيخ است و انشاء در معناى اخبار است يعنى : هر وقت پيامبرى آمد و حكمى را آورد كه خوش نداشتيد گروهى را تكذيب كرديد و گروهى را كشتيد  فَفَرِيقاً كَذَّبْتُمْ وَ فَرِيقاً تَقْتُلُونَ  .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\n88 -  وَ قالُوا قُلُوبُنا غُلْفٌ بَلْ لَعَنَهُمُ اللَّهُ بِكُفْرِهِمْ فَقَلِيلًا ما يُؤْمِنُونَ  خلاصهء سخنشان اين است : ما كه به تو ايمان نمىآوريم ، تقصير نداريم چون قلوب ما از درك مطالب تو عاجز است ، نظير اين آيه است آيهء 155 از سورهء نساء و آيهء 5 از سورهء فصلت . ولى آن در « فصلت » ظاهرا راجع به مشركان است .\r\nجملهء  بَلْ لَعَنَهُمُ اللَّهُ . . .  تا آخر آيه جواب اين ادعا است يعنى : اينها دروغ مىگويند و قدرت ايمان از آنها سلب نشده است بلكه در اثر كفرشان از رحمت خدا طرد شده‌اند كه چنين مىگويند ، گذشت زمان  فَقَلِيلًا ما يُؤْمِنُونَ  را تصديق كرده در آن روز و امروز جز اندكى از يهود اسلام را نپذيرفته‌اند .\r\n89 -  وَ لَمَّا جاءَهُمْ كِتابٌ مِنْ عِنْدِ اللَّهِ مُصَدِّقٌ لِما مَعَهُمْ وَ كانُوا مِنْ قَبْلُ يَسْتَفْتِحُونَ عَلَى الَّذِينَ كَفَرُوا  .\r\nاين آيه راجع به يك ماجراى بخصوصى است و آن اينكه : يهود مدينه به مشركان مدينه مىگفتند : پيامبر موعود مبعوث شده و به مدينه خواهد آمد و ما به او ايمان آورده و با يارى او بر شما غلبه خواهيم كرد ، اما با اين همه :\r\n فَلَمَّا جاءَهُمْ ما عَرَفُوا كَفَرُوا بِهِ فَلَعْنَةُ اللَّهِ عَلَى الْكافِرِينَ  چون پيامبرى كه شناخته بودند آمد و كتابى را كه كتاب آنها را تصديق مىكرد آورد ، آن پيامبر را انكار كردند عامل حسد اين كار را سبب شد ، كه چرا او از فرزندان اسماعيل است و از نسل اسحاق نيست ، پس  فَلَعْنَةُ اللَّهِ . . . \r\n90 -  بِئْسَمَا اشْتَرَوْا بِهِ أَنْفُسَهُمْ أَنْ يَكْفُرُوا  لفظ « ان يكفروا » بيان « ما » است يعنى بد چيزى است كفرشان كه خود را بدان فروختند .\r\nوجود خويش را در عذاب خدا و لعنت خدا قرار دادند و در عوض كفر و انكار را گرفتند .  بَغْياً أَنْ يُنَزِّلَ اللَّهُ مِنْ فَضْلِهِ عَلى مَنْ يَشاءُ مِنْ عِبادِهِ  حاكى است كه علت انكار حسد بود كه چرا پيامبر از نسل اسماعيل است .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\n فَباؤُ بِغَضَبٍ عَلى غَضَبٍ  پيش از آمدن اسلام در نظر خدا مغضوب بودند ، با انكار اسلام غضبى بر غضب افزوده شد ، گفته‌ايم كه « بوء » به معنى قرين شدن و با هم شدن است در آخرت  وَ لِلْكافِرِينَ عَذابٌ مُهِينٌ  .\r\n91 -  وَ إِذا قِيلَ لَهُمْ آمِنُوا بِما أَنْزَلَ اللَّهُ قالُوا نُؤْمِنُ بِما أُنْزِلَ عَلَيْنا . . . \r\nدر جواب اين كلام كه : به اين قرآن كه خدا نازل كرده ايمان بياوريد ، مىگفتند : ما فقط به تورات خود ايمان داريم . نتيجهء اين سخن آنست كه :\r\n وَ يَكْفُرُونَ بِما وَراءَهُ  به آنچه بعد از تورات است كفر مىورزند انجيل باشد يا قرآن .\r\nقرآن در جواب مىگويد : اين هم دروغ است ، مگر شما نبوديد كه در گذشته پيامبران خود را مىكشتيد ؟ ! مگر بعد از موسى گوساله‌پرستى نكرديد ؟\r\nمگر آن گاه كه كوه را بالاى سر شما برداشتيم نگفتيد كه تورات را پذيرفتيم و بعد عصيان كرديد ؟ آيا اين است ايمان شما به تورات ؟ آيا ايمان ، به شما چنين دستورى داده بود ؟ اگر ايمان به تورات چنان دستورى داده بود پس ايمان ، به شما بد دستورى داده است تفصيل جوابهاى فوق بقرار ذيل است .\r\n قُلْ فَلِمَ تَقْتُلُونَ أَنْبِياءَ اللَّهِ مِنْ قَبْلُ إِنْ كُنْتُمْ مُؤْمِنِينَ  يعنى اگر به تورات ايمان داشتيد ديگر پيامبران را نمىكشتيد كشتار آنها دليل عدم ايمان شما به تورات است .\r\n92 -  وَ لَقَدْ جاءَكُمْ مُوسى بِالْبَيِّناتِ ثُمَّ اتَّخَذْتُمُ الْعِجْلَ مِنْ بَعْدِهِ وَ أَنْتُمْ ظالِمُونَ  .\r\nاشاره است به جريان گوساله پرستى ، مراد از « من بعده » بعد از رفتن موسى به كوه طور است يعنى : در غيبت موسى چنين كرديد ، ولى اين عمل بعد از مرگ موسى نيز در بنى اسرائيل ديده شده است ، در تورات كتاب اول پادشاهان باب دوازدهم نقل شده : يربعام پادشاه ، دو گوساله از طلا ساخت يكى\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nرا در « بيت ئيل » ديگرى را در « دان » نصب كرد و مردم را به عبادت آنها دعوت نمود ، هاكس در قاموس خود ذيل لفظ « گوساله » اين مطلب را آورده است يعنى : عبادت گوساله دليل عدم ايمان به تورات است .\r\n93 -  وَ إِذْ أَخَذْنا مِيثاقَكُمْ وَ رَفَعْنا فَوْقَكُمُ الطُّورَ خُذُوا ما آتَيْناكُمْ بِقُوَّةٍ وَ اسْمَعُوا  .\r\nجواب سوم است از اينكه گفتند : فقط به تورات ايمان مىآوريم ، اين آيه در گذشته توضيح داده شد : يعنى اگر به تورات ايمان داريد چرا كوه بالاى سرتان برداشته شد ؟ !  خُذُوا ما آتَيْناكُمْ  . دستورى است كه بعد از بالا رفتن كوه داده شد ، مراد از  قالُوا سَمِعْنا وَ عَصَيْنا  مخالفت عملى است نه اينكه چنين چيزى را به زبان گفته‌اند . المنار مىگويد اين تعبير و تجوّز در عرب مشهور است .\r\nجملهء :  وَ أُشْرِبُوا فِي قُلُوبِهِمُ الْعِجْلَ  كنايه از آنست كه : محبت گوساله در دل آنها جاى گرفته است  قُلْ بِئْسَما يَأْمُرُكُمْ بِهِ إِيمانُكُمْ إِنْ كُنْتُمْ مُؤْمِنِينَ  يعنى : اگر ايمان به تورات چنين دستورها داده است آن وقت ايمانتان به شما بد فرمانى داده است . ناگفته نماند : اينها كه گفته شد تكرار نيست بلكه اشارهء مختصرى به گذشته است كه شما مىگوئيد : به تورات ايمان داريم پس چرا چنين كرده‌ايد ؟ ! ! 94 -  قُلْ إِنْ كانَتْ لَكُمُ الدَّارُ الْآخِرَةُ عِنْدَ اللَّهِ خالِصَةً مِنْ دُونِ النَّاسِ  مىگفتند : نعمتهاى آخرت مخصوص ما است ، مىگفتند : فقط يهود داخل بهشت مىشود  وَ قالُوا لَنْ يَدْخُلَ الْجَنَّةَ إِلَّا مَنْ كانَ هُوداً . . .  بقره / 111 اين يك ادعاى باطل و نسبت تبعيض در كار خدا بود ، قرآن در جواب مىفرمايد : اگر راست مىگوئيد پس آرزوى مرگ كنيد و شايق به مرگ باشيد تا به نعيم آخرت برسيد ، انسان چون چنين يقينى داشته باشد بايد در رسيدن به آن تلاش كند\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nآرى :  فَتَمَنَّوُا الْمَوْتَ إِنْ كُنْتُمْ صادِقِينَ  .\r\n95 -  وَ لَنْ يَتَمَنَّوْهُ أَبَداً بِما قَدَّمَتْ أَيْدِيهِمْ  ولى آنها هرگز چنين آرزويى نخواهند كرد  بِما قَدَّمَتْ أَيْدِيهِمْ  مىفهماند كه ممكن است اينها در زبان بگويند : اى كاش مىمرديم ولى در اثر كارهايى كه كرده‌اند و مىدانند گناهكار و مستحق عقوبت هستند چنين آرزويى نخواهند كرد .\r\nو گرنه براى مردن تلاش مىكردند حال آنكه به زندگى از همه حتى از بت پرستان نيز حريصتر مىباشد . اين مطلب در ( سورهء جمعه آيهء 6 ) نيز آمده است  وَ اللَّهُ عَلِيمٌ بِالظَّالِمِينَ  .\r\n96 -  وَ لَتَجِدَنَّهُمْ أَحْرَصَ النَّاسِ عَلى حَياةٍ وَ مِنَ الَّذِينَ أَشْرَكُوا  اين آيه دليل « و لن يتمنوه » در آيهء سابق است « من الذين » عطف است بر « الناس » يعنى نه تنها مرگ را آرزو نمىكنند بلكه حريصترين مردم و حريصتر از مشركان ، به زندگى دنيا هستند ، گويند : نكره آمدن « حياة » براى تحقير است و شايد براى نوعيت باشد يعنى حياتى كه خود آرزو مىكنند .\r\n يَوَدُّ أَحَدُهُمْ لَوْ يُعَمَّرُ أَلْفَ سَنَةٍ  تكميل حريصتر بودن است كه هر يكى دوست دارد اى كاش هزار سال عمر كند و آن ظاهرا كنايه از كثرت فزون از حد است  وَ ما هُوَ بِمُزَحْزِحِهِ مِنَ الْعَذابِ أَنْ يُعَمَّرَ وَ اللَّهُ بَصِيرٌ بِما يَعْمَلُونَ  به نظر مىآيد « هو » راجع است به « احدهم » و جملهء « ان يعمر » فاعل « مزحزح » مىباشد . يعنى كسى از آنها را عمرش از عذاب خدا كنار نمىكند كه خدا به آنچه مىكنند داناست .\r\n\r\n","description":"","footnote":"","page_name":" 193 ","page_number":193},
  {"content":"\r\n\r\n\r\n[ سوره البقرة ( 2 ) : آيات 97 تا 101 
  ]\r\nقُلْ مَنْ كانَ عَدُوًّا لِجِبْرِيلَ فَإِنَّهُ نَزَّلَهُ عَلى قَلْبِكَ بِإِذْنِ اللَّهِ مُصَدِّقاً لِما بَيْنَ يَدَيْهِ وَ هُدىً وَ بُشْرى لِلْمُؤْمِنِينَ ( 97 ) مَنْ كانَ عَدُوًّا لِلَّهِ وَ مَلائِكَتِهِ وَ رُسُلِهِ وَ جِبْرِيلَ وَ مِيكالَ فَإِنَّ اللَّهَ عَدُوٌّ لِلْكافِرِينَ ( 98 ) وَ لَقَدْ أَنْزَلْنا إِلَيْكَ آياتٍ بَيِّناتٍ وَ ما يَكْفُرُ بِها إِلاَّ الْفاسِقُونَ ( 99 ) أَ وَ كُلَّما عاهَدُوا عَهْداً نَبَذَهُ فَرِيقٌ مِنْهُمْ بَلْ أَكْثَرُهُمْ لا يُؤْمِنُونَ ( 100 ) وَ لَمَّا جاءَهُمْ رَسُولٌ مِنْ عِنْدِ اللَّهِ مُصَدِّقٌ لِما مَعَهُمْ نَبَذَ فَرِيقٌ مِنَ الَّذِينَ أُوتُوا الْكِتابَ كِتابَ اللَّهِ وَراءَ ظُهُورِهِمْ كَأَنَّهُمْ لا يَعْلَمُونَ ( 101 )\r\n97 - بگو هر كه براى جبرئيل دشمن باشد ( به خدا دشمن است ) زيرا كه او قرآن را به اذن خدا بر قلب تو نازل كرده ، قرآنى كه مصدق كتابهاى گذشته و هدايت براى همه و بشارت براى مؤمنان است .\r\n98 - هر كه به خدا و ملائكه و پيامبران خدا و به جبرئيل و ميكال دشمن باشد ( كافر است ) و خدا همهء كافران را دشمن دارد .\r\n99 - حقا ما به تو آيه‌هاى واضح نازل كرده‌ايم ، كه كسى جز بدكاران به آنها منكر نمىشود .\r\n100 - چرا هر وقت يهودان پيمانى بستند گروهى از آنها آن را پشت سر انداختند ، ( نه تنها اين گروه ) بلكه بيشترشان ايمان نمىآورند .\r\n101 - و چون پيامبرى از طرف خدا پيش آنها آمد و توراتشان را تصديق مىكرد ، گروهى از اهل ، كتاب خدا را پشت سر انداختند گويا كه نمىدانستند .\r\n\r\nكلمه‌ها\r\nجبرئيل : نام فرشتهء وحى . آن سه بار در قرآن مجيد ذكر شده : بقره / 97 و 98\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nتحريم / 4 در روايات جبرئيل آمده در المنار گفته : آن اسم عجمى است . « جبر » در سريانى به معنى نيرو ، « ايل » به معنى خدا است يعنى نيروى خدا ، در مجمع البيان « جبر » را بنده گفته است .\r\n( قاموس قرآن ) بشرى : بشرى و بشارت به معنى خبر مسرت بخش است ، در خبر اندوه بخش نيز به كار مىرود .\r\nميكال : نام فرشته‌اى است ، در روايات و دعاى سوم صحيفهء سجاديه ميكائيل آمده و روايت شده : آن رئيس ملائكه‌اى است كه به ارزاق بندگان مأمور هستند مشروح سخن در قاموس قرآن لفظ ( مكل ) آمده است .\r\nنبذ : انداختن چيزى از روى بىاعتنايى . به قولى مطلق انداختن است « نبذ » : انداخت .\r\nوراء : لفظى است به معنى پس و پيش ( امام - خلف ) به كار مىرود .\r\n\r\nشرحها\r\nدر ادامهء بررسى پروندهء يهود ، دو مطلب در آيات پنجگانهء فوق مورد نظر است يكى اين كه : مىگفتند جبرئيل را دشمن داريم ، او است كه اسرار ما را فاش مىكند محمد را از تبانيهاى ما مطلع مىسازد ، ما را ميان مردم و مسلمانان مفتضح مىنمايد ، از فناى ما و پيشرفت اسلام خبر مىدهد .\r\nپس به وحى دشمن خود تسليم نخواهيم شد ، ديگر آنكه به عهد و پيمان يهود نمىشود اعتماد كرد ، پيمان‌شكنى و ناديده گرفتن حقائق در آنها يكى دو تا نيست .\r\n97 -  قُلْ مَنْ كانَ عَدُوًّا لِجِبْرِيلَ فَإِنَّهُ نَزَّلَهُ عَلى قَلْبِكَ بِإِذْنِ اللَّهِ ، مُصَدِّقاً لِما بَيْنَ يَدَيْهِ وَ هُدىً وَ بُشْرى لِلْمُؤْمِنِينَ \r\n\r\n","description":"","footnote":"","page_name":" 195 ","page_number":195},
  {"content":"\r\n\r\nجواب « من » محذوف و از مضمون كلام معلوم است يعنى هر كه به جبرئيل دشمن باشد به خدا دشمن است زيرا جبرئيل در اين كار تقصيرى ندارد او به اذن خدا وحى مىآورد . دشمنى جبرئيل نمىتواند عذر باشد ، زيرا اولا او به اذن خدا كار مىكند . ثانيا اين كتاب ، تورات را تصديق مىكند . نمىشود تورات حق و تصديق كنندهء آن ناحق باشد . ثالثا قرآن هدايت براى عموم است خواه جبرئيل آورده باشد يا ملك ديگر . رابعا بشارتى است براى مؤمنان ، هر كه در آن تدبر كند خواهد دانست كه لازم است بدان ايمان آورد .\r\n نَزَّلَهُ عَلى قَلْبِكَ  مفيد آنست كه قلب تو ظرف قرآن و تصديق كننده آن است به نظر مىآيد « هدى » راجع به عموم باشد مثل  « هُدىً لِلنَّاسِ »  بقره / 185 .\r\n98 -  مَنْ كانَ عَدُوًّا لِلَّهِ وَ مَلائِكَتِهِ وَ رُسُلِهِ . . . \r\nاين آيه يك قدم از آيهء قبلى بالاتر گذاشته و نيز جواب « من » را كه در آيهء قبلى گذشت روشن مىكند . يعنى نه تنها جبرئيل ، بلكه هر كه جبرئيل و ميكائيل و ملائكه و پيامبران خدا را دشمن دارد كافر است و خدا كافران را دشمن دارد آرى :  فَإِنَّ اللَّهَ عَدُوٌّ لِلْكافِرِينَ  .\r\n99 -  وَ لَقَدْ أَنْزَلْنا إِلَيْكَ آياتٍ بَيِّناتٍ وَ ما يَكْفُرُ بِها إِلَّا الْفاسِقُونَ  .\r\nاين آيه مفيد آنست كه قرآن در حق بودن به دليل احتياج ندارد ، آيات واضحى است ، هر كه تدبر كند خواهد فهميد ، اينكه گويند : جبرئيل را دشمن داريم لذا ايمان نمىآوريم عذر باطلى است ، قرآن خود مىگويد من حق هستم فقط فاسقان مرا انكار مىكنند .\r\n100 -  أَ وَ كُلَّما عاهَدُوا عَهْداً نَبَذَهُ فَرِيقٌ مِنْهُمْ بَلْ أَكْثَرُهُمْ لا يُؤْمِنُونَ  همزهء استفهام براى انكار و توبيخ است و آيه در مقام اخبار مىباشد يعنى :\r\nاينها هر وقت پيمانى بستند گروهى آن را شكسته و اعتنايى به آن نكردند . ظاهرا\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nمراد از عهد ، همان پيمانهاى عدم تعرض است كه يهود مدينه پيوسته با آن حضرت مىبستند و ملتزم مىشدند كه كارى بر عليه تو و مسلمانان نخواهيم كرد ولى بعدا آن را شكسته و بر عليه اسلام قيام مىكردند چنان كه در تاريخ معلوم است .\r\n بَلْ أَكْثَرُهُمْ لا يُؤْمِنُونَ  از كلام سابق به نظر مىآيد كه فقط گروه پيمان شكن ايمان نمىآورند ، اين جمله مىفهماند كه : نه فقط پيمان‌شكنان ، بلكه بيشترشان به پيامبر و كتاب او ايمان نمىآورند .\r\n101 -  وَ لَمَّا جاءَهُمْ رَسُولٌ مِنْ عِنْدِ اللَّهِ مُصَدِّقٌ لِما مَعَهُمْ نَبَذَ فَرِيقٌ مِنَ الَّذِينَ أُوتُوا الْكِتابَ كِتابَ اللَّهِ وَراءَ ظُهُورِهِمْ كَأَنَّهُمْ لا يَعْلَمُونَ  .\r\nيعنى : تنها اين نيست كه پيمان بسته و مىشكنند بلكه اينها پس از آمدن قرآن كه توراتشان را تصديق مىكرد ، كتاب خدا يعنى تورات را كه بشارت به ظهور پيامبر اسلام داده بود پشت سر انداخته و ناديده گرفتند گويا كه اصلا نمىدانستند . مراد از « كتاب اللَّه » تورات است .\r\n\r\nنكته‌ها\r\n\r\nجبرئيل :\r\nگفتيم : جبرئيل يا جبريل نام همان ملك است كه به پيامبر اسلام و پيامبران ديگر وحى مىآورد چنان كه در تورات كتاب دانيال باب هشتم و نهم و در انجيل « متى » باب اول نيز نام او آمده است . در قرآن مجيد سه بار بلفظ جبريل و چند بار به لفظ روح ذكر شده است :  قُلْ نَزَّلَهُ رُوحُ الْقُدُسِ مِنْ رَبِّكَ بِالْحَقِّ . . .  نحل / 102   نَزَلَ بِهِ الرُّوحُ الْأَمِينُ عَلى قَلْبِكَ   شعراء / 193 .\r\nاز آيات :    إِنَّهُ لَقَوْلُ رَسُولٍ كَرِيمٍ ذِي قُوَّةٍ عِنْدَ ذِي الْعَرْشِ مَكِينٍ مُطاعٍ ثَمَّ أَمِينٍ    تكوير / 19 - 21 معلوم مىشود كه او بر ملائكه حكومت و فرماندهى دارد . مراد از « روح » در سه آيهء زير ظاهرا همان جبرئيل است :  تَنَزَّلُ الْمَلائِكَةُ \r\n\r\n","description":"","footnote":"","page_name":" 197 ","page_number":197},
  {"content":"\r\n\r\n وَ الرُّوحُ فِيها بِإِذْنِ رَبِّهِمْ مِنْ كُلِّ أَمْرٍ  قدر / 4  تَعْرُجُ الْمَلائِكَةُ وَ الرُّوحُ إِلَيْهِ فِي يَوْمٍ كانَ مِقْدارُهُ خَمْسِينَ أَلْفَ سَنَةٍ . . .  معارج / 4  يَوْمَ يَقُومُ الرُّوحُ وَ الْمَلائِكَةُ صَفًّا  نبأ / 38 براى نشان دادن عظمت او ، ملائكه همه يك طرف و او به تنهايى در مقابل آنها قرار گرفته است ( قاموس قرآن : روح ) .\r\nنافرمانى در مقابل حق :\r\nسرپيچى از حقيقت ، عذرهاى نابجا در مقابل واقعيت ، همواره به ضرر خود انسان تمام مىشود .\r\nآدم واقع بين آنست كه به حق تسليم شود و آن را از جان و دل قبول نمايد و گرنه تيشه به ريشهء خويش خواهد زد ، ديگران را نيز ناراحت خواهد نمود ، يهود دانسته از حق سرپيچى كردند ، لعنت هر دو جهان را به جان خريدند آرى :  فَباؤُ بِغَضَبٍ عَلى غَضَبٍ  .\r\n\r\n","description":"","footnote":"","page_name":" 198 ","page_number":198},
  {"content":"\r\n\r\n\r\n[ سوره البقرة ( 2 ) : آيات 102 تا 103 
  ]\r\nوَ اتَّبَعُوا ما تَتْلُوا الشَّياطِينُ عَلى مُلْكِ سُلَيْمانَ وَ ما كَفَرَ سُلَيْمانُ وَ لكِنَّ الشَّياطِينَ كَفَرُوا يُعَلِّمُونَ النَّاسَ السِّحْرَ وَ ما أُنْزِلَ عَلَى الْمَلَكَيْنِ بِبابِلَ هارُوتَ وَ مارُوتَ وَ ما يُعَلِّمانِ مِنْ أَحَدٍ حَتَّى يَقُولا إِنَّما نَحْنُ فِتْنَةٌ فَلا تَكْفُرْ فَيَتَعَلَّمُونَ مِنْهُما ما يُفَرِّقُونَ بِهِ بَيْنَ الْمَرْءِ وَ زَوْجِهِ وَ ما هُمْ بِضارِّينَ بِهِ مِنْ أَحَدٍ إِلاَّ بِإِذْنِ اللَّهِ وَ يَتَعَلَّمُونَ ما يَضُرُّهُمْ وَ لا يَنْفَعُهُمْ وَ لَقَدْ عَلِمُوا لَمَنِ اشْتَراهُ ما لَهُ فِي الْآخِرَةِ مِنْ خَلاقٍ وَ لَبِئْسَ ما شَرَوْا بِهِ أَنْفُسَهُمْ لَوْ كانُوا يَعْلَمُونَ ( 102 ) وَ لَوْ أَنَّهُمْ آمَنُوا وَ اتَّقَوْا لَمَثُوبَةٌ مِنْ عِنْدِ اللَّهِ خَيْرٌ لَوْ كانُوا يَعْلَمُونَ ( 103 )\r\n102 - يهود پيروى كردند از آنچه ( سحر ) بدكاران راجع به حكومت سليمان مىگفتند با آنكه سليمان كافر و ( جادوگر ) نبود ، بلكه بدكاران كافر شدند كه به مردم جادو مىآموختند .\r\nو نيز پيروى كردند از گفتهء بدكاران دربارهء آنچه بر دو فرشتهء بابل هاروت و ماروت نازل شده بود . با آنكه آن دو به كسى سحر تعليم نمىكردند مگر آنكه بگويند :\r\nما وسيلهء امتحانيم ، تو كافر مباش ( و جادوگرى مكن ) ولى آنها از آن دو سحرى مىآموختند كه بوسيلهء آن ميان مرد و همسرش جدايى مىانداختند ، با آنكه جز باذن خدا نمىتوانستند به كسى صدمه زنند ، چيزهايى ياد مىگرفتند كه به آنها زيان مىزد و سودى نمىداد و مىدانستند كه هر كه خريدار سحر شود او را در اجر آخرت سهمى نيست ، چه زشت است آنچه خود را بدان فروختند ، اى كاش مىدانستند .\r\n103 - و اگر آنها ايمان آورده و پرهيزكار شده بودند پاداشى كه از پيش خدا مىيافتند بهتر بود ، اى كاش مىدانستند .\r\n\r\n","description":"","footnote":"","page_name":" 199 ","page_number":199},
  {"content":"\r\n\r\n\r\nكلمه‌ها\r\nملك : ( بضم - ميم ) حكومت . جهاندارى .\r\nسليمان : عليه السّلام پسر داود ، از انبياء مشهور بنى اسرائيل است كه پيامبر و جهاندار بود .\r\nشياطين : شطن به معنى دور شدن از خير است و شيطان دور شده ( بقره / 14 ) مراد از شياطين در آيه ظاهرا انسانهاى شرور هستند مثل  شَياطِينَ الْإِنْسِ وَ الْجِنِّ  انعام / 112 .\r\nسحر : جادو . رجوع شود به « نكته‌ها » .\r\nبابل : مملكتى بود در محل كنونى مملكت عراق ، مركز آن نيز نامش بابل بود .\r\nهاروت : از ظاهر آن معلوم مىشود كه هاروت و ماروت دو فرشته بودند به « نكته‌ها » مراجعه شود .\r\nخلاق : نصيب خوب . در قاموس قيد « وافر » را اضافه كرده است .\r\nلو : لو هم براى شرط آيد و هم براى تمنى . آن در هر دو آيه به معنى تمنى و آرزو است .\r\nمثوبة : ثواب و پاداش . اصل ثوب به معنى رجوع است ، پاداش را از آن ثواب گويند كه به شخص عامل بر مىگردد ( قاموس قرآن ) .\r\n\r\nشرحها\r\nدر اين دو آيه شيوع جادو گروى در بنى اسرائيل بيان شده و اينكه شايع كرده بودند : سليمان در اثر جادوگرى به حكومت رسيد ، نقل ورد شده است .\r\n102 -  وَ اتَّبَعُوا ما تَتْلُوا الشَّياطِينُ عَلى مُلْكِ سُلَيْمانَ \r\n\r\n","description":"","footnote":"","page_name":" 200 ","page_number":200},
  {"content":"\r\n\r\nدقت در آيهء شريفه نشان مىدهد كه سحر و جادوگرى در ميان بنى اسرائيل معمول بوده و ساحران در ترويج و اشاعه جادوگرى به دو چيز استناد مىكردند :\r\nيكى اينكه مىگفتند اين سحر و جادو همان است كه سليمان در اثر دانستن و به كار بستن آن ، به آن همه حكومت و سلطنت رسيد و نيز مىگفتند : اين سحر همان است كه در شهر بابل به دو فرشتهء هاروت و ماروت از جانب خدا نازل گرديد .\r\nپس بايد به آن اهميت داد و از آن استفاده نمود ، يهودان اين سخن را از جادوگران پذيرفته و مىگفتند : بايد از آن بهره‌ها برد كه ريشهء خدايى دارد ولى  وَ ما كَفَرَ سُلَيْمانُ وَ لكِنَّ الشَّياطِينَ كَفَرُوا  يعنى : سليمان كافر نشد و حكومت خود را به جادو نسبت نداد و گرنه كافر مىشد زيرا ساحر اگر خود را پيامبر معرفى كند به خدا دروغ بسته و كافر مىشود « 1 » ولى شياطين و جادوگران كافر شدند كه حكومت و پيشرفت سليمان را به جادو نسبت دادند .\r\n وَ ما أُنْزِلَ عَلَى الْمَلَكَيْنِ بِبابِلَ هارُوتَ وَ مارُوتَ  لفظ « ما انزل » ظاهرا عطف است بر « ملك » نه بر « ما تتلوا » مراد از شياطين جادوگرانند يعنى : يهود اطاعت كردند از آنچه جادوگران راجع به حكومت سليمان و راجع به نزول سحر بر آن دو فرشته مىگفتند .\r\n وَ ما يُعَلِّمانِ مِنْ أَحَدٍ حَتَّى يَقُولا إِنَّما نَحْنُ فِتْنَةٌ فَلا تَكْفُرْ فَيَتَعَلَّمُونَ مِنْهُما ما يُفَرِّقُونَ بِهِ بَيْنَ الْمَرْءِ وَ زَوْجِهِ  جواب نسبت سحر به سليمان در بالا گفته شد اما جواب سحرى كه به آن دو فرشته نسبت مىدادند آنست كه : خدا بر آن دو سحر فرستاد ولى آنها به هر كس كه تعليم مىدادند اول مىگفتند : ما وسيلهء امتحانيم ( ما اين را ياد مىدهيم كه\r\n\r\n\r\n","description":"","footnote":"\r\n( 1 ) - در تورات كتاب اول پادشاهان باب 11 ذكر شده : سليمان از توحيد منحرف شد ، عجبا ! ؟\r\n","page_name":" 201 ","page_number":201},
  {"content":"\r\n\r\nبا آن ، سحر جادوگران را باطل كرده و از صدمهء آنها در امان باشيد ) شما كافر نشويد و از سحرى كه از ما ياد مىگيريد مردم آزارى نكنيد ولى آنها با جادويى كه ياد گرفته بودند ميان مردان و همسران اختلاف مىانداختند ، از اين معلوم مىشود كه يهود به وقت اسارت در بابل از آن دو ملك سحر ياد مىگرفته‌اند .\r\n وَ ما هُمْ بِضارِّينَ بِهِ مِنْ أَحَدٍ إِلَّا بِإِذْنِ اللَّهِ  يعنى : خدا در مقابل اين تأثيرها مسلوب الاختيار نيست و اين تأثير و تأثر به اذن خداست و اگر مىخواست اثر آن را از بين مىبرد ولى چنين نخواسته است كه دنيا دار امتحان است در نتيجه  وَ يَتَعَلَّمُونَ ما يَضُرُّهُمْ وَ لا يَنْفَعُهُمْ  جملهء  وَ لَقَدْ عَلِمُوا لَمَنِ اشْتَراهُ ما لَهُ فِي الْآخِرَةِ مِنْ خَلاقٍ  حاكى است كه يهود از حرمت سحر آگاهى داشته و با علم به حرمت آن را مىكرده‌اند .\r\nمستر هاكس امريكايى در قاموس خود مادهء « سحر » مىگويد : پرواضح است كه سحر در شريعت موسى راه نداشت بلكه شريعت اشخاصى را كه از سحر مشورت طلبى مىنمودند به شديدترين قصاصها ممانعت مىنمود . . . لكن با وجود اينها اين مادهء فاسده در ميان قوم يهود داخل گرديده ، قوم بدان معتقد شدند و در وقت حاجت بدان پناه مىبردند . رجوع كنيد به تورات سفر لاويان باب 19 و 20 ، كتاب ملاكى نبى باب سوم .\r\n وَ لَبِئْسَ ما شَرَوْا بِهِ أَنْفُسَهُمْ لَوْ كانُوا يَعْلَمُونَ  به اندك فائده كه در جادوگرى به نظرشان مىآمد ، خويش را فروخته و مشمول غضب خدا كردند ، اى كاش به اين معاملهء زيانبار متوجه مىشدند .\r\n103 -  وَ لَوْ أَنَّهُمْ آمَنُوا وَ اتَّقَوْا لَمَثُوبَةٌ مِنْ عِنْدِ اللَّهِ خَيْرٌ لَوْ كانُوا يَعْلَمُونَ  ممكن است مراد از « آمنوا » ايمان به شريعت موسى عليه السّلام باشد . يعنى اگر در آن روزگار به جاى پرداختن به جادو ، به شريعت تورات ايمان مىآوردند و پرهيزكار مىشدند ، پاداشى كه از خدا دريافت مىكردند بهتر بود\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nاى كاش به اين حقيقت پى مىبردند ، و شايد مراد از آن ايمان و تسليم شدن به حرمت سحر باشد .\r\n\r\nنكته‌ها\r\n\r\nسحر چيست ؟ :\r\nدر اين زمينه در قاموس قرآن توضيح بيشترى داده‌ام . آنچه از قرآن بدست مىآيد اين است كه : سحر فن و علمى است كه ساحر به وسيلهء آن در چشم و فكر شخص تصرف مىكند تا مثلا ريسمان را مار به نظر آورد و يا دوست را دشمن بدارد ، دربارهء ساحران فرعون آمده :  فَإِذا حِبالُهُمْ وَ عِصِيُّهُمْ يُخَيَّلُ إِلَيْهِ مِنْ سِحْرِهِمْ أَنَّها تَسْعى  طه / 66 يعنى به خيال موسى چنان مىآمد عصاها و ريسمانهاى ساحران به شدت حركت مىكند ( حال آنكه آنها بىحركت بودند ) پس آنها در فكر و نظر موسى اثر گذاشتند نه اينكه ريسمانها را به حركت آوردند .\r\nو نيز فرموده :  فَلَمَّا أَلْقَوْا سَحَرُوا أَعْيُنَ النَّاسِ وَ اسْتَرْهَبُوهُمْ . . .  اعراف / 116 يعنى چشمهاى مردم را سحر و منحرف كردند و از آيه  يُفَرِّقُونَ بِهِ بَيْنَ الْمَرْءِ وَ زَوْجِهِ  معلوم مىشود كه در افكار و اذهان جادو شدگان اثر مىگذاشته‌اند .\r\nبا اين بيان فرق معجزه و سحر كاملا معلوم مىشود ، زيرا معجزه انقلاب واقعى است يعنى عصاى موسى واقعا به مار مبدل شد ، آتش ابراهيم در خارج از اثر افتاد دريا براى يهود در خارج شكافته شد ولى در سحر ، ريسمان در خارج همان ريسمان است حركت هم ندارد فقط تماشاگر در اثر سحر آن را در حركت مىبيند .\r\nدر آيهء :  فَقالَ إِنْ هذا إِلَّا سِحْرٌ يُؤْثَرُ  مدثر / 24 منظور مشرك آنست كه اين آيات مصداق سحر هستند كه با خواندن آن جوانان ما نسبت به دين خود بدبين مىشوند .\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nخرافه : نقل شده : هاروت و ماروت دو فرشته بودند ، از ديدن كارهاى بدكاران بدرگاه خدا شكايت كردند ، خدا به آنها قوهء شهوت داده بر زمين فرستاد ، آنها پس از آمدن ، زنا كردند ، خمر خوردند به بت سجده كردند و قتل نفس نمودند ، خداوند آنها را در هوا معلق كرد تا قيامت معذب خواهند بود محققان اسلامى گفته‌اند : اين قضيه مجعول و از اسرائيليات مىباشد .\r\nروايتى در اين زمينه بطور مرفوع در تفسير عياشى از امام باقر عليه السّلام نقل شده كه حجيت ندارد ، طبرسى آن را در مجمع البيان از عياشى نقل كرده و تصريح مىكند كه مرفوع است ، نظير اين قصه از « الدر المنثور » سيوطى از عبد اللَّه عمر نقل شده : در الميزان فرموده : اين قصه خرافى است . و نيز به روايت « ستارهء زهره » كه در اين زمينه نقل گشته ، اعتمادى نيست .\r\nتعليم فرشته :\r\nقرآن مجيد صريح است در اينكه ملائكه به صورت انسانها درآمده نزد حضرت ابراهيم و لوط عليهما السّلام آمدند و آن دو آنها را نشناختند تا اينكه فرشتگان خويش را معرفى كردند سورهء هود / 69 و 81 و نيز فرشته به صورت جوان نزد مريم آمد و مريم وى را نشناخت سورهء مريم / 18 از جريان هاروت و ماروت چيزى نمىدانيم ، ظاهر آنست كه آن دو در صورت انسان به مردم سحر تعليم مىكرده‌اند و مردم آنها را نشناخته‌اند . بعضى احتمال داده‌اند كه آنها انسان فرشته‌خو بودند .\r\nما و آيات : سحر و جادوگرى به جاى شريعت تورات در ميان بنى - اسرائيل رائج و مورد توجه مردم گرديد . در دين مبين اسلام نيز به جاى فرمانهاى اصيل قرآن و گفتار اهل بيت عليهم السّلام خرافات بسيارى در لباس دين متجلى شد و حتى رسومات بى جا ، جاى حقايق را گرفت .\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nيهودى به جادو پناه مىبرد ، مسلمان روز سيزده بدر سبزه گره مىزند و يا در آخرين چهارشنبه سال خورشيدى از روى آتش مىجهد و مىگويد زردى من از تو ، سرخى تو از من . قرآن حق دارد يهود را نكوهش كند ولى آيا ما هم ، با آنكه بيشتر از يهود : از اسلام دور افتاده‌ايم مورد نكوهش نيستيم .\r\n\r\n[ سوره البقرة ( 2 ) : آيات 104 تا 110 
  ]\r\nيا أَيُّهَا الَّذِينَ آمَنُوا لا تَقُولُوا راعِنا وَ قُولُوا انْظُرْنا وَ اسْمَعُوا وَ لِلْكافِرِينَ عَذابٌ أَلِيمٌ ( 104 ) ما يَوَدُّ الَّذِينَ كَفَرُوا مِنْ أَهْلِ الْكِتابِ وَ لا الْمُشْرِكِينَ أَنْ يُنَزَّلَ عَلَيْكُمْ مِنْ خَيْرٍ مِنْ رَبِّكُمْ وَ اللَّهُ يَخْتَصُّ بِرَحْمَتِهِ مَنْ يَشاءُ وَ اللَّهُ ذُو الْفَضْلِ الْعَظِيمِ ( 105 ) ما نَنْسَخْ مِنْ آيَةٍ أَوْ نُنْسِها نَأْتِ بِخَيْرٍ مِنْها أَوْ مِثْلِها أَ لَمْ تَعْلَمْ أَنَّ اللَّهَ عَلى كُلِّ شَيْءٍ قَدِيرٌ ( 106 ) أَ لَمْ تَعْلَمْ أَنَّ اللَّهَ لَهُ مُلْكُ السَّماواتِ وَ الْأَرْضِ وَ ما لَكُمْ مِنْ دُونِ اللَّهِ مِنْ وَلِيٍّ وَ لا نَصِيرٍ ( 107 ) أَمْ تُرِيدُونَ أَنْ تَسْئَلُوا رَسُولَكُمْ كَما سُئِلَ مُوسى مِنْ قَبْلُ وَ مَنْ يَتَبَدَّلِ الْكُفْرَ بِالْإِيمانِ فَقَدْ ضَلَّ سَواءَ السَّبِيلِ ( 108 )\r\nوَدَّ كَثِيرٌ مِنْ أَهْلِ الْكِتابِ لَوْ يَرُدُّونَكُمْ مِنْ بَعْدِ إِيمانِكُمْ كُفَّاراً حَسَداً مِنْ عِنْدِ أَنْفُسِهِمْ مِنْ بَعْدِ ما تَبَيَّنَ لَهُمُ الْحَقُّ فَاعْفُوا وَ اصْفَحُوا حَتَّى يَأْتِيَ اللَّهُ بِأَمْرِهِ إِنَّ اللَّهَ عَلى كُلِّ شَيْءٍ قَدِيرٌ ( 109 ) وَ أَقِيمُوا الصَّلاةَ وَ آتُوا الزَّكاةَ وَ ما تُقَدِّمُوا لِأَنْفُسِكُمْ مِنْ خَيْرٍ تَجِدُوهُ عِنْدَ اللَّهِ إِنَّ اللَّهَ بِما تَعْمَلُونَ بَصِيرٌ ( 110 )\r\n\r\n","description":"","footnote":"","page_name":" 205 ","page_number":205},
  {"content":"\r\n\r\n104 - اى كسانى كه ايمان آورديد نگوئيد : « راعنا » و بگوئيد : « انظرنا » و بشنويد ، براى كافران عذابى است دردناك .\r\n105 - كفار اهل كتاب و مشركان خوش ندارند كه خيرى از خدا به شما نازل شود ولى خدا رحمتش را به هر كه خواهد اختصاص دهد ، خدا داراى كرم بزرگى است .\r\n106 - هر گاه حكمى را نسخ كنيم و يا يادآورى آن را به تأخير اندازيم ، بهتر از آن يا نظير آن را مىآوريم ، آيا ندانسته‌اى كه خدا به هر چيز توانا است ؟\r\n107 - آيا ندانسته‌اى كه حكومت آسمانها و زمين براى خداست و جز خدا براى شما سرپرستى و يارى نيست ؟\r\n108 - آيا مىخواهيد از پيامبرتان بپرسيد چنان كه در گذشته از موسى پرسيده شد ، هر كه كفر را با ايمان عوض كند ، محققا از راه راست منحرف شده است .\r\n109 - بسيارى از اهل كتاب دوست دارند كه اى كاش شما را پس از ايمان آوردن بكفر باز گردانند ، اين در اثر حسدى است كه دارند ، با آنكه بر آنها روشن شده است ، پس بگذريد و ناديده بگيريد تا خدا فرمان خويش را بياورد كه خدا به همه چيز تواناست .\r\n110 - و نماز بخوانيد و زكات را بدهيد و هر چه از خير پيش از خود مىفرستيد آن را نزد خدا خواهيد يافت زيرا كه خدا به آنچه مىكنيد داناست .\r\n\r\nكلمه‌ها\r\nراعنا : فعل امر است از مراعاة يعنى : ما را مراعات كن ، آن در اصل به معنى حفظ است .\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nانظرنا : فعل امر است از نظر . يعنى : منتظر ما باش ، به ما مهلت بده - يا به ما نگاه كن .\r\nننسخ : نسخ در لغت به معنى ازاله و از بين بردن است « نسخ الشيء : ازاله » و در اصطلاح شرعى آنست كه حكمى را برده ، حكم ديگرى را به جاى آن بياوريم .\r\nننسها : نسأ و انساء هر دو به معنى تأخير انداختن است اين كلمه اگر از انساء باشد به معنى تأخير انداختن و اگر از نسيان باشد به معنى بردن چيزى است از ياد كسى .\r\nآيه : علامت و نشانه ، به معناى : عبرت ، دليل ، معجزه ، حكم و غيره نيز به كار رود ، آيات قرآن را آيه گويند كه هر يك نشانه‌اى است از خدا .\r\nولى : سرپرست ، اصل كلمه به معنى نزديكى است ، دوست ، رئيس قوم ، مولى ، و سرپرست را ولى گويند كه هر يك به نوعى به انسان نزديك هستند .\r\nسواء : اصل آن به معنى برابرى است در معناى مساوى و وسط نيز به كار رود مراد ، از آن در آيهء وسط و يا به معنى مستوى و اضافهء صفت به سوى موصوف است .\r\nفاعفوا : عفو : گذشت و بخشودن . معناى ديگرى نيز دارد كه بعدها خواهد آمد .\r\nاصفحوا : صفح به معنى اغماض و ناديده گرفتن است ، به نظر راغب اصفهانى :\r\nآن از عفو ابلغ است ، به قول طبرسى عفو و صفح هر دو به يك معنى مىباشند ( قاموس قرآن ) .\r\n\r\n","description":"","footnote":"","page_name":" 207 ","page_number":207},
  {"content":"\r\n\r\n\r\nشرحها\r\nدر آيات هفتگانهء فوق پس از بررسى قسمت اعظم پروندهء يهود ، خطاب به مسلمانان برگشته ، كه يعنى از اين ماجراها پند گيريد و مواظب خويش باشيد ، بدانيد كه يهود در پى فرصت هستند ، با گفتن : « راعنا » به آنها مجال توهين ندهيد ، نه يهود و نه مشركان هيچيك دوست ندارند شما كامياب شويد ، و اگر راجع به نسخ بعضى از احكام ايراد گرفتند جوابشان دهيد كه خدا چون حكمى را نسخ كند بهتر از آن را مىآورد سؤالهاى بيجايى كه يهود از موسى كردند از پيامبرتان نكنيد و گرنه كفر را بجاى ايمان گرفته‌ايد .\r\nبدانيد كه اهل كتاب مىخواهند شما را به كفر و شرك برگردانند ، منتظر باشيد تا خدا خواستهء خود را به انجام برد و شما را پيروز گرداند . بالاتر از همه نماز بخوانيد زكات بدهيد تا رابطهء شما با خدا محكم و جامعهء شما نيرومند گردد ، در مقابل هر كار خوب پيش خدا پاداش خواهيد داشت . براى اولين بار بلفظ  يا أَيُّهَا الَّذِينَ آمَنُوا  مىرسيم كه خطاب تشريفى است براى مسلمين .\r\n104 -  يا أَيُّهَا الَّذِينَ آمَنُوا لا تَقُولُوا راعِنا وَ قُولُوا انْظُرْنا وَ اسْمَعُوا  .\r\nارباب تفسير گفته‌اند : مسلمين به هنگام سخن گفتن : با پيغمبر صلّى اللَّه عليه و آله مىگفتند :\r\nيا رسول اللَّه راعنا يعنى : ما را مراعات كن ، مطلب را به تأنى بيان كن تا بفهميم ، يهود از اين فرصت استفاده كرده است و آن را از رعوته بمعنى حماقت مىگرفتند .\r\nدر لغت آمده : « رعن رعونة : حمق » فعل امر آن « راعن » است يعنى احمق باش .\r\nآن حضرت را چنين خطاب مىكردند .\r\nاگر اين مطلب درست باشد ، يهود « راعن » را « راعنا » گفته‌اند تا سرشان فاش نشود ، در مجمع البيان از امام باقر عليه السّلام نقل شده : اين كلمه در لغت عبرى كلمهء فحش بود و يهود آن را قصد مىكردند . بهتر است براى روشن شدن مطلب ،\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nآيهء زير را كه مشروحتر است نقل كنيم :\r\n مِنَ الَّذِينَ هادُوا يُحَرِّفُونَ الْكَلِمَ عَنْ مَواضِعِهِ وَ يَقُولُونَ سَمِعْنا وَ عَصَيْنا وَ اسْمَعْ غَيْرَ مُسْمَعٍ وَ راعِنا لَيًّا بِأَلْسِنَتِهِمْ وَ طَعْناً فِي الدِّينِ وَ لَوْ أَنَّهُمْ قالُوا سَمِعْنا وَ أَطَعْنا وَ اسْمَعْ وَ انْظُرْنا لَكانَ خَيْراً لَهُمْ . . .  نساء / 46 .\r\nدر اين آيه مىفرمايد : اى كاش اينها به جاى  وَ اسْمَعْ غَيْرَ مُسْمَعٍ وَ راعِنا  مىگفتند :  وَ اسْمَعْ وَ انْظُرْنا  لفظ « غير مسمع » حال است از فاعل « اسمع » يعنى : « بشنو ، اى ناشنوا و نافهم » چون يهود از اين كلمه ، اين معناى قبيح را قصد كرده و به رسول خدا صلّى اللَّه عليه و آله اهانت مىكردند لذا مسلمانان مأمور شدند بجاى آن ، كلمهء « انظرنا » را به كار برند كه به معنى « راعنا » است تا يهود سوء استفاده نكنند .\r\nبعضى از محققان اين مطلب را به طور كلى انكار كرده و گويد : آيه در صدد بيان يك مطلب اساسى و حياتى است و آن اينكه : اگر دكتر مطابق دلخواه مريض نسخه بدهد مريض هرگز صحت نخواهد يافت ولى اگر سلامت مريض را زير نظر داشته باشد و طبق صلاح او نسخه بنويسد ، مريض صحت خواهد يافت . منظور از آيهء شريفه اين است كه : اى مؤمنان : از پيامبر نخواهيد كه شما را و دلخواه شما را در احكام دين مراعات كند آن وقت به سعادت نخواهيد رسيد بلكه بگوئيد : اى رسول خدا مصلحت واقعى ما را در نظر بگير و مطابق آن حكم صادر كن .\r\nنگارنده گويد : اين سخن در نوبت خود بسيار منطقى و قوى است ولى آيه نساء كه نقل شد آن را ضعيف نشان مىدهد گرچه آن را نيز مىشود بر قول اين محقق حمل كرد .\r\nبه هر حال اگر منظور آن باشد كه نقل كرديم ، مطلب واضح است و اگر آن باشد كه ارباب تفسير گفته‌اند ، اين نتيجه به دست مىآيد كه مسلمانان در\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nهيچ زمان نبايد نقطهء ضعفى بدست ديگران بدهند .\r\n وَ اسْمَعُوا وَ لِلْكافِرِينَ عَذابٌ أَلِيمٌ  ممكن است مراد از كافرين اهل كتاب باشد يعنى : به اين دستور اهميت بدهيد و اصلا « راعنا » نگوئيد و براى كافران كه چنين قصدى كرده‌اند ، عذابى دردناك هست و شايد منظور آن باشد كه اگر به اين دستور اهميت ندهيد در زمره كفار هستيد در اين صورت به گناهكار كافر اطلاق شده است .\r\n105 -  ما يَوَدُّ الَّذِينَ كَفَرُوا مِنْ أَهْلِ الْكِتابِ وَ لَا الْمُشْرِكِينَ أَنْ يُنَزَّلَ عَلَيْكُمْ مِنْ خَيْرٍ مِنْ رَبِّكُمْ  .\r\nاين آيه هشدارى است كه كفار راضى نيستند خيرى به مسلمانان برسد ، بايد غمخوار خويش باشند و از ديگران اميدى نداشته باشند . آرى ، هميشه و در هر زمان . احمقانه است كه بگوئيم : استعمارگران قداره‌بند در پى سعادت ما هستند ، جملهء  وَ اللَّهُ يَخْتَصُّ بِرَحْمَتِهِ مَنْ يَشاءُ وَ اللَّهُ ذُو الْفَضْلِ الْعَظِيمِ  نويدى بود و هست كه خدا طبق رضاى اهل كتاب و مشركان كار نمىكند بلكه رحمت خويش را به هر كه خواست اختصاص مىدهد و خدا صاحب فضل و احسان و بزرگى است .\r\n106 -  ما نَنْسَخْ مِنْ آيَةٍ أَوْ نُنْسِها نَأْتِ بِخَيْرٍ مِنْها أَوْ مِثْلِها . . .  .\r\n« ما » در اينجا نائب مناب « ان » شرطيه است . ظاهرا مراد از « ننسها » تأخير انداختن حكم است و « مثلها » مربوط به « ننسها » است . يعنى : اگر حكمى را نسخ كنيم بهتر از آن را مىآوريم و اگر آمدن آن را تأخير بياندازيم نظير آن را مىآوريم كه احتياج فعلى را رفع كند . مثلا با آمدن قرآن مقدارى از احكام تورات نسخ شد ولى احكام بهتر و جامعترى جايگزين آنها گرديد و نيز تغيير قبله از اول بعثت تا چهارده سال به تأخير انداخته شد ولى در آن مدت ، بيت المقدس در رفع احتياج نظير كعبه بود .\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nاحكام ناسخ نسبت به احكام منسوخ بايد بهتر و جامعتر باشند و گرنه نسخ غير معقول خواهد بود ، و احكام منسوخ نسبت به رفع احتياج روز ، مانند احكام ناسخ و آينده هستند ، مثلا احكام تورات نسبت به رفع احتياج زمان موسى عليه السّلام ، مانند احكام قرآن بود گرچه ، احكام قرآن نسبت به زمان خود برتر از احكام تورات مىباشند .\r\nبه نظر مىآيد : اين آيه جواب اشكالى است كه كرده‌اند و يا ممكن است به نظر كسى بيايد و آن اينكه : اين قرآن كه اين همه از تورات تعريف مىكند و آن را كتاب خدا مىداند ، و يهود را در عدم عمل به آن نكوهش مىكند ، پس چرا احكامى بر خلاف آن مىآورد و آن را رسميت نمىدهد ؟ ! قرآن در جواب مىفرمايد : ما هر آيه‌اى كه نسخ مىكنيم بهتر و جامعتر از آن را مىآوريم كه به رفع احتياج روز لازم است وانگهى آوردن قرآن را كه به تأخير انداختم چون احكام تورات در آن روز نظير احكام قرآن بود در رفع احتياج مردم ، پس بايد به هيچ يك از اين دو وجه اشكال نكرد راجع به ناسخ و منسوخ و علت نسخ در « نكته‌ها » سخن خواهيم گفت .\r\n أَ لَمْ تَعْلَمْ أَنَّ اللَّهَ عَلى كُلِّ شَيْءٍ قَدِيرٌ  يعنى اين كار بر خدا سخت نيست كه او مصلحت هر زمان را مىداند و به همه چيز توانا است اشكال يهود تو را نترساند كه چرا كه چنين شده است ؟\r\n107 -  أَ لَمْ تَعْلَمْ أَنَّ اللَّهَ لَهُ مُلْكُ السَّماواتِ وَ الْأَرْضِ وَ ما لَكُمْ مِنْ دُونِ اللَّهِ مِنْ وَلِيٍّ وَ لا نَصِيرٍ  .\r\nبه قرينهء « ما لكم » مىدانيم كه مراد از « الم تعلم » مسلمانان مىباشند چنان كه : « الم تعلم » در آيهء قبلى خطاب به رسول خدا صلّى اللَّه عليه و آله است اين آيه تحكيم قلوب مؤمنين و رفع شبههء آنهاست در مورد نسخ يعنى : خدايى كه حكومت آسمانها و زمين دست او است ، عاجز نيست از اينكه براى مصلحت جامعه حكمى را\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nنسخ و حكم ديگرى را جاى آن بگذارد و در اين كار به كسى رو نياوريد كه جز خدا دوستى و مددكارى نداريد .\r\n108 -  أَمْ تُرِيدُونَ أَنْ تَسْئَلُوا رَسُولَكُمْ كَما سُئِلَ مُوسى  .\r\nلفظ « ام » معادل همزهء استفهام در آيهء قبلى است چنان كه بيضاوى گفته و يا به معنى استفهام است چنان كه المنار اختيار كرده است به هر حال معنى آن « آيا - يا » است گويا بعضى از مسلمانان خواسته‌اند معجزه‌اى غير از قرآن از پيامبر بخواهند و يا مانند بنى اسرائيل بگويند : «  أَرِنَا اللَّهَ جَهْرَةً  -  اجْعَلْ لَنا إِلهاً  » خدا آنها را از اين گونه سؤالها بر حذر داشته .\r\nيعنى : خدايى كه آسمانها و زمين را تدبير مىكند ، خدايى كه جز او دوست و ياورى نداريد صلاح شما را در انزال قرآن ديده و آن را نازل كرده است ، آيا با وجود اين ، چيزهايى مىخواهيد كه از موسى خواستند ؟ ! ، آن گاه با جملهء زير تهديدشان فرموده كه :\r\n وَ مَنْ يَتَبَدَّلِ الْكُفْرَ بِالْإِيمانِ فَقَدْ ضَلَّ سَواءَ السَّبِيلِ  چنين سؤال ، عوض كردن ايمان با كفر است و چنان كسى از راه راست منحرف مىباشد .\r\n109 -  وَدَّ كَثِيرٌ مِنْ أَهْلِ الْكِتابِ لَوْ يَرُدُّونَكُمْ مِنْ بَعْدِ إِيمانِكُمْ كُفَّاراً . . .  .\r\nبيدار باشيد اهل كتاب با آنكه حق را مىدانند از روى بدخواهى ، خوش دارند كه شما را به كفر باز گردانند اين آرزوى قلبى آنها است در هر عصر و هر دوران .  فَاعْفُوا وَ اصْفَحُوا حَتَّى يَأْتِيَ اللَّهُ بِأَمْرِهِ  ولى شما بگذريد و آن را ناديده بگيريد و در دين خود پابرجا باشيد تا خدا فرمان خويش بياورد ، مثلا پس از نيرومند شدن شما ، فرمان اخراج آنها را بدهد و يا دستور جنگ با آنها صادر فرمايد .\r\nبه هر حال آن ، وعدهء يارى است به اهل اسلام ، به اين وعده اطمينان داشته باشيد كه :  إِنَّ اللَّهَ عَلى كُلِّ شَيْءٍ قَدِيرٌ  .\r\n110 -  وَ أَقِيمُوا الصَّلاةَ وَ آتُوا الزَّكاةَ . . .  .\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nيعنى در زمينهء انتظار و تقويت خويش نماز بخوانيد و زكات بدهيد  وَ ما تُقَدِّمُوا لِأَنْفُسِكُمْ مِنْ خَيْرٍ تَجِدُوهُ عِنْدَ اللَّهِ  و در مقابل آنچه از اين كارها مىكنيد پيش خدا پاداش خواهيد يافت و چيزى از آن كم و كاست نخواهد شد زيرا كه :\r\n إِنَّ اللَّهَ بِما تَعْمَلُونَ بَصِيرٌ  .\r\n\r\nنكته‌ها\r\n\r\nنسخ و تكامل :\r\nنسخ بعضى از احكام شريعت گذشته به وسيلهء شريعت آينده مصداق تكامل است شاگرد چون به كلاس دوم وارد مىشود معلم نمىگويد : آنچه در كلاس اول خواندى دروغ بود ، بلكه مىگويد : آنچه خوانده‌اى برايت كافى نيست ، من مطالب ديگرى به تو خواهم آموخت ، پيامبران همچون معلمان كلاسها و شريعتها همچون كتابها هستند .\r\nآرى در اثر پيشرفت زمان و گسترش آن و از ياد رفتن شريعت‌هاى گذشته لازم مىشود پيامبر ديگرى آيد و احكام جامعترى كه با احتياج روز مطابق باشد وضع شود لذا است كه قرآن فرموده :  لِكُلِّ أَجَلٍ كِتابٌ  رعد / 38 براى هر مدت شريعتى و كتابى هست . و نيز فرموده :  نَأْتِ بِخَيْرٍ مِنْها  در صورت نسخ ، حكمى بهتر و جامعتر از گذشته مىآوريم .\r\nنسخ در قرآن :\r\nابو جعفر نحاس ، و حافظ مظفر فارسى و ديگران دربارهء ناسخ و منسوخ در قرآن ، كتاب مستقل نوشته و صد و سى و هشت آيه نقل كرده‌اند كه آيات ديگرى آنها را نسخ كرده است . ولى ادعاى نسخ از امثال قتاده ، عكرمه ، عطار و ابن عباس است كه اعتنايى به قول آنها نيست و از ساحت مقدس قرآن بدور است و حتى كار را به جايى رسانده‌اند كه چون ميان دو آيه به نظرشان منافات آمده ، فورا يكى را ناسخ ديگرى را منسوخ دانسته‌اند .\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nبه عقيدهء بعض از محققين در قرآن مجيد آيهء منسوخى نيست و آنها فقط در امكان نسخ صحبت كرده‌اند نه در وقوع آن ، علامهء خويى در « البيان » سى و شش آيه از صد و سى هشت آيه را نقل و نسخ آنها را رد كرده و فرموده : اشاره به آيات ديگر لازم نيست كه عدم نسخ در آنها روشن است .\r\nتنها آيه‌اى كه نسخ آن را پذيرفته‌اند آيهء 12 از سورهء مجادله است دربارهء صدقه دادن قبل از خلوت با رسول خدا صلّى اللَّه عليه و آله :  يا أَيُّهَا الَّذِينَ آمَنُوا إِذا ناجَيْتُمُ الرَّسُولَ فَقَدِّمُوا بَيْنَ يَدَيْ نَجْواكُمْ صَدَقَةً . . .  كه آيهء 13 همين سوره آن را نسخ كرده است :  أَ أَشْفَقْتُمْ أَنْ تُقَدِّمُوا بَيْنَ يَدَيْ نَجْواكُمْ صَدَقاتٍ فَإِذْ لَمْ تَفْعَلُوا وَ تابَ اللَّهُ عَلَيْكُمْ فَأَقِيمُوا الصَّلاةَ . . .  اين مطلب مشروحا در تفسير سوره خواهد آمد ، بعضى گفته‌اند : اين امر امتحانى بوده است .\r\nاما اين كه آيات سوره بقره ، حكم قبلهء سابق را نسخ كرده ، داخل در اين بحث نيست زيرا حكم خارجى با آيهء قرآن نسخ شده نه اينكه يك آيهء ديگر را نسخ كرده باشد .\r\n\r\n","description":"","footnote":"","page_name":" 214 ","page_number":214},
  {"content":"\r\n\r\n\r\n[ سوره البقرة ( 2 ) : آيات 111 تا 113 
  ]\r\nوَ قالُوا لَنْ يَدْخُلَ الْجَنَّةَ إِلاَّ مَنْ كانَ هُوداً أَوْ نَصارى تِلْكَ أَمانِيُّهُمْ قُلْ هاتُوا بُرْهانَكُمْ إِنْ كُنْتُمْ صادِقِينَ ( 111 ) بَلى مَنْ أَسْلَمَ وَجْهَهُ لِلَّهِ وَ هُوَ مُحْسِنٌ فَلَهُ أَجْرُهُ عِنْدَ رَبِّهِ وَ لا خَوْفٌ عَلَيْهِمْ وَ لا هُمْ يَحْزَنُونَ ( 112 ) وَ قالَتِ الْيَهُودُ لَيْسَتِ النَّصارى عَلى شَيْءٍ وَ قالَتِ النَّصارى لَيْسَتِ الْيَهُودُ عَلى شَيْءٍ وَ هُمْ يَتْلُونَ الْكِتابَ كَذلِكَ قالَ الَّذِينَ لا يَعْلَمُونَ مِثْلَ قَوْلِهِمْ فَاللَّهُ يَحْكُمُ بَيْنَهُمْ يَوْمَ الْقِيامَةِ فِيما كانُوا فِيهِ يَخْتَلِفُونَ ( 113 )\r\n111 - و گفتند : هرگز به بهشت داخل نخواهد شد مگر آنكه يهودى يا مسيحى باشد . اين آرزوهاى خود ساخته آنهاست بگو : اگر راست مىگوئيد دليلتان را بياوريد .\r\n112 - آرى هر كه روى خود را تسليم خدا كند و نيكوكار باشد پاداش او پيش خداى اوست ، بيمى بر آنها نيست و غمگين نشوند .\r\n113 - يهودان گفتند : نصارى بر چيزى از حق نيستند . و نصارى گفتند : يهود بر چيزى از حق نيستند ، با آنكه هر دو گروه كتاب را مىخوانند ، آنان كه دانا نيستند سخنى نظير آنها گفتند ، خدا روز قيامت در آنچه اختلاف مىكردند ميان آنها حكومت خواهد كرد .\r\n\r\nكلمه‌ها\r\nهود : يهودى . بقولى هود جمع هائد است ، چنان كه از مقابله با « نصارى » فهميده مىشود رجوع شود به ( آل عمران / 67 ) .\r\nنصارى : مفرد آن نصرانى است ، پيروان عيسى عليه السّلام را نصارى گويند ( بقره / 62 ) .\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nامانى : آرزوها . مفرد آن امنيه است . به معنى قرائت و دروغ نيز آيد .\r\nبرهان : دليل روشن . گويند : آن مصدر « بره يبره » است يعنى سفيد و روشن شد .\r\nوجه : چهره . صورت . روى .\r\n\r\nشرحها\r\nدر اين دو آيه ، دو ادعاى بى جا از يهود و نصارى نقل و رد شده است . يكى آنكه گويند : بهشت فقط مال يهودى يا نصارى است ، ديگر حملهء بيجايى كه يهود و نصارى بهم مىكنند .\r\n111 -  وَ قالُوا لَنْ يَدْخُلَ الْجَنَّةَ إِلَّا مَنْ كانَ هُوداً أَوْ نَصارى . . . \r\nاين كلام به دو بخش قسمت مىشود يعنى : يهودان گفتند جز يهود كسى داخل بهشت نخواهد شد و نصارى گفتند : جز نصارى كسى وارد بهشت نخواهد شد .\r\nاين ادعا است بايد به اين امر دليل داشته باشند مگر انسانهاى ديگر براى وزن شعر آفريده شده‌اند ؟ ! لذا فرموده :\r\n تِلْكَ أَمانِيُّهُمْ قُلْ هاتُوا بُرْهانَكُمْ . . .  اين آرزوهاى خود ساختهء آنهاست بگو : دليل بياوريد .\r\n112 -  بَلى مَنْ أَسْلَمَ وَجْهَهُ لِلَّهِ وَ هُوَ مُحْسِنٌ فَلَهُ أَجْرُهُ عِنْدَ رَبِّهِ  اين يك قاعدهء كلى است : بهشت اختصاص به گروه خاصى ندارد خواه مسلمان باشد يا يهودى يا غير آنها ، بلكه گذرنامهء بهشت دو چيز است يكى اينكه انسان چهرهء خويش را تسليم خدا كند و هر چه او گفته قبول نمايد ، ديگرى آنكه نيكوكار باشد ، تسليم وجه به خدا عبارت اخرى تسليم شدن به خداست يعنى : روى به خدا دوخته و منتظر فرمان باشد و هر چه او فرموده بپذيرد . اگر گويند :\r\nپس غير مسلمان با اين دو شرط اهل بهشت خواهد بود ؟ گوئيم : آرى اما راجع به توضيح مطلب رجوع كنيد به ذيل آيهء 62 سورهء بقره .\r\n\r\n","description":"","footnote":"","page_name":" 216 ","page_number":216},
  {"content":"\r\n\r\n وَ لا خَوْفٌ عَلَيْهِمْ وَ لا هُمْ يَحْزَنُونَ  اهل بهشت نه راجع به تمام شدن نعمت بيمى دارند و نه از كمبود نعمتها اندوهى ( بقره / 38 ) .\r\n113 -  وَ قالَتِ الْيَهُودُ لَيْسَتِ النَّصارى عَلى شَيْءٍ وَ قالَتِ النَّصارى لَيْسَتِ الْيَهُودُ عَلى شَيْءٍ  .\r\nاين همان حملهء يهود بر نصارى و بالعكس است كه از روى تعصب و لجاجت بهم ديگر حمله مىكنند و خلاصه آنكه يهود گويند : نصارى بر باطل هستند و دين آنها ناحق است . نصارى نيز همان را بر يهود مىگويند ، قرآن در رد هر دو گويد .\r\n وَ هُمْ يَتْلُونَ الْكِتابَ  مراد از كتاب تورات و انجيل است كه قرآن آنچه را كه در دست يهود و نصارى است فى الجمله قبول مىكند يعنى : اگر يهود به بشارات تورات اهميت مىدادند نصارى و مسيح را ناحق نمىشمردند ، نصارى نيز اگر حق بين بودند مىدانستند كه عيسى عليه السّلام تورات را پذيرفته و شريعت مستقلى نياورده بلكه تبصره‌هايى بر تورات آورده است ، نصارى را لازم بود به يهود بگويند : فقط در قبول نكردن عيسى بر باطليد . و چون اين سخن از روى لجاجت من باب :  كُلُّ حِزْبٍ بِما لَدَيْهِمْ فَرِحُونَ  است و هر كس مال خويش را مىپسندد لذا فرموده :\r\n كَذلِكَ قالَ الَّذِينَ لا يَعْلَمُونَ مِثْلَ قَوْلِهِمْ  يعنى مشركان و ارباب فرقه‌هاى ديگر نيز خود را حق و ديگران را بر باطل مىدانند و همه از يك قماش هستند .\r\n فَاللَّهُ يَحْكُمُ بَيْنَهُمْ يَوْمَ الْقِيامَةِ فِيما كانُوا فِيهِ يَخْتَلِفُونَ  يعنى : خدا در آنچه اختلاف مىكنند به حق داورى خواهد كرد هر كه دانسته و عمدا باطل را به جاى حق گذاشته است كيفر خود را خواهد ديد .\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nنتيجه :\r\nنتيجه اينكه : نبايد كوركورانه و از روى تقليد چيزى را پذيرفت و نبايد بدون دليل بر ديگران تاخت و نبايد بدون برهان و از روى لجاجت از چيزى دفاع كرد . بايد ديد و شنيد و دقت كرد و اذعان نمود  يَسْتَمِعُونَ الْقَوْلَ فَيَتَّبِعُونَ أَحْسَنَهُ  زمر / 18 .\r\n\r\n","description":"","footnote":"","page_name":" 218 ","page_number":218},
  {"content":"\r\n\r\n\r\n[ سوره البقرة ( 2 ) : آيات 114 تا 119 
  ]\r\nوَ مَنْ أَظْلَمُ مِمَّنْ مَنَعَ مَساجِدَ اللَّهِ أَنْ يُذْكَرَ فِيهَا اسْمُهُ وَ سَعى فِي خَرابِها أُولئِكَ ما كانَ لَهُمْ أَنْ يَدْخُلُوها إِلاَّ خائِفِينَ لَهُمْ فِي الدُّنْيا خِزْيٌ وَ لَهُمْ فِي الْآخِرَةِ عَذابٌ عَظِيمٌ ( 114 ) وَ لِلَّهِ الْمَشْرِقُ وَ الْمَغْرِبُ فَأَيْنَما تُوَلُّوا فَثَمَّ وَجْهُ اللَّهِ إِنَّ اللَّهَ واسِعٌ عَلِيمٌ ( 115 ) وَ قالُوا اتَّخَذَ اللَّهُ وَلَداً سُبْحانَهُ بَلْ لَهُ ما فِي السَّماواتِ وَ الْأَرْضِ كُلٌّ لَهُ قانِتُونَ ( 116 ) بَدِيعُ السَّماواتِ وَ الْأَرْضِ وَ إِذا قَضى أَمْراً فَإِنَّما يَقُولُ لَهُ كُنْ فَيَكُونُ ( 117 ) وَ قالَ الَّذِينَ لا يَعْلَمُونَ لَوْ لا يُكَلِّمُنَا اللَّهُ أَوْ تَأْتِينا آيَةٌ كَذلِكَ قالَ الَّذِينَ مِنْ قَبْلِهِمْ مِثْلَ قَوْلِهِمْ تَشابَهَتْ قُلُوبُهُمْ قَدْ بَيَّنَّا الْآياتِ لِقَوْمٍ يُوقِنُونَ ( 118 )\r\nإِنَّا أَرْسَلْناكَ بِالْحَقِّ بَشِيراً وَ نَذِيراً وَ لا تُسْئَلُ عَنْ أَصْحابِ الْجَحِيمِ ( 119 )\r\n114 - كيست ظالمتر از آنكه نگذارد در مساجد خدا ، نام او ياد شود و در ويرانى آنها بكوشد ، بر اين گروه نيست كه به مساجد داخل شوند جز به حال ترس ، براى آنها در دنيا خوارى و در آخرت عذابى بزرگ هست .\r\n115 - مشرق و مغرب مال خداست ، پس به هر جا رو كنيد خدا در آنجاست ، خدا فراگير و داناست .\r\n116 - گويند : خدا براى خود فرزندى گرفته ، پاك است او ( از اين نسبت ) بلكه هر چه در آسمانها و زمين هست از آن اوست و همه مطيع او هستند .\r\n117 - آفرينندهء آسمانها و زمين است ، و چون چيزى را اراده كند به آن گويد : موجود باش پس وجود يابد .\r\n\r\n","description":"","footnote":"","page_name":" 219 ","page_number":219},
  {"content":"\r\n\r\n118 - آنها كه ( به وضع جهان ) دانا نيستند مىگويند : چرا خدا با ما سخن نمىگويد ؟\r\nيا آيه‌اى به ما نمىآيد ؟ اسلاف آنها نيز چنين گفته‌اند ، دلها و اندازهء درك آنها همانند است ، ما آيات خويش را با آنكه در پى يقين مىباشند بيان كرده‌ايم .\r\nبا شايستگى مژده دهنده و ترساننده .\r\n119 - ما تو را فرستاده‌ايم و تو از اهل جهنم مسئول نيستى .\r\n\r\nكلمه‌ها\r\nمساجد : مسجد اسم مكان است يعنى محل سجده ، جمع آن مساجد آيد ، آن مىبايست مسجد ( بفتح جيم ) آيد ولى بر خلاف قاعده مسجد به كسر جيم استعمال شده است . در قرآن به معابد اهل كتاب نيز مسجد گفته شده : اسراء / 1 و 7 ، كهف / 21 .\r\nمشرق : شرق ( بر وزن قمر ) و شروق به معنى طلوع آفتاب و اصل آن به معنى روشن شدن است ، مشرق اسم مكان و به معنى محل طلوع مىباشد .\r\nمغرب : غرب به معنى دور شدن است ، مغرب محل غروب و دور شدن مىباشد ، غروب آفتاب عبارت است از دور شدن و پنهان شدن آن از نظرها .\r\nثم : اسم اشاره است به مكان بعيد ( آنجا ) .\r\nوجه : وجه به معنى چهره و ذات شىء است ولى در انسان به كار رود ، مراد از وجه اللَّه در آيه ذات خداست رجوع شود به قاموس قرآن .\r\nسبحانه : به قول طبرسى اسم مصدر و به قولى مصدر است مثل غفران ، نصب آن براى مفعول مطلق بودن است ، سبحان اللَّه يعنى خدا را از هر بدى كنار مىدانم ( پاك است او ) .\r\nقانتون : قنوت : طاعت دائمى ، قانتون : پيوسته مطيعان .\r\nبديع : بدع و ابداع به معنى ايجاد ابتكارى است ، بديع يعنى : آفريننده‌اى\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nكه بدون سابقه و بدون تقليد از ديگران ، آفريده است .\r\nقضى : در اصل به معنى فيصله دادن و در آيه به معنى اراده است .\r\nبكلمنا : تكليم و تكلم به معنى سخن گفتن است نه به سخن در آوردن .\r\nجحيم : آتش بزرگ ، آتش بزرگى كه در گودال بزرگى است ( صحاح - قاموس ) .\r\n\r\nشرحها\r\nدر اين آيات آنان كه با حق در پيكار هستند و آنان كه دربارهء خدا و نظام عالم به خرافه چسبيده‌اند از قبيل : فرزند داشتن خدا و چرا به همه وحى نمىنمايد بازگو و محكوم شده‌اند .\r\n114 -  وَ مَنْ أَظْلَمُ مِمَّنْ مَنَعَ مَساجِدَ اللَّهِ أَنْ يُذْكَرَ فِيهَا اسْمُهُ وَ سَعى فِي خَرابِها  .\r\nمشركان مكه ، مسلمين را از دخول مسجد الحرام مانع مىشدند چنان كه از حضرت صادق صلوات اللَّه عليه نقل شده است ، وانگهى به نظر مىآيد كه يهود مدينه نيز راجع به مساجد اسلامى زمزمه‌هايى مىكرده‌اند كه نتيجهء آن تعطيل مساجد و تخريب آنها بود ، لذا لازم شده كه قرآن مجيد براى صاف شدن محيط و توجه مسلمين اين مطلب را بررسى كند .\r\nگفته‌اند : آيه راجع به حملهء « تيطس رومى » است كه هفتاد سال بعد از عيسى عليه السّلام به بيت المقدس حمله كرده و آن را با خاك يكسان كرد . و گويند :\r\nاشاره به جنگهاى صليبى و يا به فتنهء قرامطه است كه بعدها واقع شد ، اين احتمالات بسيار ضعيف و غير قابل قبول هستند .\r\nبه هر حال مساجد پايگاههاى توحيد در روى زمين و موجب آرامش قلوب مىباشند مساجد محل پخش انوار توحيد و دروس انسانيت و همبستگى است ،\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nآنها خانهء خدا و خانهء مردم هستند هر كه مانع ياد خدا در مساجد باشد و يا آنها را پايگاه اغراض باطل خويش گرداند و از خدايى بودن منحرف كند و يا در تخريب آنها بكوشد چنين كسى از همه ظالمتر است به جنگ با توحيد برخاسته است .\r\n أُولئِكَ ما كانَ لَهُمْ أَنْ يَدْخُلُوها إِلَّا خائِفِينَ  به نظرم « كان » منسلخ از زمان و بمعنى « هست » است مثل  وَ كانَ اللَّهُ عَلِيماً حَكِيماً  يعنى : بر آن گروه نيست كه به مساجد وارد شوند مگر به حال ترس بايد مسلمانان چنان دلير و مدافع باشند كه آنها فقط با ترس و لرز و تسليم وارد مساجد شوند و اللَّه العالم پس آن خبر است به معنى انشاء .\r\n لَهُمْ فِي الدُّنْيا خِزْيٌ وَ لَهُمْ فِي الْآخِرَةِ عَذابٌ عَظِيمٌ  لفظ « خزى » نكره است يعنى : خوارى به خصوص و آن به نظرم منفوريتى است كه اين گونه اشخاصى از اين اعمال كسب مىكنند و يا به معنى انشاء است يعنى لازم است مسلمين چنين كسان را سركوب كنند و خوار گردانند .\r\n115 -  وَ لِلَّهِ الْمَشْرِقُ وَ الْمَغْرِبُ فَأَيْنَما تُوَلُّوا فَثَمَّ وَجْهُ اللَّهِ  .\r\nمشرق و مغرب شامل همه زمين است زيرا اگر حركت وضعى زمين را نسبت به آفتاب در نظر آوريم خواهيم ديد همه جاى زمين هم مشرق است و هم مغرب و نيز در هر جا كه باشيم يك طرف مشرق و طرف ديگر مغرب است و در وسط نخواهد ماند مگر يك خط اعتبارى ، در اينجا چند مطلب است :\r\nاول اينكه : اگر شما را از مساجد منع كردند از خدا بريده نشده‌ايد ، به هر جا كه رو كنيد خدا در آنجاست و با خدا روبرو هستيد . چه مساجد و چه غير آنها .\r\nدوم اينكه : ذكر خدا منحصر به مساجد نيست خدا را فقط در مساجد ياد نكنيد بلكه چون خدا در همه جا هست بايد در همه جا او را ياد كنيد . سوم\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nاينكه : بعضى از بزرگان فرموده‌اند : اين آيه توسعه است در قبله از حيث جهت نه مكان .\r\nبه نظرم : منظور از آيه فقط بيان احاطهء خدا و منحصر نبودن خدا به مساجد و غير آنست چنان كه گفته شد و اين با آيهء ما قبل كاملا مناسب و گرنه لازم است در نمازهاى واجب و مستحبّ در حال اختيار و غير آن بهر جهت خواستيم رو كنيم حال آنكه چنين نيست و اينكه از ائمه عليهم السّلام در تفسير عياشى و تهذيب و غيره نقل شده كه فرموده‌اند مىشود در نوافل و در سفر و در حال عدم تشخيص قبله به هر جهت نماز خواند و آيه را شاهد آورده‌اند ، فقط استنباط و استدلال از آيه است نه اينكه آيه فقط در آن باره نازل شده است . و اينكه بعضىها گفته‌اند :\r\nاين آيه مقدمهء تغيير قبله است ظاهرا قابل قبول نباشد .\r\n فَأَيْنَما تُوَلُّوا فَثَمَّ وَجْهُ اللَّهِ إِنَّ اللَّهَ واسِعٌ عَلِيمٌ  در مصباح فيومى ، صحاح ، قاموس ، و مفردات راغب تصريح شده كه « وجه » به معنى ذات و نفس شىء آيد و در آيهء  وَ يَبْقى وَجْهُ رَبِّكَ ذُو الْجَلالِ وَ الْإِكْرامِ  رحمن / 27 و  كُلُّ شَيْءٍ هالِكٌ إِلَّا وَجْهَهُ  قصص / 88 طبرسى ، زمخشرى و بيضاوى تصريح كرده‌اند كه وجه خدا ذات خدا است . به نظرم مراد از آن در اين آيه هم ذات خدا است و علت آمدن « وجه » در « كلمه‌ها » گفته شد .\r\nمراد از « واسع » فراگير بودن خدا است فعل « وسع يسع سعة » لازم و متعدى هر دو به كار مىرود به معنى وسعت دهنده نيز آيد ( بقره آيهء 261 ) تناسب آن با صدر آيه كاملا روشن است .\r\n116 -  وَ قالُوا اتَّخَذَ اللَّهُ وَلَداً سُبْحانَهُ  .\r\nظاهرا فاعل « قالوا » يهود است كه مىگفتند : عزير پسر خداست . در قرآن مجيد دربارهء فرزند داشتن خدا دو عنوان مطرح است يكى اينكه خداوند مانند سائر موجودات فرزند زائيده است ( نعوذ باللّه ) . مثل :   أَلا إِنَّهُمْ مِنْ إِفْكِهِمْ لَيَقُولُونَ  \r\n\r\n","description":"","footnote":"","page_name":" 223 ","page_number":223},
  {"content":"\r\n\r\n  وَلَدَ اللَّهُ . . .   صافات / 151 و 152 ) و مثل :  وَ خَرَقُوا لَهُ بَنِينَ وَ بَناتٍ بِغَيْرِ عِلْمٍ  . . .\r\n أَنَّى يَكُونُ لَهُ وَلَدٌ وَ لَمْ تَكُنْ لَهُ صاحِبَةٌ . . .  انعام / 100 و مثل :  فَاسْتَفْتِهِمْ أَ لِرَبِّكَ الْبَناتُ وَ لَهُمُ الْبَنُونَ  . . .  وَ جَعَلُوا بَيْنَهُ وَ بَيْنَ الْجِنَّةِ نَسَباً . . .  صافات / 149 و مثل :\r\n وَ جَعَلُوا لَهُ مِنْ عِبادِهِ جُزْءاً  زخرف / 15 .\r\nعنوان دوم اتخاذ ولد است كه خدا براى خود بعضى از مخلوقات را فرزند اخذ كرده . به نظر مىآيد : منظور از اين گفتار آن بوده كه فرزند خدا نوعى دخالت در امور جهان دارد و خدا را در اداره امور يارى مىكند مثلا در اول سورهء زمر پس از ردّ اينكه بت‌ها شفيع نيستند و كارى نتوانند ، فرموده :  لَوْ أَرادَ اللَّهُ أَنْ يَتَّخِذَ وَلَداً لَاصْطَفى مِمَّا يَخْلُقُ ما يَشاءُ  و يا اينكه فرموده :  قالُوا اتَّخَذَ اللَّهُ وَلَداً سُبْحانَهُ هُوَ الْغَنِيُّ  يونس / 68  وَ قُلِ الْحَمْدُ لِلَّهِ الَّذِي لَمْ يَتَّخِذْ وَلَداً وَ لَمْ يَكُنْ لَهُ شَرِيكٌ فِي الْمُلْكِ  اسراء / 111 بىنياز بودن و شريك نداشتن او را مىرساند كه اتخاذ ولد را نوعى همكارى در ادارهء جهان مىدانستند .\r\nمنظور از آيهء مورد تفسير ظاهرا اتخاذ ولد است نه زائيدن خدا و لفظ  كُلٌّ لَهُ قانِتُونَ  ذيل آيه مؤيد اين سخن است آن وقت آيا منظور از  وَ قالَتِ الْيَهُودُ عُزَيْرٌ ابْنُ اللَّهِ . . .  توبه / 30 همان اتخاذ ولد است يا اينكه عزير زاده خداست ؟\r\nآخر آيه كه اين سخن را نظير قول مشركان دانسته است شق اول را تأييد مىكند رجوع شود به همان آيه .\r\n سُبْحانَهُ بَلْ لَهُ ما فِي السَّماواتِ وَ الْأَرْضِ كُلٌّ لَهُ قانِتُونَ  يعنى خدا از اتخاذ ولد منزه است هر چه در آسمانها و زمين هست از آن اوست و همه به او پيوسته مطيع مىباشند ديگر چه احتياج به اتخاذ ولد و مدد خواهى از او را دارد ؟ ! ! 117 -  بَدِيعُ السَّماواتِ وَ الْأَرْضِ وَ إِذا قَضى أَمْراً فَإِنَّما يَقُولُ لَهُ كُنْ فَيَكُونُ \r\n\r\n","description":"","footnote":"","page_name":" 224 ","page_number":224},
  {"content":"\r\n\r\nتتمهء جواب اتخاذ ولد است . يعنى خدا آسمانها و زمين را بدون نقشهء قبلى و بىآنكه با كسى مشورت كند آفريده است و اراده خدا به حدى قوى است كه چون چيزى را اراده كند همان چيز موجود خواهد شد اين چنين خدا ديگر چه حاجتى به فرزند و مددكار دارد ؟ ! ! لفظ « قضى » در آيه به معنى اراده است چنان كه در آيه ديگر فرموده :  إِنَّما أَمْرُهُ إِذا أَرادَ شَيْئاً أَنْ يَقُولَ لَهُ كُنْ فَيَكُونُ  يس / 82 .\r\n118 -  وَ قالَ الَّذِينَ لا يَعْلَمُونَ لَوْ لا يُكَلِّمُنَا اللَّهُ أَوْ تَأْتِينا آيَةٌ  منظور از « لا يعلمون » ظاهرا مشركان مىباشند كه مىگفتند : چرا خدا با ما سخن نمىگويد و چرا به ما معجزه‌اى نمىآيد در جاى ديگر آمده كه مىگفتند : چرا قرآن به يكى از دو زعيم مكه و طائف نازل نشد :  لَوْ لا نُزِّلَ هذَا الْقُرْآنُ عَلى رَجُلٍ مِنَ الْقَرْيَتَيْنِ عَظِيمٍ  ( زخرف / 31 ) در جاى ديگر آمده  بَلْ يُرِيدُ كُلُّ امْرِئٍ مِنْهُمْ أَنْ يُؤْتى صُحُفاً مُنَشَّرَةً  ( مدثر / 52 ) اينها از سنن جارى خدا خبر نداشتند ، خدا فقط با يك فرد لايق و آماده سخن مىگويد و او فرمان خدا را به همه مىرساند ، از اول طريقهء خدا همين بوده است .\r\n كَذلِكَ قالَ الَّذِينَ مِنْ قَبْلِهِمْ مِثْلَ قَوْلِهِمْ تَشابَهَتْ قُلُوبُهُمْ  اين كلام حاكى از آنست كه مشركان گذشته نيز در برابر پيامبران چنين گفته‌اند دركشان و فكرشان همانند بوده است  قَدْ بَيَّنَّا الْآياتِ لِقَوْمٍ يُوقِنُونَ  يعنى آنان كه در جستجوى يقين هستند آيات را بر آنها بيان كرده‌ايم ، مىتوانند از گفتار پيامبران و قرآن پى به سنت خدايى ببرند و ايمان بياورند .\r\n119 -  إِنَّا أَرْسَلْناكَ بِالْحَقِّ بَشِيراً وَ نَذِيراً وَ لا تُسْئَلُ عَنْ أَصْحابِ الْجَحِيمِ  اين آيه ظاهرا تتمهء جواب مشركان است يعنى : ما تو را به حق فرستاده‌ايم تو مژده دهى كه سعادت دنيا و آخرت از آن طرفداران حق بود و بترسانى از\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nاينكه شقاوت و بدبختى هر دو جهان نصيب اعراض كنندگان از حق مىباشد .\r\nاگر سخن تو را پذيرفتند هيچ و گرنه تو در مقابل گناه گناهكاران مسئوليتى ندارى و فقط آنها اهل آتش مىباشند .\r\n\r\nنكته‌ها\r\n1 - انسان عاقل بايد در كار خود فكر كند و آنچه حق و مفيد به حال جامعه است نبايد از آن جلوگيرى نمايد و گرنه خوارى دنيا و عذاب آخرت در كمين او است .\r\n2 - سرپرست انسان و جهان خدايى است كه بر كليهء عالم حكومت و احاطه دارد ، او هيچ وقت از ما كنار نيست ، ما بايد پيوسته از او مدد بخواهيم و از مخالفت او بترسيم .\r\n3 - اعتقاد به خرافه و چيزهاى باطل جز انحطاط فائده‌اى ندارد ، خرافه پرستى دنياى مسيحيت بود كه دانشمندان اروپا را بر عليه مذهب برانگيخت و همه چيز را انكار كردند ، اعتقادات بايد بر اصول صحيح متكى باشد ، بايد اسرار جهان را شناخت ، و بايد دانست كه لذيذتر از هر چيز شناختن اين جهان است كه در آن زندگى مىكنيم ، قرآن بر اصول پايدارى متكى است و به جنگ خرافات رفته است ، دخيل بودن مجسمه‌هاى بيجان در ادارهء امور جهان ، فرزند داشتن خدا و غيره از افسانه‌هايى است كه قرآن لگد مال كرده است پيروان قرآن بايد اهل منطق و واقع‌بين باشند .\r\n4 - در وصف پيامبران آمده :  وَ ما نُرْسِلُ الْمُرْسَلِينَ إِلَّا مُبَشِّرِينَ وَ مُنْذِرِينَ  انعام / 48 بشارت و انذار عبارت اخراى تشويق و تهديد است ، اين دو اصل مهم و سازنده و ترقى بخش ، برنامه عمل پيامبران بوده است ، در وسعت معناى آن دو بايد تدبر نمود .\r\n\r\n","description":"","footnote":"","page_name":" 226 ","page_number":226},
  {"content":"\r\n\r\n\r\n[ سوره البقرة ( 2 ) : آيات 120 تا 123 
  ]\r\nوَ لَنْ تَرْضى عَنْكَ الْيَهُودُ وَ لا النَّصارى حَتَّى تَتَّبِعَ مِلَّتَهُمْ قُلْ إِنَّ هُدَى اللَّهِ هُوَ الْهُدى وَ لَئِنِ اتَّبَعْتَ أَهْواءَهُمْ بَعْدَ الَّذِي جاءَكَ مِنَ الْعِلْمِ ما لَكَ مِنَ اللَّهِ مِنْ وَلِيٍّ وَ لا نَصِيرٍ ( 120 ) الَّذِينَ آتَيْناهُمُ الْكِتابَ يَتْلُونَهُ حَقَّ تِلاوَتِهِ أُولئِكَ يُؤْمِنُونَ بِهِ وَ مَنْ يَكْفُرْ بِهِ فَأُولئِكَ هُمُ الْخاسِرُونَ ( 121 ) يا بَنِي إِسْرائِيلَ اذْكُرُوا نِعْمَتِيَ الَّتِي أَنْعَمْتُ عَلَيْكُمْ وَ أَنِّي فَضَّلْتُكُمْ عَلَى الْعالَمِينَ ( 122 ) وَ اتَّقُوا يَوْماً لا تَجْزِي نَفْسٌ عَنْ نَفْسٍ شَيْئاً وَ لا يُقْبَلُ مِنْها عَدْلٌ وَ لا تَنْفَعُها شَفاعَةٌ وَ لا هُمْ يُنْصَرُونَ ( 123 )\r\n120 - يهود و نصارى هرگز از تو راضى نخواهند شد مگر آنكه پيرو دين آنها شوى بگو :\r\nهدايت خدا هدايت واقعى است . و اگر بعد از اين دانش كه سوى تو آمده تابع اميال آنها شوى از جانب خدا نه سرپرستى خواهى يافت و نه ياورى .\r\n121 - آنان كه به آنها تورات و انجيل داده‌ايم و آن را چنان كه بايد مىخوانند ، چنين كسان به قرآن ايمان مىآورند و آنها كه آن را انكار كنند زيانكارانند .\r\n122 - اى فرزندان يعقوب به ياد آريد نعمت مرا كه به شما دادم و شما را بر مردمان برترى دادم .\r\n123 - بترسيد از روزى كه كسى از طرف كسى چيزى نمىدهد و از او عوضى قبول نگردد و به او شفاعتى نفع ندهد و آنها يارى نشوند .\r\n\r\nكلمه‌ها\r\nولى : سرپرست . دوست . ( بقره / 107 )\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nملة : دين و طريقه . اصل آن از « امللت الكتاب » است يعنى نامه را املاء كردم دين را بدان جهت ملّت گويند كه از طرف خدا املاء شده است در قرآن به طريقه بت‌پرستان نيز ملت اطلاق شده است : ( اعراف / 88 و 89 ) فرق ما بين دين و ملت را در قاموس قرآن ملاحظه كنيد .\r\nاهوائهم : هوى به معنى خواهش نفس است اعم از خواهش مذموم يا ممدوح جمع آن اهواء است .\r\nتلاوت : تلاوت به معنى تبعيت و از پى رفتن است به نظر طبرسى خواندن آيات را از آن تلاوت گويند كه خواننده بعضى از حروف را پشت سر بعضى قرار مىدهد .\r\nتجزى : جزاء در اينجا به معنى دادن چيزى است بقره / 48 .\r\nعدل : عوض .\r\nشفاعة : واسطه شدن بقره / 48 .\r\n\r\nشرحها\r\nاين آيات اولا هشدارى است به رسول خدا صلّى اللَّه عليه و آله كه مىفرمايد قصد يهود و نصارى آنست كه تو را مطيع خويش گردانند ولى اگر با اين همه دلائل روشن تابع اميال آنها باشى از خدا منقطع خواهى بود ، در عين حال آن كه در تورات و انجيل درست دقت كند پذيرفتن دين تو بر او آسان خواهد بود ثانيا تذكرى است كه در گذشته نيز به بنى اسرائيل داده شده بود .\r\n120 -  وَ لَنْ تَرْضى عَنْكَ الْيَهُودُ وَ لَا النَّصارى حَتَّى تَتَّبِعَ مِلَّتَهُمْ  در مقابل اين عدم رضايت فرموده :  قُلْ إِنَّ هُدَى اللَّهِ هُوَ الْهُدى  يعنى هدايت واقعى هدايت خداست با وجود آن چطور مىتوانم پيرو خواسته‌هاى شما باشم ؟ !  وَ لَئِنِ اتَّبَعْتَ أَهْواءَهُمْ . . .  تهديد شديدى است كه در دين ، گذشتى\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nنيست و نمىتوانى دستور خدا را رها كرده و پيرو آنها باشى ، مثل مسلمانان امروز كه با ادعاى اسلام ، به ساز آنها مىرقصند و سازشكار شده‌اند .  ما لَكَ مِنَ اللَّهِ مِنْ وَلِيٍّ وَ لا نَصِيرٍ  حكايت از بريده شدن از خدا دارد ، كه يا خدا را بخواه يا خرما را .\r\n121 -  الَّذِينَ آتَيْناهُمُ الْكِتابَ يَتْلُونَهُ حَقَّ تِلاوَتِهِ أُولئِكَ يُؤْمِنُونَ بِهِ  ضمير « به » ظاهرا راجع است به قرآن و يا به پيغمبر صلّى اللَّه عليه و آله اين آيه استدراك است نسبت به آيهء سابق يعنى : درست است كه يهود و نصارى از تو راضى نخواهند شد مگر آنكه از دين آنها پيروى كنى ، ولى در عين حال عده‌اى از آنها كه تورات و انجيل را به دقت و انصاف مىخوانند و بشارت تو را مىبينند و مىدانند كه خداوند پشت سر هم پيامبران فرستاده است ، اين گونه اشخاص به دين تو ايمان مىآورند :  وَ مَنْ يَكْفُرْ بِهِ فَأُولئِكَ هُمُ الْخاسِرُونَ  و هر كس از سران لجوج اهل كتاب و غير آنها دين تو را دانسته انكار كند ، زيانكار است و از سرمايهء كلان سود نبرده و آن را از دست داده‌اند .\r\nدو مطلب را در اينجا نبايد فراموش كنيم يكى اينكه قرآن به تورات و انجيل فعلى نوعى ارزش قائل است دوم اينكه لفظ « اهل كتاب » به جاى يهود و نصارى آمده : يعنى : نصارى و يهود به عنوان پيروى از اين دو اسم از تو راضى نشوند تا تو را بسوى خود بكشند اما بعنوان اهل كتاب و با دقت در كتاب ممكن است از آئين تو پيروى كنند و اللَّه العالم .\r\n122 -  يا بَنِي إِسْرائِيلَ اذْكُرُوا نِعْمَتِيَ الَّتِي أَنْعَمْتُ عَلَيْكُمْ وَ أَنِّي فَضَّلْتُكُمْ عَلَى الْعالَمِينَ  اين آيه و آيهء بعدى همان آيه 47 و 48 است كه در آخر خطابات بنى - اسرائيل و بررسى پروندهء آنها تكرار شده است ، خداوند پس از ذكر فراز و نشيبهاى بسيار و الطاف خويش و عصيان آنها و كيفرهايى كه ديدند ، باز به سخن اول برگشته و از مخالفت قرآن بر حذرشان مىدارد كه نعمت مرا ياد آريد ، و از\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nآخرت كه در آن نه عوضى پذيرفته خواهد شد و نه شفاعتى بهره‌اى خواهد داد ، بترسيد .\r\nآرى هم آنها بترسند و هم مسلمانانى كه قرآن را پشت سر انداخته‌اند .\r\n123 -  وَ اتَّقُوا يَوْماً لا تَجْزِي نَفْسٌ عَنْ نَفْسٍ شَيْئاً وَ لا يُقْبَلُ مِنْها عَدْلٌ وَ لا تَنْفَعُها شَفاعَةٌ وَ لا هُمْ يُنْصَرُونَ  براى توضيح بيشتر رجوع شود به آيهء 47 و 48 همين سوره .\r\n\r\n","description":"","footnote":"","page_name":" 230 ","page_number":230},
  {"content":"\r\n\r\n\r\n[ سوره البقرة ( 2 ) : آيات 124 تا 129 
  ]\r\nوَ إِذِ ابْتَلى إِبْراهِيمَ رَبُّهُ بِكَلِماتٍ فَأَتَمَّهُنَّ قالَ إِنِّي جاعِلُكَ لِلنَّاسِ إِماماً قالَ وَ مِنْ ذُرِّيَّتِي قالَ لا يَنالُ عَهْدِي الظَّالِمِينَ ( 124 ) وَ إِذْ جَعَلْنَا الْبَيْتَ مَثابَةً لِلنَّاسِ وَ أَمْناً وَ اتَّخِذُوا مِنْ مَقامِ إِبْراهِيمَ مُصَلًّى وَ عَهِدْنا إِلى إِبْراهِيمَ وَ إِسْماعِيلَ أَنْ طَهِّرا بَيْتِيَ لِلطَّائِفِينَ وَ الْعاكِفِينَ وَ الرُّكَّعِ السُّجُودِ ( 125 ) وَ إِذْ قالَ إِبْراهِيمُ رَبِّ اجْعَلْ هذا بَلَداً آمِناً وَ ارْزُقْ أَهْلَهُ مِنَ الثَّمَراتِ مَنْ آمَنَ مِنْهُمْ بِاللَّهِ وَ الْيَوْمِ الْآخِرِ قالَ وَ مَنْ كَفَرَ فَأُمَتِّعُهُ قَلِيلاً ثُمَّ أَضْطَرُّهُ إِلى عَذابِ النَّارِ وَ بِئْسَ الْمَصِيرُ ( 126 ) وَ إِذْ يَرْفَعُ إِبْراهِيمُ الْقَواعِدَ مِنَ الْبَيْتِ وَ إِسْماعِيلُ رَبَّنا تَقَبَّلْ مِنَّا إِنَّكَ أَنْتَ السَّمِيعُ الْعَلِيمُ ( 127 ) رَبَّنا وَ اجْعَلْنا مُسْلِمَيْنِ لَكَ وَ مِنْ ذُرِّيَّتِنا أُمَّةً مُسْلِمَةً لَكَ وَ أَرِنا مَناسِكَنا وَ تُبْ عَلَيْنا إِنَّكَ أَنْتَ التَّوَّابُ الرَّحِيمُ ( 128 )\r\nرَبَّنا وَ ابْعَثْ فِيهِمْ رَسُولاً مِنْهُمْ يَتْلُوا عَلَيْهِمْ آياتِكَ وَ يُعَلِّمُهُمُ الْكِتابَ وَ الْحِكْمَةَ وَ يُزَكِّيهِمْ إِنَّكَ أَنْتَ الْعَزِيزُ الْحَكِيمُ ( 129 )\r\n124 - و چون ابراهيم را خداى او با تكاليفى امتحان كرد و او آنها را انجام داد خدا فرمود من تو را امام و مقتداى مردم مىكنم ابراهيم گفت : آيا از فرزندان من هم ؟ خدا فرمود : عهد من ( امامت ) به ظالمان نمىرسد .\r\n125 - ياد كن كه خانه كعبه را محل رفت و آمد مردم و جاى امن قرار داديم ، از مقام ابراهيم\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nنماز گاه بگيريد ، به ابراهيم و اسماعيل دستور داديم كه خانهء مرا براى زائران و ساكنان و راكعان و ساجدان آماده و پاكيزه داريد .\r\n126 - ياد كن كه ابراهيم گفت : پروردگارا اين مكان را ديار امن گردان و از اهل آن هر كس را كه به خدا و قيامت ايمان آورد ، از ميوه‌ها روزى ده ، خدا گفت : ( مؤمنان را روزى دهم ) و آنكه كافر شود اندكى بهره‌مند كرده سپس او را به عذاب آتش مىكشانم كه بد سرانجامى است .\r\n127 - آن گاه كه ابراهيم با اسماعيل پايه‌هاى خانه را بالا مىبرد ( هر دو مىگفتند ) خدايا از ما قبول كن كه تو واقعا شنوا و دانا\r\n128 - پروردگارا ما دو تن را مسلمان ما فوق گردان و از فرزندان ما گروهى را مسلمان كامل كن و ما را در عبادتهايمان اهل بصيرت گردان ، و بر ما عنايت كن كه تو عنايتگر مهربانى .\r\n129 - پروردگارا در فرزندان ما پيامبرى از خودشان مبعوث كن كه آيات تو را بر آنها بخواند و شريعت و كمال را بر آنها بياموزد ، و پاكشان كند كه تو توانا و حكمت كردارى .\r\n\r\nكلمه‌ها\r\nابتلى : ابتلاء به معنى امتحان كردن است بقره / 49 .\r\nابراهيم : عليه السّلام : جد اول حضرت رسول صلّى اللَّه عليه و آله و پيامبران بنى اسرائيل ، مورد تصديق و تكريم مسلمين و يهود و نصارى است ، نام مباركش 69 بار در قرآن مجيد ذكر شده است ، نوادر بسيارى از او در قرآن آمده است .\r\nكلمات : معناى اصلى كلم ، تأثير است . كلم يعنى : زخم ، اثرى است كه دلالت بر زخم زدن دارد كلمه و كلام اثرى است كه دلالت بر معنا دارد ( قاموس قرآن ) مراد از كلمات ظاهرا دستورهايى است كه\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nبه آن حضرت داده شد از قبيل قربانى اسماعيل ، اسكان دادن خانواده‌اش در سرزمين خالى مكه و غيره .\r\nامام : رهبر و پيشوا . امام مقتدايى است كه از او پيروى شود ، انسان باشد يا كتاب يا مانند آن . ( قاموس قرآن ) .\r\nعهد : نگهدارى و مراعات پى در پى . پيمان را از آن عهد گويند كه مراعات آن لازم است مراد از عهد در آيه امامت است چنان كه خواهد آمد .\r\nبيت : مسكن . اعم از آنكه از سنگ باشد يا پارچه و غيره ( اطاق - خيمه ) مراد از آن در آيه ، كعبه است .\r\nمثابة : ثوب در اصل به معنى رجوع است ، لباس را از آن ثوب گويند كه به حالتى كه از بافتن آن در نظر بود ( پوشيدن ) برگشته است ، پاداش را از آن ثواب گويند كه به عامل بر مىگردد . مثابة اسم مكان است يعنى محل بازگشت چون كعبه محل بازگشت مردم است به قول بعضى معنى آن محل كسب ثواب است .\r\nمقام : محل ايستادن . مقام ابراهيم سنگى است كه اثر قدمهاى آن حضرت در آن است ، و در كنار كعبه در ضريح مخصوصى نگه‌دارى مىشود ، پشت سر آن نماز طواف خوانند .\r\nاسماعيل : فرزند ارشد ابراهيم و جد رسول خدا صلّى اللَّه عليه و آله او غير از اسماعيل صادق الوعد است كه در سورهء مريم ذكر شده است .\r\nطائفين : طوف يعنى دور زدن طائف طواف كننده و دور زن طائفين جمع آنست مراد از طائفين ظاهرا مسافران و از « عاكفين » اهل مكه است .\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nعاكفين : عكوف و عكف به معنى ملازمت با توجه است ، عكف به معنى منع و حبس نيز آيد عاكف كسى است كه در محلى مقيم و ملازم باشد ، عاكفين جمع آنست ، معتكف كسى است كه به قصد عبادت ملازم مسجد و عبادت باشد .\r\nركع : ركوع كنندگان . مفرد آن راكع است .\r\nسجد : سجده كنندگان . مفرد آن ساجد است .\r\nبلد : سرزمين . ديار . آن در اصل به معنى شهر نيست .\r\nمصير : صير به معنى انتقال و تحول است مثل تحول دانه به علف و نطفه به انسان . مصير مصدر ميمى ( بازگشت ) و اسم مكان ( محل انتقال و بازگشت ) است .\r\nالقواعد : پايه‌ها . مفرد آن قاعده است .\r\nمناسك : نسك ( بر وزن شتر و قفل ) به معنى عبادت ، ناسك به معنى عابد است ، منسك : ( بروز معبد ) عبادت ، جمع آن مناسك است ، اسم زمان و مكان نيز آيد .\r\nتواب : بسيار رجوع كننده بقره / 37 .\r\nحكمت : درك و تشخيص اصل ، آن منع از فساد ، منع براى اصلاح است مراد از آن در آيه ظاهرا موعظه‌ها و اعتقاديات و مراد از كتاب ، احكام است .\r\nيزكيهم : زكات پاكى ، تزكيه : پاك كردن .\r\nعزيز : عزت : توانايى ، مقابل ذلت ، عزيز : توانا ( قاموس قرآن ) .\r\nامة : گروهى كه در عقيده و يا در بعضى از چيزها مقصد مشترك دارند ( گروه شكل يافته ) .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\n\r\nشرحها\r\nدر اين آيات پيش از ماجراى تحويل قبله مقدارى از حالات ابراهيم عليه السّلام و بناى كعبه و اينكه ابراهيم بر راستاى توحيد بود و بايد از دين وى پيروى كرد ، نقل شده است ، اين مطالب هم به يهود مربوط است كه پيغمبر خدا از خاندان ابراهيم مىباشد كه انبياء بنى اسرائيل نيز به او منتهى مىشوند .\r\nيعنى : خدا كه نبوت را در خاندان ابراهيم گذاشته لازم است بعضى را بر بعضى ترجيح ندهيد و همه را بپذيريد . و هم بر قريش كه نسبشان بابراهيم مىرسد و لازم بود بر پيامبرى كه از آن خاندان برخاسته ايمان بياورند .\r\n124 -  وَ إِذِ ابْتَلى إِبْراهِيمَ رَبُّهُ بِكَلِماتٍ فَأَتَمَّهُنَّ قالَ إِنِّي جاعِلُكَ لِلنَّاسِ إِماماً قالَ وَ مِنْ ذُرِّيَّتِي قالَ لا يَنالُ عَهْدِي الظَّالِمِينَ  .\r\nمراد از كلمات دستورهايى است كه به ابراهيم از جانب خدا داده شد از قبيل قربانى اسماعيل كه دربارهء آن آمده :  إِنَّ هذا لَهُوَ الْبَلاءُ الْمُبِينُ  صافات 106 و اسكان ذريه‌اش در سرزمين بىآب و علف مكه و تصميم به شكستن بتهاى بابل كه در نتيجه به آتش انداخته شد . در مجمع از حضرت صادق صلوات اللَّه عليه روايت شده كه كلمات همان دستور ذبح اسماعيل در خواب است . مبارزه با بت - پرستان نيز بايد از كلمات باشد .\r\nمراد از « فاتمهن » آنست كه ابراهيم از عهدهء اين امتحان‌ها برآمد و چون آن حضرت در حين آن امتحانها پيغمبر بود قهرا مراد از امامت در  قالَ إِنِّي جاعِلُكَ لِلنَّاسِ إِماماً  اعطاء مقام ديگرى است نه رسالت چنان كه بعضى گفته است على هذا ممكن است كسى پيامبر باشد و امام نباشد .\r\nاز اين جهت است كه در كافى از حضرت باقر صلوات اللَّه عليه نقل شده :\r\nخدا ابراهيم را عبد اتخاذ كرد پيش از آنكه مبعوث گرداند و او را نبى گردانيد\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nپيش از آن كه رسول گرداند و رسولش كرد پيش از آن كه خليل گرداند و خيلش كرد پيش از آنكه امام گرداند ، پس چون همهء اينها براى او جمع گرديد - اماما در اينجا مشتش را گره كرد - خدا به او گفت : يا ابراهيم  إِنِّي جاعِلُكَ لِلنَّاسِ إِماماً  چون بزرگى امامت و رهبرى در نظرش بود كه گفت :  وَ مِنْ ذُرِّيَّتِي قالَ لا يَنالُ عَهْدِي الظَّالِمِينَ  مراد از امامت به نظر من مقتدا و رهبر بودن ابراهيم در زندگى و بقاء شريعت او پس از مردن است . پس او حتى پس از مردن ، امام و مقتدا و رهبر مىباشد .\r\nدر آيات :    وَ إِذْ قالَ إِبْراهِيمُ لِأَبِيهِ وَ قَوْمِهِ إِنَّنِي بَراءٌ مِمَّا تَعْبُدُونَ إِلَّا الَّذِي فَطَرَنِي فَإِنَّهُ سَيَهْدِينِ وَ جَعَلَها كَلِمَةً باقِيَةً فِي عَقِبِهِ . . .    زخرف / 26 - 28 « جعلها » راجع به توحيد و بيزارى از شرك است يعنى او توحيد را در فرزندانش كلمه و قانون پايدار باقى گذاشت پس او در توحيد امام و مقتدا است . النهايه در اين آيه « للناس » و در آن آيه « فى عقبه » . آمده است .\r\nدر دعاى آن حضرت آمده كه به خدا عرض مىكند :  وَ اجْعَلْ لِي لِسانَ صِدْقٍ فِي الْآخِرِينَ  شعراء / 84 كه ظاهرا مراد بقاء شريعت است نه نام نيك .\r\nآيات :  وَ اتَّخِذُوا مِنْ مَقامِ إِبْراهِيمَ مُصَلًّى  بقره / 125  وَ مَنْ يَرْغَبُ عَنْ مِلَّةِ إِبْراهِيمَ إِلَّا مَنْ سَفِهَ نَفْسَهُ  بقره / 130  قُلْ صَدَقَ اللَّهُ فَاتَّبِعُوا مِلَّةَ إِبْراهِيمَ حَنِيفاً  آل عمران / 95  ثُمَّ أَوْحَيْنا إِلَيْكَ أَنِ اتَّبِعْ مِلَّةَ إِبْراهِيمَ حَنِيفاً  نحل / 123 و غير آنها نشان مىدهند كه دين اسلام دين ابراهيم است پس او بر ما امام و مقتدا است و ما پيرو او هستيم و اسلام دين او بوسيلهء نواده‌اش حضرت محمّد بن عبد اللَّه عليه السّلام توضيح گشته است .\r\nانبياء اولو العزم و صاحب شريعت همه امام و مقتدا و به ترتيب امام بعد\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nاز امامند و همه از لحاظ اصول و كليات يك دين آورده‌اند :  شَرَعَ لَكُمْ مِنَ الدِّينِ ما وَصَّى بِهِ نُوحاً وَ الَّذِي أَوْحَيْنا إِلَيْكَ وَ ما وَصَّيْنا بِهِ إِبْراهِيمَ وَ مُوسى وَ عِيسى أَنْ أَقِيمُوا الدِّينَ . . .  ( شورى آيهء 13 ) .\r\nاگر گويند : صحيح است كه ابراهيم امام و مقتدا است ولى اين مقتدا بودن بر او چه فائده‌اى دارد كه نتيجه آن همه امتحانها باشد .\r\nگوئيم : امامت و سرمشق و مقتدا بودن از اين جهت مهم است كه مقتدا در پاداش پيروان خود سهيم و شريك است و هر چه در طريقهء او عمل كنند ، خداوند به او نيز پاداش خواهد داد ، امامت ابراهيم اين را دارد كه او جادهء توحيد را صاف كرد و در آن راه رنجها كشيد خداوند تا قيامت در پاداش مؤمنان او را شريك خواهد فرمود چه نتيجه‌اى بهتر از اين متصور است . آرى :  مَنْ يَشْفَعْ شَفاعَةً حَسَنَةً يَكُنْ لَهُ نَصِيبٌ مِنْها  نساء / 85 .\r\n قالَ وَ مِنْ ذُرِّيَّتِي قالَ لا يَنالُ عَهْدِي الظَّالِمِينَ  آيه بسيار روشن است در اينكه : اولا امامت مجعول و موهبتى است از جانب خدا ، ثانيا ، بدون مقدمه نيست آزمايشهاى قبلى لازم دارد و استعداد مىخواهد و بايد « ابتلى - اتمهن » باشد . ثالثا اين امامت و عهد خدا به ستمكاران نخواهد رسيد و آنها را در امامت حقى نيست .\r\nستمكار در هر قدرت و مقام باشد از نظر خدا معزول است و رهبر و امام نيست .\r\nدر تفسير برهان از امام صادق عليه السّلام نقل شده :\r\nقد كان ابراهيم نبيا و ليس به امام حتى قال اللَّه له  إِنِّي جاعِلُكَ لِلنَّاسِ إِماماً قالَ وَ مِنْ ذُرِّيَّتِي  فقال اللَّه  لا يَنالُ عَهْدِي الظَّالِمِينَ  من عبد صنما او و ثنا لا يكون اماما » .\r\nاينكه در آخر فرمايد : آنكه بت‌پرستى كند امام نخواهد شد ظاهرا از\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nاين جهت است كه عادت به بت‌پرستى اثرهايى در وجود انسان مىگذارد كه آن آثار حتى بعد از توبه و پذيرفتن توحيد در وجود او خواهد ماند و چنين كسى از جانب خدا به مقام امامت و پيشوايى ظاهرى و معنوى نمىرسد و آن گهى آنكه ديروز ظالم و بت‌پرست بود اگر امروز امام و هادى باشد مردم نتوانند به او اعتماد كنند ، از اينجا است كه پيامبر بايد قبل از نبوت هم گناهكار نباشد و لذا است كه فرموده :  اللَّهُ أَعْلَمُ حَيْثُ يَجْعَلُ رِسالَتَهُ  انعام / 124 .\r\n ليس من اذنب ذنبا به امام * كيف من اشرك دهرا و كفر \r\n125 -  وَ إِذْ جَعَلْنَا الْبَيْتَ مَثابَةً لِلنَّاسِ وَ أَمْناً وَ اتَّخِذُوا مِنْ مَقامِ إِبْراهِيمَ مُصَلًّى  .\r\nمراد از « بيت » كعبه و قبلهء مسلمانان است كه قرآن مجيد تاريخ بناى آن را تا ابراهيم عليه السّلام پيش مىبرد در بعضى روايات هست كه بناى اولى بدست آدم عليه السّلام بوده و ابراهيم آن را تجديد ساختمان كرده است و در « نكته‌ها » توضيح آن خواهد آمد .\r\nجملهء  مَثابَةً لِلنَّاسِ وَ أَمْناً  حاكى است كه كعبه پس از ابراهيم عليه السّلام مورد احترام همه بوده و مردم پيوسته به آن رفت و آمد داشته‌اند و نيز محل ايمنى بوده كه زيارت كنندگان را مزاحمتى نمىشده است . شايد مراد از  وَ مَنْ دَخَلَهُ كانَ آمِناً  آل عمران / 97 هم انشاء حكم و هم اشاره به ايمنى پيش از اسلام باشد .\r\n وَ اتَّخِذُوا مِنْ مَقامِ إِبْراهِيمَ مُصَلًّى  مقام در اينجا به معنى محل ايستادن و مصلى مكان صلوة است . بعيد است كه مراد از مقام ابراهيم سنگ معروف باشد كه آن به مساحت 35 در 35 سانت است و روى آن نمىشود نماز خواند ، و اگر بگوئيم : در كنار آن بخوانند بايد در آيه لفظ « عند » مقدر شود آن هم در صورتى ممكن است كه جاى سنگ پيوسته يكى باشد ، گويند در گذشته چسبيده به كعبه بود ، عمر بن الخطاب آن را به مكان فعلى آورد .\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nبه نظرم منظور از مقام ابراهيم همهء مسجد الحرام باشد كه به كعبه و اطراف آن و حتى به مكه و عرفات و منى مىشود گفت مقام ابراهيم است و اينكه نماز طواف واجب را بايد پشت مقام ابراهيم ( سنگ معروف ) خواند مطلب بخصوصى است و مصداقى از مقام وسيع ابراهيم مىباشد بنا بر اين معنى آيه ، اين مىشود كه از مقام ابراهيم محل نماز اتخاذ كنيد .\r\nولى از بعضى روايات معلوم مىشود كه منظور از مقام ، سنگ معروف است در روايتى از حضرت رضا ( صلوات اللَّه عليه ) نقل شده كه راوى گفت :\r\nنماز طواف واجب را پشت مقام ابراهيم در آنجا بخوانم كه فعلا هست و يا در آنجا كه در زمان رسول خدا بود ؟ فرمود : در آنجا كه اكنون هست :\r\n« اصلى ركعتى طواف الفريضة خلف المقام حيث هو الساعة او حيث كان على عهد رسول اللَّه صلّى اللَّه عليه و آله ؟ قال : حيث هو الساعة » « 1 » .\r\nدر روايت ديگر از ابو الصباح كنانى نقل شده كه از حضرت صادق عليه السّلام پرسيدم : مردى فراموش كرده كه نماز طواف حج يا عمره را نزد مقام ابراهيم بخواند . فرمود : اگر در مكه باشد آن را نزد مقام ابراهيم بخواند چون خدا فرموده :  وَ اتَّخِذُوا مِنْ مَقامِ إِبْراهِيمَ مُصَلًّى  و اگر از مكه رفته است ، دستور نمىدهم كه برگردد « 2 » باز در اينجا تحقيق بيشتر لازم است سخنى در ذيل  فِيهِ آياتٌ بَيِّناتٌ مَقامُ إِبْراهِيمَ  آل عمران / آيه 97 نيز خواهد آمد .\r\n وَ عَهِدْنا إِلى إِبْراهِيمَ وَ إِسْماعِيلَ أَنْ طَهِّرا بَيْتِيَ لِلطَّائِفِينَ وَ الْعاكِفِينَ وَ الرُّكَّعِ السُّجُودِ  .\r\nعهد در اينجا به معنى دستور و توصيه است ، شايد از جهت اينكه مراعاتش لازم است تعبير به عهد شده است ، نظير اين است آيهء :  وَ إِذْ بَوَّأْنا لِإِبْراهِيمَ مَكانَ الْبَيْتِ \r\n\r\n\r\n","description":"","footnote":"\r\n( 1 ) - كافى كتاب حج ج 4 / 424 .\r\n( 2 ) - كافى كتاب حج ج 4 / 425 ،\r\n","page_name":" 239 ","page_number":239},
  {"content":"\r\n\r\n أَنْ لا تُشْرِكْ بِي شَيْئاً وَ طَهِّرْ بَيْتِيَ لِلطَّائِفِينَ وَ الْقائِمِينَ وَ الرُّكَّعِ السُّجُودِ  حج / 26 « طهرا - طهر » به معنى آماده كردن است از « لا تشرك » فهميده مىشود كه استعمال « طهر » براى آنست كه اين آماده كردن خالى از شوائب شرك باشد يعنى طورى آماده كنيد كه فقط توحيد خالص در آن متجلى باشد ، « بيتى » با اضافه به خدا شرافت و عظمت كعبه را مىرساند با در نظر گرفتن هر دو آيه خواهيم دانست كه طائفين زائرانى هستند كه به مكه مىآيند و مىروند و عاكفان ساكنان مكه مىباشند  وَ الرُّكَّعِ السُّجُودِ  نمازگزارانند و آن توضيحى است دربارهء طائفان و عاكفان . يعنى طائفان و عاكفانى كه اهل نماز و عبادت مىباشند .\r\nابراهيم و اسماعيل كه دو ريشهء رسول خدا صلوات اللَّه عليهم هستند مأمور به بناء بيت و آماده كردن آن شدند ، نوادهء اين دو بزرگوار قرآن بدست ، عظمت بيت را تثبيت و شرك را از آن و اطراف آن برانداخت . و عملا ثابت كرد كه در ساختن بيت به پدرانم دستور « طهرا » آمده بود ، بايد اين معبد محل تجلى توحيد خالص باشد .\r\n126 -  وَ إِذْ قالَ إِبْراهِيمُ رَبِّ اجْعَلْ هذا بَلَداً آمِناً وَ ارْزُقْ أَهْلَهُ مِنَ الثَّمَراتِ  .\r\nاز اينجا تا چهار آيه ، دعاى ابراهيم و اسماعيل است و آن مشتمل بر چند خواسته است : محل امن بودن مكه ، مرزوق بودن اهلش از نعمتها ، قبول شدن اعمالشان در ساختن خانه ، مسلمان بودن ذريه آنها ، برانگيخته شدن رسول خدا از نسل آن دو و مانند آن :\r\nيعنى : ابراهيم گفت : خدايا اين محيط را سرزمين امن و امان قرار بده و هر كه در آن زندگى كند نعمتهايت را بر آن ارزانى دار تا با كمال آرامش زندگى كنند از جمله  مَنْ آمَنَ مِنْهُمْ بِاللَّهِ وَ الْيَوْمِ الْآخِرِ  معلوم مىشود كه آن حضرت دعاى خويش را مخصوص مؤمنان نموده گويى جانب ادب را مراعات\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nكرده و براى همه نخواسته است ولى چون به حكم :  كُلًّا نُمِدُّ هؤُلاءِ وَ هَؤُلاءِ مِنْ عَطاءِ رَبِّكَ  اسراء / 20 بايد همه در دنيا از نعمت خدا بهره‌مند شوند .\r\nخدا در جواب فرمود :  وَ مَنْ كَفَرَ فَأُمَتِّعُهُ قَلِيلًا ثُمَّ أَضْطَرُّهُ إِلى عَذابِ النَّارِ  يعنى كفار نيز از اين امن و نعمت كمى بهره دارند و آن گاه به آتش كشيده شوند . لفظ « اضطره » براى آنست كه آن كشيدن ، اضطرارى است ابراهيم عليه السّلام براى كفار دعا نكرد ، حق هم همان بود ، خداوند با يك حساب طبيعى جواب داد و هر دو كاملا حق است ، زندگى ظاهرى بسته به امنيت و اقتصاد است كه ابراهيم هر دو را خواسته است .\r\n « وَ بِئْسَ الْمَصِيرُ »  اگر مصير مصدر ميمى باشد فاعل « بئس » مضمون جملهء ما قبل است يعنى كشيده شدن به آتش ، بد انتقال و بازگشتى است و اگر اسم مكان باشد فاعل آن « النار » است .\r\n127 -  وَ إِذْ يَرْفَعُ إِبْراهِيمُ الْقَواعِدَ مِنَ الْبَيْتِ وَ إِسْماعِيلُ رَبَّنا تَقَبَّلْ مِنَّا إِنَّكَ أَنْتَ السَّمِيعُ الْعَلِيمُ  .\r\nپدر و پسر موحد هر دو به هنگام بالا بردن و ساختن كعبه از خدا خواسته‌اند كه عملشان را بپذيرد لفظ سميع عليم براى آنست كه دعايمان را مىشنوى و نيت و عملمان را مىدانى .\r\n128 -  رَبَّنا وَ اجْعَلْنا مُسْلِمَيْنِ لَكَ وَ مِنْ ذُرِّيَّتِنا أُمَّةً مُسْلِمَةً لَكَ وَ أَرِنا مَناسِكَنا وَ تُبْ عَلَيْنا إِنَّكَ أَنْتَ التَّوَّابُ الرَّحِيمُ  .\r\nيعنى : ما دو نفر را براى خود دو بندهء مطيع و منقاد گردان كه از لحاظ ايمان موحد و از لحاظ عمل در فرمان و طاعت تو باشيم ، و چون ابراهيم به هنگام اين دعا از مدتها پيش پيغمبر بود و اسماعيل نيز يك موحد واقعى و در دين پدرش بود نمىشود مرادشان از « مسلمين » مسلمان ساده و عادى باشد بلكه منظورشان حد اعلاى تسليم و نخبه و ممتاز بودن در اسلام بود چنان كه از زبان حال مؤمنان\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nنقل شده :  وَ الَّذِينَ يَقُولُونَ رَبَّنا هَبْ لَنا مِنْ أَزْواجِنا وَ ذُرِّيَّاتِنا قُرَّةَ أَعْيُنٍ وَ اجْعَلْنا لِلْمُتَّقِينَ إِماماً  فرقان / 74 پيداست كه خواسته‌اند سرآمد متقيان و اخيار در ميان اخيار باشند .\r\nمراد از  وَ مِنْ ذُرِّيَّتِنا أُمَّةً مُسْلِمَةً لَكَ  نيز همان است كه خواسته‌اند در ميان ذرية آنها يك گروه نخبه و ممتاز و اخيار بوجود آيد و گرنه « من » تبعيض ذكر نمىشد مانند :  وَ مِنْ قَوْمِ مُوسى أُمَّةٌ يَهْدُونَ بِالْحَقِّ وَ بِهِ يَعْدِلُونَ  اعراف / 159 پس اين دعا فقط به امامان أهل بيت عليهم السّلام كه از ذريهء آن دو بزرگوار هستند تطبيق مىشود نه به انبياء بنى اسرائيل كه از إبراهيم و اسحاق مىباشند .\r\n وَ أَرِنا مَناسِكَنا  لفظ « ارنا » فعل امر است از رؤيت يعنى عبادتهاى ما را به ما نشان ده و تعليم كن . مادهء « رأى » اگر دو مفعول به پذيرد به معنى علم آيد ، ولى به نظرم منظور آنست كه : ما را در اعمالمان اهل بصيرت گردان كه آن بالاتر از تعليم است . مراد از مناسك شايد مطلق عبادات باشد گرچه در اعمال حج غلبه دارد .  وَ تُبْ عَلَيْنا إِنَّكَ أَنْتَ التَّوَّابُ الرَّحِيمُ  آن دو بزرگوار گناهى نداشتند ، ظاهرا منظورشان آن است كه ما را مورد توجه قرار بده ، توبهء خدا لازم نيست هميشه در مقابل توبه بنده باشد .\r\n129 -  رَبَّنا وَ ابْعَثْ فِيهِمْ رَسُولًا مِنْهُمْ . . .  .\r\nضمير « فيهم - منهم » راجع است به ذريه . يعنى در ميان فرزندان ما پيامبرى كه از خود آنها باشد برانگيزان . لفظ « رسولا » حاكى است كه فقط يك پيامبر خواسته‌اند و نيز معلوم مىشود كه از نسل ابراهيم و اسماعيل فقط يك پيغمبر آمده و آن هم حضرت محمّد بن عبد اللَّه صلّى اللَّه عليه و آله است ، پيامبران بنى اسرائيل از نسل ابراهيم و اسحاق هستند . در صدق دعاى آن دو بزرگوار است كه رسول خدا صلّى اللَّه عليه و آله فرمود : من خواسته ابراهيم مىباشم\r\n« انا دعوة ابراهيم » .\r\n\r\n","description":"","footnote":"","page_name":" 242 ","page_number":242},
  {"content":"\r\n\r\n يَتْلُوا عَلَيْهِمْ آياتِكَ وَ يُعَلِّمُهُمُ الْكِتابَ وَ الْحِكْمَةَ وَ يُزَكِّيهِمْ  پيامبر ، نخست آيات خدا را مىخواند و آن گاه در اثر ادامهء تلاوت ، احكام و اخلاق را تعليم مىدهد و در نتيجه ظاهر و باطن و جامعهء مردم را از آلودگيهاى ظلم و شرك پاك مىگرداند ، به نظرم مراد از كتاب شريعت و احكام و از حكمت اخلاقيات و عقائد است كه مجموع آن دو در كتاب و سنت مىباشد .\r\n إِنَّكَ أَنْتَ الْعَزِيزُ الْحَكِيمُ  اين دو اسم ، از اسماء حسنى است ، اولى به معنى توانا است كه گفته شد . اما حكيم به معنى محكم كار و حكمت كردار است يعنى كسى كه كار را از روى بصيرت و مصلحت انجام دهد . ( قاموس قرآن ) .\r\n\r\nنكته‌ها\r\n\r\nكعبه مورد احترام همه :\r\nكعبه از روزى كه ابراهيم عليه السّلام آن را بنا نهاد و مردم را به زيارت آن دعوت كرد ، مورد احترام همگان و محل رفت و آمد عموم بوده است ، با كمى دقت بواقعيت « مثابة للناس » پى خواهيم برد در روايتى از حضرت باقر صلوات اللَّه عليه نقل شده كه : در مسجد خيف ( مسجدى است در منى ) هفتصد پيغمبر نماز خوانده‌اند و ما بين حجر الاسود و مقام ابراهيم پر است از قبور پيامبران « 1 » معلوم است كه همه آنها به زيارت كعبه آمده بودند .\r\nدر تفسير عياشى ضمن روايتى نقل شده كه موسى عليه السّلام سوار بر شتر سرخ موى به زيارت كعبه آمد و لبيك لبيك مىگفت ، سليمان بن داود با لشكريانش به زيارت كعبه آمدند و علت اين كه : شعيب در تعيين مهريه دخترش وقتى كه او را به موسى تزويج مىكرد گفت :  عَلى أَنْ تَأْجُرَنِي ثَمانِيَ حِجَجٍ  آن بود كه رفتن به زيارت بيت در آن عصر معمول بود و گر نه هشت سال مىگفت .\r\n\r\n\r\n","description":"","footnote":"\r\n( 1 ) - سفينة البحار لغت « خيف » .\r\n","page_name":" 243 ","page_number":243},
  {"content":"\r\n\r\nفريد وجدى در دائرة المعارف مىنويسد : ايرانيان كعبه را محترم مىشمردند و به زيارت آن مىآمدند و عقيده داشتند كه روح هورمزد « آهورامزدا » در آن حلول كرده است ، هندوها كعبه را تقديس مىكردند و « بودا » با زنش به زيارت كعبه رفته است ، ايضا صابئين و يهود كعبه را احترام مىكردند .\r\nدر فرهنگ قصص قرآن ذيل كلمه كعبه نقل شده : ايرانيان قديم كعبه را احترام مىكردند و به حج مىرفتند شاعر ايرانى در دورهء اسلام به همين نكته اشاره مىكند و مىگويد :\r\n و ما زلنا نحج البيت قدما * و نلقى بالاباطح آمنينا \r\n و ساسان بن بابك سار حتى * اتى البيت العتيق يحج دينا \r\nيعنى : ما پيوستى از روزگار قديم به حج خانه كعبه مىآمديم و در حال ايمنى دره‌ها و واديهاى آن را ملاقات مىكرديم ، و ساسان پسر بابك رفت تا به خانه محترم رسيد و از روى دين و عقيده آن را طواف نمود .\r\nمقام ابراهيم :\r\nمقام ابراهيم عليه السّلام سنگى است 35 در 35 سانت كه اثر قدمهاى آن حضرت در آن نقش بسته است ، عمق يكى ده و ديگرى 9 سانت و فاصله ميان دو مقام يك سانت است و آن قديمترين اثر اسلامى است كه در فاصله 13 مترى كعبه در ضريحى مخصوص نگهدارى مىشود در اشعار ابو طالب عليه السّلام آمده كه اشاره به مقام ابراهيم فرموده است :\r\n و موطى ابراهيم فى الصخر رطبة * على قدميه حافيا غير ناعل \r\nاين شعر در ضمن اشعار آن بزرگوار در سيرهء ابن هشام نقل شده ، المنار در ضمن نقل آن مىگويد : عرب عقيده داشت كه آن اثر دو پاى ابراهيم است و از كلمه « رطبة » در قصيدهء ابو طالب استفاده شده هنگام ايستادن آن حضرت ،\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nسنگ‌تر بوده بعدا متحجر شده است . ولى مشهور آنست كه اثر پا از كرامت ابراهيم در سنگ ظاهر شده است .\r\nدر خاتمه متذكر مىشود كه راجع به بناء كعبه و حدود حرم و محل امن بودن در ذيل آيه  إِنَّ أَوَّلَ بَيْتٍ وُضِعَ لِلنَّاسِ  آل عمران / 96 سخن خواهيم گفت .\r\n\r\n","description":"","footnote":"","page_name":" 245 ","page_number":245},
  {"content":"\r\n\r\n\r\n[ سوره البقرة ( 2 ) : آيات 130 تا 134 
  ]\r\nوَ مَنْ يَرْغَبُ عَنْ مِلَّةِ إِبْراهِيمَ إِلاَّ مَنْ سَفِهَ نَفْسَهُ وَ لَقَدِ اصْطَفَيْناهُ فِي الدُّنْيا وَ إِنَّهُ فِي الْآخِرَةِ لَمِنَ الصَّالِحِينَ ( 130 ) إِذْ قالَ لَهُ رَبُّهُ أَسْلِمْ قالَ أَسْلَمْتُ لِرَبِّ الْعالَمِينَ ( 131 ) وَ وَصَّى بِها إِبْراهِيمُ بَنِيهِ وَ يَعْقُوبُ يا بَنِيَّ إِنَّ اللَّهَ اصْطَفى لَكُمُ الدِّينَ فَلا تَمُوتُنَّ إِلاَّ وَ أَنْتُمْ مُسْلِمُونَ ( 132 ) أَمْ كُنْتُمْ شُهَداءَ إِذْ حَضَرَ يَعْقُوبَ الْمَوْتُ إِذْ قالَ لِبَنِيهِ ما تَعْبُدُونَ مِنْ بَعْدِي قالُوا نَعْبُدُ إِلهَكَ وَ إِلهَ آبائِكَ إِبْراهِيمَ وَ إِسْماعِيلَ وَ إِسْحاقَ إِلهاً واحِداً وَ نَحْنُ لَهُ مُسْلِمُونَ ( 133 ) تِلْكَ أُمَّةٌ قَدْ خَلَتْ لَها ما كَسَبَتْ وَ لَكُمْ ما كَسَبْتُمْ وَ لا تُسْئَلُونَ عَمَّا كانُوا يَعْمَلُونَ ( 134 )\r\n130 - از دين ابراهيم روگردان نمىشود مگر آنكه بىخرد باشد ، ما او را در دنيا برگزيديم و در آخرت از شايستگان است .\r\n131 - چون خدا به او گفت تسليم و مطيع باش گفت تسليم پروردگار عالميان شدم .\r\n132 - ابراهيم و يعقوب اين دين را به فرزندان خود سفارش كردند « و هر دو گفتند » : اى فرزندان من خدا اين دين را براى شما برگزيده است نميريد مگر آنكه مسلمان باشيد .\r\n133 - مگر آن وقت كه مرگ يعقوب در رسيد حاضر بوديد كه به پسران خود گفت پس از من چه چيز را پرستش خواهيد كرد گفتند : خداى تو و خداى پدرانت ابراهيم اسماعيل و اسحق را مىپرستيم و تسليم او هستيم .\r\n134 - آنها جماعتى بودند كه درگذشتند آنچه كرده‌اند براى خودشان است و آنچه شما\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nكرديد براى خودتان است و شما از آنچه آنها مىكردند بازخواست نمىشويد .\r\n\r\nكلمه‌ها\r\nيرغب : رغب اگر با « فى - الى » باشد به معنى دوست داشتن ، مايل بودن حريص بودن آيد مثل :  إِنَّا إِلَى اللَّهِ راغِبُونَ  توبه / 59 و اگر با « عن » آيد معنى اعراض و كناره‌گيرى مىدهد مثل  وَ مَنْ يَرْغَبُ عَنْ مِلَّةِ إِبْراهِيمَ  .\r\nملة : دين ( بقره / 120 ) .\r\nسفه : سفه و سفاهة به معنى حماقت و سبكى عقل است ، جهالت نيز گفته‌اند ، لازم و متعدى هر دو آيد .\r\nاصطفيناه : صفو . به معنى خالص شدن اصطفاء به معنى خالص كردن و برگزيدن است ، به قول راغب : اخذ خالص شىء است .\r\nاسلمت : اسلام و تسليم به معنى انقياد و اطاعت است ، به معنى تسليم ظاهرى نيز آيد .\r\nوصى : وصى در اصل به معنى متصل شدن و متصل كردن توصيه و ايصاء به معنى سفارش و دستور است علت تسميه در قاموس قرآن ملاحظه گردد .\r\nدين : طاعت ، جزاء ، شريعت را از آن دين گفته‌اند كه طاعت و فرمانبرى در آن ملحوظ است . به قول طبرسى علت تسميه آنست كه طاعت براى جزاء است .\r\nيعقوب : پسر اسحق - نواده ابراهيم نام مباركش 16 بار در قرآن آمده ، مراد از اسرائيل اوست .\r\nإله : معبود آن مصدر به معنى مفعول ( مألوه ) است . اصل آن به معنى\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nتحير و عبادت است خدا را إله گوئيم كه عقل از درك ذات او متحير و يا به علت آن كه او معبود است .\r\nاسحق : فرزند ابراهيم عليه السّلام . او از اسماعيل كوچك بود و پس از وى پيامبر شد .\r\nامة : جماعتى كه وجه مشترك دارند امّ در اصل به معنى قصد است ، جماعتى را امت گويند كه در دين يا زبان يا مكان يا غير آن مقصد مشتركى دارند ( گروه شكل يافته ) .\r\nتسئلون : سؤال در اينجا به معنى عقوبت است ( قاموس قرآن ) .\r\n\r\nشرحها\r\nآيات پنجگانه مرتبط با آيات گذشته است و اينكه دين ابراهيم در ميان فرزندانش باقى بود و همه آن را ترويج كرده و به ديگران سفارش نموده‌اند ، شما هم بايد از آن پيروى كنيد اما يهوديت و نصرانيت فعلى ، دين ابراهيم نيست .\r\n130 -  وَ مَنْ يَرْغَبُ عَنْ مِلَّةِ إِبْراهِيمَ إِلَّا مَنْ سَفِهَ نَفْسَهُ  .\r\nيعنى حالا كه ابراهيم از عهدهء آزمايشهاى خدايى بر آمد و خدا او را امام و مقتدا گردانيد ، هر كه از دين ابراهيم كنار شود خويشتن را سبك و تحميق كرده و نفعش را از ضررش تشخيص نداده است .\r\nطبرسى فرموده : « من » استفهام است به معنى انكار . « نفسه » ممكن است مفعول « سفه » يا تميز از فاعل « سفه » باشد . يعنى : از دين ابراهيم اعراض نمىكند مگر آنكه خويش را سبك و بىارزش شمارد يا آن كه احمق شده است .\r\n  وَ لَقَدِ اصْطَفَيْناهُ فِي الدُّنْيا وَ إِنَّهُ فِي الْآخِرَةِ لَمِنَ الصَّالِحِينَ إِذْ قالَ لَهُ رَبُّهُ أَسْلِمْ قالَ أَسْلَمْتُ لِرَبِّ الْعالَمِينَ   .\r\nاينها دليل ديگرى هستند بر اينكه اعراض از دين ابراهيم حماقت است .\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nبه عبارت ديگر : ما ابراهيم را در دنيا برگزيديم و او در آخرت در رديف نيكوكاران است او كسى است كه خدا به او گفت : مطيع من باش . در جواب گفت : مطيع رب العالمين هستم . پس هر كه از دين چنين كسى اعراض كند سفيه و احمق است . ضمنا اين جملات مقام شامخ ابراهيم عليه السّلام را به بهترين وجهى مجسم مىكند .\r\n132 -  وَ وَصَّى بِها إِبْراهِيمُ بَنِيهِ وَ يَعْقُوبُ  .\r\nضمير « بها » راجع است به ملت و يا خصلت تسليم كه در آيهء اخير ذكر شد . يعنى ابراهيم به فرزندانش و يعقوب نيز به فرزندانش ( كه بنى اسرائيل باشند ) اين دين را سفارش كردند و هر دو در روزگار خويش خطاب به اولاد چنين گفتند :\r\n يا بَنِيَّ إِنَّ اللَّهَ اصْطَفى لَكُمُ الدِّينَ فَلا تَمُوتُنَّ إِلَّا وَ أَنْتُمْ مُسْلِمُونَ  اى فرزندان من خدا اين دين توحيد را براى شما برگزيده ، و ملازم آن باشيد و در ملازمت آن از دنيا برويد ، مبادا از دين بيرون شويد و در آن حال مرگتان برسد . كه انسان به عمر خويش اطمينان ندارد .\r\n133 -  أَمْ كُنْتُمْ شُهَداءَ إِذْ حَضَرَ يَعْقُوبَ الْمَوْتُ  .\r\n« ام » در اينجا منقطعه و به معنى نفى است يعنى شما وقت مرگ يعقوب حاضر نبوديد ، كلمهء « كنتم » خطاب به يهود است آيه در بيان آنست كه يعقوب وقت مرگ فرزندان خود را مخاطب قرار داده و گفت : پس از من چه چيز را عبادت خواهيد كرد ؟  ما تَعْبُدُونَ مِنْ بَعْدِي  آنها در جواب گفتند :\r\n نَعْبُدُ إِلهَكَ وَ إِلهَ آبائِكَ إِبْراهِيمَ وَ إِسْماعِيلَ وَ إِسْحاقَ إِلهاً واحِداً وَ نَحْنُ لَهُ مُسْلِمُونَ  .\r\nيعنى : ما همان معبود را پرستش خواهيم كرد كه معبود تو و پدران تو است و او معبود يكتاست او نه تنها معبود ما است بلكه ما به او تسليم محض هستيم .\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nدر اينجا از باب تغليب ، به عمو ، پدر اطلاق شده است ، چون اسماعيل عموى فرزندان يعقوب بود نه پدر و جدشان . پس معلوم مىشود كه يعقوب به فرزندان خويش دين ابراهيم و دين توحيد را سپرده است .\r\n134 -  تِلْكَ أُمَّةٌ قَدْ خَلَتْ لَها ما كَسَبَتْ وَ لَكُمْ ما كَسَبْتُمْ وَ لا تُسْئَلُونَ عَمَّا كانُوا يَعْمَلُونَ  .\r\nاين آيه در بيان آنست كه گناه و ثواب هر كس مربوط به خود او است ، كسى از عمل كسى مسئول نيست  وَ لا تَزِرُ وازِرَةٌ وِزْرَ أُخْرى  خطاب « لكم - تسئلون » ظاهرا متوجه بر يهود است و شايد راجع به عموم باشد و خلاصه نبايد به گذشتگان باليد و گفت : نسب پاك ما را نجات خواهد داد يهود هم نمىتواند تنها به نسب و گذشتگان اكتفاء كنند بلكه بايد پيرو طريق آنها باشند كه قرآن مىگويد .\r\nاگر گويند : چرا فرموده :  وَ لا تُسْئَلُونَ عَمَّا كانُوا يَعْمَلُونَ  ؟ مگر ما از طاعت آنها بهره خواهيم برد كه فقط مسئول بودن را نفى كرده است ؟\r\nگوئيم : جملهء  لَها ما كَسَبَتْ وَ لَكُمْ ما كَسَبْتُمْ  روشن مىكند كه پاداش هر كس به خودش مخصوص است و جمله :  وَ لا تُسْئَلُونَ . . .  مسئوليت در مقابل گناه ديگران را نفى مىكند ، پس هر دو لنگه در آيه بيان شده است .\r\n\r\nنكته‌ها\r\n\r\nبهترين زندگى :\r\nبهترين زندگى آنست كه انسان اول و آخر هستى را بداند و بداند از كجا آمد ، به كجا مىرود و اكنون در كجا و چگونه است ، بهترين زندگى آنست كه خداى جهان را شناخته و غرض او را از ايجاد انسانها بدانيم و طبق فرمان او زندگى كنيم ، اين است كه مردان نمونه ، توحيد و حق‌پرستى را از خود به يادگار گذاشته و\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nخواسته‌اند در ميان مردم و فرزندانشان مشعل توحيد پيوسته فروزان باشد ، ما نيز بايد در اين كار از آنها پيروى كنيم آرى :  . . . وَ تَواصَوْا بِالْحَقِّ وَ تَواصَوْا بِالصَّبْرِ  .\r\nآيهء  تِلْكَ أُمَّةٌ . . .  حاكى از يك نظام متقن و عادلانه است كه در نظام خلقت خوب و بد انسان به خودش راجع و كسى به جاى ديگرى گرفته نمىشود ، زن لوط ، زن و پسر نوح اهل آتش مىباشند كه ايمان نداشتند ، زن فرعون اهل بهشت است كه اهل توحيد بود .\r\n\r\n","description":"","footnote":"","page_name":" 251 ","page_number":251},
  {"content":"\r\n\r\n\r\n[ سوره البقرة ( 2 ) : آيات 135 تا 141 
  ]\r\nوَ قالُوا كُونُوا هُوداً أَوْ نَصارى تَهْتَدُوا قُلْ بَلْ مِلَّةَ إِبْراهِيمَ حَنِيفاً وَ ما كانَ مِنَ الْمُشْرِكِينَ ( 135 ) قُولُوا آمَنَّا بِاللَّهِ وَ ما أُنْزِلَ إِلَيْنا وَ ما أُنْزِلَ إِلى إِبْراهِيمَ وَ إِسْماعِيلَ وَ إِسْحاقَ وَ يَعْقُوبَ وَ الْأَسْباطِ وَ ما أُوتِيَ مُوسى وَ عِيسى وَ ما أُوتِيَ النَّبِيُّونَ مِنْ رَبِّهِمْ لا نُفَرِّقُ بَيْنَ أَحَدٍ مِنْهُمْ وَ نَحْنُ لَهُ مُسْلِمُونَ ( 136 ) فَإِنْ آمَنُوا بِمِثْلِ ما آمَنْتُمْ بِهِ فَقَدِ اهْتَدَوْا وَ إِنْ تَوَلَّوْا فَإِنَّما هُمْ فِي شِقاقٍ فَسَيَكْفِيكَهُمُ اللَّهُ وَ هُوَ السَّمِيعُ الْعَلِيمُ ( 137 ) صِبْغَةَ اللَّهِ وَ مَنْ أَحْسَنُ مِنَ اللَّهِ صِبْغَةً وَ نَحْنُ لَهُ عابِدُونَ ( 138 ) قُلْ أَ تُحَاجُّونَنا فِي اللَّهِ وَ هُوَ رَبُّنا وَ رَبُّكُمْ وَ لَنا أَعْمالُنا وَ لَكُمْ أَعْمالُكُمْ وَ نَحْنُ لَهُ مُخْلِصُونَ ( 139 )\r\nأَمْ تَقُولُونَ إِنَّ إِبْراهِيمَ وَ إِسْماعِيلَ وَ إِسْحاقَ وَ يَعْقُوبَ وَ الْأَسْباطَ كانُوا هُوداً أَوْ نَصارى قُلْ أَ أَنْتُمْ أَعْلَمُ أَمِ اللَّهُ وَ مَنْ أَظْلَمُ مِمَّنْ كَتَمَ شَهادَةً عِنْدَهُ مِنَ اللَّهِ وَ مَا اللَّهُ بِغافِلٍ عَمَّا تَعْمَلُونَ ( 140 ) تِلْكَ أُمَّةٌ قَدْ خَلَتْ لَها ما كَسَبَتْ وَ لَكُمْ ما كَسَبْتُمْ وَ لا تُسْئَلُونَ عَمَّا كانُوا يَعْمَلُونَ ( 141 )\r\n\r\n","description":"","footnote":"","page_name":" 252 ","page_number":252},
  {"content":"\r\n\r\n135 - گفتند : يهودى يا نصرانى شويد تا هدايت يابيد ، بگو : نه بلكه از دين ابراهيم پيروى مىكنيم كه پيرو حق بود و از مشركان نبود .\r\n136 - بگوئيد : به خدا و به آنچه به ما نازل شده ايمان داريم و نيز به آنچه به ابراهيم و اسماعيل و اسحاق و يعقوب و اسباط نازل گشته و آنچه به موسى و عيسى داده شده و آنچه به پيامبران ديگر از خدايشان داده شده ايمان داريم و ميان هيچ يك از آنها فرقى نمىگذاريم و به خدا تسليم هستيم .\r\n137 - پس اگر يهود و نصارى نيز مانند شما ايمان آوردند حقا كه هدايت يافته‌اند و اگر روى برتافتند بر عناد و لجاج هستند ، خدا تو را از شر آنها كفايت مىكند و او شنوا و دانا است .\r\n138 - دين ابراهيم رنگ خدايى است و كيست كه رنگش از رنگ خدايى بهتر باشد و ما او را عبادت كنندگانيم .\r\n139 - بگو آيا با ما درباره خدا محاجه مىكنيد با آنكه او خداى ما و خداى شماست و اعمال ما براى ما و اعمال شما براى شماست و ما به خدا اخلاص گريم .\r\n140 - يا مىگوئيد : ابراهيم و اسماعيل و اسحاق و يعقوب و اسباط يهودى يا نصرانى بودند ؟ بگو آيا شما داناتريد يا خدا ؟ كيست ظالمتر از آنكه خبر قاطع خدا را كه در نزد او است كتمان كند ، خدا از اعمالى كه مىكنيد غافل نيست .\r\n141 - آن جماعتى است كه در گذشته ، آنچه كردند براى خودشان است و آنچه شما كرده‌ايد براى خودتان است و شما از اعمالى كه آنها مىكرده‌اند مسئول نمىشويد .\r\n\r\nكلمه‌ها\r\nحنيف : حنف ( بر وزن عمل ) ميل به حق . حنيف يعنى مايل به حق .\r\nحنيف يعنى مايل از باطل ، مراد از آن در آيه موحد بودن است .\r\nمشركين : شرك ( بكسر شين ) به معنى عمل شرك و شريك و نصيب آيد ، اشتراك : شريك قرار دادن است . شرك اقسامى دارد : شرك\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nدر خلقت ، شرك در تدبير عالم ، شرك در عبادت و غيره ( قاموس قرآن ) .\r\nاسباط : سبط ( بفتح سين ) به معنى انبساط است ، نوه انسان را سبط ( بكسر سين ) گويند كه انبساط و گسترش نسل است ، اسباط جمع سبط است به معنى نوادگان .\r\nشقاق : اختلاف ، جدايى ، دشمنى ، اصل شق به معنى شكافتن و شكاف است ، جدايى و دشمنى نوعى شكاف بين اشخاص مىباشد .\r\nصبغة : صبغ ( بفتح صاد ) به معنى رنگ كردن و به كسر آن به معنى رنگ شده ( مصبوغ ) است بعضى هر دو را مصدر گفته‌اند « صبغة » دلالت بر نوع دارد يعنى رنگ مخصوص ، موحد بودن را از آن صبغه گويند كه اثر آن مانند رنگ لباس در ظاهر نمايان است .\r\nتحاجوننا : محاجه به معنى مخاصمه و حجت آوردن است .\r\nمخلصون : خلوص به معنى صاف و بىآلودگى ، اخلاص به معنى پاك كردن است مخلص كسى است كه عبادت را مخصوص خدا كند و آن را از هر شرك و آلودگى پاك و خالص گرداند  وَ أَخْلَصُوا دِينَهُمْ لِلَّهِ  نساء / 146 .\r\n\r\nشرحها\r\nدر اين آيات روشن شده كه توحيد رنگ خدايى است « 1 » ، نصرانيت و يهوديت مخلوط با شرك و بيگانه از توحيد هستند ، همهء انبياء دعوت به توحيد كرده‌اند\r\n\r\n\r\n","description":"","footnote":"\r\n( 1 ) - امام صادق ( ع ) فرموده :\r\n« ان الصبغة هى الاسلام » اصول كافى ج 2 / 14 .\r\n","page_name":" 254 ","page_number":254},
  {"content":"\r\n\r\nو بايد آن را پذيرفت ، منطق مسلمان همين است ، اگر اهل كتاب آن را پذيرفتند هيچ ، و گر نه اهل خصومت و ستمگرند و خدا از آنچه مىكنند غافل نيست .\r\n135 -  وَ قالُوا كُونُوا هُوداً أَوْ نَصارى تَهْتَدُوا  .\r\nيهود مىگفتند : هدايت فقط در يهود بودن است يعنى بايد به تورات تحريف شده اكتفاء كرد و معتقد بود عيسى و محمّد عليهما السّلام ناحقند و پيامبران با آمدن موسى عليه السّلام ختم شده‌اند ، آخرت فقط مال يهود است و از آن طرف نصارى نيز هدايت را فقط در نصرانى بودن مىدانستند .\r\n قُلْ بَلْ مِلَّةَ إِبْراهِيمَ حَنِيفاً وَ ما كانَ مِنَ الْمُشْرِكِينَ  « ملة » مفعول است براى فعل مقدر مثل : « نتبع - اتبعوا » يعنى بلكه تابع دين ابراهيم مىشويم كه شكى در حق بودن آن نيست و همهء انبياء در آن بودند جملهء  وَ ما كانَ مِنَ الْمُشْرِكِينَ  علت جمله اول است يعنى پيروى از دين ابراهيم ، به آن علت است كه او مشرك نبود و نيز مىرساند كه يهوديت و نصرانيت توأم با شرك مىباشند و بدان سبب قابل قبول نيستند .\r\nيهوديت آميخته است با بدعتها ، شركها ، كشتى خدا با يعقوب ، بت‌پرستى سليمان ، نژادپرستى ، اختصاص آخرت به نژاد يهود ، احكام جعلى ، رسميت جادوگرى و غيره . نصرانيت ، عيسى عليه السّلام را خدا ، پسر خدا و يكى از سه خدا مىداند با توهم اينكه عيسى بىگناه به دار آويخته شده ، همهء گناهان بشر را آمرزيده مىداند انجيل يوحنا را مطالعه كنيد كه در الوهيت مسيح بيداد مىكند .\r\n136 -  قُولُوا آمَنَّا بِاللَّهِ وَ ما أُنْزِلَ إِلَيْنا وَ ما أُنْزِلَ إِلى إِبْراهِيمَ وَ إِسْماعِيلَ وَ إِسْحاقَ وَ يَعْقُوبَ وَ الْأَسْباطِ وَ ما أُوتِيَ مُوسى وَ عِيسى وَ ما أُوتِيَ النَّبِيُّونَ مِنْ رَبِّهِمْ  .\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nاين آيه خطاب است به مسلمين كه بگويند : ما به همه پيامبر ايمان داريم و به موسى و عيسى و شريعت آنها نيز ايمان داريم ولى يهودى و نصرانى كه دين آن دو بزرگوار را ملعبه كرده‌اند نيستيم .\r\nظهور آيه در آنست كه به اسباط وحى شده ، در اين صورت مراد از اسباط اشخاص معينى است گرچه در قرآن به جماعات نيز اسباط گفته شده است ، بسيارى از مفسران گفته‌اند : مراد از اسباط فرزندان يعقوبند كه انبياء بودند ولى شيعه آن را قبول ندارد كه آنها دربارهء يوسف گناه كردند و پيامبر بايد حتى پيش از رسالت از گناه بدور باشد پس مراد از اسباط در آيه يا پيامبرانى است از قبيل : يحيى ، زكريا ، اسماعيل صادق الوعد ، هارون و غيره و يا پيامبرانى است كه نام آنها در قرآن نيامده است ، اين مطلب مشروحا در قاموس قرآن ( سبط ) بررسى شده است . در المنار گفته : از فرزندان يعقوب نبوت يوسف به صحت رسيده است .\r\n لا نُفَرِّقُ بَيْنَ أَحَدٍ مِنْهُمْ وَ نَحْنُ لَهُ مُسْلِمُونَ  لفظ « احد » در سياق نفى مفيد عموم است يعنى ميان هيچ يك از آنها فرقى قائل نيستيم و همه را پيامبر خدا مىدانيم اين آيه جواب است به آنچه مىگفتند : بايد يهودى يا نصرانى بود .\r\n137 -  فَإِنْ آمَنُوا بِمِثْلِ ما آمَنْتُمْ بِهِ فَقَدِ اهْتَدَوْا  .\r\nيعنى : اگر ايمان آنها مانند ايمان شما شد و اضافات و خرافات را حذف كرده و در ايمان مانند شما شدند در اين صورت هدايت يافته‌اند .\r\n وَ إِنْ تَوَلَّوْا فَإِنَّما هُمْ فِي شِقاقٍ  و اگر از همانند شما بودن اعراض كردند پس آنها در اختلاف و عداوتند و نظرى به سازش و مسالمت و حق ندارند ولى از آنها نترسيد ، خدا شما را از شر آنها كفايت خواهد كرد كه او همه چيز را مىشنود و مىداند آرى  فَسَيَكْفِيكَهُمُ اللَّهُ وَ هُوَ السَّمِيعُ الْعَلِيمُ  .\r\n\r\n","description":"","footnote":"","page_name":" 256 ","page_number":256},
  {"content":"\r\n\r\n138 -  صِبْغَةَ اللَّهِ وَ مَنْ أَحْسَنُ مِنَ اللَّهِ صِبْغَةً وَ نَحْنُ لَهُ عابِدُونَ  .\r\nدر مجمع البيان فرموده : « صبغة اللَّه » بدل است از « ملة ابراهيم » در آيهء 135 - ، يعنى : پيروى مىكنيم از دين ابراهيم و دين توحيد كه رنگ يهوديت ، نصرانيت و شرك ندارد بلكه رنگ خدايى است و چه بهتر است رنگ خدايى كه با همه پيامبران همگام شده و يك معبود داشته باشيم .\r\nدر آيهء ديگر چنين آمده :  قُلْ يا أَهْلَ الْكِتابِ تَعالَوْا إِلى كَلِمَةٍ سَواءٍ بَيْنَنا وَ بَيْنَكُمْ أَلَّا نَعْبُدَ إِلَّا اللَّهَ وَ لا نُشْرِكَ بِهِ شَيْئاً وَ لا يَتَّخِذَ بَعْضُنا بَعْضاً أَرْباباً مِنْ دُونِ اللَّهِ . . . \r\nآل عمران / 64 آرى اگر ارباب و شرك را كنار گذاشتيم رنگ توحيد و رنگ خدايى به خود گرفته‌ايم .\r\nاگر مىخواهى رنگ خدايى را بدانى نگاه كن به : محمّد ، على ، فاطمه ، حسن ، حسين ، امامان ، پيامبران ( عليهم السّلام ) و غير آنها كه فقط رنگ خدايى داشتند و توحيد در همه شئونات آنها حكم فرما بود آن وقت خواهى ديد رنگ خدا چه دلاويز و سعادت‌آفرين است . جملهء  وَ نَحْنُ لَهُ عابِدُونَ  بيان رنگ خدايى است رجوع شود به « نكته‌ها » .\r\n139 -  قُلْ أَ تُحَاجُّونَنا فِي اللَّهِ وَ هُوَ رَبُّنا وَ رَبُّكُمْ وَ لَنا أَعْمالُنا وَ لَكُمْ أَعْمالُكُمْ وَ نَحْنُ لَهُ مُخْلِصُونَ  .\r\nاين آيه و آيهء بعدى يك جواب مستقل ديگرى است به  وَ قالُوا كُونُوا هُوداً أَوْ نَصارى تَهْتَدُوا  و آن اينكه مىگفتند : يهودى يا نصرانى شويد كه نظر خدا منحصر به يهوديت و نصرانيت است ، از طرف ديگر پيامبران گذشته يهودى يا نصرانى بودند ( آن چنان يهودى و نصرانى كه ما مىگوئيم ) در جواب مىفرمايد :\r\nبگو آيا با ما دربارهء خدا محاجه مىكنيد ؟ و مىگوئيد  نَحْنُ أَبْناءُ اللَّهِ وَ أَحِبَّاؤُهُ  ؟\r\nاين اختصاص براى شما از كجا پيدا شده ؟ با آنكه او هم پروردگار ما و هم\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nپروردگار شما است ، نسبت همه به او يكسان است . و آن گهى اعمال همه ما براى خود ما است و فقط با اعمال مىشود به خدا نزديك شد و چون ما در اعمال اخلاص داريم نه شما ، پس برنده مائيم .\r\n140 -  أَمْ تَقُولُونَ إِنَّ إِبْراهِيمَ وَ إِسْماعِيلَ وَ إِسْحاقَ وَ يَعْقُوبَ وَ الْأَسْباطَ كانُوا هُوداً أَوْ نَصارى  .\r\nبراى اثبات حق بودن خود هر يك انبياء را در دين خود مىدانستند و مىگفتند : آنها از ما هستند  قُلْ أَ أَنْتُمْ أَعْلَمُ أَمِ اللَّهُ  در جواب بگو :\r\nآيا شما بهتر مىدانيد يا خدا ؟ ! پس چرا خدا آن را انكار مىكند ؟ ! ! اگر آنها يهودى يا نصرانى بودند خدا آن را نفى نمىكرد . يهوديت و نصرانيت بعد از نزول تورات و انجيل پيدا شده ، ولى آنها قبلا به دنيا آمده و رفته‌اند آيهء 65 آل عمران نيز در اين زمينه است .\r\n وَ مَنْ أَظْلَمُ مِمَّنْ كَتَمَ شَهادَةً عِنْدَهُ مِنَ اللَّهِ  لفظ « من اللَّه » متعلق است به « شهادة » از اين معلوم مىشود كه يهود و نصارى مىدانستند پيدايش اين دو واژه بعد از پيامبران فوق بوده و خدا از مسلم و موحد بودن آنها خبر داده است و شايد مراد از شهادت همان باشد كه در تورات و انجيل دربارهء رسول خدا صلّى اللَّه عليه و آله آمده و آن را كتمان كردند و در آخر مىگويد : بدانيد كه اين كار به ضرر شما تمام خواهد شد زيرا  وَ مَا اللَّهُ بِغافِلٍ عَمَّا تَعْمَلُونَ  .\r\n141 -  تِلْكَ أُمَّةٌ قَدْ خَلَتْ لَها ما كَسَبَتْ وَ لَكُمْ ما كَسَبْتُمْ وَ لا تُسْئَلُونَ عَمَّا كانُوا يَعْمَلُونَ  .\r\nاين آيه همان آيه 134 است كه گذشت يعنى شما نمىتوانيد در حق بودن خود آنها را ملاك قرار دهيد كه از قوم ما بودند پس ما بر حقيم ، در گذشته گفته شد كه خطاب در آيه ظاهرا متوجه به يهود است ولى در اينجا ظاهرا متوجه به يهود و نصارى و شايد به همه باشد .\r\n\r\n","description":"","footnote":"","page_name":" 258 ","page_number":258},
  {"content":"\r\n\r\n\r\nنكته‌ها\r\n\r\nما و پيامبران :\r\nمسلمانان بايد همه پيامبران را محترم بدارند و بدانند كه آنها عليهم السّلام پيشوايان راستين انسانيت بودند كه هر يك به سهم خود در احياء توحيد و پيشرفت بشر بالاترين تلاش را كرده و جادهء تكامل را صاف و هموار نموده‌اند و لازم است آنها را سرمشق و مقتداى خويش قرار دهند و در رديف و صنف آنها قرار گيرند و مانند آنها موحد ، فداكار ، انسان دوست ، پاك و منزه باشند پيروى از قرآن پيروى از همه انبياء است آرى منطق مسلمانان  لا نُفَرِّقُ بَيْنَ أَحَدٍ مِنْهُمْ وَ نَحْنُ لَهُ مُسْلِمُونَ  است .\r\nرنگ خدايى : كلمهء « صبغة اللَّه » تعبيرى عجيب و حقيقت عجيبترى است ، رنگهاى نژادى ، قبيلگى ، مرزى ، اطاعتهاى كوركورانه از رهبران دروغين و به طور كلى « ارباب متفرقون » بشر را از هم جدا و بيچاره كرده است ولى توحيد و اسلام كه رنگ خدايى است مانند هاله‌اى از نور همهء انسانها را احاطه مىكند و مرزى ميان آنها قائل نمىشود ، در اين رنگ ، مردم جهان همگى يك واحد همه افراد يك خانواده بوده و سرپرست فقط خداست ، رب ، معبود و ملك او است     قُلْ أَعُوذُ بِرَبِّ النَّاسِ مَلِكِ النَّاسِ إِلهِ النَّاسِ     .\r\nآرى بايد تمام رنگها را شست و رنگ خدايى پذيرفت تا جامعه روى سعادت به بيند و همه چيز در پرتو آن جابجا شود « بلال‌ها » كه رنگ اسلامى دارند پيشكار پيامبر شوند ، « ابو لهب » ها كه رنگ خدايى نمىپذيرند مطرود گردند ، درود بر مردانى كه رنگ خدايى دارند ، درود بر جوانانى كه رنگ خدايى پذيرفته‌اند و در زندگى آنها جز خدا حكومت نمىكند در مجمع از امام صادق عليه السّلام نقل شده صبغة اللَّه اسلام است ، آرى اسلام و تسليم شدن به خدا\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nپذيرفتن رنگ خدايى است .\r\n\r\nتعميد :\r\nنصارى آبى باسم اب و ابن و روح القدس بر بچه‌هاى خود مىپاشند و اين عمل را تعميد مىگويند ، هاكس امريكايى در قاموس خود در مادهء « تعميد » دربارهء آن مفصل بحث كرده است . در مجمع البيان فرموده : بعضى از نصارى مولود خويش را در آبى كه به آن معموديه گويند فرو مىبرند و آن را تطهير مولود مىدانند ، به قولى يهود و نصارى فرزندان خويش را رنگ يهوديت و نصرانيت مىزنند يعنى دين خويش را به آنها تلقين مىكنند ، بدين جهت عمر بن الخطاب از نصارى بنى تغلب پيمان گرفت كه فرزندان خويش را رنگ نصرانيت نزنند بلكه بگذارند آنها بزرگ شوند سپس هر دينى كه خواستند به پذيرند .\r\nمىشود گفت كه تعبير « صبغة اللَّه » براى آنست كه رنگ يهوديت و نصرانيت كه مورد نظر شماست باطل است بايد رنگ خدايى پذيرفت .\r\n\r\n","description":"","footnote":"","page_name":" 260 ","page_number":260},
  {"content":"\r\n\r\n\r\n[ سوره البقرة ( 2 ) : آيات 142 تا 147 
  ]\r\nسَيَقُولُ السُّفَهاءُ مِنَ النَّاسِ ما وَلاَّهُمْ عَنْ قِبْلَتِهِمُ الَّتِي كانُوا عَلَيْها قُلْ لِلَّهِ الْمَشْرِقُ وَ الْمَغْرِبُ يَهْدِي مَنْ يَشاءُ إِلى صِراطٍ مُسْتَقِيمٍ ( 142 ) وَ كَذلِكَ جَعَلْناكُمْ أُمَّةً وَسَطاً لِتَكُونُوا شُهَداءَ عَلَى النَّاسِ وَ يَكُونَ الرَّسُولُ عَلَيْكُمْ شَهِيداً وَ ما جَعَلْنَا الْقِبْلَةَ الَّتِي كُنْتَ عَلَيْها إِلاَّ لِنَعْلَمَ مَنْ يَتَّبِعُ الرَّسُولَ مِمَّنْ يَنْقَلِبُ عَلى عَقِبَيْهِ وَ إِنْ كانَتْ لَكَبِيرَةً إِلاَّ عَلَى الَّذِينَ هَدَى اللَّهُ وَ ما كانَ اللَّهُ لِيُضِيعَ إِيمانَكُمْ إِنَّ اللَّهَ بِالنَّاسِ لَرَؤُفٌ رَحِيمٌ ( 143 ) قَدْ نَرى تَقَلُّبَ وَجْهِكَ فِي السَّماءِ فَلَنُوَلِّيَنَّكَ قِبْلَةً تَرْضاها فَوَلِّ وَجْهَكَ شَطْرَ الْمَسْجِدِ الْحَرامِ وَ حَيْثُ ما كُنْتُمْ فَوَلُّوا وُجُوهَكُمْ شَطْرَهُ وَ إِنَّ الَّذِينَ أُوتُوا الْكِتابَ لَيَعْلَمُونَ أَنَّهُ الْحَقُّ مِنْ رَبِّهِمْ وَ مَا اللَّهُ بِغافِلٍ عَمَّا يَعْمَلُونَ ( 144 ) وَ لَئِنْ أَتَيْتَ الَّذِينَ أُوتُوا الْكِتابَ بِكُلِّ آيَةٍ ما تَبِعُوا قِبْلَتَكَ وَ ما أَنْتَ بِتابِعٍ قِبْلَتَهُمْ وَ ما بَعْضُهُمْ بِتابِعٍ قِبْلَةَ بَعْضٍ وَ لَئِنِ اتَّبَعْتَ أَهْواءَهُمْ مِنْ بَعْدِ ما جاءَكَ مِنَ الْعِلْمِ إِنَّكَ إِذاً لَمِنَ الظَّالِمِينَ ( 145 ) الَّذِينَ آتَيْناهُمُ الْكِتابَ يَعْرِفُونَهُ كَما يَعْرِفُونَ أَبْناءَهُمْ وَ إِنَّ فَرِيقاً مِنْهُمْ لَيَكْتُمُونَ الْحَقَّ وَ هُمْ يَعْلَمُونَ ( 146 )\r\nالْحَقُّ مِنْ رَبِّكَ فَلا تَكُونَنَّ مِنَ الْمُمْتَرِينَ ( 147 )\r\n\r\n","description":"","footnote":"","page_name":" 261 ","page_number":261},
  {"content":"\r\n\r\n142 - حتما ابلهان از مردم ، خواهند گفت : چه چيز آنها را از قبله‌اى كه در آن بودند برگردانيد بگو : مشرق و مغرب مال خداست ، هر كه را بخواهد به راه راست هدايت كند .\r\n143 - و اين چنين شما را ( مسلمانان كامل را ) جماعت ميانه و معتدل قرار داديم تا حجت و نمونه بر مردم باشيد و پيامبر حجت و نمونه بر شما باشد و ما آن قبله را كه قبلا بر آن بودى ، فقط براى اين قرار داديم تا معلوم كنيم آنكه را كه تابع رسول است از آن كه به عقب بر مىگردد ، حقا كه اين كار دشوار بود مگر بر كسانى كه خدا هدايتشان كرده ، و خدا ايمان ( نمازى كه قبلا خوانده‌ايد ) شما را ضايع نمىكند ، زيرا خدا به مردم رءوف و مهربان است .\r\n144 - گردش روى تو را به طرف آسمان مىبينم ( كه روى به آسمان دوخته منتظر تغيير قبله هستى ) تو را به قبله‌اى كه دوست دارى مىگردانيم . روى خود را به جانب مسجد الحرام كن و هر كجا بوده باشيد روى خود را به طرف آن كنيد آنها كه اهل كتابند ( و تغيير قبله را در كتاب خوانده‌اند ) مىدانند ، كه اين كار حق و از جانب خداست و خدا از آنچه مىكنند بىخبر نيست .\r\n145 - اگر هر دليلى براى اهل كتاب بياورى از قبلهء تو پيروى نخواهند كرد و تو پيرو قبلهء آنها نخواهى شد ( تغيير مجدد قبله غير ممكن است ) آنها نيز پيرو قبلهء يكديگر نخواهند بود و اگر تو بعد از اين دانش كه به تو آمده ، از هوسهاى آنها پيروى كنى ، حتما از ستمگران خواهى بود .\r\n146 - آنان كه به آنها كتاب داده‌ايم پيامبر را مىشناسند چنان كه پسرانشان را مىشناسند ولى گروهى از آنها حق را با آنكه مىدانند كتمان مىكنند .\r\n147 - فرمان حق ( تغيير قبله ) از جانب خداى تو است ، فلذا از دو دلان مباش ( و در آن شكى نكن ) .\r\n\r\nكلمه‌ها\r\nو لا هم : در ذيل آيهء 83 گفته شد : ولى ( بر وزن فرق ) در اصل به معنى نزديكى و كنار هم بودن است ، توليه اگر با « عن » به مفعول\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nثانى متعدى شود به معنى برگرداندن از شىء است چنان كه در  وَلَّاهُمْ عَنْ قِبْلَتِهِمُ  و اگر به نفسه به دو مفعول اضافه شود به معنى بر گرداندن به جانب شىء است چنان كه در  فَلَنُوَلِّيَنَّكَ  آن گونه مىباشد .\r\nقبلة : قبله در اصل براى نوع و حالت است يعنى يك نوع رو كردن ، سپس اسم شده به جهتى كه در نماز به آن روى آورند ( مجمع البيان ) راغب گويد : در عرف اسم مكانى است كه در نماز به آن رو كنند .\r\nمشرق : مشرق و مغرب بقره / 115 .\r\nامة : جماعتى كه وجه مشترك دارند بقره / 134 .\r\nوسط : معتدل . ميانه . ( صحاح ) و نيز به معنى ميان دو چيز ( بين ) آيد گويند : « جلست وسط القوم » ميان قوم نشستم . ( قاموس قرآن ) .\r\nشهداء : جمع شهيد . شهود و شهادت در اصل به معنى حضور و معاينه است ( گواه ، سرمشق ) .\r\nينقلب : قلب به معنى برگرداندن ، انقلاب به معنى انصراف و برگشتن است .\r\nعقبيه : عقب : پاشنه پا ، عقبين تثنيهء آنست انقلب على عقبيه يعنى بر دو پاشنهء خود بگرديد مراد از آن رجوع به حالت اوليه است .\r\nرءوف : از اسماء حسنى است . رأفت نسبت به كسى كه گرفتار و مبتلا است ولى رحمت اعم است به مبتلى و غير آن ( المنار و الميزان ) پس « رءوف » اخص و « رحيم » اعم است .\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nتقلب : تحول . گرديدن .\r\nشطر : طرف . نصف .\r\nحرام : حرام در اصل به معنى ممنوع است مسجد الحرام و بيت الحرام از آن گويند كه محترم بوده و حدودى دارند و چيزىهايى در آنها حرام شده كه در غير آنها حرام نيست .\r\nممترين : مريه به معنى مردد و دو دل بودن و از شك اخص است .\r\nممترين : دو دلان .\r\n\r\nشرحها\r\nتحويل قبله :\r\nقبله يهود ، بيت المقدس است ( صخره معروف ) و رو به آن نماز مىخوانند قبلهء نصارى جهت مشرق است هر جا رو به طرف مشرق نماز مىخوانند ، به قولى اين از آن پيدا شده كه اروپائيان به طرف زادگاه عيسى عليه السّلام كه در شرق اروپا است ايستاده و نماز خوانده‌اند رسول اكرم صلّى اللَّه عليه و آله مدت سيزده سال در مكه و هفده ماه در مدينه به طرف بيت المقدس نماز خواند در سال دوم هجرت ماه رجب تحويل قبله واقع شد و آن حضرت به طرف كعبه ايستاد ( قاموس قرآن ، لغت قبله ) .\r\nدر مجمع البيان ضمن روايتى از حضرت صادق صلوات اللَّه عليه نقل كرده :\r\n. . . رسول خدا صلّى اللَّه عليه و آله وقت ظهر در مسجد بنى سالم نماز مىخواند دو ركعت از نماز ظهر را خوانده بود كه جبرئيل نازل شد دو بازوى آن حضرت را گرفت و به سوى كعبه برگردانيد چون بيت المقدس در شمال مدينه و كعبه در جنوب آن واقع شده لذا لازم بود آن حضرت پشت به بيت المقدس كند بدين جهت صدوق رحمه اللَّه در فقيه نقل كرده جبرئيل آمده . . . دست پيامبر را گرفت و رويش را به كعبه برگردانيد آنان كه پشت سر آن جناب بودند رو به كعبه كردند تا مردان\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nدر جاى زنان و زنان در جاى مردان قرار گرفتند .\r\nنگارنده گويد : معلوم مىشود كه جبرئيل دست آن حضرت را گرفته و از جهت شمال به جهت جنوب آورده و در ميان نماز قدمها راه رفته ولى اقتدا كنندگان در جاى خود برگشته‌اند و زنان در پيش افتاده و مردان در عقب مانده‌اند و گرنه مىبايست آن حضرت از همه عقبتر باشد .\r\nقبله و اسلام :\r\nمسلمانان در همه جاى دنيا به طرف كعبه نماز مىخوانند اموات خود را رو به كعبه دفن مىكنند ، ذبيحه‌هاى خود را رو به كعبه ذبح مىكنند ، محراب مساجدشان هر جا رو به كعبه است ، از اين جهت يك اتحاد و هماهنگى ميان آنها برقرار است اسلام كه به مسئلهء وحدت بيشتر اهميت قائل است در اين كار در راه وحدت و هماهنگى قدم برداشته ، از طرف ديگر : كعبه از حيث عبادت و معبد بودن قديمىتر از بيت - المقدس است و چون اسلام دين ابراهيم است لازم بود خانه‌اى كه به دست ابراهيم بنا شده مركزيت پيدا كند تا دارندگان دين ابراهيم به معبدى كه به دست او ساخته شده رو كنند ، اين است كه با تحويل قبله ، ارتباط با يهوديت آميخته با شرك و ارباب پرستى كاملا قطع شد و لازم بود كه قطع بشود .\r\nخلاصهء آيات :\r\nدر اين آيات بيان شده : اولا تغيير قبله چيز شگفت‌آورى نيست و آن قانون طبيعى نمىباشد كه تغيير نپذيرد بلكه امر اعتبارى است ، خدا هر كجا را بخواهد قبله مىكند ثانيا خدا مسلمانان را امت متعادل قرار داده تا به ديگران حجت و الگو باشند .\r\nثالثا از اول بنا بود كه قبله عوض شود ، قبلهء قبلى براى امتحان مردم بود كه آيا مىتوانند از عادت ديرينه به آسانى دست بكشند ؟ رابعا نمازهايى كه به قبلهء اولى خوانده شده همه قبول است خامسا اين حكم غير قابل تغيير است و كعبه تا ابد قبلهء اسلام خواهد بود . سادسا اهل كتاب در كتاب خود تحويل قبله را خوانده‌اند ،\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nانكارشان از روى عناد است .\r\n142 -  سَيَقُولُ السُّفَهاءُ مِنَ النَّاسِ ما وَلَّاهُمْ عَنْ قِبْلَتِهِمُ الَّتِي كانُوا عَلَيْها  .\r\nدر قاموس قرآن « اول حرف سين » اثبات كرده‌ايم كه « سين » گاهى براى تأكيد آيد ، مراد از « الناس » ظاهرا يهود ، منافقان و مشركين است كه از روى سفاهت تحويل قبله را مايهء تشنج كرده بودند .\r\n قُلْ لِلَّهِ الْمَشْرِقُ وَ الْمَغْرِبُ يَهْدِي مَنْ يَشاءُ إِلى صِراطٍ مُسْتَقِيمٍ  جواب اشكال ابلهان است يعنى همه جاى زمين مال خداست در گذشته گفته بود به بيت المقدس من نماز بخوانيد ، الان مىگويد : به كعبهء من نماز بخوانيد ، قانون طبيعى نيست كه غير قابل نقض باشد . نكره بودن « صراط » نشان مىدهد كه مصلحت ايجاب كرده در گذشته بيت المقدس قبله باشد و بعدا كعبه ، و اكنون قبله بودن كعبه صراط مستقيم و برگشت به دين و شعار ابراهيم است .\r\n143 -  وَ كَذلِكَ جَعَلْناكُمْ أُمَّةً وَسَطاً لِتَكُونُوا شُهَداءَ عَلَى النَّاسِ وَ يَكُونَ الرَّسُولُ عَلَيْكُمْ شَهِيداً  .\r\nاين آيه وجه ديگرى از وجوه تحويل قبله است ، لفظ « كذلك » به معنى « اين چنين و هكذا » است « 1 » و اين در قرآن بسيار است مثل  وَ كَذلِكَ أَعْثَرْنا عَلَيْهِمْ لِيَعْلَمُوا أَنَّ وَعْدَ اللَّهِ حَقٌّ  كهف / 21  وَ كَذلِكَ أَنْزَلْناهُ آياتٍ بَيِّناتٍ  حج / 16  وَ كَذلِكَ بَعَثْناهُمْ لِيَتَساءَلُوا بَيْنَهُمْ  كهف / 19 در اين صورت تحويل قبله رمز امت ميانه بودن است ، يعنى : اين چنين با تحويل قبله شما را امت معتدل گردانيم به عبارت ديگر : رو كردن به كعبه كه ساخت ابراهيم است نمونهء پيروى از دين\r\n\r\n\r\n","description":"","footnote":"\r\n( 1 ) - در بسيارى محل « ذلك » را در جاى « هذا » مىآورند براى تعظيم مثل  ذلِكَ الْكِتابُ لا رَيْبَ فِيهِ  .\r\n","page_name":" 266 ","page_number":266},
  {"content":"\r\n\r\nابراهيم مىباشد . دينى كه دين توحيد و اعتدال است .\r\nشما امت متوسط و معتدل هستيد نه مانند يهود و مشركان در طرف افراط و ماديت ، و نه همچون نصارى در ترك لذات جسمانى كه حتى مىگويند : عيسى ازدواج نكرد چون ازدواج پليد است ، شما بايد از هر جهت شايسته و سرمشق و نمونه براى ديگران باشيد .\r\n لِتَكُونُوا شُهَداءَ عَلَى النَّاسِ . . .  در مجمع البيان فرموده : شاهد را از آن شاهد گويند كه مطلب را بيان مىكند لذا شهادت را بينه گفته‌اند يعنى بايد شما سرمشق و نمونهء جامعهء معتدل باشيد و رسول خدا بر شما سرمشق و حجت باشد پيداست كه رسول خدا صلّى اللَّه عليه و آله حجت و الگوى براى تربيت يافتگان اسلامى و آنها الگو و نمونه براى ديگران هستند . در آيهء ديگر آمده :  كُنْتُمْ خَيْرَ أُمَّةٍ أُخْرِجَتْ لِلنَّاسِ . . .  آل عمران / 110 .\r\nناگفته نماند : در بسيارى از روايات هست كه امامان صلوات اللَّه عليهم فرموده‌اند : امت وسط مائيم . شهداء مائيم . رجوع شود به تفسير عياشى ، صافى .\r\nبرهان و اصول كافى باب « الأئمة شهداء اللَّه على خلقه » .\r\nدر اينجا دو مطلب هست : يكى اينكه شكى نيست ائمه صلوات اللَّه عليهم مصداق اولى و اكمل امت وسط و شهداء بودند ، همهء افراد امت نمىتوانند امت معتدل و حجت بر ديگران باشند قهرا منظور تربيت يافتگان واقعى مىباشند ، و مصداق كامل اين عده ائمه عليهم السّلام مىباشند ، روايات ظاهرا بيان مصداق نموده‌اند چنان كه طبرسى در جواب اين سؤال كه همهء امت در وصف اعتدال نيستند فرموده :\r\nهيچ عصرى پيدا نمىشود مگر آنكه جماعتى در اين صفت باشند .\r\nديگر آنكه ظاهر روايات آنست كه شاهد بودن امامان به معنى حجت و نمونه و سرمشق بودن آنهاست نه شاهد بر اعمال در قيامت . مثلا در مجمع البيان نقل كرده كه امام باقر عليه السّلام در بيان شاهد فرمود :\r\n« الينا يرجع الغالى و بنا يلحق\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nالمقصر »\r\nيعنى ما الگو هستيم غالى و افراط كار به ما بر مىگردد و تقصير كننده خويش را به ما مىرساند .\r\nو در كافى از حضرت صادق عليه السّلام نقل شده :\r\n« نحن الامة الوسطى و نحن شهداء اللَّه على خلقه و حججه فى ارضه »\r\nلفظ « حججه فى ارضه » مىفهماند كه منظور همان سرمشق بودن و نمونه بودن است ، اما راجع به شهادت بر اعمال در آخرت ، در ذيل آيهء 41 سورهء نساء  فَكَيْفَ إِذا جِئْنا مِنْ كُلِّ أُمَّةٍ بِشَهِيدٍ  صحبت خواهد شد .\r\n143 -  وَ ما جَعَلْنَا الْقِبْلَةَ الَّتِي كُنْتَ عَلَيْها إِلَّا لِنَعْلَمَ مَنْ يَتَّبِعُ الرَّسُولَ مِمَّنْ يَنْقَلِبُ عَلى عَقِبَيْهِ  .\r\nاين كلمات حاكى از آنست كه تحويل قبله از اول در علم خدايى بوده و بيت المقدس موقتى بوده است ، و چون دست برداشتن از عادات و رسومات ، سخت است غرض آن بوده كه مردم آزمايش شوند و روشن گردد كدام مطيع محض بوده و كدام عصيان خواهد ورزيد ، مؤمن كيست و منافق كدام است .\r\nعلم در « لنعلم » به معنى اظهار و آشكار كردن است و گر نه خدا همه چيز را از اول مىداند ، اين تعبير در قرآن مجيد بسيار است مثل  لِيَعْلَمَ اللَّهُ مَنْ يَخافُهُ  مائده / 94  لِيَعْلَمَ أَنْ قَدْ أَبْلَغُوا رِسالاتِ رَبِّهِمْ  جن / 28 ايضا آل عمران / 140 و حديد / 25 و كهف / 12 در قاموس قرآن در اين زمينه توضيح بيشتر داده شده است .\r\n وَ إِنْ كانَتْ لَكَبِيرَةً إِلَّا عَلَى الَّذِينَ هَدَى اللَّهُ  آنكه ايمان راسخ دارند ، تغيير كار و ترك رسوم براى او مثل آب خوردن سهل است ولى بىعقيده و سست ايمانها در اين زمينه گنگ مىباشند و اين بر آنها سخت است .\r\n وَ ما كانَ اللَّهُ لِيُضِيعَ إِيمانَكُمْ إِنَّ اللَّهَ بِالنَّاسِ لَرَؤُفٌ رَحِيمٌ  اين براى آنست كه معلوم شود نمازهايى كه مدت 14 سال به بيت المقدس خوانده شده همه\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nصحيح مىباشند ، مراد از « ايمان » نماز است زيرا نماز رمز ايمان و معرف آن مىباشد ، در اينجا سبب در جاى مسبب قرار گرفته است ، به عبارت ديگر : اين جملات جواب كسانى است كه گفتند : حالا كه قبله عوض شد تكليف اعمال گذشته چيست ؟ فرق ميان رأفت و رحمت در « كلمه‌ها » گذشت .\r\n144 -  قَدْ نَرى تَقَلُّبَ وَجْهِكَ فِي السَّماءِ فَلَنُوَلِّيَنَّكَ قِبْلَةً تَرْضاها  .\r\nپيداست كه رسول خدا صلّى اللَّه عليه و آله چشم به آسمان دوخته منتظر فرمان تحويل قبله بوده است ، لا بد از آن جهت كه دانسته بود عنقريب دستور آن خواهد رسيد ، و مىخواست زودتر به كعبه كه رمز دين اعتدال است رو كند . بعد از وعدهء تحويل قبله بلا فاصله دستور مىدهد  فَوَلِّ وَجْهَكَ شَطْرَ الْمَسْجِدِ الْحَرامِ وَ حَيْثُ ما كُنْتُمْ فَوَلُّوا وُجُوهَكُمْ شَطْرَهُ  يعنى تو رو به طرف مسجد الحرام كن و در هر كجاى دنيا بوديد به وقت نماز رو به سوى آن كنيد .\r\n وَ إِنَّ الَّذِينَ أُوتُوا الْكِتابَ لَيَعْلَمُونَ أَنَّهُ الْحَقُّ مِنْ رَبِّهِمْ  اين جمله حاكى است كه اهل كتاب در كتابهاى خود خوانده بودند كه پيغمبر آينده قبله را عوض خواهد كرد ، در مجمع البيان و كشاف آمده است : در بشارت پيامبران آنها آمده بود كه از صفات پيامبر آينده نماز خواندن به دو قبله است . لذا از مخالفت بر حذر داشته كه :  وَ مَا اللَّهُ بِغافِلٍ عَمَّا يَعْمَلُونَ  .\r\n145 -  وَ لَئِنْ أَتَيْتَ الَّذِينَ أُوتُوا الْكِتابَ بِكُلِّ آيَةٍ ما تَبِعُوا قِبْلَتَكَ وَ ما أَنْتَ بِتابِعٍ قِبْلَتَهُمْ وَ ما بَعْضُهُمْ بِتابِعٍ قِبْلَةَ بَعْضٍ  .\r\nيعنى در اثر لجاجتى كه دارند هر كارى كه بكنى قبلهء تو را به رسميت نخواهند شناخت و نيز يهود بر قبله نصارى و بالعكس تسليم نخواهند شد ، اى پيامبر تو هم ابدا نمىتوانى تابع آنها شوى ، كعبه ، قبله هميشگى تو است .\r\n وَ لَئِنِ اتَّبَعْتَ أَهْواءَهُمْ مِنْ بَعْدِ ما جاءَكَ مِنَ الْعِلْمِ إِنَّكَ إِذاً لَمِنَ الظَّالِمِينَ  .\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nتهديد شديدى است كه در مقابل فرمان خدا حق ندارى تابع هوس آنها باشى و نيز روشن مىكند كه مخالفت فرمان خدا مهلك است و در اين حكم پيامبر و غير آن يكسانند .\r\n146 -  الَّذِينَ آتَيْناهُمُ الْكِتابَ يَعْرِفُونَهُ كَما يَعْرِفُونَ أَبْناءَهُمْ  .\r\nضمير « يعرفونه » راجع است به رسول خدا صلّى اللَّه عليه و آله . در اين آيه مطلب متوجه به مسلمانان است ، يعنى در اينكه پيامبر شما حق است و قبله را به فرمان خدا عوض كرد از مخالفت اهل كتاب شكى به خود را ندهيد زيرا آنها پيامبر شما را مثل شناختن پسرانشان مىشناسند و حق را دانسته و از روى عمد كتمان مىكنند .\r\nآرى :  وَ إِنَّ فَرِيقاً مِنْهُمْ لَيَكْتُمُونَ الْحَقَّ وَ هُمْ يَعْلَمُونَ  .\r\n147 -  الْحَقُّ مِنْ رَبِّكَ فَلا تَكُونَنَّ مِنَ الْمُمْتَرِينَ  .\r\nتأكيد مطلب سابق است . يعنى اين دستور حق از جانب خداست ، ابدا از دو دلان و شك كنندگان مباش ، گويند : خطاب به رسول خدا و مراد امت اوست ولى مانعى ندارد كه مراد خود آن حضرت باشد چون او هم بشر بود ، خدا بدين وسيله خواسته شكى بر وى عارض نشود و اگر تأييد خدايى نبود شك عارض مىشد .\r\n\r\nنكته‌ها\r\n\r\nزنان و نماز جماعت :\r\nفقهاء رضوان اللَّه عليهم فتوى داده‌اند كه : نماز زن در منزل افضل است بر نمازش در مسجد . سند اين حكم رواياتى است كه از ائمه عليهم السّلام نقل شده از جمله\r\n« قال ابو عبد اللَّه عليه السّلام خير مساجد نسائكم البيوت » « 1 »\r\nبه نظر نگارنده اين حكم در\r\n\r\n\r\n","description":"","footnote":"\r\n( 1 ) - در وسائل ج 3 / 509 ابواب احكام المساجد باب 30 پنج حديث در اين زمينه نقل شده است .\r\n","page_name":" 270 ","page_number":270},
  {"content":"\r\n\r\nخصوص نماز انفرادى است نه نماز جماعت ، زيرا قطع نظر از اينكه بعيد است اسلام زنان را از ثواب جماعت در مساجد محروم كند ، رواياتى هست كه زنان پشت سر رسول خدا صلّى اللَّه عليه و آله نماز جماعت مىخوانده‌اند :\r\n1 - در فقيه باب القبلة نقل شده : آن گاه كه رسول خدا صلّى اللَّه عليه و آله در مسجد القبلتين به طرف كعبه برگشت ، زنان و مردان كه پشت سرش بودند برگشتند تا اينكه\r\n« قام الرجال مقام النساء و النساء مقام الرجال » .\r\n2 - در فروع كافى كتاب نكاح باب\r\n« ان المؤمن كفو المؤمنة » ( ج 5 / 339 )\r\nدر حالات جويبر صحابى نقل شده كه با زنش براى نماز از منزل خارج شدند ظاهرا منظور آنست كه پشت سر رسول خدا صلّى اللَّه عليه و آله نماز صبح خوانده‌اند .\r\n3 - مشهور است كه در مكه على عليه السّلام و حضرت خديجهء كبرى پشت سر رسول خدا نماز مىخواندند رجوع شود به تواريخ .\r\n4 - در تفسير برهان و صافى ذيل آيهء  يا أَيُّهَا النَّبِيُّ قُلْ لِأَزْواجِكَ . . . \r\nاحزاب / 59 نقل شده : سبب نزول آيه آن بود كه زنان در مسجد پشت سر رسول خدا نماز مىخواندند شب كه براى نماز مغرب و عشا و صبح براى نماز صبح به مسجد مىرفتند جوانان سر راه آنها نشسته مزاحمشان مىشدند تا آيهء فوق نازل گرديد .\r\n5 - در وسايل كتاب الصلاة ابواب القبلة ج 3 / 216 از امام عليه السّلام نقل شده چون به بنى اشهل خبر تحويل قبله را دادند آنها در نماز بودند زنان در جاى مردان و بالعكس قرار گرفتند ولى مثل اينكه در روايات ديده نشده كه فاطمه زهرا صلوات اللَّه عليها در مسجد به نماز جماعت حاضر شده باشد .\r\n\r\n","description":"","footnote":"","page_name":" 271 ","page_number":271},
  {"content":"\r\n\r\n\r\nقبله كعبه است نه مسجد الحرام\r\nقرآن مجيد در قبله بودن كعبه صريح نيست فقط رو كردن به مسجد الحرام را عنوان كرده است چنان كه گذشت ولى به ضرورت اسلام ، قبله ، كعبه است « 1 » و چون آيات در مدينه نازل گشته و استقبال مسجد الحرام استقبال كعبه را لازم داشته از آن جهت كعبه عنوان شده است در تهذيب و فقيه از حضرت صادق صلوات اللَّه عليه نقل شده خداى تعالى كعبه را براى اهل مسجد الحرام ، مسجد الحرام را براى اهل حرم ، حرم را براى اهل دنيا قبله قرار داده است اين براى آنست كه قبله واقعى كعبه است در وسايل ابواب القبله ، باب دوم و سوم در اين زمينه است در كتابهاى اهل سنت نيز از قبيل صحيح بخارى ، مسلم ، ابى داود ، نسايى و غيره نقل شده كه قبله ، كعبه است .\r\n\r\n\r\n","description":"","footnote":"\r\n( 1 ) - فقهاء فرموده‌اند : قبله مكانى است كه بيت اللَّه در روى آن قرار گرفته از قعر زمين تا آسمان ، گويا اين به جهت آنست كه خصوص بنا در نظر نيست .\r\n","page_name":" 272 ","page_number":272},
  {"content":"\r\n\r\n\r\n[ سوره البقرة ( 2 ) : آيات 148 تا 152 
  ]\r\nوَ لِكُلٍّ وِجْهَةٌ هُوَ مُوَلِّيها فَاسْتَبِقُوا الْخَيْراتِ أَيْنَ ما تَكُونُوا يَأْتِ بِكُمُ اللَّهُ جَمِيعاً إِنَّ اللَّهَ عَلى كُلِّ شَيْءٍ قَدِيرٌ ( 148 ) وَ مِنْ حَيْثُ خَرَجْتَ فَوَلِّ وَجْهَكَ شَطْرَ الْمَسْجِدِ الْحَرامِ وَ إِنَّهُ لَلْحَقُّ مِنْ رَبِّكَ وَ مَا اللَّهُ بِغافِلٍ عَمَّا تَعْمَلُونَ ( 149 ) وَ مِنْ حَيْثُ خَرَجْتَ فَوَلِّ وَجْهَكَ شَطْرَ الْمَسْجِدِ الْحَرامِ وَ حَيْثُ ما كُنْتُمْ فَوَلُّوا وُجُوهَكُمْ شَطْرَهُ لِئَلاَّ يَكُونَ لِلنَّاسِ عَلَيْكُمْ حُجَّةٌ إِلاَّ الَّذِينَ ظَلَمُوا مِنْهُمْ فَلا تَخْشَوْهُمْ وَ اخْشَوْنِي وَ لِأُتِمَّ نِعْمَتِي عَلَيْكُمْ وَ لَعَلَّكُمْ تَهْتَدُونَ ( 150 ) كَما أَرْسَلْنا فِيكُمْ رَسُولاً مِنْكُمْ يَتْلُوا عَلَيْكُمْ آياتِنا وَ يُزَكِّيكُمْ وَ يُعَلِّمُكُمُ الْكِتابَ وَ الْحِكْمَةَ وَ يُعَلِّمُكُمْ ما لَمْ تَكُونُوا تَعْلَمُونَ ( 151 ) فَاذْكُرُونِي أَذْكُرْكُمْ وَ اشْكُرُوا لِي وَ لا تَكْفُرُونِ ( 152 )\r\n148 - براى هر قوم ( به اقتضاء مصلحت ) قبله‌اى است كه قوم به آن رو مىكند ، شما در كارهاى خير سبقت جوييد ، ( زيرا ) هر كجا كه بوده باشيد خدا شما را ( براى حساب ) حاضر مىكند كه خدا به هر چيز تواناست .\r\n149 - هر كجا كه باشى روى خود را به طرف مسجد الحرام كن ، اين دستور حق و از جانب خداست و خدا از آنچه مىكنيد بىخبر نيست .\r\n150 - هر كجا رفتى روى خود را به سوى مسجد الحرام كن و هر جا كه بوديد ( به وقت نماز ) رو به سوى آن كنيد تا مردم بر ضد شما دليلى نداشته باشند ، مگر آنها كه ظالمند ( و نخواهند پذيرفت ) از آنها نترسيد و از من به ترسيد ، و تا نعمتم را بر شما تمام كنم و تا هدايت يابيد .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\n151 - ( قبله را به شما نعمت داديم ) همانطور كه در ميان شما پيامبرى از خودتان فرستاديم ، كه او آيات ما را بر شما مىخواند و پاكتان مىكند و احكام و اخلاق به شما تعليم مىدهد و آنچه ندانسته‌ايد مىآموزد .\r\n152 - ( حالا كه اين را دانستيد ) پس مرا ياد كنيد تا شما را ياد كنم و به من شكر و سپاس گوئيد و كفران نعمت من نكنيد .\r\n\r\nكلمه‌ها\r\nوجهة : وجهه ( بكسر واو ) چيزى است كه انسان به آن رو مىكند مثل « قبله » .\r\nخيرات : خيره ( بفتح اول و سكون دوم و فتح سوم ) به معنى كثير الخير ، جمع آن خيرات است مراد از آن كارهاى پرفائده مىباشد ، خير در اصل به معنى دلپسند و مرغوب است .\r\nحيث : ظرف مكان و مبنى بر ضم است و چون ماء كافه بر آن لاحق شود معناى شرط مىدهد و جازم دو فعل باشد .\r\nشطر : طرف شىء . نصف شىء .\r\nحجة : دليل . برهان .\r\nحكمة : بقره / 129 .\r\n\r\nشرحها\r\nدر اين آيات بيان شده كه وجود قبله يك امر تكوينى نيست تا قابل تغيير نباشد بلكه به اقتضاء مصلحت عوض مىشود چنان كه هر قومى را قبله‌اى بوده است ، و نيز اين تحويل يك حكم قطعى است و برگشت به حال اول ، محلى ندارد ، وانگهى تغيير قبله زبان مخالفان را قطع كرده ، نعمت خدا را اتمام و مسلمانان\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nرا در معرض هدايت قرار داده است چنان كه آمدن پيامبر اسلام از جملهء نعمتهاى خداوندى بوده است .\r\n148 -  وَ لِكُلٍّ وِجْهَةٌ هُوَ مُوَلِّيها فَاسْتَبِقُوا الْخَيْراتِ  .\r\nجواب ديگرى است بر مخالفان تغيير قبله يعنى قبله چيزى نيست كه پيوسته ثابت باشد بلكه بسته به اقتضاء مصلحت و زمان است چنان كه هر ملت قبله‌اى داشته‌اند شما به عوض هياهو درباره قبله پى كارهاى مفيد برويد كه تعيين كنندهء سرنوشت هستند و شما در گرو آنها هستيد  أَيْنَ ما تَكُونُوا يَأْتِ بِكُمُ اللَّهُ جَمِيعاً  هر جا كه باشيد خدا شما را در روز قيامت جمع كرده و به اعمال شما رسيدگى خواهد كرد و نبايد در اين مورد شك كنيد كه  إِنَّ اللَّهَ عَلى كُلِّ شَيْءٍ قَدِيرٌ  .\r\nدر تفسير برهان حدود چهارده روايت نقل كرده كه ائمه صلوات اللَّه عليهم با  أَيْنَما تَكُونُوا . . .  به جمع شدن اصحاب مهدى سلام اللَّه عليه از اطراف جهان استشهاد فرموده‌اند و آن استفاده خاصى از آيه است « 1 » .\r\nاصل اديان آسمانى از لحاظ اصول يكى است ولى از لحاظ فروع به مقتضاى زمان ، احكام متفاوت مىشود ماجراى قبله از قسمت دوم است نظير اين است آيهء  . . . لِكُلٍّ جَعَلْنا مِنْكُمْ شِرْعَةً وَ مِنْهاجاً وَ لَوْ شاءَ اللَّهُ لَجَعَلَكُمْ أُمَّةً واحِدَةً وَ لكِنْ لِيَبْلُوَكُمْ فِي ما آتاكُمْ فَاسْتَبِقُوا الْخَيْراتِ إِلَى اللَّهِ مَرْجِعُكُمْ جَمِيعاً . . .  مائده / 48 نمىشود گفت ظهور آيه آنست كه قبله يهود نيز در رسميت خود باقى است زيرا يقين داريم كه آن با رسمى شدن كعبه منسوخ شده است .\r\n149 -  وَ مِنْ حَيْثُ خَرَجْتَ فَوَلِّ وَجْهَكَ شَطْرَ الْمَسْجِدِ الْحَرامِ  .\r\nاين آيه راجع به گسترش حكم قبله است يعنى نه تنها در مدينه بلكه\r\n\r\n\r\n","description":"","footnote":"\r\n( 1 ) - در تفسير عياشى از حضرت رضا صلوات اللَّه عليه نقل كرده\r\n« . . . قال و ذلك و اللَّه ان لو قد قام قائمنا يجمع اللَّه اليه شيعتنا من جميع البلدان » .\r\n","page_name":" 275 ","page_number":275},
  {"content":"\r\n\r\nهر كجا كه رفتى موقع نماز رو به مسجد الحرام كن جمله  « وَ مِنْ حَيْثُ خَرَجْتَ »  به معنى هر كجا باشى است چون خروج از مكانى ، بودن در مكان ديگر را لازم دارد  وَ إِنَّهُ لَلْحَقُّ مِنْ رَبِّكَ  تأكيد مطلب است يعنى اين حكم ثابتى است از جانب خدا  وَ مَا اللَّهُ بِغافِلٍ عَمَّا تَعْمَلُونَ  تهديد است مانند  وَ لَئِنِ اتَّبَعْتَ أَهْواءَهُمْ  كه گذشت يعنى خدا ناظر كار شما است مبادا با اين حكم مخالفت كنيد .\r\n150 -  وَ مِنْ حَيْثُ خَرَجْتَ فَوَلِّ وَجْهَكَ شَطْرَ الْمَسْجِدِ الْحَرامِ وَ حَيْثُ ما كُنْتُمْ فَوَلُّوا وُجُوهَكُمْ شَطْرَهُ  .\r\nاين آيه خطاب است به رسول خدا صلّى اللَّه عليه و آله و پيروان او كه در هر كجا باشند به وقت نماز رو به كعبه كنند و چون اين حكم در آيات گذشته روشن شده مىشود گفت تكرار آن براى اهميت است كه اين فرمان را بايد كاملا مراعات كرد و دقت نمود و ضمنا در ذيل آيه براى اين حكم سه علت ذكر شده اول :\r\n لِئَلَّا يَكُونَ لِلنَّاسِ عَلَيْكُمْ حُجَّةٌ  تا مردم به ضد شما اقامهء دليل نكنند يعنى اگر قبله تبديل نمىيافت يهود و نصارى مىگفتند : اين پيامبر موعود نيست كه به دو قبله نماز نخواند  إِلَّا الَّذِينَ ظَلَمُوا مِنْهُمْ فَلا تَخْشَوْهُمْ وَ اخْشَوْنِي  يعنى ظالمان آنها حتى با تحويل قبله قانع نخواهند شد لذا از سمپاشى و لجاجت آنها نترسيد فقط از خدا بترسيد و با اين فرمان مخالفت نكنيد .\r\nدوم :  وَ لِأُتِمَّ نِعْمَتِي عَلَيْكُمْ  كه قبلهء مستقل و هماهنگى اسلامى موجب اتمام نعمت خدا است . سوم :  وَ لَعَلَّكُمْ تَهْتَدُونَ  اين مضمون در آيهء 142 نيز گذشت ، آرى برگشتن به كعبه رمز برگشتن به دين ابراهيم و دين توحيد است و آن عبارت اخراى هدايت يافتن و امت معتدل بودن مىباشد .\r\n151 -  كَما أَرْسَلْنا فِيكُمْ رَسُولًا مِنْكُمْ يَتْلُوا عَلَيْكُمْ آياتِنا وَ يُزَكِّيكُمْ وَ يُعَلِّمُكُمُ الْكِتابَ وَ الْحِكْمَةَ وَ يُعَلِّمُكُمْ ما لَمْ تَكُونُوا تَعْلَمُونَ  .\r\nاين آيه رسول خدا صلّى اللَّه عليه و آله را آن گونه وصف مىكند كه ابراهيم عليه السّلام در\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nضمن دعاى خويش از خداوند خواست و در آيهء 131 گذشت ، پس كاف در « كما » براى تشبيه و « ما » براى مصدر و مخاطب مسلمانان هستند . يعنى : ما كعبه را كه ساختهء ابراهيم است به شما نعمت داديم همانطور كه دعاى او را مستجاب كرده و پيامبرى كه او درخواست كرده بود براى شما فرستاديم .\r\nكار و هدف پيامبر آنست كه آيات نازل شده ما را بر شما مىخواند و شما را از ناپاكيهاى ظاهرى و باطنى از قبيل شرك ، كفر ، حسد ، كينه ، بخل ، شراب - خوارى زنا و غيره پاك مىكند و احكام و اخلاق را تعليم مىدهد و چيزهايى كه تا كنون ندانسته‌ايد به شما ياد مىدهد ، اين است هدف رسالت آرى هدف رسالت در اول تربيت انسان است و انسان تربيت يافته ، سرچشمهء همهء تكاملهاست .\r\n152 -  فَاذْكُرُونِي أَذْكُرْكُمْ وَ اشْكُرُوا لِي وَ لا تَكْفُرُونِ  .\r\nبا در نظر گرفتن « فاء نتيجه » معنى آيه چنين مىشود : حالا كه با تحويل قبله و ارسال پيامبر روشن شد كه مورد الطاف من هستيد پس مرا ياد كنيد تا من نيز شما را ياد كنم و در مقابل نعمت من سپاسگزار باشيد « تا نعمت خويش را افزون كنم » و كفران نعمت نكنيد كه « عذاب من سخت است » سورهء ابراهيم / 7 .\r\nدر زمينه ياد كردن و نسيان خدا چنين آمده :  فَاذْكُرُونِي أَذْكُرْكُمْ  و  نَسُوا اللَّهَ فَنَسِيَهُمْ  توبه / 67 در نتيجه ، هر كه خدا را ياد كند خدا او را ياد خواهد كرد ، هر كه خدا را فراموش كند خدا او را فراموش خواهد نمود ، اثر اولى سعادت و اثر دومى شقاوت است . در اين باره ، ياد و نسيان بنده نسبت به ياد و نسيان خدا عليت دارد ، ياد واقعى خدا آنست كه انسان پيوسته در نظر داشته باشد : خدا به او محيط و در هر حال حاضر و ناظر او است و براى زندگى او قوانينى فرستاده لازم است در هر كار و هر وقت رضاى او را در نظر بگيرد چنان كه فرموده :\r\n\r\n","description":"","footnote":"","page_name":" 277 ","page_number":277},
  {"content":"\r\n\r\n يَذْكُرُونَ اللَّهَ قِياماً وَ قُعُوداً وَ عَلى جُنُوبِهِمْ  آل عمران / 191 و گفتگو دربارهء خدا نيز ذكر خداست .\r\nدر الميزان از الدر المنثور سيوطى نقل شده كه رسول خدا صلّى اللَّه عليه و آله فرمود :\r\nهر كه خدا را اطاعت كند خدا را ياد كرده هر چند نماز و روزه و قرآن خواندنش كم باشد هر كه خدا را عصيان كند او را فراموش كرده است هر چند نماز و روزه و قرآن خواندنش زياد باشد .\r\nدر زمينهء ذكر خدا با زبان و كلمات ، آيات و روايات زيادى هست ، ذكر خدا با زبان حاكى از ياد خدا با قلب است و در حقيقت ذكر خدا يك چيز است و دو جلوه دارد زبان و باطن .   يا أَيُّهَا الَّذِينَ آمَنُوا اذْكُرُوا اللَّهَ ذِكْراً كَثِيراً وَ سَبِّحُوهُ بُكْرَةً وَ أَصِيلًا   احزاب / 41 .\r\n\r\n","description":"","footnote":"","page_name":" 278 ","page_number":278},
  {"content":"\r\n\r\n\r\n[ سوره البقرة ( 2 ) : آيات 153 تا 157 
  ]\r\nيا أَيُّهَا الَّذِينَ آمَنُوا اسْتَعِينُوا بِالصَّبْرِ وَ الصَّلاةِ إِنَّ اللَّهَ مَعَ الصَّابِرِينَ ( 153 ) وَ لا تَقُولُوا لِمَنْ يُقْتَلُ فِي سَبِيلِ اللَّهِ أَمْواتٌ بَلْ أَحْياءٌ وَ لكِنْ لا تَشْعُرُونَ ( 154 ) وَ لَنَبْلُوَنَّكُمْ بِشَيْءٍ مِنَ الْخَوْفِ وَ الْجُوعِ وَ نَقْصٍ مِنَ الْأَمْوالِ وَ الْأَنْفُسِ وَ الثَّمَراتِ وَ بَشِّرِ الصَّابِرِينَ ( 155 ) الَّذِينَ إِذا أَصابَتْهُمْ مُصِيبَةٌ قالُوا إِنَّا لِلَّهِ وَ إِنَّا إِلَيْهِ راجِعُونَ ( 156 ) أُولئِكَ عَلَيْهِمْ صَلَواتٌ مِنْ رَبِّهِمْ وَ رَحْمَةٌ وَ أُولئِكَ هُمُ الْمُهْتَدُونَ ( 157 )\r\n153 - اى اهل ايمان از استقامت و نماز مدد جوييد ( و بدانيد ) كه خدا با صابران است .\r\n154 - به آنها كه در راه خدا كشته مىشوند مردگان مگوييد ، بلكه آنها زندگانند ولى شما نمىفهميد .\r\n155 - قطعا شما را به مقدارى از ترس ، گرسنگى ، كاهش اموال و نفوس و كمبود محصولات امتحان خواهيم كرد ، صابران را مژده بده ( كه پيروزى در پى آنهاست ) .\r\n156 - ( همان ) صابران كه چون مصيبتى به آنها رسد گويند ما متعلق به خدائيم و به سوى او باز مىگرديم .\r\n157 - آنها همانها هستند كه رحمتهاى عمومى و خصوصى خدا بر آنهاست و آنها هدايت يافتگانند .\r\n\r\nكلمه‌ها\r\nصبر : استقامت خواه در كار كردن باشد يا در كف نفس و يا در تحمل فشار .\r\nمصيبة : صوب در اصل به معنى نزول و قصد است بلا و گرفتارى را از آن مصيبت گويند كه به انسان نازل مىشود و مىرسد ( قاموس قرآن ) .\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nلنبلونكم : بلا و ابتلاء به معنى امتحان است بقره / 49 .\r\nصلوات : جمع صلوة ، آن در اصل به معنى توجه و انعطاف است ، در معناى استغفار ، دعا و رحمت به كار مىرود ظاهرا در اين آيه به معنى رحمتهاست .\r\n\r\nشرحها\r\nظهور آيات فوق نشان مىدهد كه براى آماده كردن زمينهء جهاد نازل شده‌اند كه لازم است مسلمانان بدانند در اثر برخورد با كفار و خائنان عالم بشريت ، با كم بود درآمد ، گرسنگى ، ترس و قتل مواجه خواهند شد ولى غلبه و توفيق با آنهاست و اگر در راه خدا كشته دادند كشتگان آنها در پيش خدا و در عالم برزخ زنده و در نعمت خواهند بود لازم است پيوسته با نماز و استقامت و توجه به خدا پيش روند و هنگام رويداد مصائب بگويند ما از آن خدائيم و به سوى او باز مىگرديم آن وقت است كه رحمتهاى عمومى و خصوصى خدا نصيب آنها خواهد گرديد .\r\n153 -  يا أَيُّهَا الَّذِينَ آمَنُوا اسْتَعِينُوا بِالصَّبْرِ وَ الصَّلاةِ إِنَّ اللَّهَ مَعَ الصَّابِرِينَ  .\r\nفرق اين آيه با آيه 45 همين سوره آن است كه ذيل آن  وَ إِنَّها لَكَبِيرَةٌ إِلَّا عَلَى الْخاشِعِينَ  است در آنجا هم در ذيل آيه و هم در « نكته‌ها » توضيحى در موقعيت آيه داده شده است بايد دانست رمز موفقيت واقعى دو چيز است استقامت و توجه به خدا ، صبر و استقامت مشكلات را مىكوبد و راه را هموار مىسازد نماز يعنى توجه به مبدء لا يزال كارها را در سير عدالت و انصاف و نظامات جهان قرار مىدهد استقامت و تلاش بدون توحيد ، استقامت چنگيزى است كه دنيا را\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nبه خاك و خون مىكشد و همچون استقامت شرق و غرب فعلى است كه مثل زالو خون ملل ضعيف را مىمكند .\r\nنگارنده لفظى پيدا نمىكنم كه اهميت اين آيه را در نظر خواننده مجسم سازد ، عجيبتر از آن ، جملهء  إِنَّ اللَّهَ مَعَ الصَّابِرِينَ  است يعنى اى آنكه در كارت ، توأم با توحيد استقامت مىورزى خدا با تو است ، اللَّه با تو است ، مبدء لا يزال با تو است ، با اين تكيه‌گاه دنيا در پيش تو زبون است ، خدايا به ذات پاكت قسم ما را از اينان قرار بده .\r\n154 -  وَ لا تَقُولُوا لِمَنْ يُقْتَلُ فِي سَبِيلِ اللَّهِ أَمْواتٌ بَلْ أَحْياءٌ وَ لكِنْ لا تَشْعُرُونَ  .\r\nبزرگترين عامل بازدارندهء انسان ترس از مرگ است ، عاليترين قدرتمندان و بزرگان جهان چون مسئلهء مرگ پيش آيد همهء شئونات خويش را در پاى زنده ماندن قربانى كرده به پستترين مردان جهان خاضع مىشوند ، و بالاترين ذلت را قبول مىكنند ، ولى اگر بدانيم مرگ در راه خدا زندگى است ، شكست‌ناپذير خواهيم بود ، صريح آيه آنست كه از مردن در راه خدا نترسيد چنين كسان زنده‌اند ، جمله  وَ لكِنْ لا تَشْعُرُونَ  حكايت دارد كه ما آن زندگى را نمىتوانيم بفهميم ، آن يك زندگى روحى و برزخى است ، با در نظر گرفتن عالم خواب مىشود تا حدى به آن پى برد ، ولى آن عالم خواب نيست .\r\nدر « نكته‌ها » راجع به عالم برزخ سخن خواهيم گفت .\r\n155 -  وَ لَنَبْلُوَنَّكُمْ بِشَيْءٍ مِنَ الْخَوْفِ وَ الْجُوعِ وَ نَقْصٍ مِنَ الْأَمْوالِ وَ الْأَنْفُسِ وَ الثَّمَراتِ وَ بَشِّرِ الصَّابِرِينَ  .\r\nاين گرفتارى پنجگانه اثرات ناشى از جنگ است ، محيط جنگ‌زده پر از وحشت ، گرسنگى ، نقص ثروت و توليدات و كشته شدن نفرات است ، ولى  بَشِّرِ \r\n\r\n","description":"","footnote":"","page_name":" 281 ","page_number":281},
  {"content":"\r\n\r\n الصَّابِرِينَ  كه اگر مردان موحد در راه هدف و توحيد استقامت ورزند پيروز خواهند شد و گرفتاريهاى پنجگانه را جبران خواهند كرد و در محيطى آكنده از توحيد براحتى زندگى خواهند نمود آرى  وَعَدَ اللَّهُ الَّذِينَ آمَنُوا مِنْكُمْ وَ عَمِلُوا الصَّالِحاتِ لَيَسْتَخْلِفَنَّهُمْ فِي الْأَرْضِ . . .  نور / 55 .\r\n156 -  الَّذِينَ إِذا أَصابَتْهُمْ مُصِيبَةٌ قالُوا إِنَّا لِلَّهِ وَ إِنَّا إِلَيْهِ راجِعُونَ  .\r\nاين آيه صفت « الصابرين » در آيهء فوق است يعنى صابران در تحمل فشار مصائب يك تكيه‌گاه محكم دارند و آن استرجاء و توجه به خدا و نظم جهان است يعنى به هنگام مصيبت مىگويند : چه شده ، چيز غير منتظره‌اى پيش نيامده ، ما همه ملك خدائيم و همه به سوى او باز مىگرديم فلان و فلان رفتند ما هم خواهيم رفت ، هر چه داريم از خداست .  إِنَّا إِلَيْهِ راجِعُونَ  دلالت بر حال دارد يعنى هم اكنون در حال رجوعيم ، قدم به قدم ، لحظه به لحظه به سوى او برمىگرديم ، رجوع الى اللَّه ظاهرا رجوع به ابديت و ثبوت و بقاء است ، از اين جهت نيكان و بدان همه به سوى خدا بر مىگردند .\r\nچنان كه فرموده :  كُلٌّ إِلَيْنا راجِعُونَ  انبياء / 93 در تفسير عياشى از حضرت صادق صلوات اللَّه عليه از رسول خدا صلّى اللَّه عليه و آله نقل شده چهار چيز است در هر كس باشند خدا او را از اهل بهشت گرداند هر كس پناهش لا إله الا اللَّه باشد .\r\nهر كس خدا نعمتش دهد گويد : الحمد للَّه . هر كس گناهى از او سر زند گويد :\r\nاستغفر اللَّه و هر كس بلائى به او رسد گويد : انا للَّه و انا اليه راجعون .\r\n157 -  أُولئِكَ عَلَيْهِمْ صَلَواتٌ مِنْ رَبِّهِمْ وَ رَحْمَةٌ وَ أُولئِكَ هُمُ الْمُهْتَدُونَ  .\r\nظاهرا مراد از « صلوات » رحمتهاى عمومى و از « رحمة » رحمت خصوصى است ، چون آنها كه در راه خداوند جهاد كرده و متحمل مشقات مىشوند از دو\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nجهت مشمول رحمت خدا مىشوند ، يكى عمومى ، از قبيل امنيت عمومى ، آزادى دين ، پيشرفت عمومى توحيد ، رفاه اجتماعى و غيره . ديگرى رحمت خصوصى كه به نسبت اخلاص و فعاليت و استعداد افراد نصيب آنها مىشود ، در نتيجهء اين دو رحمت ، در راه سعادت پيش رفته و هدايت مىشوند  وَ أُولئِكَ هُمُ الْمُهْتَدُونَ  .\r\n\r\nنكته‌ها\r\n\r\nمنطق مسلمان :\r\nمسلمان مورد نظر قرآن از يك سو متصل به خدا ، به ابديت ، به كمال مطلق و به اللَّه است هر روز و شب با نماز و توجه ، اين اتصال استحكام بيشترى مىيابد ، از سوى ديگر به جهان با نظر « اللَّه » مىنگرد او پيوسته در گسترش توحيد كه روح همه تعالى و تكامل و راحتيهاست گام برمىدارد . كشته شدن در راه خدا را حيات ابدى مىداند ، مرگ در قاموس او كم شدن و گم شدن نيست . انواع گرفتاريها كه در راه خدا ، سعادت نوع و حكومت عدالت پيش آيد با جان و دل مىپذيرد ، تكيه‌گاه او خدا و  إِنَّا لِلَّهِ وَ إِنَّا إِلَيْهِ راجِعُونَ  است ، در عوض باران رحمت لايزالى پيوسته به محيط او در حال باريدن است .\r\nدر نظر آوريد مسلمانان با اخلاص صدر اول اسلام را . سعد بن معاذ گويد :\r\nهنگام برگشتن از جنگ « احد » زمام مركب رسول خدا صلّى اللَّه عليه و آله را گرفته بودم ، مادر پيرم به استقبال آن حضرت آمد . گفتم يا رسول اللَّه مادرم مىآيد . آن حضرت در شهادت برادرم كه در « احد » شهيد شده بود به مادرم تسليت فرمود . مادرم جواب داد : اى پيامبر خدا چون تو را زنده ديدم همه مصيبتها بر من آسان است ، اگر چنان مسلمان باشيم كه اين آيات مىگويند شكست‌ناپذير خواهيم بود .\r\n\r\n","description":"","footnote":"","page_name":" 283 ","page_number":283},
  {"content":"\r\n\r\n\r\nعالم برزخ\r\nبا توجه به آيات و روايات خواهيم دانست كه عالم برزخ ، عالم نابودى و نيستى نيست ، بلكه يك نوع زندگى روحى و معنوى است كه مردگان در آن احساس راحتى و عذاب مىكنند . اگر مسئلهء احضار ارواح و تماس گرفتن با مردگان در بيدارى از نظر علمى ثابت شود ، اين واقعيت بيش از پيش روشن خواهد گرديد ، فعلا ما آيات و روايات را بررسى مىكنيم .\r\n1 -  وَ لا تَقُولُوا لِمَنْ يُقْتَلُ فِي سَبِيلِ اللَّهِ أَمْواتٌ بَلْ أَحْياءٌ وَ لكِنْ لا تَشْعُرُونَ  اين آيه گرچه دربارهء شهداست ولى حيات برزخى غير شهدا را نفى نمىكند و صريح است كه شهداء زنده‌اند ولى ما آن را درك نمىكنيم و كيفيت زندگى آنها بر ما پوشيده است .\r\n2 -   وَ لا تَحْسَبَنَّ الَّذِينَ قُتِلُوا فِي سَبِيلِ اللَّهِ أَمْواتاً بَلْ أَحْياءٌ عِنْدَ رَبِّهِمْ يُرْزَقُونَ ، فَرِحِينَ بِما آتاهُمُ اللَّهُ مِنْ فَضْلِهِ وَ يَسْتَبْشِرُونَ بِالَّذِينَ لَمْ يَلْحَقُوا بِهِمْ مِنْ خَلْفِهِمْ أَلَّا خَوْفٌ عَلَيْهِمْ وَ لا هُمْ يَحْزَنُونَ   آل عمران / 169 اين آيه صريح است در اينكه شهداء در عالم برزخ زنده‌اند ، و روزى مىخورند و به آنچه خدا داده شاد و مسرور هستند و نيز شادند درباره آنان كه هنوز نمرده‌اند و مىدانند كه براى آنها نيز ترس و اندوهى نخواهد بود .\r\n3 - در سوره يس آيه 26 درباره مردى كه از پيامبران دفاع كرد و او را كشتند چنين آمد :   قِيلَ ادْخُلِ الْجَنَّةَ قالَ يا لَيْتَ قَوْمِي يَعْلَمُونَ بِما غَفَرَ لِي رَبِّي وَ جَعَلَنِي مِنَ الْمُكْرَمِينَ   يعنى به محض كشته شدن وارد بهشت گرديد و گفت :\r\nاى كاش قاتلان و قوم من مىدانستند كه خدايم مرا بخشود و از محترمين گردانيد ، معلوم است كه به محض كشته شدن به يك زندگى روحى و برزخى وارد شده\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nكه پر از راحتى بوده است .\r\n4 -  الَّذِينَ تَتَوَفَّاهُمُ الْمَلائِكَةُ طَيِّبِينَ يَقُولُونَ سَلامٌ عَلَيْكُمْ ادْخُلُوا الْجَنَّةَ بِما كُنْتُمْ تَعْمَلُونَ  نحل / 32 ظهور آيه در آنست كه به محض مردن وارد بهشت مىشوند البته اين يك بهشت روحى است و آن گهى آيه فقط دربارهء شهداء نيست بلكه شامل همهء پاكان است .\r\nاين آيات چنان كه ملاحظه مىشود دربارهء نيكوكاران است . اينك آياتى دربارهء بدكاران :\r\n1 -   وَ حاقَ بِآلِ فِرْعَوْنَ سُوءُ الْعَذابِ النَّارُ يُعْرَضُونَ عَلَيْها غُدُوًّا وَ عَشِيًّا وَ يَوْمَ تَقُومُ السَّاعَةُ أَدْخِلُوا آلَ فِرْعَوْنَ أَشَدَّ الْعَذابِ   غافر / 46 يعنى عذابى بد به خاندان فرعون رسيد ( و آن ) همان آتشى است كه بامدادان و شبانگاهان به آن نزديك مىگردند و روزى كه قيامت برپا شود آل فرعون را به شديدترين عذاب داخل كنيد . ظهور آيه در آنست كه نزديك شدن به آتش صبح و شب در عالم مرگ است و در قيامت نيز باشد عذاب وارد مىشوند .\r\nدر مجمع البيان از رسول خدا صلّى اللَّه عليه و آله نقل شده : هر كه از شما بميرد صبح و شام جايگاهش ( در بهشت و جهنم ) به او نشان داده مىشود ، به او گويند : اين بهشت يا آتش جايگاه تو در قيامت خواهد بود و آن گاه كه برانگيخته شوى .\r\nو از حضرت صادق صلوات اللَّه عليه نقل كرده : كه نشان دادن به آتش در برزخ خواهد بود .\r\n2 -   الَّذِينَ تَتَوَفَّاهُمُ الْمَلائِكَةُ ظالِمِي أَنْفُسِهِمْ فَأَلْقَوُا السَّلَمَ ما كُنَّا نَعْمَلُ مِنْ سُوءٍ بَلى إِنَّ اللَّهَ عَلِيمٌ بِما كُنْتُمْ تَعْمَلُونَ فَادْخُلُوا أَبْوابَ جَهَنَّمَ . . .   نحل / 28 .\r\nآيه گرچه راجع به هنگام مرگ است ولى دلالت به عذاب عالم برزخ دارد ظاهرا جهنم هم عبارت اخراى عذاب برزخى است . ايضا ( سورهء نساء / 97 ) .\r\n3 -  . . . وَ لَوْ تَرى إِذِ الظَّالِمُونَ فِي غَمَراتِ الْمَوْتِ وَ الْمَلائِكَةُ باسِطُوا أَيْدِيهِمْ \r\n\r\n","description":"","footnote":"","page_name":" 285 ","page_number":285},
  {"content":"\r\n\r\n أَخْرِجُوا أَنْفُسَكُمُ الْيَوْمَ تُجْزَوْنَ عَذابَ الْهُونِ  . . .  وَ لَقَدْ جِئْتُمُونا فُرادى كَما خَلَقْناكُمْ أَوَّلَ مَرَّةٍ . . .  انعام / 93 و 94 اين دو آيه به عذاب برزخ دلالت تمام دارند و از وقت مرگ شروع مىشود .\r\n4 -  وَ لَوْ تَرى إِذْ يَتَوَفَّى الَّذِينَ كَفَرُوا الْمَلائِكَةُ يَضْرِبُونَ وُجُوهَهُمْ وَ أَدْبارَهُمْ وَ ذُوقُوا عَذابَ الْحَرِيقِ  انفال / 50 اين آيه نيز صريح در عذاب كفار است از حين شروع مرگ در اين زمينه رواياتى در كافى ج 3 كتاب الجنائز نقل شده كه لازم است اهل تحقيق به آنجا رجوع كنند .\r\n\r\nمطلب ديگرى در اين زمينه\r\nبه دلالت بعضى از آيات گروهى در برزخ در حال بىخبرى خواهند بود ، نه معذب و نه منعّم . به آيهء زير توجه كنيد :\r\n  وَ يَوْمَ تَقُومُ السَّاعَةُ يُقْسِمُ الْمُجْرِمُونَ ما لَبِثُوا غَيْرَ ساعَةٍ كَذلِكَ كانُوا يُؤْفَكُونَ وَ قالَ الَّذِينَ أُوتُوا الْعِلْمَ وَ الْإِيمانَ لَقَدْ لَبِثْتُمْ فِي كِتابِ اللَّهِ إِلى يَوْمِ الْبَعْثِ فَهذا يَوْمُ الْبَعْثِ وَ لكِنَّكُمْ كُنْتُمْ لا تَعْلَمُونَ   روم / 55 و 56 . روز قيامت گناهكاران قسم مىخورند كه يك ساعت بيش درنگ نكرده‌اند ، منظورشان از اين يك ساعت يا عالم مرگ و يا هم دنيا و هم برزخ ، ولى از آيهء بعدى معلوم مىشود كه مراد عالم برزخ است ، لفظ  كَذلِكَ كانُوا يُؤْفَكُونَ  روشن مىكند :\r\nچنان كه در دنيا از حق منحرف بودند همانطور در تعيين مدت « لبث » نيز در اشتباهند .\r\nاهل علم و ايمان كه برزخ را درك كرده‌اند در جواب آنها مىگويند :\r\nشما در تقدير و كتاب خدا تا روز قيامت توقف و درنگ كرده‌ايد ولى اين « لبث » و توقف را نمىدانستيد و از آن بىخبر بوديد ، پس لا بد چيزى از عذاب و رحمت در برزخ درك نكرده‌اند ، در سورهء يونس آيهء 45 و سورهء احقاف آيهء 35 و سورهء نازعات آيهء اخير ، نظير اين مطلب آمده ولى همه با لفظ تشبيه « كان » و مضمونشان غير از مضمون آيهء فوق است .\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nدر كافى كتاب الجنائز ج 3 / 235 چهار حديث از حضرات باقر و صادق صلوات اللَّه عليهما نقل شده كه حديث اول چنين است .\r\nلا يسئل فى القبر الا من محض الايمان محضا او محض الكفر محضا و الاخرون يلهون عنهم\r\nيعنى در قبر سؤال نمىشود مگر از مؤمن خالص و كافر خالص و ديگران به سر خود گذاشته مىشوند ، ظهور اين روايت در آنست كه آنها در بيخبرى محض خواهند بود .\r\nعلى هذا آنها كه واسطه‌اند ما بين مؤمن محض و كافر محض مانند مستضعفين و مسلمانانى از اين قبيل ، در عالم برزخ چيزى نخواهند فهميد و اللَّه العالم در مجمع البيان فرموده : آنكه با اين آيه به نفى عذاب قبر استدلال كرده حرفش درست نيست زيرا كه گفتيم : ممكن است آن بعد از چشيدن عذاب قبر باشد .\r\nيعنى آنها مدتى در عذاب بوده سپس به بيخبرى افتاده‌اند .\r\nنگارنده گويد : اين آيه ظاهرا چنان كه گفته شد فقط شامل گروه بخصوص است .\r\nدر كافى ج 3 / 244 از حضرت صادق صلوات اللَّه عليه نقل شده : ارواح مؤمنان در صفت بدنها در درختى از بهشت هستند همديگر را مىشناسند و صحبت مىكنند چون روح تازه واردى بيايد گويند : اين از هول بزرگى بيرون آمده بگذاريد آرام گيرد ، آن گاه مىپرسند : فلانى و فلانى چه كردند ؟ اگر گويد :\r\nوقت مرگ من زنده بود ، اميدوار باشند كه پيش آنها آيد و اگر گويد پيش از من مرده است گويند : « قد هوى هوى » يعنى به عذاب افتاده اگر از پرهيزكاران بود پيش ما مىآمد ، در روايت ديگر از آن حضرت نقل شده : ارواح كفار چون در آتشند و عذاب مىشوند ، گويند : خدايا آخرت را نياور ، وعدهء ما را عملى مكن ، آخر ما را به اول ما ملحق مكن .\r\n\r\n","description":"","footnote":"","page_name":" 287 ","page_number":287},
  {"content":"\r\n\r\n\r\n[ سوره البقرة ( 2 ) : آيات 158 تا 162 
  ]\r\nإِنَّ الصَّفا وَ الْمَرْوَةَ مِنْ شَعائِرِ اللَّهِ فَمَنْ حَجَّ الْبَيْتَ أَوِ اعْتَمَرَ فَلا جُناحَ عَلَيْهِ أَنْ يَطَّوَّفَ بِهِما وَ مَنْ تَطَوَّعَ خَيْراً فَإِنَّ اللَّهَ شاكِرٌ عَلِيمٌ ( 158 ) إِنَّ الَّذِينَ يَكْتُمُونَ ما أَنْزَلْنا مِنَ الْبَيِّناتِ وَ الْهُدى مِنْ بَعْدِ ما بَيَّنَّاهُ لِلنَّاسِ فِي الْكِتابِ أُولئِكَ يَلْعَنُهُمُ اللَّهُ وَ يَلْعَنُهُمُ اللاَّعِنُونَ ( 159 ) إِلاَّ الَّذِينَ تابُوا وَ أَصْلَحُوا وَ بَيَّنُوا فَأُولئِكَ أَتُوبُ عَلَيْهِمْ وَ أَنَا التَّوَّابُ الرَّحِيمُ ( 160 ) إِنَّ الَّذِينَ كَفَرُوا وَ ماتُوا وَ هُمْ كُفَّارٌ أُولئِكَ عَلَيْهِمْ لَعْنَةُ اللَّهِ وَ الْمَلائِكَةِ وَ النَّاسِ أَجْمَعِينَ ( 161 ) خالِدِينَ فِيها لا يُخَفَّفُ عَنْهُمُ الْعَذابُ وَ لا هُمْ يُنْظَرُونَ ( 162 )\r\n158 - صفا و مروه از علامتهاى خدا هستند ( بدست خدا تعيين شده‌اند ) پس هر كه حج خانهء خدا كند يا عمل عمره انجام بدهد ، مانعى ندارد ميان آن دو طواف ( سعى ) كند ، و هر كه نيكى را به رغبت كند ، خدا بر او شكرگزار و آگاه است .\r\n159 - آنان كه دلائل روشن و هدايت ما را كه نازل كرده و براى مردم در دستور آسمانى توضيح داده‌ايم ، كتمان مىكنند چنين كسان را خدا و لعنتگران لعن مىكنند .\r\n160 - مگر آنها كه توبه كردند و به اصلاح پرداختند و كتمان شده را توضيح دادند ، من به سوى آنها باز مىگردم كه من تواب و رحيمم .\r\n161 - آنان كه حق را انكار كردند و در حال انكار بمردند لعنت خدا و فرشتگان و همهء مردم بر آنهاست .\r\n162 - در آن لعنت پيوسته‌اند ، عذابشان سبك نمىشود و مهلتى نخواهند داشت .\r\n\r\nكلمه‌ها\r\nصفا : صفا و مروه دو كوه كوچكى است در مكه در كنار مسجد الحرام در\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nسمت مقام ابراهيم كه حاجيان ميان آن دو عمل سعى انجام مىدهند ، فاصله ميان آن دو چنان كه گفته‌اند سيصد و هشتاد متر و نيم است . صفا در اصل به معنى سنگ صاف و خالص و مروه در اصل به معنى سنگ نرم مىباشد فعلا ميان صفا و مروه به صورت سالن عظيم سرپوشيده‌اى است كه در آن « سعى » بجا مىآيد .\r\nشعائر : جمع شعيره و آن به معنى علامت است ، شعائر اللَّه مكانهاى نشاندارى است كه خدا در آنها ياد و عبادت مىشود .\r\nحج : حج در اصل به معنى قصد و در شريعت قصد خانهء خداست براى اعمال بخصوصى كه در ذيل آيهء 196 بقره خواهد آمد .\r\nاعتمر : اعتمار به معنى « عمره » آوردن است توضيح آن ذيل آيهء 196 بقره ديده شود .\r\nجناح : آن در اصل به معنى ميل كردن و كنار شدن است ، گناه را از آن جناح گفته كه ميل از حق به طرف باطل است .\r\nيطوف : طواف به معنى گرديدن بدور شىء است . سيرى كه آخرش به اولش مىرسد گرچه دائره‌اى نباشد .\r\nتطوع : طوع به معنى ميل و رغبت ، تطوع يعنى با رغبت انجام دادن . طوع در مقابل كره است .\r\nبينات : جمع بينه . يعنى آيات و مطالب روشن و آشكار .\r\nلعنت : لعن به معنى راندن و دور كردن است ، لعنت خدا در آخرت عذاب و دور كردن از بهشت و در دنيا دور كردن از قبول رحمت و توفيق است ، و از مردم نفرين مىباشد .\r\nينظرون : انظار به معنى مهلت دادن است .\r\nشاكر : شاكر بودن خدا پاداش دادن به عمل است .\r\n\r\n","description":"","footnote":"","page_name":" 289 ","page_number":289},
  {"content":"\r\n\r\n\r\nشرحها\r\nدر اين پنج آيه : موقعيت صفا و مروه ، سعى بين آن دو ( كه قسمتى از عمل عمره است ) ، كتمان حقائق ، توبه بعد از اشتباه ، مرگ در حال كفر بررسى شده است .\r\n158 -  إِنَّ الصَّفا وَ الْمَرْوَةَ مِنْ شَعائِرِ اللَّهِ  به نظر مىآيد كه اين آيه تتمهء مطالب آيات گذشته نباشد بلكه مطلبى جداگانه است و به نظر مىآيد كه بعضىها صفا و مروه و عمل « سعى » را از آثار ابراهيم عليه السّلام ندانسته و از ساخته‌هاى جاهليت دانسته‌اند چنان كه از حضرت صادق صلوات اللَّه عليه نقل شده ، آيه در رد اين شبهه آمده كه : صفا و مروه هر دو از علامتهايى است كه بوسيلهء خدا تعيين گشته و خدا در آنها ياد مىشود بنا بر اين :\r\n فَمَنْ حَجَّ الْبَيْتَ أَوِ اعْتَمَرَ فَلا جُناحَ عَلَيْهِ أَنْ يَطَّوَّفَ بِهِما  حالا كه هر دو از نشانه‌هاى خدا هستند مانعى نيست كه در عمل حج و عمره در ميان آن دو رفت و آمد « سعى » شود و عمل « هاجر » كه براى آب يافتن به طفل صغير خود ميان آن دو سراسيمه مىدويد به مرحلهء نمايش آيد كه يعنى در روزگار گذشته يك مرد موحد ( ابراهيم ) براى احياء توحيد زن و بچه‌اش را در اين وادى گذاشت و او براى پيدا كردن آب و يا همنفسى ميان دو كوه مىگرديد ، و يا آن نمايش تذلل در پيشگاه خداست .\r\nعلى هذا نزول آيه براى رفع شبهه است نه براى اثبات وجوب « سعى » و ظاهر آنست كه وجوب آن قبلا معلوم شده بود و ظهور آيه منافى وجوب آن نيست زيرا معنى آن چنين است : صفا و مروه از علائمى است كه به دست خدا تعيين گرديده و ساختهء مشركان نمىباشد پس مانعى نيست كه سعى واجب شدهء قبلى را ميان آن دو انجام بدهيد . راجع به اينكه آيه در « عمرة القضا » سال هفتم هجرى\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nنازل شده به مجمع البيان و غيره رجوع كنيد ولى به مضمون روايت فوق : آيه در حجة الوداع نازل شده است .\r\n وَ مَنْ تَطَوَّعَ خَيْراً فَإِنَّ اللَّهَ شاكِرٌ عَلِيمٌ  اين جمله در آيهء 184 نيز كه دربارهء روزه است ، آمده و حاكى است كه عمل روزه و سعى هر دو سخت هستند ولى چون مورد رضاى خدا و عمل خير مىباشند بايد با رغبت و ميل انجام داده شوند ، خدا آن را مىداند و به آن پاداش خواهد داد ، شكر بنده عكس العملى است در مقابل نعمت خدا ، شكر خدا عكس العمل و پاداش است در مقابل طاعت بنده ، لازم است عمل خير را چنان با رغبت انجام بدهيم گويى گرسنه در سر سفرهء رنگين نشسته است .\r\n159 -  إِنَّ الَّذِينَ يَكْتُمُونَ ما أَنْزَلْنا مِنَ الْبَيِّناتِ وَ الْهُدى مِنْ بَعْدِ ما بَيَّنَّاهُ لِلنَّاسِ فِي الْكِتابِ أُولئِكَ يَلْعَنُهُمُ اللَّهُ وَ يَلْعَنُهُمُ اللَّاعِنُونَ  ظهور آيه تهديد است به آنان كه حقائق را كتمان مىكنند خواه مسلمان باشند يا غير آن ، مخصوصا به قرينهء آيهء بعدى ، گرچه گفته‌اند و مىشود گفت :\r\nعلت نزول آيه عمل اهل كتاب بوده است .\r\nظاهرا بينات و هدى هر دو يك چيز هستند ، و به جهت روشن و عامل هدايت بودن دو تعبير آمده است و اشاره به علت تهديد مىباشد يعنى هدايت و صلاح مردم را نبايد پنهان داشت . مراد از « الكتاب » مىشود گفت : هر كتاب آسمانى است و شايد هر شريعت و دين باشد . نتيجه اينكه بايد آنچه خدا براى هدايت مردم فرستاده در اختيار مردم باشد ، كتمان آن سد راه خداست . چنين كسان را خدا لعنت و از رحمت خود بدور مىكند . مردم هم به آنها به زبان حال و به زبان قال نفرين مىكند زيرا با كتمان آيات خدا مردم را از راه خدا به دور كرده‌اند .\r\nدر اصول كافى ج 1 / 54 باب البدع نقل شده كه رسول خدا صلّى اللَّه عليه و آله فرمود :\r\nوقتى كه بدعتها در امت من ظاهر شود ، عالم بايد علمش را اظهار كند ، هر كه\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nاظهار نكند لعنت خدا بر اوست . چه بسيار بلاهايى كه از كتمان حقائق به بشر رو آورده و حق را در لباس باطل و بالعكس نشان داده است .\r\nيهود و نصارى بشارت عهدين را در باره رسول خدا صلّى اللَّه عليه و آله كتمان كردند و تفرقه انداختند ، و صحابه وصاياى آن حضرت را درباره على بن ابى طالب و اهل بيت عليهم السّلام كتمان كردند چه حقائقى كه به وسيلهء از خدا بيخبران كتمان نشده و نمىشود اگر دنيا دوستان و ترسويان حقائق اسلام را پنهان نمىكردند يقينا امروز جهان قيافه‌اى غير از اين داشت .\r\n160 -  إِلَّا الَّذِينَ تابُوا وَ أَصْلَحُوا وَ بَيَّنُوا فَأُولئِكَ أَتُوبُ عَلَيْهِمْ وَ أَنَا التَّوَّابُ الرَّحِيمُ  اين آيه استثنايى است از آيهء فوق . يعنى آنان كه پس از كتمان به مقام توبه آيند و گذشته را جبران كنند مورد عفو قرار خواهند گرفت ، ظاهرا مراد از « أصلحوا » آنست كه خود را اصلاح و نيت‌شان را پاك گردانند يا مراد اصلاح چيزى است كه با كتمان كردن آن را فاسد كرده‌اند و منظور از « بيّنوا » آنست كه مطلب كتمان شده را روشن و آشكار سازند ، خدا با لطف و كرم به سوى آنان برخواهد گشت كه خدا بسيار توبه‌پذير و مهربان است . اين منتهاى مهربانى است كه درهاى برگشت و توبه را باز گذاشته است .\r\n161 -  إِنَّ الَّذِينَ كَفَرُوا وَ ماتُوا وَ هُمْ كُفَّارٌ أُولئِكَ عَلَيْهِمْ لَعْنَةُ اللَّهِ وَ الْمَلائِكَةِ وَ النَّاسِ أَجْمَعِينَ  اين آيه به نظرم به مناسبت آيه  إِنَّ الَّذِينَ يَكْتُمُونَ . . .  آمده است .\r\nمراد از « الذين كفروا » آنهايى هستند كه دانسته حق را انكار مىكنند و كفرشان از روى عناد است نه جهل . اگر آنها در حال كفر از دنيا روند مورد لعنت و عذاب خداوند قرار مىگيرند ملائكه نيز آنها را نفرين مىكنند كه راه توحيد و سعادت را مسدود كرده‌اند ، مردم نيز به زبان حال و قال لعنت مىكنند كه در\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nهر حال عمل اين گونه اشخاص به ضررشان تمام شده است .\r\nناگفته نماند در آيه ، دوم « يلعنهم » بلفظ فعل آمده و در اين آيه بلفظ اسم و ثبوت . و نظير اين آيه است آيهء :  كَيْفَ يَهْدِي اللَّهُ قَوْماً كَفَرُوا بَعْدَ إِيمانِهِمْ وَ شَهِدُوا أَنَّ الرَّسُولَ حَقٌّ  . . .  أُولئِكَ جَزاؤُهُمْ أَنَّ عَلَيْهِمْ لَعْنَةَ اللَّهِ وَ الْمَلائِكَةِ وَ النَّاسِ أَجْمَعِينَ  آل عمران / 86 - 87 و در بارهء ابليس آمده :  وَ إِنَّ عَلَيْكَ اللَّعْنَةَ إِلى يَوْمِ الدِّينِ  حجر / 35 شايد منظور آن باشد كه برگشت همهء لعنتها به آنهاست .\r\n162 -  خالِدِينَ فِيها لا يُخَفَّفُ عَنْهُمُ الْعَذابُ وَ لا هُمْ يُنْظَرُونَ  ضمير « فيها » راجع است به « لعنت » يعنى در لعنت پيوسته هستند و اثر لعنت كه عذاب باشد از آنها سبك نمىشود ، مانند دنيا نيست كه به عذاب عادت كنند و احساس ناراحتى كم باشد و آنها مهلت داده نمىشوند تا دمى از عذاب فارغ باشند دربارهء توجيه خلود عذاب به آيهء  قالَ النَّارُ مَثْواكُمْ خالِدِينَ  انعام / 128 و قاموس قرآن ( خلد ) رجوع كنيد .\r\n\r\n","description":"","footnote":"","page_name":" 293 ","page_number":293},
  {"content":"\r\n\r\n\r\n[ سوره البقرة ( 2 ) : آيات 163 تا 167 
  ]\r\nوَ إِلهُكُمْ إِلهٌ واحِدٌ لا إِلهَ إِلاَّ هُوَ الرَّحْمنُ الرَّحِيمُ ( 163 ) إِنَّ فِي خَلْقِ السَّماواتِ وَ الْأَرْضِ وَ اخْتِلافِ اللَّيْلِ وَ النَّهارِ وَ الْفُلْكِ الَّتِي تَجْرِي فِي الْبَحْرِ بِما يَنْفَعُ النَّاسَ وَ ما أَنْزَلَ اللَّهُ مِنَ السَّماءِ مِنْ ماءٍ فَأَحْيا بِهِ الْأَرْضَ بَعْدَ مَوْتِها وَ بَثَّ فِيها مِنْ كُلِّ دَابَّةٍ وَ تَصْرِيفِ الرِّياحِ وَ السَّحابِ الْمُسَخَّرِ بَيْنَ السَّماءِ وَ الْأَرْضِ لَآياتٍ لِقَوْمٍ يَعْقِلُونَ ( 164 ) وَ مِنَ النَّاسِ مَنْ يَتَّخِذُ مِنْ دُونِ اللَّهِ أَنْداداً يُحِبُّونَهُمْ كَحُبِّ اللَّهِ وَ الَّذِينَ آمَنُوا أَشَدُّ حُبًّا لِلَّهِ وَ لَوْ يَرَى الَّذِينَ ظَلَمُوا إِذْ يَرَوْنَ الْعَذابَ أَنَّ الْقُوَّةَ لِلَّهِ جَمِيعاً وَ أَنَّ اللَّهَ شَدِيدُ الْعَذابِ ( 165 ) إِذْ تَبَرَّأَ الَّذِينَ اتُّبِعُوا مِنَ الَّذِينَ اتَّبَعُوا وَ رَأَوُا الْعَذابَ وَ تَقَطَّعَتْ بِهِمُ الْأَسْبابُ ( 166 ) وَ قالَ الَّذِينَ اتَّبَعُوا لَوْ أَنَّ لَنا كَرَّةً فَنَتَبَرَّأَ مِنْهُمْ كَما تَبَرَّؤُا مِنَّا كَذلِكَ يُرِيهِمُ اللَّهُ أَعْمالَهُمْ حَسَراتٍ عَلَيْهِمْ وَ ما هُمْ بِخارِجِينَ مِنَ النَّارِ ( 167 )\r\n163 - خدا و معبود شما يكى است جز او خدايى و معبودى نيست ، رحمت او عالمگير و ثابت است .\r\n164 - حقا كه در آفرينش آسمانها و زمين و پى در پى آمدن شب و روز و در كشتىهايى كه به سود مردم در دريا روانند در آبى كه خدا از آسمان نازل كرد و زمين را پس از مرده بودن با آن زنده نمود و از همه جنبندگان در آن پراكند ، در گرداندن بادها و در ابر رام شده ميان آسمان و زمين آياتى است ( بر توحيد و يگانگى خدا ) بر گروهى كه تعقل مىكنند .\r\n\r\n","description":"","footnote":"","page_name":" 294 ","page_number":294},
  {"content":"\r\n\r\n165 - بعضى از مردم جز خدا شريكانى ( خدايانى ) مىگيرند آنها را مانند دوستى كه به خدا لايق است ، دوست مىدارند كاش آن ظالمان به وقت ديدن عذاب ( دنيوى ) مىدانستند كه تمام قدرتها متعلق به خداست و خدا داراى مجازات شديد است .\r\n166 - آن گاه كه پيشوايان از پيروان خود بيزارى كردند و عذاب را ديدند و روابطشان قطع شد ( خواهند دانست كه قدرتها همه متعلق به خداست ) .\r\n167 - ( آن وقت ) پيروان گويند اى كاش ما را بازگشتى ( و امكانى ) بود تا از آنها بيزارى مىكرديم چنان كه از ما بيزارى كردند بدينسان خدا اعمالشان را به صورت پشيمانيها ، نشانشان مىدهد از آتش بيرون شدن ندارند .\r\n\r\nكلمه‌ها\r\nإله : معبود بقره / 133 .\r\nرحمن : رحمن صيغه مبالغه است دلالت بر وسعت رحمت دارد رحيم صفت مشبهه است دلالت بر دوام و ثبات رحمت دارد فاتحه / 3 .\r\nسماوات : آسمانها بقره / 22 اصل آن از « سمو » به معنى رفعت و بلندى است .\r\nاختلاف : اختلاف شب و روز پى در پى آمدن آنست اصل « خلف » به معنى پس و پشت سر است .\r\nفلك : كشتى . در مفرد و جمع به كار مىرود ، چنان كه در آيهء فوق و در  وَ تَرَى الْفُلْكَ مَواخِرَ فِيهِ  نحل / 14 جمع آمده .\r\nبث : پراكندن و منتشر كردن . آن در آيه با آفريدن تطبيق مىشود .\r\nدابة : جنبنده . دب و دبيب به معنى آرام رفتن و حركت خفيف است ، موجودات زنده را به علت حركت ، دابه گفته‌اند ، آن در انسان و حيوان به كار مىرود  وَ اللَّهُ خَلَقَ كُلَّ دَابَّةٍ مِنْ ماءٍ  نور / 45 .\r\nتصريف : گرداندن . از آن مىشود فهميد كه وزش بادها به طور دائره است نه افقى .\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nرياح : بادها . مفرد آن ريح است .\r\nسحاب : ابرها . اسم جنس جمعى است ، واحد آن سحابه ، جمعش سحب و سحائب است در مفرد و جمع به كار مىرود .\r\nمسخر : رام شده . تسخير رام كردن با قهر است ( قاموس قرآن ) .\r\nانداد : شريكها . واحد آن ندّ است ، آن با مثل تا حدى فرق دارد . ( قاموس قرآن ) .\r\nالاسباب : وسيله‌ها . مفرد آن سبب است . در اصل به معنى ريسمانى است كه با آن به درخت خرما بالا روند ، سپس به هر وسيله سبب گفته شده .\r\nكرة : رجوع ، برگشتن .\r\nحسرات : حسر به معنى كشف و انكشاف است ، حسرة اندوهى است بر آنچه از دست رفته ، حسرات جمع آن مىباشد .\r\n\r\nشرحها\r\nدر اين آيات روشن شده كه جهان هستى داراى نظم واحدى است و تحت يك فرمان و يك اراده مىچرخد و آن دليل توحيد و يكى بودن خدا است .\r\nآنان كه به جاى خدا ، خدايانى مىگيرند و به گمراهان روى مىآورند ، روز قيامت و روز انقطاع وسيله‌هاى مادى ، آشكارا خواهند ديد كه همه چيز دربست در اختيار خدا بوده و فرمانروايان باطل كه جاى خدا را گرفته بودند سودى به آنها ندارند و از آنها بيزارى مىكنند . در آن وقت پيروان بىخرد با تأسف خواهند گفت : اى كاش به زندگى اول برگشته و از آنها بيزارى مىكرديم چنان كه از ما بيزارى كردند ولى پشيمانى سودى نخواهد داشت .\r\n163 -  وَ إِلهُكُمْ إِلهٌ واحِدٌ لا إِلهَ إِلَّا هُوَ الرَّحْمنُ الرَّحِيمُ  اين آيه به صورت ادعا و آيهء بعدى دليل اين ادعا است . منظور از « واحد »\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nواحد عددى است نه وصفى ، يعنى : خدا و معبود شما يكى است نه بيشتر ، چنان كه در آيهء  لَوْ كانَ فِيهِما آلِهَةٌ إِلَّا اللَّهُ لَفَسَدَتا  انبياء / 22 نيز نظر به « عدد » است .\r\nخلاصهء ادعا اين است : خداى شما يكى است . جز او خدايى و معبودى نيست .\r\nاو داراى رحمت گسترده و ثابت است .\r\nبعضيها واحد را به معنى « احد » و يكتا گرفته‌اند ولى اگر درست دقت كنيم آيه در صدد نفى تعدد است نه بيهمتايى خدا ، آيهء بعدى نيز در اثبات « يكى بودن » است در مقابل مشركان عقيده به خدايان متعدد داشتند ، آرى بيهمتايى بالملازمه اثبات مىشود .\r\n164 -  إِنَّ فِي خَلْقِ السَّماواتِ وَ الْأَرْضِ وَ اخْتِلافِ اللَّيْلِ وَ النَّهارِ  .\r\nخبر « ان » كلمهء « لايات » است كه در آخر آيه واقع شده ، اين آيه در اثبات توحيد و رحمن رحيم بودن خدا است كه در آيهء سابق بطور ادعا ذكر شد .\r\nو منظور عمده ، توجه دادن به نظام واحد جهان و ارتباط اجزاء آن به يكديگر و نتيجه‌گيرى براى توحيد است ، براى درك اين مطلب بايد نيروى تعقل و تفكر را به كار برد كه در ذيل آيه فرموده  لَآياتٍ لِقَوْمٍ يَعْقِلُونَ  .\r\nدر آفرينش آسمانها و زمين قطع نظر از نظامات عجيب آن دو ، ارتباط كاملى حكم فرماست و آسمانها در حيات زمين و اداره شدن آن دخالت مستقيم دارند ، مثلا اگر زمين فقط نور را از آسمان دريافت نمىكرد و در جاذبهء عمومى منظومهء شمسى نبود ، حتما فلج و فاقد حيات بود ، از طرف ديگر : وجود شب و روز و پى در پى بودن آن دو نتيجهء مستقيم ارتباط آسمان با زمين است و گرنه هيچ يك وجود نداشت .\r\nاز آن طرف پى در پى بودن شب و روز و جابجا شدن نور و ظلمت در اطراف زمين ، از ضروريات زندگى است ، در نور دائم و ظلمت دائم حيات امكان ندارد و حتى حساب كرده‌اند كه زمين در هر ساعت هزار ميل بدور خود مىچرخد\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nو در 24 ساعت يك دور تمام شده ، شب و روز تشكيل مىگردد ، اگر به عوض هزار ميل ، صد ميل مىچرخيد ، طول شب و روز 240 ساعت مىشد ، در حرارت 120 ساعته روز نباتات از بين مىرفت ، بقيه هم در سرماى 120 ساعتهء شب معدوم مىگرديد .\r\n وَ الْفُلْكِ الَّتِي تَجْرِي فِي الْبَحْرِ بِما يَنْفَعُ النَّاسَ  ما قبل و ما بعد جمله ، چيزهايى است كه دست بشر در آنها كار نكرده ولى كشتىها كار آدمى است گرچه وسائل و قوانين فشار آب ، خاصيت چوب ، تأثير هوا و غيره همه از خداست . به نظرم دلالت كشتيها بر توحيد از آن جهت است كه بوسيلهء كشتى و دريانوردى نقاط زمين بهم وصل شده و همه يكپارچه مىشود ، اگر شرائط دريانوردى فراهم نمىشد و بشر نمىتوانست به درياها دست يابد و با انسانهاى ديگر مربوط باشد آن بر خلاف توحيد بود ، و جاى اين سؤال باقى مىماند كه : ميان اجزاء زمين هماهنگى نيست گويى فقط يك اراده در آن كار نكرده به دليل آنكه درياهاى بيكران از خشكيها جداست .\r\nولى خدا ، با كشتىها با وضع قوانين آب و خاصيت چوب و آهن و غيره درياها را از اول در اختيار بشر گذاشته و هماهنگى برقرار كرده است و اللَّه العالم .\r\n وَ ما أَنْزَلَ اللَّهُ مِنَ السَّماءِ مِنْ ماءٍ فَأَحْيا بِهِ الْأَرْضَ بَعْدَ مَوْتِها وَ بَثَّ فِيها مِنْ كُلِّ دَابَّةٍ  همهء درياهاى روى زمين شور و تلخند ، استفادهء حيوانات خشكى و نباتات از آن غير ممكن است ولى با تبخير درياها و تشكيل ابرها و جريان هوا ، آبهاى شيرين به صورت برف و باران به خشكيها منتقل مىشود . زمين بدان وسيله زنده شده ، كاروان روئيدنيها به راه مىافتند ، از آن طرف زنده شدن زمين و به وجود آمدن روئيدنيها بايد با خلقت موجودات زنده تكميل شود و اگر حيوانات اعم\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nاز انسان و غيره نبود دائرهء هماهنگى بسته نمىشد و روئيدنيها بىاستفاده مىماند .\r\nظاهرا مراد از :  وَ ما أَنْزَلَ اللَّهُ مِنَ السَّماءِ مِنْ ماءٍ  از اولين نزول بارانها و زنده شدن زمين و روئيدن گياهان و بعدا خلقت حيوانات است تا وقتى كه اين نظم برقرار مىباشد .\r\nبسيار عجيب است كه روئيدنيها و بث حيوانات هر دو يكى شمرده شده ، زيرا علم ثابت كرده كه حيوانات در تهيه اكسيژن احتياج به روئيدنيها دارند ، و روئيدنيها در تهيه كمبود « كربن » احتياج به حيوانات دارند ، يكى بدون ديگرى قابل دوام نيست ، اين هماهنگى از دلائل برجسته توحيد است .\r\n وَ تَصْرِيفِ الرِّياحِ وَ السَّحابِ الْمُسَخَّرِ بَيْنَ السَّماءِ وَ الْأَرْضِ  جريانهاى هوا از ضروريات زندگى است ، در پاكيزگى محيط زمين ، حركت ابرها ، تلقيح گياهان ، تشكيل نهرهاى دريايى ، جابجا شدن آب اقيانوسها و غيره از جريان هوا ناگزير هستيم ، اگر فقط فكر كنيم كه : در صورت نبودن جريان هوا ، ابرها در سطح اقيانوسها مىماند و باران به خشكيها نمىرسيد ، ضرورت وجود باد را خواهيم دانست .\r\nاز طرف ديگر ، وزش باد بطور دائره است ، هواى سطح دريا از پائين وارد خشكى و هواى خشكى از بالا وارد دريا مىشود ، كلمهء « تصريف » كه به معنى گرداندن است ظاهرا اين عنايت را دارد . گذشتگان وزش باد را افقى دانسته‌اند .\r\nوجود ابرها در زندگى ضرورى است ولى اگر در سطح زمين بودند ، زندگى را دچار اشكالات مىكردند و اگر مرتب در بالا پيش مىرفتند ناپديد مىگشتند حرارت هواى سطح زمين آنها را به بالا مىبرد ، سردى طبقه بالا مانع از ارتفاع زياد آنها مىشود ، لذا به صورت تراكم در بين آسمان و زمين مسخر مىشوند و دائرهء زندگى را پر مىكنند .\r\n\r\n","description":"","footnote":"","page_name":" 299 ","page_number":299},
  {"content":"\r\n\r\n لَآياتٍ لِقَوْمٍ يَعْقِلُونَ  يعنى : در خلقت آسمانها و زمين و . . . علامتهايى است بر توحيد خدا و بر  إِلهُكُمْ إِلهٌ واحِدٌ  ، ولى اين نشانه‌ها براى كسانى است كه تفكر و تعقل مىكنند و مىخواهند دنيايى را كه در آن زندگى مىكنند بشناسند وضع يك قصيده به وحدت شاعر و ارتباط اجزاء يك كارخانه به وحدت تدبير دلالت دارند ، همچنين نظم و ارتباط و هماهنگى جهان از وجود يك اراده و يك خدا حكايت دارد آرى :  وَ إِلهُكُمْ إِلهٌ واحِدٌ  .\r\n165 -  وَ مِنَ النَّاسِ مَنْ يَتَّخِذُ مِنْ دُونِ اللَّهِ أَنْداداً يُحِبُّونَهُمْ كَحُبِّ اللَّهِ  .\r\nاين آيه دربارهء كسانى است كه در آيات گذشته تعقل نمىكنند و براى خدا شريكانى مىگيرند و آنها را كه دخالتى در خلقت عالم و ادارهء آن ندارند همچون خدا دوست مىدارند . در آيات بعدى خواهيم ديد كه « انداد » شامل پيشوايان باطل نيز هست ، آنان كه از رؤساء باطل پيروى مىكنند ، مشرك هستند و خدايانى جز خدا گرفته‌اند .\r\nدر مجمع از حضرت باقر عليه السّلام نقل شده : آنها رؤساء ستمگر و پيروان آنهاست « 1 » آنها روز قيامت و در ميان عذاب خواهند گفت :  رَبَّنا إِنَّا أَطَعْنا سادَتَنا وَ كُبَراءَنا فَأَضَلُّونَا السَّبِيلَا  احزاب / 67 .\r\nبعضى گفته‌اند : مراد از « حب » در آيه اطاعت است يعنى به آنها اطاعت مىكنند مثل اطاعت خدا ، ولى حمل به ظاهر بهتر است و اطاعت از لوازم حب مىباشد ، ضمنا آيه صريح است كه خدا را مىتوان دوست داشت به خلاف آنان كه گفته‌اند : در دوست داشتن سنخيت لازم است .\r\n وَ الَّذِينَ آمَنُوا أَشَدُّ حُبًّا لِلَّهِ  مؤمنان ، خدا را مبدء كمالات دانسته و از روى فهم و درك دوست مىدارند ولى گمراهان معبودهاى باطل را از روى تقليد\r\n\r\n\r\n","description":"","footnote":"\r\n( 1 )\r\nقال ابو جعفر ( ع ) : و اللَّه يا جابر ، هم ائمة الظلمة و اشياعهم . تفسير عياشى .\r\n","page_name":" 300 ","page_number":300},
  {"content":"\r\n\r\nو هوس دوست دارند دوستى مؤمنان قابل زوال نيست ولى دوستى گمراهان با كمى توجه قابل زوال است پس مؤمنان در دوستى خدا پايدارتر از دوستى كفار در رؤساء باطلند . بقول بعضى از فضلاء جملهء  وَ الَّذِينَ آمَنُوا . . .  دفع دخل است كه مبادا گمان كنند : مشركان در محبت انداد از مؤمنان در محبت خدا پيشرفته‌تر هستند .\r\n وَ لَوْ يَرَى الَّذِينَ ظَلَمُوا إِذْ يَرَوْنَ الْعَذابَ أَنَّ الْقُوَّةَ لِلَّهِ جَمِيعاً وَ أَنَّ اللَّهَ شَدِيدُ الْعَذابِ  به نظر مىآيد كه « لو » به معنى تمنى و آرزو است و جواب نمىخواهد .\r\n« يرى » به معنى دانستن و رؤيت علنى است . مراد از « العذاب » ظاهرا عذاب دنيوى و « يرون » به معنى ديدن و « ان القوة . . . » مفعول « يرى » است . يعنى :\r\nاى كاش اين ظالمان به وقت ديدن عذاب دنيوى ، مىدانستند كه تمام قدرتها به دست خداست و خدا داراى مجازات شديد است ، و معبودهاى انسانى و بتهاى آنها قدرت و نيرويى ندارند . اين حاكى است كه آنها به وقت آمدن عذاب ، اين را خواهند دانست ، نظير  وَ لَوْ تَرى إِذِ الْمُجْرِمُونَ ناكِسُوا رُؤُسِهِمْ عِنْدَ رَبِّهِمْ  سجده / 12  وَ لَوْ تَرى إِذِ الظَّالِمُونَ مَوْقُوفُونَ عِنْدَ رَبِّهِمْ  سبأ / 31 يعنى اين هر دو را خواهى ديد ، « لو » در هر دو آيه براى تمنى و آرزو است .\r\n166 -  إِذْ تَبَرَّأَ الَّذِينَ اتُّبِعُوا مِنَ الَّذِينَ اتَّبَعُوا وَ رَأَوُا الْعَذابَ وَ تَقَطَّعَتْ بِهِمُ الْأَسْبابُ  .\r\nگفته‌اند اين آيه بدل است از  إِذْ يَرَوْنَ الْعَذابَ  در آيهء قبلى ولى ظاهرا مراد از « العذاب » در آيهء گذشته عذاب دنيوى است .\r\nبه نظرم اين آيه ظرف است به آنچه در آيهء قبل بود و تقدير آن چنين است :\r\nو يعلمون ان القوة للَّه اذ تبرء الذين . . . يعنى اين مرءوسين ظالم در دنيا به وقت آمدن عذاب و در آخرت به وقت بيزارى جستن رؤساء ، خواهند دانست كه تمام قدرتها متعلق به خداست . و اگر بيان يا بدل باشد از « اذ » سابق ، آن وقت\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nهر دو عذاب راجع به آخرت است .\r\nآيه صريح است در اين كه معبودهاى دروغين اعم از انسان و غير انسان و فرمانروايان باطل نه تنها در آخرت يارى نخواهند كرد بلكه از پيروان خويش بيزارى خواهند جست ، و هر دو گروه عذاب را خواهند ديد و وسائل و روابطى كه در دنيا ميان آنها بود همه بريده و ناپديد خواهد گرديد ، و آن وقت كه مصداق  يَوْمَ لا يُغْنِي مَوْلًى عَنْ مَوْلًى شَيْئاً  دخان / 41 و  لِمَنِ الْمُلْكُ الْيَوْمَ لِلَّهِ الْواحِدِ الْقَهَّارِ  غافر / 16 آشكار گرديد خواهند ديد كه معبودهاى باطل قدرتى نداشته‌اند به « نكته‌ها » رجوع شود .\r\n167 -  وَ قالَ الَّذِينَ اتَّبَعُوا لَوْ أَنَّ لَنا كَرَّةً فَنَتَبَرَّأَ مِنْهُمْ كَما تَبَرَّؤُا مِنَّا  .\r\nدر آن موقع كه ديدند ، رؤسا كمكى نكردند سهل است بلكه از پيروان خود بيزارى هم كردند با كمال حسرت خواهند گفت اى كاش به زندگى دنيا برگشته ما نيز از آنها بيزارى مىكرديم ولى ديگر وقت گذشته است .\r\n كَذلِكَ يُرِيهِمُ اللَّهُ أَعْمالَهُمْ حَسَراتٍ عَلَيْهِمْ وَ ما هُمْ بِخارِجِينَ مِنَ النَّارِ  .\r\n« حسرت » حال است از « اعمالهم » يعنى خداوند اعمال آنها را به آنها نشان مىدهد در حالى كه اين اعمال بر آنها حسرت و اندوه و ندامت هستند . لفظ  وَ ما هُمْ بِخارِجِينَ مِنَ النَّارِ  صريح در خلود اهل آتش در آتش است در اين زمينه به  قالَ النَّارُ مَثْواكُمْ خالِدِينَ فِيها  انعام / 128 رجوع شود .\r\n\r\nنكته‌ها\r\n\r\nپيشوايان باطل :\r\nاز آيه  إِذْ تَبَرَّأَ الَّذِينَ . . .  روشن گرديده كه : پيشوايان از جمله « انداد » و شريكان خدا هستند ، در اين زمينه آيات زيادى داريم  اتَّخَذُوا أَحْبارَهُمْ وَ رُهْبانَهُمْ أَرْباباً مِنْ \r\n\r\n","description":"","footnote":"","page_name":" 302 ","page_number":302},
  {"content":"\r\n\r\n دُونِ اللَّهِ  توبه / 31  وَ الَّذِينَ كَفَرُوا أَوْلِياؤُهُمُ الطَّاغُوتُ  بقره / 257 ،  إِنَّهُمُ اتَّخَذُوا الشَّياطِينَ أَوْلِياءَ مِنْ دُونِ اللَّهِ  اعراف / 30 پس آنان كه در مقابل دين و قانون خدا از طاغوت و پيشوايان باطل پيروى مىكنند مشرك هستند و اطاعتشان از آنها يك نوع عبادت و بندگى آنهاست .\r\n\r\nبيزارى پيشوايان :\r\nبه مضمون بسيارى از آيات ، پيشوايان باطل اعم از انسانها و بتها و شيطان روز قيامت از پيروان خويش بيزارى خواهند كرد ، كسانى كه پيشوا و معبود آنها خداست با خدا ارتباط پيوسته داشته و خواهند داشت و از آن مبدء فيض و رحمت به طور دائم بهره‌مند خواهند بود ، از آن طرف لعنتى بودن ارتباط پيشوايان باطل به طور كلى آشكار و روشن خواهد گرديد و پيروان آنها فرياد  يا لَيْتَ بَيْنِي وَ بَيْنَكَ بُعْدَ الْمَشْرِقَيْنِ  خواهند كشيد .\r\nاينك بعضى از آيات ،  إِذْ تَبَرَّأَ الَّذِينَ اتُّبِعُوا مِنَ الَّذِينَ اتَّبَعُوا  در جاى ديگر آمده كه پيشوايان به خدا خواهند گفت :  أَغْوَيْناهُمْ كَما غَوَيْنا تَبَرَّأْنا إِلَيْكَ ما كانُوا إِيَّانا يَعْبُدُونَ  قصص / 63 ، شيطان روز قيامت به مردم خواهد گفت :\r\n إِنِّي كَفَرْتُ بِما أَشْرَكْتُمُونِ مِنْ قَبْلُ . . .  ابراهيم / 22 . گفتگو و مجادله و نفرين ميان پيشوايان باطل ، و پيروان آنها در روز قيامت ، مطلب ديگرى است كه در محل خود خواهد آمد .\r\n\r\n","description":"","footnote":"","page_name":" 303 ","page_number":303},
  {"content":"\r\n\r\n\r\n[ سوره البقرة ( 2 ) : آيات 168 تا 171 
  ]\r\nيا أَيُّهَا النَّاسُ كُلُوا مِمَّا فِي الْأَرْضِ حَلالاً طَيِّباً وَ لا تَتَّبِعُوا خُطُواتِ الشَّيْطانِ إِنَّهُ لَكُمْ عَدُوٌّ مُبِينٌ ( 168 ) إِنَّما يَأْمُرُكُمْ بِالسُّوءِ وَ الْفَحْشاءِ وَ أَنْ تَقُولُوا عَلَى اللَّهِ ما لا تَعْلَمُونَ ( 169 ) وَ إِذا قِيلَ لَهُمُ اتَّبِعُوا ما أَنْزَلَ اللَّهُ قالُوا بَلْ نَتَّبِعُ ما أَلْفَيْنا عَلَيْهِ آباءَنا أَ وَ لَوْ كانَ آباؤُهُمْ لا يَعْقِلُونَ شَيْئاً وَ لا يَهْتَدُونَ ( 170 ) وَ مَثَلُ الَّذِينَ كَفَرُوا كَمَثَلِ الَّذِي يَنْعِقُ بِما لا يَسْمَعُ إِلاَّ دُعاءً وَ نِداءً صُمٌّ بُكْمٌ عُمْيٌ فَهُمْ لا يَعْقِلُونَ ( 171 )\r\n168 - اى مردم از آنچه در زمين است در صورت حلال و پاكيزه بودن ، بخوريد و از اوهام شيطان پيروى نكنيد كه او دشمن آشكار شماست .\r\n169 - او فقط شما را به كار بد و گناه بدتر فرمان مىدهد و امر مىكنند : آنچه را كه نمىدانيد به خدا نسبت دهيد .\r\n170 - وقتى كه به مشركان گويند : از آنچه خدا نازل كرده پيروى كنيد گويند : بلكه از آئينى كه پدران خويش را بر آن يافته‌ايم پيروى مىكنيم آيا گرچه پدرانشان چيزى نفهميده و هدايت نيافته بودند ؟ ! !\r\n171 - حكايت كافران ( با تو ) حكايت كسى است كه صدا مىزند . بحيوانى كه جز صدايى و آوايى نمىشنود ، آنها كران و گنگان و كورانند لذا چيزى نمىفهمند .\r\n\r\nكلمه‌ها\r\nحلال : حل به معنى باز كردن است حلال چيزى است كه از ممنوعيت باز شده تصرف و خوردن آن جايز است بر خلاف حرام كه محدود و ممنوع است .\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nطيب : دلچسب و طبع پسند . كه حواس از آن لذت مىبرد . اصل آن طيب ( بر وزن قيف ) به معنى دلچسبى و طبع پسندى است .\r\nخطوات : خطوه ( بر وزن خمره ) فاصله ميان دو قدم در راه رفتن و ( بر وزن بهره ) يك قدم برداشتن ، جمع آن در اول خطوات ( بضم خاء و طاء ) و در دوم ( بر وزن ضربات ) است . پيروى از خطوات شيطان ، تبعيت از وسوسه‌هاى اوست .\r\nشيطان : بقره / 14 و 102 .\r\nسوء : ( بضم سين ) بد ، و به فتح سين : بدى ، به عبارت ديگر در اول اسم و در دوم مصدر است . سوء هر چيزى است كه بدى و ناراحتى آورد اعم از گناه يا غفلت . پس « سوء » از گناه اعم است .\r\nفحشاء : فحش ، فاحشه ، فحشاء به معنى كار بسيار زشت هستند ، فحشاء و فاحشه در قرآن به زنا ، لواط ، تزويج نامادرى و نظائر آنها گفته شده ( قاموس قرآن ) .\r\nالفينا : الفاء : پيدا كردن . « الفاه : وجده » .\r\nيعقلون : عقل به معنى درك و فهم است .\r\nينعق : نعق : بانك زدن . فرياد كشيدن . « نعق الغراب : صاح » .\r\nدعاء : خواندن .\r\nنداء : خواندن به صداى بلند .\r\nصم : صم : كرها . بكم : لال‌ها . عمى : كورها بقره / 18 .\r\n\r\nشرحها\r\nدر اين آيات دو نمونه از « انداد » كه به عوض خدا از آنها پيروى مىشود ذكر شده يكى شيطان و وسوسه‌هاى او ، ديگرى تقليد كوركورانه از پدران\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nو رسوم و آداب خرافى كه هر دو مورد تذكر و نكوهش قرار گرفته ، و آنها كه پيرو تقاليد و رسومات هستند و بدون تفكر از آن جانبدارى مىكنند به حيوانات تشبيه شده‌اند كه صدا را مىشنوند ولى معناى آن را نمىدانند .\r\n168 -  يا أَيُّهَا النَّاسُ كُلُوا مِمَّا فِي الْأَرْضِ حَلالًا طَيِّباً وَ لا تَتَّبِعُوا خُطُواتِ الشَّيْطانِ إِنَّهُ لَكُمْ عَدُوٌّ مُبِينٌ  .\r\nچون آيه متوجه به عموم مردم است و عموم مردم از پيش خود حلال و حرام ساخته و مىسازند ، لذا  « يا أَيُّهَا النَّاسُ »  آمده ، تنها مشركان و مسلمانان در نظر نيست .\r\nعلت نزول آيه قهرا آنست كه بعضى از مشركان و غيره چيزهايى را بىجهت بر خود حرام كرده بودند چنان كه در سورهء مائده / 103 ، و سورهء انعام / 138 ، 142 ، 143 نقل شده است  حَلالًا طَيِّباً  هر دو حال است از  « مِمَّا فِي الْأَرْضِ »  يعنى : خوردن عموم مأكولات براى عموم جايز و مباح است به دو شرط : يكى اين كه حلال باشد يعنى حق كسى در آن نبوده و نهى از آن نشده باشد ديگرى آن كه طيب و موافق طبع باشد و طبع معتدل انسان از آن متنفر نباشد مثل چيزهاى گنديده . در جاى ديگر در وصف رسول خدا صلّى اللَّه عليه و آله آمده :  وَ يُحِلُّ لَهُمُ الطَّيِّباتِ وَ يُحَرِّمُ عَلَيْهِمُ الْخَبائِثَ  اعراف / 157 . ظاهر آنست كه آيه در صدد اكل مباح است نه هر تصرف جايز چنان كه بعضى گفته‌اند .\r\n وَ لا تَتَّبِعُوا خُطُواتِ الشَّيْطانِ  نشان مىدهد كه حرامهاى ساختگى پيروى از اوهام و وسوسه‌هاى شيطان است .\r\n169 -  إِنَّما يَأْمُرُكُمْ بِالسُّوءِ وَ الْفَحْشاءِ وَ أَنْ تَقُولُوا عَلَى اللَّهِ ما لا تَعْلَمُونَ  .\r\nاين آيه علت نهى از پيروى شيطان است كه شيطان هميشه به چيزهاى\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nمضر و بدبخت كننده وادار مىكند و دستور مىدهد كه به خدا دروغ به بنديد و از فيض رحمت او به دور مانيد ، اصل فساد ، عقائد باطل ، تحريف شرايع همه از  وَ أَنْ تَقُولُوا عَلَى اللَّهِ ما لا تَعْلَمُونَ  ريشه گرفته و مىگيرد .\r\nآرى شيطان و شيطان صفتان جز به فحشاء و منكر و بدعتها امر نمىكنند ، به قرينهء  وَ مَنْ يَتَّبِعْ خُطُواتِ الشَّيْطانِ فَإِنَّهُ يَأْمُرُ بِالْفَحْشاءِ وَ الْمُنْكَرِ  نور / 21 كه منكر به جاى « سوء » آمده ، مراد از السوء هر كارى است كه بدى و ناراحتى مىآورد اعم از گناه ، غفلت ، تضييع وقت ، زحمت فزون از طاقت و غيره و مراد از فحشاء گناهان بزرگ و رسوا كننده است .\r\nپس « سوء منكر » عبارتند از مطلق كارهاى بد و ناپسند خواه گناه باشد يا غير آن چنانچه در آيهء  فَانْقَلَبُوا بِنِعْمَةٍ مِنَ اللَّهِ وَ فَضْلٍ لَمْ يَمْسَسْهُمْ سُوءٌ  آل عمران / 174 ، به حادثهء ناگوار « سوء » گفته شده يعنى حادثهء ناگوارى به آنها نرسيد .\r\nمعنى آيه چنين مىشود شيطان شما را به هر كار بد نتيجه و اندوهبار ( اعم از گناه و غيره ) و به هر گناه بزرگ و رسوا كننده امر مىكند . بالاتر از آن به بدعتها و جعل عقائد ناحق ، و دروغ بستن به خدا وادار مىنمايد .\r\n170 -  وَ إِذا قِيلَ لَهُمُ اتَّبِعُوا ما أَنْزَلَ اللَّهُ قالُوا بَلْ نَتَّبِعُ ما أَلْفَيْنا عَلَيْهِ آباءَنا  .\r\nاين قسمت دوم از « انداد » گيرى است كه در برابر دستور خدا از رسوم و سنن خرافى پيروى مىكنند و بجاى تفكر در كلام خدا ، مىگويند از آنچه پدران خود را در آن ديده‌ايم پيروى خواهيم كرد جملهء  أَ وَ لَوْ كانَ آباؤُهُمْ لا يَعْقِلُونَ شَيْئاً وَ لا يَهْتَدُونَ  مىگويد اين در صورتى است كه آنها تحقيق كرده و بدانند كه پدرانشان در راه حق و در طريق صحيح بوده‌اند و اگر پدرانشان اهل هدايت نبوده و چيزى درك نكرده و بيراهه رفته‌اند ، چگونه مىتوانند از آنها\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nپيروى كنند و پيش خدا معذور باشند و در راه سازندگى قدم بردارند ؟ ! ! .\r\nراجع به تقليد در « نكته‌ها » سخن خواهيم گفت .\r\n171 -  وَ مَثَلُ الَّذِينَ كَفَرُوا كَمَثَلِ الَّذِي يَنْعِقُ بِما لا يَسْمَعُ إِلَّا دُعاءً وَ نِداءً  .\r\nدر اينجا لازم است كلمهء « معك » يا نظير آن را در نظر بگيريم و چنين باشد : مثلهم معك كمثل الذى . . . مراد از  الَّذِينَ كَفَرُوا  آنانند كه دانسته و از روى عناد كافرند نه از روى جهل . در اين مثل چوپان و گوسفند مطرح نيست كه بگوئيم : گوسفند نفهميده از چوپان پيروى مىكند بلكه منظور آنست كه حيوانى صداى انسان را مىشنود ولى معنى آن را درك نمىكند چنان كه ما صداى گاو را مىشنويم و معنى آن را درك نمىكنيم .\r\nكافران چون بناى نشنيدن و نفهميدن دارند در نتيجه كلمات پيامبر در نظرشان به صورت نامفهومى در آمده چنان كه در جاى ديگر فرموده :  وَ جَعَلْنا عَلى قُلُوبِهِمْ أَكِنَّةً أَنْ يَفْقَهُوهُ وَ فِي آذانِهِمْ وَقْراً  انعام / 25 و نيز فرموده :  ما كانُوا يَسْتَطِيعُونَ السَّمْعَ وَ ما كانُوا يُبْصِرُونَ  هود / 20 ، آرى اعراض از حق انسان را اين چنين عوض مىكند .\r\nيعنى : حكايت تو در هدايت كفار حكايت كسى است كه به حيوانى بانك زند چنان كه حيوان فقط صدا را مىشنود و معنى آن را درك نمىكند ، كفار همچنين هستند .\r\n صُمٌّ بُكْمٌ عُمْيٌ فَهُمْ لا يَعْقِلُونَ  آنها در مقابل كلمات حق ، كر هستند و لال هستند و كورند لذا چيزى نمىفهمند و هدايت نمىشوند .\r\n\r\n","description":"","footnote":"","page_name":" 308 ","page_number":308},
  {"content":"\r\n\r\n\r\nنكته‌ها\r\n\r\nاصل اباحه :\r\nبه موجب آيهء  كُلُوا مِمَّا فِي الْأَرْضِ حَلالًا طَيِّباً  اصل در اشياء اباحه است ، آنچه تحريم نشده و طبع پسند است مىشود تصرف كرد و خورد و آشاميد هر چه باشد و هر كجا باشد ، بر خلاف اخباريها كه عقيده دارند : هر چه دربارهء آن از دين رخصت و دستور نرسيده ، بايد در آن احتياط كرد و نخورد و تصرف ننمود وهابىهاى حجاز كه پيروان محمّد بن عبد الوهّاب نجدى هستند نيز چنين عقيده دارند ، و جريان اصل اباحه بسيار مفصل است و بايد در كتابهاى اصول فقه مطالعه كرد .\r\n\r\nدروغ بستن بر خدا :\r\nبه مضمون :  وَ أَنْ تَقُولُوا عَلَى اللَّهِ ما لا تَعْلَمُونَ  يكى از خطوات و وسوسه‌هاى شيطان آنست كه : وادار مىكند تا بر خدا و رسول دروغ ببنديم در مكتب تشيع اين كار به قدرى زشت و خطرناك است كه حتى اگر كسى دانسته به خدا و رسول و امام دروغ بر بندد روزه‌اش باطل مىشود بايد قضاى آن را بگيرد و دو ماه نيز روزهء كفاره بگيرد و توبه كند تا آمرزيده شود و اين از افتخارهاى مكتب تشيع است كه دروغ بستن بر خدا و رسول را چنان سخت گرفته است .\r\nعقائد باطل ، بدعتهاى خانمان برانداز ، مكتبهاى باطل ، همه نتيجهء دروغهايى است كه بر خدا و رسول بسته‌اند ، تصور كنيد در دروغهايى كه علماء يهود و نصارى جعل كرده و مردم را از پيروى اسلام بازداشتند ، دروغهايى كه به وسيلهء معاويه ، ابو هريره ، سلاطين اموى و عباسى به رسول خدا صلّى اللَّه عليه و آله نسبت داده شد تا حق را در صورت باطل و باطل را در صورت حق ظاهر نمودند ، در تاريخ مشهور است كه معاويه پول كلانى به « سمرة بن جندب » داد كه روايت كرد :\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nآيهء  وَ مِنَ النَّاسِ مَنْ يَشْرِي نَفْسَهُ ابْتِغاءَ مَرْضاتِ اللَّهِ . . .  بقره / 207 دربارهء عبد الرحمن بن ملجم لعين و آيهء  . . . أَلَدُّ الْخِصامِ . . .  بقره / 204 دربارهء على بن ابى طالب عليه السّلام است . براى روسياهيهاى ابو هريره و امثال او لازم است به كتابهاى مخصوص رجوع نمود . صوفيه و امثال آنها نيز در دروغ بستن به خدا و رسول مشهور مىباشند . قرآن مجيد بارها اين گونه اشخاص را تهديد كرده است  وَ يَقُولُونَ عَلَى اللَّهِ الْكَذِبَ وَ هُمْ يَعْلَمُونَ  آل عمران / 78  إِنَّ الَّذِينَ يَفْتَرُونَ عَلَى اللَّهِ الْكَذِبَ لا يُفْلِحُونَ  يونس / 69 .\r\n\r\nقرآن و تقليد :\r\nآيهء  وَ إِذا قِيلَ لَهُمُ اتَّبِعُوا ما أَنْزَلَ اللَّهُ قالُوا بَلْ نَتَّبِعُ ما أَلْفَيْنا عَلَيْهِ آباءَنا . . .  حكايت دارد كه اسلام دين تعقل و تفكر است ، كلمات  لِقَوْمٍ يَتَفَكَّرُونَ   لِقَوْمٍ يَعْقِلُونَ  و غيره بارها در قرآن مجيد تكرار شده است ، جملهء  أَ وَ لَوْ كانَ آباؤُهُمْ لا يَعْقِلُونَ شَيْئاً وَ لا يَهْتَدُونَ  مفيد آنست كه اگر طريقه پدران آنها بر مبناى منطق و تعقل بوده ، اينها حق دارند كه از آنها تقليد بكنند و گرنه ، نه .\r\nقرآن مجيد در آيات متعددى تابعان را كه بدون تفكر از متبوعان پيروى كرده‌اند اهل عذاب دانسته و عذر آنها را قبول نمىدارد و مىگويد :   فَبَشِّرْ عِبادِ الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَهُ . . .   زمر / 18 يعنى سخن را مىشنوند و دربارهء آن فكر مىكنند و بهترين آن را اختيار مىكنند خلاصه : هر راهى و هر كارى و هر دينى كه انسان اختيار مىكند بايد اول آن را بفهمد و در اطراف آن تحقيق بكند سپس آن را قبول كرده و در راه آن قدم بر دارد و در اين راه اگر اشتباه هم بكند پيش خدا معذور خواهد بود .\r\nدر تقليد از فقهاء كه مقلد راهى به مسائل دينى ندارد ، دستور داده شده كه :\r\nتا چند نفر متخصص و خبره ، ايمان و عدالت و علم فقيه را تصديق نكرده‌اند نمىشود از او تقليد نمود ، در رجوع به دكتر و مصرف كردن دواى او ، عقل حكم\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nمىكند بايد قبلا مهارت او را دانست بعد مراجعه نمود .\r\nدر ذيل آيه  وَ مِنْهُمْ أُمِّيُّونَ لا يَعْلَمُونَ الْكِتابَ إِلَّا أَمانِيَّ . . .  بقره / 78 در تفسير برهان از حضرت صادق عليه السّلام نقل شده كه مردى عرض كرد عوام يهود در تقليد از علماى خود چاره‌اى نداشتند چنان كه عوام ما نيز ناچارند بىآنكه از حقيقت با خبر باشند از علما تقليد كنند ؟ امام عليه السّلام در ضمن جواب فرموده :\r\nاگر عوام ما از فقهاء ، فسق ، عصبيت بر سر هم زدن براى مال خدا . . . به بينند و باز از آنها تقليد كنند مانند عوام يهود هستند ، بعد فرموده : از فقهاء آنكه پرهيزكار ، حافظ دين ، مخالف هواى نفس و مطيع خدا باشد ، بر عوام است كه از او تقليد كنند .\r\nناگفته نماند : عقيده يك دفعه آنست كه مبناى فكرى و استدلالى دارد ، و طرف با تفكر و استدلال به آن عقيده رسيده است ، اين عقيده را در صورت باطل بودن بايد با استدلال از بين برد ، و يك دفعه آنست كه مبناى عاطفى دارد و طرف از استدلال عاجز است ، عقيدهء بت‌پرستان جنبه عاطفى داشت و در جواب پيامبران مىگفتند : پدران خود را چنين يافته‌ايم ، از طريق آنها كنار نخواهيم شد  وَجَدْنا آباءَنا كَذلِكَ يَفْعَلُونَ  اين منطق از نظر قرآن قبول نيست بايد كوبيده شود ، لذا بت‌پرستى در اسلام مجاز نيست كه بماند ، گرچه اسلام را نيز به او تحميل نمىكنند .\r\n\r\n","description":"","footnote":"","page_name":" 311 ","page_number":311},
  {"content":"\r\n\r\n\r\n[ سوره البقرة ( 2 ) : آيات 172 تا 176 
  ]\r\nيا أَيُّهَا الَّذِينَ آمَنُوا كُلُوا مِنْ طَيِّباتِ ما رَزَقْناكُمْ وَ اشْكُرُوا لِلَّهِ إِنْ كُنْتُمْ إِيَّاهُ تَعْبُدُونَ ( 172 ) إِنَّما حَرَّمَ عَلَيْكُمُ الْمَيْتَةَ وَ الدَّمَ وَ لَحْمَ الْخِنْزِيرِ وَ ما أُهِلَّ بِهِ لِغَيْرِ اللَّهِ فَمَنِ اضْطُرَّ غَيْرَ باغٍ وَ لا عادٍ فَلا إِثْمَ عَلَيْهِ إِنَّ اللَّهَ غَفُورٌ رَحِيمٌ ( 173 ) إِنَّ الَّذِينَ يَكْتُمُونَ ما أَنْزَلَ اللَّهُ مِنَ الْكِتابِ وَ يَشْتَرُونَ بِهِ ثَمَناً قَلِيلاً أُولئِكَ ما يَأْكُلُونَ فِي بُطُونِهِمْ إِلاَّ النَّارَ وَ لا يُكَلِّمُهُمُ اللَّهُ يَوْمَ الْقِيامَةِ وَ لا يُزَكِّيهِمْ وَ لَهُمْ عَذابٌ أَلِيمٌ ( 174 ) أُولئِكَ الَّذِينَ اشْتَرَوُا الضَّلالَةَ بِالْهُدى وَ الْعَذابَ بِالْمَغْفِرَةِ فَما أَصْبَرَهُمْ عَلَى النَّارِ ( 175 ) ذلِكَ بِأَنَّ اللَّهَ نَزَّلَ الْكِتابَ بِالْحَقِّ وَ إِنَّ الَّذِينَ اخْتَلَفُوا فِي الْكِتابِ لَفِي شِقاقٍ بَعِيدٍ ( 176 )\r\n172 - اى اهل ايمان از چيزهاى پاكيزه كه به شما روزى داده‌ايم ، بخوريد ، و خدا را شكر كنيد اگر خدا را به پرستيد .\r\n173 - خداوند فقط خوردن ميته و خون و گوشت خوك و آنچه به وقت ذبح نام غير خدا بر آن برده شود ، بر شما حرام كرده ( ولى ) كسى كه مجبور شود بىآنكه طالب لذت باشد و بىآنكه در خوردن افراط كند گناهى بر او نيست ، كه خدا غفور و مهربان است .\r\n174 - آنان كه آنچه را خدا از كتاب نازل كرده كتمان مىكنند و آن را به بهاى كمى مىفروشند ،\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nدر شكمهاى خود فقط آتش مىخورند ، خدا روز قيامت با آنها سخن نمىگويد و از گناهان پاكشان نمىكند و براى آنها عذابى دردناك است .\r\n175 - آنها همانها هستند كه ضلالت را به هدايت و عذاب را به مغفرت خدا خريدند ، چه چيز آنها را بر آتش شكيبا كرده است ؟ ! !\r\n176 - اين وعدهء عذاب بدان جهت است كه خدا كتاب را به حق ( و براى وحدت ) نازل كرده ( ولى ) آنها كه در زمينهء كتاب اختلاف كردند در تفرقهء شديدى هستند .\r\n\r\nكلمه‌ها\r\nميته : ميت و ميّت هر دو به معنى مرده است . ميته مؤنث ميت حيوانى است كه بدون ذبح شرعى مرده ، خواه خود به خود مرده و يا به ذبح غير شرعى .\r\nخنزير : خوك . جمع آن در قرآن خنازير است .\r\nاهل : اهلال به معنى بلند كردن صداست . ماه را از آن هلال گويند كه به وقت ديدن آن صدا بلند كرده به يكديگر نشان مىدهند .\r\nاضطر : اضطرار : احتياج و اجبار . آن در واقع حمل غير بر ضرر است ، تحميل كننده شايد شخص ديگر و يا حالتى در خود شخص باشد مانند گرسنگى و غيره .\r\nباغ : اسم فاعل از بغى به معنى طلب ، باغى : طالب و مايل .\r\nعاد : اسم فاعل است از عدو به معنى تجاوز .\r\nاثم : گناه ضرر بقره / 219 .\r\nغفور : غفر به معنى پوشاندن و مستور كردن است غفران گناه پوشاندن و ناپديد كردن آنست غفار و غفور صيغه مبالغه هستند يعنى بسيار آمرزنده .\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nيكلمهم : تكليم سخن گفتن .\r\nشقاق : اختلاف ، جدايى بقره / 137 .\r\n\r\nشرحها\r\nدر آيات قبلى عموم مردم از تقليد كوركورانه و از پيروى اوهام شيطانى مخصوصا در مورد چيزهاى خوردنى ، نهى شدند . در اين آيات به مؤمنان دستور داده شده از نعمتهاى پاكيزه بخورند و خدا را شكر كنند نيز بعضى از محرمات كه نمىشود خورد بيان گرديده و به آنان كه به خاطر مال دنيا اين گونه حقائق را كتمان مىكنند وعده عذاب داده شده است .\r\n172 -  يا أَيُّهَا الَّذِينَ آمَنُوا كُلُوا مِنْ طَيِّباتِ ما رَزَقْناكُمْ وَ اشْكُرُوا لِلَّهِ إِنْ كُنْتُمْ إِيَّاهُ تَعْبُدُونَ  .\r\nاين آيه قطع نظر از مطالب خود ، مقدمهء بيان محرمات در آيهء بعد است شكر نعمت كه دستور داده شده وسيلهء ارتباط ما بين روزى دهنده و روزى خورنده است ، به وسيله شكر دائره نعمت پر شده و حقيقت جاى خود را مىگيرد .\r\nمقتضاى فطرت آنست كه از نعمت استفاده كرده و صاحب نعمت را بشناسيم و آن اهليت زيادت به ما خواهد داد  لَئِنْ شَكَرْتُمْ لَأَزِيدَنَّكُمْ  در آيه ديگر آمده  فَكُلُوا مِمَّا رَزَقَكُمُ اللَّهُ حَلالًا طَيِّباً وَ اشْكُرُوا . . .  نحل / 114 .\r\nآمدن شرط در :  إِنْ كُنْتُمْ إِيَّاهُ . . .  ظاهرا براى آنست : حالا كه خود را بندهء خدا مىدانيد . حق نداريد از پدران و خطوات شيطان پيروى كنيد .\r\nتكيه بر روى « طيّب » از آن جهت است كه ملاك حلال و حرام روشن گردد ، آنچه پاكيزه و طبع پسند است بايد حلال و مجاز باشد و آنچه خبيث ، تنفرآور و كثيف است بايد تحريم گردد .\r\n\r\n","description":"","footnote":"","page_name":" 314 ","page_number":314},
  {"content":"\r\n\r\n173 -  إِنَّما حَرَّمَ عَلَيْكُمُ الْمَيْتَةَ وَ الدَّمَ وَ لَحْمَ الْخِنْزِيرِ وَ ما أُهِلَّ بِهِ لِغَيْرِ اللَّهِ  .\r\nاين چهار چيز در آيات ديگر نيز ذكر شده‌اند « 1 » حصر در آيه اضافى و نسبت به چيزهايى است كه مشركان ( و شايد اهل كتاب نيز ) حلال مىدانستند و گرنه حيوانات ديگرى نيز حرامند . از قبيل درندگان و غيره .\r\nحرام بودن ميته و خون و خوك براى عوارض ناگوارى است كه در بدن توليد مىشود ولى حرمت آنچه به وقت ذبح نام غير خدا برده شده براى تقويت توحيد و كوبيدن « انداد » و معبودهاى دروغين است ، حتى آنچه به وقت ذبح نام خدا بر آن ذكر نشده حرام است خواه نام غير خدا ياد شده يا نه  وَ لا تَأْكُلُوا مِمَّا لَمْ يُذْكَرِ اسْمُ اللَّهِ عَلَيْهِ وَ إِنَّهُ لَفِسْقٌ  انعام / 121 .\r\nدر كتاب كافى ضمن روايتى علل حرمت مردار از حضرت صادق عليه السّلام نقل شده كه خوردن آن بدن را ضعيف و رنجور مىكند ، نيروى بدن را مىكاهد و سبب قطع نسل و سكته مىشود و دربارهء خوردن خون فرموده : . . . دهان را بدبو ، بوى بدن را بد مىكند ، سبب بد خلقى ، بيمارى هارى ، قساوت قلب ، كمى عاطفه مىشود تا جايى كه ممكن است فرزند و پدر و مادرش را بكشد . . . « 2 » امروز بشر با تجربه و پيشرفت علم اين حقائق را به نحو احسن دريافته است .\r\n\r\n\r\n","description":"","footnote":"\r\n( 1 ) - اين چهار چيز در سورهء انعام / 145 و سوره نحل / 115 و نيز در سورهء مائده / 3 به اضافهء چند چيز ديگر آمده است . ظاهرا اين تكرار براى اهميت مطلب بوده است .\r\n( 2 ) - كافى كتاب اطعمه حديث اول ، ولى بايد دانست كه اين مضرات در خوردن خون است ولى تزريق خون تازه و زنده ، به بدن كه ربطى به دستگاه گوارش ندارد جايز و خريد و فروش آن نيز مجاز است .\r\n","page_name":" 315 ","page_number":315},
  {"content":"\r\n\r\nاما خوك حيوانى است بسيار كثيف ، بىغيرت و لاابالى . نوعا از كثافات و گاهى از فضولات خود تغذيه مىكند ، انگل « تريشين » كه به صورت نوارهاى سفيد باريك در ماهيچه‌هاى آن موجود است و همچنين « كرم كدو » كه در گوشت اين حيوان پليد هست ، سبب هر نوع بيمارى در بدن مىگردد .\r\nبه فرض اگر با وسائل علمى امروز بتوان اين انگل‌ها را از بين برد صفات اين حيوان مانند بىغيرتى و بىعفتى و بىاعتنايى به مسائل كه به وسيلهء گوشت آن به انسان منتقل مىشود چاره‌پذير نيست . لفظ « لحم » دلالت بر آن دارد كه گوشت خوك چنانچه خود نميرد و سرش بريده شود حرام است .\r\n فَمَنِ اضْطُرَّ غَيْرَ باغٍ وَ لا عادٍ فَلا إِثْمَ عَلَيْهِ إِنَّ اللَّهَ غَفُورٌ رَحِيمٌ  اين قسمت از حكم اولى استثناء شده يعنى آنكه براى حفظ جان خويش ناچار باشد از اين حرامها بخورد به دو شرط مانعى نيست ، يكى آنكه « غير باغ » يعنى مايل و خواهان لذت نباشد و حرمت اوليه را در نظر بگيرد ، دوم « غير عاد » يعنى از مقدار ضرورت تجاوز نكند ، از لفظ « غفور » مىشود استفاده كرد كه خدا در صورت اضطرار اثرات ناگوار آنها را از بين برده و مستور خواهد كرد ، چون در اينجا گناهى نيست تا بخشوده شود لفظ « رحيم » حكايت دارد كه اين اجازه در اثر مهربان بودن خدا است .\r\nناگفته نماند : از حضرت صادق عليه السّلام نقل شده كه : در تفسير  « غَيْرَ باغٍ وَ لا عادٍ »  فرمودند : باغى آنست كه بر امام خروج كند ، عادى كسى است كه راهزنى مىكند مردار بر او حلال نيست « 1 » در روايت ديگرى از آن حضرت منقول است : باغى آنست كه از ( روى هوس ) به شكار مىرود ، عادى راهزن است ، اينها نبايد نماز را شكسته بخوانند و اگر اضطرار پيش آمد مجاز نيست از ميته بخورند ،\r\n\r\n\r\n","description":"","footnote":"\r\n( 1 ) - كافى ج 6 / 265 كتاب اطعمه .\r\n","page_name":" 316 ","page_number":316},
  {"content":"\r\n\r\nآنچه در حال اضطرار به ديگران حلال مىشود بر اينها حلال نيست « 1 » .\r\nاين روايات كه در وسائل الشيعه ، تفسير برهان و غيره نقل شده منافى معناى اولى نيست بلكه لفظ « باغ - عاد » به همهء آنها شامل است ، چنين كسان اگر در حال اضطرار از محرمات بخورند بر آنها گناه نوشته خواهد شد كه در معصيت پروردگار هستند .\r\n174 -  إِنَّ الَّذِينَ يَكْتُمُونَ ما أَنْزَلَ اللَّهُ مِنَ الْكِتابِ وَ يَشْتَرُونَ بِهِ ثَمَناً قَلِيلًا أُولئِكَ ما يَأْكُلُونَ فِي بُطُونِهِمْ إِلَّا النَّارَ  .\r\nاين آيه روشن مىكند كه محرمات فوق در تورات و انجيل نيز بوده ، ولى دانشمندان اهل كتاب آن را به خاطر نفع مادى و پول دوستى اظهار نمىكردند و در مقابل اسلام جبهه‌گيرى مىنمودند .\r\nدر سورهء نحل / 118 بعد از ذكر چهار چيز حرام فرموده :  وَ عَلَى الَّذِينَ هادُوا حَرَّمْنا ما قَصَصْنا عَلَيْكَ مِنْ قَبْلُ وَ ما ظَلَمْناهُمْ وَ لكِنْ كانُوا أَنْفُسَهُمْ يَظْلِمُونَ  معلوم است كه شريعت تورات نيز اينها را حرام كرده بود و در جاى ديگر در وصف اهل كتاب آمده :  وَ لا يُحَرِّمُونَ ما حَرَّمَ اللَّهُ وَ رَسُولُهُ  توبه / 69 به هر حال :\r\nآيهء شريفه آنها را تهديد به عذاب مىكند ، ولى تهديد شامل هر كسى است كه حق را كتمان نمايد اهل كتاب باشد يا مسلمان .\r\n وَ لا يُكَلِّمُهُمُ اللَّهُ يَوْمَ الْقِيامَةِ وَ لا يُزَكِّيهِمْ وَ لَهُمْ عَذابٌ أَلِيمٌ  سخن نگفتن خدا با اين گونه اشخاص در آيهء  وَ لا يُكَلِّمُهُمُ اللَّهُ وَ لا يَنْظُرُ إِلَيْهِمْ يَوْمَ الْقِيامَةِ . . . \r\nآل عمران / 77 نيز آمده ، بهتر است اين كلمه را حمل بر ظاهر كرده و بگوئيم :\r\nخدا در روز قيامت با مؤمنان از روى مرحمت سخن خواهد گفت البته صدا خواهد آفريد و مؤمنان خواهند شنيد چنان كه فرموده :   لَهُمْ فِيها فاكِهَةٌ وَ لَهُمْ ما يَدَّعُونَ سَلامٌ قَوْلًا مِنْ رَبٍّ رَحِيمٍ   يس / 57 و 58 يعنى براى آنها سلام قولى\r\n\r\n\r\n","description":"","footnote":"\r\n( 1 ) - تفسير عياشى .\r\n","page_name":" 317 ","page_number":317},
  {"content":"\r\n\r\nاست از طرف خداى رحيم . ولى اين سخن گفتن نسبت به كفار نخواهد بود ، آنچه در آيات آمده كه خدا اهل عذاب را عتاب و ملامت خواهد كرد حق است چنان كه در سورهء مؤمنون / 108 و اعراف / 38 و غيره آمده ولى مراد از « لا يكلمهم » در آيه . تكلم از روى مهر و رحمت است - لفظ « و لا يزكيهم » نشان مىدهد كه خدا با از بين بردن گناهان آنها را پاك و منزه نخواهد كرد .\r\n175 -  أُولئِكَ الَّذِينَ اشْتَرَوُا الضَّلالَةَ بِالْهُدى وَ الْعَذابَ بِالْمَغْفِرَةِ فَما أَصْبَرَهُمْ عَلَى النَّارِ  .\r\n« اشترى » را مىشود خريدن يا عوض كردن معنى نمود ، در هر حال هدايت و مغفرت را از دست داده و در عوض ضلالت و عذاب را به دست آورده‌اند . « ما » در  فَما أَصْبَرَهُمْ . . .  ظاهرا براى تعجب است يعنى اينها در برابر وعدهء عذاب چقدر بىاعتنا و خونسرد هستند .\r\n176 -  ذلِكَ بِأَنَّ اللَّهَ نَزَّلَ الْكِتابَ بِالْحَقِّ وَ إِنَّ الَّذِينَ اخْتَلَفُوا فِي الْكِتابِ لَفِي شِقاقٍ بَعِيدٍ  .\r\nيعنى اين وعده‌ها و تهديدها براى آنست كه خدا كتاب را به حق نازل كرده و بايد آنچه در كتاب است كتمان نشود ، تا روشن گردد كه تورات و انجيل اين احكام را تأييد كرده‌اند ولى آنها كه دربارهء كتاب اختلاف مىكنند و آن را منشأ اختلاف و تشتت مىگردانند از حقيقت و از وحدتى كه نظر كتاب است بسيار بدورند و بايد در عذاب بمانند كه غرض خدا را نقض كرده‌اند .\r\nآيهء شريفه مفيد آنست كه خداوند كتابها را براى ايجاد وحدت فرستاده تا مانند رشتهء محكمى جامعه را به مهم متصل كنند ، اما آنان كه دانسته اين كتابها را در مسير اغراض خويش قرار داده و از مسير اصلى منحرف مىكنند در عذاب خدا خواهند بود مسلمان باشند يا غير مسلمان . در جاى ديگر آمده :  وَ مَا اخْتَلَفَ فِيهِ إِلَّا الَّذِينَ أُوتُوهُ مِنْ بَعْدِ ما جاءَتْهُمُ الْبَيِّناتُ  بقره / 213 .\r\n\r\n","description":"","footnote":"","page_name":" 318 ","page_number":318},
  {"content":"\r\n\r\n\r\n[ سوره البقرة ( 2 ) : آيه 177 
  ]\r\nلَيْسَ الْبِرَّ أَنْ تُوَلُّوا وُجُوهَكُمْ قِبَلَ الْمَشْرِقِ وَ الْمَغْرِبِ وَ لكِنَّ الْبِرَّ مَنْ آمَنَ بِاللَّهِ وَ الْيَوْمِ الْآخِرِ وَ الْمَلائِكَةِ وَ الْكِتابِ وَ النَّبِيِّينَ وَ آتَى الْمالَ عَلى حُبِّهِ ذَوِي الْقُرْبى وَ الْيَتامى وَ الْمَساكِينَ وَ ابْنَ السَّبِيلِ وَ السَّائِلِينَ وَ فِي الرِّقابِ وَ أَقامَ الصَّلاةَ وَ آتَى الزَّكاةَ وَ الْمُوفُونَ بِعَهْدِهِمْ إِذا عاهَدُوا وَ الصَّابِرِينَ فِي الْبَأْساءِ وَ الضَّرَّاءِ وَ حِينَ الْبَأْسِ أُولئِكَ الَّذِينَ صَدَقُوا وَ أُولئِكَ هُمُ الْمُتَّقُونَ ( 177 )\r\n177 - نيكى آن نيست كه صورت خود را به سوى مشرق و مغرب كنيد ، بلكه نيك آن كس است كه به خدا و روز قيامت و فرشتگان و كتابهاى آسمانى و پيامبران ايمان آورده است ، و مال خويش را با آنكه دوست مىدارد به خويشاوندان و يتيمان و فقراء و درماندهء دور از وطن و سائلان و در آزادى بردگان مىدهد ، و نماز مىخواند و زكات مىدهد ، و بعهد خود وقتى كه مىبندد وفادار مىماند و در برابر محروميت و مرض و به وقت جنگ استقامت دارند ، اينها كسانى هستند كه راست گفته‌اند و فقط اينها پرهيزكاران كاملند .\r\n\r\nكلمه‌ها\r\nبر : ( بكسر باء ) نيكى و خوبى ، به فتح اول به معنى نيكوكار و نيز به معنى خشكى مقابل دريا است ( قاموس قرآن ) .\r\nملائكة : فرشتگان . مفرد آن ملك ، به عقيدهء اكثر علماء آن از مادهء « الوك » به معنى رسالت است .\r\nقربى : قربى و قرابت به معنى خويشاوندى و نزديكى نسبى است بقره / 83 .\r\nابن السبيل : پسر راه ، يعنى درماندهء دور از وطن .\r\nالرقاب : جمع رقبه ، آن در اصل به معنى گردن است ، استعمال آن در بنده\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nو انسان از باب ذكر جزء و ارادهء كل است .\r\nبأساء : بأس بؤس بأساء هر سه به معنى سختى و ناپسند است ، بأساء را سختى شديد نيز گفته‌اند . به معنى عذاب ، خوف و جنگ نيز آيند كه همه مصداق سختى مىباشند .\r\nضراء : ضرر شديد . بأساء و ضراء اگر يك جا ذكر شوند مراد از اولى سختيهاى خارج از وجود است مثل ضرر مالى و از دومى گرفتارى وجود مثل بيمارى . اين هر دو كلمه اسم مؤنث و مفرد هستند .\r\n( قاموس قرآن ) .\r\n\r\nشرحها\r\nاين آيه در صدد معرفى اعمال نيك و مردان نيكوكار است و مىگويد :\r\nنيكوكار كسى است كه از درون به توحيد و واقعيات معتقد ، و از بيرون مصدر اعمال نيك و خدا پسند باشد و در پيش‌آمدها استقامت ورزد و خود را نبازد .\r\nدر الميزان از حضرت رسول صلّى اللَّه عليه و آله نقل شده : هر كه به اين آيه عمل كند ايمانش كامل است . در شأن نزول آيه گفته‌اند : دربارهء تحويل قبله بحث و جدال و گفتگو زياد شد و يهود دست بردار نبود تا آيهء شريفه نازل گرديد . ولى نمىشود گفت :\r\nدر اين مورد فقط اين آيه نازل شده است بلكه آيات قبل و بعد نيز نازل شده‌اند ، ضمنا در اين آيه مطلب فوق بررسى گرديده است .\r\n177 -  لَيْسَ الْبِرَّ أَنْ تُوَلُّوا وُجُوهَكُمْ قِبَلَ الْمَشْرِقِ وَ الْمَغْرِبِ وَ لكِنَّ الْبِرَّ مَنْ آمَنَ بِاللَّهِ . . .  .\r\n« بر » اول به معنى نيكوكارى است و همچنين « بر » دوم ، ولى حمل « من آمن » بر آن از جهت مبالغه است . گويند : فلانى عدالت و شرافت يا ذلت است\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nيعنى به قدرى عادل و شريف يا ذليل است گويى خودش در آن محو شده و يكپارچه عدالت و شرافت يا ذلت شده است ، در اينجا هم : آنكه داراى چنين صفات است گويى يكپارچه بر و نيكوكارى است .\r\nيعنى : نكويى آن نيست كه به سوى مشرق و مغرب رو كنيد ( اين در صورتى است كه بدون دستور خدا باشد ) بلكه نكويى و نكوكار آنست كه به خدا ، قيامت ، ملائكه ، كتابهاى آسمانى و پيامبران ايمان داشته باشد ، اين قسمت راجع به عقيده و مطالب درونى است .\r\n وَ آتَى الْمالَ عَلى حُبِّهِ ذَوِي الْقُرْبى وَ الْيَتامى وَ الْمَساكِينَ وَ ابْنَ السَّبِيلِ وَ السَّائِلِينَ وَ فِي الرِّقابِ  اين قسمت راجع به انفاق مال و شامل انفاقهاى واجب و مستحبّ هر دو است و اين نتيجهء ايمان و اعتقاد سابق مىباشد ، قيد « على حبه » مفيد آنست كه مال خرج شده ، زياد و قابل اعتناء باشد و درد آنها را دوا كند نه مقدارى كه مورد اعتناء و مورد علاقهء انفاق كننده نيست مثل انفاقهاى ناچيز ، اين قيد در سورهء آل عمران / 92 الدهر / 8 نيز آمده است . « ابن السبيل » كسى است كه فقط با اين لفظ شناخته مىشود يعنى درماندهء دور از وطن كه لازم است از انفاق واجب و مستحبّ به وطنش فرستاده شود .\r\nمراد از « رقاب » برده‌هايى است كه لازم است خريده و آزاد شوند .\r\n وَ أَقامَ الصَّلاةَ وَ آتَى الزَّكاةَ  اين هر دو عمل عبادى ، اولى ارتباط با خدا دومى رابطه با خلق است . به نظرم زكات از جهت اهميت ذكر شده و گرنه « آتى المال » شامل آن نيز هست .\r\n وَ الْمُوفُونَ بِعَهْدِهِمْ إِذا عاهَدُوا وَ الصَّابِرِينَ فِي الْبَأْساءِ وَ الضَّرَّاءِ وَ حِينَ الْبَأْسِ  اين قسمت نيز مقدارى از اخلاق آنها است كه به پيمان خود وفادار و در گرفتاريهاى مالى و بدنى صبور و به وقت جنگ با استقامت هستند .\r\n\r\n","description":"","footnote":"","page_name":" 321 ","page_number":321},
  {"content":"\r\n\r\n« الموفون » خبر مبتداى محذوف است يعنى : « و هم الموفون » ، « صابرين » منصوب است به تقدير « اعنى » و اين تقدير براى مدح و ثناگويى است .\r\n أُولئِكَ الَّذِينَ صَدَقُوا وَ أُولئِكَ هُمُ الْمُتَّقُونَ  يعنى اينان در ادعاى ايمان صادقند ، زيرا قول و فعل و عقيده‌شان يكى است لفظ « هم » براى حصر است يعنى : فقط آنها اهل تقوى هستند و شايد براى كمال باشد يعنى فقط متقى كاملند .\r\n\r\n","description":"","footnote":"","page_name":" 322 ","page_number":322},
  {"content":"\r\n\r\n\r\n[ سوره البقرة ( 2 ) : آيات 178 تا 182 
  ]\r\nيا أَيُّهَا الَّذِينَ آمَنُوا كُتِبَ عَلَيْكُمُ الْقِصاصُ فِي الْقَتْلى الْحُرُّ بِالْحُرِّ وَ الْعَبْدُ بِالْعَبْدِ وَ الْأُنْثى بِالْأُنْثى فَمَنْ عُفِيَ لَهُ مِنْ أَخِيهِ شَيْءٌ فَاتِّباعٌ بِالْمَعْرُوفِ وَ أَداءٌ إِلَيْهِ بِإِحْسانٍ ذلِكَ تَخْفِيفٌ مِنْ رَبِّكُمْ وَ رَحْمَةٌ فَمَنِ اعْتَدى بَعْدَ ذلِكَ فَلَهُ عَذابٌ أَلِيمٌ ( 178 ) وَ لَكُمْ فِي الْقِصاصِ حَياةٌ يا أُولِي الْأَلْبابِ لَعَلَّكُمْ تَتَّقُونَ ( 179 ) كُتِبَ عَلَيْكُمْ إِذا حَضَرَ أَحَدَكُمُ الْمَوْتُ إِنْ تَرَكَ خَيْراً الْوَصِيَّةُ لِلْوالِدَيْنِ وَ الْأَقْرَبِينَ بِالْمَعْرُوفِ حَقًّا عَلَى الْمُتَّقِينَ ( 180 ) فَمَنْ بَدَّلَهُ بَعْدَ ما سَمِعَهُ فَإِنَّما إِثْمُهُ عَلَى الَّذِينَ يُبَدِّلُونَهُ إِنَّ اللَّهَ سَمِيعٌ عَلِيمٌ ( 181 ) فَمَنْ خافَ مِنْ مُوصٍ جَنَفاً أَوْ إِثْماً فَأَصْلَحَ بَيْنَهُمْ فَلا إِثْمَ عَلَيْهِ إِنَّ اللَّهَ غَفُورٌ رَحِيمٌ ( 182 )\r\n178 - اى اهل ايمان بر شما درباره كشته شدگان قصاص مقرر شده آزاد در برابر آزاد ، عبد در برابر عبد ، زن در برابر زن هر كس چيزى از برادرش به او گذشت شود و قصاص به خونبها تبديل گردد بر خونخواه است كه بطور شايسته خونبها را تعقيب كند و بر قاتل است كه آن را به خوبى به پردازد اين تخفيف و مرحمتى است از جانب خدا و هر كه بعد از عفو ، تجاوز كند و قاتل را بكشد عذابى دردناك دارد .\r\n179 - اى خردمندان براى شما در قصاص زندگى هست تا از آدمكشى به پرهيزيد .\r\n180 - بر شما مقرر شده وقتى كه يكى از شما را مرگ فرا رسد اگر مالى از خود بجا گذارد ، وصيت براى پدر و مادر و خويشان به طور شايسته . اين حقى است بر پرهيزكاران .\r\n181 - هر كه پس از شنيدن ( و دانستن ) وصيت را تغيير دهد گناه آن فقط بر كسانى است كه آن را تغيير مىدهد ، خدا شنوا و دانا است .\r\n\r\n","description":"","footnote":"","page_name":" 323 ","page_number":323},
  {"content":"\r\n\r\n182 - كسى كه از انحراف موصى ( ميل ببعض ورثه ) و يا از گناه او ( وصيت به خلاف شرع ) بترسد و ميان آنها را اصلاح دهد گناهى بر او نيست خدا بخشنده و مهربان است .\r\n\r\nكلمه‌ها\r\nقصاص : مقابله به مثل در جنايت عمدى . قص و قصص در اصل به معنى تعقيب و پىجويى است . سرگذشت را از آن قصه گويند كه گوينده آن را تعقيب و دنبال مىكند مقابله به مثل را از آن قصاص گويند كه در تعقيب جنايت است .\r\nقتلى : كشته شدگان . مفرد آن قتيل است .\r\nحر : آزاد آنكه برده كسى نيست .\r\nعبد : بنده و برده .\r\nالمعروف : شناخته شده آن هر فعلى است كه خوبى آن به وسيله عقل يا شرع شناخته شود ( قاموس قرآن ) الباب : جمع لب . آن به معنى مغز و عقل است . اولوا الالباب يعنى صاحبان خرد و انديشه .\r\nخيرا : مال ، اصل خير به معنى اختيار شده است ، مال و صفت و كار خوب را از آن خير گويند كه مورد اختيار و رغبت است ( قاموس قرآن ) .\r\nمتقين : بقره / 2 .\r\nوصية : وصى به معنى متصل شدن و متصل كردن است ، ايصاء و توصيه به معنى سفارش و دستور است ، وصيت يعنى چيز توصيه شده و سفارش شده ، علت اين تسميه آنست كه موصى كارش را به كار وصى متصل مىكند و يا كار بعد از مرگ را به قبل از مرگ اتصال مىدهد .\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nجنفا : ميل به باطل يا مطلق ميل و انحراف .\r\n\r\nشرحها\r\nدر اين آيات دو مطلب نقل و بررسى شده است يكى قصاص در جنايت عمدى كه بايد جانى را مجازات كرد و در عين حال مىشود از حس عاطفه استفاده كرده و عفو نمود و روشن شده كه اجراى قصاص سبب محفوظ ماندن خونهاست دوم :\r\nوصيت كه دستورى راجع به كارهاى بعد از مرگ است .\r\n178 -  يا أَيُّهَا الَّذِينَ آمَنُوا كُتِبَ عَلَيْكُمُ الْقِصاصُ فِي الْقَتْلى الْحُرُّ بِالْحُرِّ وَ الْعَبْدُ بِالْعَبْدِ وَ الْأُنْثى بِالْأُنْثى فَمَنْ عُفِيَ لَهُ مِنْ أَخِيهِ شَيْءٌ فَاتِّباعٌ بِالْمَعْرُوفِ وَ أَداءٌ إِلَيْهِ بِإِحْسانٍ  .\r\nپيش از نزول قرآن عرب عقيده به قصاص داشت و آن را به كار مىبست ولى قصاص بسته به قدرت اولياء مقتول و نيروى قبيله بود حتى گاهى به عوض يك نفر ده نفر را مىكشتند قرآن مجيد با اين آيه اولا قضيه را تعديل كرد كه در مقابل يك نفر فقط يك نفر را مىتوان كشت نه بيشتر ، ثانيا حس انتقام و حس عاطفه را ملاك قرار داد يعنى حكم اولى قتل ، قصاص است ولى اگر كسى از عواطف انسانى استفاده كرده و قاتل را عفو كند ، مجاز است .\r\nاين حكم مطابق فطرت انسان است زيرا اگر تنها قصاص بود يك حكم خشن و غير قابل انعطاف مىشد و اگر فقط خونبها و عفو بود مورد سوء استفاده واقع مىگرديد ظهور جملهء  الْحُرُّ بِالْحُرِّ وَ الْعَبْدُ بِالْعَبْدِ وَ الْأُنْثى بِالْأُنْثى  آنست كه آزاد را در مقابل برده و مرد را در مقابل زن نمىكشند .\r\nناگفته نماند آزاد در مقابل برده كشته نمىشود ، تفصيل و علت آن را در فقه بايد جستجو كرد ، اما اگر مرد آزاد زن آزادى را بكشد ، كشتن مرد در مقابل\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nزن مشروط به آنست كه ، اولياء زن نصف ديه مرد را به وراث او بدهند ، امام صادق عليه السّلام در ضمن روايتى فرموده : مرد در مقابل زن كشته نمىشود مگر آنكه به وارثان مرد نصف ديهء او داده شود « 1 » بايد بدانيم كه خونبهاى زن نصف خونبهاى مرد است ، رجوع شود به « نكته‌ها » .\r\nعلت اين حكم ظاهرا آنست كه : مرد در زندگى بيش از زن توان كار دارد و بيش از زن احتياج جامعه را بر طرف مىكند نظير يك ماشين چهار تنى و ده تنى بنا بر اين اگر مرد را در مقابل زن بكشيم نظير آنست كه ماشين ده تنى را در مقابل ماشين چهار تنى بدهيم ، اين حكم تحقير زن نيست بلكه يك واقعيت است احكام اسلام تابع حقائق و نظامات عالى جهان است نه احساسات بىجا .\r\nلفظ « من اخيه » براى تحريك عاطفهء رحمت است يعنى با وقوع قتل هنوز قاتل برادر دينى اولياء مقتول و قابل ترحم است ، جمله  فَاتِّباعٌ بِالْمَعْرُوفِ وَ أَداءٌ إِلَيْهِ بِإِحْسانٍ  راجع به قاتل و ولى مقتول است يعنى بعد از عفو ، قصاص بخونبها مبدل مىشود در اين صورت بر ولى مقتول است كه براى گرفتن خونبها ، قاتل را تعقيب كند ولى به طور متعارف ، و قدرت او را در پرداخت ديه در نظر گيرد ، و بر قاتل است كه به خوبى و بدون طفره رفتن خونبها را پرداخت نمايد ، تقدير آن چنين است : « فعلى الولى اتباع القاتل بالمعروف و على القاتل اداء الدية الى الولى باحسان » « 2 » .\r\n ذلِكَ تَخْفِيفٌ مِنْ رَبِّكُمْ وَ رَحْمَةٌ فَمَنِ اعْتَدى بَعْدَ ذلِكَ فَلَهُ عَذابٌ أَلِيمٌ  .\r\nتبديل قصاص بخونبها در صورت عفو ، تخفيف و رحمتى است از جانب خدا\r\n\r\n\r\n","description":"","footnote":"\r\n( 1 ) -\r\nعن الصادق عليه السّلام : لا يقتل حر بعبد و لكن يضرب ضربا شديدا و يغرم دية العبد و لا يقتل الرجل بالمرئة الا اذا ادى الى اهله نصف ديته . . . « جوامع الجامع »\r\nصافى از تهذيب .\r\n( 2 ) - در تفسير عياشى دو روايت در اين زمينه نقل شده است .\r\n","page_name":" 326 ","page_number":326},
  {"content":"\r\n\r\nكه قضيه را از حاد بودن خارج مىكند ولى اگر كسى بعد از عفو ، قاتل را بكشد براى او در آخرت عذابى دردناك است و در عوض او را قصاص مىكنند .\r\n179 -  وَ لَكُمْ فِي الْقِصاصِ حَياةٌ يا أُولِي الْأَلْبابِ لَعَلَّكُمْ تَتَّقُونَ  .\r\nاين آيه دليل تشريع قصاص است و درك اصالت آن به عاقلان واگذار شده كه ضرورت قصاص را در حيات جامعه فقط عاقلان مىتوانند احساس كنند ، لفظ  فِي الْقِصاصِ حَياةٌ  از دو جهت قابل توجه است يكى از جهت معنى كه مىگويد : حيات افراد جامعه در وجود قصاص است آن وقت حيات افراد تضمين مىشود كه قاتلان و آدمكشان بدانند در صورت قتل نفس ، به حكم قصاص ، خودشان نيز كشته خواهند شد ، دوم از جهت لفظ عربها در اصالت قصاص مىگفتند : « القتل انفى للقتل » يعنى : آدمكشى را قصاص از همه بهتر ريشه كن مىكند ولى جملهء  فِي الْقِصاصِ حَياةٌ  از آن مختصر و مفيدتر است ، اهل بلاغت بيشتر از ده فرق ادبى در ميان اين دو عبارت نقل كرده‌اند .\r\nمفعول « تتقون » محذوف است يعنى : لعلكم تتقون القتل تا شما از آدمكشى به پرهيزيد .\r\n180 -  كُتِبَ عَلَيْكُمْ إِذا حَضَرَ أَحَدَكُمُ الْمَوْتُ إِنْ تَرَكَ خَيْراً الْوَصِيَّةُ لِلْوالِدَيْنِ وَ الْأَقْرَبِينَ بِالْمَعْرُوفِ  .\r\nلفظ « كتب » دلالت بر وجوب دارد ولى لفظ « المتقين » مانع از وجوب است و گرنه لفظ « مؤمنين و مسلمين » مىآمد « الوصية » نائب فاعل « كتب » است پدر و مادر با آنكه ارث بر هستند ولى مانعى نيست كه از « ثلث مال » بر آنها وصيت شود تا چيز اضافى ببرند « 1 » « بالمعروف » مفيد آنست كه اين وصيت بايد\r\n\r\n\r\n","description":"","footnote":"\r\n( 1 ) -\r\nعن محمد بن مسلم عن ابى جعفر ( ع ) قال : سألته عن الوصية يجوز للوارث ؟\r\nقال نعم . ثم تلى هذه الاية  « إِنْ تَرَكَ خَيْراً الْوَصِيَّةُ لِلْوالِدَيْنِ وَ الْأَقْرَبِينَ »  .\r\n","page_name":" 327 ","page_number":327},
  {"content":"\r\n\r\nعرف پسند باشد و ضررى به ورثه نرساند  حَقًّا عَلَى الْمُتَّقِينَ  يعنى : اين وصيت حقى است كه بر پرهيزكاران وضع شده است و آن مفيد استحباب وصيت است .\r\n181 -  فَمَنْ بَدَّلَهُ بَعْدَ ما سَمِعَهُ فَإِنَّما إِثْمُهُ عَلَى الَّذِينَ يُبَدِّلُونَهُ إِنَّ اللَّهَ سَمِيعٌ عَلِيمٌ  .\r\nاين آيه صريح است در اين كه تبديل وصيت از جانب وصى يا شخص ديگرى حرام است و خداوند كلماتى را كه در تبديل آن به كار رود مىشنود و از تغيير آن آگاه است .\r\n182 -  فَمَنْ خافَ مِنْ مُوصٍ جَنَفاً أَوْ إِثْماً فَأَصْلَحَ بَيْنَهُمْ فَلا إِثْمَ عَلَيْهِ إِنَّ اللَّهَ غَفُورٌ رَحِيمٌ  .\r\nاين آيه استثنا است از حرمت تبديل ، مراد از جنف ميل به بعضى از ورثه است كه سهم او از وصيت بيشتر باشد چنان كه از حضرت صادق صلوات اللَّه عليه نقل شده ، منظور از « اثم » وصيت به باطل و حرام است لفظ « فمن خاف » نشان مىدهد كه اين تبديل در حيات موصى است يعنى : وصى مىبيند كه موصى ميل به بعضى از ورثه مىكند و آن موجب اختلاف خواهد شد و يا مىخواهد وصيت به حرام كند ، در اينوقت پا در ميان گذاشته و او را به اصلاح و تبديل وصيت وادار مىنمايد مراد از آمدن « غفور رحيم » شايد آن باشد كه در اين صورت گناه موصى نيز بخشوده خواهد شد .\r\n\r\nنكته‌ها\r\n\r\nقصاص :\r\nقصاص و انتقام از قاتل ، فطرى انسانست و هر كس با طبع سليم خود ضرورت آن را احساس مىكند ، لذا از قديم الايام در ميان بشر عملى بوده و هست . اديان آسمانى آن را تعديل كرده و حكم اولى قرار داده و در عين حال عفو و گذشت را مجاز دانسته‌اند و اين كه تورات\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nدر فصل بيست و يكم از سفر خروج و غيره فقط قصاص را عنوان كرده فقرهء ديگر آن از بين رفته است و گرنه در ذيل آيهء مائده خوانديم كه پس از حكم قصاص فرمود :  فَمَنْ تَصَدَّقَ بِهِ فَهُوَ كَفَّارَةٌ لَهُ  .\r\nدر زمينهء اين حكم ، در گذشته و حال افراط و تفريطى رخ داده ، اما در گذشته نحوهء قصاص بسته به قدرت قصاص كننده بود حتى گاهى براى يك نفر يك قبيله را از بين مىبردند ، و اما امروز عده‌اى از نسل سرگردان موضوعيت آن را انكار كرده و گويند : آن بر خلاف عاطفهء بشرى است ، با كشته شدن مقتول يك نفر از افراد جامعه كم شده چرا ديگرى را با دست خود كم كنيم ؟ بهتر است آن را زندانى كرده تربيتش نمائيم ، ولى گويند از روزى كه زندان جاى قصاص را گرفته شمارهء قتل زياد گشته است .\r\nدر روزنامه‌ها مىخوانيم كه به تدريج از اين سخن توبه مىكنند چنان كه اخيرا در « آمريكا » بعضىها را اعدام و كليت قانون را عوض كردند اشكالهاى ديگرى نيز كرده‌اند كه به همه جواب داده شده است .\r\nقرآن در اين زمينه فقط با لفظ « يا اولى الالباب » تصديق و درك واقعيت و ضرورت آن را به صاحبان عقل و انديشه واگذار كرده است و حقا كه انديشمندان ضرورت آن را درك كرده‌اند .\r\nدربارهء قصاص و مسائل آن مطلب مفصل است بايد به كتب فقه مراجعه نمود ناگفته نماند : در اسلام آزاد را در مقابل برده قصاص نمىكنند ، پدر را در مقابل فرزند قصاص نمىكنند و هكذا ، اينها روى عللى است پيش خدا نه اينكه نعوذ باللّه بىعدالتى باشد .\r\nوصيت : وصيت يكى از مستحبات اسلامى است ، در بعضى از مواقع كه واجباتى در عهدهء انسان و يا امانتهايى در تحويل او است ، واجب مىشود ، انسان حق دارد وصيت كند كه يك سوم مالش را در\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nراههاى شرعى كه معين مىكند مصرف نمايند ، بهتر است در اين كار دقت و كارهايى را كه نفع آنها عمومى است انتخاب نمايد ، از لفظ « الاقربين » در آيه استفاده مىشود كه خويشاوندان غير وارث را نسبت به كارهاى ديگر ترجيح دهد و همچنين بر پدر و مادر با آنكه وارث هستند وصيت نمايد .\r\nاز على بن ابى طالب صلوات اللَّه عليه نقل شده : هر كه به وقت مرگ به خويشانى كه ارث نمىبرند وصيت نكند عملش را با گناه به پايان رسانيده است « 1 » .\r\nاز حضرت صادق صلوات اللَّه عليه منقول است :\r\nالوصية حق على كل مسلم « 2 » .\r\nاز رسول خدا صلّى اللَّه عليه و آله نقل شده : هر كه بدون وصيت بميرد همچون زمان جاهليت مرده است و نيز فرموده : بر مسلمان سزاوار نيست حتى يك شب را به روز آورد مگر آن كه وصيتش زير سر او باشد « 3 » .\r\n\r\n\r\n","description":"","footnote":"\r\n( 1 - 2 - 3 ) - روضة الواعظين مجلس « 88 » .\r\n","page_name":" 330 ","page_number":330},
  {"content":"\r\n\r\n\r\n[ سوره البقرة ( 2 ) : آيات 183 تا 187 
  ]\r\nيا أَيُّهَا الَّذِينَ آمَنُوا كُتِبَ عَلَيْكُمُ الصِّيامُ كَما كُتِبَ عَلَى الَّذِينَ مِنْ قَبْلِكُمْ لَعَلَّكُمْ تَتَّقُونَ ( 183 ) أَيَّاماً مَعْدُوداتٍ فَمَنْ كانَ مِنْكُمْ مَرِيضاً أَوْ عَلى سَفَرٍ فَعِدَّةٌ مِنْ أَيَّامٍ أُخَرَ وَ عَلَى الَّذِينَ يُطِيقُونَهُ فِدْيَةٌ طَعامُ مِسْكِينٍ فَمَنْ تَطَوَّعَ خَيْراً فَهُوَ خَيْرٌ لَهُ وَ أَنْ تَصُومُوا خَيْرٌ لَكُمْ إِنْ كُنْتُمْ تَعْلَمُونَ ( 184 ) شَهْرُ رَمَضانَ الَّذِي أُنْزِلَ فِيهِ الْقُرْآنُ هُدىً لِلنَّاسِ وَ بَيِّناتٍ مِنَ الْهُدى وَ الْفُرْقانِ فَمَنْ شَهِدَ مِنْكُمُ الشَّهْرَ فَلْيَصُمْهُ وَ مَنْ كانَ مَرِيضاً أَوْ عَلى سَفَرٍ فَعِدَّةٌ مِنْ أَيَّامٍ أُخَرَ يُرِيدُ اللَّهُ بِكُمُ الْيُسْرَ وَ لا يُرِيدُ بِكُمُ الْعُسْرَ وَ لِتُكْمِلُوا الْعِدَّةَ وَ لِتُكَبِّرُوا اللَّهَ عَلى ما هَداكُمْ وَ لَعَلَّكُمْ تَشْكُرُونَ ( 185 ) وَ إِذا سَأَلَكَ عِبادِي عَنِّي فَإِنِّي قَرِيبٌ أُجِيبُ دَعْوَةَ الدَّاعِ إِذا دَعانِ فَلْيَسْتَجِيبُوا لِي وَ لْيُؤْمِنُوا بِي لَعَلَّهُمْ يَرْشُدُونَ ( 186 ) أُحِلَّ لَكُمْ لَيْلَةَ الصِّيامِ الرَّفَثُ إِلى نِسائِكُمْ هُنَّ لِباسٌ لَكُمْ وَ أَنْتُمْ لِباسٌ لَهُنَّ عَلِمَ اللَّهُ أَنَّكُمْ كُنْتُمْ تَخْتانُونَ أَنْفُسَكُمْ فَتابَ عَلَيْكُمْ وَ عَفا عَنْكُمْ فَالْآنَ بَاشِرُوهُنَّ وَ ابْتَغُوا ما كَتَبَ اللَّهُ لَكُمْ وَ كُلُوا وَ اشْرَبُوا حَتَّى يَتَبَيَّنَ لَكُمُ الْخَيْطُ الْأَبْيَضُ مِنَ الْخَيْطِ الْأَسْوَدِ مِنَ الْفَجْرِ ثُمَّ أَتِمُّوا الصِّيامَ إِلَى اللَّيْلِ وَ لا تُبَاشِرُوهُنَّ وَ أَنْتُمْ عاكِفُونَ فِي الْمَساجِدِ تِلْكَ حُدُودُ اللَّهِ فَلا تَقْرَبُوها كَذلِكَ يُبَيِّنُ اللَّهُ آياتِهِ لِلنَّاسِ لَعَلَّهُمْ يَتَّقُونَ ( 187 )\r\n\r\n","description":"","footnote":"","page_name":" 331 ","page_number":331},
  {"content":"\r\n\r\n183 - اى اهل ايمان بر شما روزه نوشته شده چنان كه به گذشتگان نوشته شده بود تا پرهيزكارى كنيد ( و پرهيزكار باشيد ) .\r\n184 - ( آن روزه ) در روزهاى معدودى است هر كه از شما مريض يا در مسافرت باشد همان اندازه در روزهاى ديگر روزه بگيرد و بر كسانى كه تاب روزه ندارند ( مانند پيران و غيره ) لازم است عوض بدهند ، مسكينى را اطعام كنند هر كه كار خوب را با رغبت انجام دهد براى او بهتر است ، روزه براى شما بهتر است اگر بدانيد .\r\n185 - ( آن چند روز ) ماه رمضان است كه قرآن به عنوان هدايت مردم در آن نازل شده قرآن آيات روشنى است از جنس هدايت و فرقانى كه بر پيامبر نازل گشته . هر كه از شما در اين ماه در حضر باشد آن را روزه بدارد و هر كه مريض يا در سفر باشد همان قدر از روزهاى ديگر روزه بگيرد ، خدا براى شما راحتى مىخواهد نه زحمت . و تا تعداد روزه را كامل كنيد و خدا را در برابر آنكه هدايتتان كرده تعظيم نمائيد ( يا تكبير گوئيد ) و تا سپاس‌گزار باشيد .\r\n186 - ( اى پيامبر ) وقتى كه بندگان من ، مرا از تو پرسند ، من به آنها نزديك هستم ، دعاى دعا كننده را وقتى كه مرا بخواند اجابت مىكنم ، از من اين سخن را بپذيرند و به من ايمان آورند تا كمال يابند .\r\n187 - آميزش با زنان در شب روزه بر شما حلال شده آنها لباس شما هستند و شما لباس آنهائيد ، خدا مىدانست كه شما بر خودتان خيانت خواهيد كرد لذا به شما برگشت و از شما اغماض نمود ، اكنون با آنها آميزش كنيد و آنچه ( اولاد ) براى شما نوشته بطلبيد ، و بخوريد و بياشاميد تا رشتهء سفيد صبح از رشته تاريك شب نمايان شود سپس روزه را تا شب به پايان بريد . و آن گاه كه در مساجد به اعتكاف مشغوليد با زنان آميزش نكنيد ، اينهاست مرزهاى خدا ، به مرزهاى خدا نزديك نشويد ، همين طور آيات خويش را به مردم بيان مىكند تا پرهيزكار شوند .\r\n\r\nكلمه‌ها\r\nالصيام : صوم و صيام به معنى روزه است . اصل كلمه به معنى امساك از مطلق\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nفعل است لذا به سكوت نيز صوم گويند كه امساك از سخن گفتن است .\r\nعدة : چيز معدود را عده گويند « العدة هى الشيء المعدود » .\r\nاخر : جمع آخر به معنى « ديگر » است .\r\nيطيقونه : طوق و طاقت به معنى قدرت . اطاقه آنست كه كار را با طاقت‌فرسايى و زحمت انجام دهيم ( قاموس قرآن ) .\r\nفدية : عوض فدى و فداء نيز به همان معنى است .\r\nتطوع : كار را با رغبت انجام دادن بقره / 158 .\r\nرمضان : نهمين ماه عربى است ميان شعبان و شوال . و ماه روزه اسلامى . و اصل رمض شدت تابش آفتاب بر خاك است .\r\nشهر : ماه و آن با رؤيت هلال شروع شده و با رؤيت مجدد منقضى مىشود .\r\nبينات : آشكارها آيات بينات به معنى آيات روشن و آشكار .\r\nفرقان : فرق گذارندهء بين حق و باطل . مصدر است . به معنى اسم فاعل .\r\nلعل : در كلام خدا به معنى « تا » و در كلام بشر به معنى « شايد » است .\r\nيرشدون : رشد ( بر وزن عذر ) و رشد ( بر وزن عمل ) به معنى هدايت ، نجات ، كمال و صلاح است .\r\nرفث : جماع . سخن گفتن با زن دربارهء جماع و سخن قبيح ( صحاح ) مراد از آن در آيه جماع است لفظ « الى » حاكى است كه معنى ميل به آن تضمين شده است .\r\nباشروهن : مباشرت رسيدن دو پوست بدن به همديگر است ، مراد از آن در آيه مجامعت مىباشد .\r\nخيط : رشته ، نخ ، مراد از رشتهء سفيد ، صبح و از خيط اسود تاريكى شب است .\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nعاكفون : عاكف و معتكف كسى است كه عمل اعتكاف انجام دهد كه خواهد آمد . عكف و عكوف در اصل ملازمت با تعظيم است .\r\nحدود : مرزها . مفرد آن حد است .\r\n\r\nشرحها\r\nآيات شريفه درباره تشريع روزه و احكام آنست و در ضمن از دعا و تضرع به درگاه خدا سخن رفته كه از بزرگترين عبادتهاست و بر تارك آن وعدهء عذاب داده شده است .\r\n183 -  يا أَيُّهَا الَّذِينَ آمَنُوا كُتِبَ عَلَيْكُمُ الصِّيامُ كَما كُتِبَ عَلَى الَّذِينَ مِنْ قَبْلِكُمْ لَعَلَّكُمْ تَتَّقُونَ  .\r\nلفظ « كتب » دلالت بر وجوب دارد ، آيه صريح است در اينكه در شريعتهاى گذشته نيز روزه بوده ولى از اينكه در همهء آنها روزه تشريع شده ساكت است « لعلكم تتقون » علت تشريع روزه است . روزه قطع نظر از زيبائيهاى ديگرش ، يك زورآزمايى و خودشناسى است ، شخص روزه‌دار وقتى كه ديد مىتواند در مدت معينى از همهء ضروريات بدن صرف نظر كرده و گرسنه و تشنه بماند ، مىداند كه دست كشيدن از محرمات بر او ميسر است .\r\nبدين وسيله درهاى تقوا و مقاومت در برابر شهوات به روى شخص باز مىشود و نيز مىتواند خود را به انجام واجبات و مستحبات وادارد . اگر گويند :\r\nدر اين صورت روزه هدف نيست بلكه وسيله است ؟ گوئيم : مانعى نيست كه روزه در عين هدف بودن وسيلهء تقوى و پرهيزكارى باشد مانند وضو ، با آنكه مقدمهء نماز است خود يك عمل عبادى و عامل نزديكى به خدا مىباشد ، در اينكه روزه خودش هدف و مصداق تقوى و موجب تقرب به خداست شكى نيست . ممكن است\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nمراد آن باشد كه : روزه گرفتن و وادار شدن به ماه عبادت مصداق « لعلكم تتقون » است .\r\n184 -  أَيَّاماً مَعْدُوداتٍ فَمَنْ كانَ مِنْكُمْ مَرِيضاً أَوْ عَلى سَفَرٍ فَعِدَّةٌ مِنْ أَيَّامٍ أُخَرَ وَ عَلَى الَّذِينَ يُطِيقُونَهُ فِدْيَةٌ طَعامُ مِسْكِينٍ  .\r\nكلمهء « اياما معدودات » ظرف است براى صيام يعنى روزهء مقرر شده در روزهاى معدودى است و آن ظاهرا براى سبك نشان دادن و تشويق به روزه است كه همه‌اش روزهاى شمرده‌اى بيش نيست ، آيه صريح است در اينكه براى مريض و مسافر روزه نوشته نشده و اگر روزه بگيرند صحيح نيست چنان كه مذهب اهل بيت عليهم السّلام همين است ، عده‌اى از فقهاء برادران اهل سنت فتوى داده‌اند كه :\r\nمسافر مىتواند روزه بگيرد و قضا نكند و يا افطار كند و قضا نمايد ، ولى اين بر خلاف آيه است ، براى مسافر و مريض فقط قضا لازم مىباشد .\r\nدر كافى از حضرت صادق - صلوات اللَّه عليه - نقل شده كه فرمود : رسول خدا صلّى اللَّه عليه و آله در ماه رمضان از مدينه به همراه مردم به سوى مكه خارج شد ، عده‌اى از اصحاب پياده بودند ، چون به « كراع الغميم » رسيدند آب خواست و ميان ظهر و عصر آب خورد و افطار كرد ، مردم نيز افطار كردند ، عده‌اى افطار نكردند حضرت آنها را عصاة ( گناهكاران ) خواند . اهل سنت نيز اين حديث را نقل كرده‌اند .\r\nمراد  وَ عَلَى الَّذِينَ يُطِيقُونَهُ . . .  كسانى هستند كه روزه بر آنها طاقت - فرساست مثل پير مردان ، پير زنان ، دختران ضعيف كه تازه بالغ شده‌اند ، زنان حامله و شيرده و آنان كه عطش فوق العاده دارند ، ظهور آيه آنست كه بر هيچ يك از اينها روزه واجب نيست و فقط فديه ( كفاره ) مىدهند ولى بر بعضى قضا نيز واجب است بايد به « فقه » رجوع شود فديه و كفاره براى هر روز يك مد ( حدود\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nهفتصد و پنجاه گرم ) است كه بر فقيره داده مىشود ، اگر يك نفر به عوض يك ماه روزه 23 كيلو گندم به يك فقير بدهد كافى است .\r\n فَمَنْ تَطَوَّعَ خَيْراً فَهُوَ خَيْرٌ لَهُ وَ أَنْ تَصُومُوا خَيْرٌ لَكُمْ إِنْ كُنْتُمْ تَعْلَمُونَ  .\r\nنظير اين جمله در آيهء 158 نيز گذشت ، يعنى هر كه كار خوب را با ميل و رغبت انجام دهد براى او بهتر است ، روزه را نيز بايد با شوق و رغبت انجام داد  إِنْ كُنْتُمْ تَعْلَمُونَ  حاكى است كه اگر بدانيد و دقت كنيد پى خواهيد برد كه در تشريع روزه خير و صلاح شما در نظر گرفته شده است .\r\n185 -  شَهْرُ رَمَضانَ الَّذِي أُنْزِلَ فِيهِ الْقُرْآنُ هُدىً لِلنَّاسِ وَ بَيِّناتٍ مِنَ الْهُدى وَ الْفُرْقانِ  .\r\nيعنى ايام معدودات عبارتند از ماه رمضان كه قرآن در آن نازل گرديده قرآن اين حال را دارد كه هدايت است براى عموم مردم و از جنس هدايت و فرقانى است كه پيامبران گذشته آورده‌اند . بنا بر اين « شهر رمضان » خبر مبتداى محذوف است مثل « هى » كه به ايام معدودات راجع است ، الف و لام « الهدى - الفرقان » هر دو براى جنس مىباشند . راجع به نزول قرآن در « نكته‌ها » بررسى خواهد شد .\r\n فَمَنْ شَهِدَ مِنْكُمُ الشَّهْرَ فَلْيَصُمْهُ وَ مَنْ كانَ مَرِيضاً أَوْ عَلى سَفَرٍ فَعِدَّةٌ مِنْ أَيَّامٍ أُخَرَ  .\r\nشهود ماه آنست كه انسان در رمضان در حضر باشد ، تكرار  وَ مَنْ كانَ مَرِيضاً . . .  ظاهرا براى حتمى بودن اين حكم و نيز براى بيان علت آن و علت وجوب قضا است كه در ذيل نقل مىشود .\r\n يُرِيدُ اللَّهُ بِكُمُ الْيُسْرَ وَ لا يُرِيدُ بِكُمُ الْعُسْرَ وَ لِتُكْمِلُوا الْعِدَّةَ وَ لِتُكَبِّرُوا اللَّهَ عَلى ما هَداكُمْ وَ لَعَلَّكُمْ تَشْكُرُونَ  .\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nيعنى : برداشتن روزه از مريض و مسافر براى آنست كه خدا بما آسانى مىخواهد از آن طرف چون روزه سرمايهء دنيا و آخرت است اگر قضا واجب نبود از طاعت شما كاسته مىشد ولى با گرفتن قضا ، بعدد روزهء ديگران روزه مىگيريد ، بنا بر اين : يريد اللَّه - لتكملوا . . . هر دو راجع به مريض و مسافر است ولى  وَ لِتُكَبِّرُوا اللَّهَ . . .  علت و غايت روزه و احكام آنست ، يعنى خدا را در برابر اين راهنمايى بخير و صلاح و اين مراعات حال صحيحان و بيماران و مسافران تعظيم كنيد و بزرگ و و الا مقام بدانيد .\r\nدر روايات اهل بيت عليهم السّلام نقل شده كه « لتكبروا » را به تكبيرات مستحبّ معنى كرده‌اند كه بعد از چهار نماز يعنى : نماز مغرب و عشاء شب اول شوال و نماز صبح و نماز عيد فطر خوانده مىشود چنان كه در مجمع البيان و تفسير آلاء الرحمن و غيره نقل شده است ، مىشود گفت كه روايات در مقام بيان مصداق مىباشند و گرنه معنى تكبير در آيه اعم از آنست . با عمل به آنچه در اين آيات بيان گرديد انسان بندهء شكرگزار مىشود :  وَ لَعَلَّكُمْ تَشْكُرُونَ  .\r\n186 -  وَ إِذا سَأَلَكَ عِبادِي عَنِّي فَإِنِّي قَرِيبٌ أُجِيبُ دَعْوَةَ الدَّاعِ إِذا دَعانِ فَلْيَسْتَجِيبُوا لِي وَ لْيُؤْمِنُوا بِي لَعَلَّهُمْ يَرْشُدُونَ  .\r\nوقوع آيهء دعا در ميان آيات روزه ظاهرا براى اهميت دعا در ماه رمضان است ، « فانى قريب » حاكى است كه در هر حال و هر شرط و هر مكان رابطه با خدا و خواندن خدا ميسر است ، خدايى كه به انسان از خود انسان نزديكتر است  وَ نَحْنُ أَقْرَبُ إِلَيْهِ مِنْ حَبْلِ الْوَرِيدِ  كلمهء  أُجِيبُ دَعْوَةَ الدَّاعِ  در اين آيه و لفظ  وَ قالَ رَبُّكُمُ ادْعُونِي أَسْتَجِبْ لَكُمْ . . .  غافر / 60 دلالت دارد كه استجابت دعا از جانب خدا حتمى است مگر آنكه دعا بر خلاف طبيعت ، يا نفرين به مردم يا موانع ديگرى داشته باشد كه آن موقع صورت دعا را دارد ولى در واقع دعا نيست و يا چيزى مىخواهد\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nكه صلاح او نيست و اگر حقيقت مكشوف شود مىبيند كه به ضرر او است در همهء اين صورتها « دعوة » واقعى كه در آيهء قيد شده به وقوع نپيوسته است .\r\nبعضى از بزرگان فرموده : « اذا دعان » قيد دوم استجابت دعاست يعنى انسان فقط خدا را بخواند . اما آنكه خدا را مىخواند و قلبش متوجه به امور عادى و اسباب طبيعى است . . . در دعا اخلاص ندارد و خدا را تنها نخوانده است .\r\nبه نظر نگارنده : اگر قلبش متوجه اسباب طبيعى است ولى مىداند كه بايد خدا آنها را جور بكند و به مرحلهء عليت برساند ، مانع اخلاص در دعا نيست ، كمتر كسى مىتوان يافت كه خدا را بخواند و وسائل مادى در نظرش نباشد ، اين فقط در صورتى است كه وسائل مادى عملا بىاثر شده باشند مثل آنكه در دريا غرق مىشود ، در اين صورت انسان مضطر است و دعاى او باب ديگرى است .\r\n فَلْيَسْتَجِيبُوا لِي  اجابت و استجابت هر دو به معنى جواب و قبول است يعنى بندگان من اين سخن مرا كه « من به آنها نزديكم و چون مرا بخوانند جواب مىدهم » بپذيرند و قبول كنند « و ليؤمنوا بى » يعنى ايمان بياورند كه قادرم خواسته‌هاى آنها را بدهم .\r\nچنان كه از حضرت صادق - صلوات اللَّه عليه - در مجمع البيان نقل شده .\r\n لَعَلَّهُمْ يَرْشُدُونَ  تا آنها كمال يابند ، دانستن اين حقيقت كه خدا همواره حاضر و ناظر است به دعا و نالهء بندگان توجه خاصى دارد . اگر به صلاحشان باشد حتما دعاى آنها را مستجاب مىكند ، رشد و كمال بزرگى است ، چه كمالى بزرگتر از ايمان به خدا و ارتباط با او . انسان از دو حال بيرون نيست يا راحت است يا ناراحت ، در حال اول بايد خدا را با حمد و ثنا ياد كند كه فراهم كنندهء وسائل راحتى اوست ، و در حال دوم با التماس و تضرع كه از بين برندهء ناراحتى او است  الَّذِينَ يَذْكُرُونَ اللَّهَ قِياماً وَ قُعُوداً وَ عَلى جُنُوبِهِمْ  دعا در حقيقت آنست كه انسان\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nهمهء اين جهان هستى را از ياد برده ، متوجه آفرينندهء جهان گردد ، خدايى كه رحمت او همهء مخلوقات را فرا گرفته ، خدايى كه روشنترين صفات او رحمن رحيم است ، آنان كه ضمير روشن دارند ، مناجات خدا را بالاترين لذتها مىدانند ، رجوع كنيد به آيات قرآن و روايات و دعاها و احوال چهارده معصوم عليهم السّلام .\r\n187 -  أُحِلَّ لَكُمْ لَيْلَةَ الصِّيامِ الرَّفَثُ إِلى نِسائِكُمْ هُنَّ لِباسٌ لَكُمْ وَ أَنْتُمْ لِباسٌ لَهُنَّ  اين آيه صريح است در اين كه نزديكى با زنان در شب‌هاى ماه رمضان جايز است ، تعبير به لفظ « لباس » از زن و مرد ظاهرا براى آن است كه : زن مرد را و مرد زن را از اعمال منافى عفت مثل زنا و غيره مىپوشاند همانطور كه لباس بدن را مىپوشاند زن بىشوهر و شوهر بىزن به حكم انسان عريان است كه حفاظ و آرامش ندارد .\r\n عَلِمَ اللَّهُ أَنَّكُمْ كُنْتُمْ تَخْتانُونَ أَنْفُسَكُمْ فَتابَ عَلَيْكُمْ وَ عَفا عَنْكُمْ فَالْآنَ بَاشِرُوهُنَّ وَ ابْتَغُوا ما كَتَبَ اللَّهُ لَكُمْ وَ كُلُوا وَ اشْرَبُوا حَتَّى يَتَبَيَّنَ لَكُمُ الْخَيْطُ الْأَبْيَضُ مِنَ الْخَيْطِ الْأَسْوَدِ مِنَ الْفَجْرِ ثُمَّ أَتِمُّوا الصِّيامَ إِلَى اللَّيْلِ  .\r\nدر كافى و تفسير عياشى در شأن نزول  أُحِلَّ لَكُمْ  . . .  إِلَى اللَّيْلِ  نقل شده :\r\nپيش از نزول آيه چنان كه شب ماه رمضان مسلمانى را خواب مىربود خوردن و آشاميدن بر او حرام بود ، مردى به نام « خوات بن جبير » وقت افطار به خانه‌اش وارد شد و طعام خواست ، تا حاضر شدن طعام خوابش برد ، صبح كه مشغول كندن خندق بود از كثرت ضعف بيهوش شد ، رسول خدا صلّى اللَّه عليه و آله او را ديد و از حالش پرسيد ، تا خدا آيهء  كُلُوا وَ اشْرَبُوا . . .  را نازل كرد .\r\nدر مجمع البيان از تفسير قمى بطور مرفوع از حضرت صادق عليه السّلام نقل شده :\r\nدر شب رمضان بعد از خواب ، طعام خوردن حرام بود و نيز آميزش با زنان در همهء ماه حرام بود . . . گروهى از جوانان در شب رمضان با زنان آميزش مىكردند\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nدر نتيجه اين آيه نازل شد و مجامعت در شب و خوردن تا طلوع فجر حلال گرديد .\r\nدر روايات اهل سنت نيز نظير آن نقل شده است . واحدى در اسباب النزول و ابن كثير در تفسير خود و ديگران نقل كرده‌اند كه : خوردن و آميزش با زنان فقط تا وقت نماز عشاء جايز بود و اگر كسى غفلت مىكرد تا فردا شب لازم بود در همان حال بماند ، گروهى از جمله عمر بن الخطاب بعد از وقت عشاء طعام خورده و با زنان آميزش كردند .\r\nبنا بر اين حكمى كه قبلا آمده بود با آيه قرآن نسخ شده نه اينكه : يك آيه ، آيه‌اى ديگر را نسخ كرده است ، فقط اين سؤال مىماند كه شايد اشكال كنند : حكم اولى تا حدى خالى از حرج نبوده : صبر از آميزش با زنان در تمام ماه و گرسنه و تشنه ماندن 24 ساعت در بعضى از مواقع براى همه مقدور نيست حال آنكه فرموده :  ما جَعَلَ عَلَيْكُمْ فِي الدِّينِ مِنْ حَرَجٍ  حج / 78 .\r\nاگر اين قضيه حتمى باشد به نظر نگارنده حكم اولى كاملا موقت بوده تا به زودى نسخ شود و مسلمانان عملا بدانند كه در شريعت اسلام اندازه قدرت و توانايى آنها در نظر گرفته شده به دليل اين كه حكم روزه كه بوى حرج از آن مىآمد نسخ گرديد .\r\nبه عقيده عده‌اى : نسخى در بين نيست ، آيه فقط حكم اولى را بيان مىكند  « كُنْتُمْ تَخْتانُونَ »  « خبر از گذشته نيست » بلكه « كنتم » براى حال است مثل  « كانَ اللَّهُ عَلِيماً »  وانگهى « تاب - عفا » لازم نگرفته كه پس از گناه باشند بلكه با عنايت اولى نيز به كار مىروند معنى آيه چنين مىشود : در شب صيام آميزش با زنان بر شما حلال است . خدا از اول مىدانست كه اگر حلال نكند شما بر خودتان خيانت كرده معصيت خواهيد كرد لذا به شما توجه فرمود و از سختگيرى گذشت ، حالا كه اينطور است با زنان آميزش كنيد و توليد نسل نماييد ، وانگهى تا طلوع فجر بخوريد و بنوشيد . نگارنده اين قول را بهتر مىدانم مگر آنكه روايات\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nقطعى و نسخ حتمى باشد .\r\n وَ ابْتَغُوا ما كَتَبَ اللَّهُ لَكُمْ  حاكى است كه غرض اصلى از آميزش توليد نسل است ، قيد « من الفجر » براى آنست كه مراد از خيط ابيض باريكى صبح و از خيط اسود همان اندازه از تاريكى شب است كه از بين رفته ، عدى بن حاتم دو نخ سياه و سفيد در دست خود گذاشته و به آنها نگاه مىكرد تا كى از هم تميز داده شوند و روزه شروع گردد ، حضرت رسول صلّى اللَّه عليه و آله او را ديد ، خنديد تا دندانهاى مباركش ظاهر شد ، پس فرمود : پسر حاتم آن سفيدى روز و تاريكى شب است .\r\n وَ لا تُبَاشِرُوهُنَّ وَ أَنْتُمْ عاكِفُونَ فِي الْمَساجِدِ تِلْكَ حُدُودُ اللَّهِ فَلا تَقْرَبُوها  يعنى آن گاه كه در مساجد اعتكاف مىآوريد با زنان آميزش نكنيد مراد از مباشرت در آيه مجامعت ، بوسيدن ، و ساير انواع تلذذ است كه همه آنها در حال اعتكاف در مذهب اماميه حرام است نه فقط جماع .\r\nاعتكاف آنست كه انسان به قصد عبادت در مسجد بماند ، آن به اصل شرع مستحبّ و با نذر و سوگند واجب مىشود ، معتكف بايد روزه باشد خواه واجب يا مستحبّ ، حد اقل اعتكاف سه روز است و از آن كمتر نمىشود ، در كثرت حدى ندارد ولى بايد با روز سوم تمام شود ، مثلا اگر پنج روز اعتكاف كرد بايد روز ششم را نيز اعتكاف كند و اگر هشت روز كرد بايد روز نهم را اضافه كند و هكذا .\r\nاعتكاف بايد در مسجد جامع شهر باشد نه مسجد محله و بازار ، بعضى جواز آن را به چهار مسجد : مسجد الحرام ، مسجد پيامبر ، مسجد كوفه و مسجد بصره منحصر دانسته‌اند و گفته‌اند در مساجد ديگر به قصد رجاء آورند . طبرسى رحمه اللَّه در مجمع البيان فرموده : اعتكاف در مذهب ما جز در مساجد چهارگانه جايز نيست ولى بعضى از فقها در مسجد جامع هر شهر جايز دانسته‌اند . معتكف\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nبايد پيوسته در مسجد باشد ، جز براى ضرورت خارج نشود و اگر عمدا بدون ضرورت خارج شود عمل باطل است .\r\n تِلْكَ حُدُودُ اللَّهِ فَلا تَقْرَبُوها  نزديك شدن به حدود و مرزهاى خدا عدم رعايت آنهاست .\r\n كَذلِكَ يُبَيِّنُ اللَّهُ آياتِهِ لِلنَّاسِ لَعَلَّهُمْ يَتَّقُونَ  علت آگاهيها آنست كه مردم از مخالفت بپرهيزند و متقى باشند .\r\n\r\nنكته‌ها\r\n\r\nروزه :\r\nچنان كه از آيهء اول روشن شد روزه در شريعتهاى ديگر نيز بوده است . از كلام عيسى عليه السّلام كه به مادرش گفت :  فَقُولِي إِنِّي نَذَرْتُ لِلرَّحْمنِ صَوْماً فَلَنْ أُكَلِّمَ الْيَوْمَ إِنْسِيًّا  مريم / 26 معلوم مىشود در بنى اسرائيل روزهء « صمت » بوده كه از سخن گفتن روزه مىگرفتند ولى در اسلام نمىشود سكوت را جزء نيت روزه و سخن گفتن را مبطل دانست .\r\nروزه ماه رمضان آن طور كه از تاريخ و احاديث معلوم مىشود ، در سال دوم هجرت اواخر ماه شعبان پس از تحويل قبله تشريع شد و مسلمانان با روزه گرفتن به دايره تازه‌اى از تقوى و فضيلت قدم نهادند ، ماه رمضان ماه عبادت ، ماه مغفرت ، ماه صفاى باطن ماه باز شدن درهاى رحمت ، ماه بسته شدن شياطين است آنان كه صفاى آن را درك مىكنند وارد دريايى از نور مىشوند ، بخوانيد دعاى وداع ماه رمضان از صحيفه سجاديه را كه امام سجاد صلوات اللَّه عليه از مفارقت رمضان مىنالد .\r\nرسول خدا صلّى اللَّه عليه و آله در ضمن حديثى فرموده‌اند : براى هر چيز زكاتى هست روزه زكات بدنهاست .\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nامام صادق عليه السّلام فرمود : پدرم فرمود : انسان يك روز براى پاداشى كه نزد خداست از روى شوق روزه مىگيرد خدا او را وارد بهشت مىكند .\r\nو نيز فرموده : خواب روزه‌دار عبادت و نفس كشيدنش سبحان اللَّه گفتن است .\r\nباز فرموده : براى روزه‌دار دو تا شادى هست يكى موقع افطار ( كه عبادت حق را به پايان رسانيده ) ديگرى بوقت ملاقات پروردگارش . « 1 »\r\n\r\nنزول قرآن\r\nشكى نيست كه قرآن مجيد در عرض بيست و سه سال به تدريج بر پيامبر اكرم نازل گرديد ، از طرف ديگر : آيات صريح هستند در اينكه : قرآن در ماه رمضان آن هم در يك شب نازل گشته است ، به عبارت ديگر آيه :  شَهْرُ رَمَضانَ الَّذِي أُنْزِلَ فِيهِ الْقُرْآنُ  حاكى است كه قرآن در ماه رمضان فرود آمده و آيه :\r\n  إِنَّا أَنْزَلْناهُ فِي لَيْلَةِ الْقَدْرِ    إِنَّا أَنْزَلْناهُ فِي لَيْلَةٍ مُبارَكَةٍ . . .  دخان / 3 روشن است كه در يك شب از ماه رمضان نازل گرديده است .\r\nدر روايت شيعه و اهل سنت آمده : قرآن همگى در شب قدر به بيت المعمور نازل شده پس از آن بتدريج در بيست سال نازل گشته است ، در روايت اهل سنت به جاى بيت المعمور لفظ « بيت العزة » آمده است : ولى به هيچ يك نمىتوان اعتماد كرد و به قولى شروع نزول قرآن از شب قدر بوده است چنان كه در المنار گويد .\r\nقول قوى آنست كه قرآن دو دفعه نازل گرديده ، يك دفعه به طور بسيط و فشرده در شب قدر ، دفعهء ديگر به طور تفصيل و تدريج در عرض بيست و سه سال چنان كه مرحوم شيخ ابو عبد اللَّه زنجانى در تاريخ قرآن 31 ترجمهء سحاب چنين\r\n\r\n\r\n","description":"","footnote":"\r\n( 1 ) - فروع كافى ج 4 / 64 و 45 .\r\n","page_name":" 343 ","page_number":343},
  {"content":"\r\n\r\nاحتمال داده و در الميزان ذيل  شَهْرُ رَمَضانَ الَّذِي . . .  آن را قبول و بر آن استدلال كرده است ، نگارنده : اين مطلب را در قاموس قرآن در مادهء « نزل » مفصلا توضيح داده‌ام ، در مقدمهء تفسير نيز به طور تفصيل گذشت .\r\n\r\nمسئله\r\nبرادران اهل سنت عقيده دارند كه بعثت رسول خدا صلّى اللَّه عليه و آله در ماه رمضان واقع گشته است ، به نظرم منشأ اين عقيده آيهء :  شَهْرُ رَمَضانَ الَّذِي أُنْزِلَ فِيهِ الْقُرْآنُ  باشد ، يعنى نزول قرآن در رمضان اتفاق افتاده پس بعثت نيز در رمضان بوده است ولى به عقيده شيعه . بعثت در بيست و هفتم ماه رجب واقع شده است ، اين عجب نيست زيرا نزول قرآن غير از بعثت است ، مانعى نيست كه آن حضرت روز 27 رجب مبعوث شود و چند آيه از قرآن نيز در آن روز نازل گردد سپس همه قرآن در ماه رمضان وحى شود .\r\n\r\n","description":"","footnote":"","page_name":" 344 ","page_number":344},
  {"content":"\r\n\r\n\r\n[ سوره البقرة ( 2 ) : آيات 188 تا 189 
  ]\r\nوَ لا تَأْكُلُوا أَمْوالَكُمْ بَيْنَكُمْ بِالْباطِلِ وَ تُدْلُوا بِها إِلَى الْحُكَّامِ لِتَأْكُلُوا فَرِيقاً مِنْ أَمْوالِ النَّاسِ بِالْإِثْمِ وَ أَنْتُمْ تَعْلَمُونَ ( 188 ) يَسْئَلُونَكَ عَنِ الْأَهِلَّةِ قُلْ هِيَ مَواقِيتُ لِلنَّاسِ وَ الْحَجِّ وَ لَيْسَ الْبِرُّ بِأَنْ تَأْتُوا الْبُيُوتَ مِنْ ظُهُورِها وَ لكِنَّ الْبِرَّ مَنِ اتَّقى وَ أْتُوا الْبُيُوتَ مِنْ أَبْوابِها وَ اتَّقُوا اللَّهَ لَعَلَّكُمْ تُفْلِحُونَ ( 189 )\r\n188 - اموال يكديگر را در ميان خود به ناحق نخوريد و آن را به حكام و قضات ندهيد تا بدان وسيله قسمتى از اموال مردم را به ناحق و دانسته بخوريد .\r\n189 - از تو از هلالهاى ماه مىپرسند بگو آنها اوقاتند براى ( نظام زندگى ) مردم و براى عمل حج ، نيكى آن نيست كه به خانه از پشت آنها در آئيد بلكه نيك آنست كه تقوى پيشه كنيد ، به خانه‌ها از درهاى آنها درآئيد و از خدا بترسيد تا رستگار شويد .\r\n\r\nكلمه‌ها\r\nباطل : ناحق . باطل چيزى است كه در مقام فحص و دقت پايدارى ندارد ( قاموس قرآن ) .\r\nتدلوا : دلو : ظرف آبكشى و فرستادن آن به چاه است . ادلاء به معنى ارسال ، مراد از آن در آيه دادن است « ادلى اليه بالمال : دفعه اليه » .\r\nاهله : جمع هلال . آن ماه يك شنبه و دو شبه است ، به قولى تا شب هفتم هلال است اهلال به معنى بلند كردن صدا است ، ماه را از آن هلال\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nگويند كه با ديدن آن صدا بلند كنند .\r\nبر : نيكويى بقره / 177 .\r\nظهور : پشتها . مفرد آن ظهر است ، ظهر به معنى آشكار شدن به اعتبار همين معنا است .\r\n\r\nشرحها\r\nدر اين دو آيه از خوردن مال ديگران به ناحق و از رشوه دادن براى تضييع مال مردم ، نهى شده و نيز از سؤالى كه راجع به تغيير شكل ماه كرده بودند جواب گفته شده و به همان مناسبت يكى از بدعتهاى جاهليت بازگو گرديده است .\r\n188 -  وَ لا تَأْكُلُوا أَمْوالَكُمْ بَيْنَكُمْ بِالْباطِلِ وَ تُدْلُوا بِها إِلَى الْحُكَّامِ لِتَأْكُلُوا فَرِيقاً مِنْ أَمْوالِ النَّاسِ بِالْإِثْمِ وَ أَنْتُمْ تَعْلَمُونَ  .\r\nاكل مال به باطل آنست كه بدون رضاى شخص و يا با طريقى كه قانون اسلام حرام دانسته از او گرفته شود مثل قمار و قيمت مشروب و غيره « تدلوا » در تقدير « و لا تدلوا » است به علت عطف به « لا تأكلوا » مراد از آن اين است كه اموال به عنوان رشوه به قاضىها و فرمانروايان داده شود تا در دادگاهها به نفع آنها رأى دهند و بدان وسيله اموال ديگران را تصاحب نمايند ، علت تعبير با « تدلوا » شايد آن باشد كه رشوه داده مثل فرستادن دلو به چاه است براى آب كشيدن چنان كه در « آلاء الرحمن » گفته است .\r\n وَ أَنْتُمْ تَعْلَمُونَ  شايد براى آنست كه اين نقشه‌كشى در اتلاف مال مردم ، حرام و ظلم آشكارى است كه اشتباه و نسيان در آن معنى ندارد ، از آيه شريفه استفاده مىشود .\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nالف : حرمت رشوه نسبت به رشوه دهنده و رشوه گيرنده در صورتى است كه اين كار براى اتلاف اموال و تضييع حقوق مردم باشد اين همان است كه از رسول خدا صلّى اللَّه عليه و آله نقل شده :\r\n« لعن اللَّه الراشى و المرتشى و الماشى بينهما » « 1 »\r\nخدا از رحمت خود دور كرده رشوه دهنده و رشوه گيرنده و واسطه در رشوه‌خوارى را . و حضرت صادق عليه السّلام فرموده :\r\n« الرشا فى الحكم هو الكفر باللّه « 2 »\r\nرشوه گرفتن در قضاوت انكار خداست .\r\nولى رشوه دادن براى رسيدن به حق قانونى بر رشوه دهنده جايز و برگيرنده حرام است چنان كه فقهاء فتوى داده‌اند .\r\nب : اموالى كه از طريق چنين دادگاهها به دست مىآيد حرام است و حكم قاضى رشوه خوار ، مال ديگران را بر انسان حلال نمىكند ، حتى اگر قاضى عادل و شرعى در حكم خود اشتباه كرده و به نفع كسى رأى بدهد مال بر تصاحب كننده با علم به واقع ، حرام است .\r\nج : در اين حكم صلاح افراد و جوامع بشرى در نظر گرفته شده ، فكر كنيد قضاوتهاى باطل و حكمهايى كه در اثر رد و بدل شدن رشوه‌ها صادر مىشود چه بلاهايى بر جامعه بشرى وارد كرده و مىكند .\r\n189 -  يَسْئَلُونَكَ عَنِ الْأَهِلَّةِ قُلْ هِيَ مَواقِيتُ لِلنَّاسِ وَ الْحَجِّ  .\r\nلفظ أهلّه نشان مىدهد كه سؤال از هلالها بوده يعنى هلال بودن ماه و به تدريج بزرگ شدن و باز بعد از چندى به صورت هلال ظاهر شدن چه فايده و چه حكمتى دارد ؟ در جواب فرموده : آنها وقتهايند براى مردم و اوقاتند براى حج . يعنى هلالها نشان دهنده اوقاتند .\r\n\r\n\r\n","description":"","footnote":"\r\n( 1 ) - سفينة البحار « رشا » .\r\n( 2 ) - كافى ج 7 / 409 كتاب القضاء .\r\n","page_name":" 347 ","page_number":347},
  {"content":"\r\n\r\nتغيير اشكال ماه براى انسانهاى روى زمين يك تقويم طبيعى است كه با آن مىشود وقتها ، روزها ، هفته‌ها ، ماهها و سالها را حساب كرد ، اگر ماه مانند خورشيد بود ، مردم از دانستن حساب ماه و سال عاجز بودند ، امروز ضرورت حساب ماه و سال در نظام زندگى بر كسى پوشيده نيست و بدون آن ، زندگى انسان بىريخت و مشكل خواهد شد ، خداوند ماه را طورى قرار داده كه در مسير خود نيمكره مرئى آن پيوسته در تزايد و تناقض است و بدين وسيله مشكل حساب حل گرديده است .\r\nمقياسهاى اسلامى از قبيل طلوع ، غروب ، نصف النهار ، رؤيت ماه . قدم ، وجب ، بند انگشتان و غيره همه طبيعى و براى عموم دسترس است ، بر خلاف مقياسهاى كنونى كه جز خواص به آنها دسترسى ندارند .\r\nدر آيه ديگرى مىخوانيم :  وَ جَعَلْنَا اللَّيْلَ وَ النَّهارَ آيَتَيْنِ فَمَحَوْنا آيَةَ اللَّيْلِ وَ جَعَلْنا آيَةَ النَّهارِ مُبْصِرَةً لِتَبْتَغُوا فَضْلًا مِنْ رَبِّكُمْ وَ لِتَعْلَمُوا عَدَدَ السِّنِينَ وَ الْحِسابَ . . .  اسراء / 12 از « محونا » مىشود فهميد كه ماه در اول مثل خورشيد روشن و نورانى بوده ، در اثر خاموش و تيره شدن و كسب نور از خورشيد ، مشكل حساب و ماه و سال حل شده است .\r\n لَيْسَ الْبِرُّ بِأَنْ تَأْتُوا الْبُيُوتَ مِنْ ظُهُورِها وَ لكِنَّ الْبِرَّ مَنِ اتَّقى وَ أْتُوا الْبُيُوتَ مِنْ أَبْوابِها  ارباب تفسير گفته‌اند : مردم جاهليت در حال احرام به خانه‌هاى خود از در معمولى رفت و آمد نمىكردند بلكه از پشت اطاق نقبى زده و از آن وارد و خارج مىشدند . در اين آيه از آن بدعت خنده‌آور نهى شده است خدا فرموده نيكويى در تقوى است ، متقى باشيد و از درهاى معمولى به خانه‌ها بياييد  وَ اتَّقُوا اللَّهَ لَعَلَّكُمْ تُفْلِحُونَ  پرهيز از خدا موجب رستگارى است .\r\nبه نظر مىآيد : نقل اينكه تغيير ماه مبين رسيدن وقت حج است ، موجب شده كه در ذيل آيه از اين بدعت نهى شود . دربارهء الفاظ اين آيه در آيهء\r\n\r\n","description":"","footnote":"","page_name":" 348 ","page_number":348},
  {"content":"\r\n\r\n188 - توضيح داده شده است .\r\nدر تفسير عياشى از حضرت باقر عليه السّلام دربارهء  لَيْسَ الْبِرُّ بِأَنْ تَأْتُوا الْبُيُوتَ . . . \r\nنقل شده كه فرموده : آل محمّد صلّى اللَّه عليه و آله درهاى خدا و راه خدايند ، و تا روز قيامت ، داعيان و پيروان و راهنمايان بهشتند « 1 » .\r\nو نيز در تفسير  وَ أْتُوا الْبُيُوتَ مِنْ أَبْوابِها  از آن حضرت نقل شده كه بهر كار از راه صحيح آن وارد شويد « 2 » .\r\nو نيز رسول خدا صلّى اللَّه عليه و آله فرموده : من شهر دانشم و على بن أبى طالب در آنست به شهر نمىشود آمد مگر از دروازه‌اش « 3 » .\r\nظاهرا معناى اولى آيه همان است كه نقل شد ، اين روايات همه مقبول و استفاده از آيه است چنان كه اهل بيت عليهم السّلام نظير اينها را از آيات ديگر نيز استفاده كرده‌اند .\r\n\r\n\r\n","description":"","footnote":"\r\n( 1 ) -\r\nآل محمّد صلّى اللَّه عليه و آله ابواب اللَّه و سبله و الدعاة الى الجنة و القادة اليها و الادلاء عليها الى يوم القيامة .\r\n( 2 ) -\r\nقال و اتوا الامور من وجهها .\r\n( 3 ) -\r\nانا مدينه العلم و على بابها و لا تؤتى المدينة الا من بابها .\r\n","page_name":" 349 ","page_number":349},
  {"content":"\r\n\r\n\r\n[ سوره البقرة ( 2 ) : آيات 190 تا 195 
  ]\r\nوَ قاتِلُوا فِي سَبِيلِ اللَّهِ الَّذِينَ يُقاتِلُونَكُمْ وَ لا تَعْتَدُوا إِنَّ اللَّهَ لا يُحِبُّ الْمُعْتَدِينَ ( 190 ) وَ اقْتُلُوهُمْ حَيْثُ ثَقِفْتُمُوهُمْ وَ أَخْرِجُوهُمْ مِنْ حَيْثُ أَخْرَجُوكُمْ وَ الْفِتْنَةُ أَشَدُّ مِنَ الْقَتْلِ وَ لا تُقاتِلُوهُمْ عِنْدَ الْمَسْجِدِ الْحَرامِ حَتَّى يُقاتِلُوكُمْ فِيهِ فَإِنْ قاتَلُوكُمْ فَاقْتُلُوهُمْ كَذلِكَ جَزاءُ الْكافِرِينَ ( 191 ) فَإِنِ انْتَهَوْا فَإِنَّ اللَّهَ غَفُورٌ رَحِيمٌ ( 192 ) وَ قاتِلُوهُمْ حَتَّى لا تَكُونَ فِتْنَةٌ وَ يَكُونَ الدِّينُ لِلَّهِ فَإِنِ انْتَهَوْا فَلا عُدْوانَ إِلاَّ عَلَى الظَّالِمِينَ ( 193 ) الشَّهْرُ الْحَرامُ بِالشَّهْرِ الْحَرامِ وَ الْحُرُماتُ قِصاصٌ فَمَنِ اعْتَدى عَلَيْكُمْ فَاعْتَدُوا عَلَيْهِ بِمِثْلِ مَا اعْتَدى عَلَيْكُمْ وَ اتَّقُوا اللَّهَ وَ اعْلَمُوا أَنَّ اللَّهَ مَعَ الْمُتَّقِينَ ( 194 )\r\nوَ أَنْفِقُوا فِي سَبِيلِ اللَّهِ وَ لا تُلْقُوا بِأَيْدِيكُمْ إِلَى التَّهْلُكَةِ وَ أَحْسِنُوا إِنَّ اللَّهَ يُحِبُّ الْمُحْسِنِينَ ( 195 )\r\n190 - بجنگيد در راه خدا با كسانى كه با شما مىجنگند ، ( ولى در اين راه ) تجاوز نكنيد كه خدا تجاوزكاران را دوست نمىدارد .\r\n191 - مشركان را هر جا كه يافتيد بكشيد و آنها را از مكه برانيد همانطور كه شما را رانده‌اند ، فتنه ( كه آنها مىكنند ) از كشتن ( كه شما مىكنيد ) بدتر است ، ولى با آنها در كنار مسجد الحرام جنگ نكنيد مگر اينكه در آنجا با شما\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nبجنگند در اين صورت آنها را بكشيد ، سزاى كافرين همين است .\r\n192 - اگر از جنگ در كنار مسجد الحرام دست برداشتند خدا آمرزنده و مهربان است ( يعنى شما نيز دست برداريد ) .\r\n193 - با آنها كارزار كنيد تا فتنه ( شرك ) از بين برود و دين همه‌اش مخصوص خدا شود ، پس اگر از كفر باز ايستادند ، تجاوز جز بر ستمكاران روا نيست .\r\n194 - ماه حرام در برابر ماه حرام است و در تمام محترمها قصاص هست ، پس هر كه به شما تجاوز كرد همانطور به او تجاوز كنيد ( ولى ) از خدا به ترسيد ( و زياده روى نكنيد ) و بدانيد كه خدا با پرهيزكاران است .\r\n195 - در راه خدا انفاق كنيد ( و با ترك انفاق ) خود را به هلاكت نيفكنيد و احسان كنيد كه خدا احسان كنندگان را دوست دارد .\r\n\r\nكلمه‌ها\r\nقاتلوا : قتال به معنى جنگيدن است ، همچنين مقاتله .\r\nتعتدوا : اعتداء به معنى تجاوز ، اصل آن عد است .\r\nثقفتموهم : ثقف به معنى پيدا كردن و مصادف شدن است .\r\nفتنه : امتحان ، عذاب ، ضلالت ، شرك . فتن در اصل گذاشتن طلا به آتش است براى امتحان . فتنه وسيلهء امتحان است ، به امتحان و لازم آن مثل عذاب ، گمراهى و شرك را نيز فتنه گويند .\r\nانتهوا : انتهاء به معنى دست برداشتن از چيزى است و آن در واقع قبول نهى است .\r\nالحرام : محترم بقره / 144 حرمات : محترمها .\r\nقصاص : مقابله به مثل بقره / 178 .\r\nالتهلكة : هلاك : ضايع شدن و تباه گشتن . تهلكه : هلاكت ( قاموس قرآن ) .\r\n\r\n","description":"","footnote":"","page_name":" 351 ","page_number":351},
  {"content":"\r\n\r\n\r\nشرحها\r\nاين آيات جهاد اسلامى را بررسى كرده و مقدارى از احكام آن را روشن مىكند و نيز به انسان حق مىدهد كه مشت را با مشت جواب دهد ولى زياده روى نكند و در پايان به انفاق در راه خدا امر مىكند و تخلف از آن را افتادن در هلاكت مىداند .\r\n190 -  وَ قاتِلُوا فِي سَبِيلِ اللَّهِ الَّذِينَ يُقاتِلُونَكُمْ وَ لا تَعْتَدُوا إِنَّ اللَّهَ لا يُحِبُّ الْمُعْتَدِينَ  .\r\nلفظ « فى سبيل اللَّه » حاكى است كه جهاد در اسلام فقط براى اشاعهء توحيد و گسترش دين مبين اسلام است نه براى كشورگشايى و تصاحب خاك و اموال ديگران و حكومت بر آنها ، چنان كه راه و روش فرمانروايان ستمگر است . دقت در  الَّذِينَ يُقاتِلُونَكُمْ وَ لا تَعْتَدُوا  نشان مىدهد كه فقط با كسانى مىشود جنگيد كه به جنگ مسلمانان آمده‌اند و يا به فكر آمدن و تهيه ساز و بر گند ، مراد از « و لا تعتدوا » شايد آن باشد كه با غير اين كسان جنگ نكنيد و يا مراد مطلق تعدى است .\r\nاين آيه با آيه :  وَ إِنْ جَنَحُوا لِلسَّلْمِ فَاجْنَحْ لَها وَ تَوَكَّلْ عَلَى اللَّهِ  انفال / 61 اگر كفار به مسالمت مايل شدند تو هم به مسالمت راضى شو و به خدا توكل كن روشن مىكند كه اگر كفار در كفر خود بمانند ولى بخواهند با مسلمانان همزيستى مسالمت‌آميز داشته باشند نمىشود با آنها به جنگ پرداخت ، آياتى كه دربارهء جهاد نازل شده با اين دو آيه قابل تخصيص هستند ، نگارنده در قاموس قرآن ذيل لغت ( قتل ) اين مطلب را مشروحا گفته‌ام .\r\nنتيجه اينكه در اسلام جنگ تعرضى و ابتدايى نيست و جهاد اسلامى فقط دفاع است و رسول خدا صلّى اللَّه عليه و آله فقط با كسانى جنگيده كه به جنگ او آمدند و يا\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nپيمان‌شكنى كرده و به فكر جنگ بوده‌اند و اللَّه العالم .\r\nاين آيه حدود جهاد اسلامى را روشن كرده و در عين حال جواب قاطعى است به آنان كه به جهاد اسلامى حمله كرده و اسلام را دين جنگ مىدانند گرچه هر دينى از تصويب نوعى از جنگ ناگزير است .\r\nاگر گويند : در اين صورت در پيشرفت و گسترش اسلام وقفه حاصل خواهد شد چطور ممكن است دين براى هدايت مردم آيد ولى كفار به سر خود رها شوند و هم چنان در كفر بمانند ؟ ! گوئيم : مىشود با ارسال رسول و از راههاى مسالمت‌آميز در ميان آنها راه باز كرد و تبليغ نمود و بايد حكومت اسلامى راههاى ديگرى در پيش گيرد ، اين است آنچه به نظر نگارنده آمده و اللَّه العالم ، ممكن است با ادله ديگر استدلال نمود كه جهاد اسلامى داراى دو مرحله است . در مرحلهء اول لازم است با هر طريق ممكن به ميان كفار راه باز كرد و با ارسال نماينده ، نامه‌ها و غيره آنها را دعوت بدين كرد و اگر با هيچ يك ممكن نشد لازم است با آنها جنگيد و راه را براى تبليغ دين در ميان آنها باز نمود ، اين مطلب را در قاموس قرآن در آخر لغت « قتل » توضيح داده‌ام .\r\n191 -  وَ اقْتُلُوهُمْ حَيْثُ ثَقِفْتُمُوهُمْ وَ أَخْرِجُوهُمْ مِنْ حَيْثُ أَخْرَجُوكُمْ وَ الْفِتْنَةُ أَشَدُّ مِنَ الْقَتْلِ  .\r\nآيه اول راجع به عموم حكم جهاد است ولى اين آيه در وقت نزول مصداق خاصى داشت و آن اينكه : اهل مكه هر بلائى كه توانستند به سر مسلمانان آوردند حتى اموال آنها را غصب كرده و از مكه بيرونشان كردند و چون آنها با مسلمانان در حال جنگ بودند دستور داده شد : هر كجا آنها را يافتيد بكشيد و از شهر مكه كه شما را خارج كردند بيرونشان كنيد ، مصداق بارز اين آيه در حال حاضر مسئله مسلمانان و اسرائيل است كه مسلمين فلسطين را از ديارشان\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nبيرون كرده و بريش يك ميليارد مسلمان جهان مىخندند ، جهاد مسلمين با آنها براى پس گرفتن اراضى كاملا شرعى و مطابق قرآن است .\r\nمراد از فتنه در  وَ الْفِتْنَةُ أَشَدُّ مِنَ الْقَتْلِ  ظاهرا شكنجه و اذيتى است كه بر مسلمانان وارد مىكردند تا از دينشان برگردند به نظرم اين جمله جواب سؤالى است كه از  وَ اقْتُلُوهُمْ حَيْثُ ثَقِفْتُمُوهُمْ  ناشى مىشود يعنى چطور حكمى به اين عموم صادر شده ؟ ! در جواب فرمايد : اينان كه مسلمين را شكنجه مىدهند تا از دينشان برگردند عملشان از قتل بدتر است زيرا مشرك بودن علت شقاوت دنيا و آخرت است چنان كه در آيهء 217 خواهد آمد . به عبارت ديگر علت قتل و اخراج هر دو در آيه روشن شده است .\r\n وَ لا تُقاتِلُوهُمْ عِنْدَ الْمَسْجِدِ الْحَرامِ حَتَّى يُقاتِلُوكُمْ فِيهِ فَإِنْ قاتَلُوكُمْ فَاقْتُلُوهُمْ  اين جمله استثناء است از حكم سابق . يعنى فقط در كنار مسجد الحرام به آنها نجنگيد و نكشيد آن هم در صورتى كه آنها هم احترام مسجد الحرام را مراعات كنند و اگر نكردند و در كنار آن دست بحربه زدند كشتن آنها در آن مكان مانعى ندارد .\r\n192 -  فَإِنِ انْتَهَوْا فَإِنَّ اللَّهَ غَفُورٌ رَحِيمٌ  .\r\nظاهرا مراد از انتها ، و دست كشيدن آنست كه از جنگ در كنار مسجد الحرام دست بكشند در اين صورت خدا غفور و رحيم است ، يعنى شما نيز در آن مكان آنها را نكشيد ولى حكم  وَ اقْتُلُوهُمْ . . .  در جاهاى ديگر به قوت خود باقى است .\r\n193 -  قاتِلُوهُمْ حَتَّى لا تَكُونَ فِتْنَةٌ وَ يَكُونَ الدِّينُ لِلَّهِ فَإِنِ انْتَهَوْا فَلا عُدْوانَ إِلَّا عَلَى الظَّالِمِينَ  .\r\nمراد از فتنه به قرينه  وَ يَكُونَ الدِّينُ . . .  شرك است ، مراد از « انتهوا » اسلام آوردن مشركان است چون اگر تنها دست كشيدن از جنگ مراد باشد\r\n\r\n","description":"","footnote":"","page_name":" 354 ","page_number":354},
  {"content":"\r\n\r\n يَكُونَ الدِّينُ كُلُّهُ لِلَّهِ  مصداق پيدا نمىكند . در سوره توبه / 5 آمد :  . . . فَاقْتُلُوا الْمُشْرِكِينَ حَيْثُ وَجَدْتُمُوهُمْ وَ خُذُوهُمْ وَ احْصُرُوهُمْ وَ اقْعُدُوا لَهُمْ كُلَّ مَرْصَدٍ فَإِنْ تابُوا وَ أَقامُوا الصَّلاةَ وَ آتَوُا الزَّكاةَ فَخَلُّوا سَبِيلَهُمْ . . .  توبه و بازگشت به اسلام و نماز خواندن و زكات دادن مشروح  فَإِنِ انْتَهَوْا  در اين آيه است .\r\nخلاصه آيه آنست تا وقتى كه شرك از بين نرفته و دين توحيد جاى آن را نگرفته با مشركان بجنگيد مگر آنكه اسلام آورند در اين صورت فقط راه بر ظالمان باز است ، مراد از ظالمان ظاهرا آنانى هستند كه اسلام نياورده‌اند . براى روشن شدن هر چه بيشتر ، اوائل سورهء توبه و آيهء 55 تا 61 سورهء انفال ديده شود .\r\n194 -  الشَّهْرُ الْحَرامُ بِالشَّهْرِ الْحَرامِ وَ الْحُرُماتُ قِصاصٌ فَمَنِ اعْتَدى عَلَيْكُمْ فَاعْتَدُوا عَلَيْهِ بِمِثْلِ مَا اعْتَدى عَلَيْكُمْ وَ اتَّقُوا اللَّهَ وَ اعْلَمُوا أَنَّ اللَّهَ مَعَ الْمُتَّقِينَ  .\r\nچهار ماه از ماه‌هاى عربى را چنان كه در سورهء توبه خواهد آمد ماه حرام گويند و آنها عبارتند از : رجب ، ذو القعده ذو الحجه و محرم ، در اين چهار ماه جنگ حرام است و آنها ماه صلح و صفا و مسالمت مىباشند اگر دو گروه با هم در جنگ باشند لازم است در اين چهار ماه جنگ را قطع كنند ، در سورهء توبه در اين زمينه توضيح بيشترى داده خواهد شد .\r\nمردم جاهليت اين چهار ماه را محترم دانسته و جنگ را در آن قطع مىكردند اسلام نيز آن را تصويب نمود . در اين آيه روشن شده كه ماه محرم در مقابل محرم است ، يعنى اگر خصم به احترام ماه ، دست از جنگ كشيد شما نيز چنين كنيد و اگر او احترام ماه را مراعات نكرد و شمشير كشيد شما هم شمشير بكشيد ، سپس به طور كلّى فرموده :  وَ الْحُرُماتُ قِصاصٌ  يعنى تمام محترمها داراى قصاصند ، مال و جان و شرافت انسان محترم است مگر آنكه اسلام احترام آن را لغو كند ، اگر كسى ، كسى را بكشد يا زخمى بزند يا مال او را تلف كند\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nمىشود او را كشت و زخم زد و همان قدر از مالش برداشت ، چنان كه در فقه اسلامى مشروحا بيان شده است .\r\nدر بعضى موارد انتقام ، به صورت ديگرى است مثلا اگر مردى با زنى زنا كند همان كار را در مورد او انجام نمىدهند بلكه او را تازيانه مىزنند و يا طور ديگر عقوبت مىكنند ، در نتيجه حكم كلى  وَ الْحُرُماتُ قِصاصٌ  فرموده :\r\nحالا كه هر چيزى محترم و داراى قصاص است پس هر كه به شما بهر نحو تجاوز و تعدى كرد همانطور از او انتقام بكشيد ولى  وَ اتَّقُوا اللَّهَ  از خدا به ترسيد و در انتقام زياده‌روى نكنيد ، مشت را با كشتن انتقام نكشيد ، بىگناه را بجاى ظالم نگيريد  وَ اعْلَمُوا أَنَّ اللَّهَ مَعَ الْمُتَّقِينَ  اگر تعدى نكنيد متقى هستيد و خدا با شماست ، واقعيت و طبيعى بودن اين قوانين بر اهل بصيرت پوشيده نيست .\r\n195 -  وَ أَنْفِقُوا فِي سَبِيلِ اللَّهِ وَ لا تُلْقُوا بِأَيْدِيكُمْ إِلَى التَّهْلُكَةِ وَ أَحْسِنُوا إِنَّ اللَّهَ يُحِبُّ الْمُحْسِنِينَ  .\r\nاين آيه كه در ذيل آيات جهاد آمده ، روشن مىكند كه مراد از انفاق تأمين مصارف جنگ و مراد از « سبيل اللَّه » جهاد است و عدم انفاق سبب وقوع در هلاكت و عقب ماندن در دين و دنياست ، مخصوصا با ملاحظهء ارتباط آيات فوق با اين آيه منظور آنست كه با جان و مال در راه خدا و در راه سعادت خويش بكوشيد .\r\nاما قطع نظر از آيات جهاد ، از اين آيه دو مطلب مهم استفاده مىشود : يكى آنكه مسلمانان بايد در راه خدا و در گسترش دين و تأمين بيچارگان و رفع احتياجهاى عموم مال خرج كنند و اگر با اين وسيله شكافهاى جامعه را پر نكنند نتيجه جز هلاكت و عقب ماندن از دين و دنيا نخواهد بود و بايد به ذلت و بيچارگى تن در دهند به طورى كه داده‌اند ديگران در راه باطل ميليونها خرج مىكنند\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nولى مسلمين در راه حق در اين مورد دريغ دارند .\r\nدوم آنكه :  وَ لا تُلْقُوا بِأَيْدِيكُمْ إِلَى التَّهْلُكَةِ  يك قاعدهء كلى است ، انسان نمىتواند بدن و مال خويش را به مهلكه اندازد و در راههايى كه نه نفع دنيا دارد و نه نفع آخرت اسباب دردسر و گرفتارى براى خويش فراهم آورد ولى :\r\nبه نظر نگارنده نمىشود امر بمعروف و قيام در راه خدا را با اين آيه مهار نمود و گفت : امر بمعروف مصداق افتادن در مهلكه است اصلا هر قدمى كه در راه خدا برداشته شود و لو به ضرر جانى و مالى و حتى كشته شدن بيانجامد ، سعادت است افتخار و درجه است ، شهادت و تقرب به خدا است نه افتادن در مهلكه ، روحم فداى حسين بن على - صلوات اللَّه عليهما - باد آنكه مىدانست كشته خواهد شد ، قيام فرمود و خود را در راه خدا فدا كرد ، اين مطلب را در كتاب « امام حسين مرد ما فوق انسان » در بحث قيام و تقيه مشروحا گفته‌ام .\r\n\r\nنكته‌ها\r\n\r\nجهاد در اسلام :\r\nعلى بن ابى طالب صلوات اللَّه عليه فرموده :\r\n« فان الجهاد باب من ابواب الجنة فتحه اللَّه لخاصة اوليائه و هو لباس التقوى و درع اللَّه الحصينة و جنّة الوثيقة فمن تركه رغبة عنه البسه اللَّه ثوب الذل و شملة البلاء . . . » « 1 »\r\nيعنى جهاد درى است از درهاى بهشت كه خدا براى دوستان مخصوصش باز كرده ، جهاد لباس پرهيزكارى و زره بازدارنده و سپر محكم خداست هر كه جهاد نكند و از آن روگردان باشد خدا لباس ذلت و كسوت بلا را بر او مىپوشاند . . .\r\nهيچ قيامى در جهان بدون جنگ و دفاع پيش نرفته و نخواهد رفت ، مسالمت آن قدرت را ندارد كه دست خائنين بشريت را كوتاه كند ، سرنوشت بايد در\r\n\r\n\r\n","description":"","footnote":"\r\n( 1 ) - نهج البلاغه عبده خطبهء 27 .\r\n","page_name":" 357 ","page_number":357},
  {"content":"\r\n\r\nميدان جنگ تعيين شود پيامبران قبل از اسلام در صورت فراهم شدن وسائل با دشمنان دين و بشريت جنگيده‌اند ، قرآن فرمايد :  وَ كَأَيِّنْ مِنْ نَبِيٍّ قاتَلَ مَعَهُ رِبِّيُّونَ كَثِيرٌ فَما وَهَنُوا لِما أَصابَهُمْ فِي سَبِيلِ اللَّهِ  آل عمران / 146 ، اى بسا پيامبر كه بسيارى از خداپرستان در ركاب او با دشمنان جنگيدند و از بلائى كه در راه خدا رسيد سست نشدند . موسى عليه السّلام به بنى اسرائيل دستور داد كه با جنگ وارد فلسطين شوند مائده / 24 پيامبرى از بنى اسرائيل طالوت را فرمانده قشون نمود و او با دشمنان جنگيد و پيروز شد بقره / 246 سليمان عليه السّلام به مملكت سبأ لشكر كشيد ( سورهء نمل ) .\r\nخدا در جاى ديگر فرمايد :  وَ لَوْ لا دَفْعُ اللَّهِ النَّاسَ بَعْضَهُمْ بِبَعْضٍ لَفَسَدَتِ الْأَرْضُ  بقره / 251 حق بايد گرفته شود دماغ اشغالگر بايد به خاك ماليده گردد اسرائيل غاصب بايد سر جاى خود بنشيند آزادى الجزاير آزادى گينه و . . . همه با شمشير انجام پذيرفته و گرنه اشغالگر حاضر نيست از تاراج چشم به پوشد . گرفتيم كه در اسلام جنگ ابتدايى نيست ولى كوبيدن اشغالگران و جنگ در راه مظلومان كه حتمى است ، دنياى مسيحيت بر اسلام تاخته و گويد :\r\nاسلام با شمشير پيش رفت و به زور بر مردم تحميل شد ، استناد آنها به رسالت چند ساله حضرت عيسى عليه السّلام كه مجالى براى جنگ نيافت و اگر مجال پيدا مىكرد حتما با مخالفان خود مىجنگيد چنان كه در شب حمله دشمن به يارانش فرمود اسلحه به دست گرفته و مواظب باشيد .\r\nدر آيات گذشته حدود جهاد اسلامى را روشن كرديم ، اسلام با شمشير بر مردم تحميل نشده ، قرآن فرمايد :  لا إِكْراهَ فِي الدِّينِ  بقره / 256 ولى براى از ميان برداشتن سدّ راه ناگزير بود به شمشير دست بزند ، ولى اين مسيحيت به اصطلاح صلح‌جو براى پيش برد مقاصد خود چه خونها كه نريخت ، به نظر آوريد جنگهاى صليبى و امثال آن را و آن گاه به ريش اين هوچيگران بخنديد .\r\n\r\n","description":"","footnote":"","page_name":" 358 ","page_number":358},
  {"content":"\r\n\r\n\r\n[ سوره البقرة ( 2 ) : آيات 196 تا 199 
  ]\r\nوَ أَتِمُّوا الْحَجَّ وَ الْعُمْرَةَ لِلَّهِ فَإِنْ أُحْصِرْتُمْ فَمَا اسْتَيْسَرَ مِنَ الْهَدْيِ وَ لا تَحْلِقُوا رُؤُسَكُمْ حَتَّى يَبْلُغَ الْهَدْيُ مَحِلَّهُ فَمَنْ كانَ مِنْكُمْ مَرِيضاً أَوْ بِهِ أَذىً مِنْ رَأْسِهِ فَفِدْيَةٌ مِنْ صِيامٍ أَوْ صَدَقَةٍ أَوْ نُسُكٍ فَإِذا أَمِنْتُمْ فَمَنْ تَمَتَّعَ بِالْعُمْرَةِ إِلَى الْحَجِّ فَمَا اسْتَيْسَرَ مِنَ الْهَدْيِ فَمَنْ لَمْ يَجِدْ فَصِيامُ ثَلاثَةِ أَيَّامٍ فِي الْحَجِّ وَ سَبْعَةٍ إِذا رَجَعْتُمْ تِلْكَ عَشَرَةٌ كامِلَةٌ ذلِكَ لِمَنْ لَمْ يَكُنْ أَهْلُهُ حاضِرِي الْمَسْجِدِ الْحَرامِ وَ اتَّقُوا اللَّهَ وَ اعْلَمُوا أَنَّ اللَّهَ شَدِيدُ الْعِقابِ ( 196 ) الْحَجُّ أَشْهُرٌ مَعْلُوماتٌ فَمَنْ فَرَضَ فِيهِنَّ الْحَجَّ فَلا رَفَثَ وَ لا فُسُوقَ وَ لا جِدالَ فِي الْحَجِّ وَ ما تَفْعَلُوا مِنْ خَيْرٍ يَعْلَمْهُ اللَّهُ وَ تَزَوَّدُوا فَإِنَّ خَيْرَ الزَّادِ التَّقْوى وَ اتَّقُونِ يا أُولِي الْأَلْبابِ ( 197 ) لَيْسَ عَلَيْكُمْ جُناحٌ أَنْ تَبْتَغُوا فَضْلاً مِنْ رَبِّكُمْ فَإِذا أَفَضْتُمْ مِنْ عَرَفاتٍ فَاذْكُرُوا اللَّهَ عِنْدَ الْمَشْعَرِ الْحَرامِ وَ اذْكُرُوهُ كَما هَداكُمْ وَ إِنْ كُنْتُمْ مِنْ قَبْلِهِ لَمِنَ الضَّالِّينَ ( 198 ) ثُمَّ أَفِيضُوا مِنْ حَيْثُ أَفاضَ النَّاسُ وَ اسْتَغْفِرُوا اللَّهَ إِنَّ اللَّهَ غَفُورٌ رَحِيمٌ ( 199 )\r\n196 - حج و عمره را براى خدا انجام دهيد ، و اگر محصور شديد ( و موانعى از ورود به مكه پيش آمد ) آنچه ميسر شود قربانى كنيد . و سرهاى خود متراشيد ( از احرام خارج نشويد ) تا قربانى به قربانگاه رسد ، هر كه از شما مريض بود يا آزارى در سر داشت ( و بتراشيد ) عوض آن روزه‌اى يا صدقه‌اى يا ذبح گوسفندى است . و چون امان يافتيد ، هر كه پس از عمره حج را شروع كرده آنچه ميسر\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nاست قربان كند ، و هر كه پيدا نكرد سه روز در موسم حج و هفت روز بعد از برگشتن روزه بگيرد ، اين ده روز كامل است ، حج تمتع وظيفه كسى است كه خانواده‌اش مقيم مسجد الحرام نباشد ، از خدا به ترسيد و بدانيد كه مجازات خدا سخت است .\r\n197 - عمل حج در ماه‌هاى معينى است ، هر كه در آنها عمل حج را ( با شروع ) بر خود واجب كند ( بداند كه ) در اثناى حج جماع و گناه و جدال نيست ، آنچه كار خوب بكنيد خدا مىداند ، توشه گيريد كه بهترين توشه پرهيزكارى است و اى صاحبان خرد از من به ترسيد .\r\n198 - گناهى بر شما نيست كه فضلى از خدا به طلبيد ( اثناى حج داد و ستد كنيد ) چون از عرفات كوچ كرديد ، در مشعر الحرام خدا را ياد كنيد ، وى را ياد كنيد نظير آنكه شما را هدايت نمود حقا كه پيش از آن از گمراهان بوديد .\r\n199 - سپس ( به منى ) كوچ كنيد از آنجا كه مردم كوچ مىكنند و از خدا طلب آمرزش كنيد كه خدا آمرزنده و مهربان است .\r\n\r\nكلمه‌ها\r\nحج : در اصل به معنى قصد و در شريعت قصد خانه خدا است براى اعمال به خصوصى .\r\nعمره : عمل به خصوصى است كه عن قريب توضيح داده خواهد شد ، اين لفظ از عماره به معنى آبادى است گويى با عمل عمره ، كعبه آباد و دائر مىشود .\r\nاحصرتم : حصر به معنى تنگ گرفتن و حبس است ، احصار آنست كه كسى به وسيله دشمن يا مرض يا غير آن از اتمام عمل حج يا عمره ممنوع گردد .\r\nهدى : قربانى مخصوص حج و قربانيهاى ديگر را اضحيه گويند .\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nتحلقوا : حلق به معنى تراشيدن است .\r\nنسك : عبادت . ناسك : عابد . مراد از آن در آيه گوسفند قربانى است ( قاموس قرآن ) .\r\nفرض : فرض به معنى قطع و اندازه‌گيرى است واجب را از آن فريضه گويند كه تعيين شده است . مراد از آن در آيه ظاهرا شروع كردن باشد كه خواهد آمد .\r\nرفث : آميزش با زبان . بقره / 187 .\r\nفسوق : فسق و فسوق در اصل به معنى خارج شدن است بقره / 26 آن در آيه به معنى دروغ مىباشد .\r\nجدال : مجادله و مخاصمه . مراد در آيه لا و اللَّه و بلى و اللَّه گفتن است كه خواهد آمد .\r\nزاد : توشه . طعامى كه براى مسافرت آماده شود . يك بار بيش در قرآن نيامده است .\r\nالباب : جمع لب به معنى عقل بقره / 179 .\r\nافضتم : كوچ كرديد . فيض به معنى پر شدن و جارى شدن است كوچيدن از عرفات را افاضه گفته‌اند كه در اثر كثرت مردم بجريان آب تشبيه شده است .\r\nعرفات : بيابان وسيعى است در 25 كيلومترى مكه ، محل وقوف حاجيان مىباشد .\r\nمشعر : بيابان مستطيلى است ميان عرفات و « منى » از محلى بنام « مأزمين » شروع شده و به محلى بنام « وادى محسر » مىرسد ، محل وقوف دوم است .\r\n\r\n","description":"","footnote":"","page_name":" 361 ","page_number":361},
  {"content":"\r\n\r\n\r\nشرحها\r\n\r\nعمره و حج :\r\nعمره و حج دو عمل مخصوص عبادى و نمايش يك جامعهء توحيد و معتدل است كه هر سال به وسيلهء چند صد هزار مسلمان برگزار مىشود . عمل عمره از پنج قسمت تشكيل مىشود اول : شخص از ميقات معينى احرام عمره مىبندد و در همان حال وارد مكه مىشود دوم : هفت مرتبه بدور خانهء كعبه مىگردد كه مجموع آن را يك طواف گويند . سوم : پشت مقام ابراهيم كه در ذيل آيهء 125 بقره توضيح داده شد ، دو ركعت نماز طواف مىخواند . چهارم : ميان صفا و مروه كه در ذيل آيه 157 بقره ذكر شد ، هفت بار رفت و آمد مىكند كه مجموع آن يك « سعى » حساب مىشود . پنجم : تقصير و آن اينكه مثلا قسمتى از موى سرش را مىزند و به آن عمل عمره تمام مىشود .\r\nعمل حج عبارت است از :\r\n1 - احرام حج از شهر مكه .\r\n2 - وقوف ( ماندن ) در عرفات روز نهم ذو الحجه از ظهر تا غروب .\r\n3 - كوچ از عرفات به مشعر الحرام و وقوف در آنجا تا طلوع آفتاب .\r\n4 - آمدن به « منى » و انجام رمى جمره ، قربانى و تقصير يا حلق .\r\n5 - آمدن به مكه براى طواف حج ، نماز طواف ، سعى بين صفا و مروه ، طواف نساء و نماز آن .\r\n6 - ماندن در « منى » شب يازده و دوازده ذو الحجه .\r\n7 - رمى جمرات ( سنگسار كردن شيطان و نفس ) روز يازدهم و دوازدهم .\r\nمجموع عمره و حج كه وظيفه مردمان دور از مكه است حج تمتع ناميده\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nمىشود حج بدون عمره را حج افراد و حج قرآن گويند و عمره بدون حج را عمره مفرده نامند .\r\n\r\nحج تمتع\r\nحج تمتع آنست كه پس از عمره از احرام خارج شده و در موقع مخصوص احرام حج بسته شود و اين عمل در يك سال انجام گيرد ، و آن وظيفه كسانى است كه فاصلهء آنها تا مكه بيشتر از چهل و هشت ميل است آنان كه كه در كمتر از اين مسافت سكونت دارند و يا اهل مكه هستند وظيفه آنها حج افراد و قران است .\r\nحج تمتع در سال دهم هجرت در حجة الوداع تشريع گرديد .\r\nسال دهم هجرت رسول خدا صلّى اللَّه عليه و آله به مردم اعلام فرمودند كه قصد حج دارند . مسلمين در ركاب آن حضرت براى عمل حج به مكه رفتند ، آن حضرت از « ذو الحليفه » كه ميقات اهل مدينه است احرام حج بستند ، 66 يا 64 قربانى با خود سوق نمودند ، بنا بر اين آن حضرت به حج قران احرام بستند چنان كه شيخ طوسى رحمه اللَّه در كتاب خلاف تصريح فرموده‌اند .\r\nپس از آنكه وارد مكه شد ، طواف ، نماز طواف و استلام حجر الاسود كرد ، آن گاه شروع به « سعى » ميان صفا و مروه فرمود ، پس از اتمام سعى در مروه به مردم رو كرده بعد از حمد و ثناى خداوند فرمود : اين است جبرئيل - اشاره به پشت سرش - به من امر مىكند دستور دهم هر كه با خود قربانى نياورده ( سوق هدى نكرده ) از احرام خارج شود ، اگر اين را از پيش مىدانستم مثل شما از احرام خارج مىشدم ولى من با خود قربانى آورده‌ام ، هر كه قربانى آورده باشد روا نيست از احرام خارج شود مگر وقتى كه قربانى به محل خود برسد .\r\nمردى از حاضران ( عمر بن الخطاب ) گفت : چطور مىشود از ميقات\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nاحرام حج به بنديم و در وسط از احرام خارج شده حتى با زنان آميزش كنيم ؟ ! حضرت فرمود : بدان تو به اين عمل هرگز ايمان نخواهى آورد . مردى به نام سراقه پسر مالك گفت : اى رسول خدا دين ما را به ما تعليم كن گويى كه امروز به دنيا آمده‌ايم ، اين عمل كه فرمودى آيا فقط براى امسال است يا در آينده نيز ؟\r\nفرمود : بلكه اين براى هميشه است تا روز قيامت ، سپس انگشتان خويش بهم داخل كرد و فرمود : عمره تا روز قيامت به حج داخل شد . . . « 1 » بدين طريق حج تمتع تشريع شد ، اينك آيات :\r\n196 -  وَ أَتِمُّوا الْحَجَّ وَ الْعُمْرَةَ لِلَّهِ فَإِنْ أُحْصِرْتُمْ فَمَا اسْتَيْسَرَ مِنَ الْهَدْيِ وَ لا تَحْلِقُوا رُؤُسَكُمْ حَتَّى يَبْلُغَ الْهَدْيُ مَحِلَّهُ  .\r\nلفظ « اللَّه » دلالت دارد كه اين عمل بايد براى خدا باشد ، احصار آنست كه انسان در اثر مرض نتواند عمل را انجام بدهد ، اين شخص لازم است با اشخاص ديگر قربانى بفرستد ، اگر احرام عمره است بايد قربانى در مكه ذبح شود و اگر احرام حج باشد بايد روز عيد قربان در « منى » ذبح شود مريض در صورتى مىتواند سر خويش را بتراشد و از احرام خارج شود كه بداند قربانى به محل ذبح رسيده است لذا فرمود  وَ لا تَحْلِقُوا رُؤُسَكُمْ حَتَّى يَبْلُغَ الْهَدْيُ مَحِلَّهُ  . و اگر حاجى را دشمن از رفتن مانع باشد آن را « صد » گويند در اين صورت قربانى خويش را در همانجا ذبح كرده و از احرام خارج مىشود چنان كه رسول خدا صلّى اللَّه عليه و آله را در عمل عمره كفار مكه مانع شدند ، آن حضرت و اصحابش در « حديبيه » قربانى كرده و از احرام خارج شدند .\r\n فَمَنْ كانَ مِنْكُمْ مَرِيضاً أَوْ بِهِ أَذىً مِنْ رَأْسِهِ فَفِدْيَةٌ مِنْ صِيامٍ أَوْ صَدَقَةٍ أَوْ نُسُكٍ  .\r\n\r\n\r\n","description":"","footnote":"\r\n( 1 ) - اين مطلب در كافى كتاب الحج باب حج النبى ( ص ) از امام صادق ( ع ) و در جاهاى ديگر نقل شده است .\r\n","page_name":" 364 ","page_number":364},
  {"content":"\r\n\r\nاين راجع به كسى است كه شدت مرض يا اذيتى در سرش مجال نمىدهد تا رسيدن قربانى در احرام بماند ، اين شخص مىتواند از احرام خدا خارج شود به شرط آنكه در عوض بعدا سه روز روزه بگيرد يا شش نفر فقير را اطعام نمايد و يا يك گوسفند قربانى كند چنان كه از امامان اهل بيت عليهم السّلام نقل شده است .\r\n فَإِذا أَمِنْتُمْ فَمَنْ تَمَتَّعَ بِالْعُمْرَةِ إِلَى الْحَجِّ فَمَا اسْتَيْسَرَ مِنَ الْهَدْيِ  .\r\nيعنى وقتى كه راجع به اتمام عمل به ايمنى رسيديد ، مرض يا دشمنى شما را مانع نشد هر كه با عمره به حج وارد شده يعنى حج تمتع آورده بايد آنچه مقدور باشد قربانى كند . در حج تمتع قربانى واجب است ، در دو حج ديگر نه ، مگر آنكه به وقت احرام قربانى را با خود برد .\r\n فَمَنْ لَمْ يَجِدْ فَصِيامُ ثَلاثَةِ أَيَّامٍ فِي الْحَجِّ وَ سَبْعَةٍ إِذا رَجَعْتُمْ  .\r\nاين راجع به كسى است كه قربانى پيدا نكند ، او سه روز در مراسم حج :\r\nروز هفتم ، هشتم و نهم ذو الحجه را روزه مىگيرد ، و هفت روز نيز بعد از برگشتن به وطن خود ، ظاهرا مراد از « لم يجد » پول نداشتن باشد و شايد به نيافتن قربانى نيز شامل باشد  « تِلْكَ عَشَرَةٌ كامِلَةٌ »  شايد براى آن باشد كه فقط اين نحو ( سه روز - هفت روز ) مورد نظر خدا است و نمىشود مثلا پنج روز و پنج روز گرفت . چنان كه از بعضى روايات استفاده مىشود .\r\nبه قولى آن براى تأكيد و به قولى اشاره به مستقل بودن هر دو حكم و به قولى ثواب كامل قربانى را دارد در مجمع فرموده قول اخير از امام باقر - صلوات اللَّه عليه - نيز نقل شده است .\r\n ذلِكَ لِمَنْ لَمْ يَكُنْ أَهْلُهُ حاضِرِي الْمَسْجِدِ الْحَرامِ  .\r\nلفظ « ذلك » اشاره است به  فَمَنْ تَمَتَّعَ بِالْعُمْرَةِ إِلَى الْحَجِّ  - « حاضرى »\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nدر اصل حاضرين است نون با اضافه حذف شده است يعنى : حج تمتع وظيفهء كسانى است كه خانوادهء آنها در مسجد الحرام و از اهل مكه و چهل هشت ميلى آن نيستند  وَ اتَّقُوا اللَّهَ وَ اعْلَمُوا . . .  در آخر آيه اشاره است به حتمى بودن حكم و تهديد متخلفان . راجع به « حج تمتع » كه عمر بن الخطاب تحريم كرد ذيل آيهء 24 سورهء نساء بحث خواهد شد .\r\n197 -  الْحَجُّ أَشْهُرٌ مَعْلُوماتٌ فَمَنْ فَرَضَ فِيهِنَّ الْحَجَّ فَلا رَفَثَ وَ لا فُسُوقَ وَ لا جِدالَ فِي الْحَجِّ  .\r\nيعنى : عمل حج در سه ماه معين است : شوال و ذو القعده و ذو الحجة جزئيات آن بايد در « فقه » ديده شود ، در اين آيه سه چيز از محرمات احرام ياد شده ، مراد از « رفث » آميزش با زنان و از « فسوق » دروغ گفتن و از « مدال » رد سخن ديگرى با گفتن نه به خدا ، بلى به خدا است كه اقل مرتبه مجادله است .\r\n وَ ما تَفْعَلُوا مِنْ خَيْرٍ يَعْلَمْهُ اللَّهُ وَ تَزَوَّدُوا فَإِنَّ خَيْرَ الزَّادِ التَّقْوى  .\r\nيعنى اينها عمل خير است و خدا از آن آگاه است و پاداش در هر دو جهان خواهد داد ، آن وقت در حال تشويق فرمايد از اعمال خوب توشه آخرت بر گيريد بهترين توشه تقوى و پرهيز از مخالفت دستورهاى خدا است و در آخر براى كثرت تأكيد بلفظ خطاب آمده : اى خردمندان از مخالفت فرمانهاى من بترسيد كه به ضرر شما است آرى  وَ اتَّقُونِ يا أُولِي الْأَلْبابِ  .\r\n198 -  لَيْسَ عَلَيْكُمْ جُناحٌ أَنْ تَبْتَغُوا فَضْلًا مِنْ رَبِّكُمْ  .\r\nاين آيه حاكى است كه در اثناء حج معامله و خريد و فروش مانعى ندارد ، گويند در ميان حاجيان ، اجيرها و كسانى بودند كه مال به كرايه مىدادند ، بعضى مىگفتند : حج اينها حج نيست ، آيه در رد اين گونه سخنان است .\r\n فَإِذا أَفَضْتُمْ مِنْ عَرَفاتٍ فَاذْكُرُوا اللَّهَ عِنْدَ الْمَشْعَرِ الْحَرامِ  .\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nاشاره به وقوف در مشعر الحرام كه از اركان حج است و لازم است كه در آنجا با خدا ارتباط حاصل گردد ، وقوف توأم با ياد خدا و توجه به ملكوت اعلى باشد .\r\n وَ اذْكُرُوهُ كَما هَداكُمْ وَ إِنْ كُنْتُمْ مِنْ قَبْلِهِ لَمِنَ الضَّالِّينَ  .\r\nكاف در « كما » براى تشبيه و « ان » مخفف از ثقيله است يعنى : حقا كه شما پيش از اين از گمراهان بوديد ، حالا كه اهل ايمان و نورانى و اهل توحيد شده‌ايد خدا را ياد كنيد نظير هدايتى كه به شما عطا فرموده و مورد عنايت خويش كرده است به عبارت ديگر : خدا را ياد كنيد ياد كردنى كه لايق به هدايت او باشد .\r\n199 -  ثُمَّ أَفِيضُوا مِنْ حَيْثُ أَفاضَ النَّاسُ  .\r\nبه نظر مىآيد مراد از « افيضوا » كوچ از مشعر به « منى » است ، على هذا دو افاضه است يكى از عرفات به مشعر ديگرى از مشعر به « منى » به قولى قريش و هم پيمانهاى آن با مردم به عرفات نمىرفتند و در مشعر وقوف مىكردند و مىگفتند : ما اهل حرم هستيم و از حرم خارج نمىشويم ، خداوند دستور داد كه به عرفات برويد از همانجا مانند مردم كوچ كنيد .\r\nدر اين صورت « ثم » در آيه چنان كه در الميزان آمده براى ترتيب ذكر مطلب است يعنى : احكام حج همين‌هاست كه گفته شد سپس مطلب ديگر آنست كه شما هم مثل مردم به عرفات برويد و از آنجا كوچ نمائيد وجه اخير در تفسير عياشى و غيره از حضرت صادق - صلوات اللَّه عليه - نقل شده است .\r\n\r\n","description":"","footnote":"","page_name":" 367 ","page_number":367},
  {"content":"\r\n\r\n\r\n[ سوره البقرة ( 2 ) : آيات 200 تا 203 
  ]\r\nفَإِذا قَضَيْتُمْ مَناسِكَكُمْ فَاذْكُرُوا اللَّهَ كَذِكْرِكُمْ آباءَكُمْ أَوْ أَشَدَّ ذِكْراً فَمِنَ النَّاسِ مَنْ يَقُولُ رَبَّنا آتِنا فِي الدُّنْيا وَ ما لَهُ فِي الْآخِرَةِ مِنْ خَلاقٍ ( 200 ) وَ مِنْهُمْ مَنْ يَقُولُ رَبَّنا آتِنا فِي الدُّنْيا حَسَنَةً وَ فِي الْآخِرَةِ حَسَنَةً وَ قِنا عَذابَ النَّارِ ( 201 ) أُولئِكَ لَهُمْ نَصِيبٌ مِمَّا كَسَبُوا وَ اللَّهُ سَرِيعُ الْحِسابِ ( 202 ) وَ اذْكُرُوا اللَّهَ فِي أَيَّامٍ مَعْدُوداتٍ فَمَنْ تَعَجَّلَ فِي يَوْمَيْنِ فَلا إِثْمَ عَلَيْهِ وَ مَنْ تَأَخَّرَ فَلا إِثْمَ عَلَيْهِ لِمَنِ اتَّقى وَ اتَّقُوا اللَّهَ وَ اعْلَمُوا أَنَّكُمْ إِلَيْهِ تُحْشَرُونَ ( 203 )\r\n200 - وقتى كه عبادتهاى خود را تمام كرديد خدا را ياد كنيد همانطور كه پدران خود را ياد مىكنيد يا خوبتر از آن ، از جملهء مردم كسى است كه مىگويد : پروردگارا به ما در دنيا ( از دنيا ) عطا كن . او را در آخرت نصيبى نيست .\r\n201 - و از جملهء آنها كسى است كه مىگويد خدايا به ما در دنيا نعمت خوب و در آخرت نعمت خوب عطا فرما و ما را از عذاب آتش نگاهدار .\r\n202 - آنها از آنچه كرده‌اند نصيبى دارند و خدا در حساب كردن سريع است .\r\n203 - خدا را در روزهايى چند ياد كنيد هر كه در دو روز ( در كوچ از منى ) تعجيل كند گناهى بر او نيست و هر كه تأخير نمايد گناهى بر او نيست در مورد آن كس كه پرهيز كرده است از خدا بترسيد و بدانيد كه به سوى او جمع مىشويد .\r\n\r\nكلمه‌ها\r\nقضيتم : قضاء در اصل به معنى فيصله دادن به امر است به معنى اراده ، حكم ، اعلام ، تمام كردن و غيره به كار رود كه هر يك نوعى فيصله دادن\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nاست ، در آيه به معنى تمام كردن مىباشد .\r\nمناسككم : منسك عبادت مناسك : عبادتها بقره / 128 .\r\nخلاق : نصيب خوب . نصيب فراوان .\r\nحسنة : مؤنث حسن و آن پيوسته وصف است مثل نعمت حسنه .\r\nتحشرون : حشر به معنى جمع كردن است ( قاموس قرآن ) .\r\n\r\nشرحها\r\nآيات فوق تتمهء آيات حج و متضمن مطالبى راجع به آن است كه بررسى مىشود :\r\n200 -  فَإِذا قَضَيْتُمْ مَناسِكَكُمْ فَاذْكُرُوا اللَّهَ كَذِكْرِكُمْ آباءَكُمْ أَوْ أَشَدَّ ذِكْراً  .\r\nگويند مردم جاهليت پس از تمام شدن اعمال حج در « منى » گرد آمده و پدران گذشته را ياد كرده و به موهومات و استخوانهاى پوسيده مباهات مىكردند اين امر سبب شد كه آيهء شريفه بفرمايد چون اعمال حج را تمام كرديد خدا را ياد كنيد همانطور كه پدران را ياد مىكرديد نه ، بلكه بالاتر از پدران ياد كنيد . حكم براى همه است چون مورد نمىتواند مخصص باشد ، آرى در آن اجتماع عظيم خدا و نعمتهاى خدا را ياد نمائيد و قلبها را به او متوجه كنيد نه به اوهام ، تشكيل انجمن و ذكر ياوه‌هاى پوچ و فتنه‌انگيز به چه كار آيد ! !  فَمِنَ النَّاسِ مَنْ يَقُولُ رَبَّنا آتِنا فِي الدُّنْيا . . .  .\r\nاين قسمت تا آخر آيه 202 نتيجه و مطلبى است در زمينه آيه فوق و ذكر خدا يعنى شما خدا را ياد كنيد و به فكر رضاى او باشيد زيرا مردم دو گروه هستند يكى مادى و اهل دنيا كه جز دنيا و لذتهاى زودگذر آن چيزى نمىخواهند اينان در آخرت بهره‌اى ندارند ديگرى اهل دنيا و آخرت كه مىخواهند در هر دو جهان از نعمتهاى خدا بهره‌مند باشند شما از گروه دوم باشيد .\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nناگفته نماند خواستن هر دو گروه به زبانحال است يعنى اعمالشان و طرز تفكرشان چنين حكايت مىكند و چون اهل دنيا نعمت دنيا مىخواهند حسنه باشد يا غير آن . على هذا كلمه « حسنة » در كلام آنها نيامده اما گروه دوم نعمتى مىخواهند كه مورد رضاى خدا باشد لذا لفظ « حسنة » دوباره در كلام آنها آمده است .\r\n201 -  وَ مِنْهُمْ مَنْ يَقُولُ رَبَّنا آتِنا فِي الدُّنْيا حَسَنَةً وَ فِي الْآخِرَةِ حَسَنَةً وَ قِنا عَذابَ النَّارِ  .\r\nگفته شد كه اين خواستن به زبانحال و عمل است شايد در زبان هم بگويند ولى منظور خواستن عملى است .\r\n202 -  أُولئِكَ لَهُمْ نَصِيبٌ مِمَّا كَسَبُوا  .\r\nچون خواست گروه دوم خواست عملى است لذا آنها را در مقابل آنچه مىگويند و مىكنند نصيبى و پاداشى هست در دنيا و آخرت ، بر خلاف گروه اول كه كارشان نسبت به آخرت حبط و پوچ است  وَ ما لَهُ فِي الْآخِرَةِ مِنْ خَلاقٍ  .\r\n وَ اللَّهُ سَرِيعُ الْحِسابِ  سريع الحساب از اسماء خداست ، و آن ظاهرا شامل دنيا و آخرت هر دو است كه پاداش و كيفر خدا در هر دو هست به نظر « المنار » جملهء  أُولئِكَ لَهُمْ نَصِيبٌ مِمَّا كَسَبُوا  راجع به پاداش دنياست  وَ اللَّهُ سَرِيعُ الْحِسابِ  به پاداش آخرت مربوط است . به نظر نگارنده اين سخن بعيد نيست زيرا گروه دوم هر دو را خواسته‌اند ، بهتر است جمله اول راجع به خواستهء اول و جمله دوم راجع به خواسته دوم باشد . ضمنا صفت سريع الحساب حكايت از احاطهء علمى خدا دارد نسبت به اعمال بندگان و جمع و تفريق آنها .\r\n203 -  وَ اذْكُرُوا اللَّهَ فِي أَيَّامٍ مَعْدُوداتٍ  .\r\nظهور اين جمله در اذكار به خصوصى است و گرنه ايام معدودات گفته\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nنمىشد ، در روايات كتاب كافى آمده : مراد از آيه تكبير گفتن در ايام تشريق است صورت تكبير چنين است :\r\nاللَّه اكبر ، اللَّه اكبر ، لا إله الا اللَّه و اللَّه اكبر ، اللَّه اكبر ، و للَّه الحمد ، اللَّه اكبر على ما هدانا ، اللَّه اكبر على ما رزقنا من بهيمة الانعام .\r\nايام تشريق عبارتند از روز يازدهم ، دوازدهم و سيزدهم ذو الحجة ، آنان كه در « منى » هستند اين تكبير را بعد از پانزده نماز مىگويند ، از نماز ظهر روز عيد قربان شروع شده در نماز صبح روز سيزدهم تمام مىشود ، آنان كه در شهرهاى ديگر هستند براى آنها بعد از ده نماز سفارش شده است « 1 » فقهاء به استحباب اين تكبير فتوى داده‌اند ولى سيد مرتضى بر وجوب آن در ايام تشريق فتوى داده است .\r\n فَمَنْ تَعَجَّلَ فِي يَوْمَيْنِ فَلا إِثْمَ عَلَيْهِ وَ مَنْ تَأَخَّرَ فَلا إِثْمَ عَلَيْهِ لِمَنِ اتَّقى  .\r\nبنا بر تفسير اماميه تقدير آيه لمن اتقى الصيد يعنى هر كس در دو روز از ايام تشريق ( روز دوازدهم ) از « منى » كوچ كند گناهى ندارد و هر كه به روز سوم بماند باز گناهى بر او نيست ، اين مخير بودن براى كسى است كه تا كوچ كردن مردم شكار نكرده باشد اما شكار كننده بايد شب سيزدهم را نيز در « منى » بماند و فرداى آن به جمره‌ها سنگ زند و از « منى » خارج شود .\r\nدر تفسير عياشى از حضرت صادق عليه السّلام دربارهء  فَمَنْ تَعَجَّلَ فِي يَوْمَيْنِ فَلا إِثْمَ عَلَيْهِ . . .  نقل شده كه فرمود : « يرجع مغفورا له لا ذنب له » يعنى در هر دو صورت در حالى از « منى » بر مىگردد كه گناهش آمرزيده است ، نظير اين روايت در « فقيه » نيز نقل شده است ، على هذا  « فَلا إِثْمَ عَلَيْهِ »  در هر دو مورد قيد\r\n\r\n\r\n","description":"","footnote":"\r\n( 1 ) - استفاده از كافى كتاب الحج باب التكبير فى ايام التشريق ج 4 / 516 .\r\n","page_name":" 371 ","page_number":371},
  {"content":"\r\n\r\n« تعجل - تأخر » نيست بلكه منظور آنست كه حاجى در كوچ از منى مخير و در هر دو صورت آمرزيده از « منى » خارج مىشود ، بنا بر اين لفظ « لمن اتقى » معنىاش مطلق تقوى و پرهيز از گناه است .\r\n وَ اتَّقُوا اللَّهَ وَ اعْلَمُوا أَنَّكُمْ إِلَيْهِ تُحْشَرُونَ  يعنى به اين احكام بىاعتنا نباشيد كه شما در قيامت پيش خدا حساب خواهيد شد ظاهرا « تحشرون » براى حال است زيرا انسانها از هم اكنون به طرف خدا جمع مىشوند .\r\n\r\n","description":"","footnote":"","page_name":" 372 ","page_number":372},
  {"content":"\r\n\r\n\r\n[ سوره البقرة ( 2 ) : آيات 204 تا 207 
  ]\r\nوَ مِنَ النَّاسِ مَنْ يُعْجِبُكَ قَوْلُهُ فِي الْحَياةِ الدُّنْيا وَ يُشْهِدُ اللَّهَ عَلى ما فِي قَلْبِهِ وَ هُوَ أَلَدُّ الْخِصامِ ( 204 ) وَ إِذا تَوَلَّى سَعى فِي الْأَرْضِ لِيُفْسِدَ فِيها وَ يُهْلِكَ الْحَرْثَ وَ النَّسْلَ وَ اللَّهُ لا يُحِبُّ الْفَسادَ ( 205 ) وَ إِذا قِيلَ لَهُ اتَّقِ اللَّهَ أَخَذَتْهُ الْعِزَّةُ بِالْإِثْمِ فَحَسْبُهُ جَهَنَّمُ وَ لَبِئْسَ الْمِهادُ ( 206 ) وَ مِنَ النَّاسِ مَنْ يَشْرِي نَفْسَهُ ابْتِغاءَ مَرْضاتِ اللَّهِ وَ اللَّهُ رَؤُفٌ بِالْعِبادِ ( 207 )\r\n204 - از جملهء مردم كسى كه گفتار او دربارهء زندگى دنيا باعث اعجاب تو مىشود و خدا را بر آنچه در دل دارد گواه مىگيرد حال آنكه او سختترين دشمنان است :\r\n205 - و چون به حكومت رسد تلاش مىكند كه در زمين افساد كند و زراعت و نسل را تباه سازد ( با آنكه ) خدا فساد را دوست نمىدارد .\r\n206 - و چون به او گفته شود : از خدا به ترس غرور و تعصب او را در اثر گناهى كه كرده است مىگيرد ، جهنم او را بس است و البته جايگاه بدى است .\r\n207 - و از جملهء مردم كسى است كه جان خويش را براى كسب رضاى خدا مىفروشد و خدا به بندگان مهربان است .\r\n\r\nكلمه‌ها\r\nيعجبك : اعجاب به تعجب آوردن است ، گاهى توأم با سرور و گاهى به معنى مسرور كردن باشد .\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nالد : لدد : خصومت شديد لد : كسى كه شديد الخصومة است الد آنكه خصومتش شديدتر است .\r\nالخصام : خصام جمع خصم و نيز به معنى خصومت آيد ، مراد از آن در آيه جمع خصم است .\r\nتولى : تولى : به معنى اعراض ، دوست اخذ كردن و سرپرستى آيد ، گويا در آيه معنى اخير مراد است .\r\nحرث : زراعت . كشت .\r\nالنسل : انسانها . نسل در اصل به معنى انفصال است ، فرزند را نسل گويند كه از انسان منفصل مىشود .\r\nعزة : عزت : به معنى توانايى است در مقابل ذلت ( قاموس قرآن ) .\r\nحسبه : حسب ( بر وزن شخص ) به معنى كفايت و « بس است » به كار رود .\r\nمهاد : مهد : به معنى آماده كردن ، مهاد به معنى آماده است .\r\nمرضاة : رضا و رضوان و مرضاة : به معنى خوشنودى .\r\n\r\nشرحها\r\nاين آيات تقسيم ديگرى است راجع به مردم از جهت صفات و عمل ، چنان كه آيات گذشته تقسيمى بود از جهت خواست و آرزو ، تناسب اين دو تقسيم با آيات حج به نظرم از آن جهت است كه عمل حج نمونه‌اى از خلوص و ايمان است و در آن فرمود : خدا را ياد كنيد و اى خردمندان از مخالفت من بترسيد ، و بالاخره از كسانى باشيد كه هم دنيا را مىخواهند و هم آخرت را و از كسانى كه هستى خود را به عوض رضاى خدا مىدهند .\r\n204 -  وَ مِنَ النَّاسِ مَنْ يُعْجِبُكَ قَوْلُهُ فِي الْحَياةِ الدُّنْيا وَ يُشْهِدُ اللَّهَ عَلى ما فِي قَلْبِهِ وَ هُوَ أَلَدُّ الْخِصامِ  .\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nاين آيه با دو آيه بعدى ترسيمى است از يك طاغوت و انسان ستمگر ، صفات آن طاغوت چنين است در سخن گفتن به قدرى چرب و نرم و شيرين سخن مىگويد و پيوسته خدا را به گفته خود شاهد مىگيرد كه انسان را تحت تأثير قرار مىدهد با آنكه سختترين دشمن دين و انسانيت است چون به حكومت و سرپرستى رسد نتيجه كارش جز تباهى اقتصاد و هلاكت انسانها نيست آنكه راه ناحق مىرود نتيجه عملش همين است چون او را امر به معروف كنند و از خدا بترسانند با اتكاء به مقام و قدرت خود از آن سر باززند و اعتنا نمىكند .\r\nقيد  فِي الْحَياةِ الدُّنْيا  گفته‌اند از آن جهت است كه اين مسرور كردن ظرفش اين دنيا است كه حكم به ظاهر مىكند و باطن شخص خوانده نمىشود و گرنه سخنان او سرورآور نيست ولى بهتر آنست كه قيد براى « قوله » باشد يعنى سخنى كه دربارهء دنيا مىگويد باعث اعجاب تو مىشود .\r\n205 -  وَ إِذا تَوَلَّى سَعى فِي الْأَرْضِ لِيُفْسِدَ فِيها وَ يُهْلِكَ الْحَرْثَ وَ النَّسْلَ . . \r\nاين دومين كار طاغوت است كه در بالا گفته شد مراد از « تولى » ظاهرا حكومت و سرپرستى است ، به نظر مىآيد : طاغوت گاهى براى مطامع خود اقتصاد و نسل را به فساد و تباهى مىكشد ، گذشته از اين چون كارش مطابق عقل و انصاف نيست نتيجه‌اش جز فساد نمىتواند باشد ، چنگيزهاى نوعى و يزيدهاى هر زمان ، و استعمارگران آدمخوار و ثروت طلب جز تباه و فساد چه كرده‌اند و چه مىكنند ؟ ! !  وَ اللَّهُ لا يُحِبُّ الْفَسادَ  چون خدا فساد را دوست ندارد ، مفسد را نيز دوست نمىدارد ، عمل چنين شخص نشان مىدهد سخنش نيز باطل و بىاعتبار است .\r\n206 -  وَ إِذا قِيلَ لَهُ اتَّقِ اللَّهَ أَخَذَتْهُ الْعِزَّةُ بِالْإِثْمِ . . .  .\r\nاين صفت سوم طاغوت كه در مقابل ناصحان عكس العمل نشان مىدهد\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nدر حالات عبد الملك مروان طاغوت بنى اميه نقل كرده‌اند كه بالاى منبر در مدينه گفت : به خدا قسم هر كه مرا بعد از اين امر به تقوى كند گردنش را خواهم زد .\r\nاگر « بالاثم » مفعول « اخذته » باشد منظور آنست كه : قدرت و توانايى او را در مقابل امر به معروف به گناه وا مىدارد و گناه بالاى گناه مىكند ، ممكن است باء براى سبب باشد يعنى : چون گفته شود از خدا بترس ، توانايى و خودبينى او را مىگيرد ( عربده مىكشد ناسزا مىگويد ، توهين مىكند ) اين عكس العمل در اثر گناهان است كه مرتكب شده و قلب او را تيره كرده است .\r\n207 -  وَ مِنَ النَّاسِ مَنْ يَشْرِي نَفْسَهُ ابْتِغاءَ مَرْضاتِ اللَّهِ وَ اللَّهُ رَؤُفٌ بِالْعِبادِ  .\r\nاين گروه دوم از مردم است در مقابل گروه اول ، « يشرى » به معنى فروختن مىباشد ، يعنى از جملهء مردم كسى است كه وجود خويش را براى رسيدن به رضاى خدا بذل مىكند رضاى خدا در نظر او چنان مهم و با ارزش است كه در راه آن حتى از بذل جان دريغ ندارد ، در بسيارى از آيات قرآن در وصف مؤمنان واقعى گفته شده كه وجود و اموال خود را در رضاى خدا بذل مىكنند :\r\n إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ وَ أَمْوالَهُمْ بِأَنَّ لَهُمُ الْجَنَّةَ . . .  توبه / 111 معاملهء مؤمنان با خدا چنين است .\r\n\r\nعلى عليه السّلام در بستر رسول خدا صلّى اللَّه عليه و آله\r\nبه تصديق شيعه و اهل سنت آيهء :  وَ مِنَ النَّاسِ مَنْ يَشْرِي نَفْسَهُ ابْتِغاءَ مَرْضاتِ اللَّهِ  دربارهء على ابى طالب عليه السّلام نازل شد آن گاه كه در شب هجرت رسول خدا صلّى اللَّه عليه و آله در بستر آن حضرت خوابيد ، در مجمع البيان نقل شده كه آن شب جبرئيل در بالاى سر على بن ابى طالب ايستاد و ميكائيل در پائين پايش ، جبرئيل مىگفت : به به\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nچه كسى مثل تو است اى پسر ابى طالب خدا با تو به فرشتگان مباهات مىكند .\r\nبيشتر از اين سخن را طول نمىدهيم ، مرحوم علامهء امينى در الغدير ج 2 / 47 - 49 آن را از بيشتر كتابهاى برادران اهل سنت از جمله : مسند احمد ، تاريخ طبرى ، طبقات ابن سعد ، سيرهء ابن هشام ، عقد الفريد ، تاريخ ابى الفداء تاريخ ابن كثير و غيره با نشان دادن محل آن نقل كرده و در تفسير برهان نيز مفصلا روايات را آورده است .\r\nاين آيه منقبت بزرگى است براى مولى امير المؤمنين - صلوات اللَّه عليه - ، در عين حال آيهء شريفه يك حكم كلى را بيان مىدارد كه هر كس بخواهد مىتواند مصداق آن باشد ، مخصوصا كه با ملاحظه آيات قبلى ، مردم به دو گروه نيكوكار و بدكار تقسيم مىشوند ، نهايه برد اين مسابقه ابتداء با على عليه السّلام شد كه براى رضاى خدا و نجات پيامبر اسلام در بستر آن حضرت خوابيد با آنكه شمشيرها براى قتل آن حضرت كشيده شده بوده .\r\n\r\n","description":"","footnote":"","page_name":" 377 ","page_number":377},
  {"content":"\r\n\r\n\r\n[ سوره البقرة ( 2 ) : آيات 208 تا 212 
  ]\r\nيا أَيُّهَا الَّذِينَ آمَنُوا ادْخُلُوا فِي السِّلْمِ كَافَّةً وَ لا تَتَّبِعُوا خُطُواتِ الشَّيْطانِ إِنَّهُ لَكُمْ عَدُوٌّ مُبِينٌ ( 208 ) فَإِنْ زَلَلْتُمْ مِنْ بَعْدِ ما جاءَتْكُمُ الْبَيِّناتُ فَاعْلَمُوا أَنَّ اللَّهَ عَزِيزٌ حَكِيمٌ ( 209 ) هَلْ يَنْظُرُونَ إِلاَّ أَنْ يَأْتِيَهُمُ اللَّهُ فِي ظُلَلٍ مِنَ الْغَمامِ وَ الْمَلائِكَةُ وَ قُضِيَ الْأَمْرُ وَ إِلَى اللَّهِ تُرْجَعُ الْأُمُورُ ( 210 ) سَلْ بَنِي إِسْرائِيلَ كَمْ آتَيْناهُمْ مِنْ آيَةٍ بَيِّنَةٍ وَ مَنْ يُبَدِّلْ نِعْمَةَ اللَّهِ مِنْ بَعْدِ ما جاءَتْهُ فَإِنَّ اللَّهَ شَدِيدُ الْعِقابِ ( 211 ) زُيِّنَ لِلَّذِينَ كَفَرُوا الْحَياةُ الدُّنْيا وَ يَسْخَرُونَ مِنَ الَّذِينَ آمَنُوا وَ الَّذِينَ اتَّقَوْا فَوْقَهُمْ يَوْمَ الْقِيامَةِ وَ اللَّهُ يَرْزُقُ مَنْ يَشاءُ بِغَيْرِ حِسابٍ ( 212 )\r\n208 - اى كسانى كه ايمان آورده‌ايد همه تسليم نام خدا شويد و از وسوسه‌هاى شيطان پيروى نكنيد كه او براى شما دشمنى آشكار است .\r\n209 - اگر بعد از اين همه حجت‌ها كه به شما آمده به خطا رفتيد بدانيد كه خدا توانا و حكمت كردار است ( و به حساب شما مىرسد ) .\r\n210 - ( اينان ) منتظر نيستند مگر آن را كه عذاب خدا و ملائكه در توده‌هاى ابر به سوى آنها بيايد و كار تمام شود ، كارها به سوى خدا بازگشت داده مىشوند .\r\n211 - بپرس از بنى اسرائيل كه چقدر به آنها دليل روشن داديم ( ولى آنها بىاعتنا شده و مبتلا گشتند ) هر كه نعمت خدا را پس از آمدن تغيير بدهد ( به عقوبت رسد ) كه خدا شديد العقاب است .\r\n212 - براى ناسپاسان زندگى دنيا آرايش يافته و آنان افراد با ايمان را مسخره مىكنند ، حال آنكه اهل تقوى در روز قيامت برتر از آنان هستند ، خدا هر كه را خواهد رزق بىحساب مىدهد .\r\n\r\n","description":"","footnote":"","page_name":" 378 ","page_number":378},
  {"content":"\r\n\r\n\r\nكلمه‌ها\r\nالسلم : تسليم شدن به فرمان خدا .\r\nكافه : جميع ، همگى « كف الشيء : جمعه » قاموس قرآن .\r\nخطوات : وسوسه‌ها ، قدمها مفرد آن خطوه است ( بقره / 168 ) .\r\nزللتم : زلل به معنى لغزيدن و خطا كردن و اشتباه رفتن است .\r\nظلل : ظله به معنى سايبان ، ابرى كه سايه مىاندازد است ، جمع آن ظلل مىباشد .\r\nغمام : ابر . توضيح آن در ( بقره / 57 ) گذشت .\r\nامور : كارها ، امر به معنى كار جمعش امور و به معنى دستور جمعش اوامر است .\r\nيسخرون : سخر : ريشخند كردن و مسخره نمودن است .\r\n\r\nشرحها\r\nدر آيات چهارگانه گذشته ، مردم به دو گروه تقسيم شدند : گروه ظاهرساز مفسد و حق‌نشناس و گروهى كه در راه خدا حتى از بذل جان دريغ ندارند ، در اين آيات پنجگانه در تعقيب آن فرموده : اى اهل ايمان همگى به خدا تسليم شويد و از وسوسه‌هاى شيطانى كه يگانگى و هماهنگى را تباه مىكند بر حذر باشيد ، اگر به اين توصيه بىاعتنا باشيد ، عواقب وخيم آن را خواهيد ديد چنان كه بنى اسرائيل ديدند ، كفارى كه دنيا در نظرشان محبوب است به اهل ايمان مسخره مىكنند ولى روز قيامت اين به عكس خواهد بود .\r\n208 -  يا أَيُّهَا الَّذِينَ آمَنُوا ادْخُلُوا فِي السِّلْمِ كَافَّةً  .\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nخطاب « الذين آمنوا » نشان مىدهد كه مراد از دخول در سلم اتحاد و اتفاق و پياده كردن توحيد در جامعه است مثل :  وَ اعْتَصِمُوا بِحَبْلِ اللَّهِ جَمِيعاً وَ لا تَفَرَّقُوا . . . \r\nآل عمران / 103 و مثل :  وَ أَنَّ هذا صِراطِي مُسْتَقِيماً فَاتَّبِعُوهُ وَ لا تَتَّبِعُوا السُّبُلَ فَتَفَرَّقَ بِكُمْ عَنْ سَبِيلِهِ  آل عمران / 153 در تفسير عياشى و غيره از ائمه عليهم السّلام نقل شده :\r\nسلم ولايت على ابن ابى طالب و اوصياء اوست و در بعض ديگر : سلم ولايت ما است و در برخى\r\n« السلم هم آل محمّد صلّى اللَّه عليه و آله امر اللَّه بالدخول فيه »\r\nظاهرا آن بيان مصداقى از مصاديق دخول در سلم است .\r\n وَ لا تَتَّبِعُوا خُطُواتِ الشَّيْطانِ إِنَّهُ لَكُمْ عَدُوٌّ مُبِينٌ  .\r\nبنا بر آنكه گفته شده مراد از پيروى وسوسه شيطان ، ايجاد شكاف و طريقه‌هاى مختلف در دين است كه سبب تشتت و پراكندگى مىگردد . لازم است هر كه در زمينهء دين چيزى مىگويد و يا مىنويسد به خدا و رسول رجوع كند و دربارهء اتحاد و هماهنگى بيانديشد يا تشتت و اختلاف پديد نياورد و مصداق  إِنَّ الَّذِينَ فَرَّقُوا دِينَهُمْ وَ كانُوا شِيَعاً . . .  انعام / 159 نباشد ، خدا خود فرمايد  فَإِنْ تَنازَعْتُمْ فِي شَيْءٍ فَرُدُّوهُ إِلَى اللَّهِ وَ الرَّسُولِ . . .  نساء / 59 .\r\n209 -  فَإِنْ زَلَلْتُمْ مِنْ بَعْدِ ما جاءَتْكُمُ الْبَيِّناتُ فَاعْلَمُوا أَنَّ اللَّهَ عَزِيزٌ حَكِيمٌ  .\r\nاين آيه در مقام بيان آنست كه اگر پس از دانستن اين مطلب همگى به طرف خدا و رسول روى نياوريد و به اتحاد فكر نكرديد و از افكار شيطانى پيروى كرديد بدانيد كه عواقب ناگوار اين اشتباه را خواهيد ديد ، خدا عزيز و تواناست و كارهايش از روى حكمت است مقتضاى حكمت خداوندى آنست كه اختلاف كنندگان عاقبت وخيم آن را به بيند .\r\n210 -  هَلْ يَنْظُرُونَ إِلَّا أَنْ يَأْتِيَهُمُ اللَّهُ فِي ظُلَلٍ مِنَ الْغَمامِ وَ الْمَلائِكَةُ \r\n\r\n","description":"","footnote":"","page_name":" 380 ","page_number":380},
  {"content":"\r\n\r\n وَ قُضِيَ الْأَمْرُ وَ إِلَى اللَّهِ تُرْجَعُ الْأُمُورُ  .\r\nدر قاموس قرآن از ارباب لغت و تفسير نقل شده كه هر گاه بعد از « هل » حرف « الا » آيد ، آن به معنى نفى و در جاى « ماء » نافيه است . يعنى آنان منتظر نيستند مگر اينكه . . . از طرف ديگر مىدانيم كه خدا جسم نيست و براى او مكانى نيست تا از جايى به جايى آيد بلكه او ثابت و در همه جا هست  لَيْسَ كَمِثْلِهِ شَيْءٌ  شورى / 11 پس مراد از اين آيه و آيهء :  جاءَ رَبُّكَ وَ الْمَلَكُ صَفًّا صَفًّا  فجر / 22 و آيات ديگر آمدن فرمان خدا و عذاب خدا است ، و چون اين پيش آمد نوعى از تجلى خدا است جا دارد كه با آمدن خدا تعبير شود « 1 » .\r\nمراد از « ظلل غمام » ابرهاى حامل عذاب است مثل  فَأَخَذَهُمْ عَذابُ يَوْمِ الظُّلَّةِ  شعراء / 189 جمله  وَ إِلَى اللَّهِ تُرْجَعُ الْأُمُورُ  حاكى است كه اين وعده را بعيد نشماريد كه كارها بدست خدا و در اختيار خداست و نيز به نظر مىآيد كه عذاب دنيا منظور است .\r\nبهر حال اين آيه دلالت بر يأس دارد و اينكه به دستور اتحاد و هماهنگى كم توجه خواهند كرد و گرفتار خواهند شد ، « قضى الامر » به معنى استقبال است و نظير آن در قرآن بسيار مىباشد .\r\n211 -  سَلْ بَنِي إِسْرائِيلَ كَمْ آتَيْناهُمْ مِنْ آيَةٍ بَيِّنَةٍ وَ مَنْ يُبَدِّلْ نِعْمَةَ اللَّهِ . . .  .\r\nدر اين آيه ماجراى بنى اسرائيل ، شاهد آورده شده كه به آيات و توصيه‌هاى خدا عمل نكرده و گرفتار شدند ، اين قرينه است كه مراد از عذاب در آيه قبل ، عذاب دنيوى است .\r\n\r\n\r\n","description":"","footnote":"\r\n( 1 ) - در تفسير برهان از حضرت رضا صلوات اللَّه عليه نقل شده كه مراد آمدن امر پروردگار است .\r\n","page_name":" 381 ","page_number":381},
  {"content":"\r\n\r\n212 -  زُيِّنَ لِلَّذِينَ كَفَرُوا الْحَياةُ الدُّنْيا وَ يَسْخَرُونَ مِنَ الَّذِينَ آمَنُوا  .\r\nبه نظر مىآيد كه اين آيه علت عدم اتحاد و علت تبديل نعمت را روشن مىكند و آن فريفته شدن به لذات زودگذر دنيا است على هذا مراد از كفر ، كفران نعمت است نه انكار خدا و دين ، و علت مسخره آنست كه بيچارگان را ناتوان مىبينند  وَ الَّذِينَ اتَّقَوْا فَوْقَهُمْ يَوْمَ الْقِيامَةِ  ناسپاسها در اين دنيا بر فقراء برترى دارند در عوض فقراء پرهيزكار روز قيامت بر آنها برترى خواهند داشت از لفظ « فوقهم » فهميده مىشود كه آن ناسپاسها نيز بالاخره اهل رحمت خواهند بود و گرنه مىفرمود اهل تقوى در بهشت و ناسپاسان در آتش خواهند بود و اين مىرساند كه فقراء متقى ، مقامشان بالاتر از اغنياء است .\r\n وَ اللَّهُ يَرْزُقُ مَنْ يَشاءُ بِغَيْرِ حِسابٍ  رزق بىحساب در اثر تقواى آنهاست بىحساب بودن رزق آخرت ، بىپايان و وافر بودن آنست ، و بىحساب بودن در دنيا نسبت به تلاش و عمل انسان است كه كم كار كند بسيار عايد برد اين سخن در قاموس قرآن ( حسب ) مشروحا گفته شده است .\r\n\r\nنكته‌ها\r\n\r\nوحدت اسلامى :\r\nلفظ  « يا أَيُّهَا الَّذِينَ آمَنُوا »  چنان كه گفته شد نشان مىدهد كه طرف خطاب اهل اسلام هستند و گرنه  « يا أَيُّهَا النَّاسُ »  گفته مىشد پس اين آيات مسلمانان را به يك وحدت اسلامى ، وحدت توحيد دعوت مىكند كه همه مطيع محض خدا باشند و به وحدت و يگانگى فكر كنند صدى هشتاد بدبختى مسلمانان در اثر تفرقه و اختلاف و تشتت آراء است اختلاف همچون موريانه جامعه را از درون مىخورد و ناتوان مىسازد . هزار و دويست مسلمان متحد به فرماندهى رسول خدا صلّى اللَّه عليه و آله به خيبر حمله برده ، ده هزار\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nبلكه بيشتر يهودى را مغلوب كردند ولى در عصر ما يك ميليارد مسلمان در اثر اختلاف گروه‌ها و بىاعتنايى زعماى به ظاهر مسلمان در دست يك مشت يهودى ، مورد تمسخر واقع شده‌اند .\r\nاگر گويند : چه بايد كرد گوئيم لازم است زعماى مذهبى و نويسندگان در راه وحدت بيانديشند و حتى المقدور افكار خويش را در اين زمينه به كار اندازند و در هر اظهار نظر قرآن و حديث را ملاك قرار بدهند حتى فقهاء ، كنگره فتوايى داشته و درباره بسيارى از مسايل اجتماعى با شور و تبادل نظر فتوى بدهند از طرف ديگر افكار مردم را به اتحاد اسلامى بيشتر متوجه نمايند اگر ملتى رشيد و پخته و اسلام‌شناس باشيم امكان دارد كه از سفارش قرآن بهره بريم و سربلند باشيم در اين زمينه همگانى بودن تدريس قرآن مجيد ضرورى است .\r\nتصور كنيد از رحلت رسول خدا صلّى اللَّه عليه و آله ، اختلاف و افكار متشتت تا به امروز چه بلاهايى بر مسلمانان وارد كرده و خواهد كرد ، آرى همهء اينها در اثر عدم توجه به توصيه‌هاى قرآن و رسول خدا بوده است .\r\n\r\n","description":"","footnote":"","page_name":" 383 ","page_number":383},
  {"content":"\r\n\r\n\r\n[ سوره البقرة ( 2 ) : آيه 213 
  ]\r\nكانَ النَّاسُ أُمَّةً واحِدَةً فَبَعَثَ اللَّهُ النَّبِيِّينَ مُبَشِّرِينَ وَ مُنْذِرِينَ وَ أَنْزَلَ مَعَهُمُ الْكِتابَ بِالْحَقِّ لِيَحْكُمَ بَيْنَ النَّاسِ فِيمَا اخْتَلَفُوا فِيهِ وَ مَا اخْتَلَفَ فِيهِ إِلاَّ الَّذِينَ أُوتُوهُ مِنْ بَعْدِ ما جاءَتْهُمُ الْبَيِّناتُ بَغْياً بَيْنَهُمْ فَهَدَى اللَّهُ الَّذِينَ آمَنُوا لِمَا اخْتَلَفُوا فِيهِ مِنَ الْحَقِّ بِإِذْنِهِ وَ اللَّهُ يَهْدِي مَنْ يَشاءُ إِلى صِراطٍ مُسْتَقِيمٍ ( 213 )\r\n213 - مردم ( در اول ) گروهى يك نواخت بودند ، پس از آن خدا پيامبران بشارت دهنده و انذار كننده را مبعوث كرد و با آنها كتاب حق نازل نمود تا ميان مردم در آنچه اختلاف داشتند داورى كند دربارهء كتاب اختلاف نكرد مگر آنان كه از اول آن را دريافت كرده بودند ( اين اختلاف ) بعد از آن همه دلائل روشن در اثر حسد ورزيدن به همديگر بود ، خدا به ارادهء خود اهل ايمان را به حقى كه در آن اختلاف كرده بودند هدايت نمود ، خدا هر كه را بخواهد به راه راست هدايت مىكند .\r\n\r\nشرحها\r\nارتباط اين آيه با آيات سابق از آن جهت است كه اختلاف و تشتت با مراجعه به كتاب خدا و ترك هواهاى نفس قابل رفع است ، اختلاف گذشتگان نيز در اثر عدم توجه به كتاب و در اثر پيروى از اغراض بوده است « بغيا بينهم » شما نيز اگر به كتاب رو آوريد و از اغراض شخصى صرف نظر كنيد متحد و هماهنگ خواهيد بود . در عين حال از اين آيه مطالب زيرا استفاده مىشود :\r\n213 -  كانَ النَّاسُ أُمَّةً واحِدَةً فَبَعَثَ اللَّهُ النَّبِيِّينَ  .\r\n\r\n","description":"","footnote":"","page_name":" 384 ","page_number":384},
  {"content":"\r\n\r\nمراد از امت واحده ظاهرا سادگى طبيعى و عدم رشد و عدم اختلاف در اثر نبودن تفكر بوده است ، مثلا يك گله گوسفند در سادگى و عدم اختلاف امت واحده هستند ، چون نيروى تفكر ندارند ، اغراض شخصى ، اختلاف و نفاق و غيره در ميان آنها نيست ، ظاهرا بشر نيز در به دو پيدايش چنين بوده است و اللَّه العالم .\r\nدر تفسير آلاء الرحمن از حضرت باقر - صلوات اللَّه عليه - نقل شده كه فرموده :\r\nمردم پيش از نوح عليه السّلام امت واحده بودند در فطرت خدايى نه هدايت‌يافتگان بودند و نه گمراهان « 1 » .\r\nدر تفسير عياشى چند روايت قريب به اين مضمون نقل شده ، مراد از فطرت خدايى ظاهرا همان زمينهء خير و شر است كه در وجود بشر گذاشته شده است .\r\nحرف فاء در « فبعث » دلالت دارد كه پيامبران از به دو پيدايش انسان مبعوث نشده‌اند بلكه بشر در طبيعت سادهء خود مدتى بدون پيامبر زندگى كرده است ، چون تفكر و انديشه و رشد و اختلاف با همديگر نداشت احتياجى به پيامبر نبود چنان كه گوسفندان احتياج به پيامبر و قانون ندارند .\r\nاگر گويند : مگر آدم ابو البشر پيامبر نبود ؟ مگر خدا نفرموده :  إِنَّ اللَّهَ اصْطَفى آدَمَ وَ نُوحاً وَ آلَ إِبْراهِيمَ . . .  آل عمران / 33 بنا بر اين آدم پيامبر بوده است ؟ گوئيم : ظهور « فبعث » همان است گفته شد ، ممكن است مراد از « آدم » در آيه غير از آدم ابو البشر باشد و اگر آدم ابو البشر پيغمبر باشد چنان كه از ظاهر آيات استفاده مىشود ، آن وقت بايد گفت كه پس از مرگ وى جانشينش موفق به تربيت انسانها نشده و بشر به صورت امت واحده ساده در آمده و سپس آن گاه\r\n\r\n\r\n","description":"","footnote":"\r\n( 1 ) -\r\n« قال كانوا قبل نوح امة واحده على فطرة اللَّه لا مهتدين و لا ضلالا فبعث اللَّه النبيين » .\r\n","page_name":" 385 ","page_number":385},
  {"content":"\r\n\r\nپيامبران ديگر آمده‌اند ولى در اين صورت باز مضمون حرف فاء لا ينحل است .\r\n وَ أَنْزَلَ مَعَهُمُ الْكِتابَ بِالْحَقِّ لِيَحْكُمَ بَيْنَ النَّاسِ فِيمَا اخْتَلَفُوا فِيهِ  .\r\nاين اختلاف كه اختلاف در امور زندگى است پيوسته در ميان بشر بوده و خواهد بود ، يكى از علل آمدن پيامبران و شريعتها ، رفع همين اختلاف و برقرارى نظم و حدود در ميان بشر مىباشد چنان كه صريح اين قسمت از آيه است .\r\n وَ مَا اخْتَلَفَ فِيهِ إِلَّا الَّذِينَ أُوتُوهُ مِنْ بَعْدِ ما جاءَتْهُمُ الْبَيِّناتُ بَغْياً بَيْنَهُمْ  .\r\nضمير « فيه » راجع به كتاب است ، اين همان اختلاف خانمان برانداز است كه ملتها و دين‌ها را به طرف سقوط مىكشاند ، اين اختلاف ذاتى انسانها نيست بلكه منشأ آن اغراض شخصى و بدخواهىها است چنان كه فرموده :  بَغْياً بَيْنَهُمْ  اين مطلب در آيات زيادى تذكر داده شده از جمله : آل عمران / 19 ، شورى / 14 ، جاثيه / 17 در اثر همين اختلاف است كه علماى يهود ، عيسى عليه السّلام را انكار كردند و علماء هر دو اسلام را باطل جلوه دادند و سبب بوجود آمدن يهود و نصارى شدند ، اختلاف شيعه و اهل سنت نيز كه تا كنون چوب آن را خورده و هم اكنون نيز مىخوريم و صدها اختلافهاى ديگر از همين جا سرچشمه گرفته است ، اگر در اول به وصيت رسول خدا صلّى اللَّه عليه و آله عمل مىشد در حال حاضر همه يك گروه بوديم تو خود حديث مفصل بخوان از اين مجمل .\r\n فَهَدَى اللَّهُ الَّذِينَ آمَنُوا لِمَا اخْتَلَفُوا فِيهِ مِنَ الْحَقِّ بِإِذْنِهِ  .\r\nاين جمله راجع به كسانى است كه از اين اختلاف جان سالم بدر برده و پيروى از حق نموده‌اند مانند آنان كه در دين يهود بودند ، به عيسى ايمان آوردند و يا يهودى و مسيحى بودند و به اسلام گرويدند و امثال آنها . آرى اين عده چون مصداق  بَغْياً بَيْنَهُمْ  نبودند و از قبول حق از هر جا كه باشد باكى نداشتند مورد\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nهدايت خدا واقع شدند .\r\n وَ اللَّهُ يَهْدِي مَنْ يَشاءُ إِلى صِراطٍ مُسْتَقِيمٍ  .\r\nمعنى اين جمله روشن است و دربارهء « من يشاء » رجوع شود به آيهء  تُؤْتِي الْمُلْكَ مَنْ تَشاءُ وَ تَنْزِعُ الْمُلْكَ مِمَّنْ تَشاءُ  آل عمران / 26 .\r\n\r\n","description":"","footnote":"","page_name":" 387 ","page_number":387},
  {"content":"\r\n\r\n\r\n[ سوره البقرة ( 2 ) : آيات 214 تا 215 
  ]\r\nأَمْ حَسِبْتُمْ أَنْ تَدْخُلُوا الْجَنَّةَ وَ لَمَّا يَأْتِكُمْ مَثَلُ الَّذِينَ خَلَوْا مِنْ قَبْلِكُمْ مَسَّتْهُمُ الْبَأْساءُ وَ الضَّرَّاءُ وَ زُلْزِلُوا حَتَّى يَقُولَ الرَّسُولُ وَ الَّذِينَ آمَنُوا مَعَهُ مَتى نَصْرُ اللَّهِ أَلا إِنَّ نَصْرَ اللَّهِ قَرِيبٌ ( 214 ) يَسْئَلُونَكَ ما ذا يُنْفِقُونَ قُلْ ما أَنْفَقْتُمْ مِنْ خَيْرٍ فَلِلْوالِدَيْنِ وَ الْأَقْرَبِينَ وَ الْيَتامى وَ الْمَساكِينِ وَ ابْنِ السَّبِيلِ وَ ما تَفْعَلُوا مِنْ خَيْرٍ فَإِنَّ اللَّهَ بِهِ عَلِيمٌ ( 215 )\r\n214 - يا گمان كرده‌ايد كه داخل بهشت شويد ، حال آنكه نظير حوادثى كه گذشتگان ديده‌اند به شما نرسيده آنها گرفتارى و مرض ديدند و متزلزل شدند تا آنجا كه پيامبر و مؤمنان كه با او بودند گفتند : يارى خدا كى خواهد رسيد ، بدانيد كه يارى خدا نزديك است .\r\n215 - از تو مىپرسند چه چيز انفاق كنند ؟ بگو آنچه از مال انفاق مىكنيد براى پدر و مادر ، اقربا يتيمان ، مستمندان و درمانده است و آنچه از مال انفاق مىكنيد خدا به آن دانا است .\r\n\r\nكلمه‌ها\r\nبأساء : سختى يا سختى شديد ( بقره / 77 ) .\r\nضراء : ضرر شديد ، بأساء و ضراء اگر يك جا آيند مراد از اولى سختيهاى مالى و امثال آن و از دومى ضرر بدنى است .\r\nزلزلوا : زلزال به معنى اضطراب و حركت است ، مراد در آيه اضطراب و تزلزل مىباشد .\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nينفقون : نفق به معنى خروج ، انفاق به معنى خارج كردن مال از دست ( خرج ) است .\r\nمساكين : جمع مسكين ، به معنى درمانده ، اصل آن سكون به معنى آرام گرفتن پس از حركت است ( قاموس قرآن )\r\n\r\nشرحها\r\nآيهء اول تتمهء مطالبى است كه از  يا أَيُّهَا الَّذِينَ آمَنُوا ادْخُلُوا فِي السِّلْمِ كَافَّةً  شروع شده و تا اين آيه ادامه دارد و روشن مىكند كه رسيدن به رضاى خدا و به تكامل و بهشت ، ساده و آسان نيست بلكه فراز و نشيبهاى بسيار دارد چنان كه نسبت به گذشتگان همين طور بوده است بايد استقامت ورزيد و از ناگواريها استقبال كرد تا به مقصود رسيد ، آيهء دوم در بيان انفاق مال و محل مصرف آنست .\r\n214 -  أَمْ حَسِبْتُمْ أَنْ تَدْخُلُوا الْجَنَّةَ وَ لَمَّا يَأْتِكُمْ مَثَلُ الَّذِينَ خَلَوْا مِنْ قَبْلِكُمْ  بنظرم « ام » متصله و در رديف همزه استفهام واقع شده يعنى : آيا به آنچه گفتيم باور كرديد يا گمان كرده‌ايد كه بدون امتحان وارد بهشت شويد ؟ ! !  وَ لَمَّا يَأْتِكُمْ مَثَلُ الَّذِينَ . . .  حاكى است كه نظير گرفتاريهاى گذشتگان بر مسلمانان خواهد آمد .\r\nبه قولى اين آيه در پى شكست جنگ « احد » و به قولى در جنگ « خندق » نازل شد و مسلمانان را متوجه نمود كه پيروزى و رضاى خدا آسان به دست نمىآيد به هر حال زمينه نزول اين آيات در آن روز موجود بوده است .\r\n مَسَّتْهُمُ الْبَأْساءُ وَ الضَّرَّاءُ وَ زُلْزِلُوا حَتَّى يَقُولَ الرَّسُولُ وَ الَّذِينَ آمَنُوا مَعَهُ مَتى نَصْرُ اللَّهِ \r\n\r\n","description":"","footnote":"","page_name":" 389 ","page_number":389},
  {"content":"\r\n\r\nيعنى ضررهاى جانى و مالى به آنها رسيد تا جايى كه پيامبر و مؤمنان گفتند :\r\nيارى خدا كى خواهد رسيد ؟ جمله  حَتَّى يَقُولَ الرَّسُولُ . . .  ظهورش در آنست كه پيامبر و مؤمنان احساس نموده‌اند كه يارى خدا به تأخير افتاده و آن حكايت از تزلزل شديد دارد اين درخواست در اثر آنست كه مىدانستند يارى خدا حتما خواهد رسيد و خدا به آنها وعده نصرت داده بود چنان كه فرموده :    وَ لَقَدْ سَبَقَتْ كَلِمَتُنا لِعِبادِنَا الْمُرْسَلِينَ إِنَّهُمْ لَهُمُ الْمَنْصُورُونَ وَ إِنَّ جُنْدَنا لَهُمُ الْغالِبُونَ    صافات / 172 .\r\n أَلا إِنَّ نَصْرَ اللَّهِ قَرِيبٌ  ظاهرا اين كلام خداست در جواب آنها نه تتمه قول رسول يعنى بدانيد كه در اثر استقامت شما يارى خدا به زودى خواهد رسيد .\r\n215 -  يَسْئَلُونَكَ ما ذا يُنْفِقُونَ قُلْ ما أَنْفَقْتُمْ مِنْ خَيْرٍ فَلِلْوالِدَيْنِ وَ الْأَقْرَبِينَ  . . .  وَ ما تَفْعَلُوا مِنْ خَيْرٍ فَإِنَّ اللَّهَ بِهِ عَلِيمٌ  سؤال از جنس انفاق است ولى جواب ، هم جنس انفاق و هم محل انفاق را روشن مىكند در عين حال به محل انفاق بيشتر اهميت داده شده يعنى جنس انفاق همان خير و مال است و محل انفاق موارد پنجگانه مىباشد كه شرح داده مىشود ، اختصاص اين پنج مورد ظاهرا براى فوريت و اهميت آنهاست جمله  وَ ما تَفْعَلُوا مِنْ خَيْرٍ . . .  اطمينان مىدهد كه اين معامله به سود انفاق كننده است خدا مىداند و عمل نيكوكاران را ضايع نمىكنند .\r\nدر مجمع البيان نقل شده مردى بنام عمرو بن جموح كه ثروت زيادى داشت از رسول خدا صلّى اللَّه عليه و آله پرسيد : چه و بر چه كسى انفاق كنم خدا در جواب او اين آيه را فرستاد مخفى نماند : لفظ « يسئلونك » حاكى است كه در اين زمينه سؤالى شده است .\r\n\r\n","description":"","footnote":"","page_name":" 390 ","page_number":390},
  {"content":"\r\n\r\n\r\nنكته‌ها\r\n\r\nاستقامت :\r\nتوفيق و پيشرفت بدون استقامت و تلاش غير مقدور است خواه در كار دنيا خواه در كار آخرت ، على بن ابى طالب عليه السّلام در نهج البلاغه خطبهء 56 فرموده : ما با رسول خدا صلّى اللَّه عليه و آله بوديم و در جهاد پدران ، پسران ، برادران و عموهاى خود را مىكشتيم اين كار جز ايمان و تسليم بر ما نمىافزود پس چون خدا راستى و استقامت ما را ديد بر ما يارى و بر دشمنان خوارى فرستاد تا اسلام استقرار يافت . . .\r\nمفهوم كلام امام عليه السّلام آنست كه اگر ما استقامت به خرج نمىداديم خدا ما را موفق نمىكرد ، آرى مطلب همين طور است .\r\nقرآن مجيد همان نيرو را دارد كه در زمان نزول داشت ، اگر مسلمانان مانند صدر اول در راه قرآن بكوشند هماى سعادت بالاى سرشان پرپر خواهد زد ، شمشير همان است فقط قدرت بازو فرق كرده است ، شما كه مىخواهيد رضاى خدا را در آغوش بگيريد ، شما كه مىخواهيد لايق حيات بهشتى شويد بايد در راه خدا بكوشيد و در پيش برد اسلام تلاش نمائيد آيهء 142 آل عمران نيز در همين مضمون است .\r\nملاحظه كنيد چه قدمى در راه خدا برداشته‌ايد و كدام تلاشى در راه قرآن مجيد كرده‌ايد .\r\n\r\nانفاق يا پر كردن شكاف جامعه\r\nبه فرض مشكل اگر روزگارى پيش بيايد كه فقير و نادارى در جامعه پيدا نشود باز حكم انفاق در « فى سبيل اللَّه » و كارهاى اجتماعى باقى خواهد ماند كجا مانده كه در هر عصر و در هر جامعه عده بىشمارى ناقص از كار افتاده ، فقير\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nو بىكار و غيره موجود بوده و هست و لزوم انفاق را روشن مىكند ، بايد شكاف جوامع بشرى به وسيله انفاقهاى واجب و مستحبّ پر شود و جامعه‌ها متعادل گردد و گرنه انفجار حتمى است و بشر در سرمايه‌دارى كثيف و منفور نمىتواند پيوسته زندگى كند ، اسلام نه طرفدار اشتراك و لغو مالكيت فردى و نه طرفدار سرمايه‌دارى بىبند و بار است ، بلكه مكتبى است واسطه ميان آن دو ، مالكيت فردى را محترم ولى محدود مىداند ، انفاق و تعديل جامعه را لازم مىشمارد ، آيات انفاقهاى واجب و مستحبّ در قرآن بيش از آنست كه با چند بحث و توضيح حق آن ادا شود .\r\n\r\n","description":"","footnote":"","page_name":" 392 ","page_number":392},
  {"content":"\r\n\r\n\r\n[ سوره البقرة ( 2 ) : آيات 216 تا 218 
  ]\r\nكُتِبَ عَلَيْكُمُ الْقِتالُ وَ هُوَ كُرْهٌ لَكُمْ وَ عَسى أَنْ تَكْرَهُوا شَيْئاً وَ هُوَ خَيْرٌ لَكُمْ وَ عَسى أَنْ تُحِبُّوا شَيْئاً وَ هُوَ شَرٌّ لَكُمْ وَ اللَّهُ يَعْلَمُ وَ أَنْتُمْ لا تَعْلَمُونَ ( 216 ) يَسْئَلُونَكَ عَنِ الشَّهْرِ الْحَرامِ قِتالٍ فِيهِ قُلْ قِتالٌ فِيهِ كَبِيرٌ وَ صَدٌّ عَنْ سَبِيلِ اللَّهِ وَ كُفْرٌ بِهِ وَ الْمَسْجِدِ الْحَرامِ وَ إِخْراجُ أَهْلِهِ مِنْهُ أَكْبَرُ عِنْدَ اللَّهِ وَ الْفِتْنَةُ أَكْبَرُ مِنَ الْقَتْلِ وَ لا يَزالُونَ يُقاتِلُونَكُمْ حَتَّى يَرُدُّوكُمْ عَنْ دِينِكُمْ إِنِ اسْتَطاعُوا وَ مَنْ يَرْتَدِدْ مِنْكُمْ عَنْ دِينِهِ فَيَمُتْ وَ هُوَ كافِرٌ فَأُولئِكَ حَبِطَتْ أَعْمالُهُمْ فِي الدُّنْيا وَ الْآخِرَةِ وَ أُولئِكَ أَصْحابُ النَّارِ هُمْ فِيها خالِدُونَ ( 217 ) إِنَّ الَّذِينَ آمَنُوا وَ الَّذِينَ هاجَرُوا وَ جاهَدُوا فِي سَبِيلِ اللَّهِ أُولئِكَ يَرْجُونَ رَحْمَتَ اللَّهِ وَ اللَّهُ غَفُورٌ رَحِيمٌ ( 218 )\r\n216 - بر شما جهاد نوشته شد حال آنكه شما را ناپسند است شايد چيزى را ناپسند داريد حال آنكه براى شما خوب است و شايد چيزى را دوست بداريد حال آنكه براى شما بد است خدا مىداند و شما نمىدانيد .\r\n217 - از تو از ماه حرام و جنگ در آن ، مىپرسند ، بگو : جنگ در آن ( گناه ) بزرگى است و نتيجه‌اش جلوگيرى از عبادت خدا و كفر ورزيدن به او و جلوگيرى ( از رفتن مردم ) به مسجد الحرام است ، ( ولى ) اخراج مردم از مسجد ، نزد خدا مهمتر از جنگ در ماه حرام است و فتنه ( و آزار مردم كه از دين خود برگردند ) از آدم‌كشى بدتر مىباشد ، مشركان پيوسته با شما جنگ مىكنند تا اگر بتوانند شما را از دينتان برگردانند ، هر كه از دينش برگردد و در حال كفر بميرد چنين كسانى اعمالشان در دنيا و آخرت باطل گشته ، آنها اهل دوزخند و در آن جاودان\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nخواهند بود .\r\n218 - كسانى كه ايمان آورده و كسانى كه هجرت كرده و در راه خدا جهاد كرده‌اند آنها اميد رحمت خدا را دارند و خدا آمرزنده و مهربان است .\r\n\r\nكلمه‌ها\r\nكره : بضم اول ناپسند و مشقتى كه انسان در درون خود احساس مىكند و به فتح اول مشقتى است كه از خارج تحميل شود ، هر دو در قرآن به كار رفته است ( قاموس قرآن ) .\r\nعسى : فعل جامد است به معنى رجاء و اميدوارى ، چون در كلام خدا به كار رود گاهى براى ايجاد اميد و گاهى براى حتم و جزم مىباشد ( قاموس قرآن ) .\r\nصد : صد و صدود گاهى به معنى منع و گاهى به معنى اعراض است ( مفردات ) فتنه : امتحان . عذاب . شرك . ( بقره / 191 ) حبط : باطل شدن . بىاثر شدن ( قاموس قرآن ) هاجروا : هجر و هجران به معنى جدا شدن است خواه با بدن يا با زبان و يا با قلب . هجرت در اسلام آنست كه براى خدا و دين از محلى به محلى هجرت كنند .\r\n\r\nشرحها\r\nرسول خدا صلّى اللَّه عليه و آله عمه‌زاده‌اش « عبد اللَّه بن جحش » را با هشت نفر از مهاجرين به مأموريتى فرستاد و نامه‌اى به او داد و فرمود : پس از آنكه دو روز راه رفتى نامه را باز كن و به آنچه نوشته شده اقدام نما اما يارانت را به آن كار مجبور مكن .\r\nعبد اللَّه پس از دو روز راه رفتن نامه را باز كرد ، ديد نوشته شده : برو تا\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nبه « نخله » برسى چون به آن آبادى رسيدى آنچه بتوانى اوضاع اهل مكه را به من گزارش كن . عبد اللَّه پس از خواندن نامه گفت : من به دستور پيامبر عمل خواهم كرد هر كه شهادت را خوش دارد با من بيايد ، همه با او آمدند .\r\nچون به « نخله » رسيدند به كاروانى از قريش رسيدند كه مردى به نام عمرو بن حضرمى كاروان سالار آن بود ، مسلمين به كاروان حمله كرده عمرو بن حضرمى را كشتند ، كاروان را به غنيمت گرفته با دو اسير به مدينه آوردند ، اين حمله به تصريح ابن هشام در روز آخر ماه رجب بود « 1 » كه از ماه‌هاى حرام است و جنگ در آن حرام مىباشد ، عبد اللَّه ديد : اگر آن روز حمله نكند كاروان وارد حرم خواهد شد و ديگر نمىتوان به آن حمله كرد .\r\nرسول خدا صلّى اللَّه عليه و آله فرمود : به خدا من به شما دستور جنگ در ماه حرام نداده‌ام قافله و دو اسير را بازداشت كرد و چيزى از آن نپذيرفت ، عبد اللَّه و يارانش پشيمان شدند ، مسلمانان آنها را به باد ملامت گرفتند ، كفار پس از دانستن مطلب شروع به سمپاشى كردند كه : محمّد خون حرام ريخته و در ماه حرام غنيمت و اسير گرفته و احترام ماه حرام را از بين برده است . آيهء :  يَسْئَلُونَكَ عَنِ الشَّهْرِ الْحَرامِ  در اين باره نازل شد ولى به نظر مىآيد كه هر سه آيه در يك زمينه نازل شده باشد .\r\n216 -  كُتِبَ عَلَيْكُمُ الْقِتالُ وَ هُوَ كُرْهٌ لَكُمْ  لفظ « كتب » دلالت بر وجوب و حتميت دارد چنان كه در  « كُتِبَ عَلَيْكُمُ الصِّيامُ »  و غير آن ، در اين شكى نيست كه جنگ مكروه و ناپسند و مشقت است خواه به صورت دفاع باشد يا جنگ ابتدايى .\r\n وَ عَسى أَنْ تَكْرَهُوا شَيْئاً وَ هُوَ خَيْرٌ لَكُمْ وَ عَسى أَنْ تُحِبُّوا شَيْئاً وَ هُوَ شَرٌّ لَكُمْ \r\n\r\n\r\n","description":"","footnote":"\r\n( 1 ) - طبرسى فرموده : آن در اول رجب بود ولى عبد اللَّه و يارانش آن را آخر جمادى الثانى خيال مىكردند .\r\n","page_name":" 395 ","page_number":395},
  {"content":"\r\n\r\nكلمهء « عسى » در اينجا براى ايجاد اميد و توجه است يعنى جنگ براى اعتلاء توحيد ، جنگ براى تعيين سرنوشت گرچه به ظاهر سخت و ناخوشايند است ولى از نظر واقع خير و صلاح شما در آنست و تا خون نريزيد و خونتان ريخته نشود عزت و عظمت نخواهيد يافت و به عكس : آسايش و عدم جنگ كه مورد نظر و محبوب شماست آن در واقع شر و ضرر و زيان است چون سرنوشت بايد در ميدان جنگ تعيين شود .\r\nبرو قوى شو ، اگر راحت جهان طلبى .\r\n وَ اللَّهُ يَعْلَمُ وَ أَنْتُمْ لا تَعْلَمُونَ  خدا اين واقعيت را مىداند كه بر شما جنگ نوشته ، شما نمىدانيد كه از جنگ بدتان مىآيد . در ذيل آيات 190 - 195 بقره و در « نكته‌هاى » آن راجع به جهاد اسلامى سخن گفته‌ايم .\r\n217 -  يَسْئَلُونَكَ عَنِ الشَّهْرِ الْحَرامِ قِتالٍ فِيهِ  .\r\nكلمهء « قتال » بدل است از « الشهر الحرام » يعنى : از تو از جنگ در ماه حرام مىپرسند ، مىشود از قصهء گذشته فهميد كه اين سؤال از طرف كفار مكه شده است چنان كه گويند گروهى از آنها پس از واقعهء كاروان ، به مدينه آمده و از آن حضرت پرسيدند : آيا جنگ در ماه حرام حلال است ؟ و شايد سؤال از طرف مسلمين باشد .\r\n قُلْ قِتالٌ فِيهِ كَبِيرٌ وَ صَدٌّ عَنْ سَبِيلِ اللَّهِ وَ كُفْرٌ بِهِ وَ الْمَسْجِدِ الْحَرامِ  .\r\nضمير « به » ممكن است به « اللَّه » يا به سبيل برگردد ، در هر دو صورت مراد كفر عملى است ، منظور از « سبيل اللَّه » عبادت و مخصوصا عمل حج است كه در ماه حرام انجام مىشود ، « المسجد » عطف بر « سبيل » است يعنى بگو : جنگ در ماه حرام گناهى بزرگ و مانع شدن از عبادت خدا و كفر به عبادت خدا و مانع شدن از رفتن مردم به مسجد الحرام است پس جنگ در ماه حرام و ماه\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nصلح و عبادت روا نيست .\r\n وَ إِخْراجُ أَهْلِهِ مِنْهُ أَكْبَرُ عِنْدَ اللَّهِ وَ الْفِتْنَةُ أَكْبَرُ مِنَ الْقَتْلِ  .\r\nيعنى مشركان در اين واقعه كه از روى اشتباه واقع شد بر مسلمانان خرده نگيرند كه بزرگتر از آن را در حق اهل اسلام كرده‌اند آنها رسول خدا و ياران او را از مكه و مسجد الحرام بيرون كرده‌اند ، اين كار از جنگ در ماه حرام بزرگتر است آنها با زجر و شكنجه مسلمانان را از دين خود برمىگردانند ، اين كار از قتلى كه به دست عبد اللَّه بن جحش اتفاق افتاد بزرگتر است زيرا قتل فقط دنياى انسان را تباه مىكند اما شرك سبب شقاوت آخرت نيز هست تا اينجا هم حرمت جنگ در ماه حرام روشن شد و هم جواب ايرادى كه مشركان به مسلمانان گرفتند و نيز روشن شد كه مسلمين حق ندارند چنين كارى را تكرار كنند .\r\n وَ لا يَزالُونَ يُقاتِلُونَكُمْ حَتَّى يَرُدُّوكُمْ عَنْ دِينِكُمْ إِنِ اسْتَطاعُوا  .\r\nيعنى پيوسته با شما در نبرد خواهند بود تا شما را از دينتان برگردانند ، اين عمل منحصر به عصر نزول قرآن نيست ، بلكه پيوسته چنين بوده و خواهد بود ، « گلادستون » نخست‌وزير اسبق انگلستان در پارلمان آن كشور قرآن را بدست گرفته گفت : تا اين كتاب در شرق خوانده و مورد عمل مىشود نقشه‌هاى ما قابل اجرا نيست آرى دشمن پيوسته عملا و اعتقادا ما را از دينمان برمىگرداند .\r\n وَ مَنْ يَرْتَدِدْ مِنْكُمْ عَنْ دِينِهِ فَيَمُتْ وَ هُوَ كافِرٌ فَأُولئِكَ حَبِطَتْ أَعْمالُهُمْ فِي الدُّنْيا وَ الْآخِرَةِ  .\r\nاين جمله روشن مىكند كه توبهء مرتد خواه فطرى باشد يا ملى مورد قبول است زيرا مفهوم  « فَيَمُتْ وَ هُوَ كافِرٌ »  مىرساند كه اگر توبه كرد و مسلمان مرد اهل عذاب نخواهد بود . اعمال مرتد در دنيا باطل و بىاثر است زيرا پس از ارتداد ، اعمال گذشتهء او ، او را در نظر مردم محترم و عزيز نمىكند ، بطلان در آخرت\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nنيز معلوم است  وَ أُولئِكَ أَصْحابُ النَّارِ هُمْ فِيها خالِدُونَ  در زمينهء خلود ، رجوع شود به  قالَ النَّارُ مَثْواكُمْ . . .  انعام / 128 .\r\n218 -  إِنَّ الَّذِينَ آمَنُوا وَ الَّذِينَ هاجَرُوا وَ جاهَدُوا فِي سَبِيلِ اللَّهِ أُولئِكَ يَرْجُونَ رَحْمَتَ اللَّهِ وَ اللَّهُ غَفُورٌ رَحِيمٌ  .\r\nمضمون آيه يك حكم كلى است و آن اينكه : اهل ايمان و آنان كه در راه خدا و براى پيشبرد دين خدا از ديار خود مهاجرت كرده و به جنگ مىروند ، چنين كسان در پى رحمت خدا و اميدوار رحمت خدا هستند يقينا پيش خدا مأجور خواهند بود ، اگر اشتباهى هم بكنند آمرزيده است كه  وَ اللَّهُ غَفُورٌ رَحِيمٌ  امّا از لحاظ تطبيق و شأن نزول مىشود گفت كه به جريان عبد اللَّه بن جحش مربوط است ، يعنى مسلمين آنها را ملامت نكنند و خود آنها ملول نباشند كه در راه خدا سفر و جنگ كرده‌اند اجرشان با خداست و اگر اشتباهى هم شده خدا آمرزنده و مهربان است .\r\n\r\nنكته‌ها\r\n\r\nماه‌هاى صلح :\r\nدر اسلام چهار ماه در سال به عنوان ماه صلح و ماه محترم معرّفى شده است كه جنگ و خونريزى در آنها حرام مىباشد سه تا از آنها پشت سر هم هستند ذو القعدة الحرام ، ذو الحجة الحرام محرم الحرام چهارمى ماه رجب كه ميان جمادى الثانى و شعبان واقع شده اگر كمى دقت كنيم به اهميت اين حكم پى خواهيم برد اگر دو گروه از مسلمانان با هم پيكار كنند چون ماه‌هاى حرام رسيد بايد دست از جنگ بردارند و چون دو متخاصم چهار ماه دست از جنگ كشيدند حتما در عرض آن مدت در باره صلح و سازش مىانديشند در نتيجه ، جنگ براى هميشه قطع مىشود ، و اگر مسلمانان با كفار پيكار كنند مجبورند در ماه حرام دست از جنگ بردارند مگر\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nآنكه دشمن به جنگ ادامه دهد و در صورت متاركهء موقت باز كار به صلح خواهد انجاميد تو خود حديث مفصل بخوان . . .\r\n\r\nحبط اعمال\r\nحبط و پوچ و بىاثر شدن اعمال نيك در اثر بعضى از عوامل مورد تأييد قرآن مجيد است مثلا اگر به كسى احسان كنيم سپس بر وى منت گذاريم و اذيت كنيم اين منت و اذيت آن احسان را پوچ و بىاثر مىكند ديگر در نزد خدا ثوابى نخواهد داشت چنان كه فرموده :  لا تُبْطِلُوا صَدَقاتِكُمْ بِالْمَنِّ وَ الْأَذى . . . \r\nبقره / 264 .\r\nقرآن مجيد اعمال حبط شده را به خاكسترى تشبيه مىكند كه طوفانى آن را پراكنده نمايد سوره ابراهيم / 18 .\r\nمطالب زير در اين مورد شايان تذكّر است :\r\n1 - حبط راجع به اعمال نيك است ، حبط اعمال زشت آمرزيده شدن آنهاست ولى قرآن مغفرت را حبط اعمال بد ، نام نگذاشته است مثلا آيه  فَقَدْ حَبِطَ عَمَلُهُ  مائده / 5  وَ حَبِطَ ما صَنَعُوا فِيها وَ باطِلٌ ما كانُوا يَعْمَلُونَ  هود / 16 و امثال آنها راجع به اعمال نيك مىباشند .\r\n2 - شرك و كفر باعث حبط اعمال هستند  وَ لَوْ أَشْرَكُوا لَحَبِطَ عَنْهُمْ ما كانُوا يَعْمَلُونَ  انعام / 88  وَ مَنْ يَرْتَدِدْ مِنْكُمْ عَنْ دِينِهِ فَيَمُتْ وَ هُوَ كافِرٌ فَأُولئِكَ حَبِطَتْ أَعْمالُهُمْ فِي الدُّنْيا وَ الْآخِرَةِ  بقره / 217 .\r\n3 - بىاحترامى به پيامبر در سخن گفتن ( حجرات / 2 ) منافق بودن ( احزاب / 18 ) منت و اذيت در پى احسان ( بقره / 264 ) عدم اطاعت از خدا و رسول ( محمّد / 33 ) قتل پيامبران و امر به معروف كنندگان نيز حبط كننده عمل مىباشند .\r\n\r\n","description":"","footnote":"","page_name":" 399 ","page_number":399},
  {"content":"\r\n\r\n4 - به موجب بعضى از آيات ( بقره / 217 آل عمران / 22 توبه / 69 ) حبط شامل دنيا و آخرت هر دو است حبط اعمال در دنيا آنست كه سعادت مقصود از آنها عايد نشود و بىاثر گردد حبط آخرت آنست كه اعمال پوچ شوند و انسان را به بهشت و رضوان خدا نرساند براى مزيد توضيح به قاموس قرآن ( حبط ) رجوع شود .\r\nلازم است در اين زمينه دقت بيشتر كنيم ، نقل است كه رسول خدا صلّى اللَّه عليه و آله روزى به ياران خود فرمود هر كه لا إله الا اللَّه بگويد درختى در بهشت براى او كاشته شود گفتند يا رسول اللَّه پس درخت ما در بهشت بسيار است فرمود آرى ولى مبادا آتش بفرستيد و آنها را بسوزانيد ( خدايا پناه بر تو از حبط اعمالمان ) .\r\n\r\n","description":"","footnote":"","page_name":" 400 ","page_number":400},
  {"content":"\r\n\r\n\r\n[ سوره البقرة ( 2 ) : آيات 219 تا 223 
  ]\r\nيَسْئَلُونَكَ عَنِ الْخَمْرِ وَ الْمَيْسِرِ قُلْ فِيهِما إِثْمٌ كَبِيرٌ وَ مَنافِعُ لِلنَّاسِ وَ إِثْمُهُما أَكْبَرُ مِنْ نَفْعِهِما وَ يَسْئَلُونَكَ ما ذا يُنْفِقُونَ قُلِ الْعَفْوَ كَذلِكَ يُبَيِّنُ اللَّهُ لَكُمُ الْآياتِ لَعَلَّكُمْ تَتَفَكَّرُونَ ( 219 ) فِي الدُّنْيا وَ الْآخِرَةِ وَ يَسْئَلُونَكَ عَنِ الْيَتامى قُلْ إِصْلاحٌ لَهُمْ خَيْرٌ وَ إِنْ تُخالِطُوهُمْ فَإِخْوانُكُمْ وَ اللَّهُ يَعْلَمُ الْمُفْسِدَ مِنَ الْمُصْلِحِ وَ لَوْ شاءَ اللَّهُ لَأَعْنَتَكُمْ إِنَّ اللَّهَ عَزِيزٌ حَكِيمٌ ( 220 ) وَ لا تَنْكِحُوا الْمُشْرِكاتِ حَتَّى يُؤْمِنَّ وَ لَأَمَةٌ مُؤْمِنَةٌ خَيْرٌ مِنْ مُشْرِكَةٍ وَ لَوْ أَعْجَبَتْكُمْ وَ لا تُنْكِحُوا الْمُشْرِكِينَ حَتَّى يُؤْمِنُوا وَ لَعَبْدٌ مُؤْمِنٌ خَيْرٌ مِنْ مُشْرِكٍ وَ لَوْ أَعْجَبَكُمْ أُولئِكَ يَدْعُونَ إِلَى النَّارِ وَ اللَّهُ يَدْعُوا إِلَى الْجَنَّةِ وَ الْمَغْفِرَةِ بِإِذْنِهِ وَ يُبَيِّنُ آياتِهِ لِلنَّاسِ لَعَلَّهُمْ يَتَذَكَّرُونَ ( 221 ) وَ يَسْئَلُونَكَ عَنِ الْمَحِيضِ قُلْ هُوَ أَذىً فَاعْتَزِلُوا النِّساءَ فِي الْمَحِيضِ وَ لا تَقْرَبُوهُنَّ حَتَّى يَطْهُرْنَ فَإِذا تَطَهَّرْنَ فَأْتُوهُنَّ مِنْ حَيْثُ أَمَرَكُمُ اللَّهُ إِنَّ اللَّهَ يُحِبُّ التَّوَّابِينَ وَ يُحِبُّ الْمُتَطَهِّرِينَ ( 222 ) نِساؤُكُمْ حَرْثٌ لَكُمْ فَأْتُوا حَرْثَكُمْ أَنَّى شِئْتُمْ وَ قَدِّمُوا لِأَنْفُسِكُمْ وَ اتَّقُوا اللَّهَ وَ اعْلَمُوا أَنَّكُمْ مُلاقُوهُ وَ بَشِّرِ الْمُؤْمِنِينَ ( 223 )\r\n\r\n","description":"","footnote":"","page_name":" 401 ","page_number":401},
  {"content":"\r\n\r\n219 - از تو از شراب و قمار مىپرسند بگو در آن دو ضررى بزرگ و ( نيز ) منافعى براى مردم هست . ( ولى ) ضرر آن دو از نفعشان بيشتر است . و از تو مىپرسند ، چقدر انفاق كنند ؟ بگو معتدل . همين طور خدا آيات خويش را به شما بيان مىكند تا بيانديشيد .\r\n220 - درباره دنيا و آخرت . و از تو از ( كفالت ) يتيمان مىپرسند ؟ بگو : اصلاح كارشان نيكو است و اگر ( در مال و زندگى ) با آنها بياميزيد برادران شما هستند ( برادروار زندگى كنيد ) خدا مفسد را از مصلح مىشناسد ، اگر خدا مىخواست شما را به مشقت مىانداخت ، خدا توانا و حكمت كردار است .\r\n221 - با زنان مشرك ازدواج نكنيد تا وقتى كه ايمان بياورند ، كنيز مؤمن از زن مشرك بهتر است گرچه ( زيبايى او ) شما را به شگفت آورد . به مردان مشرك زن ندهيد تا وقتى كه ايمان بياورند ، غلام مؤمن از مرد ( آزاد مشرك بهتر است ) گرچه ( زيبايى و مقام و مال او ) شما را به شگفت آورد ، آنها به آتش دعوت مىكنند و خدا به دستور خود به بهشت و مغفرت دعوت مىكند و آياتش را براى مردم روشن مىكند تا بيدار گردند .\r\n222 - و از تو از خون حيض سؤال مىكنند ؟ بگو : آن چيز ناپسندى است ، هنگام حيض از زنان كناره‌گيرى كنيد و به آنها نزديك نشويد تا پاك شوند و چون پاك شدند ( غسل كردند ) از محلى كه خدا امر كرده بر آنها در آئيد كه خدا توبه‌كاران و پاك شوندگان را دوست دارد .\r\n223 - زنان شما كشت‌زار شما هستند ، هر زمان كه خواستيد به كشت خويش درآئيد ( جماع كنيد ) و ( فرزندان صالح ) را براى خود ذخيره كنيد و از خدا بترسيد و بدانيد كه او را ملاقات خواهيد كرد و بشارت بده مؤمنان را .\r\n\r\nكلمه‌ها\r\nخمر : شراب . اصل خمر به معنى پوشاندن است ، به شراب از آن جهت خمر گويند كه عقل را مىپوشاند و زايل مىكند ، پوشش سر را نيز\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nبه همين جهت خمار گفته‌اند . مراد از خمر هر مايع مست‌كننده است از انگور و خرما باشد و يا از غير آنها چنان كه در قاموس قرآن مشروحا توضيح داده‌ام .\r\nميسر : قمار : اصل آن يسر به معنى آسانى است ، به قولى : قمار را از آن ميسر گويند كه به وسيلهء آن ، مال كسى آسان و بىزحمت به چنگ مىآيد .\r\nاثم : ضرر ، مقابله با « منافع » نشان مىدهد كه معناى اصلى « اثم » ضرر است ظاهرا گناه را به علت مضر بودن اثم گفته‌اند .\r\nعفو : گذشت ، بخشودن . به معنى كثرت و حد وسط نيز آيد ، مراد از آن در آيه حد وسط است .\r\nاعنتكم : عنت : رنج ، و اعنات به رنج انداختن است .\r\nتخالطوهم : خلط : آميختن : مخالطه : آميخته شدن . مراد از آن در آيه آميختن مال خود با مال يتيم است .\r\nنكاح : زن گرفتن . به معنى مقاربت نيز آيد . بعضى مقاربت و جماع را معناى اصلى آن دانسته‌اند انكاح تزويج زنى است به مردى و بالعكس .\r\nاعجبكم : اعجاب : به شگفت آوردن .\r\nمحيض : خون ايام قاعده . به معنى وقت حيض ، مكان حيض و حائض شدن نيز آيد ، مراد از محيض اول خون حيض و از محيض دوم وقت حيض است .\r\nاعتزلوا : عزل كنار كردن . اعتزال : كنار شدن ، مراد از آن عدم مقاربت است .\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nيطهرن : طهر : پاك شدن . مراد پاك شدن از خون حيض است . تطهر از باب تفعل نيز به معنى پاك شدن است ، سبب پاك شدن گاهى شستن محل و گاهى اغتسال است .\r\nحرث : كشت و كاشتن . مراد از آن در آيه معناى اول است .\r\n\r\nشرحها\r\nدر قرآن مجيد مجموعا پانزده بار « يسئلونك » ذكر شده كه از رسول خدا صلّى اللَّه عليه و آله از هلالها ، انفال ، ماه حرام ، شراب و قمار ، يتيمان ، خون حيض ، قيامت ، روح ، ذو القرنين ، آينده ، كوه‌ها ، و از آنچه حلال شده و موارد انفاق سؤال كرده‌اند در آيات مورد تفسير ، چهار سؤال شراب قمار ، موارد انفاق ، يتيمان و حيض با جواب آنها بررسى شده كه ذيلا توضيح مىدهيم و به مناسبت ذكر يتيمان زن دادن به كفار و زن گرفتن از آنها نيز مطرح شده است .\r\n219 -  يَسْئَلُونَكَ عَنِ الْخَمْرِ وَ الْمَيْسِرِ قُلْ فِيهِما إِثْمٌ كَبِيرٌ وَ مَنافِعُ لِلنَّاسِ وَ إِثْمُهُما أَكْبَرُ مِنْ نَفْعِهِما  .\r\nدر اين آيه با مقايسهء نفع و ضرر روشن شده كه واجبات و محرمات اسلامى از روى مصالح و مفاسد وضع شده و در وضع آنها نفع و ضرر مردم در نظر گرفته شده است ، لحن اين آيه چندان تند نيست ولى در عين حال حرمت خمر را مىرساند ، زيرا قطع نظر از اينكه خدا به ضرر كثير اجازه نمىدهد . اصولا اين آيه در مدينه نازل شده و مسلمانان به وسيلهء آيهء  قُلْ إِنَّما حَرَّمَ رَبِّيَ الْفَواحِشَ ما ظَهَرَ مِنْها وَ ما بَطَنَ وَ الْإِثْمَ وَ الْبَغْيَ بِغَيْرِ الْحَقِّ . . .  اعراف / 33 كه در مكه نازل شده حرمت مطلق « اثم » را دانسته بودند چنان كه حضرت موسى بن جعفر - صلوات اللَّه عليه - بر حرمت خمر براى مهدى عباسى چنين استدلال فرموده ( قاموس قرآن - خمر ) .\r\n\r\n","description":"","footnote":"","page_name":" 404 ","page_number":404},
  {"content":"\r\n\r\nدر مورد ضررهاى اجتماعى ، اقتصادى ، بدنى ، و اخلاقى شراب به نظرم نيازى به توضيح نباشد همه مردم لا اقل مقدارى از آن را مىدانند . اما منافع آن عبارتند از استفاده مادى در خريد و فروش آن و خوشگذرانى مختصرى كه دارد . قمار نيز داراى مضار اجتماعى ، و اخلاقى ، توليد عقده و دشمنى ، مفت‌خورى ، و عدم تلاش در زندگى و غيره است بدين جهت در شريعت اسلام تحريم شده ، منافع جزئى آن نيز معلوم است . تتمهء كلام در « نكته‌ها » خواهد آمد .\r\n وَ يَسْئَلُونَكَ ما ذا يُنْفِقُونَ قُلِ الْعَفْوَ  لفظ « قل العفو » نشان مىدهد كه « ما ذا » سؤال از مقدار انفاق است يعنى انسان چه مقدارى از مال خويش را انفاق كند ، « عفو » به معنى حد وسط است بطور متوسط نسبت به حالش .\r\nچنان كه عياشى از حضرت صادق - صلوات اللَّه عليه - نقل كرده كه : فرموده :\r\n« العفو : الوسط »\r\n، اين حد وسط همان است كه در آيهء :  وَ الَّذِينَ إِذا أَنْفَقُوا لَمْ يُسْرِفُوا وَ لَمْ يَقْتُرُوا وَ كانَ بَيْنَ ذلِكَ قَواماً  فرقان / 67 و آيهء :  وَ لا تَجْعَلْ يَدَكَ مَغْلُولَةً إِلى عُنُقِكَ وَ لا تَبْسُطْها كُلَّ الْبَسْطِ . . .  اسراء / 29 نيز آمده است . پس بايد هر كس به تناسب قدرت خويش انفاق نمايد ، ظاهرا مراد انفاق در راه خدا است .\r\n  كَذلِكَ يُبَيِّنُ اللَّهُ لَكُمُ الْآياتِ لَعَلَّكُمْ تَتَفَكَّرُونَ فِي الدُّنْيا وَ الْآخِرَةِ   .\r\nيعنى : خدا آيات خويش را بيان مىكند تا هم دربارهء دنيا و هم دربارهء آخرت بيانديشيد و هر دو را در نظر داشته باشيد و اگر تنها به فكر دنيا باشيد مبتلا به شراب ، و بخل مىشويد و از آخرت محروم مىگرديد .\r\n220 -  وَ يَسْئَلُونَكَ عَنِ الْيَتامى قُلْ إِصْلاحٌ لَهُمْ خَيْرٌ وَ إِنْ تُخالِطُوهُمْ فَإِخْوانُكُمْ وَ اللَّهُ يَعْلَمُ الْمُفْسِدَ مِنَ الْمُصْلِحِ  .\r\nدر مدينه در اثر جنگهاى اسلامى عده‌اى شهيد و عده‌اى يتيم مىشدند ، يتيمان احتياج به سرپرستى داشتند و نيز اصلاح اموال و دارايى آنها احتياج به تصرف\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nاز طرف وصى و ولى داشت لذا اين سؤال پيش آمده است در تفسير آلاء الرحمن از تفسير قمى از حضرت صادق عليه السّلام نقل شده : چون آيه : آنان كه اموال يتيمان را به ظلم مىخورند ، فقط به شكم خود آتش مىخورند و حتما به آتش مشتعل وارد خواهند شد ( سورهء نساء / 10 ) نازل گرديد هر كه يتيمى در نزد خود داشت بيرونش كرد و در اين زمينه از رسول خدا كسب تكليف كردند تا آيهء  وَ يَسْئَلُونَكَ عَنِ الْيَتامى  آمد .\r\nاين آيه روشن مىكند كه مسئله ، به آنان كه به فكر كوبيدن و خوردن مال يتيم نيستند چندان مهم نيست ، « اصلاح لهم خير » نشان مىدهد كه تصرف در مال يتيم براى اصلاح و سرپرستى او بهتر از آنست كه يتيم را رها كرده .\r\nبه مالش نيز نزديك نشويم ، مراد از مخالطه چنان كه گفته‌اند آميزش در مال و خوراك با يتيم است « فاخوانكم » حاكى است كه اگر آن اختلاط برادروار باشد اصلا مانعى ندارد  وَ اللَّهُ يَعْلَمُ الْمُفْسِدَ مِنَ الْمُصْلِحِ  خدا مىداند كه مراد شما از مخالطه افساد است يا اصلاح .\r\n وَ لَوْ شاءَ اللَّهُ لَأَعْنَتَكُمْ إِنَّ اللَّهَ عَزِيزٌ حَكِيمٌ  اگر خدا مىخواست شما را به مشقت مىانداخت و اجازه مخالطه نمىداد كه خدا عزيز و توانا است ولى حكمت او اقتضاء مىكند كه اجازهء آميزش بدهد و تكليف شاق ننمايد  وَ ما جَعَلَ عَلَيْكُمْ فِي الدِّينِ مِنْ حَرَجٍ  .\r\n221 -  وَ لا تَنْكِحُوا الْمُشْرِكاتِ حَتَّى يُؤْمِنَّ وَ لَأَمَةٌ مُؤْمِنَةٌ خَيْرٌ مِنْ مُشْرِكَةٍ وَ لَوْ أَعْجَبَتْكُمْ  .\r\nاين آيه صريح است در اينكه نمىشود زنان مشرك و بت‌پرست را تزويج نمود ولى ظاهرا ربطى به زنان اهل كتاب ندارد زيرا قرآن پيوسته آن دو را از هم جدا و در مقابل هم مىآورد مثل :  ما يَوَدُّ الَّذِينَ كَفَرُوا مِنْ أَهْلِ الْكِتابِ وَ لَا الْمُشْرِكِينَ . . .  بقره / 105 ،   لَمْ يَكُنِ الَّذِينَ كَفَرُوا مِنْ أَهْلِ الْكِتابِ وَ الْمُشْرِكِينَ  \r\n\r\n","description":"","footnote":"","page_name":" 406 ","page_number":406},
  {"content":"\r\n\r\n  مُنْفَكِّينَ   ( بينة / 1 )  إِنَّ الَّذِينَ كَفَرُوا مِنْ أَهْلِ الْكِتابِ وَ الْمُشْرِكِينَ فِي نارِ جَهَنَّمَ  ( بينه / 6 ) اهل كتاب از نظر اصطلاح مشكوكند ولى احكام آنها با مشركان جداست و در قرآن مجيد لفظ مشرك بر آنها اطلاق نشده است .\r\nاگر گويند : آيهء :  وَ قالُوا كُونُوا هُوداً أَوْ نَصارى تَهْتَدُوا قُلْ بَلْ مِلَّةَ إِبْراهِيمَ حَنِيفاً وَ ما كانَ مِنَ الْمُشْرِكِينَ  بقره / 135 ، اهل كتاب را در رديف مشركان شمرده است ؟\r\nگوئيم : به قرينهء ،  ما كانَ إِبْراهِيمُ يَهُودِيًّا وَ لا نَصْرانِيًّا وَ لكِنْ كانَ حَنِيفاً مُسْلِماً وَ ما كانَ مِنَ الْمُشْرِكِينَ  آل عمران / 67 مراد از مشركان اهل كتاب نيست ، بلكه منظور آنست كه ابراهيم نه يهودى بود نه نصرانى و نه مشرك بنا بر اين آيهء :\r\n وَ الْمُحْصَناتُ مِنَ الَّذِينَ أُوتُوا الْكِتابَ مِنْ قَبْلِكُمْ . . .  مائده / 5 كه راجع به جواز نكاح زنان اهل كتاب ( و لو بطور انقطاع ) است ربطى به آيهء  وَ لا تَنْكِحُوا الْمُشْرِكاتِ  ندارد تا بگوئيم يكى ديگرى را نسخ كرده است ، بلكه هر يك راجع به موضوع بخصوصى است .\r\nاگر گويند آيه :  وَ لا تُمْسِكُوا بِعِصَمِ الْكَوافِرِ  ( ممتحنة / 10 ) كه شامل مطلق زنان كفار اعم از مشرك و اهل كتاب است با آيه  وَ لا تَنْكِحُوا الْمُشْرِكاتِ  چه نسبتى دارد .\r\nگوئيم لفظ « لا تمسكوا » و همچنين ما قبل و ما بعد آيه نشان مىدهد كه مراد از آن نگاه داشتن زن كافر بعد از مسلمان شدن شوهر است يعنى اگر كسى مسلمان شد بايد زوجه غير مسلمانش را از خود جدا كند خواه مشرك باشد يا از اهل كتاب پس اين آيه راجع به ازدواج اولى نيست و ربطى به آيه ما نحن فيه ندارد انشاء اللَّه در سوره ممتحنه درباره « و لا تمسكوا » سخن خواهيم گفت و روايتى را كه بر خلاف ظاهر قرآن است نقل خواهيم كرد .\r\nناگفته نماند سوره بقره در مدينه نازل شده ، قبل از آن ازدواج با مشرك\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nظاهرا جايز بود ، رسول خدا صلّى اللَّه عليه و آله دخترش زينب را به ابى العاص مشرك داده بود سپس زينب را از او جدا كرد و چون ابو العاص ايمان آورد زينب را با نكاح اولى به او برگردانيد ، زن نوح و لوط عليهما السّلام كافر بودند معلوم مىشود كه نكاح كافر در اديان سابق جايز بوده است .\r\n وَ لَأَمَةٌ مُؤْمِنَةٌ خَيْرٌ مِنْ مُشْرِكَةٍ وَ لَوْ أَعْجَبَتْكُمْ  حاكى است كه كنيز زرخريدى كه ايمان دارد از زن مشرك بهتر است هر چند كه زيبا و طبع‌پسند باشد احتمال هست كه اين جمله دفع دخل باشد يعنى مطلب فقط راجع به زنان آزاد نيست بلكه اگر زن آزاد پيدا نشد كنيزان بخريد و از كافران دورى جوييد كنيز مسلمان از زن آزاد كافر بهتر است .\r\n وَ لا تُنْكِحُوا الْمُشْرِكِينَ حَتَّى يُؤْمِنُوا وَ لَعَبْدٌ مُؤْمِنٌ خَيْرٌ مِنْ مُشْرِكٍ وَ لَوْ أَعْجَبَكُمْ  .\r\nيعنى به كفار زن ندهيد مگر آنكه ايمان آورند و اگر دختران خود را به عبد زرخريد مؤمن بدهيد از مشرك بهتر است هر چند مال و جمال مشرك مورد پسند و اعجاب شما باشد به حكم اين جمله نمىشود به مشركان زن داد ولى آيه از حكم زن دادن به اهل كتاب ساكت است .\r\n أُولئِكَ يَدْعُونَ إِلَى النَّارِ وَ اللَّهُ يَدْعُوا إِلَى الْجَنَّةِ وَ الْمَغْفِرَةِ بِإِذْنِهِ  .\r\nاين جمله علت تحريم زن گرفتن و زن دادن به مشركان است آنها با عمل و عقيده خود پيوسته مردم را به سوى آتش مىخوانند ، مؤمن ، به خدا لبيك گفته و خدا او را به بهشت و غفران مىخواند پس مؤمن نمىتواند و نبايد با مشركان شريك زندگى باشد كه قهرا با دوست داشتن و مودت و غيره توأم خواهد بود لفظ « باذنه » متعلق به « يدعو » است يعنى خدا با اجازه به اعتقاد حق و با اجازه به اعمال نيك مردم را به آمرزش و بهشت مىخواند .\r\n\r\n","description":"","footnote":"","page_name":" 408 ","page_number":408},
  {"content":"\r\n\r\n وَ يُبَيِّنُ آياتِهِ لِلنَّاسِ لَعَلَّهُمْ يَتَذَكَّرُونَ  تتمه علت حكم فوق است .\r\n222 -  وَ يَسْئَلُونَكَ عَنِ الْمَحِيضِ قُلْ هُوَ أَذىً فَاعْتَزِلُوا النِّساءَ فِي الْمَحِيضِ  .\r\nيهود ، نصارى و مشركان درباره زنان حائض عقائد گوناگون داشتند و آن سبب شده كه مسلمانان راجع به حيض از رسول خدا صلّى اللَّه عليه و آله استفسار كرده‌اند تورات فعلى راجع به زنان در حال حيض احكام سخت و غير قابل تحمل دارد در سفر لاويان باب 15 آمده بسترى كه زن حائض در آن بخوابد نجس است هر چه زن حائض بر آن بنشيند نجس است هر كه بستر حائض را دست زند بايد لباس خود را بشويد و غسل كند و تا شب نجس خواهد بود اگر زن حائض به چيزى دست زند آن چيز تا شام نجس است اگر مرد در حال حيض با زن همبستر شود تا هفت روز نجس خواهد بود .\r\nنصارى امر حيض را سهل گرفته و فرقى ميان حيض و عدم آن قائل نبودند مردم جاهليت با زنان حائض مثل يهود رفتار كرده با او در يك جا نمىنشستند و طعام نمىخوردند « 1 » .\r\nدر شريعت اسلام مقاربت در حال حيض حرام و باعث عوارض ناگوارى در زن و مرد و فرزند است ، غير از جماع ديگر لذتها حلال است و نيز زن در ايام عادت بايد نماز نخواند و روزه نگيرد . قضاى نمازها واجب نيست ولى بايد روزه را قضا نمايد آنچه از تورات و رسوم جاهليت نقل شد از نظر اسلام پوچ و بىمعنى و مزاحمت به زنان است ، اسلام روى واقعيت قدم برداشته نه روى اوهام و خيالات ، آنچه در تورات فعلى گفته شده يقينا در شريعت موسى عليه السّلام نبوده است . برگرديم به كلمات آيه .\r\n\r\n\r\n","description":"","footnote":"\r\n( 1 ) - المنار - مجمع البيان .\r\n","page_name":" 409 ","page_number":409},
  {"content":"\r\n\r\n« محيض » اول به معنى خون حيض ، و محيض دوم به معنى وقت و حال حيض است « اذى - اذيت » به معنى مكروه و ناپسند است ، معنى آيه چنين مىشود :\r\nاز تو از خون حيض مىپرسند بگو آن چيز ناپسندى است ، از زنان در حال حيض دورى كنيد ( مقاربت ننمائيد ) .\r\n وَ لا تَقْرَبُوهُنَّ حَتَّى يَطْهُرْنَ فَإِذا تَطَهَّرْنَ فَأْتُوهُنَّ مِنْ حَيْثُ أَمَرَكُمُ اللَّهُ  .\r\nمراد از اعتزال و نزديك نشدن آنست كه جماع نكنيد نه مطلق دورى و نزديك نشدن . طهر و تطهر هر دو به معنى پاك شدن است ولى به قرينهء  وَ إِنْ كُنْتُمْ جُنُباً فَاطَّهَّرُوا  مائده / 6 مىشود گفت : مراد از طهر انقطاع حيض و پاك شدن از آن و مراد از تطهر غسل كردن است . يعنى : به آنها نزديك نشويد ( مقاربت نكنيد ) تا از حيض پاك شوند و چون بوسيلهء غسل پاك شدند از محلى كه ( فرج ) خدا دستور داده با آنها آميزش كنيد لفظ « حتى يطهرن » حاكى است كه حرمت مقاربت تا پاك شدن است و جملهء  فَإِذا تَطَهَّرْنَ فَأْتُوهُنَّ  نشان مىدهد كه بهتر است در مقاربت عجله نكرد تا غسل كنند و اين همانست كه امامان عليهم السّلام فرموده‌اند : پس از پاك شدن مقاربت جايز است ولى بهتر است كه بعد از غسل باشد .\r\nعلى بن يقطين از حضرت موسى بن جعفر - صلوات اللَّه عليه - پرسيد :\r\nحائض كه پاك شد آيا مىشود شوهرش پيش از غسل با او آميزش كند ؟ فرمود :\r\nمانعى نيست ولى بعد از غسل به من خوشتر است ( وسائل ) .\r\n إِنَّ اللَّهَ يُحِبُّ التَّوَّابِينَ وَ يُحِبُّ الْمُتَطَهِّرِينَ  به نظرم « يحب التوابين » براى آن آمده كه اگر تا به حال با زنان در حال حيض آميزش مىكرديد از هم اكنون توبه كنيد كه خدا توبه‌كاران را دوست دارد ، تطهر و پاك شدن خواه\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nبه وسيلهء شستشو باشد يا غسل ، موجب نظافت و مورد رضاى خداست ، لفظ « يحب المتطهرين » ارزش بهداشت و پاكيزگى را روشن مىكند ، اسلام طرفدار پاكى و پاكيزگى است و به آن فرمان مىدهد .\r\nدر تفسير عياشى و غيره نقل شده : مسلمانان محل غائط را با سنگ و پنبه پاك مىكردند مردى ( به نام براء بن عازب ) كه كدو خورده و شكمش نرم شده بود با آب طهارت گرفت ، رسول خدا صلّى اللَّه عليه و آله او را پيش خود خواند و فرمود :\r\nآيا امروز كارى كرده‌اى ؟ گفت آرى ، كدو خوردم شكمم نرم شد نتوانستم محل را با سنگ پاك كنم لذا با آب طهارت گرفتم ، حضرت فرمود : خوشا به حالت ، خدا درباره تو آيه‌اى فرستاده :  إِنَّ اللَّهَ يُحِبُّ التَّوَّابِينَ وَ يُحِبُّ الْمُتَطَهِّرِينَ  .\r\nبه نظرم : آن مرد چنين كارى كرده و اتفاقا با آيهء شريفه تطابق نموده و گرنه مشكل است  إِنَّ اللَّهَ يُحِبُّ . . .  كه ذيل آيه و مربوط به جريان حيض است دربارهء مطلب مستقلى نازل شده باشد . و ظاهرا آن حضرت از تطابق ، خبر داده است و اللَّه العالم .\r\n223 -  نِساؤُكُمْ حَرْثٌ لَكُمْ فَأْتُوا حَرْثَكُمْ أَنَّى شِئْتُمْ وَ قَدِّمُوا لِأَنْفُسِكُمْ  .\r\n« إنى » ظرف زمان و مكان است ، در استفهام نيز به كار رود معناى آن : كى و كجا و چطور است ، اگر آن براى مكان باشد معنى آيه اين مىشود : زنان كشت شما هستند در هر مكان كه خواستيد به كشت خود در آئيد و اگر براى زمان باشد ، يعنى در هر زمان از روز و شب كه خواستيد با آنها آميزش كنيد آيه فقط مباح بودن مقاربت توسعهء زمان يا مكان آن را مىرساند ، بجواز مقاربت از دبر ، اصلا نظرى ندارد ، كلمهء « حرث » قرينهء قاطعهء اين مطلب است زيرا كشت آنست كه از آن بهره‌بردارى شود ، بهره‌بردارى كه توليد نسل باشد در صورتى است كه آميزش از عقب نباشد .\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nو نيز جملهء  وَ قَدِّمُوا لِأَنْفُسِكُمْ  كه راجع به توليد نسل و بيان « حرث » است قرينهء ديگر اين مطلب است در وسائل الشيعه ج 14 / 101 حديث 6 از امام صادق عليه السّلام نقل شده است . وانگهى لفظ « حرث - قدموا » حاكى است كه زن وسيلهء شهوت نيست و خدا او را براى بقاء نسل و توليد فرزندان شايسته كه ذخيرهء پدر و مادر و حافظ توحيد مىباشند آفريده است ، فرزندانى كه در ايمان و نيكوكارى وارث پدر و تعقيب كنندهء هدف پدر و ادامهء حيات ايمانى پدرانند و گرنه ذخيرهء پدر براى آخرت و دنيا و مصداق  قَدِّمُوا لِأَنْفُسِكُمْ  نخواهند بود ، دنياى غرب و غرب‌زده زن را به صورت ملعبه و كالاى مبادلاتى و وسيله شهوت در آورده و چه بسيار از هدف قرآن به دور هستند .\r\n وَ اتَّقُوا اللَّهَ وَ اعْلَمُوا أَنَّكُمْ مُلاقُوهُ وَ بَشِّرِ الْمُؤْمِنِينَ  يعنى در مباشرت با زنان و در توليد نسل راه خدا برويد و از خدا بترسيد و بدانيد كه خدا را ملاقات خواهيد كرد و از اين اعمال مسئول خواهيد بود بشارت به مؤمنان كه در اين كارها رضاى خدا را در نظر دارند اين تهديد بدان نظر است كه زنان را ملعبه وسيله اطفاء شهوت قرار ندهيد چنان كه نسل سرگردان فعلى كرده است .\r\n\r\nنكته‌ها\r\n\r\nهر مست‌كننده خمر است\r\nدر اصطلاح شرع خمر شراب بخصوصى نيست بلكه هر مست كننده خمر است از انگور باشد يا از غير آن ، رسول خدا صلّى اللَّه عليه و آله فرموده :\r\n« كل مسكر حرام و كل مسكر خمر » « 1 »\r\nهر مست كننده حرام و هر مست كنندهء خمر است ، اينكه بعضى خمر را فقط از انگور و خرما دانسته‌اند صحيح نيست ( قاموس قرآن خمر )\r\n\r\n\r\n","description":"","footnote":"\r\n( 1 ) - كافى ج 6 / 408 .\r\n","page_name":" 412 ","page_number":412},
  {"content":"\r\n\r\nو اگر هم صحيح باشد مراد از آن در اسلام اعم است .\r\n\r\nشراب به تدريج حرام شد\r\nشراب و هر مست كننده از اول در علم خدا و در دين خدا حرام بوده و هست ولى چون احكام دين بايد به تدريج بر مردم تحميل شود حرمت شراب نيز به تدريج صورت گرفته است در كافى ( كتاب الاشربة ) سه حديث بدين مضمون نقل شده خدا هيچ پيامبرى را برنيانگيخت مگر آنكه در علمش بود پس از تكميل دين شراب را حرام كند ، شراب از اوّل حرام بوده است ولى دستورهاى دين يكى يكى به مردم بار مىشود و اگر همگى يك دفعه مىآمد عاجز مىماندند دقت در آيات تحريم خمر نيز مؤيد اين معنى است كه هم اكنون بررسى مىشود .\r\n1 -  يَسْئَلُونَكَ عَنِ الْخَمْرِ وَ الْمَيْسِرِ قُلْ فِيهِما إِثْمٌ كَبِيرٌ وَ مَنافِعُ لِلنَّاسِ وَ إِثْمُهُما أَكْبَرُ مِنْ نَفْعِهِما . . .  اين آيه در مدينه نازل شده و لحن آن چندان تند نيست و در مقام مقايسه ضرر قمار و شراب را بيشتر از نفع آنها نشان مىدهد و لفظ « كبير » حاكى است كه ضرر از منفعت بسيار بيشتر است اما در عين حال با ملاحظهء آيه 33 / اعراف حرمت شراب و قمار چنان كه در گذشته گفته شد از اين آيه فهميده مىشود .\r\n2 -  يا أَيُّهَا الَّذِينَ آمَنُوا لا تَقْرَبُوا الصَّلاةَ وَ أَنْتُمْ سُكارى حَتَّى تَعْلَمُوا ما تَقُولُونَ . . .  نساء / 43 اين آيه در مدينه نازل شده و فقط از مستى در حال نماز نهى مىكند به نظر مىآيد كه پس از نزول آيه اول ، هنوز از شراب دست نكشيده بودند تا از مستى در حال نماز نهى شدند ، ظاهر آنست كه پس از نزول اين آيه باز عده‌اى مشروب خورده‌اند چنان كه در الميزان از ربيع الأبرار زمخشرى نقل شده كه پس از نزول اين آيه بعضى شراب خوردند حتى عمر بن الخطاب كه در حال مستى سر عبد الرحمن بن عوف را با استخوانى شكست .\r\n\r\n","description":"","footnote":"","page_name":" 413 ","page_number":413},
  {"content":"\r\n\r\n3 -   يا أَيُّهَا الَّذِينَ آمَنُوا إِنَّمَا الْخَمْرُ وَ الْمَيْسِرُ وَ الْأَنْصابُ وَ الْأَزْلامُ رِجْسٌ مِنْ عَمَلِ الشَّيْطانِ فَاجْتَنِبُوهُ لَعَلَّكُمْ تُفْلِحُونَ إِنَّما يُرِيدُ الشَّيْطانُ أَنْ يُوقِعَ بَيْنَكُمُ الْعَداوَةَ وَ الْبَغْضاءَ فِي الْخَمْرِ وَ الْمَيْسِرِ وَ يَصُدَّكُمْ عَنْ ذِكْرِ اللَّهِ وَ عَنِ الصَّلاةِ فَهَلْ أَنْتُمْ مُنْتَهُونَ   مائده / 90 - 91 اين دو آيه نيز در مدينه نازل شده و صريح در نهى هستند جملهء  « فَاجْتَنِبُوهُ »  و  « فَهَلْ أَنْتُمْ مُنْتَهُونَ »  روشن مىكند كه ديگر كسى حق ندارد به شراب نزديك شود . مىشود گفت : يقينى است كه اين آيه بعد از دو آيهء فوق نازل شده است . و گرنه توجيه آنها بسيار مشكل خواهد بود .\r\nدر تفسير ابن كثير و در تفسير الميزان ذيل آيهء 90 از سورهء مائده از ربيع الأبرار زمخشرى نقل شده كه : سه آيهء فوق به ترتيب نازل شده‌اند .\r\n\r\n","description":"","footnote":"","page_name":" 414 ","page_number":414},
  {"content":"\r\n\r\n\r\n[ سوره البقرة ( 2 ) : آيات 224 تا 227 
  ]\r\nوَ لا تَجْعَلُوا اللَّهَ عُرْضَةً لِأَيْمانِكُمْ أَنْ تَبَرُّوا وَ تَتَّقُوا وَ تُصْلِحُوا بَيْنَ النَّاسِ وَ اللَّهُ سَمِيعٌ عَلِيمٌ ( 224 ) لا يُؤاخِذُكُمُ اللَّهُ بِاللَّغْوِ فِي أَيْمانِكُمْ وَ لكِنْ يُؤاخِذُكُمْ بِما كَسَبَتْ قُلُوبُكُمْ وَ اللَّهُ غَفُورٌ حَلِيمٌ ( 225 ) لِلَّذِينَ يُؤْلُونَ مِنْ نِسائِهِمْ تَرَبُّصُ أَرْبَعَةِ أَشْهُرٍ فَإِنْ فاؤُ فَإِنَّ اللَّهَ غَفُورٌ رَحِيمٌ ( 226 ) وَ إِنْ عَزَمُوا الطَّلاقَ فَإِنَّ اللَّهَ سَمِيعٌ عَلِيمٌ ( 227 )\r\n224 - خدا را در معرض سوگندهاى خود قرار ندهيد از اينكه نيكى و پرهيزگارى و ميان مردم اصلاح كنيد ، خدا شنوا و دانا است .\r\n225 - خدا شما را به قسمتهايى كه بدون قصد ياد مىكنيد بازخواست نمىكند ، ولى به آنچه دلهايتان كسب كرده ( و از روى اراده قسم مىخوريد ) بازخواست مىكند خدا آمرزنده و بردبار است .\r\n226 - آنان را كه به سوگند از زنانشان دور مىشوند ، چهار ماه انتظار و فرصت هست ، پس از آن اگر به زنان خود بازگشتند خدا آمرزنده و مهربان است ( چيزى بر آنها نيست ) .\r\n227 - و اگر قصد طلاق كردند خدا شنوا و دانا است ( بايد مقررات خدا را رعايت كنند ) .\r\n\r\nكلمه‌ها\r\nعرضة : چيزى است كه در معرض چيزى قرار گيرد گوئيم : « المرأة عرضة النكاح » زن در معرض نكاح است به معنى « مانع و حايل » نيز آيد .\r\nايمان : جمع يمين ، به معنى سوگند است ، سوگند را از آن يمين گفته‌اند\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nكه عرب به وقت هم پيمان و هم سوگند شدن دست راست يكديگر را مىفشردند ( قاموس قرآن ) .\r\nلغو : بيهوده . راغب گفته : كلام لغو آنست كه اعتنايى به آن نيست و از روى عدم تفكر است .\r\nعزموا : عزم به معنى اراده كردن است .\r\nغفور : غفر در اصل به معنى پوشاندن و مستور كردن ، غفران گناه ، مستور و ناپيدا كردن آن است غفار و غفور هر دو صيغه مبالغه و به معنى :\r\nبسيار آمرزنده مىباشد ، آمرزش گناه مستور كردن آنست .\r\nحليم : بردبار آن از اسماء حسنى است خدا را از آن حليم گوئيم كه مهلت دهنده است و در عقوبت بندگان عجله نمىكند ( قاموس قرآن ) در دعاى جوشن كبير آمده :\r\n« يا حليما لا يعجل » .\r\nيؤلون : ايلاء به معنى قسم خوردن است ايلاء در فقه اسلام آنست كه كسى قسم مىخورد به زن خود نزديكى نخواهد كرد ، اصل آن : الو به معنى تقصير و قسم خوردن مىباشد .\r\nتربص : انتظار كشيدن .\r\nفاءوا : رجوع كردند اصل آن فىء به معنى رجوع است .\r\n\r\nشرحها\r\nدر اين آيات صحبت از سوگند است كه نبايد در انجام كارهاى نيك به خدا سوگند ياد كرد و از آنها خوددارى نمود و نيز روشن شده كه سوگندها دو قسم هستند : سوگندهاى بيهوده و ناشى از عدم قصد كه مسئوليتى ندارند و سوگندهايى كه از روى قصد و مسئوليت آورند و همچنين روشن شده : اگر كسى قسم خورد كه با زنش نزديكى نكند چه حكمى دارد . رجوع شود به « نكته‌ها » .\r\n\r\n","description":"","footnote":"","page_name":" 416 ","page_number":416},
  {"content":"\r\n\r\n224 -  وَ لا تَجْعَلُوا اللَّهَ عُرْضَةً لِأَيْمانِكُمْ أَنْ تَبَرُّوا وَ تَتَّقُوا وَ تُصْلِحُوا بَيْنَ النَّاسِ  .\r\nيعنى : خدا را مانع قرار ندهيد از اينكه نيكى و تقوى و اصلاح كنيد . در تفسير عياشى از امام باقر و صادق - صلوات اللَّه عليهما - نقل شده : مراد آنست كه كسى سوگند ياد مىكند تا با برادرش و نظير او و يا با مادرش سخن نگويد .\r\nدر مجمع البيان فرموده : علت نزول آيه آن بود كه يكى از ياران حضرت رسول صلّى اللَّه عليه و آله به نام عبد اللَّه بن رواحه سوگند ياد كرد كه به خانه برادر زنش نرود و با او سخن نگويد و ميان او و زنش آشتى ندهد و مىگفت : من سوگند ياد كرده‌ام كه اينكارها را نكنم . علت نزول هر چه باشد در آيات مطلب بزرگى مطرح شده است كه در نكته‌ها خواهد آمد .\r\nبنا بر اين « عرضه » به معنى مانع ، « ايمان » قسم خورده‌ها « 1 » و « ان تبروا . . . » بيان ايمان است چنان كه در جوامع الجامع و كشاف اختيار شده و تقدير آيه چنين مىشود : « و لا تجعلوا اللَّه مانعا لبركم و تقواكم و اصلاحكم » منظور از آيه آنست كه نمىشود به خدا سوگند ياد كرد و كارهاى نيك را انجام نداد ، با سوگند به خدا كارهايى كه مورد رضاى خداست حرام نمىشوند على هذا چنين سوگندها منعقد نمىشوند چنان كه در كتب فقه روشن شده است .\r\nدر كافى « كتاب الايمان » از حضرت صادق - صلوات اللَّه عليه - نقل شده :\r\n« لا تحلفوا باللّه صادقين و لا كاذبين فانه عز و جل يقول :  وَ لا تَجْعَلُوا اللَّهَ عُرْضَةً لِأَيْمانِكُمْ \r\nدر اين روايت نظر امام عليه السّلام ظاهرا فقط به صدر آيه است ولى با ملاحظه ذيل مراد عوض مىشود ، ائمه عليهم السّلام گاهى به قسمتى از آيه استناد فرموده و از آن حكم مستقل استفاده كرده‌اند اينهم ظاهرا يكى از آنها است .\r\n\r\n\r\n","description":"","footnote":"\r\n( 1 ) - اطلاق حلف بر محلوف عليه شايع است در روايت آمده : « حلف على يمين . . . » كه مراد محلوف عليه است .\r\n","page_name":" 417 ","page_number":417},
  {"content":"\r\n\r\nبه نظر بعضى شايد منظور از آيه ، نهى از كثرت سوگند باشد يعنى خدا را در معرض سوگند قرار ندهيد و مرتب لا و اللَّه و بلى و اللَّه نگوئيد ولى نگارنده وجه اول را قوى مىدانم ، جمله و اللَّه سميع عليم در آخر آيه در مقام تهديد است از اينكه چنين كارى بكنند و شايد اشاره‌اى باشد به اينكه بعضىها براى شانه خالى كردن از كارهاى نيك چنين سوگندهايى ياد مىكنند .\r\n225 -  لا يُؤاخِذُكُمُ اللَّهُ بِاللَّغْوِ فِي أَيْمانِكُمْ وَ لكِنْ يُؤاخِذُكُمْ بِما كَسَبَتْ قُلُوبُكُمْ وَ اللَّهُ غَفُورٌ حَلِيمٌ  .\r\nاين آيه از فروعات آيهء قبل است كه پس از نهى مذكور ، سوگندها را به دو قسم تقسيم مىكند سوگند مورد عفو و سوگند مورد مؤاخذه . سوگند عفو آنست كه از روى عدم تفكر باشد و انسان از روى تصميم و ايجاد وظيفه بر آن تكيه نكند مانند كلمه و اللَّه و باللّه كه ورد زبان بسيارى از انسانها است در تفسير برهان از حضرت صادق - صلوات اللَّه عليه - نقل شده : سوگند عفو آنست كه شخص لا و اللَّه و بلى و اللَّه بگويد بىآنكه بر چيزى تصميم بگيرد .\r\nقسم دوم سوگندهايى است كه از روى قصد باشد مانند كسى كه به دروغ قسم مىخورد تا مال كسى را انكار كند و يا سوگند مىخورد كه سيگار نكشد و يا هر شب با وضو بخوابد مراد از « بما كسبت قلوبكم » همين است يعنى خدا شما را با آن تصميم و نظر كه از سوگند داريد مؤاخذه مىكند اگر سوگند شرعى باشد در صورت مخالفت و اگر سوگند خيانت باشد براى سوگند و خيانت مورد مؤاخذه خواهيد بود .\r\nمراد از « بما » همان غرضى است كه براى آن سوگند ياد مىكنيم نظير اين آيه است آيهء :  لا يُؤاخِذُكُمُ اللَّهُ بِاللَّغْوِ فِي أَيْمانِكُمْ وَ لكِنْ يُؤاخِذُكُمْ بِما عَقَّدْتُمُ الْأَيْمانَ . . .  مائده / 89 ، در جمله  وَ اللَّهُ غَفُورٌ حَلِيمٌ  لفظ « غفور » حاكى است كه سوگند عفو كار خوبى نيست ولى مورد غفران خداست در وصف مؤمنان\r\n\r\n","description":"","footnote":"","page_name":" 418 ","page_number":418},
  {"content":"\r\n\r\nآمده :  وَ الَّذِينَ هُمْ عَنِ اللَّغْوِ مُعْرِضُونَ  مؤمنون / 3 ، اما « حليم » ممكن است راجع به سوگند عفو باشد و ممكن است مربوط به سوگند عمدى باشد يعنى خدا در عقوبت عجله نمىكند شايد توبه كنيد و كفاره بدهيد بقيهء سخن در نكته‌ها ديده شود .\r\n226 -  لِلَّذِينَ يُؤْلُونَ مِنْ نِسائِهِمْ تَرَبُّصُ أَرْبَعَةِ أَشْهُرٍ . . . \r\nايلاء آنست كه كسى به قصد آزار زنش قسم بخورد و بگويد : و اللَّه با تو آميزش جنسى نخواهم كرد ، زن تا چهار ماه حق اعتراض ندارد ، پس از چهار ماه قاضى اسلامى مرد را ميان دو كار مخير مىكند يا به زنش نزديكى كرده و از سوگند خود كفاره بدهد تعيين كفاره ( در تفسير سورهء مائده / 89 ) بيان خواهد شد و يا زن را طلاق گويد و اگر امتناع كرد بازداشت مىشود تا يكى را بپذيرد و اگر باز امتناع كند حاكم شرع زن را طلاق مىدهد .\r\nايلاء يكى از بدعتهاى جاهليت بود كه به قصد تنبيه و آزار زن او را در چنان مضيقه‌اى قرار مىدادند ، اسلام براى دفاع از حقوق زن آن را به صورت قانون در آورد و از آزار زنان جلوگيرى نمود مشروح مسائل « ايلاء » را بايد در كتب فقه اسلامى مطالعه نمود .\r\n « يُؤْلُونَ مِنْ نِسائِهِمْ »  در تقدير يؤلون ان يعتزلوا من نسائهم است يعنى قسم مىخورند كه از زنانشان كنار شوند و يا معنى بعد و كناره‌گيرى به « يؤلون » تضمين شده و تقدير آيه : للذين يبعدون من نسائهم مؤليا است .\r\n فَإِنْ فاؤُ فَإِنَّ اللَّهَ غَفُورٌ رَحِيمٌ  اين شق اوّل است كه ايلاء كننده به زنش برگشته و از سوگند خود كفاره مىدهد ، « غفور رحيم » حاكى است كه ايلاء كار خوبى نيست ولى در صورت رجوع خدا از روى رحمت او را مىآمرزد .\r\n227 -  وَ إِنْ عَزَمُوا الطَّلاقَ فَإِنَّ اللَّهَ سَمِيعٌ عَلِيمٌ \r\n\r\n","description":"","footnote":"","page_name":" 419 ","page_number":419},
  {"content":"\r\n\r\nاين شق دوم است كه شخص به طلاق تصميم گرفته و زن را طلاق بدهد ، آيه روشن است كه بايد يكى از اين دو راه را بگزيند ، و نمىتواند به قهر خود ادامه دهد ، لفظ « سميع عليم » حاكى است بايد در اين كار راه عدالت پيش گيرند و از حدود دين خارج نگردد .\r\n\r\nنكته‌ها\r\n\r\nسوگند در اسلام موضوعيت دارد\r\nمسلمان در مقابل آنچه از دهانش خارج مىشود مسئول است ، گفتار مؤمن روى حساب و دقت بايد باشد ، يكى از طرق قضاوت در اسلام سوگند است ، اگر شخص منكر گفت : « و اللَّه من به فلانى مقروض نيستم » بايد او را رها كرد و به خدا وا گذاشت ، اين بدان علت است كه انسان با ايمان به دروغ قسم نمىخورد ، كارهاى مستحبّ و كارهاى مباح در صورتى كه رجحان داشته باشند بوسيلهء قسم بر انسان واجب مىشوند و كارهاى مكروه و مباح در اثر سوگند حرام مىگردند .\r\nسوگند به خدا در حقيقت ، واسطه قرار دادن خداست در انجام كارى و يا در ترك آن ، سوگند به انسان تكليف مىآورد ، لذا بايد در سوگند ياد كردن حدود اسلام را مراعات نمود ، و سوگند را وسيلهء ترك كارهاى خير قرار نداد .\r\nعلت نزول آيات هر چه باشد ، خود آيات مطلب بزرگى را تفهيم مىكند و آن اينكه : زبان انسان عضو مسئولى است مخصوصا آن گاه كه براى تأكيد مطلب ، ذكر خدا به ميان آيد ، و خلاصه : مسلمان بايد روى قرار داد خود بايستد .\r\n\r\n","description":"","footnote":"","page_name":" 420 ","page_number":420},
  {"content":"\r\n\r\n\r\n[ سوره البقرة ( 2 ) : آيات 228 تا 230 
  ]\r\nوَ الْمُطَلَّقاتُ يَتَرَبَّصْنَ بِأَنْفُسِهِنَّ ثَلاثَةَ قُرُوءٍ وَ لا يَحِلُّ لَهُنَّ أَنْ يَكْتُمْنَ ما خَلَقَ اللَّهُ فِي أَرْحامِهِنَّ إِنْ كُنَّ يُؤْمِنَّ بِاللَّهِ وَ الْيَوْمِ الْآخِرِ وَ بُعُولَتُهُنَّ أَحَقُّ بِرَدِّهِنَّ فِي ذلِكَ إِنْ أَرادُوا إِصْلاحاً وَ لَهُنَّ مِثْلُ الَّذِي عَلَيْهِنَّ بِالْمَعْرُوفِ وَ لِلرِّجالِ عَلَيْهِنَّ دَرَجَةٌ وَ اللَّهُ عَزِيزٌ حَكِيمٌ ( 228 ) الطَّلاقُ مَرَّتانِ فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ وَ لا يَحِلُّ لَكُمْ أَنْ تَأْخُذُوا مِمَّا آتَيْتُمُوهُنَّ شَيْئاً إِلاَّ أَنْ يَخافا أَلاَّ يُقِيما حُدُودَ اللَّهِ فَإِنْ خِفْتُمْ أَلاَّ يُقِيما حُدُودَ اللَّهِ فَلا جُناحَ عَلَيْهِما فِيمَا افْتَدَتْ بِهِ تِلْكَ حُدُودُ اللَّهِ فَلا تَعْتَدُوها وَ مَنْ يَتَعَدَّ حُدُودَ اللَّهِ فَأُولئِكَ هُمُ الظَّالِمُونَ ( 229 ) فَإِنْ طَلَّقَها فَلا تَحِلُّ لَهُ مِنْ بَعْدُ حَتَّى تَنْكِحَ زَوْجاً غَيْرَهُ فَإِنْ طَلَّقَها فَلا جُناحَ عَلَيْهِما أَنْ يَتَراجَعا إِنْ ظَنَّا أَنْ يُقِيما حُدُودَ اللَّهِ وَ تِلْكَ حُدُودُ اللَّهِ يُبَيِّنُها لِقَوْمٍ يَعْلَمُونَ ( 230 )\r\n228 - زنان مطلقه ( براى ازدواج خود ) سه پاكى منتظر مىمانند ، و اگر به خدا و قيامت ايمان دارند حلال نيست آنچه را خدا در رحمهايشان آفريده كتمان كنند ، شوهرانشان به رجوع بر آنها در آن مدت سزاوارترند اگر به فكر اصلاح باشند ، براى زنان نظير وظيفه‌اى كه بر عهده دارند حقوقى بر عهدهء ( شوهران ) است ، مردان را بر زنان درجه و مرتبتى هست ، خدا توانا و حكمت كردار است .\r\n229 - طلاق ( طلاقى كه مىشود بعد از آن رجوع كرد ) دو بار است ، پس از هر دو يا به نيكى نگاه داشتن است و يا به خوبى رها كردن . حلال نيست از آنچه به زنان\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nداده‌ايد چيزى بگيريد مگر آنكه زن و شوهر بترسند كه حدود به پا ندارند و اگر بترسيد كه حدود الهى را به پا ندارند ، مانعى بر آن دو نيست در آنچه زن بپردازد ( و طلاق بگيرد ) اينها حدود خداست از آن تجاوز نكنيد ، هر كس از حدود خدا تجاوز كند آنها ستمكارانند .\r\n230 - پس اگر ( بار سوم ) طلاق بدهد ، زن بر او حلال نخواهد بود تا با مردى غير از وى ازدواج كند ، و اگر دومى او را طلاق دهد ، بر آن دو مانعى نيست كه به همديگر بازگردند اگر گمان كنند كه حدود خدا به پا مىدارند ، اينها حدود خداست بر كسانى كه آگاهند بيان مىكند .\r\n\r\nكلمه‌ها\r\nيتربصن : تربص : منتظر ماندن و انتظار كشيدن ، اصل آن ربص به معنى انتظار است .\r\nقروء : جمع قرء . اصل آن به معنى جمع كردن است . در اصطلاح بر طهر و حيض هر دو اطلاق مىشود : به قولى آن از اضداد است ، مراد از آن در بيان اهل بيت عليهم السّلام طهر است ( قاموس قرآن ) .\r\nارحام : جمع رحم ، محل رشد جنين در شكم زن و غيره .\r\nبعولتهن : بعل به معنى شوهر ، جمع آن بعوله است .\r\nامساك : مسك و امساك به معنى نگاه داشتن است .\r\nمعروف : شناخته شده . كار خوب . بقره / 177 .\r\nتسريح : سرح و تسريح هر دو به معنى رها كردن است .\r\nحدود : مرزها . مفرد آن حد است .\r\nتنكح : نكاح به معنى زن گرفتن و ازدواج است ، به معنى جماع نيز آيد .\r\nآيا اصل آن مقاربت است يا عقد ، رجوع شود به قاموس قرآن ( نكح ) .\r\n\r\n","description":"","footnote":"","page_name":" 422 ","page_number":422},
  {"content":"\r\n\r\n\r\nشرحها\r\nدر اين آيات كه راجع به طلاق وعدهء وفات و شير دادن به اطفال است ، لفظ « معروف » از آيهء 228 تا 241 دوازده بار تكرار شده و مىرساند كه در اين گونه پيش‌آمدها بايد كاملا مواظب بوده و از حدود شرعى تجاوز ننمود و با همان راه معروف كه مورد تصديق شرع و عرف است پيش رفت . مجموع احكامى كه در آيات فوق ذكر شده عبارتند از : مدت عدهء زنان مطلقه ، رجوع در ايام عده ، وظيفهء متقابل زن و مرد ، حرمت ازدواج بعد از طلاق سوم .\r\nضمنا چون در « ايلاء » موضوع طلاق پيش آمده ظاهرا بدان سبب احكام طلاق مورد ذكر واقع گرديده و نيز لازم بوده كه اين گونه احكام توضيح داده شود اينك آيات :\r\n228 -  وَ الْمُطَلَّقاتُ يَتَرَبَّصْنَ بِأَنْفُسِهِنَّ ثَلاثَةَ قُرُوءٍ  .\r\nدر روايات اهل بيت عليهم السّلام و به عقيده شافعىها و مالكىها مراد از « قروء » طهرهاست ( حالت پاك بودن از حيض ) ولى به نظر حنبلىها و حنفيها مراد حيض است .\r\nدر كافى از زراره و محمّد بن مسلم از حضرت باقر - صلوات اللَّه عليه - نقل شده قرء فاصلهء ميان دو حيض است و نيز از آن حضرت نقل شده : « قال : الاقراء هى اطهار » « 1 » .\r\nدر مجمع البيان و تفسير عياشى از زراره نقل شده : شنيدم ربيعة الرأى مىگفت در رأى من مراد از اقراء در قرآن طهرها است .\r\nمحضر حضرت باقر عليه السّلام وارد شده قول ربيعه را نقل كردم ، فرمود : دروغ\r\n\r\n\r\n","description":"","footnote":"\r\n( 1 ) -\r\nكافى ج 6 / 89 باب معنى الاقراء عن ابى جعفر - عليه السّلام - قال : القرء هو ما بين الحيضتين .\r\n","page_name":" 423 ","page_number":423},
  {"content":"\r\n\r\nمىگويد رأى خودش نيست از على عليه السّلام به وى رسيده ، گفتم : خدا كار تو را اصلاح كند آيا على عليه السّلام چنين مىفرمود ؟ فرمود آرى مىفرمود قرء طهر است ، زن خون را در آن حال در شكم جمع مىكند و چون حائض گرديد بيرون مىريزد . . . در اين روايت علت تسميه طهر به قرء نيز بيان شده است .\r\nباء در « بانفسهن » شايد به معنى تعديه باشد يعنى منتظر مىدارند خودشان را و شايد براى سبب باشد يعنى منتظر بمانند براى ازدواج خود به هر حال اين جمله امر است به صورت خبر خلاصه اينكه زنان طلاق داده شده بايد تا انقضاء سه طهر عده نگاه دارند و با كسى ازدواج نكنند ، مثلا چون زن را در حال پاكى طلاق دادند آن يك طهر محسوب است بعد از آن دو طهر و دو حيض مىبيند ، با ديدن حيض سوم عده‌اش تمام شده و سه طهر به آخر رسيده مىتواند در همان حال ازدواج كند .\r\n وَ لا يَحِلُّ لَهُنَّ أَنْ يَكْتُمْنَ ما خَلَقَ اللَّهُ فِي أَرْحامِهِنَّ إِنْ كُنَّ يُؤْمِنَّ بِاللَّهِ وَ الْيَوْمِ الْآخِرِ  .\r\nناگفته نماند : زن در صورت حامله بودن مدت عده‌اش تا وضع حمل ادامه مىيابد ممكن است تا هشت ماه بلكه بيشتر باشد ، لذا شايد زن حمل را انكار كند تا زود ازدواج نمايد و آن باعث اختلال نسل مىگردد على هذا به مقتضاى ايمان به خدا و روز معاد نبايد حمل خود را پنهان دارند « 1 » .\r\n وَ بُعُولَتُهُنَّ أَحَقُّ بِرَدِّهِنَّ فِي ذلِكَ إِنْ أَرادُوا إِصْلاحاً  .\r\nلفظ « ذلك » راجع است به « ثلاثة قروء » مراد از اين جمله بيان حق رجوع است كه به مرد داده شده ، يعنى شوهران حق دارند كه در مدت عده آنها را به نكاح\r\n\r\n\r\n","description":"","footnote":"\r\n( 1 ) - از حضرت صادق - صلوات اللَّه عليه - نقل شده :\r\n« لا يحل لها ان تكتم الحمل اذا طلقت و هى حبلى و الزوج لا يعلم » . تفسير آلاء الرحمن .\r\n","page_name":" 424 ","page_number":424},
  {"content":"\r\n\r\nخود برگردانند ، لفظ « احق » مبيّن آنست كه بهتر و سزاوارتر است رجوع كنند تا پيوند خانواده از هم نپاشد و نيز لازم است : رجوع براى ادامهء زندگى و اصلاح حال باشد نه براى اصرار به زن  إِنْ أَرادُوا إِصْلاحاً  .\r\n وَ لَهُنَّ مِثْلُ الَّذِي عَلَيْهِنَّ بِالْمَعْرُوفِ وَ لِلرِّجالِ عَلَيْهِنَّ دَرَجَةٌ  .\r\nاين جمله بيان دو مطلب است يكى اينكه : زنان و مردان نسبت به يكديگر حقوق و وظائف متقابل دارند ، زنان در مقابل مسئوليتى كه بر عهدهء آنهاست حقوقى بر عهدهء مردان دارند ، اين جمله با اين كوتاهى و اختصار داراى معناى وسيعى است و سند شخصيت زن در اسلام مىباشد .\r\nديگر اينكه : مردان از زنان برتر هستند ، قطع نظر از تفاوتهاى جسمى كه ميان مردان و زنان وجود دارد ، زنان از حيث عاطفه بر مردان برترى دارند و مردان از حيث تفكر ، لذا مقدارى از وظائف اجتماعى كه نياز بيشتر به نيروى تفكر دارد و بايد دور از احساسات و عاطفه باشد از قبيل ادارهء ميدان جنگ ، حكومت ، قضاوت ، سرپرستى خانواده ، به عهدهء مرد گذاشته شده و مردان در اين باره از زنان برتر مىباشند و چون ادارهء جامعه اصل مهم زندگى است و مردان از لحاظ جسمى و روحى بدان آمادگى بيشتر دارند لذا فرموده :  وَ لِلرِّجالِ عَلَيْهِنَّ دَرَجَةٌ   الرِّجالُ قَوَّامُونَ عَلَى النِّساءِ  عمل طبيعى جوامع بشرى از اول تا به امروز اين مطلب را امضاء كرده است .\r\nجملهء  وَ اللَّهُ عَزِيزٌ حَكِيمٌ  در توجيه علت حكم آيه است يعنى خدا قانونگذارى توانا بوده و از روى حكمت وضع قانون مىكند .\r\n229 -  الطَّلاقُ مَرَّتانِ فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ  .\r\nخلاصهء مضمون اين آيه و آيه بعدى دو مطلب است اول اينكه : اگر كسى بزنش دو دفعه طلاق بدهد مىتواند باز او را تزويج كند ولى اگر دفعه سوم طلاق\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nبدهد زن براى او حرام مىشود ، ديگر حق گرفتن او را ندارد مگر آنكه شخص ديگر او را بگيرد و بعد طلاق بدهد در اين صورت مىتوانند با هم ازدواج كنند .\r\nدوم اينكه : مهريه زن بايد تمام و كمال داده شود مگر آنكه زن در مقابل طلاق گرفتن مقدارى از آن و يا همه آن را به شوهر بذل كند ، اين دو مطلب در « نكته‌ها » بررسى خواهد شد .\r\n« الطلاق مرتان » يعنى طلاقى كه بعد از آن ، مىشود به زن رجوع كرد و يا گذاشت تا عده تمام شود ، دو تا است و در طلاق سوم اين اختيار نيست ، پس در اين دو طلاق هم « امساك بمعروف » جايز است كه به زن برگردد و هم « تسريح به احسان » كه بگذارد عده تمام شود و زن پى كار خويش رود « 1 » ، جمله « فان طلقها » در آيه بعدى تتمه حكم « فامساك بمعروف » را بيان مىكند . جمله  وَ لا يَحِلُّ لَكُمْ أَنْ تَأْخُذُوا . . .  راجع به « تسريح باحسان » است كه بررسى مىشود :\r\n وَ لا يَحِلُّ لَكُمْ أَنْ تَأْخُذُوا مِمَّا آتَيْتُمُوهُنَّ شَيْئاً إِلَّا أَنْ يَخافا أَلَّا يُقِيما حُدُودَ اللَّهِ فَإِنْ خِفْتُمْ أَلَّا يُقِيما حُدُودَ اللَّهِ فَلا جُناحَ عَلَيْهِما فِيمَا افْتَدَتْ بِهِ  .\r\nدر اينجا چند مطلب هست : اول اينكه در صورت طلاق ، مرد نبايد به فكر پس گرفتن و يا انكار مهريه زن باشد ، بلكه اگر مهريه را داده چيزى از آن نگيرد و اگر نداده همه آن را بدهد . دوم : اگر زن از مرد خوشش نيايد و به فكر طلاق گرفتن باشد و هر دو بترسند كه زن تمكين نكرده و كار به عصيان و خلاف عدالت بكشد مانعى نيست كه زن چيزى به مرد بدهد و او را راضى به طلاق كند ،\r\n\r\n\r\n","description":"","footnote":"\r\n( 1 ) - در تفسير آلاء الرحمن از تفسير تبيان نقل شد كه اين از امامان ما روايت گرديده و در مجمع فرموده : آن از امام صادق - صلوات اللَّه عليهما - منقول است .\r\n","page_name":" 426 ","page_number":426},
  {"content":"\r\n\r\nلفظ « فيما افتدت » مىرساند كه بذل ممكن است همهء مهر و يا مقدارى از آن و يا زايد بر آن باشد .\r\nسوم اينكه : دادن و گرفتن اين بذل بلا مانع است و چون بذل از طرف زن است معلوم مىشود كه در چنين طلاق ، تقاضا از طرف او است و او حاضر به ادامه زندگى نيست . لفظ « خفتم » حاكى است كه گاهى حكومت و غيره نيز در اين طلاق دخالت مىكند .\r\n « تِلْكَ حُدُودُ اللَّهِ . . . »  اين جمله در مقام تهديد است كه بايد دستورهاى خدا را عمل كنند و گرنه ستمكار بوده و مورد غضب خدا خواهند بود .\r\n230 -  فَإِنْ طَلَّقَها فَلا تَحِلُّ لَهُ مِنْ بَعْدُ حَتَّى تَنْكِحَ زَوْجاً غَيْرَهُ فَإِنْ طَلَّقَها فَلا جُناحَ عَلَيْهِما أَنْ يَتَراجَعا إِنْ ظَنَّا أَنْ يُقِيما حُدُودَ اللَّهِ . . .  .\r\nاين آيه تتمه « امساك بمعروف » است و روشن مىكند كه بعد از طلاق سوم ديگر نمىتواند آن زن را بگيرد تا ديگرى او را بگيرد و اگر او هم طلاق داد ، مىتوانند با هم ازدواج كنند اگر ظن بكنند كه مىتوانند با حفظ مقررات عدالت زندگى كنند .\r\n وَ تِلْكَ حُدُودُ اللَّهِ يُبَيِّنُها لِقَوْمٍ يَعْلَمُونَ  لازم است براى « يعلمون » مفعولى مقدر شود مثل « حكمتها - فايده‌ها » يعنى : خدا اين احكام را بيان مىكند به آنان كه حكمتها و فائده‌هاى آنها را مىدانند و درك مىكنند چون آنها هستند كه به علل احكام پى مىبرند و مورد عمل قرار مىدهند مثل  قَدْ فَصَّلْنَا الْآياتِ لِقَوْمٍ يَفْقَهُونَ  انعام / 97 و 98 .\r\n\r\n","description":"","footnote":"","page_name":" 427 ","page_number":427},
  {"content":"\r\n\r\n\r\nنكته‌ها\r\n\r\nطلاق :\r\nطلاق چيزى است كه هر قانون و شريعت بايد جواز آن را امضا كند ، نمىشود ادامهء تمام زناشويىها را تضمين كرد و طلاق را تحريم نمود ، هر قانونى كه طلاق را تحريم كند بشر را در بن بست قرار داده است ، كليساى كاتوليك كه طلاق را تحريم كرده سخت به اشتباه رفته است دادگاههاى اروپا و امريكا على رغم كليسا جواز هزاران طلاق را صادر مىكنند ، و آن را ضرورت ايجاب مىكند ، دين مبين اسلام با آنكه طلاق را « ابغض الحلال عند اللَّه » مىداند بنا به ضرورت زندگى جواز آن را امضاء كرده است « 1 » .\r\n\r\nعده :\r\nحكمت وجوب عده آنچه به نظر مىآيد دو چيز است :\r\nاول اينكه معلوم شود زن حامله است يا نه تا در صورت ازدواج با مرد ديگر ، اختلاط نسل پيش نيايد . دوم : شايد در عرض آن مدت زن و شوهر از طلاق پشيمان شده و مرد به زن خود برگردد ، البته با دو طهر ، حامله بودن و نبودن معلوم مىشود ولى تا سه طهر ظاهرا براى آنست كه شايد مرد براى رجوع امكان بيشتر داشته باشد ، چنان كه در متعه فقط با دو حيض عده تمام مىشود چون غرض فقط آنست كه بدانيم رحم زن از نطفه پاك است .\r\n\r\nمهر :\r\nمهر در اسلام براى بزرگداشت زن و عطيه‌ايست كه از مرد به او مىرسد  وَ آتُوا النِّساءَ صَدُقاتِهِنَّ نِحْلَةً  نساء / 4 ، نحله به معنى عطيه و پيش‌كش است ، مهر از حيث كم و\r\n\r\n\r\n","description":"","footnote":"\r\n( 1 ) - در كافى از حضرت صادق - عليه السّلام - نقل شده :\r\n« ما من شىء مما أحله اللَّه عز و جل ابغض اليه من الطلاق . . . »\r\n","page_name":" 428 ","page_number":428},
  {"content":"\r\n\r\nزياد اندازه‌اى ندارد ، قنطار باشد يا ريال ، كم بودنش بهتر است ، مقدار مهر السنة پانصد درهم است كه مهريهء زنان حضرت رسول صلّى اللَّه عليه و آله بود . پس زن و شوهر نسبت به هم وظيفه متقابل دارند و مهر فقط به خاطر بزرگداشت زن است .\r\n\r\nمحلل :\r\nدر ضمن آيات روشن گرديد كه اگر مرد به زنش سه بار طلاق بدهد ديگر نمىتواند او را بگيرد مگر آنكه مرد ديگر با او ازدواج كند و اگر او هم طلاق بدهد مىتواند با هر كس از جمله شوهر اوليش ازدواج نمايد . اين مسئله براى بعضى غير قابل هضم است يعنى چه ؟ ! چرا ديگرى آن زن را بگيرد ؟ ! اين دستور تنبيهى است براى مرد و كمكى است براى زن ، زيرا با دو دفعه طلاق و رجوع معلوم مىشود كه اين معاشرت قابل دوام نيست و اگر مرد مجاز باشد مرتبا طلاق بدهد و رجوع كند ، زن در دست او ملعبه و به حكم توپ بازى خواهد بود ، حضرت رضا - صلوات اللَّه عليه - فرمايد : اين حكم براى آنست كه مردان طلاق را سبك نشمارند و ملعبه نكنند و زنان به ضرر نيافتند « 1 » .\r\nوانگهى در ميان مردم چنين معلوم شده كه : به مردى مىگويند بيا اين زن را تزويج كن و بعد از چند روز طلاق بده تا به مرد اول حلال باشد شايد چيزى هم به آنكه محلل واقع شده بدهند ، اين عمل بر خلاف ما انزل اللَّه است ، رسول خدا صلّى اللَّه عليه و آله بر چنين كسى و بر شوهر اولى كه اين نقشه را مىآورد باتفاق شيعه و اهل سنت لعنت كرده و فرموده :\r\n« لعن اللَّه المحلل و المحلل له » « 2 » .\r\nو اگر كسى به اين قصد ازدواج كند معلوم نيست اين ازدواج صحيح و زن بر او حلال باشد ، مرحوم مجلسى در بحار بعد از نقل حديث فرموده : اكثر\r\n\r\n\r\n","description":"","footnote":"\r\n( 1 ) - فقيه كتاب الطلاق باب 57 .\r\n( 2 ) - براى نمونه رجوع شود به تفسير مجمع البيان ، المنار تفسير ابن كثير و كشاف ذيل آيه 230 بقره .\r\n","page_name":" 429 ","page_number":429},
  {"content":"\r\n\r\nعلماء اهل سنت به بطلان اين عقد رأى داده‌اند و بنا بر اصول اماميه قول به بطلان اقرب است « 1 » جزائرى در قلائد الدرر فرموده آنچه از اصحاب ( علماء اماميه ) نقل شده آنست كه اين عقد و شرط هر دو باطلند « 2 » .\r\nپس مرد دوم بايد زن را به قصد اينكه ما دام العمر زن او باشد تزويج كند و اگر احيانا او هم طلاق بدهد زن مىتواند با شوهر اولى ازدواج كند آن هم :\r\n إِنْ ظَنَّا أَنْ يُقِيما حُدُودَ اللَّهِ . . .  مشروح در قاموس قرآن ذيل لغت طلاق ديده شود .\r\n\r\n\r\n","description":"","footnote":"\r\n( 1 ) - سفينة البحار « حلل » .\r\n( 2 ) - قلائد الدرر / 325 .\r\n","page_name":" 430 ","page_number":430},
  {"content":"\r\n\r\n\r\n[ سوره البقرة ( 2 ) : آيات 231 تا 233 
  ]\r\nوَ إِذا طَلَّقْتُمُ النِّساءَ فَبَلَغْنَ أَجَلَهُنَّ فَأَمْسِكُوهُنَّ بِمَعْرُوفٍ أَوْ سَرِّحُوهُنَّ بِمَعْرُوفٍ وَ لا تُمْسِكُوهُنَّ ضِراراً لِتَعْتَدُوا وَ مَنْ يَفْعَلْ ذلِكَ فَقَدْ ظَلَمَ نَفْسَهُ وَ لا تَتَّخِذُوا آياتِ اللَّهِ هُزُواً وَ اذْكُرُوا نِعْمَتَ اللَّهِ عَلَيْكُمْ وَ ما أَنْزَلَ عَلَيْكُمْ مِنَ الْكِتابِ وَ الْحِكْمَةِ يَعِظُكُمْ بِهِ وَ اتَّقُوا اللَّهَ وَ اعْلَمُوا أَنَّ اللَّهَ بِكُلِّ شَيْءٍ عَلِيمٌ ( 231 ) وَ إِذا طَلَّقْتُمُ النِّساءَ فَبَلَغْنَ أَجَلَهُنَّ فَلا تَعْضُلُوهُنَّ أَنْ يَنْكِحْنَ أَزْواجَهُنَّ إِذا تَراضَوْا بَيْنَهُمْ بِالْمَعْرُوفِ ذلِكَ يُوعَظُ بِهِ مَنْ كانَ مِنْكُمْ يُؤْمِنُ بِاللَّهِ وَ الْيَوْمِ الْآخِرِ ذلِكُمْ أَزْكى لَكُمْ وَ أَطْهَرُ وَ اللَّهُ يَعْلَمُ وَ أَنْتُمْ لا تَعْلَمُونَ ( 232 ) وَ الْوالِداتُ يُرْضِعْنَ أَوْلادَهُنَّ حَوْلَيْنِ كامِلَيْنِ لِمَنْ أَرادَ أَنْ يُتِمَّ الرَّضاعَةَ وَ عَلَى الْمَوْلُودِ لَهُ رِزْقُهُنَّ وَ كِسْوَتُهُنَّ بِالْمَعْرُوفِ لا تُكَلَّفُ نَفْسٌ إِلاَّ وُسْعَها لا تُضَارَّ والِدَةٌ بِوَلَدِها وَ لا مَوْلُودٌ لَهُ بِوَلَدِهِ وَ عَلَى الْوارِثِ مِثْلُ ذلِكَ فَإِنْ أَرادا فِصالاً عَنْ تَراضٍ مِنْهُما وَ تَشاوُرٍ فَلا جُناحَ عَلَيْهِما وَ إِنْ أَرَدْتُمْ أَنْ تَسْتَرْضِعُوا أَوْلادَكُمْ فَلا جُناحَ عَلَيْكُمْ إِذا سَلَّمْتُمْ ما آتَيْتُمْ بِالْمَعْرُوفِ وَ اتَّقُوا اللَّهَ وَ اعْلَمُوا أَنَّ اللَّهَ بِما تَعْمَلُونَ بَصِيرٌ ( 233 )\r\n231 - و چون به زنان طلاق داديد و به آخر مدت خويش ( آخر عده ) رسيدند ، به شايستگى نگاهشان داريد ( و رجوع كنيد ) و يا بشايستگى رها كنيد ، براى ضرر زدن رجوع نكنيد كه ستم نمائيد ، هر كه چنين كند به خود ستم كرده است ، آيات خدا\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nرا مسخره نگيريد ، نعمت خدا را و آنچه از كتاب و حكمت بر شما نازل كرده ياد آوريد ، شما را با آن پند مىدهد ، از خدا بترسيد و بدانيد كه خدا به هر چيز دانا است .\r\n232 - و چون زنان را طلاق داديد و به مدت خويش رسيدند ( عده‌شان تمام شد ) منعشان نكنيد از اينكه با همسران ( سابق ) خود ازدواج كنند ، اگر به طرز شايسته رضايت بدهند ، با اين دستور موعظه مىشود آنكه از شما به خدا و روز جزا ايمان دارد ، اين ، عمل بابركت‌تر و پاكيزه‌تر است خدا مىداند و شما نمىدانيد .\r\n233 - مادران به فرزندان خود دو سال تمام شير مىدهند براى كسى كه بخواهد شير خوردن طفل را تكميل كند ، بر عهدهء پدر است كه خوراك و پوشاك مادر را ( در مدت رضاع ) بطور شايسته بدهد هيچكس بيش از تواناييش مكلف نمىشود ، مادر بوسيلهء فرزندش ( به پدر ) ضرر نزنند و نه پدر ( به مادر ) ، وارث ( پدر ) نيز مثل اين وظيفه را بر عهده دارد ، و اگر بخواهند با تراضى و مشورت ، كودك را از شير باز گيرند مانعى نيست ، و اگر خواستيد براى فرزندان خود دايه گيريد مانعى نيست هر گاه مزدى را كه در نظر مىگيريد به شايستگى بدهيد ، از خدا بترسيد و بدانيد كه خدا به آنچه مىكنيد بينا است .\r\n\r\nكلمه‌ها\r\nامسكوهن : معنى امساك و تسريح ذيل آيهء 229 بقره ديده شود .\r\nاجل : مدت . آخر مدت ( قاموس قرآن ) .\r\nضرار : ضرر رساندن . مصدر باب مفاعله است .\r\nهزوا : مسخره شده بقره / 67 .\r\nتعضلوهن : عضل يعنى به فشار گذاشتن و منع كردن . « عضل عليه : ضيق عليه » .\r\nازكى : زكى : پاك و ازكى : شايد منظور از آن « با بركتتر » باشد .\r\n\r\n","description":"","footnote":"","page_name":" 432 ","page_number":432},
  {"content":"\r\n\r\nيرضعن : رضع ، رضاع و رضاعة به معنى شير خوردن ارضاع به معنى شير دادن است .\r\nحول : سال . اصل كلمه به معنى تغيّر و انقلاب است . سال را به علت گردش و مكرر بودن حول گفته‌اند .\r\nكسوت : لباس همچنين است كساء .\r\nفصال : باز كردن طفل از شير . در اصل به معنى بريدن و جدا كردن است .\r\nوسع : ( بر وزن قفل ) مقدور به قول طبرسى « ما دون الطاقة » آن در اصل به معنى فراخى است مراد از آن مقدور و ميسور است ( مصدر به معنى مفعول ) .\r\nتشاور : مشورت كردن .\r\nتسترضعوا : استرضاع : دايه گرفتن . طلب شير دادن كردن .\r\n\r\nشرحها\r\nدر تعقيب احكام طلاق و بررسى وضع آن ، در اين آيات سه حكم مورد نظر است : اول اينكه مرد مىتواند در ايام عده به زن رجوع كند ولى بايد غرضش ادامه زندگى باشد نه آزار زن ، چون ممكن است بعضى براى اذيت زن رجوع كنند . دوم اينكه پس از طلاق و انقضاء عده اگر خواستند باز با هم ازدواج كنند ، اقوام زن نبايد از آن جلوگيرى كنند و روى عقده‌اى كه از طلاق گذشته دارند ايستادگى نمايند ، سوم در صورت طلاق و عدم آن ، زن حق شير دادن دارد و اگر با موافقت هم ، خواستند دايه بگيرند مانعى نيست و ذيل هر آيه ذكر تقوى و موعظه و آخرت به ميان آمده چون اين گونه جريانها از مراحل حساس زندگى است .\r\n\r\n","description":"","footnote":"","page_name":" 433 ","page_number":433},
  {"content":"\r\n\r\n231 -  وَ إِذا طَلَّقْتُمُ النِّساءَ فَبَلَغْنَ أَجَلَهُنَّ فَأَمْسِكُوهُنَّ بِمَعْرُوفٍ أَوْ سَرِّحُوهُنَّ بِمَعْرُوفٍ وَ لا تُمْسِكُوهُنَّ ضِراراً لِتَعْتَدُوا . . . \r\nاين همان قسمت اوّل است كه گفته شد ، مراد از « اجل » ظاهرا آخر مدت است ، يعنى چون به آخر عده رسيديد يا رجوع كنيد و يا رها كنيد در آيهء ديگر آمده :  فَإِذا بَلَغْنَ أَجَلَهُنَّ فَأَمْسِكُوهُنَّ بِمَعْرُوفٍ أَوْ فارِقُوهُنَّ بِمَعْرُوفٍ  طلاق / 2 رها كردن و مفارقت براى آنست كه زن در مدت عده در خانه شوهر خواهد بود سورهء طلاق آيه 1 مقصود از اين آيه آنست كه رجوع نبايد براى آزار زن باشد .\r\n وَ مَنْ يَفْعَلْ ذلِكَ فَقَدْ ظَلَمَ نَفْسَهُ وَ لا تَتَّخِذُوا آياتِ اللَّهِ هُزُواً  اگر با اين قصد رجوع كند به خود ظلم كرده و در معرض غضب خدا قرار گرفته است ، زيرا خدا رجوع را براى ادامه زندگى قرار داده ولى او سوء استفاده كرده و آيات را به مسخره گرفته است .\r\n وَ اذْكُرُوا نِعْمَتَ اللَّهِ عَلَيْكُمْ وَ ما أَنْزَلَ عَلَيْكُمْ مِنَ الْكِتابِ وَ الْحِكْمَةِ يَعِظُكُمْ بِهِ . . . \r\nيعنى نبايد نعمت رسالت و هدايت و قرآن و حكمتهاى آن را ناديده بگيريد و به موعظهء خدا بىاعتنا باشيد و گرنه به خود ظلم كرده‌ايد ، از خدا بترسيد و بدانيد كه همواره زير مراقبت او هستيد و به حال شما داناست آرى :\r\n وَ اتَّقُوا اللَّهَ وَ اعْلَمُوا أَنَّ اللَّهَ بِكُلِّ شَيْءٍ عَلِيمٌ  .\r\nظاهرا كتاب و حكمت بيان نعمت است .\r\n232 -  وَ إِذا طَلَّقْتُمُ النِّساءَ فَبَلَغْنَ أَجَلَهُنَّ فَلا تَعْضُلُوهُنَّ أَنْ يَنْكِحْنَ أَزْواجَهُنَّ إِذا تَراضَوْا بَيْنَهُمْ بِالْمَعْرُوفِ  .\r\nاين حكم دوم است كه اشاره شد ، در مجمع البيان فرموده : عاصم بن عدى زنش « جملاء » را طلاق داد پس از انقضاء عده خواستند بار ديگر با هم ازدواج\r\n\r\n","description":"","footnote":"","page_name":" 434 ","page_number":434},
  {"content":"\r\n\r\nكنند ، معقل برادر جملا خواهرش را از ازدواج مجدد منع كرد آيه در اين باره نازل شد كه چنين كارى نكنيد سپس طبرسى فرموده اين بر مذهب ما صحيح نيست چون برادر بر خواهر ولايت ندارد تا او را منع كند .\r\nبه نظرم آيه ربطى به ولايت ندارد و به مطلق اقوام زن دستور مىدهد كه مانع از ازدواج جديد نباشيد و در آن اشكال به وجود نياوريد ، على هذا آيه بر شأن نزول كاملا تطبيق مىشود .\r\n ذلِكَ يُوعَظُ بِهِ مَنْ كانَ مِنْكُمْ يُؤْمِنُ بِاللَّهِ وَ الْيَوْمِ الْآخِرِ  .\r\nايمان به خدا و روز قيامت ايجاب مىكند : اقوام زن در اين كار موانعى ايجاد نكنند ، ايمان به خدا و معاد شخص را از كار بد مهار مىكند .\r\n ذلِكُمْ أَزْكى لَكُمْ وَ أَطْهَرُ وَ اللَّهُ يَعْلَمُ وَ أَنْتُمْ لا تَعْلَمُونَ  زن و مرد در مدت زندگى به اخلاق هم آشنا شده و به اسرار و رازهاى يكديگر واقف گشته‌اند ، اگر زن با مرد ديگرى ازدواج كند و يا مرد با زن ديگرى قهرا اين رازها آشكار شده سبب آلودگى خانواده‌ها خواهد گرديد ، مثلا زن اگر با ديگرى ازدواج كند ممكن است براى تبرئه خود عيب‌هايى به مرد نسبت دهد و بگويد براى فلان علل طلاق گرفتم و يا عيبهايى كه در مرد بود بازگو كند هكذا مرد .\r\nپيداست كه اين باعث آلودگى و بىاحترامى خانواده‌ها خواهد شد به نظرم مراد از « اطهر » همين است و مراد « ازكى » ظاهرا آنست كه با تجديد وصلت ، دشمنى دو خانواده به دوستى مبدل خواهد شد و اين از ازدواج با مرد ديگر با بركتتر است خدا اينها را مىداند و ما را هدايت مىكند .\r\n233 -  وَ الْوالِداتُ يُرْضِعْنَ أَوْلادَهُنَّ حَوْلَيْنِ كامِلَيْنِ لِمَنْ أَرادَ أَنْ يُتِمَّ الرَّضاعَةَ . . . \r\nپيش از آنكه جملات آيه بررسى شود خلاصه مضمون آن را بيان مىكنيم\r\n\r\n","description":"","footnote":"","page_name":" 435 ","page_number":435},
  {"content":"\r\n\r\nمادران « 1 » بايد فرزندان خود را دو سال تمام شير بدهند در صورتى كه پدر خواستار دو سال باشد پدر بايد در اين مدت خوراك و لباس زن را بدهد ، البته به اندازه توانايى خود ، چون هر كس به قدر قدرت خويش وظيفه دارد زن نمىتواند به واسطه فرزندش به مرد ضرر رساند و بيشتر از متعارف اجرت بخواهد و يا به عذر اينكه بار ديگر حامله مىشوم حاضر به آميزش جنسى نشود .\r\nهمچنين مرد را نرسد كه بواسطهء فرزند به زن ضرر برساند و كمتر از متعارف اجرت بدهد و يا به عنوان اينكه بار ديگر زن حامله مىشود از آميزش خوددارى كند و اگر پيش از دو سال خواستند طفل را از شير باز كنند مانعى نيست در صورتى كه اين كار با مشورت و رضاى طرفين باشد .\r\nو اگر مادر حاضر به شير دادن نباشد ، مانعى نيست كه پدر دايه‌اى بگيرد به شرط آنكه اجرت معين و متعارف دايه را بپردازد ، و هر گاه پدر از دنيا برود وارث او مكلف است اجرت شير دادن را ( از مال طفل ) بدهد . اينك جملات آيه :\r\nمراد از « حولين » حد اكثر شير دادن است و حد اقل آن بيست و يك ماه است و در كمتر از آن به طفل ظلم شده است ، مقصود از « لمن » ظاهرا پدر است يعنى اگر پدر رضاع كامل را بخواهد و اجرت بدهد زنان دو سال تمام شير مىدهند حضرت صادق - صلوات اللَّه عليه - فرمايد : « شير دادن بيست و يك ماه است در كمتر از آن به بچه ظلم شده است » « 2 » .\r\n وَ عَلَى الْمَوْلُودِ لَهُ رِزْقُهُنَّ وَ كِسْوَتُهُنَّ بِالْمَعْرُوفِ لا تُكَلَّفُ نَفْسٌ إِلَّا وُسْعَها  .\r\n\r\n\r\n","description":"","footnote":"\r\n( 1 ) - بعضى از مطالب آيه شامل مطلق زنان است ولى مورد آيه ظاهرا زنان مطلقه است .\r\n( 2 ) -\r\nعن ابى عبد اللَّه ( ع ) قال : الرضاع واحد و عشرون شهرا فما نقص فهو جور على الصبى « كافى باب الرضاع » .\r\n","page_name":" 436 ","page_number":436},
  {"content":"\r\n\r\nمراد از مولود له پدر و از رزق و كسوه اجرت شير دادن است چون در سورهء طلاق آيهء 6 دربارهء زنان مطلقه آمده :  فَإِنْ أَرْضَعْنَ لَكُمْ فَآتُوهُنَّ أُجُورَهُنَّ  ملاحظهء دو آيه نشان مىدهد كه اجرت بايد خوراك و پوشاندن زن را كفايت كند ، اما بايد قدرت پدر نيز در نظر باشد چون فرموده :  لا تُكَلَّفُ نَفْسٌ . . .  و در سورهء طلاق نيز آمده :  لِيُنْفِقْ ذُو سَعَةٍ مِنْ سَعَتِهِ وَ مَنْ قُدِرَ عَلَيْهِ رِزْقُهُ فَلْيُنْفِقْ مِمَّا آتاهُ اللَّهُ لا يُكَلِّفُ اللَّهُ نَفْساً إِلَّا ما آتاها  .\r\n لا تُضَارَّ والِدَةٌ بِوَلَدِها وَ لا مَوْلُودٌ لَهُ بِوَلَدِهِ  .\r\n« لا تضار » در اصل « لا تضارر » است به صيغهء معلوم يعنى ضرر نرساند علت فتح ( ر ) اعلال آنست چنان كه در فعل امر « مدد » چهار وجه جايز است خلاصه معنى اين است : مادر به واسطهء فرزندش به شوهر ضرر نرساند و بيشتر از متعارف اجرت نخواهد و از مقاربت به عذر آنكه حامله شده و از رسيدن به فرزندش باز مىماند ، امتناع نكند .\r\nهمچنين شوهر كمتر از معمول اجرت ندهد و زن را از حظ نفس به عذر اينكه در صورت مقاربت باز حامله مىشود ، باز ندارد . بنا بر دو روايت كه در « صافى » از حضرت صادق عليه السّلام نقل شده آيه به زنان غير مطلقه نيز شامل است ناگفته نماند ظهور و سياق آيه در زنان مطلقه است ولى جملهء « لا تضار . . . » قاعدهء كلى است ظاهرا از آن جهت امام عليه السّلام به زنان غير مطلقه نيز استدلال فرموده است .\r\n وَ عَلَى الْوارِثِ مِثْلُ ذلِكَ  ظهور اين جمله در آنست كه اگر پدر طفل بميرد وارث او بايد خوراك و طعام زن را تا آخر شير دادن بدهد ، البته از مال خود طفل چون وارث به زن مديون نيست در تفسير عياشى از امام باقر عليه السّلام نقل شده :\r\nاين جمله دربارهء نفقه است ، آنچه بر عهدهء پدر بود بر عهدهء وارث است « 1 » .\r\n\r\n\r\n","description":"","footnote":"\r\n( 1 ) -\r\nعن احدهما قال : هو فى النفقة على الوارث مثل ما على الوالد .\r\n","page_name":" 437 ","page_number":437},
  {"content":"\r\n\r\n فَإِنْ أَرادا فِصالًا عَنْ تَراضٍ مِنْهُما وَ تَشاوُرٍ فَلا جُناحَ عَلَيْهِما  .\r\nيعنى اگر بخواهند پيش از دو سال بچه را از شير باز كنند در صورتى كه هر دو به اين كار راضى باشند مانعى نيست . از « تراض - تشاور » معلوم مىشود كه حق حضانت مادر در نظر است . يعنى اگر مادر بخواهد شير مورد نظر پدر را بدهد حق با او است و در آن مدت پدر فقط با رضايت مادر مىتواند طفل را از او بگيرد و به دايه بدهد ، حق حضانت مادر براى پسر تا دو سال و براى دختر تا هفت سال است .\r\n وَ إِنْ أَرَدْتُمْ أَنْ تَسْتَرْضِعُوا أَوْلادَكُمْ فَلا جُناحَ عَلَيْكُمْ إِذا سَلَّمْتُمْ ما آتَيْتُمْ بِالْمَعْرُوفِ  استرضاع دايه گرفتن و مراد از « ما آتيتم » همان است كه پدر متعهد شده بدهد و آن به اعتبار ما يؤل است ، و ظاهرا مقصود اجرتى است كه به دايه داده مىشود ، ضامن اجرايى اين احكام در مرحلهء اول ايمان و تقوى است لذا فرموده :  وَ اتَّقُوا اللَّهَ وَ اعْلَمُوا أَنَّ اللَّهَ بِما تَعْمَلُونَ بَصِيرٌ \r\n\r\n","description":"","footnote":"","page_name":" 438 ","page_number":438},
  {"content":"\r\n\r\n\r\n[ سوره البقرة ( 2 ) : آيات 234 تا 237 
  ]\r\nوَ الَّذِينَ يُتَوَفَّوْنَ مِنْكُمْ وَ يَذَرُونَ أَزْواجاً يَتَرَبَّصْنَ بِأَنْفُسِهِنَّ أَرْبَعَةَ أَشْهُرٍ وَ عَشْراً فَإِذا بَلَغْنَ أَجَلَهُنَّ فَلا جُناحَ عَلَيْكُمْ فِيما فَعَلْنَ فِي أَنْفُسِهِنَّ بِالْمَعْرُوفِ وَ اللَّهُ بِما تَعْمَلُونَ خَبِيرٌ ( 234 ) وَ لا جُناحَ عَلَيْكُمْ فِيما عَرَّضْتُمْ بِهِ مِنْ خِطْبَةِ النِّساءِ أَوْ أَكْنَنْتُمْ فِي أَنْفُسِكُمْ عَلِمَ اللَّهُ أَنَّكُمْ سَتَذْكُرُونَهُنَّ وَ لكِنْ لا تُواعِدُوهُنَّ سِرًّا إِلاَّ أَنْ تَقُولُوا قَوْلاً مَعْرُوفاً وَ لا تَعْزِمُوا عُقْدَةَ النِّكاحِ حَتَّى يَبْلُغَ الْكِتابُ أَجَلَهُ وَ اعْلَمُوا أَنَّ اللَّهَ يَعْلَمُ ما فِي أَنْفُسِكُمْ فَاحْذَرُوهُ وَ اعْلَمُوا أَنَّ اللَّهَ غَفُورٌ حَلِيمٌ ( 235 ) لا جُناحَ عَلَيْكُمْ إِنْ طَلَّقْتُمُ النِّساءَ ما لَمْ تَمَسُّوهُنَّ أَوْ تَفْرِضُوا لَهُنَّ فَرِيضَةً وَ مَتِّعُوهُنَّ عَلَى الْمُوسِعِ قَدَرُهُ وَ عَلَى الْمُقْتِرِ قَدَرُهُ مَتاعاً بِالْمَعْرُوفِ حَقًّا عَلَى الْمُحْسِنِينَ ( 236 ) وَ إِنْ طَلَّقْتُمُوهُنَّ مِنْ قَبْلِ أَنْ تَمَسُّوهُنَّ وَ قَدْ فَرَضْتُمْ لَهُنَّ فَرِيضَةً فَنِصْفُ ما فَرَضْتُمْ إِلاَّ أَنْ يَعْفُونَ أَوْ يَعْفُوَا الَّذِي بِيَدِهِ عُقْدَةُ النِّكاحِ وَ أَنْ تَعْفُوا أَقْرَبُ لِلتَّقْوى وَ لا تَنْسَوُا الْفَضْلَ بَيْنَكُمْ إِنَّ اللَّهَ بِما تَعْمَلُونَ بَصِيرٌ ( 237 )\r\n234 - كسانى كه از شما مىميرند و همسرانى باقى مىگذارند ، زنان چهار ماه و ده روز منتظر مىمانند ( و عده نگه مىدارند ) و چون به مدت خويش رسيدند ، گناهى بر شما نيست در آنچه بطور شايسته دربارهء خويش انجام بدهند ( و ازدواج كنند )\r\n\r\n","description":"","footnote":"","page_name":" 439 ","page_number":439},
  {"content":"\r\n\r\nخدا به آنچه مىكنيد آگاه است .\r\n235 - گناهى بر شما نيست در آنجا به كنايه از زنان ( در عده ) خواستگارى كنيد يا در دل خويش آن تصميم را پنهان داريد ، خدا مىداند كه ( بالاخره ) به ياد آنها خواهيد افتاد ، ولى در پنهانى با آنها وعده ازدواج نكنيد مگر آنكه سخنى شايسته ( و با كنايه ) گوئيد ، و قصد عقد ازدواج نكنيد تا مدت مقرر به سر آيد ، بدانيد كه خدا آنچه در دل داريد مىداند ، از او بترسيد : و بدانيد كه خدا آمرزنده و بردبار است .\r\n236 - مانعى بر شما نيست اگر زنان را طلاق دهيد با آنكه به آنها نزديكى نكرده و يا مهرى معين نكرده‌ايد ولى به آنها متاع و عطيه‌اى بدهيد ثروتمند به قدر خويش و تنگدست به قدر خويش ، عطيه‌اى كه شايسته باشد ، اين حقى است بر نيكوكاران .\r\n237 - و اگر پيش از آنكه نزديكى كنيد طلاقشان داديد با آنكه براى آنها مهرى مقرر داشته‌ايد ، پس نصف آنچه را كه مقرر داشته‌ايد بدهيد مگر آنكه گذشت كنند و يا آنكه عقد نكاح در دست او است گذشت كند ، و اينكه گذشت كنيد به تقوى نزديكتر است ، بزرگوارى را ميان خودتان فراموش نكنيد . خدا به آنچه مىكنيد دانا است .\r\n\r\nكلمه‌ها\r\nيتوفون : وفاء و ايفاء به معنى تمام كردن است ، وفاء به عهد انجام دادن آنست بىكم و كاست ، توفى از باب تفعل اخذ بطور تمام است ، مرگ را از آن وفات گويند كه انسان از جانب خدا به كلى اخذ شده و از بين مىرود .\r\nيذرون : وذر به معنى ترك كردن است . عرب ماضى ، مصدر و اسم فاعل آن را به كار نمىبرد .\r\nعرضتم : تعريض به كنايه سخن گفتن است ضد تصريح ، اصل آن عرض به\r\n\r\n","description":"","footnote":"","page_name":" 440 ","page_number":440},
  {"content":"\r\n\r\nمعنى ظهور و اظهار و به قول زجاج به معنى گوشهء شىء است .\r\nخطبه : ( بكسر خاء ) خواستگارى . اصل آن خطب به معنى روبرو سخن گفتن است .\r\nاكننتم : يعنى مخفى داشتيد اصل آن كن به معنى پوشاندن و مستور كردن است .\r\nتواعدوهن : مواعده با همديگر وعده گذاشتن است .\r\nتعزموا : عزم به معنى قصد و اراده است .\r\nعقده : عقده به معنى بستن و گره زدن مىباشد ، عقده اسم چيزى است كه گره زده مىشود نكاح باشد يا پيمان و يا غير آن . پس « النكاح » بيان « عقده » است .\r\nكتاب : كتاب در اصل مصدر است به معنى نوشتن آن در آيه به معنى مفعول ( مكتوب ) مىباشد .\r\nفاحذروه : يعنى حذر كنيد از او حذر به معنى پرهيز و احتراز از شىء مخوف است .\r\nتمسوهن : مس به معنى دست زدن است مثل لمس ، مراد از آن آميزش جنسى است .\r\nتفرضوا : فرض به معنى تعيين ، فريضه به معنى تعيين شده ، اصل كلمه به معنى قطع است .\r\nمتعوهن : يعنى به آنها متاع دهيد متاع مطلق مال است بقره / 36 .\r\nموسع : ثروتمند ، اين كلمه از « سعه » به معنى فراخى و گسترش است .\r\nقدر : ( بر وزن ثمر ) توانايى ، اندازه ، همچنين است قدر بر وزن عقل .\r\nمقتر : فقير و تنگدست ، قتر به معنى كم كردن و تنگ گرفتن ، مقتر اسم فاعل آنست .\r\n\r\n","description":"","footnote":"","page_name":" 441 ","page_number":441},
  {"content":"\r\n\r\nالفضل : زيادت ، برترى . به معنى عطيه و رحمت نيز آيد .\r\n\r\nشرحها\r\nدر آيات فوق چهار مسئله بررسى شده ، يكى عدهء وفات كه براى زنان شوهر مرده تعيين شده ، ديگرى راجع به خواستگارى آنها و تحريم ازدواج در عدهء وفات سوم اگر زنى را بدون مهر عقد كند و بخواهد پيش از عمل زناشويى طلاق بدهد ، اين طلاق مانعى ندارد ولى بايد هديه‌اى نسبت به قدرت ماليش به زن بدهد ، چهارم اگر زنى را با تعيين مهر عقد كند و بخواهد پيش از زناشويى طلاق بدهد بايد نصف مهر را به زن بپردازد مگر آنكه زن يا ولى او از آن صرف نظر كنند .\r\n234 -  وَ الَّذِينَ يُتَوَفَّوْنَ مِنْكُمْ وَ يَذَرُونَ أَزْواجاً يَتَرَبَّصْنَ بِأَنْفُسِهِنَّ أَرْبَعَةَ أَشْهُرٍ وَ عَشْراً  .\r\nزنى كه شوهرش مرده بايد تا چهار ماه و ده روز عده نگهدارد يعنى در اين مدت از ازدواج خوددارى كند ، اگر چه يائسه يا صيغه باشد ، يا شوهرش با او نزديكى نكرده باشد ، در اين مدت حرام است لباس الوان بپوشد و سرمه بكشد و كارهاى ديگرى كه زينت حساب مىشود بكند .\r\nاين حكم چند حكمت دارد اولا حامله بودن يا نبودن زن معلوم مىشود .\r\nثانيا اقوام مرد جريحه‌دار نمىشوند . ثالثا زن وقار و احترام و وفادارى خويش را حفظ مىكند و اگر بلافاصله ازدواج نمايد در نظر مردم مبتذل و بىوفا و سبك شمرده خواهد شد . رابعا احترام شوهر متوفى محفوظ مىماند .\r\nاقوام جهان براى زن شوهر مرده عقائد گوناگون داشتند ، بعضىها زن زنده را با مرد مرده مىسوزاندند ، بعضىها زنان را كشته و با مردان مدفون\r\n\r\n","description":"","footnote":"","page_name":" 442 ","page_number":442},
  {"content":"\r\n\r\nمىكردند بعضىها تا آخر عمر او را از ازدواج منع مىكردند مثل نصارى ، بعضى تا يك سال از ازدواج او مانع مىشدند مثل عربهاى جاهليت « 1 » ولى دين مبين اسلام عده را در حدود ثلث سال معين كرد آن هم روى مصلحتهايى كه گفته شد .\r\nبه نظر نگارنده : در تعيين چهار ماه و ده روز غريزهء جنسى زن در نظر گرفته شده ظاهرا زن بعد از چهار ماه از لحاظ غريزه ناراحت مىشود چنان كه در « ايلاء » نيز مهلت فقط چهار ماه است .\r\nآن گاه كه عدهء وفات تمام شد ، اختيار در دست زن است و در آنچه مىكند محذورى بر خانوادهء ميت نيست .\r\nچنان كه فرموده :  فَإِذا بَلَغْنَ أَجَلَهُنَّ فَلا جُناحَ عَلَيْكُمْ فِيما فَعَلْنَ فِي أَنْفُسِهِنَّ بِالْمَعْرُوفِ  اگر  « فَلا جُناحَ عَلَيْكُمْ »  خطاب به خانواده ميت باشد ، مىرساند كه در ايام عده بايد مواظب زن باشند تا مقررات را بر هم نزند ، قيد « بالمعروف » حاكى است كه اگر خلاف شرع و مخالف شؤنات خانوادهء ميت كارى انجام دهند حق اعتراض باقى است . جمله :  وَ اللَّهُ بِما تَعْمَلُونَ خَبِيرٌ  تهديد است كه براى زن مزاحمت ايجاد نكنند .\r\n235 -  وَ لا جُناحَ عَلَيْكُمْ فِيما عَرَّضْتُمْ بِهِ مِنْ خِطْبَةِ النِّساءِ أَوْ أَكْنَنْتُمْ فِي أَنْفُسِكُمْ عَلِمَ اللَّهُ أَنَّكُمْ سَتَذْكُرُونَهُنَّ . . . \r\nخلاصه مضمون آيه آنست كه : مانعى نيست از زنانى كه در عدهء وفات هستند به طور كنايه خواستگارى كنيد يا در دل داشته باشيد كه پس از عده آنها را بگيريد چون خدا مىداند كه بالاخره به فكر آنها خواهيد بود ، ولى در خلوت از آنها بطور صريح خواستگارى نكنيد ، و تا عده تمام نشده براى آنها عقد نخوانيد .\r\n\r\n\r\n","description":"","footnote":"\r\n( 1 ) - الميزان .\r\n","page_name":" 443 ","page_number":443},
  {"content":"\r\n\r\n وَ لكِنْ لا تُواعِدُوهُنَّ سِرًّا إِلَّا أَنْ تَقُولُوا قَوْلًا مَعْرُوفاً  وعدهء سرى به صراحت خواستگارى كردن است چنان كه در مجمع البيان از حضرت صادق عليه السّلام نقل شده ، قول معروف همان تعريض است كه در بالا گفته شد جمله  وَ لا تَعْزِمُوا عُقْدَةَ النِّكاحِ حَتَّى يَبْلُغَ الْكِتابُ أَجَلَهُ  مىرساند كه پيش از عده نمىشود زن را عقد نمود  وَ اعْلَمُوا أَنَّ اللَّهَ يَعْلَمُ ما فِي أَنْفُسِكُمْ فَاحْذَرُوهُ  تهديد است كه در اين كار مخالفت خدا نكنيد خدا به اسرار شما آگاه است ، و راجع به آنان كه به اشتباه بيافتند و به فكر توبه باشند فرموده :\r\n وَ اعْلَمُوا أَنَّ اللَّهَ غَفُورٌ حَلِيمٌ  گناه را مىآمرزد و مهلت مىدهد كه بنده مجال توبه را داشته باشد .\r\n236 -  لا جُناحَ عَلَيْكُمْ إِنْ طَلَّقْتُمُ النِّساءَ ما لَمْ تَمَسُّوهُنَّ أَوْ تَفْرِضُوا لَهُنَّ فَرِيضَةً  .\r\nلفظ « ما » به معنى مدت و وقت است . « تفرضوا » عطف است به « لم تمسوهن » و هر دو جمله حال است يعنى : مانعى نيست زنان را طلاق بدهيد در حالى كه نزديكى نكرده‌ايد و يا در حالى كه مهرى معين ننموده‌ايد ، طلاق در حال عدم نزديكى دو صورت دارد يكى آنكه در حين عقد مهر تعيين كرده و ديگرى آنكه بدون مهر عقد نموده است ، چون حكم اولى در آيه بعدى خواهد آمد لذا در اين آيه فقط حكم دومى كه متاع و عطيه است گفته شده .\r\n وَ مَتِّعُوهُنَّ عَلَى الْمُوسِعِ قَدَرُهُ وَ عَلَى الْمُقْتِرِ قَدَرُهُ  اين متاع و عطيه در صورتى است كه در حين عقد مهر معين نكرده و قبل از دخول طلاق بدهد لفظ « على الموسع . . . » مىرساند كه اين متاع و عطيه حد معينى ندارد بلكه بسته به قدرت مالى مرد است چنان كه از ائمه اطهار عليهم السّلام نيز نقل شده است نظير اين آيه است آيه 49 از سورهء احزاب ، و اما آيه  وَ لِلْمُطَلَّقاتِ \r\n\r\n","description":"","footnote":"","page_name":" 444 ","page_number":444},
  {"content":"\r\n\r\n مَتاعٌ بِالْمَعْرُوفِ . . .  بقره / 241 به زودى بررسى خواهد شد .\r\n مَتاعاً بِالْمَعْرُوفِ حَقًّا عَلَى الْمُحْسِنِينَ  گويند : « متاع » مفعول است براى « متعوهن » يعنى متاع دهيد آنها را متاعى پسنديده . على هذا متاع مصدر است « حقا » مصدر است براى فعل محذوف ، قيد احسان ظاهرا براى آنست كه اين كار از شعبه‌هاى احسان و نيكوكارى است و شما از آنان باشيد و گرنه اين متاع و عطيه واجب است چنان كه از ظهور آيات و كلمات امامان عليهم السّلام پيدا است .\r\n237 -  وَ إِنْ طَلَّقْتُمُوهُنَّ مِنْ قَبْلِ أَنْ تَمَسُّوهُنَّ وَ قَدْ فَرَضْتُمْ لَهُنَّ فَرِيضَةً فَنِصْفُ ما فَرَضْتُمْ  .\r\nاين دستور مشروح حكمى است كه بطور اجمال از آيهء اولى فهميده شد و اگر كسى پيش از دخول ، زن خويش را طلاق دهد و در حين عقد تعيين مهر شده باشد بايد نصف مهر را بدهد .\r\n إِلَّا أَنْ يَعْفُونَ أَوْ يَعْفُوَا الَّذِي بِيَدِهِ عُقْدَةُ النِّكاحِ  .\r\nمراد از « الذى بيده » ممكن است زوج باشد يعنى وظيفه پرداختن نصف مهر است مگر آنكه زنان عفو كنند و نگيرند و يا مرد عفو كند و همهء مهر را بدهد ، زوج كسى است كه عقد نكاح در دست او است مىتواند نگهدارد و مىتواند با طلاق آن را از بين ببرد ، در روايات اهل سنت از رسول خدا و على بن ابى طالب عليه السّلام نقل شده مراد از « الذى بيده . . . » زوج است در تفسير ابن كثير از شريح نقل شده : على بن ابى طالب عليه السّلام از من پرسيد  الَّذِي بِيَدِهِ عُقْدَةُ النِّكاحِ  كيست ؟\r\nگفتم : ولى زن فرمود : نه ، بلكه آن زوج است .\r\nولى در روايات صحيح اهل بيت عليهم السّلام نقل شده كه مراد از آن ولىّ زن است اعم از پدر و جد و وصى در صغيره و برادر و وكيل در زنى كه آنها را در كار خود وكيل كند « 1 » .\r\n\r\n\r\n","description":"","footnote":"\r\n( 1 ) - تفسير عياشى ، آلاء الرحمن ، كافى و غيره .\r\n","page_name":" 445 ","page_number":445},
  {"content":"\r\n\r\n وَ أَنْ تَعْفُوا أَقْرَبُ لِلتَّقْوى وَ لا تَنْسَوُا الْفَضْلَ بَيْنَكُمْ إِنَّ اللَّهَ بِما تَعْمَلُونَ بَصِيرٌ  .\r\nظاهرا هر دو خطاب از براى زن و ولى او است چون مرد لذتى از زن نبرده و خانواده تشكيل نشده بهتر است زن چيزى نگيرد و برترى را كه در عفو هست از ياد نبرد ، جملهء ان اللَّه . . . مىرساند كه در صورت عفو ثواب هم دارد ، مخفى نماند : دو خطاب « تعفوا - لا تنسوا » عام است براى همه ، گرچه مصداق آن در اينجا زن و ولى او است ، بنا بر آنكه مراد از « الذى بيده . . . » زوج باشد ، خطاب بهر دو طرف متوجه است .\r\n\r\n","description":"","footnote":"","page_name":" 446 ","page_number":446},
  {"content":"\r\n\r\n\r\n[ سوره البقرة ( 2 ) : آيات 238 تا 242 
  ]\r\nحافِظُوا عَلَى الصَّلَواتِ وَ الصَّلاةِ الْوُسْطى وَ قُومُوا لِلَّهِ قانِتِينَ ( 238 ) فَإِنْ خِفْتُمْ فَرِجالاً أَوْ رُكْباناً فَإِذا أَمِنْتُمْ فَاذْكُرُوا اللَّهَ كَما عَلَّمَكُمْ ما لَمْ تَكُونُوا تَعْلَمُونَ ( 239 ) وَ الَّذِينَ يُتَوَفَّوْنَ مِنْكُمْ وَ يَذَرُونَ أَزْواجاً وَصِيَّةً لِأَزْواجِهِمْ مَتاعاً إِلَى الْحَوْلِ غَيْرَ إِخْراجٍ فَإِنْ خَرَجْنَ فَلا جُناحَ عَلَيْكُمْ فِي ما فَعَلْنَ فِي أَنْفُسِهِنَّ مِنْ مَعْرُوفٍ وَ اللَّهُ عَزِيزٌ حَكِيمٌ ( 240 ) وَ لِلْمُطَلَّقاتِ مَتاعٌ بِالْمَعْرُوفِ حَقًّا عَلَى الْمُتَّقِينَ ( 241 ) كَذلِكَ يُبَيِّنُ اللَّهُ لَكُمْ آياتِهِ لَعَلَّكُمْ تَعْقِلُونَ ( 242 )\r\n238 - بر نمازها و نماز وسطى ( نماز ظهر ) مواظبت كنيد و براى خدا مطيعانه به پاخيزيد\r\n239 - اگر ( از خطرى ) بترسيد در حال پياده رفتن يا سواره انجام دهيد ، و چون ايمن شديد خدا را ياد كنيد همانطور كه شما را تعليم داده از احكام نماز آنچه را كه نمىدانستيد .\r\n240 - كسانى كه از شما مىميرند و همسرانى بجا مىگذارند ، براى همسران خويش معاشى تا يك سال بدون بيرون كردن از خانه وصيت كنند ، و اگر خود خارج شوند گناهى بر شما نيست در آنچه ( ازدواج ) بطور شايسته براى خود مىكنند ، خدا توانا و حكمت كردار است .\r\n241 - براى زنان طلاق داده شده هديه‌اى شايسته ( در عده مردان است ) اين حقى است بر تقوىكاران .\r\n242 - بدينسان خدا آيات خويش را براى شما بيان مىكند تا بفهميد .\r\n\r\n","description":"","footnote":"","page_name":" 447 ","page_number":447},
  {"content":"\r\n\r\n\r\nكلمه‌ها\r\nوسطى : مؤنث اوسط به معنى متوسط است .\r\nقانتين : قنوت اطاعت يا دوام طاعت معنى كرده‌اند قانت مطيع يا پيوسته مطيع .\r\nرجالا : پيادگان ، مفرد آن راجل به معنى پياده است .\r\nركبانا : سواره‌ها مفرد آن راكب است .\r\nيتوفون : يتوفون - يذرون . ( بقره / 234 ) .\r\nوصية : توصيه و سفارش . وصى در اصل به معنى متصل شدن و متصل كردن است ( قاموس قرآن ) .\r\nحول : سال . ( بقره / 233 ) .\r\n\r\nشرحها\r\nدر اين آيات به مراقبت بر نمازها مخصوصا به نماز ظهر توصيه شده كه حتى در مسافرت و جنگها اگر متعارف خواندن ميسر نشد بايد در حال پياده رفتن و سوار بر مركب خواند ، آن گاه راجع به اينكه بهتر است مردان وصيت كنند كه در صورت رسيدن اجلشان همسران آنها را تا يك سال از خانه بيرون نكنند سخن رفته و سپس راجع به عموم زنان طلاق داده شده ، سفارش گرديده كه آنها را بدون هديه از خانه بيرون ننمايند .\r\n238 -  حافِظُوا عَلَى الصَّلَواتِ وَ الصَّلاةِ الْوُسْطى  .\r\nبه نظرم ورود اين آيه در ميان آيات طلاق و احكام زنان براى آنست كه مواظبت بر نماز و طاعت خدا در انجام اين كارها اثر تمام دارد به حكم :  إِنَّ الصَّلاةَ تَنْهى عَنِ الْفَحْشاءِ وَ الْمُنْكَرِ . . .  نمازگزار در انجام آنها كوشا خواهد بود و\r\n\r\n","description":"","footnote":"","page_name":" 448 ","page_number":448},
  {"content":"\r\n\r\nلذا آمده :  اسْتَعِينُوا بِالصَّبْرِ وَ الصَّلاةِ  .\r\nصلوة وسطى در تفسير امامان عليهم السّلام نماز ظهر است در وسائل الشيعه پنج روايت در اين زمينه نقل كرده و در روايت ششم از على عليه السّلام نقل نموده كه :\r\nصلوة وسطى در روز جمعه نماز جمعه و در ساير ايام نماز ظهر است و در روايت محمّد بن مسلم از حضرت صادق عليه السّلام است كه صلوة وسطى نماز متوسط در روز و آن ظهر است « 1 » در اين روايت اشاره به علت تسميه شده يعنى در روز سه نماز واجب است صبح ، ظهر و عصر نماز ظهر در وسط آنها واقع شده ، مؤيد سخن امامان عليهم السّلام آنست كه اين تعبير در نماز ظهر درست است و در نمازهاى ديگر نه ، زيرا هر يك از آنها را در نظر بگيريم دو نماز در دو طرف و يكى در وسط خواهد بود .\r\nاما علت توصيه مخصوص نماز ظهر شايد براى آنست كه در وقت كثرت مشغله لازم است امر دنيا و آخرت را جدى گرفت و هر كار را در وقتش انجام داد .\r\n وَ قُومُوا لِلَّهِ قانِتِينَ  اين جمله ظاهرا تكميل صدر آيه است يعنى در نماز مطيعانه و خاضعانه براى خدا بپاخيزيد حضرت صادق عليه السّلام فرمايد يعنى شخص به نماز توجه كند و بر وقتش مواظبت نمايد تا چيزى او را از نماز مشغول نكند « 2 » و اينكه در بعضى روايات دعا در حال قيام « قنوت نماز » معنى شده ظاهرا بيان مصداق است در واقع آن همان خضوع است كه شرط قبول نماز مىباشد .\r\n239 -  فَإِنْ خِفْتُمْ فَرِجالًا أَوْ رُكْباناً  .\r\nدر كافى نقل شده : به امام صادق عليه السّلام گفتند : آنكه از درنده يا دزد\r\n\r\n\r\n","description":"","footnote":"\r\n( 1 ) -\r\nقال : الصلاة الوسطى هى الوسطى من صلوة النهار و هى الظهر . وسائل ج 3 / 14\r\nديگران آيه را به هر يك از نمازهاى پنجگانه يا يك نماز بدون تعيين تفسير كرده‌اند .\r\n( 2 ) - تفسير عياشى .\r\n","page_name":" 449 ","page_number":449},
  {"content":"\r\n\r\nمىترسد چطور نماز بخواند فرمود : تكبير مىگويد : و با سرش اشاره مىكند « 1 » يعنى براى ركوع و سجود با سر اشاره مىكند ، منظور آنست كه در مواقع خوف جنگ باشد يا سفر و غيره بايد نماز را در حال رفتن و پشت مركب خواند البته آن اندازه از ذكر و غيره كه ميسر باشد . روايت شده كه رسول خدا صلّى اللَّه عليه و آله در روز خندق نماز را به اشاره خواندند و على عليه السّلام در ليلة الهرير پنج نماز را با اشاره و به قولى با تكبير خواندند .\r\n فَإِذا أَمِنْتُمْ فَاذْكُرُوا اللَّهَ كَما عَلَّمَكُمْ ما لَمْ تَكُونُوا تَعْلَمُونَ  .\r\nكاف در « كما » براى تشبيه است ، لازم است براى « تعلمون » متعلق در نظر گرفته شود مثل « من احكامها » يعنى وظيفه در حال خوف همان بود و چون ايمن شديد خدا را همانطور نماز بخوانيد كه شما را از احكام نماز آنچه را نمىدانستيد تعليم كرده است .\r\n240 -  وَ الَّذِينَ يُتَوَفَّوْنَ مِنْكُمْ وَ يَذَرُونَ أَزْواجاً وَصِيَّةً لِأَزْواجِهِمْ مَتاعاً إِلَى الْحَوْلِ غَيْرَ إِخْراجٍ . . .  .\r\nكلمهء « وصية » مفعول محذوف است يعنى « يوصون وصية » لفظ « متاعا . . . » بيان وصيت است ، ظاهرا اين آيه يك حكم مستقل است و آن اينكه انسان حق دارد وصيت كند كه بعد از من تا يك سال زنم را از خانه بيرون نكنيد و نفقهء او را از مال من بدهيد مگر آنكه خودش حاضر به ماندن نشود .\r\nولى اهل تفسير گفته‌اند : اين از احكام قبل از اسلام بود آيهء عدهء وفات كه گذشت و آيهء ارث كه زن چهار يك و يا هشت يك مىبرد آن را نسخ كرده است ، ولى حكم قبل از اسلام ، در قرآن چرا آمده ، چه مدت از زمان مورد عمل واقع بوده و نسخ شده است ؟ ، منظور از ذكر آن در قرآن چه بوده است ؟ و آن گهى آيهء عدهء وفات حكم مستقلى است ولى اين آيه صورت وصيت را بيان مىكند ، آنچه\r\n\r\n\r\n","description":"","footnote":"\r\n( 1 ) - آلاء الرحمن .\r\n","page_name":" 450 ","page_number":450},
  {"content":"\r\n\r\nدر تفسير عياشى و غيره نقل شده بايد اسناد آنها را بررسى كرد و يا تأويل نمود .\r\nدر مجمع البيان فرموده : علماء اتفاق دارند كه اين آيه منسوخ است ولى قبول آن مشكل است مثلا اگر كسى چنين وصيتى فعلا بكند آيا مىشود گفت باطل است ؟ هرگز .\r\n وَ اللَّهُ عَزِيزٌ حَكِيمٌ  يعنى خدا توانا است كه اين احكام را از روى حكمت جعل كند .\r\n241 -  وَ لِلْمُطَلَّقاتِ مَتاعٌ بِالْمَعْرُوفِ حَقًّا عَلَى الْمُتَّقِينَ  .\r\n« حقا » در تقدير « حق حقا » است ظهور اين آيه مخصوصا « المتقين » مىرساند كه اين يك حكم مستقل و مستحبّ است يعنى براى از بين بردن هر گونه عقده و بدبينى بهتر است پرهيزكاران علاوه از آنچه واجب شده هديه و تحفه‌اى به زنان مطلقه بدهند و آنها را رها كنند در كافى رواياتى در اين زمينه نقل شده از جمله آنكه حضرت حسن مجتبى - صلوات اللَّه عليه - زنى را طلاق داد و كنيزى به عنوان عطيه به او عنايت فرمود « 1 » ممكن است اين هديه بسيار باشد و زن را كاملا تأمين كند از اين حكم وسعت نظر اسلام دربارهء مراعات زن كاملا روشن است .\r\n242 -  كَذلِكَ يُبَيِّنُ اللَّهُ لَكُمْ آياتِهِ لَعَلَّكُمْ تَعْقِلُونَ  .\r\n« لعل » در كلام خدا به معنى « تا » است يعنى تا احكام ما و حكمتهاى آنها را بفهميد و درك كنيد و مورد عمل قرار بدهيد ، منظور تعقلى است كه بدنبال آن عمل باشد .\r\n\r\n\r\n","description":"","footnote":"\r\n( 1 ) - كافى كتاب الطلاق باب متعة المطلقة .\r\n","page_name":" 451 ","page_number":451},
  {"content":"\r\n\r\n\r\n[ سوره البقرة ( 2 ) : آيات 243 تا 245 
  ]\r\nأَ لَمْ تَرَ إِلَى الَّذِينَ خَرَجُوا مِنْ دِيارِهِمْ وَ هُمْ أُلُوفٌ حَذَرَ الْمَوْتِ فَقالَ لَهُمُ اللَّهُ مُوتُوا ثُمَّ أَحْياهُمْ إِنَّ اللَّهَ لَذُو فَضْلٍ عَلَى النَّاسِ وَ لكِنَّ أَكْثَرَ النَّاسِ لا يَشْكُرُونَ ( 243 ) وَ قاتِلُوا فِي سَبِيلِ اللَّهِ وَ اعْلَمُوا أَنَّ اللَّهَ سَمِيعٌ عَلِيمٌ ( 244 ) مَنْ ذَا الَّذِي يُقْرِضُ اللَّهَ قَرْضاً حَسَناً فَيُضاعِفَهُ لَهُ أَضْعافاً كَثِيرَةً وَ اللَّهُ يَقْبِضُ وَ يَبْصُطُ وَ إِلَيْهِ تُرْجَعُونَ ( 245 )\r\n243 - آيا نديدى آنان را كه از ديار خود از ترس مرگ بيرون شدند و آنها هزارها نفر بودند ، خدا به آنها گفت بميريد ، سپس آنها را زنده كرد ، خدا بر مردم صاحب كرم است ولى بيشتر مردم سپاس بجا نمىآورند .\r\n244 - در راه خدا بجنگيد و بدانيد كه خدا شنوا و داناست :\r\n245 - كيست كه خدا را قرضى نيكو دهد تا آن را براى او برابرهاى بسيار افزون كند ، خداست كه ( روزى را ) محدود و گسترده مىكند و به سوى او برمىگرديد .\r\n\r\nكلمه‌ها\r\nديار : خانه‌ها . مفرد آن دار است .\r\nالوف : هزارها . مفرد آن الف است .\r\nيضاعفه : تضعيف و مضاعفه ، زيادت بر اصل شىء است تا دو برابر يا بيشتر باشد .\r\nيقبض : قبض در آيه به معنى تنگ گرفتن است خلاف بسط .\r\nيبسط : اين كلمه با « سين » و « صاد » نوشته مىشود مراد از آن توسعه و گستردن است .\r\n\r\n","description":"","footnote":"","page_name":" 452 ","page_number":452},
  {"content":"\r\n\r\n\r\nشرحها\r\nدر اين آيات از قومى سخن رفته كه از ترس مرگ ( طاعون مثلا ) از ديار خود گريخته ولى فرار اثرى نبخشيده و همگى مرده‌اند ، سپس به امر خدا زنده شده و به دنيا بازگشته‌اند ، آن گاه راجع به جهاد در راه دين و صرف پول در تجهيز مجاهدان ذكرى به ميان آمده است به نظر مىآيد اين آيات ضمن فرمان جهاد ، تذكرى است كه فرار از جنگ فائده ندارد بايد جنگيد تا زنده شد .\r\n243 -  أَ لَمْ تَرَ إِلَى الَّذِينَ خَرَجُوا مِنْ دِيارِهِمْ وَ هُمْ أُلُوفٌ حَذَرَ الْمَوْتِ  « 1 » .\r\nدر روضهء كافى از حضرت باقر و حضرت صادق عليهما السّلام نقل شده كه در شهرى از شهرهاى شام گاه گاه مرض طاعون پيدا مىشد ، عده‌اى در شهر مىماندند و عده‌اى فرار مىكردند ، در آخر قرار گذاشتند كه اگر احساس طاعون كنند همه از شهر بيرون روند و چنان كردند ( ولى اين كار سودى نبخشيد ) و در جاى ديگر همه مردند و استخوانها شدند پيامبرى بنام « حزقيل » از آنجا گذشت ، استخوانها را ديد و از خدا خواست تا خدا آنها را زنده كرد « 2 » .\r\nدر تورات در كتاب حزقيال از باب 37 به بعد اين مطلب نقل شده كه :\r\nحزقيال پيامبر استخوانهاى بسيارى در صحرا ديد و از خدا خواست و خدا آنها را زنده كرد ، از اين تطابق احتمال داده مىشود كه بعضى از يهود يا غير يهود در اين باره از رسول خدا صلّى اللَّه عليه و آله توضيح خواسته‌اند تا آيه فوق نازل شده است و در عين حال مقدمه است بدستور جنگ كه در آيهء بعدى آمده ، يعنى براى فرار از مرگ جهاد را ترك نكنيد چون بالاخره خواهيد مرد چنان كه آن قوم از مرگ\r\n\r\n\r\n","description":"","footnote":"\r\n( 1 ) - راجع به « الم تر » به آيهء 246 بقره رجوع كنيد .\r\n( 2 ) - روضهء كافى / 198 حديث 237 نقل به متن در كافى حزقيل با خاء است .\r\n","page_name":" 453 ","page_number":453},
  {"content":"\r\n\r\nگريختند ولى به مرگ رسيدند .\r\n فَقالَ لَهُمُ اللَّهُ مُوتُوا ثُمَّ أَحْياهُمْ  ظهور اين جمله در مرگ و زنده شدن واقعى است يعنى مردند و سپس بدستور خدا زنده شدند رجوع شود به « نكته‌ها » لفظ « موتوا » حاكى از ارادهء خدا است يعنى خدا خواست بميرند و مردند .\r\n إِنَّ اللَّهَ لَذُو فَضْلٍ عَلَى النَّاسِ وَ لكِنَّ أَكْثَرَ النَّاسِ لا يَشْكُرُونَ  .\r\nچون زنده شدن آنها فضلى و لطفى از جانب خدا بود ، از طرف ديگر مسئلهء معاد را روشن كرد لذا بطور كلى فرمود : خدا به مردم احسان كننده است ، زنده شدن آنها مصداقى از اين كلى است اما حيف كه اكثر مردم قدر فضل و نعمت خدا را نمىدانند .\r\n244 -  وَ قاتِلُوا فِي سَبِيلِ اللَّهِ وَ اعْلَمُوا أَنَّ اللَّهَ سَمِيعٌ عَلِيمٌ  .\r\nآيهء شريفه به جهاد ابتدايى و دفاعى هر دو شامل است ولى اگر اين آيه را با آيهء  وَ قاتِلُوا فِي سَبِيلِ اللَّهِ الَّذِينَ يُقاتِلُونَكُمْ . . .  بقره / 190 در نظر بگيريم خواهيم ديد كه آن آيه مخصص اين آيه است يعنى فقط با كسانى بجنگيد كه با شما مىجنگند و يا بفكر جنگ هستند و اللَّه العالم .\r\n« سميع عليم » براى آن آمده كه خدا از احوال شما آگاه است و به جهادتان پاداش خواهد داد .\r\n245 -  مَنْ ذَا الَّذِي يُقْرِضُ اللَّهَ قَرْضاً حَسَناً فَيُضاعِفَهُ لَهُ أَضْعافاً كَثِيرَةً . \r\nقرض در اصطلاح آنست كه عوض دارد يعنى پولى كه به عنوان قرض به كسى مىدهيم او عوض آن را خواهد داد ، هر كار خوبى كه براى خدا انجام بدهيم چون خدا عوض و پاداش خواهد داد گويى به خدا قرض مىدهيم ، قيد « حسنا » شايد براى آنست كه آن پول از حلال و آن عمل درست و خالى از ريا باشد .\r\nلفظ « فيضاعفه . . . » حاكى است كه پاداش خدايى چند برابر است ، آرى\r\n\r\n","description":"","footnote":"","page_name":" 454 ","page_number":454},
  {"content":"\r\n\r\nآنان كه در راه خدا پول خرج مىكنند و يا اعمال ديگرى انجام مىدهند آثارى كه در دنيا و آخرت بر آنها مترتب است هزاران بار بيش از اعمال است . ناگفته نماند : معنى آيه اعم است ولى مورد آن ظاهرا فقط صرف مال در راه جهاد مىباشد .\r\n وَ اللَّهُ يَقْبِضُ وَ يَبْصُطُ وَ إِلَيْهِ تُرْجَعُونَ  .\r\nيعنى از انفاق و كم شدن مال نترسيد كه تنگ گرفتن و وسعت دادن در دست خداست وانگهى بسوى خدا برمىگرديد ، انفاق كننده پاداش خود را مىيابد و بخيل حسرت مىبرد .\r\n\r\nنكته‌ها\r\nدر « المنار » جملهء  « مُوتُوا ثُمَّ أَحْياهُمْ »  را از معناى ظاهرى آن خارج كرده و گفته : معناى موت آنست كه دشمن بر آنها فشار آورد ، نيرو و استقلالشان را از بين برد تا جايى كه امت به حساب نمىآمدند ، معناى زنده شدن آنست كه استقلال به آنها برگشت .\r\nمنشأ اين تأويل ظاهرا ترس از افكار زمان و يا عدم تحليل علمى آنست ، ولى اين تأويل كاملا بر خلاف ظاهر است درست است كه ما از تحليل علمى چيزهايى از قبيل اژدها شدن عصا شكافتن دريا ، نسوختن ابراهيم عليه السّلام در آتش ، عاجزيم اما اينها از قدرت خدا كه زمام علل و عوامل طبيعت در دست اوست بعيد نمىباشد ، خدا در مقابل نظامات خلقت دست بسته نيست بهتر است ظواهر اين گونه آيات را در نظر بگيريم و از انكار مردم نترسيم و آن گاه آنها را نمونه‌اى از رجعت و قيامت بدانيم تا مفاهيم اسلامى باذهان مردم مأنوستر باشد .\r\n\r\n","description":"","footnote":"","page_name":" 455 ","page_number":455},
  {"content":"\r\n\r\n\r\nجهاد در راه خدا\r\nجهاد در اسلام براى جهانگشايى و اشباع غريزهء خودخواهى و حيوانى نيست بلكه : « فى سبيل اللَّه » و در اشاعهء توحيد و تكامل انسانيت است ، امير المؤمنين عليه السّلام در نهج البلاغه مىفرمايد : « جهاد درى از درهاى بهشت است كه خدا آن را به روى دوستان مخصوصش باز كرده . . . هر كه از آن رو گرداند خدا لباس ذلت و كسوت بلا را بر او مىپوشاند « 1 » » راجع به جهاد اسلامى در « نكته‌ها » ى آيهء 190 بقره سخن گفته‌ايم .\r\n\r\n\r\n","description":"","footnote":"\r\n( 1 ) - نهج البلاغه عبده خطبه 27 .\r\n","page_name":" 456 ","page_number":456},
  {"content":"\r\n\r\n\r\n[ سوره البقرة ( 2 ) : آيات 246 تا 252 
  ]\r\nأَ لَمْ تَرَ إِلَى الْمَلَإِ مِنْ بَنِي إِسْرائِيلَ مِنْ بَعْدِ مُوسى إِذْ قالُوا لِنَبِيٍّ لَهُمُ ابْعَثْ لَنا مَلِكاً نُقاتِلْ فِي سَبِيلِ اللَّهِ قالَ هَلْ عَسَيْتُمْ إِنْ كُتِبَ عَلَيْكُمُ الْقِتالُ أَلاَّ تُقاتِلُوا قالُوا وَ ما لَنا أَلاَّ نُقاتِلَ فِي سَبِيلِ اللَّهِ وَ قَدْ أُخْرِجْنا مِنْ دِيارِنا وَ أَبْنائِنا فَلَمَّا كُتِبَ عَلَيْهِمُ الْقِتالُ تَوَلَّوْا إِلاَّ قَلِيلاً مِنْهُمْ وَ اللَّهُ عَلِيمٌ بِالظَّالِمِينَ ( 246 ) وَ قالَ لَهُمْ نَبِيُّهُمْ إِنَّ اللَّهَ قَدْ بَعَثَ لَكُمْ طالُوتَ مَلِكاً قالُوا أَنَّى يَكُونُ لَهُ الْمُلْكُ عَلَيْنا وَ نَحْنُ أَحَقُّ بِالْمُلْكِ مِنْهُ وَ لَمْ يُؤْتَ سَعَةً مِنَ الْمالِ قالَ إِنَّ اللَّهَ اصْطَفاهُ عَلَيْكُمْ وَ زادَهُ بَسْطَةً فِي الْعِلْمِ وَ الْجِسْمِ وَ اللَّهُ يُؤْتِي مُلْكَهُ مَنْ يَشاءُ وَ اللَّهُ واسِعٌ عَلِيمٌ ( 247 ) وَ قالَ لَهُمْ نَبِيُّهُمْ إِنَّ آيَةَ مُلْكِهِ أَنْ يَأْتِيَكُمُ التَّابُوتُ فِيهِ سَكِينَةٌ مِنْ رَبِّكُمْ وَ بَقِيَّةٌ مِمَّا تَرَكَ آلُ مُوسى وَ آلُ هارُونَ تَحْمِلُهُ الْمَلائِكَةُ إِنَّ فِي ذلِكَ لَآيَةً لَكُمْ إِنْ كُنْتُمْ مُؤْمِنِينَ ( 248 ) فَلَمَّا فَصَلَ طالُوتُ بِالْجُنُودِ قالَ إِنَّ اللَّهَ مُبْتَلِيكُمْ بِنَهَرٍ فَمَنْ شَرِبَ مِنْهُ فَلَيْسَ مِنِّي وَ مَنْ لَمْ يَطْعَمْهُ فَإِنَّهُ مِنِّي إِلاَّ مَنِ اغْتَرَفَ غُرْفَةً بِيَدِهِ فَشَرِبُوا مِنْهُ إِلاَّ قَلِيلاً مِنْهُمْ فَلَمَّا جاوَزَهُ هُوَ وَ الَّذِينَ آمَنُوا مَعَهُ قالُوا لا طاقَةَ لَنَا الْيَوْمَ بِجالُوتَ وَ جُنُودِهِ قالَ الَّذِينَ يَظُنُّونَ أَنَّهُمْ مُلاقُوا اللَّهِ كَمْ مِنْ فِئَةٍ قَلِيلَةٍ غَلَبَتْ فِئَةً كَثِيرَةً بِإِذْنِ اللَّهِ وَ اللَّهُ مَعَ الصَّابِرِينَ ( 249 ) وَ لَمَّا بَرَزُوا لِجالُوتَ وَ جُنُودِهِ قالُوا رَبَّنا أَفْرِغْ عَلَيْنا صَبْراً وَ ثَبِّتْ أَقْدامَنا وَ انْصُرْنا عَلَى الْقَوْمِ الْكافِرِينَ ( 250 )\r\nفَهَزَمُوهُمْ بِإِذْنِ اللَّهِ وَ قَتَلَ داوُدُ جالُوتَ وَ آتاهُ اللَّهُ الْمُلْكَ وَ الْحِكْمَةَ وَ عَلَّمَهُ مِمَّا يَشاءُ وَ لَوْ لا دَفْعُ اللَّهِ النَّاسَ بَعْضَهُمْ بِبَعْضٍ لَفَسَدَتِ الْأَرْضُ وَ لكِنَّ اللَّهَ ذُو فَضْلٍ عَلَى الْعالَمِينَ ( 251 ) تِلْكَ آياتُ اللَّهِ نَتْلُوها عَلَيْكَ بِالْحَقِّ وَ إِنَّكَ لَمِنَ الْمُرْسَلِينَ ( 252 )\r\n\r\n","description":"","footnote":"","page_name":" 457 ","page_number":457},
  {"content":"\r\n\r\n246 - آيا نديدى آن گروه از بنى اسرائيل را بعد از موسى كه به پيامبر خويش گفتند :\r\nزمامدارى براى ما انتخاب كن تا ( تحت فرمان او ) در راه خدا بجنگيم . گفت شايد شما اگر جنگ واجب شود نجنگيد ؟ گفتند : چرا در راه خدا نمىجنگيم حال آنكه از ديارمان و فرزندانمان رانده شده‌ايم پس چون جنگ بر آنها مقرر شد ، جز عدهء كمى همه سرپيچى كردند ، خدا به كار ستمكاران دانا است .\r\n247 - پيغمبرشان به آنها گفت : خدا طالوت را به زمامدارى شما نصب كرده ، گفتند چگونه او را بر ما حكومت باشد با آنكه ما به حكومت از او شايسته‌تريم وانگهى ثروتى ندارد ! گفت : خدا او را بر شما برگزيده و در دانش و بدن او را وسعت بخشيده ، خدا زمامدارى ( از جانب ) خويش بهر كه خواهد بدهد ، خدا ( بر احوال همه ) محيط و دانا است .\r\n248 - باز پيغمبرشان به آنها گفت : نشان حكومت او آنست كه صندوق ( معلوم ) پيش شما\r\n\r\n","description":"","footnote":"","page_name":" 458 ","page_number":458},
  {"content":"\r\n\r\nخواهد آمد ( همان صندوقى كه ) در آن براى شما آرامشى است از خدا و باقى مانده‌ايست از آنچه خاندان موسى و هارون گذاشته‌اند ، صندوق را ملائكه حمل مىكنند در آمدن آن ، نشانهء روشنى است از خدا اگر مؤمن باشيد .\r\n249 - و چون طالوت با لشكريان بيرون شد گفت : خدا شما را با نهر آبى امتحان مىكند ، هر كه از آن بنوشد از من نيست و هر كه از آن نخورد از من است ، مگر آن كس كه كفى با دست خويش برگيرد ، پس همگى جز عدهء قليلى از آن نوشيدند چون طالوت با ياران مؤمن خود از آن نهر گذشت گفتند : امروز ما را طاقت مقابله با جالوت و سپاهيان او نيست ، اما آنان كه باميد لقاء اللَّه بودند گفتند : بسيار شده كه گروهى كم بخواست خدا بر گروهى بسيار پيروز شده‌اند خدا با استقامت ورزان است .\r\n250 - و چون با جالوت و سپاهيانش روبرو شدند گفتند : پروردگارا بر ما استقامت فرو ريز و قدمهايمان را استوار گردان . و ما را بر گروه كافران پيروز كن .\r\n251 - پس بخواست خدا آنها را شكست دادند و داود جالوت را بكشت و خدا به او حكومت و حكمت بخشيد و از آنچه مىخواست به او تعليم كرد ، اگر خدا بعض مردم را ببعض ديگر دفع نمىكرد زمين تباه مىشد ولى خدا بر جهانيان صاحب كرم است .\r\n252 - اينهاست آيات خدا كه به حق بر تو مىخوانيم و حقا كه تو از پيامبرانى .\r\n\r\nكلمه‌ها\r\nالم تر : در قرآن مجيد هر جا كه ماده « رأى » با حرف « الى » باشد معنى ديدن و نگاه كردن مىدهد مگر در بعضى از آيات و هر جا كه مفعول دوم بدون « الى » باشد معنى دانستن و علم را دارد مراد از اين « الم تر » متوجه كردن مخاطب به مطلب است ( قاموس قرآن ) .\r\nملاء : اين كلمه در قرآن به معناى جماعت و اشراف جماعت آمده « ملء » بفتح ميم به معنى پر كردن است ، اشراف را از آن ملاء گويند كه\r\n\r\n","description":"","footnote":"","page_name":" 459 ","page_number":459},
  {"content":"\r\n\r\nهيبت آنها دلها را پر كرده است ، به جماعت شايد از آن ملاء گفته‌اند كه زمين را پر مىكنند .\r\nيطعمه : طعم به معنى خوردن ، چشيدن و مزه آمده مراد از آن معناى دوم است .\r\nملك : حكمران . ملك ( بضم ميم ) به معنى حكومت و ادارهء امور ، ملك ( بفتح ميم ) اداره كنندهء آن است .\r\nطالوت : نام فرماندهى است كه بر بنى اسرائيل تعيين شد گفته‌اند از نواده‌هاى بنيامين پسر يعقوب بود .\r\nتابوت : صندوق . در بنى اسرائيل صندوقى بنام صندوق عهد بود كه الواح تورات در آن بود چون آن را در جنگ با خود مىبردند در خود آرامش و اطمينان احساس مىكردند و غالب مىشدند .\r\nسكينه : سكون و آرامش قلب .\r\nآل موسى : در مجمع البيان گويد : عرب آل فلان مىگويد و خود شخص را اراده مىكند .\r\nنهر : ( بر وزن قمر و فقر ) به معنى رودخانه يا آب جارى است ( قاموس قرآن ) .\r\nجالوت : نام فرمانده لشكريانى است كه با بنى اسرائيل مىجنگيدند .\r\nجنود : لشكرها . مفرد آن جند است .\r\nفئه : گروه . دسته .\r\nافرغ : يعنى فرو ريز . افراغ به معنى ريختن است ( قاموس قرآن ) .\r\nاغترف : غرف و اغتراف به معنى برداشتن ، غرفه به معنى برداشته شده است\r\n\r\n","description":"","footnote":"","page_name":" 460 ","page_number":460},
  {"content":"\r\n\r\n\r\nشرحها\r\nاين ماجرا به مناسبت آيهء  وَ قاتِلُوا فِي سَبِيلِ . . .  كه دستور پيكار با دشمنان دين را مىدهد ، نازل گشته است تا مسلمانان از آن برداشت صحيحى بردارند .\r\nبنى اسرائيل پس از موسى عليه السّلام مورد تجاوز فلسطينيان قرار گرفتند ، از ديارشان رانده شدند و اطفالشان به اسارت كشيده شد ، ناچار پيش پيامبرشان « اشموئيل » آمدند كه فرماندهى بر ما تعيين كن تا تحت فرمان او در راه خدا بجنگيم ، پيامبر فرمود : شايد حكم جهاد آمد و شما حاضر نشديد ؟ گفتند چرا حاضر نمىشويم با آنكه ما را از ديارمان بيرون كرده و فرزندانمان را به اسارت برده‌اند ! ! پيامبرشان فرمود : خدا « طالوت » را بر شما فرمانده معين كرده است ، گفتند : نه ، او را به حكومت قبول نداريم ما از او سزاوارتريم وانگهى ثروتى هم ندارد . پيامبر فرمود : من از جانب خود چيزى نمىگويم اين خداست كه او را معين كرده ، وانگهى شرط سرپرستى پول و ثروت نيست بلكه نيروى جسمى و عقلى است « طالوت » هم كاردان است و هم عضلات قوى دارد قهرا بار مسئوليت را مىتواند بكشد و نيز دليل فرماندهى او اين است كه صندوق عهد ( رمز پيروزى و اطمينان قلب ) كه از ميان شما رفته به شما باز خواهد گشت .\r\nبا اين بيان به حكومت « طالوت » تن در دادند و در ركاب او به جنگ دشمن رفتند ، طالوت در راه لشكريانش را آزمايش كرد و گفت : وقتى كه به فلان نهر رسيديم هر كس از آن بياشامد از من نيست و هر كه نياشامد از من است ولى اكثر آنها از آن آشاميدند ، بالاخره با وفاداران قوم ، به لشكر دشمن تاختند ، در آن جنگ « داود » كه جزء لشكريان طالوت بود ، فرمانده سپاه دشمن « جالوت » را كشت تا شكست دشمن حتمى شد .\r\nآنكه از اين نمايش مفصل به نظرم مىآيد اين است .\r\n\r\n","description":"","footnote":"","page_name":" 461 ","page_number":461},
  {"content":"\r\n\r\nاولا آنجا كه سرنوشت به دست جنگ است بايد جنگيد و گرنه دشمن به هيچ قيمت حاضر نيست از مال و ناموس دست بردارد . جنگ سرنوشت‌ساز است مگر آنكه خصم به مسالمت حاضر باشد .\r\nثانيا : نبايد از دستور خدا و رسول و رهبر راستين سرپيچى كرد و گرنه رسيدن به هدف ناممكن خواهد بود .\r\nثالثا : افراد را بايد آزمود تا در وقت حساس تنها نماند .\r\nرابعا اگر افراد كم باشند ولى مصمم و متوكل به خدا ، پيروزى حتمى است اينك آيات .\r\n246 -  أَ لَمْ تَرَ إِلَى الْمَلَإِ مِنْ بَنِي إِسْرائِيلَ مِنْ بَعْدِ مُوسى إِذْ قالُوا لِنَبِيٍّ لَهُمُ ابْعَثْ لَنا مَلِكاً نُقاتِلْ فِي سَبِيلِ اللَّهِ  .\r\nدر مجمع البيان به روايت از حضرت باقر عليه السّلام اسم آن پيامبر « اشموئيل » بود ظاهرا همان « سموئيل » باشد كه در تورات آمده در تورات كتاب اول اسموئيل باب 4 ، 5 ، 6 ، 7 ، شكست فلسطينيان و آمدن صندوق عهد به ميان بنى اسرائيل نقل شده است بايد دانست كه نظر قرآن از ذكر اين گونه حكايات آنست كه از قضاياى گذشته استفاده كنيم چون سنت جاريهء جهان در حق گذشته و آينده يكى است ، قرآن خود فرمايد :  لَقَدْ كانَ فِي قَصَصِهِمْ عِبْرَةٌ لِأُولِي الْأَلْبابِ  يوسف / 111  سُنَّتَ اللَّهِ الَّتِي قَدْ خَلَتْ فِي عِبادِهِ  غافر / 85 لذا قرآن به زمان و مكان و اشخاص توجه نكرده است .\r\n قالَ هَلْ عَسَيْتُمْ إِنْ كُتِبَ عَلَيْكُمُ الْقِتالُ أَلَّا تُقاتِلُوا  .\r\n« هل عسيتم » به معنى « لعلكم » است آمدن « هل » براى تقرير آنست كه به گمان من شما در صورت وجوب جنگ ، حاضر به جنگ نخواهيد بود « 1 » يعنى : شايد شما اگر جنگ نوشته شود جنگ نكنيد . چنان كه ذيل آيه :\r\n\r\n\r\n","description":"","footnote":"\r\n( 1 ) - جوامع الجامع .\r\n","page_name":" 462 ","page_number":462},
  {"content":"\r\n\r\n تَوَلَّوْا إِلَّا قَلِيلًا مِنْهُمْ  اين گمان را علنى كرد .\r\n247 -  قالَ لَهُمْ نَبِيُّهُمْ إِنَّ اللَّهَ قَدْ بَعَثَ لَكُمْ طالُوتَ مَلِكاً قالُوا أَنَّى يَكُونُ لَهُ الْمُلْكُ عَلَيْنا وَ نَحْنُ أَحَقُّ بِالْمُلْكِ مِنْهُ وَ لَمْ يُؤْتَ سَعَةً مِنَ الْمالِ  .\r\n« انى » به معنى « چگونه - كيف » است اين اولين مخالفت آنها بود با آنكه پيامبرشان گفت : خدا چنين فرموده است . در مجمع البيان فرموده : نبوت در فرزندان لاوى بن يعقوب و حكومت در خانوادهء يهود ابن يعقوب بود ، طالوت از اين دو خانواده نبود . شايد بدانجهت گفته‌اند : ما از او لايقتريم ، وانگهى ثروت را شرط رهبرى دانستند .\r\n قالَ إِنَّ اللَّهَ اصْطَفاهُ عَلَيْكُمْ وَ زادَهُ بَسْطَةً فِي الْعِلْمِ وَ الْجِسْمِ  يعنى :\r\nاولا اين انتخاب از جانب خداست ، ثانيا شرط رهبرى كاردانى و نيروى جسمانى است تا كارها را از روى خرد و دانش رهبرى كند و در كشيدن بار مسئوليت پرتوان باشد .\r\n وَ اللَّهُ يُؤْتِي مُلْكَهُ مَنْ يَشاءُ وَ اللَّهُ واسِعٌ عَلِيمٌ  خدا محيط و دانا است مىداند رهبرى را كدام كسى بدهد ، راجع به اين جمله رجوع كنيد به ذيل آيه :\r\n أَ لَمْ تَرَ إِلَى الَّذِي حَاجَّ إِبْراهِيمَ فِي رَبِّهِ أَنْ آتاهُ اللَّهُ الْمُلْكَ  بقره / 258 .\r\n248 -  وَ قالَ لَهُمْ نَبِيُّهُمْ إِنَّ آيَةَ مُلْكِهِ أَنْ يَأْتِيَكُمُ التَّابُوتُ فِيهِ سَكِينَةٌ مِنْ رَبِّكُمْ وَ بَقِيَّةٌ مِمَّا تَرَكَ آلُ مُوسى وَ آلُ هارُونَ  .\r\nاين استدلال دوم بر رهبرى طالوت است در مجمع البيان از تفسير قمى از حضرت باقر - صلوات اللَّه عليه - روايت شده : صندوق همان بود كه موسى را مادرش در آن گذاشت و به آب انداخت ، آن در ميان بنى اسرائيل بود كه با آن تبرك مىجستند موسى به هنگام مرگ ، الواح تورات و زره خود و ديگر آثار نبوت را در آن گذاشت و به وصى خود يوشع بن نون سپرد .\r\n\r\n","description":"","footnote":"","page_name":" 463 ","page_number":463},
  {"content":"\r\n\r\nدر مجمع البيان و كتاب اول سموئيل نقل شده كه به هنگام شكست بنى - اسرائيل فلسطينىها صندوق را نيز به غنيمت گرفته بودند ، جمله  فِيهِ سَكِينَةٌ مِنْ رَبِّكُمْ  نشان مىدهد كه بودن آن در ميان بنى اسرائيل موجب اطمينان قلب بود گويى موسى عليه السّلام در ميان آنان است و اگر در ميدان جنگ حاضر مىكردند پيروز مىشدند .\r\n تَحْمِلُهُ الْمَلائِكَةُ إِنَّ فِي ذلِكَ لَآيَةً لَكُمْ إِنْ كُنْتُمْ مُؤْمِنِينَ  .\r\n« تحمله » حال است از فعل « يأتيكم » يعنى صندوق در حالى مىآيد كه آن را ملائكه حمل مىكنند و مىآورند . از حضرت باقر - صلوات اللَّه عليه - نقل شده : ملائكه در صورت گاو تابوت را مىآوردند « 1 » در تورات كتاب اول سموئيل باب ششم آمده تابوت هفت ماه در ميان فلسطينيان ماند ، آنها بلاها ديدند تا بالاخره صندوق را به دو گاو حمل كرده به نزد بنى اسرائيل فرستادند .\r\nبنا بر اين : « تحمله الملائكة » معنايش همان است كه از حضرت باقر عليه السّلام نقل شد ، در تورات هست كه گاوها راننده و كشنده نداشتند و خود به شاهراه مىرفتند . بهر حال آمدن صندوق بنى اسرائيل را مجاب كرد كه به فرماندهى طالوت تن در دهند . طالوت با لشكريان به سوى دشمن حركت كرد .\r\n249 -  فَلَمَّا فَصَلَ طالُوتُ بِالْجُنُودِ قالَ إِنَّ اللَّهَ مُبْتَلِيكُمْ بِنَهَرٍ فَمَنْ شَرِبَ مِنْهُ فَلَيْسَ مِنِّي وَ مَنْ لَمْ يَطْعَمْهُ فَإِنَّهُ مِنِّي إِلَّا مَنِ اغْتَرَفَ غُرْفَةً بِيَدِهِ  .\r\n« الا من اغترف » استثناء است از « فمن شرب » بنا بر اين ياران طالوت با آن آزمايش ، سه قسمت مىشدند : آنان كه از نهر نوشيدند ، آنان كه اصلا دست نزدند و آنان كه با دست برداشتند ، حكم قسمت اول و دوم روشن است اما قسمت سوم چون از « فليس منى » خارج شده‌اند قهرا داخل در « فانه منى » هستند ولى\r\n\r\n\r\n","description":"","footnote":"\r\n( 1 ) - آلاء الرحمن به نقل از كافى .\r\n","page_name":" 464 ","page_number":464},
  {"content":"\r\n\r\nدر مرتبهء ثانى . « غرفة » مفعول « اغترف » است يعنى مگر آنكه با دست خود كفى آب برگيرد . البته اين آزمايش براى آن بود كه اخلاص و اطاعت آنها معلوم شود  فَشَرِبُوا مِنْهُ إِلَّا قَلِيلًا مِنْهُمْ  نشان مىدهد كه نتيجهء آزمايش رضايت‌بخش نبوده است .\r\n فَلَمَّا جاوَزَهُ هُوَ وَ الَّذِينَ آمَنُوا مَعَهُ قالُوا لا طاقَةَ لَنَا الْيَوْمَ بِجالُوتَ وَ جُنُودِهِ  .\r\nدر اينجا بجاى « جنود » لفظ  « وَ الَّذِينَ آمَنُوا »  ذكر شده و آن نشان مىدهد كه طالوت آب خورندگان را اجازه عبور از نهر نداده است ، در مجمع البيان نقل شده كه طالوت ، آنها را برگردانيد و نگذاشت از نهر عبور كنند .\r\nدر اين صورت گويندهء  « لا طاقَةَ لَنَا »  آنها بودند كه از نهر با كف دست آب خوردند چنان كه از حضرت صادق - صلوات اللَّه عليه - نقل شده است ولى آنها كه اصلا آب نخوردند سخن آنها در ذيل آيه آمده است .\r\n قالَ الَّذِينَ يَظُنُّونَ أَنَّهُمْ مُلاقُوا اللَّهِ كَمْ مِنْ فِئَةٍ قَلِيلَةٍ غَلَبَتْ فِئَةً كَثِيرَةً بِإِذْنِ اللَّهِ وَ اللَّهُ مَعَ الصَّابِرِينَ  .\r\nاين قول آنان است كه اصلا از نهر آب نخوردند و ايمان قوى داشتند كه در جواب آنها گفتند بسيار شده كه گروهى اندك بخواست خدا بر گروه انبوه پيروز شده‌اند كه خدا با استقامت كنندگان است مراد از ملاقات خدا ، رسيدن به ثواب خداست ، راجع به اينكه چرا « يظنون » آمده رجوع شود به آيهء 46 بقره لفظ « مع الصابرين » حاكى است كه كثرت مهم نيست بلكه استقامت مهم است .\r\n250 -  وَ لَمَّا بَرَزُوا لِجالُوتَ وَ جُنُودِهِ قالُوا رَبَّنا أَفْرِغْ عَلَيْنا صَبْراً وَ ثَبِّتْ أَقْدامَنا وَ انْصُرْنا عَلَى الْقَوْمِ الْكافِرِينَ  .\r\nبروز به معنى ظهور و حاضر شدن در فضاى خالى است گويى قلبشان را به ظرفى تشبيه كرده و گفته‌اند بر ما صبر فرو ريز كه افراغ ريختن شىء روان\r\n\r\n","description":"","footnote":"","page_name":" 465 ","page_number":465},
  {"content":"\r\n\r\nاست مراد از تثبيت اقدام ، استقامت ورزيدن و مضطرب نشدن است ، لفظ « انصرنا » به معنى « غالب كن ما را » است اين دعا و توجه آنان به خداست كه رمز موفقيت در كارها است آرى استمداد از خداى جهاندار رمز پيروزى است .\r\n251 -  فَهَزَمُوهُمْ بِإِذْنِ اللَّهِ وَ قَتَلَ داوُدُ جالُوتَ وَ آتاهُ اللَّهُ الْمُلْكَ وَ الْحِكْمَةَ وَ عَلَّمَهُ مِمَّا يَشاءُ  .\r\nمراد از حكمت ظاهرا بصيرت و بينايى و كاردانى است و  « عَلَّمَهُ مِمَّا يَشاءُ »  هر آن چيزى است كه خدا تعليمش كرد ، ظهور آن شامل نبوت نيز هست در جاى ديگر آمده :  وَ شَدَدْنا مُلْكَهُ وَ آتَيْناهُ الْحِكْمَةَ وَ فَصْلَ الْخِطابِ  ص / 20 مراد از آيه مورد تفسير آنست كه شهرت داود از اين جنگ و كشتن جالوت شروع شد تا بعدا به حكومت و نبوت رسيد .\r\n وَ لَوْ لا دَفْعُ اللَّهِ النَّاسَ بَعْضَهُمْ بِبَعْضٍ لَفَسَدَتِ الْأَرْضُ وَ لكِنَّ اللَّهَ ذُو فَضْلٍ عَلَى الْعالَمِينَ  .\r\nاين آيه روشن مىكند كه در جهان پيوسته اعمال زور لازم است ، بايد متجاوز را دفع كرد در عمر دنيا روزى نخواهد بود كه اخلاق و تربيت انسانها را از به كار بردن زور بىنياز كند و همه مثل گوسفندان يك گله باشند حتى در عصر امام زمان - صلوات اللَّه عليه - كه تسلط بر نفس ، در جهان حكومت خواهد كرد با زور كار خواهد كرد ، متجاوزان از ترس عدالت و شمشير آن ، سر جاى خود خواهند نشست ، اين از فضل و رحمت خداست كه متجاوزان را بدست ديگران مىكوبد .\r\n252 -  تِلْكَ آياتُ اللَّهِ نَتْلُوها عَلَيْكَ بِالْحَقِّ وَ إِنَّكَ لَمِنَ الْمُرْسَلِينَ  « تلك » اشاره است به قصه بنى اسرائيل و تعيين طالوت كه گذشت « بالحق » وصف « نتلوها » است يعنى آنچه ما مىگوئيم حق است اين اشاره است به آنچه يهود نقل مىكنند آميخته به باطل است جمله اخير براى تأكيد مطلب است يعنى تو از پيامبرانى فقط به خود و به وحى آسمانى اتكاء داشته باش نه به آنچه\r\n\r\n","description":"","footnote":"","page_name":" 466 ","page_number":466},
  {"content":"\r\n\r\nديگران مىگويند .\r\n\r\nنكته‌ها\r\nهمانطور كه در ضمن آيات گفته شد : اين حكايت‌ها براى وزن شعر نيست ، نه در وقت نزول قرآن و نه اكنون كه ما مىخوانيم ، بلكه بيان حقائق و نظاماتى است كه در جهان گذشته شده  سُنَّتَ اللَّهِ الَّتِي قَدْ خَلَتْ فِي عِبادِهِ . . .  غافر / 85  لَقَدْ كانَ فِي قَصَصِهِمْ عِبْرَةٌ لِأُولِي الْأَلْبابِ  يوسف / 111 تا ملتى نجنبد ، تا دست متجاوزان قطع نشود ، نجات پيش نخواهد آمد ، بايد ميراث محمّد صلّى اللَّه عليه و آله كه رمز سعادت هر دو جهان است حفظ شود .\r\nامير المؤمنين عليه السّلام فرمايد : ما در جهاد با رسول خدا صلّى اللَّه عليه و آله پدرانمان ، پسرانمان ، برادرانمان و عموهايمان را مىكشتيم اين كار ( نه تنها ما را آزرده نمىكرد بلكه ) بر ايمان و طاعت ما مىافزود . . . چون خدا ديد كه در پيكار و تلاش و حق‌پرستى خود صادقانه‌ايم بر ما پيروزى و بر دشمن ما شكست و نكبت فرستاد « 1 » آرى اين آيات براى بيدار كردن چنين روحيات حيات‌بخشى است .\r\n\r\nرهبرى\r\nدر پيشرفت هر نهضت و قيام سه عامل مورد اهميت است : اصالت قيام ، جبهه و طرفداران قيام و رهبر قيام ، كلمهء  زادَهُ بَسْطَةً فِي الْعِلْمِ وَ الْجِسْمِ  اشاره به مقام رهبرى است كه رهبر بايد كاردان و پرتوان باشد ، بعد از رسول خدا صلّى اللَّه عليه و آله خلافت و رهبرى اسلام آسيب ديد ، امامت با اقليت ناچيزى قبضه شد ، جانشينى على بن ابى طالب كه همچون طالوت با تصويب خدا بوده ناديده ماند و قوس نزولى شروع گرديد ، آنچه اسلام را گسترش داد فقط اصالت و جبههء آن بود يعنى مردان دلسوز به اسلام كه در نشر حقائق آن كوشيدند ، هر رهبر كه عارى از تقوى و ايمان و كاردانى باشد از نظر اسلام مردود است .\r\n\r\n\r\n","description":"","footnote":"\r\n( 1 ) - نهج البلاغه عبده خطبهء 56 .\r\n","page_name":" 467 ","page_number":467},
  {"content":"\r\n\r\n\r\n[ سوره البقرة ( 2 ) : آيات 253 تا 254 
  ]\r\nتِلْكَ الرُّسُلُ فَضَّلْنا بَعْضَهُمْ عَلى بَعْضٍ مِنْهُمْ مَنْ كَلَّمَ اللَّهُ وَ رَفَعَ بَعْضَهُمْ دَرَجاتٍ وَ آتَيْنا عِيسَى ابْنَ مَرْيَمَ الْبَيِّناتِ وَ أَيَّدْناهُ بِرُوحِ الْقُدُسِ وَ لَوْ شاءَ اللَّهُ مَا اقْتَتَلَ الَّذِينَ مِنْ بَعْدِهِمْ مِنْ بَعْدِ ما جاءَتْهُمُ الْبَيِّناتُ وَ لكِنِ اخْتَلَفُوا فَمِنْهُمْ مَنْ آمَنَ وَ مِنْهُمْ مَنْ كَفَرَ وَ لَوْ شاءَ اللَّهُ مَا اقْتَتَلُوا وَ لكِنَّ اللَّهَ يَفْعَلُ ما يُرِيدُ ( 253 ) يا أَيُّهَا الَّذِينَ آمَنُوا أَنْفِقُوا مِمَّا رَزَقْناكُمْ مِنْ قَبْلِ أَنْ يَأْتِيَ يَوْمٌ لا بَيْعٌ فِيهِ وَ لا خُلَّةٌ وَ لا شَفاعَةٌ وَ الْكافِرُونَ هُمُ الظَّالِمُونَ ( 254 )\r\n253 - آن پيامبران ، بعضى را بر بعضى برترى داديم ، از آنها كسى بود كه خدا با او سخن گفت ، و بعضى را مرتبه‌هايى بالا برد ، و عيسى پسر مريم را معجزه‌ها داديم و با روح القدس تأييدش كرديم ، اگر خدا مىخواست كسانى كه بعد از پيامبران بودند با آن همه حجتها كه بسويشان آمد ، با هم جنگ نمىكردند ولى اختلاف كردند ، بعضى ايمان آوردند و بعضى كافر شدند ، اگر خدا مىخواست ( در صورت اختلاف نيز ) جنگ نمىكردند ولى خدا هر چه را بخواهد مىكند .\r\n254 - اى كسانى كه ايمان آورده‌ايد ، از آنچه روزيتان داده‌ايم انفاق كنيد ، پيش از آنكه روزى بيايد كه در آن نه معامله‌اى هست ، نه دوستى و نه شفاعت ، انكار كنندگان ( انفاق ) ستمگرانند .\r\n\r\nكلمه‌ها\r\nبينات : جمع بينه به معنى دليل آشكار و معجزه آشكار است .\r\nروح القدس : روح پاك ، ظاهرا مراد از آن جبرئيل است ( بقره / 87 ) .\r\nبيع : فروختن ظاهرا مراد مطلق خريد و فروش است يعنى تجارت .\r\nخلة : دوستى ، مودت . در وجه تسميه رجوع شود به ( قاموس قرآن ) .\r\nشفاعة : واسطه بودن ( بقره / 48 ) .\r\n\r\n","description":"","footnote":"","page_name":" 468 ","page_number":468},
  {"content":"\r\n\r\n\r\nشرحها\r\nپيش از داستان طالوت ، سخن دربارهء جهاد و بذل مال در راه خدا بود ، سپس جريان طالوت و داود براى عبرت و محل شاهد نقل گرديد از مجموع اينها يك سؤال پيش مىآيد و آن اينكه چرا آمدن اين پيغمبران جنگ و ستيز را از بين نبرد و باز امتها بعد از آنها بجان هم افتادند ! آيه در جواب مىگويد : جنگ نتيجهء اختلاف مردم است آن هم پس از روشن شدن حقائق ، نه نتيجهء اختلاف اديان و پيامبران ، زيرا ميان پيامبران اختلافى نيست همه دعوت به توحيد و سعادت كرده‌اند وانگهى اگر خدا مىخواست آنها اختلاف و جنگ نمىكردند و لو آن وقت آزادى و اختيار در بين نبود اما خدا خواسته كه بشر در كار خود آزاد باشد .\r\nاز آيهء :   وَ لَوْ شاءَ رَبُّكَ لَجَعَلَ النَّاسَ أُمَّةً واحِدَةً وَ لا يَزالُونَ مُخْتَلِفِينَ إِلَّا مَنْ رَحِمَ رَبُّكَ   هود / 18 روشن مىشود كه اين اختلاف پيوسته خواهد بود ، ولى استثناء نشان مىدهد : آنها كه به فكر عدم اختلاف باشند مورد رحمت بوده و از اختلاف و علل جنگ به دور خواهند بود .\r\nدر آيهء دوم امر به انفاق است كه نتيجهء آن در دنيا و عقبى عايد بر انفاق كننده است و عنقريب توضيح داده خواهد شد .\r\n253 -  تِلْكَ الرُّسُلُ فَضَّلْنا بَعْضَهُمْ عَلى بَعْضٍ  « 1 » .\r\nپيامبران با آنكه در اصل نزول وحى و پاكى و تلاش و فداكارى در راه خدا همه يكسانند و دربارهء همهء آنها آمده :  وَ سَلامٌ عَلَى الْمُرْسَلِينَ  صافات / 181\r\n\r\n\r\n","description":"","footnote":"\r\n( 1 ) - تلك اشاره است به بعيد ، اشاره به بعيد گاهى عظمت و فضيلت مشار اليه را مىفهماند ، چنان كه در اينجا چنين است . تلك الرسل اشاره است به « المرسلين » كه در آيهء قبلى است .\r\n","page_name":" 469 ","page_number":469},
  {"content":"\r\n\r\nبا وجود اين بعضى از پيامبران داراى فضيلت و مزيتى است كه در ديگران نيست .\r\nلفظ « فضلنا » در اينجا و در آيهء  وَ لَقَدْ فَضَّلْنا بَعْضَ النَّبِيِّينَ عَلى بَعْضٍ  اسراء / 55 روشن مىكند كه اين تفضيل از جانب خداست ، علل و اسباب تفضيل جمله‌هاى بعدى است كه مىآيد . راجع به تفضيل كسبى و تفضلى انبياء در قاموس قرآن ( فضل ) سخن گفته‌ايم .\r\n مِنْهُمْ مَنْ كَلَّمَ اللَّهُ وَ رَفَعَ بَعْضَهُمْ دَرَجاتٍ وَ آتَيْنا عِيسَى ابْنَ مَرْيَمَ الْبَيِّناتِ وَ أَيَّدْناهُ بِرُوحِ الْقُدُسِ  .\r\nاينها اسباب فضيلت هستند « كلم اللَّه » ظاهرا فقط به موسى عليه السّلام راجع است كه فرموده :  وَ كَلَّمَ اللَّهُ مُوسى تَكْلِيماً  نساء / 164  وَ لَمَّا جاءَ مُوسى لِمِيقاتِنا وَ كَلَّمَهُ رَبُّهُ  اعراف / 143 گرچه مىشود به موجب رواياتى كه مرحوم بلاغى در تفسير آلاء الرحمن اشاره كرده رسول خدا صلّى اللَّه عليه و آله را نيز در آن داخل كرد و نيز به موجب آيهء :  وَ ما كانَ لِبَشَرٍ أَنْ يُكَلِّمَهُ اللَّهُ إِلَّا وَحْياً أَوْ مِنْ وَراءِ حِجابٍ أَوْ يُرْسِلَ رَسُولًا فَيُوحِيَ بِإِذْنِهِ . . .  شورى / 51 كه هر سه ، طريق تكلم خدا است .\r\nجملهء  وَ رَفَعَ بَعْضَهُمْ دَرَجاتٍ  گويند راجع به حضرت رسول صلّى اللَّه عليه و آله است ، در المنار گويد : جمهور مفسران عقيده دارند كه مراد از آن رسول خدا است ، ولى قول الميزان از همه بهتر است و آن اينكه رسول خدا از مصاديق اين جمله است يعنى دليلى نداريم كه منحصر به آن جناب باشد .\r\nرسول خدا خاتم انبياء است . دينش كاملترين اديان ، معجزه‌اش معجزه جاودانى است ، كتابش حافظ كتابهاى گذشته مىباشد ، دربارهء او آمده :  وَ ما أَرْسَلْناكَ إِلَّا رَحْمَةً لِلْعالَمِينَ  انبياء / 107 ،   سُبْحانَ الَّذِي أَسْرى بِعَبْدِهِ لَيْلًا مِنَ الْمَسْجِدِ الْحَرامِ إِلَى الْمَسْجِدِ الْأَقْصَى   اسراء / 1 .\r\n\r\n","description":"","footnote":"","page_name":" 470 ","page_number":470},
  {"content":"\r\n\r\nدر آيه  وَ إِذْ أَخَذْنا مِنَ النَّبِيِّينَ مِيثاقَهُمْ وَ مِنْكَ وَ مِنْ نُوحٍ وَ إِبْراهِيمَ وَ مُوسى وَ عِيسَى . . .  احزاب / 7 او جلوتر از پيامبران اولو العزم ذكر شده . هر كه در اينها و نظير اينها فكر كند خواهد دانست كه آن حضرت از مصاديق بزرگ  وَ رَفَعَ بَعْضَهُمْ دَرَجاتٍ  است . مراد از بينات در  وَ آتَيْنا عِيسَى ابْنَ مَرْيَمَ الْبَيِّناتِ  همان است كه در آيه 49 و 50 سورهء آل عمران ذكر شده از قبيل زنده كردن مردگان شفا دادن نابينايان و غيره . روح القدس ظاهرا جبرئيل است ( بقره / 87 ) .\r\n وَ لَوْ شاءَ اللَّهُ مَا اقْتَتَلَ الَّذِينَ مِنْ بَعْدِهِمْ مِنْ بَعْدِ ما جاءَتْهُمُ الْبَيِّناتُ وَ لكِنِ اخْتَلَفُوا فَمِنْهُمْ مَنْ آمَنَ وَ مِنْهُمْ مَنْ كَفَرَ  .\r\nيعنى : اولا اگر خدا مىخواست همه را بر طاعت و فرمانبرى مجبور مىكرد و جنگ از بين مىرفت ولى خدا چنين نخواسته است ، ثانيا اختلاف و جنگ در اثر مجهول بودن حقايق نبوده و نيست بلكه حق بر آنها روشن شده نقص از جانب مردم است نه از طرف انبياء و دين ، ثالثا علّت جنگ همان اختلاف آنها بود كه دانسته و از روى هواى نفس اختلاف كردند ، در جنگ « جمل » مردى به محضر على عليه السّلام آمد گفت : يا امير المؤمنين دشمنان تكبير گفتند ما هم گفتيم ، آنها تهليل گفتند و نماز خواندند ما نيز چنين كرديم پس چرا با آنها مىجنگيم ؟ ! حضرت در جواب آيه فوق را تلاوت فرمود . آن مرد قانع شد و جنگيد تا شهيد گرديد .\r\n وَ لَوْ شاءَ اللَّهُ مَا اقْتَتَلُوا وَ لكِنَّ اللَّهَ يَفْعَلُ ما يُرِيدُ  .\r\n« شاء » ى اول راجع به عدم قتال در اثر عدم اختلاف بود يعنى : اگر خدا مىخواست اختلاف نمىكردند و جنگ واقع نمىشد ولى « شاء » ى دوم راجع به عدم جنگ با وجود اختلاف است يعنى اگر خدا مىخواست با وجود اختلاف هم جنگ نمىكردند ولى خدا آن را نخواسته است .\r\nزيرا اگر اختلاف به قتال نمىكشيد حقائق روشن نمىشد ، اينكه گروهى\r\n\r\n","description":"","footnote":"","page_name":" 471 ","page_number":471},
  {"content":"\r\n\r\nبا گروهى در اثر اختلاف ، با منطق يا شمشير مىجنگد بهترين كمك براى پيروزى حق و روشن شدن حق است اگر على عليه السّلام با معاويه نمىجنگيد نه حقيقت آن دو مكشوف مىشد و نه راه براى آيندگان هموار مىگرديد جمله  وَ لكِنَّ اللَّهَ يَفْعَلُ ما يُرِيدُ  شايد اشاره به اين علّت است .\r\n254 -  يا أَيُّهَا الَّذِينَ آمَنُوا أَنْفِقُوا مِمَّا رَزَقْناكُمْ مِنْ قَبْلِ أَنْ يَأْتِيَ يَوْمٌ لا بَيْعٌ فِيهِ وَ لا خُلَّةٌ وَ لا شَفاعَةٌ وَ الْكافِرُونَ هُمُ الظَّالِمُونَ  .\r\nانفاق به حقوق واجبى و مستحبى هر دو شامل است . در اين آيه پاداش اخروى انفاق در نظر است ، مراد از نبودن شفاعت ، شفاعتى است كه بدون اجازه خدا باشد و گرنه با اجازه خدا ، شفاعت و شفاعت كنندگان خواهد بود چنان كه ذيل آيهء 48 همين سوره مشروحا بررسى شده است ، انفاق در دنيا به جاى تجارت و دوستى و شفاعت در قيامت خواهد بود . مراد از كفر ظاهرا انكار لزوم انفاق است نه كفر اصطلاحى . يعنى انكار كنندگان لزوم انفاق ستمگرانند كه هم بر خود ستم مىكنند و هم بر جامعه .\r\n\r\nنكته‌ها\r\nخداوند پس از روشن كردن راههاى حق و باطل ، مردم را در اختيار هر يك آزاد گذاشته است . اديان آسمانى تخم اختلاف را در ميان مردم نكاشته‌اند ، اگر مردم از ديدهء انصاف بنگرند اختلافى در بين نخواهد بود ولى چون مختار خلق شده‌اند از روى انصاف نخواهند نگريست بالاخره اختلاف و در نتيجهء اختلاف تصادم و جنگ پيش خواهد آمد .\r\nدر عين حال اين برخوردها و تصادم‌ها كاروان بشرى را در راه تكامل و بيدار شدن مىاندازد  وَ لكِنَّ اللَّهَ يَفْعَلُ ما يُرِيدُ  معاويه‌ها و يزيدها خواهند بود بايد\r\n\r\n","description":"","footnote":"","page_name":" 472 ","page_number":472},
  {"content":"\r\n\r\nعلىها و حسين‌ها هم باشند تا تكليف مردم روشن گردد  قاتِلُوهُمْ يُعَذِّبْهُمُ اللَّهُ بِأَيْدِيكُمْ  . . .  وَ يَشْفِ صُدُورَ قَوْمٍ مُؤْمِنِينَ  توبه / 14 .\r\n\r\nانفاق\r\nلازم است شكافهاى جامعه بوسيلهء انفاق پر شود ، روزى و نعمت خدا به همه برسد ، مشكلات جامعه حل گردد ، بدترين جامعه‌ها جامعه‌اى است عده‌اى از سيرى مريض شوند و عده‌اى گرسنه بمانند ، به تعبير امير المؤمنين عليه السّلام\r\n« كظة ظالم و سغب مظلوم »\r\nباشد ، مردم بايد در اثر تربيت صحيح ، خود اين كار را بكنند و گرنه دولت‌ها به زور از آنها بگيرند  وَ الَّذِينَ يَكْنِزُونَ الذَّهَبَ وَ الْفِضَّةَ وَ لا يُنْفِقُونَها فِي سَبِيلِ اللَّهِ فَبَشِّرْهُمْ بِعَذابٍ أَلِيمٍ  توبه / 34 ، مرام كمونيستى كه نيمى از جهان را مىسوزاند ، و مرام سرمايه‌دارى كه هر روز سنگر خالى مىكند و با ترس و لرز زندگى مىكند مولود عدم انفاق است .\r\n\r\n","description":"","footnote":"","page_name":" 473 ","page_number":473},
  {"content":"\r\n\r\n\r\n[ سوره البقرة ( 2 ) : آيات 255 تا 257 
  ]\r\nاللَّهُ لا إِلهَ إِلاَّ هُوَ الْحَيُّ الْقَيُّومُ لا تَأْخُذُهُ سِنَةٌ وَ لا نَوْمٌ لَهُ ما فِي السَّماواتِ وَ ما فِي الْأَرْضِ مَنْ ذَا الَّذِي يَشْفَعُ عِنْدَهُ إِلاَّ بِإِذْنِهِ يَعْلَمُ ما بَيْنَ أَيْدِيهِمْ وَ ما خَلْفَهُمْ وَ لا يُحِيطُونَ بِشَيْءٍ مِنْ عِلْمِهِ إِلاَّ بِما شاءَ وَسِعَ كُرْسِيُّهُ السَّماواتِ وَ الْأَرْضَ وَ لا يَؤُدُهُ حِفْظُهُما وَ هُوَ الْعَلِيُّ الْعَظِيمُ ( 255 ) لا إِكْراهَ فِي الدِّينِ قَدْ تَبَيَّنَ الرُّشْدُ مِنَ الْغَيِّ فَمَنْ يَكْفُرْ بِالطَّاغُوتِ وَ يُؤْمِنْ بِاللَّهِ فَقَدِ اسْتَمْسَكَ بِالْعُرْوَةِ الْوُثْقى لا انْفِصامَ لَها وَ اللَّهُ سَمِيعٌ عَلِيمٌ ( 256 ) اللَّهُ وَلِيُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ وَ الَّذِينَ كَفَرُوا أَوْلِياؤُهُمُ الطَّاغُوتُ يُخْرِجُونَهُمْ مِنَ النُّورِ إِلَى الظُّلُماتِ أُولئِكَ أَصْحابُ النَّارِ هُمْ فِيها خالِدُونَ ( 257 )\r\n255 - خدا معبودى جز او نيست ، زنده و نگهدارنده است ، خواب سبك و سنگين او را نمىگيرد ، هر چه در آسمانها و زمين هست از آن او است ، كيست كه پيش او شفاعت كند جز باذن او ، گذشته و آيندهء شفاعتگران را مىداند ، آنها به چيزى از علم وى احاطه ندارند مگر به آنچه خودش خواسته حكومت و تدبير او همه آسمانها و زمين را فرا گرفته ، نگهدارى آسمانها و زمين به او سنگينى نمىكند ، و او خداى و الا مقام و عظيم الشأن است .\r\n256 - در دين تحميلى نيست ( كه ) هدايت از هلاكت شناخته شده . پس هر كه به طاغوت كفر ورزد و به خدا ايمان آورد ، به وسيله‌اى چنگ زده كه گسستن ندارد و خدا شنوا و دانا است .\r\n\r\n","description":"","footnote":"","page_name":" 474 ","page_number":474},
  {"content":"\r\n\r\n257 - خدا سرپرست كسانى است كه ايمان آورده‌اند آنها را از تاريكيها به طرف نور خارج مىكند ، آنها كه كافر شده‌اند سرپرستشان طاغوت‌ها هستند ، ( طاغوتها ) آنها را از نور به سوى تاريكيها بيرون مىكنند ، چنان كسان اهل آتش‌اند و در آن جاويدان خواهند بود .\r\n\r\nكلمه‌ها\r\nحى : زنده اين كلمه صفت مشبهه است و دلالت بر دوام حيات دارد .\r\nقيوم : مدبر كامل ، صيغه مبالغه است و نمايندهء قيمومت و تدبير كامل خدا بر خلق است .\r\nسنه : خواب سبك « چرت » اصل كلمه از « وسن » است .\r\nيشفع : شفاعت به معنى واسطگى « بقره / 48 » .\r\nبين ايديهم : معنى تحت اللفظى « ميان دو دوستشان » است مراد از اين تعبير چيزهاى حاضر است ، مثلا كسى كه مشغول جنگ است گويند : « الحرب بين يديه » مراد از « ما خلف » چيزها و اعمال گذشته است كه پشت سر گذاشته‌ايم .\r\nكرسى : سرير . تخت . مراد از آن ظاهرا حكومت و تدبير و سلطهء خدا بر خلق است .\r\nلا يؤده : سنگينى نمىكند . اصل كلمه از « اود » به معنى سنگينى است .\r\nالعظيم : مراد از آن عظمت شأن است نه عظمت جسمى .\r\nاكراه : اجبار . اصل كلمه از « كره » به معنى ناپسند داشتن و امتناع است .\r\nرشد : هدايت . به معنى كمال ، نجات و صلاح نيز آيد ( قاموس قرآن ) .\r\nغى : هلاكت . ( قاموس قرآن ) .\r\n\r\n","description":"","footnote":"","page_name":" 475 ","page_number":475},
  {"content":"\r\n\r\nطاغوت : اين كلمه در اصل مصدر است به معنى طغيان كردن . ولى به معنى فاعل به كار مىرود مراد از آن هر طغيانگر و متجاوز است مثل خدايان دروغين ، حكمرانان متجاوز و غيره .\r\nاستمسك : چنگ زده . با دست گرفته . اصل آن « مسك » به معنى گرفتن و نگاه داشتن است .\r\nالعروة الوثقى : عروه به معنى دستگيره . وثقى مؤنث اوثق به معنى محكمتر مىباشد .\r\nانفصام : از مادهء « فصم » به معنى قطع شدن است .\r\nولى : سرپرست . دوست و غيره ( بقره / 107 ) اصل كلمه به معنى نزديكى است .\r\n\r\nشرحها\r\nدر اين آيات شريفه اولا توحيد خالص و سلطه و احاطه مطلق و موقعيت خدا در جهان بررسى شده ثانيا روشن گرديده كه راه هدايت و ضلالت آشكار و واضح مىباشند و اجبارى در دين نيست . ثالثا : وظيفه مردم آنست كه به خداى حى و قيوم رو آورند تا از مطلق تاريكيها رهايى يافته و به دنياى روشنى قدم نهند و اگر در مقابل خدا به طاغوتها و بتها و رهبران ستمكار و دورغين روى آورند در تاريكيها فرو رفته از سعادت واقعى محروم خواهند ماند .\r\nآيهء اول معروف به « آية الكرسى » است . تدبر در معانى آن چگونگى ملكوت و حكومت و تدبير خدا را در جهان به بهترين وجهى روشن مىكند از اين رو در اخبار به اين آيه اهميت خاصى داده شده است .\r\nابى بن كعب گويد : رسول خدا صلّى اللَّه عليه و آله از من پرسيد كدام آيه در كتاب\r\n\r\n","description":"","footnote":"","page_name":" 476 ","page_number":476},
  {"content":"\r\n\r\nخدا با عظمت‌تر است ؟ گفتم :  اللَّهُ لا إِلهَ إِلَّا هُوَ الْحَيُّ الْقَيُّومُ  . آن حضرت دست به سينهء من زد و فرمود : علم بر تو آسان باشد . . . على عليه السّلام در ضمن حديثى از رسول خدا صلّى اللَّه عليه و آله نقل مىكند : . . . هر كه آية الكرسى را به وقت خواب بخواند خدا ، او و همسايه و همسايهء همسايه‌اش را ايمن گرداند .\r\nدر مجمع البيان از حضرت صادق عليه السّلام نقل شده : براى هر چيز قله‌ايست ، نخبه و قلهء قرآن آية الكرسى است « 1 » ، لازم است اين آيه را از بر كنيم و در موقع تلاوت به معانى آن توجه نمائيم تا سلطه و حكومت خدا در نظرمان پيوسته مجسم باشد .\r\n255 -  اللَّهُ لا إِلهَ إِلَّا هُوَ الْحَيُّ الْقَيُّومُ  .\r\nبه موجب دلالت صفت مشبهه بر دوام و به موجب :  وَ تَوَكَّلْ عَلَى الْحَيِّ الَّذِي لا يَمُوتُ  فرقان / 58 كه مرگ را از خدا نفى مىكند و به موجب :  كُلُّ شَيْءٍ هالِكٌ إِلَّا وَجْهَهُ  قصص / 88 كه فنا را به هر چيز جز او شامل مىداند ، معلوم مىشود كه مراد از « الحى » زندهء واقعى است كه فقط خداست .\r\nلفظ « قيوم » سه بار در قرآن مجيد آمده يكى در اين آيه ، ديگرى :  اللَّهُ لا إِلهَ إِلَّا هُوَ الْحَيُّ الْقَيُّومُ  آل عمران / 2 ، سوم  وَ عَنَتِ الْوُجُوهُ لِلْحَيِّ الْقَيُّومِ  طه / 111 و در هر سه با لفظ « حى » همراه است ، ممكن است آن را به مناسبت « حى » پاينده و دائم القيام معنى كنيم ولى دوام ، معنى صريح قيام نيست . بلكه اين كلمه از « قام بالامر / تولاه » است يعنى به كار برخاست و به كار مباشرت كرد .\r\nلذا طبرسى در معنى آن فرموده : « الدائم القيام بتدبير الحق و حفظهم » و راغب گفته : « القائم الحافظ لكل شىء و المعطى له ما به قوامه » بنا بر اين مراد از قيوم سرپرستى و تدبير كامل خدا بر جهان است يعنى : كسى كه به تدبير كار بطور كامل برخاسته است .\r\n\r\n\r\n","description":"","footnote":"\r\n( 1 ) -\r\nتفسير برهان « ان لكل شىء ذروة و ذروه القرآن آية الكرسى » .\r\n","page_name":" 477 ","page_number":477},
  {"content":"\r\n\r\n لا تَأْخُذُهُ سِنَةٌ وَ لا نَوْمٌ  اين وصف چهارم ، از اوصاف خداست نفى مطلق خواب از خدا بدان معنى كه خدا در تدبير و خدايى خود آنى از مخلوقات غافل نيست و همه را پيوسته زير نظر دارد ، علت آنكه اول خواب سبك و بعد خواب عادى از خدا نفى شده اين است كه خواب ضررش بر قيومت بيشتر از « چرت » است ، مقتضى آن بود كه اول خواب سبك نفى شود ، سپس خواب عادى ، يعنى :\r\nنه آن عامل ضعيف خدا را مىگيرد تا مخالف قيومت باشد و نه اين عامل قوى « 1 » .\r\n لَهُ ما فِي السَّماواتِ وَ ما فِي الْأَرْضِ  اين وصف پنجم است و حاكى است كه مالك حقيقى اشياء خداست ، ظهور آيه به خود آسمانها و زمين شامل نيست مگر آنكه مراد از  « ما فِي السَّماواتِ »  موجودات بالا و از  « ما فِي الْأَرْضِ »  موجودات پائين باشد .\r\n مَنْ ذَا الَّذِي يَشْفَعُ عِنْدَهُ إِلَّا بِإِذْنِهِ يَعْلَمُ ما بَيْنَ أَيْدِيهِمْ وَ ما خَلْفَهُمْ وَ لا يُحِيطُونَ بِشَيْءٍ مِنْ عِلْمِهِ إِلَّا بِما شاءَ  .\r\nيعنى : مالك و حاكم مطلق خداست ، كسى را حق دخالت و اظهار نظر در كار او نيست مگر آنكه خودش اجازه بدهد ، ظهور كلمات « من - ايديهم - خلفهم - يحيطون » در اولوا العقل است و نظر بواسطه بودن موجودات عاقل دارد يعنى هيچ يك از انسانها و ملائكه جز به اذن خدا به كسى شفاعت نمىكند نه در دنيا و نه در آخرت .\r\nبنا بر اين ، آيه در مقام نفى عقيده مشركين است كه به شفاعت بتهاى خود ايمان داشتند و مىگفتند :  هؤُلاءِ شُفَعاؤُنا عِنْدَ اللَّهِ  « 2 » مراد از ضمير « هم - يحيطون » ظاهرا شفاعت كنندگانند يعنى خدا به گذشته و حال و آينده آنها اطلاع كامل\r\n\r\n\r\n","description":"","footnote":"\r\n( 1 ) - از الميزان اقتباس شده است .\r\n( 2 ) - سورهء يونس / 18 .\r\n","page_name":" 478 ","page_number":478},
  {"content":"\r\n\r\nدارد و مىداند آنها چه كسانى هستند و به چه كسانى شفاعت خواهند كرد « 1 » وانگهى آنها فقط آن قدر مىدانند كه خدا خواسته و تعليمشان داده است ضمنا آيه شريفه وجود شفاعت را با اذن خدا ثابت مىكند رجوع شود به آيه 48 همين سوره .\r\n وَسِعَ كُرْسِيُّهُ السَّماواتِ وَ الْأَرْضَ وَ لا يَؤُدُهُ حِفْظُهُما  مراد از كرسى ظاهرا حكومت و احاطه خداست يعنى حكومت خدا و سلطهء او همهء موجودات را در بر گرفته است از حضرت صادق - صلوات اللَّه عليه - نقل شده كه مراد از كرسى علم خداست « 2 » وانگهى خدا داراى چنان قدرت است كه نگهدارى آسمانها و زمين به او سنگينى نمىكند  إِنَّ اللَّهَ يُمْسِكُ السَّماواتِ وَ الْأَرْضَ أَنْ تَزُولا  فاطر / 41 و در پايان آمده :  وَ هُوَ الْعَلِيُّ الْعَظِيمُ  و اوست خداى و الا مقام و عظيم الشأن كه داراى چنان صفات است .\r\n256 -  لا إِكْراهَ فِي الدِّينِ قَدْ تَبَيَّنَ الرُّشْدُ مِنَ الْغَيِّ  .\r\nاين جمله روشن مىكند كه در دين تحميلى نيست انبياء و مخصوصا پيامبر اسلام مردم را به چيز ناشناخته‌اى دعوت نكرده‌اند و نگفته‌اند چه بفهميد و چه نفهميد بايد بپذيريد ، بلكه به حكم « قد تبين . . . » به چيز شناخته شده‌اى خوانده‌اند على هذا مراد از اكراه آنست كه به كسى بگويند قبول كن اگر چه نمىفهمى تقليد كن و دم نزن .\r\nبه عبارت ديگر انبياء گفته‌اند اى مردم ما شما را به چيزى مىخوانيم كه مىفهميد البته اصول دين و كليات آن كاملا روشن است موقعى كه پيامبران دين را بر مردم عرضه كردند آنها فهميدند و قبول كردند بعضىها هم فهميدند ولى از\r\n\r\n\r\n","description":"","footnote":"\r\n( 1 ) - يعنى شفاعت آنها يك اصل معينى است كه از طرف خدا تعيين شده و در اختيار آنها گذاشته شده است نه مثل شفاعتهاى دنيا كه رئيس را از كارهاى شفاعت شده آگاه كرده و او را به تجديد نظر در حكمى كه داده وادار مىكنند .\r\n( 2 ) - توحيد صدوق / 327 در باره كرسى در قاموس قرآن بطور مفصل بحث كرده‌ام .\r\n","page_name":" 479 ","page_number":479},
  {"content":"\r\n\r\nروى خودپسندى انكار نمودند  وَ جَحَدُوا بِها وَ اسْتَيْقَنَتْها أَنْفُسُهُمْ ظُلْماً وَ عُلُوًّا  .\r\nبنا بر آنچه گفته شد اين جمله فقط بيان مطلب فوق است نه حكم تكوينى است و نه حكم تشريعى كه به صورت خبر آمده است ، و اگر بخواهيم از آن حكم تكوينى و يا تشريعى استفاده بكنيم بايد فقط جمله  « لا إِكْراهَ فِي الدِّينِ »  را در نظر بگيريم بدون ما بعد آن « 1 » .\r\nدر تفسير ابن كثير نقل شده بعضى از بازرگانان شام كه به مدينه كالا مىآوردند پسران مردى را به نام « حصين » به مسيحيت دعوت كردند ، آنها تحت تأثير قرار گرفته آن دعوت را پذيرفتند ، حصين سخت ناراحت شد و از رسول خدا خواست كه پسرانش را به قبول اسلام مجبور كند ولى در جواب او اين آيه نازل شد « 2 » .\r\nبه نظر نگارنده اين حديث نمىتواند درست باشد چون اولا آيه در اين صدد نيست ثانيا پسران حصين بنا بر صحت حديث مرتد فطرى و واجب القتل بوده‌اند چگونه پيامبر فرمايد : ناراحت نباش آنها را باسلام مخوان چون :  لا إِكْراهَ فِي الدِّينِ  مراد از آيه همان است كه قبلا گفته شد ، بنا بر آنچه گفته شد طرح اين اشكال كه : با وجود اين آيه جنگهاى اسلامى چطور توجيه مىشود ابدا لزومى ندارد كه اگر اسلام جنگ ابتدايى را هم جايز بداند مردم را به وسيله جنگ به چيز شناخته شده‌اى مىخواند . راجع به جنگهاى اسلامى ذيل آيه 190 همين سوره بحث شده است .\r\n فَمَنْ يَكْفُرْ بِالطَّاغُوتِ وَ يُؤْمِنْ بِاللَّهِ فَقَدِ اسْتَمْسَكَ بِالْعُرْوَةِ الْوُثْقى لَا انْفِصامَ لَها  .\r\n\r\n\r\n","description":"","footnote":"\r\n( 1 ) - حكم تكوينى آنست كه بگوئيم : در دين نمىشود اجبار باشد زيرا اعتقاد يا تحميل غير ممكن است ، و تشريعى آنست كه حق نداريد دين را به اجبار به كسى بقبولانيد .\r\n( 2 ) - در مجمع البيان و المنار همين خبر با مختصر تفاوت نقل شده است .\r\n","page_name":" 480 ","page_number":480},
  {"content":"\r\n\r\nيعنى : چون نجات از هلاكت مشخص گرديده پس هر كه خدايان دروغين را انكار كرده و به خدا تسليم شود ، به وسيله‌اى چنگ زده كه پاره شدن و از بين رفتن ندارد ، انسان در زندگى بايد محل اتكايى داشته باشد هر كه خدا را شناخت و به خدا تسليم شد به قدرت لا يزال ، جامع تمام صفات كمال ، به عالم نور ، علم ، فضيلت كمال و هستى مطلق تكيه كرده و « از قيد هر چه تعلق پذيرد آزاد شده است » كارش ، فكرش ، شخصيتش ، و تصميمش ، از اين قماش خواهد بود ، بر خلاف آنكه موجود زبونى را قبلهء خويش قرار داده باشد .\r\nلفظ طاغوت هشت بار در قرآن مجيد آمده و محل استعمال آن : بتهاى بى جان ، خدايان دروغين و حكام متجاوز است مثل  يُرِيدُونَ أَنْ يَتَحاكَمُوا إِلَى الطَّاغُوتِ  نساء / 60 ، جمع و مفرد در آن يكسان است  وَ اللَّهُ سَمِيعٌ عَلِيمٌ  خدا به هر دو گروه شنوا و دانا است .\r\n257 -  اللَّهُ وَلِيُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ وَ الَّذِينَ كَفَرُوا أَوْلِياؤُهُمُ الطَّاغُوتُ يُخْرِجُونَهُمْ مِنَ النُّورِ إِلَى الظُّلُماتِ  .\r\nآنان كه مؤمن هستند ، كارشان ، ديدشان ، فكرشان ، تلاششان ، و هر چيزشان خدايى و مطابق رضاى خداست ، اول رضاى خدا و عدالت و انصاف را در نظر مىگيرند ، سپس به عمل وارد مىشوند پس از تاريكيها بيرون شده و به نور داخل گشته‌اند ، آرى نور خدايى . ولى فكر طاغوت ، كار طاغوت ، تلاش طاغوت ، همه ظلمت ، همه شهوت ، همه مزاحمت و همه شيطانى است ، آنكه از طاغوت پيروى كند قهرا از نور به ظلمت انتقال يافته ، ادامهء پيروى طاغوت و توبه نكردن از آن موجب خلود در آتش است آرى  أُولئِكَ أَصْحابُ النَّارِ هُمْ فِيها خالِدُونَ  راجع به خلود رجوع شود به ذيل آيه  قالَ النَّارُ مَثْواكُمْ خالِدِينَ فِيها  انعام / 128 .\r\n\r\n","description":"","footnote":"","page_name":" 481 ","page_number":481},
  {"content":"\r\n\r\n\r\nنكته‌ها\r\nتوحيد سبب يك‌رنگى جوامع بشرى و از بين برنده امتيازات پوچ و بىمعنى است اعتقاد به توحيد منشأ تمام كمالات است ، فكر آدمى را از محيط مادى بالاتر برده و با ملكوت اعلى مربوط مىسازد ، توحيد آدمى را از بندگى طاغوت‌ها .\r\nجلادها ، سرمايه‌دارها مىرهاند و به حكم  إِيَّاكَ نَعْبُدُ وَ إِيَّاكَ نَسْتَعِينُ  از همه جز خدا بىنياز مىكند .\r\nانسان خدا ناشناس بايد عياش ، مزاحم ، ظالم ، شهوتران و بدكار باشد و اگر چنين نباشد احمق و نادان است زيرا براى چه خوبى كند و خوب باشد و براى چه ظالم و شهوتران نباشد مگر خدايى ، پاداش و عذابى در كمين اوست ؟\r\nولى جامعه‌اى كه اهل توحيد است ، خدايى حى و قيوم در بالاى سر مىبيند ، عذاب و پاداشى را در انتظار خود مىداند بايد نيك و نكوكار باشد جامعهء بىتوحيد جامعهء حيوانها است .\r\n* * * دين انسان را به راهى مىخواند كه قابل فهم و درك است ، اصولى كه اديان ارائه داده‌اند همه قابل فهم و موجب سعادتند ، پيامبران انسانها را به چيز ناشناخته نخوانده‌اند تا كوركورانه قبول كنند و نفهمند ، پيامبران همه به زبان مادرى و ساده و آسان با مردم سخن گفته‌اند ، تا دانا و نادان هر دو كلام آنها را فهميده‌اند به حكم : نحن معاشر الانبياء امرنا ان نكلم الناس به قدر عقولهم مطابق فهم مردم سخن گفته‌اند ، پس راه خدا راه ساده و آسان و قابل فهم است .\r\n* * * سعادت جامعهء بشرى در صورتى امكان‌پذير است كه رنگ توحيد داشته\r\n\r\n","description":"","footnote":"","page_name":" 482 ","page_number":482},
  {"content":"\r\n\r\nباشد ، و خدايان دروغين بىجان و با جان از اعتبار ساقط گردند ، يك اراده ، يك مشيت ، يك دستور و يك اللَّه حكومت كند ، فكرها ، كارها ، تصميم‌ها و ايده‌ها خدايى باشد و گرنه بشر در آتشى كه به دست خود افروخته خواهد سوخت  يُخْرِجُونَهُمْ مِنَ النُّورِ إِلَى الظُّلُماتِ  .\r\n\r\n","description":"","footnote":"","page_name":" 483 ","page_number":483},
  {"content":"\r\n\r\n\r\n[ سوره البقرة ( 2 ) : آيه 258 
  ]\r\nأَ لَمْ تَرَ إِلَى الَّذِي حَاجَّ إِبْراهِيمَ فِي رَبِّهِ أَنْ آتاهُ اللَّهُ الْمُلْكَ إِذْ قالَ إِبْراهِيمُ رَبِّيَ الَّذِي يُحْيِي وَ يُمِيتُ قالَ أَنَا أُحْيِي وَ أُمِيتُ قالَ إِبْراهِيمُ فَإِنَّ اللَّهَ يَأْتِي بِالشَّمْسِ مِنَ الْمَشْرِقِ فَأْتِ بِها مِنَ الْمَغْرِبِ فَبُهِتَ الَّذِي كَفَرَ وَ اللَّهُ لا يَهْدِي الْقَوْمَ الظَّالِمِينَ ( 258 )\r\n258 - آيا نگاه نكردى به آنكه با ابراهيم دربارهء پروردگار او محاجه كرد زيرا كه خدا به او ملك عطا كرده بود ، ابراهيم گفت : خداى من آنست كه زنده مىكند و مىميراند گفت : من زنده مىكنم و مىميرانم ، ابراهيم گفت : خدا خورشيد را از مشرق مىآورد تو او را از مغرب بياور ، ( در اين حال ) آنكه كفر مىورزيد مبهوت شد ، خدا گروه ظالمان را هدايت نمىكند .\r\n\r\nكلمه‌ها\r\nحاج : محاجه در آيه به معنى مخاصمه و مجادله است ، حجت در اصل دليلى است كه مقصود را روشن مىكند ، معناى اولى آن « قصد » است .\r\nملك : ( بضم ميم ) حكومت . پادشاهى .\r\nبهت : بهت به معنى تحير و سرگردانى است ، بهتان دروغى است كه شخص را مبهوت مىكند .\r\n\r\nشرحها\r\nاين آيه مصداق و نمايشى است از طاغوت كه در آيهء گذشته بررسى شد ، طاغوت در برابر پيامبر خدا ايستاده و ادعاء خدايى مىكند و مىگويد : حيات و مرگ در دست من است ، بايد مردم مرا خدا بدانند و مرا بندگى كنند ، بالاخره\r\n\r\n","description":"","footnote":"","page_name":" 484 ","page_number":484},
  {"content":"\r\n\r\nدر مقابل حق ، زبون و رسوا مىگردد ، خار راه بشريت اين گونه طاغوتها هستند .\r\n258 -  أَ لَمْ تَرَ إِلَى الَّذِي حَاجَّ إِبْراهِيمَ فِي رَبِّهِ أَنْ آتاهُ اللَّهُ الْمُلْكَ إِذْ قالَ إِبْراهِيمُ رَبِّيَ الَّذِي يُحْيِي وَ يُمِيتُ قالَ أَنَا أُحْيِي وَ أُمِيتُ  .\r\n« أ لم تر » در اينجا براى تعجب است ، « أن آتاه . . . » علت محاجه و تقدير آن « لان آتاه » است يعنى اين محاجه و جسارت بدان علت بود كه خدا به او پادشاهى داده بود ، نخوت و خودبينى سلطنت او را به اين كار واداشته بود « 1 » .\r\nمحاجه دربارهء رب ابراهيم بود كه رب او كيست ؟ گويى نمرود به ابراهيم گفته : رب تو كيست ؟ او در جواب فرمود : پروردگار من همانست كه زنده مىكند و مىميراند حيات و مرگ در دست اوست « 2 » .\r\nنمرود يا سخن آن حضرت را نفهميد و يا حمل به ظاهر كرد و گفت : من زنده مىكنم و مىميرانم پس رب تو منم بايد به من عبادت كنى ، نمرود نگفت :\r\n« و انا احيى و اميت » زيرا بنا بر واو عطف معنايش اين مىشد كه من هم اين كار را مىكنم بلكه نمرود گفت منهم كه اين كار را مىكنم ، گويند دستور داد دو نفر زندانى را آوردند يكى را آزاد كرد و يكى را اعدام نمود و گفت آن را حيات بخشيدم و اين را مرگ دادم ، ابراهيم عليه السّلام ديد كه استدلال با اين وضع و بى منطقى خصم به درازا خواهد كشيد لذا از راه ديگر وارد شد و گفت : خدا آفتاب را از طرف مشرق بيرون مىآورد اگر تو ربى ، آن را از مغرب طالع كن اينجا بود كافر و طاغوت مبهوت شد و از محاجه فرو ماند .\r\n\r\n\r\n","description":"","footnote":"\r\n( 1 ) - دربارهء اينكه خدا چطور به ظالم و طاغوت فرمانروايى مىدهد ذيل آيه :  قُلِ اللَّهُمَّ مالِكَ الْمُلْكِ . . .  آل عمران / 26 بررسى خواهد شد .\r\n( 2 ) - مراد آن حضرت حيات و مرگ واقعى بود كه هنوز هم فقط با آثارشان معلوم مىشوند و كسى از حقيقت آنها آگاه نيست ، از امام صادق عليه السّلام نقل شده كه ابراهيم عليه السّلام به نمرود گفت : اگر راست مىگويى اين را كه اكنون كشتى زنده كن .\r\n","page_name":" 485 ","page_number":485},
  {"content":"\r\n\r\n\r\nنكته‌ها\r\n1 - ممكن است بگوئيم : نمرود وجود خالق را قبول داشت و محاجه‌اش فقط دربارهء رب بود كه خالق خداست ولى رب منم ، اما از اينكه ابراهيم در بيان ديگر با لفظ « اللَّه » تعبير مىآورد معلوم مىشود اين منطق در بين نبوده بلكه ادعاى طاغوت اين بوده كه خالق ، إله و رب منم و در مقابل اين گونه جبارها چنان منطقى يافت نمىشود .\r\n2 -  وَ اللَّهُ لا يَهْدِي الْقَوْمَ الظَّالِمِينَ  يعنى : خدا در ظلمشان هدايت‌شان نمىكند هم ظلم كنند و هم در ظلمشان حق باشند چنين كارى ميسر نيست ، ظلم با حق جمع نمىشود هم بگويد من پروردگارم و هم منطق حق داشته باشد .\r\n3 - از على بن ابى طالب عليه السّلام نقل شده كه اسم آن جبار كه با ابراهيم عليه السّلام محاجه كرد نمرود بن كنعان بود ، مسعودى در مروج الذهب گويد : او اولين پادشاه از پادشاهان بابل بود كه حدود شصت سال پادشاهى كرد پيامبران اولين انسانها بودند كه براى توحيد و مبارزه با خدايان دروغين و خائنين عالم بشريت به پا خاستند ، ابراهيم عليه السّلام با آنكه به ظاهر يك فرد عادى بود به دربار او راه يافت و بينى او را به خاك ماليد .\r\nدر تفسير برهان نقل شده كه اين محاجه در هنگام شكستن بتها بدست آن حضرت بود ولى از امام صادق عليه السّلام نقل شده كه آن بعد از نجات آن حضرت از آتش بود كه خدا آن را به وى سرد و سلامت گردانيد  « وَ سَلامٌ عَلَى الْمُرْسَلِينَ »  .\r\n\r\n","description":"","footnote":"","page_name":" 486 ","page_number":486},
  {"content":"\r\n\r\n\r\n[ سوره البقرة ( 2 ) : آيات 259 تا 260 
  ]\r\nأَوْ كَالَّذِي مَرَّ عَلى قَرْيَةٍ وَ هِيَ خاوِيَةٌ عَلى عُرُوشِها قالَ أَنَّى يُحْيِي هذِهِ اللَّهُ بَعْدَ مَوْتِها فَأَماتَهُ اللَّهُ مِائَةَ عامٍ ثُمَّ بَعَثَهُ قالَ كَمْ لَبِثْتَ قالَ لَبِثْتُ يَوْماً أَوْ بَعْضَ يَوْمٍ قالَ بَلْ لَبِثْتَ مِائَةَ عامٍ فَانْظُرْ إِلى طَعامِكَ وَ شَرابِكَ لَمْ يَتَسَنَّهْ وَ انْظُرْ إِلى حِمارِكَ وَ لِنَجْعَلَكَ آيَةً لِلنَّاسِ وَ انْظُرْ إِلَى الْعِظامِ كَيْفَ نُنْشِزُها ثُمَّ نَكْسُوها لَحْماً فَلَمَّا تَبَيَّنَ لَهُ قالَ أَعْلَمُ أَنَّ اللَّهَ عَلى كُلِّ شَيْءٍ قَدِيرٌ ( 259 ) وَ إِذْ قالَ إِبْراهِيمُ رَبِّ أَرِنِي كَيْفَ تُحْيِ الْمَوْتى قالَ أَ وَ لَمْ تُؤْمِنْ قالَ بَلى وَ لكِنْ لِيَطْمَئِنَّ قَلْبِي قالَ فَخُذْ أَرْبَعَةً مِنَ الطَّيْرِ فَصُرْهُنَّ إِلَيْكَ ثُمَّ اجْعَلْ عَلى كُلِّ جَبَلٍ مِنْهُنَّ جُزْءاً ثُمَّ ادْعُهُنَّ يَأْتِينَكَ سَعْياً وَ اعْلَمْ أَنَّ اللَّهَ عَزِيزٌ حَكِيمٌ ( 260 )\r\n259 - يا مانند كسى كه بر آبادى گذر كرد كه از سكنه خالى و فقط بناها داشت ، گفت : خدا چگونه مردم اين آبادى را بعد از مرگشان زنده مىكند ؟ ! خدا او را صد سال بميرانيد سپس زنده‌اش كرد ، و گفت چقدر در اينجا مانده‌اى ؟ گفت : يك روز يا مقدارى از روز . گفت : بلكه صد سال مانده‌اى . به طعام و شرابت نگاه كن كه تغيير نيافته ، به الاغت نگاه كن ، تا ترا براى مردم نمونه‌اى گردانيم ، استخوانها را بنگر چگونه بلندشان مىكنيم ، سپس آنها را گوشت مىپوشانيم ، وقتى كه ( اين امر ) بر او روشن شد گفت : مىدانم كه خدا به هر چيز توانا است .\r\n260 - و چون ابراهيم گفت : خدايا به من بنما كه مردگان را چگونه زنده مىكنى ؟ گفت مگر ايمان نياورده‌اى ؟ گفت : بلى ولى براى اينكه قلبم آرام گيرد : گفت : پس چهار پرنده برگير و آنها را پاره پاره كن . . . سپس بر هر كوهى تكه‌اى از آنها را بگذار ، آن گاه آنها را صدا كن كه شتابان سوى تو آيند و بدان كه خدا توانا و حكمت كردار است .\r\n\r\n","description":"","footnote":"","page_name":" 487 ","page_number":487},
  {"content":"\r\n\r\n\r\nكلمه‌ها\r\nقريه : آبادى اعم از آنكه شهر باشد يا ده ، « قرى » در اصل به معنى جمع كردن است شهر را از آن قريه گويند كه خانه‌ها يا مردم را در يك جا جمع كرده است اينكه قريه را ده معنى كرده‌اند غلط مشهور است ( قاموس قرآن ) .\r\nخاوية : خالى . خواء در اصل به معنى خالى شدن است به معنى سقوط و انهدام نيز آيد ولى در آيه معناى اول مراد است .\r\nعروش : بناها . خانه‌ها . معناى اصلى عرش بلندى است ، تخت ، بنا ، داربست انگور و خانه را به مناسبت بلندى عرش و عروش گفته‌اند ( قاموس قرآن ) .\r\nلبثت : لبث به معنى درنگ و توقف است .\r\nلم يتسنه : متغير نشده . اين لفظ از مادهء « سنه » به معنى تغير است .\r\nننشزها : نشز در اصل به معنى بلند شدن است مراد از آن در آيه زنده شدن استخوانها و سوار شدن بر وى هم است .\r\nنكسوها : كسا و اكساء به معنى پوشاندن لباس است مراد در آيه پوشاندن گوشت بر استخوانهاست .\r\nصرهن : صور ( بفتح صاد ) و صير به معنى قطع كردن و متمايل ساختن است مراد از آن قطع و تكه تكه كردن است « صار الشيء :\r\nقطعه و فصله » .\r\nسعيا : سعى به معنى تند رفتن و كوشش است ، مراد از آن در آيه به تندى پرواز كردن است .\r\n\r\n","description":"","footnote":"","page_name":" 488 ","page_number":488},
  {"content":"\r\n\r\n\r\nشرحها\r\nدر دو آيه دو حكايت و سرگذشت بررسى شده كه هر يك نشانه‌اى از معاد و زنده شدن بعد از مردن است ، اول خلاصهء آنها را نقل كرده سپس به تفسير آيات مىپردازيم .\r\n1 - مردى از پيامبران خدا الاغى سوار شده با مقدارى از طعام و آب كه همراه دارد مشغول راه رفتن است ، در اثناى راه به شهرى يا دهى مىگذرد كه اهل آن همه مرده و خانه‌ها خالى و بىصاحب مانده‌اند .\r\nآن پيامبر با ديدن آن منظره مىگويد : خدا اين مردم را چگونه زنده خواهد كرد ، پس از اين سخن او را در همانجا خواب و مرگ فرا مىگيرد و صد سال تمام از مرگ او مىگذرد . سپس خدا او را زنده مىكند و مىگويد :\r\nچقدر در اينجا بوده‌اى ؟ مىگويد : يك روز يا مقدارى از يك روز .\r\nوحى مىآيد : نه بلكه صد سال در اينجا مانده‌اى ، آن گاه وحى مىرسد : به طعام و آبت نگاه كن كه فاسد نشده‌اند ( تو هم بىآنكه فاسد شوى همين طور مانده‌اى ) و آن گاه براى آنكه شكى در دلش نماند خطاب مىرسد : به الاغت نگاه كن و ببين چطور استخوانهاى آن را رويهم سوار كرده و بر آنها گوشت مىپوشانيم ، او از ديدن استخوانهاى الاغ يقين مىكند كه صد سال در آنجا مانده است ، و چون زنده شدن الاغ را با چشم خود مىبيند مىگويد : دانستم كه خدا به هر كارى تواناست ضمنا خدا به وى مىگويد كه زنده شدن تو نشانه‌ايست بر مردم كه بدانند قيامت حتمى است .\r\n2 - ابراهيم عليه السّلام آن پيامبر عظيم الشأن روزى از خدا در خواستى كرد و گفت : پروردگارا به من نشان ده كه مردگان را چگونه زنده خواهى كرد ؟ خطاب رسيد : آيا زنده شدن مردگان را باور نكرده‌اى ؟ عرض كرد چرا ، ولى مىخواهم\r\n\r\n","description":"","footnote":"","page_name":" 489 ","page_number":489},
  {"content":"\r\n\r\nدلم آرام و خاطرم مطمئن باشد . خطاب رسيد : چهار تا پرنده انتخاب كن آنها را سر بريده و بدنشان را تكه تكه كن سپس آن تكه‌ها را در كوهى چند بگذار و آن گاه آنها را بخوان ، خواهى ديد كه بدنها تركيب شده و زنده گشته و به شتاب پيش تو خواهند آمد و آن وقت بدان كه خدا ، توانا و حكمت كردار است اينك آيات .\r\n259 -  أَوْ كَالَّذِي مَرَّ عَلى قَرْيَةٍ وَ هِيَ خاوِيَةٌ عَلى عُرُوشِها  .\r\nبه نظر مىآيد « او » عطف بر معنايى است كه از آيات سابق فهميده مىشود توضيح اينكه از آيهء :  اللَّهُ وَلِيُّ الَّذِينَ آمَنُوا يُخْرِجُهُمْ . . .  روشن شد كه خدا يار اهل ايمان است و آنها را وارد نور مىكند و طاغوتها و سرپرست كفار هستند و آنها را به تاريكىها مىكشانند .\r\nآن گاه در آيات بعدى براى اين مطلب سه شاهد و مصداق آمده يكى جريان نمرود كه مصداق طاغوت است دومى و سومى سرگذشت آن پيامبر و ابراهيم عليه السّلام كه هر دو مصداق هدايت و وارد شدن به نور است .\r\nتقدير كلام اين است : خدا به نور وارد مىكند و طاغوتها به ظلمت ، مانند قضيه كسى كه با ابراهيم محاجه كرد يا مانند كسى كه بر يك آبادى گذر كرد ، نهايت اولى نمونهء ظلمت و دومى نمونهء نور است .\r\n« على عروشها » متعلق است به محذوفى مثل « باقية - قائمة » يعنى آن آبادى از سكنه خالى بود فقط بناها مانده بود در المنار گويد : به قولى : « و هى خاوية من السكان و قائمة على عروشها » از تلخيص البيان شريف رضى نقل شده كه فرموده : « اى خالية من اهلها على ما فيها من بواقى ابنيتها » اينكه خاويه را منهدم شده و عروش را سقفها معنى كنيم و بگوئيم اول سقفها افتاده و بعد ديوارها به روى آنها افتاده بود معناى دلچسبى نيست  قالَ أَنَّى يُحْيِي هذِهِ اللَّهُ بَعْدَ مَوْتِها  .\r\nمعلوم نيست كه اين سخن را به زبان آورده باشد و ظاهرا اين كلام ضمير\r\n\r\n","description":"","footnote":"","page_name":" 490 ","page_number":490},
  {"content":"\r\n\r\nاو بوده و در دل چنين گفته است  « فَأَماتَهُ اللَّهُ مِائَةَ عامٍ ثُمَّ بَعَثَهُ »  ظاهر كلام در مرگ معمولى است و اين از قدرت خدا بعيد نيست و عقلا ممكن است كه خدا كسى را بميراند و پس از صد سال زنده كند گرچه ما راههاى طبيعى آن را نمىدانيم .\r\n قالَ كَمْ لَبِثْتَ قالَ لَبِثْتُ يَوْماً أَوْ بَعْضَ يَوْمٍ قالَ بَلْ لَبِثْتَ مِائَةَ عامٍ  از اين كلام روشن مىشود كه او پيامبر بوده و گرنه وحى معنى نخواهد داشت وانگهى مردن او مثلا وقت طلوع آفتاب بوده زنده شدن به وقت عصر ، فكر كرده كه شايد همهء روز و شب را در خواب بوده و يا فقط از صبح تا عصر ، لذا با ترديد جواب داده است ولى وحى ادامه يافت كه : نه بلكه صد سال مانده‌اى .\r\n فَانْظُرْ إِلى طَعامِكَ وَ شَرابِكَ لَمْ يَتَسَنَّهْ وَ انْظُرْ إِلى حِمارِكَ وَ لِنَجْعَلَكَ آيَةً لِلنَّاسِ وَ انْظُرْ إِلَى الْعِظامِ كَيْفَ نُنْشِزُها ثُمَّ نَكْسُوها لَحْماً  .\r\nلفظ « انظر » سه بار براى اهميت قضيه تكرار شده . در اينجا لازم بود اولا بداند چطور بعد از گذشتن صد سال تغييرى در وجود وى پيدا نشده ، بدين جهت خدا طعام و شراب را به وى نشان داد كه چنان كه خدا آب و طعامت را بدون تغيير نگهداشته همانطور تو را نگهداشته است و از اين معلوم مىشود كه او در اين مدت نپوسيده است مثل اصحاب كهف ثانيا براى اينكه يقين كند كه مرگ صد سال صحيح است خدا فرمود به استخوانها نگاه كن كه آنها را چطور روى هم سوار كرده و زنده مىكنيم ( ظاهرا استخوانهاى الاغش بوده ) زيرا در آن صورت هم به مرگ صد سال يقين مىكرد و هم به زنده شدن بعد از مرگ ، و لفظ  وَ لِنَجْعَلَكَ آيَةً لِلنَّاسِ  ظاهرا عطف است بر محذوفى يعنى : اين كار را براى اطمينان تو انجام داديم و نيز براى آنكه تو را نشانه‌اى از معاد گردانيم تا مردم به آن باور كنند .\r\n فَلَمَّا تَبَيَّنَ لَهُ قالَ أَعْلَمُ أَنَّ اللَّهَ عَلى كُلِّ شَيْءٍ قَدِيرٌ  .\r\nپر روشن است كه زنده شدن استخوانها را ديده و در زبان و يا در ضمير گفته\r\n\r\n","description":"","footnote":"","page_name":" 491 ","page_number":491},
  {"content":"\r\n\r\nمىدانم كه خدا به هر چيز توانا است لفظ « اعلم » حاكى است كه از اول يقين داشته و سؤال براى ناآرامى خاطر بوده و گرنه مىگفت « علمت » دانستم كه خدا قادر است .\r\n260 -  وَ إِذْ قالَ إِبْراهِيمُ رَبِّ أَرِنِي كَيْفَ تُحْيِ الْمَوْتى قالَ أَ وَ لَمْ تُؤْمِنْ قالَ بَلى وَ لكِنْ لِيَطْمَئِنَّ قَلْبِي  .\r\nظهور آيه در آنست كه ابراهيم خواسته چگونگى اين كار را ببيند ، ولى چون ممكن بود تصور شود كه اين سؤال ناشى از شك در خود معاد است ، با سؤال و جواب بعدى روشن شده كه ابراهيم شكى در اصل معاد ندارد ، ناگفته نماند : علم با شنيدن غير از علم با ديدن است ، شخص مىداند كه در كارخانه ، چغندر به قند مبدل مىشود ولى هيچگاه آن اطمينان را نخواهد داشت كه با چشم خود آن را ببيند ، سؤال ابراهيم عليه السّلام از اين رقم بوده است .\r\n قالَ فَخُذْ أَرْبَعَةً مِنَ الطَّيْرِ فَصُرْهُنَّ إِلَيْكَ ثُمَّ اجْعَلْ عَلى كُلِّ جَبَلٍ مِنْهُنَّ جُزْءاً  .\r\nاز حضرت صادق - صلوات اللَّه عليه - نقل شده ابراهيم عليه السّلام چهار مرغ يعنى خروس ، كبوتر ، طاوس و كلاغ را ( پس از ذبح ) تكه تكه كرد بطورى كه گوشت استخوان و پرهاى آنها بهم آميخته شدند آن گاه آنها را ده قسمت كرده هر قسمت را بالاى كوهى گذاشت و سر آنها را در دست گرفت و چون آنها را به سوى خود خواند اعضاء بدن آنها در كوه‌ها جابجا شده و به طرف ابراهيم آمدند « 1 » .\r\nلفظ « صرهن » را جمعى به معنى متمايل ساختن گرفته‌اند ولى بهتر است كه به معنى قطع باشد ، در الميزان فرموده : قرائن نشان مىدهد كه آن به معنى قطع است تعديه به « الى » دلالت دارد كه « مايل ساختن » به آن تضمين شده است .\r\n\r\n\r\n","description":"","footnote":"\r\n( 1 ) - تفسير عياشى ترجمهء آزاد .\r\n","page_name":" 492 ","page_number":492},
  {"content":"\r\n\r\nيعنى آنها را در حالى كه به خود انس داده‌اى تكه تكه كن ، نگارنده گويد : متمايل ساختن اثرش آن بود كه پس از زنده شدن صداى ابراهيم را مىشناختند و به سوى او مىآمدند ( و اللَّه العالم ) .\r\n ثُمَّ ادْعُهُنَّ يَأْتِينَكَ سَعْياً وَ اعْلَمْ أَنَّ اللَّهَ عَزِيزٌ حَكِيمٌ  .\r\nيعنى پس از خواندن خواهى ديد كه به سرعت پيش تو آمدند و بدان كه خداى تو ، توانا و حكمت كردار است .\r\n\r\nنكته‌ها\r\nنام پيامبرى كه به آن آبادى گذر كرد در بعضى از روايات « ارميا » و در بعضى « عزير » است عجيب است كه زمخشرى در كشاف گويد : آن رهگذر به معاد منكر بود ، زيرا كه در رديف « نمرود » شمرده شده و نيز جملهء « انى يحيى . . . » كلمهء استبعاد است ، بعد گفته : گويند او عزير يا « خضر » بوده است .\r\nدر اين آيات دو نمونه از معاد و زنده شدن بعد از مرگ ذكر شده كه عده‌اى پس از مرگ زندگى تازه يافته‌اند ، در واقعهء اصحاب كهف آمده :\r\n وَ كَذلِكَ أَعْثَرْنا عَلَيْهِمْ لِيَعْلَمُوا أَنَّ وَعْدَ اللَّهِ حَقٌّ وَ أَنَّ السَّاعَةَ لا رَيْبَ فِيها  كهف / 21 يعنى اهل شهر را به زنده شدن آنها مطلع ساختيم تا بدانند كه معاد حتمى است ، در اين آيات آمده :  وَ لِنَجْعَلَكَ آيَةً لِلنَّاسِ  تا زنده شدن تو نمونه‌اى از معاد باشد ، هكذا در سرگذشت پرنده‌ها . گر چه ما راههاى اينها را نمىدانيم ولى از قدرت خدا بعيد نيستند مثل آتش ابراهيم ، عصاى موسى ، ولادت عيسى و . . .\r\nبعضى از دانشمندان شيعه و اهل سنت چون به اين قضايا مىرسند قصدشان اين است كه طورى توجيه نمايند كه خارق عادت نباشد ، علت اين كار دو چيز است يكى دلسوزى به اسلام كه مبادا مورد حمله قرار گيرد ، ديگرى ترس از\r\n\r\n","description":"","footnote":"","page_name":" 493 ","page_number":493},
  {"content":"\r\n\r\nغربىها و بعضى به اصطلاح روشنفكر ، ولى جايى كه خدا را به همه چيز قادر مىدانيم و صريح آيات دلالت دارد و محال عقلى هم در ميان نيست چرا از آنها بترسيم .\r\nشايد اين قضايا براى آيندگان به حكم مسأله‌اى باشد كه روى آن فكر كنند .\r\n\r\n","description":"","footnote":"","page_name":" 494 ","page_number":494},
  {"content":"\r\n\r\n\r\n[ سوره البقرة ( 2 ) : آيات 261 تا 266 
  ]\r\nمَثَلُ الَّذِينَ يُنْفِقُونَ أَمْوالَهُمْ فِي سَبِيلِ اللَّهِ كَمَثَلِ حَبَّةٍ أَنْبَتَتْ سَبْعَ سَنابِلَ فِي كُلِّ سُنْبُلَةٍ مِائَةُ حَبَّةٍ وَ اللَّهُ يُضاعِفُ لِمَنْ يَشاءُ وَ اللَّهُ واسِعٌ عَلِيمٌ ( 261 ) الَّذِينَ يُنْفِقُونَ أَمْوالَهُمْ فِي سَبِيلِ اللَّهِ ثُمَّ لا يُتْبِعُونَ ما أَنْفَقُوا مَنًّا وَ لا أَذىً لَهُمْ أَجْرُهُمْ عِنْدَ رَبِّهِمْ وَ لا خَوْفٌ عَلَيْهِمْ وَ لا هُمْ يَحْزَنُونَ ( 262 ) قَوْلٌ مَعْرُوفٌ وَ مَغْفِرَةٌ خَيْرٌ مِنْ صَدَقَةٍ يَتْبَعُها أَذىً وَ اللَّهُ غَنِيٌّ حَلِيمٌ ( 263 ) يا أَيُّهَا الَّذِينَ آمَنُوا لا تُبْطِلُوا صَدَقاتِكُمْ بِالْمَنِّ وَ الْأَذى كَالَّذِي يُنْفِقُ مالَهُ رِئاءَ النَّاسِ وَ لا يُؤْمِنُ بِاللَّهِ وَ الْيَوْمِ الْآخِرِ فَمَثَلُهُ كَمَثَلِ صَفْوانٍ عَلَيْهِ تُرابٌ فَأَصابَهُ وابِلٌ فَتَرَكَهُ صَلْداً لا يَقْدِرُونَ عَلى شَيْءٍ مِمَّا كَسَبُوا وَ اللَّهُ لا يَهْدِي الْقَوْمَ الْكافِرِينَ ( 264 ) وَ مَثَلُ الَّذِينَ يُنْفِقُونَ أَمْوالَهُمُ ابْتِغاءَ مَرْضاتِ اللَّهِ وَ تَثْبِيتاً مِنْ أَنْفُسِهِمْ كَمَثَلِ جَنَّةٍ بِرَبْوَةٍ أَصابَها وابِلٌ فَآتَتْ أُكُلَها ضِعْفَيْنِ فَإِنْ لَمْ يُصِبْها وابِلٌ فَطَلٌّ وَ اللَّهُ بِما تَعْمَلُونَ بَصِيرٌ ( 265 )\r\nأَ يَوَدُّ أَحَدُكُمْ أَنْ تَكُونَ لَهُ جَنَّةٌ مِنْ نَخِيلٍ وَ أَعْنابٍ تَجْرِي مِنْ تَحْتِهَا الْأَنْهارُ لَهُ فِيها مِنْ كُلِّ الثَّمَراتِ وَ أَصابَهُ الْكِبَرُ وَ لَهُ ذُرِّيَّةٌ ضُعَفاءُ فَأَصابَها إِعْصارٌ فِيهِ نارٌ فَاحْتَرَقَتْ كَذلِكَ يُبَيِّنُ اللَّهُ لَكُمُ الْآياتِ لَعَلَّكُمْ تَتَفَكَّرُونَ ( 266 )\r\n\r\n","description":"","footnote":"","page_name":" 495 ","page_number":495},
  {"content":"\r\n\r\n261 - حكايت آنها كه اموال خويش را در راه خدا خرج مىكنند ، همانند دانه‌ايست كه هفت سنبل رويانيده و در هر سنبل صد دانه هست ، خدا براى كسى كه بخواهد چند برابر مىكند ، خدا وسعت بخش و دانا است .\r\n262 - آنان كه اموال خويش را در راه خدا انفاق مىكند سپس انفاق خود را با منت و اذيتى دنبال نمىكنند ، پاداش آنها پيش پروردگارشان است ، ( در اين پاداش ) نه بيمى دارند و نه غمگين مىشوند .\r\n263 - گفتار خوب در برابر محتاج و عفو ( در مقابل خشونت او ) بهتر است از صدقه‌اى كه اذيت به دنبال دارد خدا بىنياز و بردبار است .\r\n264 - اى كسانى كه ايمان آورده‌ايد صدقات خويش را با منت و اذيت باطل نكنيد همچون كسى كه مال خويش را براى ريا ( تظاهر ) خرج مىكند و به خدا و معاد ايمان نمىآورد ، حكايت او مانند سنگ صافى است كه بر آن خاكى هست باران تندى به آن رسيده و آن را صاف و سخت رها كرده آنها از آنچه كرده‌اند چيزى نمىبرند ، خدا گروه كافران را هدايت نمىكند .\r\n265 - و حكايت آنان كه اموال خويش را براى طلب رضاى خدا و با استوارى نفس ، انفاق مىكنند مانند باغى است در نقطهء بلندى كه باران تندى به آن برسد و ميوه‌اش را دو چندان بدهد و اگر باران تندى به آن نرسد باران خفيفى ( در ثمر دادن آن ) كافى است ، خدا به آنچه مىكنيد بيناست .\r\n266 - آيا يكى از شما خوش دارد كه باغى از نخلها و تاكها داشته باشد و از زير درختان آن نهرها جارى شوند و در آن باغ از هر ميوه موجود باشد ، در حالى كه او پير شده و فرزندان ضعيف و ناتوان دارد . ( ناگاه ) گردبادى آتش‌دار به آن باغ برسد و بسوزد ؟ اين چنين خدا آيات خويش را براى شما بيان مىكند تا بينديشيد .\r\n\r\nكلمه‌ها\r\nسبيل اللَّه : منظور از سبيل اللَّه هر كار مفيدى است كه رضاى خدا و نفع مردم در آن باشد .\r\n\r\n","description":"","footnote":"","page_name":" 496 ","page_number":496},
  {"content":"\r\n\r\nحبة : دانه . مثل دانهء گندم و غيره .\r\nسنابل : سنبلها . مفرد آن سنبله است .\r\nيضاعف : تضعيف و مضاعفه ، زايد كردن بر اصل شىء است تا دو برابر يا بيشتر باشد .\r\nواسع : صاحب سعه . يعنى فضل و رحمت او وسيع است به معنى وسعت دادن نيز آيد ، مراد از آيه ظاهرا همان است .\r\nمنا : منت گذاشتن برخ كشيدن . اصل من به معنى قطع است گويى :\r\nبا برخ كشيدن نعمت و گفتن اينكه : آيا از تو دستگيرى نكردم ؟ ! نعمت و اجر آن را قطع مىكند ولى منت از خدا به معنى نعمت دادن است ( قاموس قرآن ) .\r\nاذى : اذيت دادن . ناراحت كردن .\r\nصدقه : صدقه چيزى است كه انسان از مال خود قربة الى اللَّه مىدهد ، اعم از واجب يا مستحبّ علت اين تسميه آنست كه بنده بوسيلهء آن صدق بندگى خود را اثبات مىكند .\r\nحليم : بردبار ( بقره / 225 ) .\r\nرئاء : نشان دادن . رئاء و رياء از مادهء « رؤيت » است ، رياء آنست كه كار خوبى را براى تظاهر و نشان دادن به ديگران بكنيم نه براى رضاى خدا .\r\nصفوان : سنگ صاف اصل صفو به معنى خالص است .\r\nوابل : باران تند « وبل » به معنى شدت است .\r\nصلد : صلد در اصل به معنى سختى است به معنى « سخت » نيز آيد ، سنگى را كه چيزى نمىروياند گويند : حجر صلد .\r\nمرضاة : رضايت خوشنودى .\r\n\r\n","description":"","footnote":"","page_name":" 497 ","page_number":497},
  {"content":"\r\n\r\nتثبيت : ثابت و استوار كردن .\r\nجنة : باغ « جن » به معنى پوشيدن است باغ و چمن را جنت گويند كه روى زمين را مستور مىكند .\r\nربوة : تپه بلندى « ربو » به معنى زيادت است ، تپه را به علت زيادت و بالا آمدن ربوه گفته‌اند ، « ربا » نيز از اين ماده است .\r\nاكل : ( بر وزن شتر ) ميوه . خوردنى .\r\nطل : باران خفيف . به قولى خفيفترين باران و به قولى شبنم . راغب آن را اضعف المطر معنى كرده است .\r\nنخيل : درختان خرما ، واحد آن نخل است به قولى نخل جمع نخله است ( قاموس قرآن ) .\r\nاعناب : انگور و درخت آن را عنب گويند ، در اينجا معناى دوم مناسب است .\r\nكبر : ( بر وزن جگر ) پيرى .\r\nاعصار : گردباد . عصر و اعصار به معنى فشردن است . رجوع شود به شرح آيه .\r\n\r\nشرحها\r\nدر اين آيات سخن از انفاق مال در راه خدا است كه نتيجهء آن هفتصد بار بلكه بيشتر است و در هر حال خالى از نتيجه نمىشود باشد . ولى بايد اولا در راه خدا و براى خدا باشد ثانيا بر شخص انفاق شده نبايد منتى گذاشت و يا اذيت كرد ، حتى اگر با زبان خوش ، طرف را از خود دور كند بهتر از آنست كه كمك كند و منت نهد ، ثالثا بايد نظرش تظاهر نباشد و در صورت منت و اذيت و تظاهر ،\r\n\r\n","description":"","footnote":"","page_name":" 498 ","page_number":498},
  {"content":"\r\n\r\nعملش باطل شده و اثرى در پيش خدا نخواهد داشت ، همچون كسى است كه گردباد يا آتشى محصول او را از بين ببرد و چيزى باقى نماند .\r\n261 -  مَثَلُ الَّذِينَ يُنْفِقُونَ أَمْوالَهُمْ فِي سَبِيلِ اللَّهِ كَمَثَلِ حَبَّةٍ أَنْبَتَتْ سَبْعَ سَنابِلَ فِي كُلِّ سُنْبُلَةٍ مِائَةُ حَبَّةٍ  .\r\nاين مثل در امثال ذرت و آفتاب گردان و نظير آنها وقوع خارجى دارد كه واقعا يك دانه مبدل به هفتصد دانه بلكه بيشتر مىشود ، در سنبل گندم تا 80 دانه شمرده شده است ، سبيل اللَّه يك معناى وسيعى است نمىشود آن را به جهاد منحصر كرد . بلكه به هر مصرف نيكى شامل است ، به نظر مىآيد كه اين مثل راجع به گسترش عمل است مثلا آنكه كتاب مفيدى به مردم اهدا مىكند يا آنكه تختى به بيمارستانى مىخرد اينها در مسير زمان مورد استفادهء اشخاص كثيرى واقع مىشوند در نتيجه كار خوب ، گسترش و ادامه پيدا مىكند ، البته پاداش دنيا و آخرت به حساب گسترش عمل خواهد بود .\r\n وَ اللَّهُ يُضاعِفُ لِمَنْ يَشاءُ وَ اللَّهُ واسِعٌ عَلِيمٌ  .\r\nاين مضاعف و كثرت در اثر پاكتر بودن نيست و بلكه در اثر انتخاب مورد انفاق است مثلا آنكه مسجدى يا بيمارستانى ساخته يا عده‌اى را موحد و خداشناس تربيت كرده گسترش و ادامهء عمل او بيشتر از كسى است كه تأمين يك سالهء خانواده‌اى را به عهده گرفته است وصف « واسع و عليم » نشان دهندهء زيادت و مضاعفه است يعنى خدا داراى رحمت وسيع و مضاعف مىكند و به نيت و طرز كار بندگان آگاه است .\r\nامام صادق عليه السّلام فرموده : چون بندهء مؤمن كار نيكى انجام دهد خدا عمل او را بر هر كار نيك هفتصد ضعف اضافه مىكند . . . ( يعنى هر يك عمل چهار صد و نود هزار برابر ) « 1 » .\r\n\r\n\r\n","description":"","footnote":"\r\n( 1 ) - آيه شريفه نظير اين روايت است كه :\r\n« من سن سنة حسنة فله مثل اجر من عمل بها . . . »\r\nدر تفسير عياشى از امام صادق ( ع ) نقل شده :\r\n« اذا احسن العبد المؤمن ضاعف اللَّه له عمله لكل حسنة سبعمائة ضعف و ذلك قول اللَّه تبارك و تعالى  وَ اللَّهُ يُضاعِفُ لِمَنْ يَشاءُ  » .\r\n","page_name":" 499 ","page_number":499},
  {"content":"\r\n\r\n262 -  الَّذِينَ يُنْفِقُونَ أَمْوالَهُمْ فِي سَبِيلِ اللَّهِ ثُمَّ لا يُتْبِعُونَ ما أَنْفَقُوا مَنًّا وَ لا أَذىً  .\r\nاتباع به معنى تعقيب كردنست ، منت آنست كه انفاق را برخ شخص بكشند و اذيت آنست كه مثلا كارى به وى رجوع كنند كه موجب رنجش و آزار وى باشد ، اين سخن در كارهاى اجتماعى نيز صادق است مثل رهبران خودباخته و نظير آنها كه كارهاى خويش را پيوسته برخ ملت مىكشند و  أَنَا رَبُّكُمُ الْأَعْلى  مىگويند خلاصه : انفاق واقعى آنست كه در راه خدا بوده و منت و آزارى در پى آن نباشد .\r\nو گرنه باطل و بىاثر خواهد بود .\r\n لَهُمْ أَجْرُهُمْ عِنْدَ رَبِّهِمْ وَ لا خَوْفٌ عَلَيْهِمْ وَ لا هُمْ يَحْزَنُونَ  .\r\nلفظ « عند ربهم » دلالت بر حتميت دارد و گرنه « اجر » شامل دنيا و آخرت است . خوف نسبت به آينده و حزن نسبت به حال است يعنى : اين اجر چنان حتمى است كه نه در آينده از بين خواهد رفت و نه اكنون ناديده گرفته خواهد شد .\r\nپس نه براى فردا ترسى هست و نه براى حالا اندوهى .\r\n263 -  قَوْلٌ مَعْرُوفٌ وَ مَغْفِرَةٌ خَيْرٌ مِنْ صَدَقَةٍ يَتْبَعُها أَذىً وَ اللَّهُ غَنِيٌّ حَلِيمٌ  .\r\nيعنى اگر سائل و فقير را با زبان خوش و اعتذار از خود دور بكنيد و اصرار و الحاح او را ناديده بگيريد ، بهتر از آنست كه كمكى بكنيد و بعد آزارش نمائيد خداوند « غنى » است ، احتياج سائل را رفع مىكند « حليم » است شما هم مثل او بردبار باشيد و در مقابل سائل بردبارى كنيد ، حليم باشيد .\r\nاز رسول خدا صلّى اللَّه عليه و آله منقول است : چون سائل چيزى خواست سخن او را قطع نكنيد تا آن را تمام كند سپس با وقار و آرامى به او جواب برگردانيد يا با كمكى مختصر و يا با اعتذار نيكو . . . « 1 » در قول معروف و مغفرت ثواب هست ولى در صدقهء\r\n\r\n\r\n","description":"","footnote":"\r\n( 1 ) - مجمع البيان .\r\n","page_name":" 500 ","page_number":500},
  {"content":"\r\n\r\nبا اذيت هم مال از بين مىرود و هم اجرى بدست نمىآيد ، لذا آن از اين بهتر است .\r\n264 -  يا أَيُّهَا الَّذِينَ آمَنُوا لا تُبْطِلُوا صَدَقاتِكُمْ بِالْمَنِّ وَ الْأَذى كَالَّذِي يُنْفِقُ مالَهُ رِئاءَ النَّاسِ وَ لا يُؤْمِنُ بِاللَّهِ وَ الْيَوْمِ الْآخِرِ  .\r\nآيه صريح است در اينكه منت و اذيت انفاق را باطل و بىاثر مىكند و نيز كار نيكى كه غرض عامل فقط تظاهر است در پيش خدا پاداشى نخواهد داشت ، ايضا معلوم مىشود كه ريا از كارهاى منافقان است آنكه به خدا و پاداش اخروى عقيده دارد كار ريايى نمىكند « 1 » .\r\nچرا منت و اذيت صدقه را باطل مىكند ؟ اين بدان جهت است كه با صدقه بار زندگى طرف را سبك مىكنيم و با منت و اذيت فشار بر او وارد مىكنيم اين فشار آن سبكى را از بين مىبرد ، اگر گويى چرا رياء عمل را باطل مىكند ؟\r\nگوئيم : خدا عادل است ، به هر كس نيت و خواست او را مىدهد ، خواست رياكار آنست كه مردم او را خوب بدانند و به به گويند ، به اين « خواست » هم مىرسد .\r\nدرباره « حبط عمل » در شرح آيهء 218 همين سوره بحث شده است .\r\n فَمَثَلُهُ كَمَثَلِ صَفْوانٍ عَلَيْهِ تُرابٌ فَأَصابَهُ وابِلٌ فَتَرَكَهُ صَلْداً  .\r\nاين مثل براى كسى است كه پس از انفاق منت مىنهد و آزار مىكند ، ضمير « مثله » به « نفاق با منت » عايد است يعنى همانطور كه باران تند ، سنگ صاف را مىشويد و خاك آن را مىبرد و در اثر صاف بودن چيزى از خاك در آن نمىماند ، منت و اذيت نيز آثار صدقه را به كلى از بين مىبرد  لا يَقْدِرُونَ عَلى شَيْءٍ مِمَّا كَسَبُوا  يعنى : كسانى كه انفاق مىكنند سپس منت گذاشته و اذيت مىكنند ، در دنيا بواسطه انفاقشان محبوبيتى نخواهند يافت و در آخرت\r\n\r\n\r\n","description":"","footnote":"\r\n( 1 ) - در اين آيه سخن از رياكارى است كه منافق است ، به خدا و معاد عقيده ندارد ولى لازم نيست هر ريا كننده چنين باشد .\r\n","page_name":" 501 ","page_number":501},
  {"content":"\r\n\r\nپاداشى نخواهند ديد آرى : انفاق باطل شده .\r\n وَ اللَّهُ لا يَهْدِي الْقَوْمَ الْكافِرِينَ  اين قسمت ظاهرا به رياكاران نيز شامل است يعنى : خدا اين گونه اشخاص را در اين كار و اين نيت هدايت نمىكند كه اين كار و نيت راه ضلالت است و در آن هدايت نمىتواند باشد ، آنها در اين كار راه كفر مىروند ، در راه كفر هدايت نيست . ظاهرا آنست كه كار آنها كار كفار است نه اينكه خود كافر باشند مثل آيه :  وَ مَنْ كَفَرَ فَإِنَّ اللَّهَ غَنِيٌّ عَنِ الْعالَمِينَ  آل عمران / 97 درباره تارك حج .\r\nناگفته نماند : خدا كسى را هدايت مىكند كه در كفر يا در كار بد ، توجه و تنبهى پيدا كند ، او در آن حال مورد هدايت است و ممكن است خدا فكر او را عوض كند و هدايت يابد و گرنه ادامهء كفر و ادامهء گناه مورد هدايت نمىشود زيرا آن ضلالت است و بس .\r\n265 -  وَ مَثَلُ الَّذِينَ يُنْفِقُونَ أَمْوالَهُمُ ابْتِغاءَ مَرْضاتِ اللَّهِ وَ تَثْبِيتاً مِنْ أَنْفُسِهِمْ كَمَثَلِ جَنَّةٍ بِرَبْوَةٍ أَصابَها وابِلٌ فَآتَتْ أُكُلَها ضِعْفَيْنِ فَإِنْ لَمْ يُصِبْها وابِلٌ فَطَلٌّ  .\r\nاين مثل براى كسانى است كه انفاق ريايى نمىكنند و نيز با منت و اذيت بعدى آن را باطل نمىنمايند .  « ابْتِغاءَ مَرْضاتِ اللَّهِ »  مىرساند كه ريا نمىكنند  « تَثْبِيتاً مِنْ أَنْفُسِهِمْ »  روشن مىكند كه اين انفاق ، منتى و اذيتى در پى ندارد ، بهتر است « تثبيتا » تميز باشد ، يعنى : نفس خود را تثبيت و استوار كرده‌اند كه بعدا منت نخواهند گذاشت .\r\nبودن باغ در نقطهء بلندى براى آنست كه از خطر سيل و سايهء درختان ديگر و نظير آن در امان باشد . اين باغ در اثر موقعيت و خوبى زمين طورى است كه اگر باران مفصلى به آن برسد ميوه دو چندان مىدهد و اگر باران نرسد ، باران خفيف و حتى شبنم در ثمر دادن آن كافى است يعنى : در هيچ حال بىثمر\r\n\r\n","description":"","footnote":"","page_name":" 502 ","page_number":502},
  {"content":"\r\n\r\nنخواهد بود ، انفاق اين گونه مردم ، نيز از اثر و ثواب خدايى خالى نخواهد بود كم باشد آن پاداش يا زياد ، لفظ « فطل » در تقدير « فطل يكفيها » است .\r\n وَ اللَّهُ بِما تَعْمَلُونَ بَصِيرٌ  اين جمله براى آنست كه انفاق شما حتما اثر و پاداش مورد مثل را خواهد داشت زيرا كه اين وعدهء خداست و به آنچه مىكنيد خدا بينا و دانا است .\r\n266 -  أَ يَوَدُّ أَحَدُكُمْ أَنْ تَكُونَ لَهُ جَنَّةٌ مِنْ نَخِيلٍ وَ أَعْنابٍ تَجْرِي مِنْ تَحْتِهَا الْأَنْهارُ لَهُ فِيها مِنْ كُلِّ الثَّمَراتِ وَ أَصابَهُ الْكِبَرُ وَ لَهُ ذُرِّيَّةٌ ضُعَفاءُ فَأَصابَها إِعْصارٌ فِيهِ نارٌ فَاحْتَرَقَتْ  .\r\nاين مثل ديگرى است براى آنان كه پس از انفاق منت مىنهند و آرزو مىكنند ، خلاصهء مثل آنست كه : شخص پير و از كار افتاده‌اى است كه قدرت كار كردن ندارد ، فرزندان ضعيفى دارد كه قادر به تأمين خود نيستند . او براى ادارهء خود و فرزندانش فقط يك باغ پر از درختان خرما و انگور و ميوه‌هاى ديگر و جويهاى آب دارد ، ناگهان گردباد تندى به آن مىرسد و در اثر به هم سائيدن درختان ، باغ آتش گرفته و مىسوزد . منت و اذيت بعدى مانند آتشى است كه از نفس شيطانى برخاسته ، ثواب و نتائج انفاق را مىسوزاند و شخص را دست خالى مىگذارد .\r\nاين مثلها براى آنست كه موحد در كارهاى خود هدف عالى داشته و رضاى خدا را در نظر داشته باشد نه اينكه در مرحلهء پست بشرى حركت كند .\r\nامروز معلوم شده : علت آتش‌سوزى جنگلها ، بادها يا گردبادهايى است كه درختان را بهم سائيده و در اثر سائيده شدن آتش توليد مىشود و جنگل مىسوزد ، اين از امتيازات قرآن مجيد است كه به علت توليد آتش با لفظ « اعصار » كه به معنى فشردن و فشار وارد كردن است ، اشاره مىكند . اين است كه امام صادق عليه السّلام « اعصار » را باد معنى كرده است « 1 » .\r\n\r\n\r\n","description":"","footnote":"\r\n( 1 ) - تفسير عياشى .\r\n","page_name":" 503 ","page_number":503},
  {"content":"\r\n\r\n كَذلِكَ يُبَيِّنُ اللَّهُ لَكُمُ الْآياتِ لَعَلَّكُمْ تَتَفَكَّرُونَ  علت اين گونه مثلها و توضيح‌ها همانست كه مردم در اين گونه چيزها بيانديشند و هدفهاى عالى در پاى اغراض حيوانى قربانى نكنند .\r\n\r\nنكته‌ها\r\nدنيا در آتش اختلاف طبقاتى مىسوزد ، سالى صدها هزار نفر از نبودن خوراك كافى مىميرند ، فاصلهء يك فرد با فرد ديگر در زندگى هزار قدم بلكه بيشتر است ، آمار نشان مىدهد كه مثلا : در « كنگو » بطور متوسط به هر نفر سالانه نيم كيلو گوشت مىرسد ، در هندوستان سه كيلو ، و در انگلستان 73 كيلو ، تفاوت و نوسان ما بين « كنگو » و انگلستان 146 برابر است ، در آمريكا بطور متوسط هر دو نفر يك ماشين سوارى و در هندوستان هر 1083 نفر يك اتومبيل دارند و درآمد سالانه براى هر نفر در « بنگلادش » 70 دلار و در آمريكا سه هزار و هفتصد و سى دلار است . هر كه در محل خود فاصلهء طبقات را در زندگى با دقت ملاحظه كند گيج خواهد گشت .\r\nدنياى سوسياليستى براى مقابله با اين فاصله ، مالكيت فردى را لغو كرده و انسان را از طبيعىترين حقش محروم ساخته و على رغم اين ادعا رهبرانش در حوضهاى پر از شير ، آب تنى مىكنند با آنكه طبقهء محروم براى اطفالشان شير پيدا نمىكنند ، دنياى سرمايه‌دارى با وضع مالياتهاى سنگين با اين اختلاف طبقاتى به مبارزه برخاسته است ولى مىبينيم هيچ يك كارى از پيش نبرده‌اند .\r\nبايد جامعه را بر اساس توحيد تربيت كرد ، قطع نظر از مالياتها ، مردم با اهداف عالى ، انفاقهاى بزرگى در « سبيل اللَّه » بكنند و شكافهاى جامعه را پر نمايند ، و گرنه انسانها در اختلاف طبقاتى خواهند سوخت ، و بلاهاى دنيوى و عذابهاى اخروى در تعقيب خوشگذرانان از خدا بىخبر خواهد بود .\r\n\r\n","description":"","footnote":"","page_name":" 504 ","page_number":504},
  {"content":"\r\n\r\nيحيى بن سعيد مىگويد : عمر بن عبد العزيز مرا مأمور وصول ماليات افريقا كرد ، من ماليات آنجا را وصول كردم و به جستجوى مستمندان برخاستم ليكن يك تن بينوا نيافتم كه از من چيزى بپذيرد چرا ؟ چون عمر بن عبد العزيز مردم را بىنياز كرده بود « 1 » آرى پياده كردن مكتب انفاق اسلام چنين است .\r\nلفظ  كَمَثَلِ حَبَّةٍ أَنْبَتَتْ سَبْعَ سَنابِلَ . . .  حاكى است كه عملى شدن مسئلهء انفاق موجوديت اغنيا را بيش از نيازمندان حفظ مىكند ، آنكه در مقابل يك ، هفتصد دريافت مىكند ببين چه نتائجى دريافت خواهد كرد ، آيهء شريفه اين اجر را به آخرت منحصر نكرده بلكه مطلق گفته است ، از اينجا مىتوان دانست كه قرآن چرا به انفاق اين قدر اهميت مىدهد .\r\n\r\n\r\n","description":"","footnote":"\r\n( 1 ) - سيرهء عمر بن عبد العزيز ص 59 تأليف ابو محمد عبد اللَّه بن الحكم متوفاى 214 به نقل كتاب منابع فقه .\r\n","page_name":" 505 ","page_number":505},
  {"content":"\r\n\r\n\r\n[ سوره البقرة ( 2 ) : آيات 267 تا 274 
  ]\r\nيا أَيُّهَا الَّذِينَ آمَنُوا أَنْفِقُوا مِنْ طَيِّباتِ ما كَسَبْتُمْ وَ مِمَّا أَخْرَجْنا لَكُمْ مِنَ الْأَرْضِ وَ لا تَيَمَّمُوا الْخَبِيثَ مِنْهُ تُنْفِقُونَ وَ لَسْتُمْ بِآخِذِيهِ إِلاَّ أَنْ تُغْمِضُوا فِيهِ وَ اعْلَمُوا أَنَّ اللَّهَ غَنِيٌّ حَمِيدٌ ( 267 ) الشَّيْطانُ يَعِدُكُمُ الْفَقْرَ وَ يَأْمُرُكُمْ بِالْفَحْشاءِ وَ اللَّهُ يَعِدُكُمْ مَغْفِرَةً مِنْهُ وَ فَضْلاً وَ اللَّهُ واسِعٌ عَلِيمٌ ( 268 ) يُؤْتِي الْحِكْمَةَ مَنْ يَشاءُ وَ مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً وَ ما يَذَّكَّرُ إِلاَّ أُولُوا الْأَلْبابِ ( 269 ) وَ ما أَنْفَقْتُمْ مِنْ نَفَقَةٍ أَوْ نَذَرْتُمْ مِنْ نَذْرٍ فَإِنَّ اللَّهَ يَعْلَمُهُ وَ ما لِلظَّالِمِينَ مِنْ أَنْصارٍ ( 270 ) إِنْ تُبْدُوا الصَّدَقاتِ فَنِعِمَّا هِيَ وَ إِنْ تُخْفُوها وَ تُؤْتُوهَا الْفُقَراءَ فَهُوَ خَيْرٌ لَكُمْ وَ يُكَفِّرُ عَنْكُمْ مِنْ سَيِّئاتِكُمْ وَ اللَّهُ بِما تَعْمَلُونَ خَبِيرٌ ( 271 )\r\nلَيْسَ عَلَيْكَ هُداهُمْ وَ لكِنَّ اللَّهَ يَهْدِي مَنْ يَشاءُ وَ ما تُنْفِقُوا مِنْ خَيْرٍ فَلِأَنْفُسِكُمْ وَ ما تُنْفِقُونَ إِلاَّ ابْتِغاءَ وَجْهِ اللَّهِ وَ ما تُنْفِقُوا مِنْ خَيْرٍ يُوَفَّ إِلَيْكُمْ وَ أَنْتُمْ لا تُظْلَمُونَ ( 272 ) لِلْفُقَراءِ الَّذِينَ أُحْصِرُوا فِي سَبِيلِ اللَّهِ لا يَسْتَطِيعُونَ ضَرْباً فِي الْأَرْضِ يَحْسَبُهُمُ الْجاهِلُ أَغْنِياءَ مِنَ التَّعَفُّفِ تَعْرِفُهُمْ بِسِيماهُمْ لا يَسْئَلُونَ النَّاسَ إِلْحافاً وَ ما تُنْفِقُوا مِنْ خَيْرٍ فَإِنَّ اللَّهَ بِهِ عَلِيمٌ ( 273 ) الَّذِينَ يُنْفِقُونَ أَمْوالَهُمْ بِاللَّيْلِ وَ النَّهارِ سِرًّا وَ عَلانِيَةً فَلَهُمْ أَجْرُهُمْ عِنْدَ رَبِّهِمْ وَ لا خَوْفٌ عَلَيْهِمْ وَ لا هُمْ يَحْزَنُونَ ( 274 )\r\n\r\n","description":"","footnote":"","page_name":" 506 ","page_number":506},
  {"content":"\r\n\r\n267 - اى كسانى كه ايمان آورده‌ايد از خوب‌هاى آنچه كسب كرده‌ايد و از آنچه از زمين براى شما بيرون آورده‌ايم انفاق كنيد ، و پست آن را در نظر نگيريد كه انفاق كنيد حال آنكه خود آن را نمىگيريد مگر آنكه در گرفتن چشم‌پوشى كنيد و بدانيد كه خدا بىنياز و پسنديده است .\r\n268 - شيطان به شما وعدهء تنگدستى مىدهد و به زشت ( بخل ) دعوت مىكند ( ولى ) خدا به شما از جانب خود وعدهء آمرزش و فزونى مىدهد ، خدا وسعت بخش و داناست .\r\n269 - معرفت و درك را به هر كه بخواهد مىدهد و به هر كه معرفت ( و بينش ) داده شد خير فراوانى داده شده است و جز خردمندان ( درك نمىكنند ) و متذكر نمىگردند .\r\n270 - آنچه انفاق كرده‌ايد و يا نذرى كه ملتزم شده‌ايد خدا آن را مىداند ، ستمگر آن را يارانى نيست .\r\n271 - اگر صدقات را آشكار بدهيد آن خوبست و اگر آن را مخفى داشته و به فقراء بدهيد ، آن براى شما بهتر است ( خدا ) قسمتى از گناهانتان را مىپوشاند ( محو مىكند ) خدا به آنچه مىكنيد داناست .\r\n272 - هدايت آنها ( كه درست انفاق بكنند ) بر عهدهء تو نيست ، بلكه خدا هر كه را بخواهد هدايت مىكند آنچه از مال انفاق مىكنيد براى خودتان است ، جز براى طلب رضاى خدا انفاق نمىكنيد ، هر چه از مال انفاق بكنيد به شما داده مىشود و مظلوم نمىشويد .\r\n273 - ( صدقه ) براى فقيرانى است كه در راه خدا ( از مال خود ) ممنوع و آواره شده‌اند قدرتى به تلاش و سفر ندارند ، شخص بىاطلاع از جهت عفتشان آنها را ثروتمند مىپندارد ، تو آنها را از چهره‌شان مىشناسى از مردم به اصرار سؤال نمىكنند ، آنچه از مال انفاق مىكنيد خدا به آن دانا است .\r\n274 - آنان كه اموال خويش را شب و روز نهان و آشكار انفاق مىكنند ، مزدشان نزد\r\n\r\n","description":"","footnote":"","page_name":" 507 ","page_number":507},
  {"content":"\r\n\r\nپروردگارشان است ، نه ترسى دارند و نه محزون مىشوند .\r\n\r\nكلمه‌ها\r\nطيبات : طيب به معنى دلچسب و خوش‌آيند ، جمع آن طيبات است .\r\nتيمموا : تيمم و تأمم به معنى قصد است .\r\nخبيث : پليد ، ناپاك ، پست « خبث خبثا : ضد طاب » .\r\nتغمضوا : غمض و اغماض به معنى چشم‌پوشى و تساهل است ، و در اصل به معنى چشم بهم گذاشتن مىباشد .\r\nحميد : پسنديده ، از اسماء حسنى است .\r\nفقر : نادارى حاجت . آن در اصل از فقار ( ستون فقرات ) است ، احتياج را از آن فقر گفته‌اند كه بمنزلهء شكسته شدن ستون فقرات است .\r\nفحشاء : كار بسيار بد ( بقره / 169 ) .\r\nفضل : زيادت . در قرآن مجيد به معنى برترى و احسان و عطيه به كار رفته است .\r\nواسع : واسع الرحمة وسعت بخش « وسع اللَّه عليه رزقه : بسط و كثره » اقرب الموارد .\r\nالحكمة : درك بينش .\r\nنفقه : آنچه خرج مىشود ( اسم مصدر است ) .\r\nفنعما هي : آن در اصل « نعم ماهى » يعنى خوب چيزى است آن صدقات « ما » تميز « نعم » است .\r\nيكفر : تكفير در اصل به معنى پوشاندن ، مراد از آن بخشودن گناه است .\r\nسيئاتكم : سوء ( بضم سين ) بد ، و به فتح آن به معنى بدى است . سيئه مؤنث سىء به معنى بد و بدى آور و محزون كننده است در قرآن اغلب\r\n\r\n","description":"","footnote":"","page_name":" 508 ","page_number":508},
  {"content":"\r\n\r\nدر آثار گناهان به كار رفته است ( قاموس قرآن ) .\r\nوجه اللَّه : وجه به معنى چهره و ذات شىء است ، مراد از آن در آيه توجه و رو كردن خداست .\r\nاحصروا : حصر : حبس و تنگ گرفتن احصار نيز به همان معنى است .\r\nتعفف : مناعت طبع خود نگه‌دار بودن .\r\nضربا : در قاموس و اقرب الموارد آمده : « ضرب : تحرك » ظاهرا مراد از آن در آيه تلاش و تكسب است نه مسافرت .\r\nسيما : علامتى كه چيزى با آن شناخته مىشود .\r\nالحاف : اصرار و سماجت . « الحف السائل : الح » .\r\nالباب : جمع لب . آن در اصل به معنى مغز است و در عقل و خرد به كار رود .\r\n\r\nشرحها\r\nمضمون آيات فوق در تعقيب انفاق به شرح زير است .\r\nاولا مؤمن مقدارى از منافع كسب و محصول زراعت خويش را در راه خدا انفاق كند ، اما آن نفقه بايد به درد بخور و احتياج رفع كن باشد نه چيزى كه اگر به خود شخص بدهند حاضر به قبول آن نباشد .\r\nثانيا : در اين كار با افكار شيطانى و اينكه چرا انفاق كنم شايد در آينده محتاج شوم ، مبارزه نمايد زيرا پيوسته اين افكار در مغز انسان خواهد بود .\r\nثالثا : هر كه اهميت انفاق و لزوم آن را بفهمد ، كمال و دركى از خدا به وى عطا شده است .\r\nرابعا : انفاق را مىشود علنى و با اطلاع ديگران و يا بطور مخفى انجام داد .\r\nخامسا : فقراء عفيف در اين كار مقدم مىباشند و نيز همه اينها پيش خدا پاداشى\r\n\r\n","description":"","footnote":"","page_name":" 509 ","page_number":509},
  {"content":"\r\n\r\nحتمى دارند .\r\n267 -  يا أَيُّهَا الَّذِينَ آمَنُوا أَنْفِقُوا مِنْ طَيِّباتِ ما كَسَبْتُمْ وَ مِمَّا أَخْرَجْنا لَكُمْ مِنَ الْأَرْضِ  .\r\nظهور « طيبات » در پاكيزگى ظاهرى است يعنى چيزهايى كه پاكيزه و مورد پسند هستند و به تعبير ديگر مصداق « مما تحبون » مىباشند چنان كه آمده :\r\n لَنْ تَنالُوا الْبِرَّ حَتَّى تُنْفِقُوا مِمَّا تُحِبُّونَ  آل عمران / 92 على هذا مراد از « خبيث » چيز خراب و غير قابل پسند است ، ولى از روايات معلوم مىشود كه پاكيزگى معنوى يعنى حلال بودن نيز در نظر است ، از امام صادق عليه السّلام نقل شده : مردم در جاهليت از كسب حرام جمع كرده بودند ، چون مسلمان شدند خواستند آنها را به عنوان صدقه بدهند ، خدا قبول نكرد مگر آنكه از مال پاكيزه ( حلال ) صدقه بدهند . « 1 » « ما كسبتم » شامل منافع تجارت و صنعت ،  مِمَّا أَخْرَجْنا لَكُمْ مِنَ الْأَرْضِ  .\r\nشامل منافع زراعت و منابع زيرزمينى ، « انفقوا » شامل انفاق واجبى و مستحبى است .\r\n وَ لا تَيَمَّمُوا الْخَبِيثَ مِنْهُ تُنْفِقُونَ وَ لَسْتُمْ بِآخِذِيهِ إِلَّا أَنْ تُغْمِضُوا فِيهِ  « خبيث » چنان كه گفته شد به ناپسند و حرام هر دو شامل است ، از امير - المؤمنين - صلوات اللَّه عليه - نقل شده است كه مردم خرماى خراب را داخل خرماى صدقه ( زكات ) مىكردند آيه دربارهء آنها نازل شد « 2 » در جملهء  وَ لَسْتُمْ بِآخِذِيهِ إِلَّا أَنْ تُغْمِضُوا  در جاى  « مِمَّا تُحِبُّونَ »  است يعنى چيزى را كه اگر در\r\n\r\n\r\n","description":"","footnote":"\r\n( 1 ) - تفسير صافى از كافى .\r\n( 2 ) - مجمع البيان و نيز در مجمع از حضرت صادق عليه السّلام نقل شده : آيه دربارهء اقوامى نازل شد كه در جاهليت اموال ربوى داشتند خواستند از آن انفاق كنند ، خدا از آن نهى فرمود و دستور داد كه از مال پاك و حلال انفاق كنند .\r\n","page_name":" 510 ","page_number":510},
  {"content":"\r\n\r\nاداى حق به شما دهند قبول نمىكنيد به عنوان صدقه ندهيد بلكه از  « مِمَّا تُحِبُّونَ »  بدهيد ناگفته نماند : در اين آيه مقدار انفاق در نظر نيست فقط جنس آن منظور است .\r\n وَ اعْلَمُوا أَنَّ اللَّهَ غَنِيٌّ حَمِيدٌ  اين دو وصف ، مربوط به مطلب آيه است ، يعنى خدا بىنياز است ، حاجتى به انفاق شما ندارد ، دستور انفاق پاك ، فقط به نفع شما و جامعهء شما است وانگهى خدا حميد و پسنديده است ، لايق درگاه او فقط انفاق پسنديده است .\r\n268 -  الشَّيْطانُ يَعِدُكُمُ الْفَقْرَ وَ يَأْمُرُكُمْ بِالْفَحْشاءِ  .\r\nشيطان به هنگام انفاق وسوسه مىكند كه شايد در آينده به اين مال محتاج شوى لازم است انفاق نكنى و براى روز مبادا نگاه دارى . مراد از فحشاء ظاهرا بخل است ، طبرسى فرموده : بخيل را فاحش گويند المنار گفته : بخل نزد عرب بدترين فحشاء است وسوسهء فقر سبب توليد صفت بخل است آدم بخيل در نزد مردم بىاعتبار و از رحمت خدا مأيوس است .\r\nلذا شيطان با وعدهء فقر ، آدمى را به فحشاء و بىارزشى مىخواند  وَ اللَّهُ يَعِدُكُمْ مَغْفِرَةً مِنْهُ وَ فَضْلًا وَ اللَّهُ واسِعٌ عَلِيمٌ  اما خدا ( بوسيلهء انفاق ) شما را به آمرزيده شدن و وسعت مال و اعتبار مىخواند ، معلوم مىشود كه انفاق از اسباب مغفرت و زيادت مال و آبرو است . خدا وسعت بخش و به حال انفاق كننده دانا است .\r\n269 -  يُؤْتِي الْحِكْمَةَ مَنْ يَشاءُ وَ مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً  .\r\nبه نظرم مراد از حكمت در اينجا درك اهميت انفاق در زندگى فرد و جامعه است از حضرت صادق - صلوات اللَّه عليه - نقل شده كه : حكمت ، معرفت\r\n\r\n","description":"","footnote":"","page_name":" 511 ","page_number":511},
  {"content":"\r\n\r\nو تفقه در دين است « 1 » يعنى : خدا درك و معرفت را به هر كه بخواهد مىدهد و هر كه به او معرفت داده شده حقا كه سرمايهء بسيارى داده شده است « خير » به معنى هر چيز پسنديده و اختيار شده است .\r\nناگفته نماند : آيه در بيان اعطاء حكمت و معرفت كلى است كه درك اهميت انفاق از مصاديق آنست و گرنه : حكيم اهميت و موقعيت بسيارى از چيزها را مىداند چنان كه « حكمت » در بسيارى از موارد به كار رفته است  وَ ما يَذَّكَّرُ إِلَّا أُولُوا الْأَلْبابِ  « 2 » آرى از اين كلمات فقط خردمندان متذكر و بيدار مىشوند . گويى منظور كسانى است كه عقل خود را به كار مىاندازند و صاحب تعقل مىباشند و گرنه هر انسانى عقل دارد .\r\n270 -  ما أَنْفَقْتُمْ مِنْ نَفَقَةٍ أَوْ نَذَرْتُمْ مِنْ نَذْرٍ فَإِنَّ اللَّهَ يَعْلَمُهُ  .\r\n« نذر » گاهى انفاق مشروط است مثلا مىگويد : اگر مريضم شفا يابد براى خدا فلان مبلغ انفاق خواهم كرد و گاهى تعهد صرف است بدون شرط ، مثلا مىگويد متعهد مىشوم براى خدا فلان مقدار انفاق كنم ، در هر صورت ، « نذر » يك انفاق جدى و داراى مسئوليت است .\r\nآيه در بيان آنست كه هر انفاق اعم از مطلق و مسئول پيش خدا معلوم و مورد پاداش است  وَ ما لِلظَّالِمِينَ مِنْ أَنْصارٍ  ولى آنان كه با عدم انفاق به مردم ظلم مىكنند و يا با منت و اذيت و ريا ، انفاق خود را باطل كرده و به خود ظلم مىكنند و يا در راه باطل و معصيت انفاق و نذر مىكنند ، اين گونه كسان يارانى ندارند كه آنها را از كيفر خدا برهانند و يا انفاقشان را شايسته پاداش گردانند .\r\n271 -  إِنْ تُبْدُوا الصَّدَقاتِ فَنِعِمَّا هِيَ وَ إِنْ تُخْفُوها وَ تُؤْتُوهَا الْفُقَراءَ فَهُوَ خَيْرٌ لَكُمْ وَ يُكَفِّرُ عَنْكُمْ مِنْ سَيِّئاتِكُمْ  .\r\n\r\n\r\n","description":"","footnote":"\r\n( 1 )\r\n- تفسير عياشى « قال ان الحكمة المعرفة و التفقه فى الدين » .\r\n( 2 ) - يذكر در اصل « يتذكر » به معنى يادآورى و متعظ شدن است .\r\n","page_name":" 512 ","page_number":512},
  {"content":"\r\n\r\nضمير « هى » راجع است به صداقت آشكار ، فاعل « يكفر » ظاهرا خدا و يا « اخفاء » است به حكم اين آيه آشكار كردن و پنهانى دادن صدقه هر دو جايز است و بسته به اختيار شخص مىباشد ، صدقهء آشكار فوائدى دارد از جمله ترويج كار نيك و تشويق مردم ، و اينكه شخص را بخيل و بىعمل ندانند .\r\nفوائد صدقهء پنهانى عبارت است از بىريا بودن ، شرمنده نشدن فقير و نظير آن اين عمل بسته به آنست كه شخص كدام طرف را ترجيح بدهد ، ولى اگر « خير » را اسم تفضيل بگيريم و « يكفر » راجع به صدقهء پنهانى باشد ، در اين صورت صدقهء نهان از آشكار بهتر است ، على هذا به موجب  « وَ اللَّهُ يَعِدُكُمْ مَغْفِرَةً »  همهء صدقات موجب آمرزش هستند ولى صدقهء نهان سبب مزيد آمرزش است .\r\nناگفته نماند در روايات اهل بيت عليهم السّلام آمده : بهتر است صدقات واجبه آشكار داده شود و صدقات مستحبى در پنهانى « 1 » حضرت صادق - صلوات اللَّه عليه - فرمايد هر آنچه خدا واجب كرده آشكار كردن از نهان داشتنش بهتر است و هر آنچه مستحبى است پنهان داشتن از آشكار كردنش بهتر مىباشد « 2 »  وَ اللَّهُ بِما تَعْمَلُونَ خَبِيرٌ  يعنى خواه آشكارا انفاق كنيد و يا در پنهانى و داراى هر نيت كه باشيد خدا دانا است و كار شما ضايع نمىشود .\r\n272 -  لَيْسَ عَلَيْكَ هُداهُمْ وَ لكِنَّ اللَّهَ يَهْدِي مَنْ يَشاءُ  .\r\nدربارهء  « يَهْدِي مَنْ يَشاءُ »  ذيل آيهء 26 بقره بحث شده و در ذيل  قُلِ اللَّهُمَّ مالِكَ الْمُلْكِ . . .  آل عمران / 26 بررسى خواهد شد ، لفظ « هم » على الظاهر به مسلمين راجع است نه به كفار . مراد از « هداهم » هدايت عملى است يعنى اين\r\n\r\n\r\n","description":"","footnote":"\r\n( 1 ) -\r\nعن الصادق عليه السّلام قال : الزكاة المفروضة تخرج علانية و تدفع علانية و غير الزكاة ان دفعه سرا فهو افضل « مجمع البيان » .\r\n( 2 ) -\r\n« كل ما فرض اللَّه عليك فاعلانه افضل من اسراره و ما كان تطوعا فاسراره افضل من اعلانه . . . » .\r\n","page_name":" 513 ","page_number":513},
  {"content":"\r\n\r\nكار كه كسى فقط براى خدا انفاق كند و ريا ننمايد و منت نگذارد و در آشكار كردن و پنهان نمودن نظرش فقط به پاداش خدايى باشد ، بر عهدهء تو نيست و از تو ساخته نمىشد بلكه فقط خدا مىتواند هر كه را مىخواهد به اين كار موفق فرمايد ، تو فقط راههاى آن را بازگو و روشن مىكنى و از تو هدايت قولى ساخته است .\r\nخلاصه : اين كلام جملهء معترضه و شايد براى تسليت رسول خدا صلّى اللَّه عليه و آله باشد كه ناراحت مىشد چرا مردم مطابق نظر خدا انفاق نمىكنند ؟ ! در مجمع البيان از ابن عباس نقل شده : مسلمانان حاضر نبودند بر غير مسلمان انفاق كنند خدا اين آيه را نازل كرد يعنى انفاق به آنها بلا مانع است و به قولى دربارهء اسماء دختر ابو بكر نازل شد كه مادر و مادر بزرگش با آنكه مشرك بودند از وى كمك خواستند گفت بايد از رسول خدا صلّى اللَّه عليه و آله اجازه بگيرم تا آيه نازل شد ( يعنى انفاق مانعى ندارد ) در المنار نيز نظير آن را نقل كرده و پذيرفته است ولى به نظر نگارنده اين مطلب ربطى به آيه ندارد ، و تناسبى نمىتوان پيدا كرد .\r\n وَ ما تُنْفِقُوا مِنْ خَيْرٍ فَلِأَنْفُسِكُمْ وَ ما تُنْفِقُونَ إِلَّا ابْتِغاءَ وَجْهِ اللَّهِ  .\r\nباز خطاب متوجه به مؤمنين مىشود ، مراد از « خير » مال است ، مال را از آن خير گويند كه مورد اختيار و پسند انسان است يعنى : آنچه انفاق مىكنيد نفعش به خود شما عايد است ، جامعه آرام و معتدل مىشود ، راحت و با قلب آرام زندگى مىكنيد ، در آخرت پاداش نيكو مىبريد .\r\nبه نظرم اين جمله مربوط به  « وَ لا تَيَمَّمُوا . . . »  است يعنى : حالا كه فايدهء آن عايد به شما است چرا مال ناپاك و ناپسند را انفاق مىكنيد ، ممكن است به عدم منت و اذيت نيز اشاره باشد ، هكذا جملهء خبريهء  وَ ما تُنْفِقُونَ إِلَّا ابْتِغاءَ . . . \r\nمربوط به  « لا تَيَمَّمُوا . . . »  است يعنى شما از انفاق فقط رضاى خدا را مىطلبيد\r\n\r\n","description":"","footnote":"","page_name":" 514 ","page_number":514},
  {"content":"\r\n\r\nپس لازم است با مال طيب و پسنديده طالب رضاى خدا باشيد .\r\nاما جملهء :  وَ ما تُنْفِقُوا مِنْ خَيْرٍ يُوَفَّ إِلَيْكُمْ وَ أَنْتُمْ لا تُظْلَمُونَ  ممكن است تأكيد و توضيح « . . . لانفسكم » باشد يعنى : مال انفاق شده بطور كامل به صورت پاداش دنيوى و اخروى به شما پس داده مىشود و شايد اشاره به  « الشَّيْطانُ يَعِدُكُمُ الْفَقْرَ »  باشد يعنى وعدهء شيطان بى خود است ، كه انفاق امروز ، فردا به صورت پاداش به خود شما برمىگردد . « ظلم » در لغت به معنى ناقص كردن است « لا تظلمون » يعنى پاداشتان كم كرده نمىشود .\r\n273 -  لِلْفُقَراءِ الَّذِينَ أُحْصِرُوا فِي سَبِيلِ اللَّهِ لا يَسْتَطِيعُونَ ضَرْباً فِي الْأَرْضِ  « 1 » .\r\nاين آيه محلى از محلهاى انفاق را بيان مىكند ، در وقت نزول آيه عده‌اى از مسلمانان بودند كه اهل مكه آنها را از مكه بيرون كرده و اموالشان را گرفته بودند و يا خود ترك كرده و به مدينه آمده بوده چنان كه در آيهء ديگر آمده :  لِلْفُقَراءِ الْمُهاجِرِينَ الَّذِينَ أُخْرِجُوا مِنْ دِيارِهِمْ وَ أَمْوالِهِمْ . . .  حشر / 8 ، آنها قادر به كار نبودند ، از طرف ديگر مردمان عفيف بودند ، از مردم به اصرار سؤال نمىكردند فقط از قيافه‌شان معلوم بود كه محتاجند از حضرت باقر - صلوات اللَّه عليه - نقل شده : آيه دربارهء اهل صفه نازل شد « 2 » طبرسى فرموده : آنها حدود چهار صد نفر بودند ، نه منزلى داشتند و نه اقوامى ، در موقع جنگ با مسلمانان ديگر به جهاد مىرفتند .\r\nعلى هذا مراد از « احصروا » آنست كه كفار آنها را از اموال و ديارشان محصور و ممنوع كرده‌اند ، « فى سبيل اللَّه » يعنى : احصارشان در راه خدا و ايمان\r\n\r\n\r\n","description":"","footnote":"\r\n( 1 ) - در مجمع البيان فرموده : للفقراء تقديرش « الصدقة للفقراء » است .\r\n( 2 ) - صفه محل مسقفى بود در مسجد مدينه كه فقراء در آن زندگى مىكردند ، صفه به معنى خانهء تابستانى است .\r\n","page_name":" 515 ","page_number":515},
  {"content":"\r\n\r\nاست و اگر ايمان نمىآوردند محصور نمىشدند ، « لا يستطيعون » ظاهرا به علت عدم وسيله است يعنى نه كار پيدا مىشود و نه سرمايه دارند ، چنان كه دارد كه اينها محضر رسول خدا صلّى اللَّه عليه و آله مىآمدند : اسلحه و مركب مىخواستند تا به جهاد روند حضرت مىفرمود : من مركبى كه شما را سوار كنم نمىيابم آنها گريه‌كنان برمىگشتند « 1 » .\r\n يَحْسَبُهُمُ الْجاهِلُ أَغْنِياءَ مِنَ التَّعَفُّفِ تَعْرِفُهُمْ بِسِيماهُمْ لا يَسْئَلُونَ النَّاسَ إِلْحافاً  .\r\nاين سه وصف ديگر ، از اوصاف فقراء است ، ولى منظور آن نيست كه به فاقد اين صفات انفاق نكنيد بلكه واجدين اين اوصاف اولويت دارند ناگفته نماند فقير لازم است داراى اين صفات باشد ، در آخر آيه براى تشويق به انفاق فرموده :  وَ ما تُنْفِقُوا مِنْ خَيْرٍ فَإِنَّ اللَّهَ بِهِ عَلِيمٌ  مراد از « خير » چنان كه گفته شد مال است .\r\n274 -  الَّذِينَ يُنْفِقُونَ أَمْوالَهُمْ بِاللَّيْلِ وَ النَّهارِ سِرًّا وَ عَلانِيَةً فَلَهُمْ أَجْرُهُمْ عِنْدَ رَبِّهِمْ وَ لا خَوْفٌ عَلَيْهِمْ وَ لا هُمْ يَحْزَنُونَ  .\r\nاين آيه به دوام انفاق تشويق مىكند ، و مىگويد : انفاق چنين كسانى حتما پيش خدا پاداش خواهد داشت و در اين پاداش ابدا نگرانى و بيم وجود ندارد ، راجع به جملهء  وَ لا خَوْفٌ عَلَيْهِمْ . . .  ذيل آيهء 262 توضيح داده شد .\r\nبنا به نقل شيعه و اهل سنت اين آيه دربارهء على بن ابى طالب عليه السّلام نازل شده آن حضرت يك درهم در روز ، يك درهم در شب ، يك درهم آشكار و يك درهم در پنهانى در راه خدا انفاق نمود .\r\nطبرسى در مجمع البيان آن را از ابن عباس نقل كرده و گويد : از امام باقر و صادق عليهما السّلام نيز نقل شده است ايضا در تفسير عياشى ، تفسير آلاء الرحمن ،\r\n\r\n\r\n","description":"","footnote":"\r\n( 1 ) - سورهء توبه / 92 .\r\n","page_name":" 516 ","page_number":516},
  {"content":"\r\n\r\nاختصاص مفيد « 1 » و غيره و از كتب اهل سنت در تفسير كشاف ، تفسير ابن كثير ، تفسير خازن ، و غيره نقل شده است ناگفته نماند : نزول آيه هر چند دربارهء آن حضرت است ولى معنى آيه عام و شامل هر احسان كننده مىباشد ، النهايه مصداق اولى آن بزرگوار بوده است .\r\nوانگهى ظاهر آنست كه آيات انفاق همه يك جا نازل شده و آيه اخير عمل امام عليه السّلام را بازگو نموده است .\r\n\r\nنكته‌ها\r\n1 - ممكن است بعضى چنان تصور كنند كه اين آيات نوعى گداپرورى است ولى بايد دانست مقصود اسلام و قرآن نبودن فقير است ، همين كه روحيهء انفاق در جامعه پيدا شد و مردم براى جلب رضاى خدا خواستند مقدارى از ثروت خود را انفاق كنند ، لازم است مسئولين امر و عدول مؤمنين و علماى شهرها صندوقهايى گذاشته و صدقات را جمع كنند ، پس از صورت بردارى دقيق از فقراء ، آنها را تأمين كنند و براى آنها كار يابند و سرمايه بدهند تا فقيرى كه امروز از صدقه تأمين شده خود فردا از صدقه دهندگان باشد نه اينكه عده‌اى را گدا تربيت كرده و هر روز چيزى به او بدهند چنان كه در گذشته از سيرهء عمر بن عبد العزيز نقل گرديد . اين عمل هم به اخلاص عمل كمك مىكند و هم آبروى فقير محفوظ مىماند زيرا صدقه دهنده نمىداند پولش نصيب كدام فقير شد و فقير\r\n\r\n\r\n","description":"","footnote":"\r\n( 1 ) - در اختصاص مفيد ص 150 « از كتاب ابن دأب » آمده : رسول خدا « ص » فرمود : يا على در اين شب چه كرده‌اى ؟ گفت : يا رسول اللَّه منظورت چيست ؟ فرمود :\r\nدربارهء تو چهار فضيلت نازل شده گفت : پدر و مادرم فداى تو باد چهار درهم داشتم يكى را در شب ، يكى را در روز ، يكى را پنهانى ، يكى را در آشكار صدقه دادم فرمود : خدا دربارهء تو نازل كرده :  الَّذِينَ يُنْفِقُونَ أَمْوالَهُمْ بِاللَّيْلِ وَ النَّهارِ . . .  .\r\n","page_name":" 517 ","page_number":517},
  {"content":"\r\n\r\nنمىداند پول كدام شخص را مصرف مىكند .\r\n2 - انفاق بهترين چارهء تجمع ثروت است اگر ثروتمندان مال خود را در كارهاى عام المنفعه مصرف كنند هم شكاف جامعه پر مىشود ، و هم خودشان با قلب آرام زندگى مىكنند ، جامعه‌اى كه در آن انفاق حكم فرماست از صميمىترين جامعه‌هاست كه اهل آن با همديگر صميمى و مهربان هستند . حس همدردى و عاطفه در ميان آنها متجلى است .\r\n3 - از رسول خدا صلّى اللَّه عليه و آله نقل شده : خوشا به حال كسى كه زيادى مال خويش را انفاق كند و از زيادى سخن اجتناب نمايد « 1 » واقعا چه دستور عالى و مفيدى است ، اگر اين روحيه در مسلمانان و در مردم جهان پيدا شود واقعا زندگى چه كيفيتى پيدا خواهد كرد ؟ شنيده‌ام بعضى از مسلمانان حقوق بر ، وقتى كه حقوق خويش را مىگيرند اضافه از مخارج خود را هر ماه در راه خدا انفاق مىكنند ، ولى بسيارى از مردم مثل جهنم « هل من مزيد » مىگويند و ميليونها و ميلياردها آنها را سير نمىكند چه اشتباهى ؟ ! چه بدبختى عجيبى ؟ !\r\n\r\n\r\n","description":"","footnote":"\r\n( 1 ) -\r\nتحف العقول / 30 طوبى لمن انفق الفضل من ماله و امسك الفضل من قوله\r\n","page_name":" 518 ","page_number":518},
  {"content":"\r\n\r\n\r\n[ سوره البقرة ( 2 ) : آيات 275 تا 281 
  ]\r\nالَّذِينَ يَأْكُلُونَ الرِّبا لا يَقُومُونَ إِلاَّ كَما يَقُومُ الَّذِي يَتَخَبَّطُهُ الشَّيْطانُ مِنَ الْمَسِّ ذلِكَ بِأَنَّهُمْ قالُوا إِنَّمَا الْبَيْعُ مِثْلُ الرِّبا وَ أَحَلَّ اللَّهُ الْبَيْعَ وَ حَرَّمَ الرِّبا فَمَنْ جاءَهُ مَوْعِظَةٌ مِنْ رَبِّهِ فَانْتَهى فَلَهُ ما سَلَفَ وَ أَمْرُهُ إِلَى اللَّهِ وَ مَنْ عادَ فَأُولئِكَ أَصْحابُ النَّارِ هُمْ فِيها خالِدُونَ ( 275 ) يَمْحَقُ اللَّهُ الرِّبا وَ يُرْبِي الصَّدَقاتِ وَ اللَّهُ لا يُحِبُّ كُلَّ كَفَّارٍ أَثِيمٍ ( 276 ) إِنَّ الَّذِينَ آمَنُوا وَ عَمِلُوا الصَّالِحاتِ وَ أَقامُوا الصَّلاةَ وَ آتَوُا الزَّكاةَ لَهُمْ أَجْرُهُمْ عِنْدَ رَبِّهِمْ وَ لا خَوْفٌ عَلَيْهِمْ وَ لا هُمْ يَحْزَنُونَ ( 277 ) يا أَيُّهَا الَّذِينَ آمَنُوا اتَّقُوا اللَّهَ وَ ذَرُوا ما بَقِيَ مِنَ الرِّبا إِنْ كُنْتُمْ مُؤْمِنِينَ ( 278 ) فَإِنْ لَمْ تَفْعَلُوا فَأْذَنُوا بِحَرْبٍ مِنَ اللَّهِ وَ رَسُولِهِ وَ إِنْ تُبْتُمْ فَلَكُمْ رُؤُسُ أَمْوالِكُمْ لا تَظْلِمُونَ وَ لا تُظْلَمُونَ ( 279 )\r\nوَ إِنْ كانَ ذُو عُسْرَةٍ فَنَظِرَةٌ إِلى مَيْسَرَةٍ وَ أَنْ تَصَدَّقُوا خَيْرٌ لَكُمْ إِنْ كُنْتُمْ تَعْلَمُونَ ( 280 ) وَ اتَّقُوا يَوْماً تُرْجَعُونَ فِيهِ إِلَى اللَّهِ ثُمَّ تُوَفَّى كُلُّ نَفْسٍ ما كَسَبَتْ وَ هُمْ لا يُظْلَمُونَ ( 281 )\r\n\r\n","description":"","footnote":"","page_name":" 519 ","page_number":519},
  {"content":"\r\n\r\n275 - كسانى كه ربا مىخورند ، زندگى نمىكنند مگر مانند كسى كه شيطان در اثر تماس او را مختل الحواس كرده است ، اين براى آنست كه مىگويند : داد و ستد هم مثل ربا است ، حال آنكه خدا داد و ستد را حلال و ربا را حرام كرده است ، پس هر كه موعظه‌اى از خدايش به او برسد و ( از ربا ) دست بكشد آنچه گذشته ( نسبت به گناه ) براى اوست و كارش به خدا موكول است و هر كه بازگردد آنها اهل آتشند و در آنجا هميشه خواهند بود .\r\n276 - خدا ربا را به تدريج كاهش مىدهد ( ولى ) صدقات را افزون مىكند ، خدا هيچ ناسپاس گناهكار را دوست نمىدارد .\r\n277 - كسانى كه ايمان آورده و كارهاى خوب انجام داده و نماز را برپا داشته و زكات داده‌اند ، پاداش آنها نزد پروردگارشان است ، ( در حتمى بودن پاداش ) نه بيمى دارند و نه غمگين مىشوند .\r\n278 - اى كسانى كه ايمان آورده‌ايد از خدا بترسيد و آنچه ( از مطالبات ) ربا باقى مانده ترك كنيد اگر مؤمن هستيد .\r\n279 - پس اگر ( ترك ) نكرديد يقين كنيد به جنگى از خدا و رسول ، و اگر توبه كرديد ، سرمايه‌هايتان براى شماست نه ستم مىكنيد و نه ستم كرده مىشويد .\r\n280 - و اگر بدهكار تنگدست باشد ( وظيفه ) مهلت دادنست تا وقت توانايى ، و اگر ببخشيد براى شما بهتر است اگر بدانيد .\r\n281 - بترسيد از روزى كه به سوى خدا بازگشته مىشويد سپس به هر كس آنچه كرده بطور كامل داده مىشود و ناقص الاجر نمىشوند .\r\n\r\nكلمه‌ها\r\nيتخبطه : خبط و تخبط را به شدت زدن معنى كرده‌اند ايضا خبط وارد شدن در كار است بدون بصيرت و از روى اشتباه در نهج البلاغه خطبه 3 آمده : « فمنى النّاس لعمر اللَّه بخبط و شماس » بنا بر اين تخبط وارد كردن در اشتباه و نامتعادل كردن در بصيرت است در قاموس به معنى افساد نيز آمده است گويد « تخبطه : افسد » .\r\n\r\n","description":"","footnote":"","page_name":" 520 ","page_number":520},
  {"content":"\r\n\r\nربوا : ربو در اصل به معنى زيادت و افزونى و بالا آمدن است « ربا المال ربوا : زاد و نما » ربا را از آن ربا گفته‌اند كه در آن زيادت هست .\r\nالشيطان : دور شده از خير ( بقره / 14 ) .\r\nمس : دست زدن اصل آن چسبيدن و به شدت جمع شدن است . ( ملازم شدن ) .\r\nبيع : فروختن به معنى تجارت نيز آمده اعم از خريدن و فروختن .\r\nانتهى : انتهاء به معنى ترك كردن و دست كشيدن از چيزى است .\r\nسلف : سلف ( بر وزن فرس ) به معنى گذشته و گذشتن است .\r\nيمحق : محق نقصان تدريجى « انمحق » يعنى بتدريج تلف شد .\r\nيربى : ربو : زيادت و افزايش ، ارباء : افزودن « يربى » يعنى افزون مىكند .\r\nكفار : بسيار كافر در كفر دينى و كفر نعمت به كار مىرود .\r\nاثيم : آنكه پيوسته گناه مىكند ، صيغه مبالغه است .\r\nذروا : ترك كنيد اصل آن وذر به معنى ترك كردن ( رجوع به قاموس قرآن ) .\r\nفأذنوا : اذن در اينجا به معنى علم است در قاموس گويد : « اذن به :\r\nعلم » .\r\nعسرة : تنگدستى عسر در اصل به معنى دشوارى است .\r\nنظرة : ( به فتح اول و سوم و كسر دوم ) انتظار كشيدن ( مهلت دادن ) .\r\nميسرة : آسانى توانگرى يسر در اصل به معنى آسانى است .\r\nتوفى : وفاء - ايفاء به معنى تمام كردن توفيه : تمام دادن حق .\r\n\r\n","description":"","footnote":"","page_name":" 521 ","page_number":521},
  {"content":"\r\n\r\n\r\nشرحها\r\nآيات هفتگانه دربارهء ربا است ، ربا نقطه مقابل انفاق است ، انفاق بيرون كردن ثروت براى تعديل جامعه ، پر كردن شكافهاى آن و به « نوا » رساندن بينوايان است ، به عكس ربا كه سبب تجمع سرمايه ، عميقتر شدن شكافهاى جامعه ، گردانيدن ثروت در دست اقليت محدود و محروم شدن اكثريت است ، شخص انفاق كننده هر قدر مفيد و محبوب و مؤثر باشد ، در مقابل آن ، ربا خوار همان اندازه بلكه بيشتر منفور ، مبغوض و مضر است . اينست كه قرآن به شدت با ربا و رباخوارى به مبارزه برخاسته است و روايات ، رباخوار را از كسى كه با مادرش زنا كند بدتر دانسته‌اند  فَاعْتَبِرُوا يا أُولِي الْأَبْصارِ  .\r\n275 -  الَّذِينَ يَأْكُلُونَ الرِّبا لا يَقُومُونَ إِلَّا كَما يَقُومُ الَّذِي يَتَخَبَّطُهُ الشَّيْطانُ مِنَ الْمَسِّ  .\r\nاكثر مفسران « يقومون » را برخاستن از قبر در قيامت معنى كرده‌اند ، يعنى ربا خواران در قيامت ديوانه از قبرها برمىخيزند ، در روايات شيعه چنين چيزى يافته نشد ولى اهل سنت از ابن عباس نقل كرده‌اند كه رباخوار روز قيامت مجنون و مخنوق برمىخيزد « 1 » در المنار و الميزان « يقومون » را « مشى زندگى » گرفته‌اند يعنى نحوه و طرز زندگى رباخواران همچون ديوانگان\r\n\r\n\r\n","description":"","footnote":"\r\n( 1 ) - در تفسير عياشى از امام صادق ( ع ) نقل شده :\r\n« آكل الربا لا يخرج من الدنيا حتى يتخبطه الشيطان »\r\nمعلوم است كه حديث راجع به دنيا است .\r\nدر مجمع البيان از امام ( ع ) نقل شده كه رسول خدا ( ص ) فرمود : در شب معراج مردمانى ديدم كه هر يك از آنها مىخواست به پا خيزد بزرگى شكم مانعش مىشد گفتم : اى جبرئيل اينها كيانند ، گفت اينها رباخوارانند لا يقومون الا كما يقوم الذى يتخبطه الشيطان من المس . ديدم مانند آل فرعون آنها را صبح و شام كنار آتش مىبرند ، آنها مىگويند خدايا قيامت كى خواهد رسيد .\r\n","page_name":" 522 ","page_number":522},
  {"content":"\r\n\r\nاست .\r\nمراد از « تخبط » ظاهرا فاسد كردن و ايجاد اختلال در شعور است نه ديوانه كردن در نهج البلاغه خطبه 222 آنجا كه امام عليه السّلام رشوه دهنده را ملامت كرده مىفرمايد :\r\n« أ مختبط او ذو جنّة ام تهجر »\r\nيعنى آيا اختلال حواسى دارى يا ديوانه هستى و يا پريشان ! مىگويى ؟ مىبينيم مخبط از مجنون سوا است .\r\nمراد از « مس » ظاهرا چسبيدن و ملازم شدن است .\r\nبه نظر نگارنده مراد از « يقومون » قيام در مشى و طرز زندگى است ، يعنى طرز زندگى و مقام رباخواران در زندگى همچون آدم مختل الحواس يا ديوانه است زيرا كه ربا را مانند مطلق تجارت مىدانند « 1 »  ذلِكَ بِأَنَّهُمْ قالُوا إِنَّمَا الْبَيْعُ مِثْلُ الرِّبا  « ذلك » اشاره به تشبيه است ، يعنى اين شباهت كه به آدم مختل الحواس دارد براى آنست كه مىگويند : اين تجارت متداول نيز مانند ربا است پس چرا از آن انتقاد نمىكنند و فقط ربا را مورد حمله قرار داده‌اند ؟\r\nناگفته نماند : خريد و فروش ، كارگشايى و حل مشكل جامعه است اما ربا مكيدن خون ضعيف و ايجاد مشكل در كار جامعه مىباشد ، در خريد و فروش هر دو طرف ، مورد سود و زيان توليد و مصرف و در تلاش هستند ولى در ربا تلاش و تحميل و زيان همه بر ربا دهنده است رباخوار مفتخور واقعى و همهء سود در طرف او است ربا سبب ايجاد طبقات و عميق شدن شكاف و فاصله‌هاى زندگى و چرخيدن اجتماع بنفع اقليت محدودى است بر خلاف خريد و فروش كه ثروت ملى را همچون خون در رگهاى جامعه به حركت در مىآورد و . . .\r\n\r\n\r\n","description":"","footnote":"\r\n( 1 ) - مىدانيم كه اختلال حواس يا جنون يك بيمارى روانى است ، نسبت آن به شيطان شايد از آن جهت باشد كه اين بيماريها اغلب از حساسيت و وسوسهء شيطانى ناشى مىشوند در آيهء :  أَنِّي مَسَّنِيَ الشَّيْطانُ بِنُصْبٍ وَ عَذابٍ  ص / 41 نيز به نظرم وسوسه مراد است و اللَّه العالم .\r\n","page_name":" 523 ","page_number":523},
  {"content":"\r\n\r\nآرى هر كه تجارت و ربا را در يك رديف قرار دهد ديوانه و مختل الحواس است لذا در جواب اين منطق غلط فرمود :  وَ أَحَلَّ اللَّهُ الْبَيْعَ وَ حَرَّمَ الرِّبا  حال آنكه خدا تجارت را حلال و ربا را حرام كرده است اگر هر دو يكى مىبود خداى احكم الحاكمين هر دو را حلال مىكرد ، بهر حال آدم مختل الحواس نظم جامعه را مختل مىكند و رباخوار نظم اقتصاد را  فَمَنْ جاءَهُ مَوْعِظَةٌ مِنْ رَبِّهِ فَانْتَهى فَلَهُ ما سَلَفَ وَ أَمْرُهُ إِلَى اللَّهِ  موعظه ، يعنى اندرز و راهنمايى ، اعم از آنكه متضمن بيان حكم باشد يا يادآورى آن .\r\nناگفته نماند : اين آيه يك حكم كلى را بيان مىكند كه توبه از ربا بعضى از مصاديق آنست . يعنى : هر گناهكارى كه حكم موعظه خدا را شنيد و از گناه دست كشيد و توبه كرد ، گذشته‌ها براى او بخشوده مىشود ولى كار او در اينكه آيا بعد از توبه ، قضا و كفاره و از مردم حليت خواستن دارد يا ندارد ، مربوط به خدا است ، ممكن است خدا بفرمايد : توبهء تو گناه را از بين برد ديگر چيزى لازم نيست مثل كسى كه شراب خورده يا دروغ گفته ، و يا بفرمايد : بايد مال مردم را به آنها برگردانى مثل كسى كه دزدى كرده است و هكذا « 1 » .\r\nجملهء « فله ما سلف » با ملاحظهء « و امره الى اللَّه » نشان مىدهد كه توبه از ربا و هر گناه ديگر ، موجب بخشوده شدن گناه است ولى بايد ديد آيا بعد از توبه وظيفه ديگرى هست يا نه ؟ مثلا يك نفر مسلمان اگر از رباخوارى توبه كند راجع به اموالى كه از ربا جمع كرده يك حكمى دارد و اگر كافرى مسلمان شود و از رباخوارى دست بردارد حكمى ديگر ، بايد سراغ فقها رفت كه با در نظر گرفتن آيات و روايات چه حكمى مىدهند .\r\n\r\n\r\n","description":"","footnote":"\r\n( 1 ) - استفاده از الميزان .\r\n","page_name":" 524 ","page_number":524},
  {"content":"\r\n\r\n وَ مَنْ عادَ فَأُولئِكَ أَصْحابُ النَّارِ هُمْ فِيها خالِدُونَ  .\r\nبه مناسبت صدر آيه ، اين جمله راجع به فرد فرد گناهان است ، ولى چون آن قاعدهء كلى به مناسبت ربا بيان گرديده ، به نظر مىآيد كه وعدهء خلود فقط در باره رباخوارى است . آدم رباخوار در عين رباخوارى ممكن است حرمت آن را انكار نكند و شايد انكار هم بكند اين دو از حيث عذاب يكسان نيستند ولى به حكم آيه هر دو در عذاب خواهند بود ، آيا خلود به معنى ابدى است يا مدت طولانى ، ذيل آيه 127 از سورهء انعام بررسى خواهد شد .\r\n276 -  يَمْحَقُ اللَّهُ الرِّبا وَ يُرْبِي الصَّدَقاتِ وَ اللَّهُ لا يُحِبُّ كُلَّ كَفَّارٍ أَثِيمٍ  راجع به اين آيه به امام صادق - صلوات اللَّه عليه - گفتند : اين چطور است حال آنكه مىبينيم رباخوار مالش روزافزون است ؟ فرمود كدام چيز محو كننده‌تر است از يك درهم ربا كه دين را محو مىكند و اگر توبه كند بايد مال مردم را بدهد و دست خالى بماند « 1 » .\r\nبه نظرم مراد از آيه آن نيست كه مال ربوى به تدريج از بين مىرود بلكه منظور آنست كه ربا ، سعادت و رفاه و اعتدال و محبت كه شرط راحت زيستن هستند ، ببار نمىآورد بلكه آنها را به تدريج محو مىكند و موجب عداوت و دشمنى و بر انگيخته شدن حس انتقام مىشود . بر خلاف صدقات كه پيوسته موجب اعتدال ، آرامش ، نزديكى قلبها به همديگر و راحت زيستن مىشود .\r\nدليل اين سخن ذيل آيه است كه مىگويد :  وَ اللَّهُ لا يُحِبُّ كُلَّ كَفَّارٍ أَثِيمٍ  رباخوارى كه بسيار ناسپاس و دائم در معصيت است نمىتواند با اطمينان خاطر در جامعهء آرام زندگى كند :  وَ مَنْ أَعْرَضَ عَنْ ذِكْرِي فَإِنَّ لَهُ مَعِيشَةً ضَنْكاً  طه\r\n\r\n\r\n","description":"","footnote":"\r\n( 1 ) - تفسير صافى از كافى و فقيه :\r\n« سئل الصادق ( ع ) عن هذه الاية قيل و قد ارى من ياكل الربوا يربوا ما له ؟ قال فاى محق امحق من درهم ربوا يمحق الدين و ان تاب منه ذهب ما له و افتقر » .\r\n","page_name":" 525 ","page_number":525},
  {"content":"\r\n\r\n/ 124 ، اينست كه خدا ربا را بتدريج نابود مىكند و خاصيت سعادت‌زدايى را از آن مىگيرد .\r\n277 -  إِنَّ الَّذِينَ آمَنُوا وَ عَمِلُوا الصَّالِحاتِ وَ أَقامُوا الصَّلاةَ وَ آتَوُا الزَّكاةَ لَهُمْ أَجْرُهُمْ عِنْدَ رَبِّهِمْ وَ لا خَوْفٌ عَلَيْهِمْ وَ لا هُمْ يَحْزَنُونَ  فكر مىكنم ذكر اين آيه بعد از آيه محق ، كفار ، اثيم ، براى آنست كه :\r\nاين چنين زيستن بهتر است نه رباخوار زيستن ، راجع به  لا خَوْفٌ عَلَيْهِمْ . . . \r\nذيل آيهء 262 توضيح داده شد .\r\n278 -  يا أَيُّهَا الَّذِينَ آمَنُوا اتَّقُوا اللَّهَ وَ ذَرُوا ما بَقِيَ مِنَ الرِّبا إِنْ كُنْتُمْ مُؤْمِنِينَ  يعنى : اى اهل ايمان حالا كه حكم ربا را دانستيد از خدا بترسيد و آنچه از ربا در ذمه ديگران داريد ترك كنيد جمله « ان كنتم . . . » تأكيد ايمان و تقوى در صدر آيه است . از حضرت باقر - صلوات اللَّه عليه - منقول است : وليد بن مغيره در جاهليت رباخوار بود ، در قبيله ثقيف مقدارى از ربا داشت پسرش خالد بن وليد بعد از اسلام آوردن خواست آن را بگيرد . آيه فوق نازل شد « 1 » آيه از حكم آنچه تا آن وقت گرفته بودند ساكت است فقط حكم بقيه را بيان مىكند .\r\n279 -  فَإِنْ لَمْ تَفْعَلُوا فَأْذَنُوا بِحَرْبٍ مِنَ اللَّهِ وَ رَسُولِهِ  « اذن » در اينجا به معنى علم و يقين است يعنى : اگر دست برنداشتيد يقين كنيد به جنگى از جانب خدا و رسولش ، اين آيه مفيد آنست كه رباخوار در صورت عدم توبه به حال خود گذاشته نمىشود بلكه خدا و رسول با او در جنگ هستند تا تسليم شود و يا كشته گردد ، از حضرت صادق عليه السّلام نقل شده : رباخوار بعد از ثابت شدن رباخواريش ، تنبيه مىشود اگر دفعه ديگر ربا گرفت باز تنبيه\r\n\r\n\r\n","description":"","footnote":"\r\n( 1 ) -\r\nمجمع البيان قال الصادق ( ع ) : آكل الربا يؤدب بعد البينة فان عاد ادب و ان عاد قتل » .\r\n","page_name":" 526 ","page_number":526},
  {"content":"\r\n\r\nمىشود ، اگر باز برگشت كشته مىشود « 1 » درباره آنان كه گناه كبيره مىكنند نقل شده بعد از دو دفعه تنبيه اگر دست برنداشتند كشته مىشوند .\r\n وَ إِنْ تُبْتُمْ فَلَكُمْ رُؤُسُ أَمْوالِكُمْ لا تَظْلِمُونَ وَ لا تُظْلَمُونَ  يعنى اگر توبه كرديد فقط از طرف ، آنچه را داده‌ايد مىتوانيد بگيريد ، نه ظلم مىكنيد كه ربا را هم بگيريد و نه مظلوم مىشويد كه پول اصلى را هم به شما ندهند .\r\n280 -  وَ إِنْ كانَ ذُو عُسْرَةٍ فَنَظِرَةٌ إِلى مَيْسَرَةٍ وَ أَنْ تَصَدَّقُوا خَيْرٌ لَكُمْ إِنْ كُنْتُمْ تَعْلَمُونَ  « 2 » .\r\nيعنى : اگر به وقت گرفتن رأس المال معلوم شد كه طرف در تنگدستى است و قدرت دادن رأس المال را ندارد ، وظيفه ، مهلت دادن است تا به وسعت و توانگرى برسد .  « فَنَظِرَةٌ إِلى مَيْسَرَةٍ »  به صورت خبر و در جاى انشاى حكم است از حضرت باقر و صادق عليهما السّلام روايت شده كه مهلت دادن به قرضدار تنگدست واجب است .\r\nرسول خدا صلّى اللَّه عليه و آله فرمايد : هر كه بخواهد خدا او را در سايهء عرشش قرار بدهد روزى كه جز سايه لطف خدا سايه‌اى نيست ، تنگدست را مهلت دهد يا از حقش بر او بگذرد « 3 » لذا در ذيل آيه فرموده :  وَ أَنْ تَصَدَّقُوا خَيْرٌ لَكُمْ إِنْ كُنْتُمْ تَعْلَمُونَ  .\r\nيعنى اگر رأس المال را به تنگدست صدقه كنيد و نگيريد آن براى شما\r\n\r\n\r\n","description":"","footnote":"\r\n( 1 ) -\r\nمجمع البيان « قال الصادق عليه السلام : آكل الربا يؤدب بعد البينة فان عاد ادب و ان عاد قتل » .\r\n( 2 ) - « كان » در آيه ، تامه است به معنى ( وجد ) و احتياج به « خبر » ندارد .\r\n( 3 ) -\r\nتفسير عياشى : ( سمعت ابا عبد اللَّه ( ع ) يقول : قال رسول اللَّه ( ص ) : من اراد ان يظله للَّه فى ظل عرشه يوم لا ظل الا ظله فلينظر معسرا او ليدع له من حقه .\r\n","page_name":" 527 ","page_number":527},
  {"content":"\r\n\r\nبهتر است اگر صلاح خود را بدانيد زيرا هم دلى بدست آورده‌ايد و هم خدا را خوشنود ساخته‌ايد .\r\n281 -  وَ اتَّقُوا يَوْماً تُرْجَعُونَ فِيهِ إِلَى اللَّهِ ثُمَّ تُوَفَّى كُلُّ نَفْسٍ ما كَسَبَتْ وَ هُمْ لا يُظْلَمُونَ  به نقل ابن عباس و سدى اين آخرين آيه است كه به رسول خدا صلّى اللَّه عليه و آله نازل شد و جبرئيل با آن حضرت گفت : آن را در رأس ( بعد ) آيه 280 - سورهء بقره بگذار و آن حضرت بعد از نزول اين آيه 21 روز و به قولى هفت روز زنده ماندند در قاموس قرآن ( قرء - قرآن ) اين مطلب را به تفصيل آورده‌ام .\r\nاين آيه در ذيل آيات ربا ، تهديد صريح است به رباخواران ولى ذيل آن عام شامل صدقه و مهلت دهندگان نيز هست و گويد : به هر كس آنچه كرده در قالب رحمت يا عذاب بطور كامل داده خواهد شد پاداش خوبان نقصى نخواهد داشت .\r\n\r\nنكته‌ها\r\nرباخوارى از گناهان كبيره است ، به رباخوار در صريح قرآن وعدهء آتش داده شده ، در روايات امامان عليهم السّلام ، هفت گناه از همهء گناهان خطرناكتر شمرده شده كه يكى از آنها رباخوارى است .\r\nاز امام صادق عليه السّلام نقل شده : يك درهم ربا بدتر است از هفتاد زنا با ذات محرم « 1 » از على عليه السّلام روايت شده : خورنده و خوراننده و نويسنده و شاهد ربا در آن يكسانند « 2 » يعنى همه گناهكارند و از امام صادق عليه السّلام نقل شده كه رسول\r\n\r\n\r\n","description":"","footnote":"\r\n( 1 ) -\r\nكافى : « عن ابى عبد اللَّه ( ع ) قال : درهم رباء اشد من سبعين زنية كلها بذات محرم » .\r\n( 2 ) -\r\nكافى : « قال امير مؤمنين عليه السلام : آكل الربا و مؤكله و كاتبه و شاهده فيه سواء » .\r\n","page_name":" 528 ","page_number":528},
  {"content":"\r\n\r\nخدا صلّى اللَّه عليه و آله از خوردن ربا و شهادت باطل و نوشتن ربا نهى كرد و فرمود : خدا بخورنده و خوراننده و نويسنده و دو شاهد ربا لعنت كرده است « 1 » بايد همچنين باشد ، كارى كه بتدريج سبب بدبختى اكثريت و كشيده شدن ثروت به سوى اقليت محدودى باشد ، خارج از نظام خلقت و مورد لعنت خداست .\r\n\r\nصندوق قرض الحسن\r\nامروز صندوقهاى قرض الحسن مطلب را خيلى روشن كرده است عده‌اى پولهاى خود را تحويل صندوق مىدهند و دفترچه مىگيرند هر وقت خواستند مقدارى مىگيرند و يا بر پول اضافه مىكنند ، صندوق از پولهاى ذخيره شده به مردم وام بدون بهره مىدهد و كارگشايى مىكند ، اگر گويى امروز با اين وضع كه پيش آمده نمىشود بانكدارى را از زندگى حذف كرد و گرنه كار جامعه به سقوط كشانده مىشود .\r\nگوئيم اين فكر زائيده وضع فعلى است اگر دولتها در بانكها سرمايه گذارى كنند و به مردم در مقابل پولى كه در بانك دارند سود ندهند ، چون مردم براى نگهدارى پول خود محلى ندارند قهرا در بانك خواهند گذاشت .\r\nاين پولها با پولى كه دولت مىگذارد يك رقم بسيار بزرگ خواهد شد ، آن وقت مىتوان 50 در صد اين پول را به مردم وام بدون بهره داد ، در اين صورت هم احتياج مردم رفع خواهد شد و هم مسئله ربا پيش نخواهد آمد ، به عبارت ديگر بانكها به صندوقهاى قرض الحسن تبديل خواهند شد ، فقط مىماند حقوق كارمندان بانكها آن هم با گرفتن مقدارى حق الزحمه از وام گيرندگان ، حل\r\n\r\n\r\n","description":"","footnote":"\r\n( 1 ) -\r\nوسائل « عن الصادق عن آبائه عليهم السلام فى مناهى النبى » صلّى اللَّه عليه و آله انه نهى عن اكل الربا و شهادة الزور و كتابة الربا و قال ان للَّه لعن آكل الربا و مؤكله و كاتبه و شاهديه » .\r\n","page_name":" 529 ","page_number":529},
  {"content":"\r\n\r\nخواهد شد .\r\nممكن است دولت بانكها را يك ادارهء مخصوص حساب كرده حقوق كارمندان آن را خود تأمين كند ايضا ساختمانهاى آن را .\r\nخلاصه اگر دولت‌ها « ديد » اسلامى داشته باشند و كارها را از نظر قرآن بررسى كنند اين عمل مثل آب خوردن سهل خواهد بود اشكال در اين است كه « ديد » غربى داريم نه اسلام به اميد آن روز كه به كارها از دريچه اسلام بنگريم .\r\n\r\n","description":"","footnote":"","page_name":" 530 ","page_number":530},
  {"content":"\r\n\r\n\r\n[ سوره البقرة ( 2 ) : آيات 282 تا 283 
  ]\r\nيا أَيُّهَا الَّذِينَ آمَنُوا إِذا تَدايَنْتُمْ بِدَيْنٍ إِلى أَجَلٍ مُسَمًّى فَاكْتُبُوهُ وَ لْيَكْتُبْ بَيْنَكُمْ كاتِبٌ بِالْعَدْلِ وَ لا يَأْبَ كاتِبٌ أَنْ يَكْتُبَ كَما عَلَّمَهُ اللَّهُ فَلْيَكْتُبْ وَ لْيُمْلِلِ الَّذِي عَلَيْهِ الْحَقُّ وَ لْيَتَّقِ اللَّهَ رَبَّهُ وَ لا يَبْخَسْ مِنْهُ شَيْئاً فَإِنْ كانَ الَّذِي عَلَيْهِ الْحَقُّ سَفِيهاً أَوْ ضَعِيفاً أَوْ لا يَسْتَطِيعُ أَنْ يُمِلَّ هُوَ فَلْيُمْلِلْ وَلِيُّهُ بِالْعَدْلِ وَ اسْتَشْهِدُوا شَهِيدَيْنِ مِنْ رِجالِكُمْ فَإِنْ لَمْ يَكُونا رَجُلَيْنِ فَرَجُلٌ وَ امْرَأَتانِ مِمَّنْ تَرْضَوْنَ مِنَ الشُّهَداءِ أَنْ تَضِلَّ إِحْداهُما فَتُذَكِّرَ إِحْداهُمَا الْأُخْرى وَ لا يَأْبَ الشُّهَداءُ إِذا ما دُعُوا وَ لا تَسْئَمُوا أَنْ تَكْتُبُوهُ صَغِيراً أَوْ كَبِيراً إِلى أَجَلِهِ ذلِكُمْ أَقْسَطُ عِنْدَ اللَّهِ وَ أَقْوَمُ لِلشَّهادَةِ وَ أَدْنى أَلاَّ تَرْتابُوا إِلاَّ أَنْ تَكُونَ تِجارَةً حاضِرَةً تُدِيرُونَها بَيْنَكُمْ فَلَيْسَ عَلَيْكُمْ جُناحٌ أَلاَّ تَكْتُبُوها وَ أَشْهِدُوا إِذا تَبايَعْتُمْ وَ لا يُضَارَّ كاتِبٌ وَ لا شَهِيدٌ وَ إِنْ تَفْعَلُوا فَإِنَّهُ فُسُوقٌ بِكُمْ وَ اتَّقُوا اللَّهَ وَ يُعَلِّمُكُمُ اللَّهُ وَ اللَّهُ بِكُلِّ شَيْءٍ عَلِيمٌ ( 282 ) وَ إِنْ كُنْتُمْ عَلى سَفَرٍ وَ لَمْ تَجِدُوا كاتِباً فَرِهانٌ مَقْبُوضَةٌ فَإِنْ أَمِنَ بَعْضُكُمْ بَعْضاً فَلْيُؤَدِّ الَّذِي اؤْتُمِنَ أَمانَتَهُ وَ لْيَتَّقِ اللَّهَ رَبَّهُ وَ لا تَكْتُمُوا الشَّهادَةَ وَ مَنْ يَكْتُمْها فَإِنَّهُ آثِمٌ قَلْبُهُ وَ اللَّهُ بِما تَعْمَلُونَ عَلِيمٌ ( 283 )\r\n\r\n","description":"","footnote":"","page_name":" 531 ","page_number":531},
  {"content":"\r\n\r\n282 - اى كسانى كه ايمان آورده‌ايد : چون معامله‌اى كرديد كه در آن وامى هست تا مدت معين آن را بنويسيد ، نويسنده‌اى ميان شما به عدالت بنويسد كاتب از نوشتن چنان كه خدا به وى آموخته دريغ نكند او بنويسد و آنكه حق به گردن او است املا كند از خدا كه پروردگار اوست بترسد و از آن چيزى نكاهد ، اگر كسى كه حق به عهده اوست سفيه يا ضعيف است و يا املا كردن نمىتواند ، سرپرست او به عدالت املا كند ، دو گواه از مردان خود ( بر آن حق ) گواه گيريد ، اگر دو مرد نباشند يك مرد و دو زن از گواهانى كه مىپسنديد ، كه اگر يكى فراموش كند ديگرى او را يادآورى نمايد ، گواهان چون ( براى تحمل يا اداى شهادت ) دعوت شدند ، امتناع نكنند ملول نباشيد از نوشتن آن ( حق ) كوچك باشد يا بزرگ تا مدتش .\r\nاين كار پيش خدا عادلانه و براى اداى شهادت بعدى استوارتر و نزديكترين ( راهى است كه ) اشتباه و شك نكنيد ، مگر آنكه معاملهء نقد باشد كه ميان خويش دست بدست مىكنيد مانعى نيست كه آن را ننويسيد ، چون داد و ستد كرديد گواه بگيريد ، نويسنده و گواه ( از اين كار ) ضرر نبينند و اگر ضرر رسانديد آن بر شما گناه است ، از خدا بترسيد ، و خدا تعليمتان مىدهد ، خدا به همه چيز داناست .\r\n283 - و اگر در سفر بوديد و كاتب پيدا نكرديد گروگانى تحويل داده شده كافى است و اگر بعضى از شما به بعضى اطمينان داشت ( و وثيقه نخواست ) آنكه امين شمرده شده امانت ( بدهى ) خود را بدهد و از خدا كه پروردگار اوست بترسد ، گواهى را كتمان نكنيد هر كه كتمان كند قلبش گناهكار است ، خدا به آنچه مىكنيد داناست .\r\n\r\nكلمه‌ها\r\nتداينتم : تداين به معنى معامله‌اى است كه در آن دين باشد اعم از نسيه و سلف :\r\n« تداين القوم . تعاملوا بالدين » .\r\nيأب : از « اباء » به معنى امتناع كردن .\r\nيملل : املال و املاء به معنى ديكته كردن و گفتن مطلبى است كه بنويسند .\r\n\r\n","description":"","footnote":"","page_name":" 532 ","page_number":532},
  {"content":"\r\n\r\nاملال لغت حجاز و بنى اسد ، املاء لغت بنى تميم و قيس است ( اقرب الموارد ) .\r\nيبخس : بخس كم كردن و ناقص كردن است : « بخسه بخسا : نقصه » .\r\nتضل : ضلال و ضلالت به معنى انحراف از حق است ، فراموش كردن را ضلال گويند كه انحراف از يادآورى است ، آن در آيه ظاهرا به معنى نسيان و فراموشى است .\r\nتسئموا : سئم به معنى ملالت و دلتنگى است كه در اثر مفصل بودن چيزى عارض شود .\r\nاقسط : قسط ( بكسر سين ) عدالت و به فتح آن ظلم و انحراف است ( اقرب الموارد ) اقسط : ظاهرا وصف است نه اسم تفصيل ، رجوع به ( اقرب الموارد ) .\r\nادنى : دنى : نزديك . ادنى : نزديكتر .\r\nتديرونها : اداره به معنى گردانيدن است .\r\nفسوق : فسق و فسوق به معنى خروج از حق ، اصل آن معناى خروج مىدهد .\r\nرهان : در اصل مصدر است به معنى وثيقه گذاشتن ولى در آيه به معنى وثيقه است ( راغب ) به قولى آن جمع رهن است .\r\nآثم : گناهكار . اثم : گناه .\r\n\r\nشرحها\r\nاين دو آيه درباره سند نوشتن ، وثيقه گذاشتن ، گواه گرفتن و نظير آن در معاملات است ، دستورهاى آن نوعا ارشادى و از باب راهنمايى است ، امروز اهميت و ضرورت اسناد نويسى و گواه گرفتن و وثيقه گذاشتن بر كسى پوشيده نيست و بدون مراعات آنها جامعه فلج خواهد شد ، از امتيازات قرآن مجيد است\r\n\r\n","description":"","footnote":"","page_name":" 533 ","page_number":533},
  {"content":"\r\n\r\nكه آنها را بررسى مىكند .\r\n282 -  يا أَيُّهَا الَّذِينَ آمَنُوا إِذا تَدايَنْتُمْ بِدَيْنٍ إِلى أَجَلٍ مُسَمًّى فَاكْتُبُوهُ  گفتيم : تداين معامله‌اى است كه در آن « دين » باشد على هذا « بدين » قيد توضيح است در مقابل « تجارة حاضرة » كه خواهد آمد و هر دو طرف آن نقد است ، ضمير « فاكتبوه » بهتر است به « تداين » برگردد يعنى اين معامله را بنويسيد قهرا در اين صورت « دين » هم نوشته خواهد شد و شايد به « دين » برگردد ، ابن عباس گفته اين آيه فقط دربارهء « سلف » است ، ولى ظهور آن چنان كه گفته شد اعم مىباشد .\r\n وَ لْيَكْتُبْ بَيْنَكُمْ كاتِبٌ بِالْعَدْلِ وَ لا يَأْبَ كاتِبٌ أَنْ يَكْتُبَ كَما عَلَّمَهُ اللَّهُ  .\r\nظهور « كاتب » در آنست كه غير از متعاملين باشد ، از « لا يأب » به نظر مىآيد كه نهى تنزيهى است يعنى حالا كه خدا او را قدرت نوشتن داده و تعليم كرده نبايد از نوشتن امتناع كند .\r\n فَلْيَكْتُبْ وَ لْيُمْلِلِ الَّذِي عَلَيْهِ الْحَقُّ وَ لْيَتَّقِ اللَّهَ رَبَّهُ وَ لا يَبْخَسْ مِنْهُ شَيْئاً  .\r\nيعنى لازم است آنكه دين در ذمهء اوست كم و كيف آن را به سند نويس ديكته و املاء كند ، فاعل « ليتق » ظاهرا مديون مورد نظر است ، يعنى مديون از خدا بترسد و در موقع املاء از حق و دين چيزى نكاهد .\r\n فَإِنْ كانَ الَّذِي عَلَيْهِ الْحَقُّ سَفِيهاً أَوْ ضَعِيفاً أَوْ لا يَسْتَطِيعُ أَنْ يُمِلَّ هُوَ فَلْيُمْلِلْ وَلِيُّهُ بِالْعَدْلِ  .\r\nسفيه يعنى ابله و كم شعور ، ضعيف مثل صغير و عاجز ، آنكه قدرت املاء ندارد مانند لال و الكن و نظير آن در همهء اين صور سرپرست او املا مىكند .\r\n وَ اسْتَشْهِدُوا شَهِيدَيْنِ مِنْ رِجالِكُمْ فَإِنْ لَمْ يَكُونا رَجُلَيْنِ فَرَجُلٌ وَ امْرَأَتانِ مِمَّنْ تَرْضَوْنَ مِنَ الشُّهَداءِ  .\r\n\r\n","description":"","footnote":"","page_name":" 534 ","page_number":534},
  {"content":"\r\n\r\nشاهد گرفتن در معامله واجب نيست ولى بهتر است ، دو نفر مرد و يا يك مرد و دو زن از براى آنست كه در صورت انكار طرف ، با بينه بتوان دين را اثبات كرد . لفظ « ممن ترضون » نشان مىدهد كه هر شاهد به درد نمىخورد بلكه بايد مورد اعتماد و رضايت طرفين و مورد قبول از نظر شرع باشند .\r\n أَنْ تَضِلَّ إِحْداهُما فَتُذَكِّرَ إِحْداهُمَا الْأُخْرى  .\r\n« تضل » در اينجا به معنى نسيان است به قرينهء « فتذكر » يكى از قارئان بنام حمزه « ان » را بكسر الف خوانده و شرطيه گرفته است ولى ديگران بفتح الف خوانده‌اند « 1 » يعنى دو نفر بودن زن براى آنست كه مبادا يكى فراموش كند آن وقت ديگرى به او يادآورى نمايد و چون با هم گفتگو كردند قضيه را به ياد مىآورند ، از اين معلوم مىشود كه نسيان زنان در اين گونه كارها بيش از مردان است « 2 » .\r\n وَ لا يَأْبَ الشُّهَداءُ إِذا ما دُعُوا  لفظ « ما » بعد از « اذا » براى تأكيد است و معنايى ندارد اين جمله راجع به تحمل شهادت است يعنى وقتى كه گواهان را دعوت كردند كه بيايند و گواه باشند و بگويند قضيه از چه قرار است آنها از آمدن امتناع نكنند چنان كه :  وَ لا تَكْتُمُوا الشَّهادَةَ  در ذيل آيه راجع باداى شهادت است .\r\nدر كافى از حضرت صادق عليه السّلام نقل شده : چون گواهان را پيش از نوشتن سند بخوانند از اجابت امتناع نكنند عياشى از هشام بن سالم نقل كرده به امام صادق عليه السّلام گفتم  « وَ لا تَكْتُمُوا الشَّهادَةَ »  فرمود آن بعد از تحمل شهادت است « 3 » .\r\n\r\n\r\n","description":"","footnote":"\r\n( 1 ) - « ان تضل » در تقرير « حذرا من ان تضل » است .\r\n( 2 ) - تكرار لفظ « احديهما » براى آنست كه اولى راجع به يكى لا على التعيين است ولى دومى همان است كه شهادت را بخاطر داشته است ( از الميزان ) .\r\n( 3 ) -\r\nكافى كتاب شهادات . « عن ابى عبد اللَّه عليه السّلام قال لا يأب الشهداء ان تجيب\r\n","page_name":" 535 ","page_number":535},
  {"content":"\r\n\r\nآية اللَّه العظمى خويى در منهاج الصالحين فرموده : خلافى نيست در اينكه بعد از تحمل شهادت اداى آن واجب است و اگر به شهادت بخوانند به شرط عدم ضرر ، و اقرب آنست كه تحمل شهادت در صورت دعوت واجب است با عدم ضرر .\r\n وَ لا تَسْئَمُوا أَنْ تَكْتُبُوهُ صَغِيراً أَوْ كَبِيراً إِلى أَجَلِهِ ذلِكُمْ أَقْسَطُ عِنْدَ اللَّهِ وَ أَقْوَمُ لِلشَّهادَةِ وَ أَدْنى أَلَّا تَرْتابُوا  .\r\nاين ، حكمت و علت دستورهاى فوق است يعنى اين كار پيش خدا عادلانه و مورد رضاى خداست ، و براى شهادت بعدى استوارتر و سندى محكم و كوتاهترين راهى است كه در مقدار دين و مدت به اشتباه نيافتيد .\r\n إِلَّا أَنْ تَكُونَ تِجارَةً حاضِرَةً تُدِيرُونَها بَيْنَكُمْ فَلَيْسَ عَلَيْكُمْ جُناحٌ أَلَّا تَكْتُبُوها  .\r\nمراد از « تجارة حاضرة » چنان كه گفته‌اند معاملهء نقدى است ، شايد « حاضرة تديرونها » مفيد نقد بودن باشد يعنى تجارتى حضورى و تبادلى است و به آينده ربطى ندارد ، در اين صورت اگر ننويسيد مانعى نيست .\r\n وَ أَشْهِدُوا إِذا تَبايَعْتُمْ وَ لا يُضَارَّ كاتِبٌ وَ لا شَهِيدٌ  .\r\nيعنى در معاملهء نقدى تنظيم سند لازم نيست ولى شاهد بگيريد ، گفته‌اند :\r\nشاهد گرفتن نيز مستحبّ است لفظ « لا يضار » صيغهء مجهول و در اصل « لا يضارر » بفتح راء است يعنى نويسندهء سند و شاهد مورد ضرر و اذيت واقع نشود و اگر به صيغهء معلوم و بفتح راء اول باشد منظور آنست كه نويسنده و شاهد ضرر نرسانند و موجب اذيت نشوند ولى جمله « و ان تفعلوا » روشن مىكند كه وجه اول مراد است .\r\n وَ إِنْ تَفْعَلُوا فَإِنَّهُ فُسُوقٌ بِكُمْ  اگر به شاهد و سند نويس اذيت كنيد\r\n\r\n\r\n","description":"","footnote":"\r\nحين تدعى قبل الكتاب »\r\nتفسير عياشى عن هشام بن سالم عن ابى عبد اللَّه عليه السلام قال قلت « و لا تكتموا الشهادة » قال : بعد الشهادة .\r\n","page_name":" 536 ","page_number":536},
  {"content":"\r\n\r\nاز طاعت خدا خارج شده‌ايد و آن گناه است ، آن گاه در مقام موعظه و تهديد فرمود :  وَ اتَّقُوا اللَّهَ وَ يُعَلِّمُكُمُ اللَّهُ وَ اللَّهُ بِكُلِّ شَيْءٍ عَلِيمٌ  .\r\n283 -  وَ إِنْ كُنْتُمْ عَلى سَفَرٍ وَ لَمْ تَجِدُوا كاتِباً فَرِهانٌ مَقْبُوضَةٌ  .\r\nراغب در مفردات گويد : رهن و رهان هر دو به معنى وثيقه ( مرهون ) « 1 » و در اصل مصدر مىباشند يعنى اگر به وقت معامله در سفر بوديد و كاتب نيافتيد گروگانى در اختيار طلبكار بگذاريد كافى است ، در مجمع البيان فرمود :\r\nبه اجماع فقهاء در رهن ، قبض شرط است و گرنه منعقد نمىشود ولى در تفسير آلاء الرحمن آن را منع كرده لازم است به « فقه » رجوع شود ناگفته نماند رهن به جاى سند و شاهد در وطن و حضر نيز كفايت مىكند .\r\n فَإِنْ أَمِنَ بَعْضُكُمْ بَعْضاً فَلْيُؤَدِّ الَّذِي اؤْتُمِنَ أَمانَتَهُ وَ لْيَتَّقِ اللَّهَ رَبَّهُ  .\r\nيعنى اگر : طلبكار به بدهكار اطمينان داشت و بدون گروگان و شاهد و سند ، جنس را در اختيار او گذاشت ، لازم است بدهكار از خدا بترسد و طلبى را كه در آن مورد اطمينان بوده ، بموقع بدهد « 2 » .\r\n وَ لا تَكْتُمُوا الشَّهادَةَ وَ مَنْ يَكْتُمْها فَإِنَّهُ آثِمٌ قَلْبُهُ  .\r\nاگر الف و لام « الشهادة » براى استغراق باشد ، اين جمله يك حكم كلى است و شهادت مورد آيه يكى از مصاديق آنست ، يعنى : هيچ شهادتى را كتمان نكنيد و هر كه آن را كتمان كند و در وقتش ادا نكند ، قلبى گناهكار دارد ، ناگفته نماند : اداى شهادت با زبان و كتمان آن با قلب است بدانجهت « آثم قلبه » آمده ، آيه شاهد است كه نسبت گناه به قلب هم داده مىشود مثل :  إِنْ تُبْدُوا ما فِي أَنْفُسِكُمْ أَوْ تُخْفُوهُ يُحاسِبْكُمْ بِهِ اللَّهُ  بقره / 284 ، در آخر آيه فرموده :\r\nكه خدا به همه كارهاى شما داناست  وَ اللَّهُ بِما تَعْمَلُونَ عَلِيمٌ  .\r\n\r\n\r\n","description":"","footnote":"\r\n( 1 ) - « رهان » در آيه به نظرم مبتداء خبر محذوف است و تقدير آن : « فرهان مقبوضة تكفيكم » مىباشد لفظ « مقبوضة » نشان مىدهد كه « رهان » جمع رهن است چنان كه گفته‌اند .\r\n( 2 ) - « امانته » مصدر به معنى مفعول است ( ما اؤتمن فيه ) .\r\n","page_name":" 537 ","page_number":537},
  {"content":"\r\n\r\n\r\n[ سوره البقرة ( 2 ) : آيه 284 
  ]\r\nلِلَّهِ ما فِي السَّماواتِ وَ ما فِي الْأَرْضِ وَ إِنْ تُبْدُوا ما فِي أَنْفُسِكُمْ أَوْ تُخْفُوهُ يُحاسِبْكُمْ بِهِ اللَّهُ فَيَغْفِرُ لِمَنْ يَشاءُ وَ يُعَذِّبُ مَنْ يَشاءُ وَ اللَّهُ عَلى كُلِّ شَيْءٍ قَدِيرٌ ( 284 )\r\n284 - از آن خداست آنچه در آسمانها و زمين است و اگر آنچه در دل داريد آشكار كنيد يا پنهان داريد خدا شما را براى آن به حساب مىكشد ، پس آنكه را بخواهد مىآمرزد و آنكه را بخواهد عذاب مىكند ، خدا به همه چيز تواناست .\r\n\r\nكلمه‌ها\r\nتبدوا : به دو : آشكار شدن ابداء آشكار كردن ، آن در آيه از باب افعال است .\r\nانفسكم : مراد از « انفس » در اينجا باطن است ( قلب ، صدر و غيره ) .\r\n\r\nشرحها\r\nبه نظر مىآيد : اين آيه به مناسبت  « وَ لا تَكْتُمُوا الشَّهادَةَ . . . »  نازل شده و در حقيقت متمم آنست و در عين حال يك مطلب مستقلى است و حكايت از احاطه كامل خدا به باطن بندگان دارد خواه كتمان شهادت باشد يا غير آن .\r\n284 -  لِلَّهِ ما فِي السَّماواتِ وَ ما فِي الْأَرْضِ  .\r\nظاهرا مراد از « ما فى السموات » موجودات بالا و از « ما فى الارض » موجودات پائين است ، على هذا سماوات و ارض نيز به اين حكم داخل هستند يعنى مالك اصلى همه موجودات خداست .\r\n وَ إِنْ تُبْدُوا ما فِي أَنْفُسِكُمْ أَوْ تُخْفُوهُ يُحاسِبْكُمْ بِهِ اللَّهُ  .\r\nآيه صريح است در اينكه انسان در مقابل اعمال قلبى و درونى مسئول\r\n\r\n","description":"","footnote":"","page_name":" 538 ","page_number":538},
  {"content":"\r\n\r\nاست رجوع شود به « نكته‌ها » يعنى آنچه در آسمانها و زمين هست مال خداست شما هم از جمله آنها و مال خدا هستيد لذا شما را در مقابل افكار باطنى خواه اظهار بكنيد و يا نه ، مسئول خواهد شمرد و به حساب خواهد كشيد .\r\n فَيَغْفِرُ لِمَنْ يَشاءُ وَ يُعَذِّبُ مَنْ يَشاءُ  پس از روشن شدن حساب و استحقاق عذاب هر كه را بخواهد مطابق رحمت خويش مورد عفو قرار مىدهد و هر كه را بخواهد به موجب عدالت به عذاب مىكشد علت عذاب كه معلوم است ، اين تبعيض روى عوامل ديگرى است و گرنه خدا كار جزاف نمىكند .\r\n وَ اللَّهُ عَلى كُلِّ شَيْءٍ قَدِيرٌ  خدا به هر چيز ، از جمله محاسبه آمرزش و عذاب تواناست .\r\n\r\nنكته‌ها\r\nمراجعه به آيات نشان مىدهد گناهان به دو قسمت تقسيم مىشوند . گناهان خارجى و عملى و گناهان باطنى و قلبى مثلا آيه  إِنَّ الَّذِينَ يُحِبُّونَ أَنْ تَشِيعَ الْفاحِشَةُ فِي الَّذِينَ آمَنُوا لَهُمْ عَذابٌ أَلِيمٌ  نور / 19 مىگويد كه دوست داشتن رواج فحشاء گناه است و آيه  وَ مَنْ يَكْتُمْها فَإِنَّهُ آثِمٌ قَلْبُهُ  بقره / 283 از گناهكار بودن قلب خبر مىدهد و در آيه  وَ لكِنْ يُؤاخِذُكُمْ بِما كَسَبَتْ قُلُوبُكُمْ  بقره / 225 آمده است كه از كسب و عمل قلب مؤاخذه مىشويد همچنين در آيه  وَ إِنْ تُبْدُوا ما فِي أَنْفُسِكُمْ أَوْ تُخْفُوهُ . . .  و بالاخره آيه ذيل ، قلب را مانند گوش و چشم مسئول مىداند  إِنَّ السَّمْعَ وَ الْبَصَرَ وَ الْفُؤادَ كُلُّ أُولئِكَ كانَ عَنْهُ مَسْؤُلًا  اسراء / 36 .\r\nاز اين آيات روشن مىشود كه اعتقادات قلبى ، كينه‌ها ، علاقه‌ها ، مهرها و خلاصه آنچه به وسيله قلب انجام مىگيرد بايد از روى دليل باشد و گرنه ، شخص\r\n\r\n","description":"","footnote":"","page_name":" 539 ","page_number":539},
  {"content":"\r\n\r\nدر مقابل آنها مسئول است .\r\nاگر كسى : معاويه ، ابن ملجم اصلى ، معاوية و ابن ملجمهاى زمان را دوست بدارد پيش خدا مسئول است آن قلب گناهكار است زيرا دليلى به اين دوست داشتن ندارد ، و همچنين اگر كسى على بن ابى طالب عليه السّلام و ساير مردان خدا را دشمن دارد قلبى گناهكار دارد و دليلى به اين عداوت نخواهد يافت و همان گونه است همه عقائد باطله و نظير آنها . در تفسير عياشى از حضرت صادق عليه السّلام در خصوص بعضى از ستمگران آمده كه اگر كسى ذره‌اى از محبت آنها را در دل داشته باشد سزاوار است كه خدا او را داخل بهشت نكند .\r\nواردات قلبى و وسوسه‌ها از اين مسئله مستثنى هستند كه آنها از اختيار خارج مىباشند و در پيش خدا عذابى ندارد .\r\nدر كافى ، بابى تحت عنوان « من يهمّ بالحسنة او السيئة » « 1 » منعقد كرده و رواياتى نقل مىكند كه خلاصه آنها اين است : نيت گناه ، گناه نيست ، ولى آن روايات منافات با اين آيات ندارند اولا آنها راجع به اعمال خارج هستند كه نيت منشأ آنهاست ، ولى آيات ، راجع به عمل مستقل قلب است ، ثانيا مضمون آنها اين است كه اگر كسى قصد گناه كرد ولى عمل نكرد ، عمل نكردن يك نوع اعراض از گناه است كه شايد سبب آمرزش نيت باشد .\r\n\r\n\r\n","description":"","footnote":"\r\n( 1 ) - اصول كافى ج 2 / 428 .\r\n","page_name":" 540 ","page_number":540},
  {"content":"\r\n\r\n\r\n[ سوره البقرة ( 2 ) : آيات 285 تا 286 
  ]\r\nآمَنَ الرَّسُولُ بِما أُنْزِلَ إِلَيْهِ مِنْ رَبِّهِ وَ الْمُؤْمِنُونَ كُلٌّ آمَنَ بِاللَّهِ وَ مَلائِكَتِهِ وَ كُتُبِهِ وَ رُسُلِهِ لا نُفَرِّقُ بَيْنَ أَحَدٍ مِنْ رُسُلِهِ وَ قالُوا سَمِعْنا وَ أَطَعْنا غُفْرانَكَ رَبَّنا وَ إِلَيْكَ الْمَصِيرُ ( 285 ) لا يُكَلِّفُ اللَّهُ نَفْساً إِلاَّ وُسْعَها لَها ما كَسَبَتْ وَ عَلَيْها مَا اكْتَسَبَتْ رَبَّنا لا تُؤاخِذْنا إِنْ نَسِينا أَوْ أَخْطَأْنا رَبَّنا وَ لا تَحْمِلْ عَلَيْنا إِصْراً كَما حَمَلْتَهُ عَلَى الَّذِينَ مِنْ قَبْلِنا رَبَّنا وَ لا تُحَمِّلْنا ما لا طاقَةَ لَنا بِهِ وَ اعْفُ عَنَّا وَ اغْفِرْ لَنا وَ ارْحَمْنا أَنْتَ مَوْلانا فَانْصُرْنا عَلَى الْقَوْمِ الْكافِرِينَ ( 286 )\r\n285 - پيامبر به آنچه از طرف خدايش به او نازل شده ايمان آورده است ، مؤمنان ( نيز ) همگى به خدا و ملائكه او و كتابها و پيامبران او ايمان آورده‌اند ( و گويند ) ميان هيچ يك از پيامبران خدا فرق نمىگذاريم و گفتند : شنيديم و اطاعت كرديم پروردگارا آمرزش تو را ( مىجوئيم ) و بازگشت به سوى تو است .\r\n286 - خدا هيچ كس را جز به مقدورش تكليف نمىكند ، هر چه نيك كرده براى او است و هر چه بد كرده به زيان اوست پروردگارا اگر فراموش كرده يا خطا كرديم ما را مؤاخذه نكن پروردگارا بر ما تكليف سنگين بار مكن چنان كه بر پيشينيان كردى ، پروردگارا بر ما چيزى را كه به آن تاب نداريم تحميل مكن ، ما را بيامرز ، آثار گناهمان را بپوشان و به ما رحم كن تو سرپرست مايى پس ما را بر گروه كافران پيروز گردان .\r\n\r\nكلمه‌ها\r\nالمصير : مصدر ميمى است به معنى بازگشت و اسم مكان آيد به معنى بازگشتگاه بايد دانست صيرورت بازگشتى به صورت تحول مانند جنين شدن\r\n\r\n","description":"","footnote":"","page_name":" 541 ","page_number":541},
  {"content":"\r\n\r\nنطفه است .\r\nوسعها : وسع مقدور ، آن در اصل به معنى فراخى است و معناى مقدور و ميسور مىدهد ( مصدر از براى مفعول ) .\r\nاكتسبت : فرقى كه قابل قبول باشد و نفس را قانع كند ميان كسب و اكتساب بدست نيامده ، رجوع شود به قاموس قرآن .\r\nاصر : آن در اصل به معنى سنگينى است و در آيه به معنى تكليف سنگين است ( مصدر به معنى فاعل ) .\r\nتحملنا : حمل ( بفتح حاء ) بار و بار برداشتن . حمل ( بكسر حاء ) بار ظاهرى ، تحميل : بار كردن .\r\nفانصرنا : يعنى : ما را غالب و پيروز كن . نصر در اينجا به صورت غالب كردنست .\r\n\r\nشرحها\r\nمىشود گفت كه : اين دو آيه ، خلاصه و نتيجه‌گيرى است از تمام سوره .\r\nتوضيح اينكه : در اين سوره از سجود ملائكه ، مخالفت ابليس ، رانده شدن آدم از بهشت ، آمدن پيامبران ، ايمان آوردن به آنها ، كفر ورزيدن از آنها ، گرفتار شدن به بلا در اثر مخالفت ، راهنمايىهاى خدا ، اثر انفاق ، بلاى رباخوارى و . . .\r\nبحث شد . بازده و نتيجهء همهء اينها آنست كه مسلمانان و پيامبرشان ، به خدا و ملائكه و پيامبران و كتابهاى خدا ايمان بياورند و اظهار اطاعت كنند و از خدا استعانت جويند كه از گناهانشان بگذرد ، بلاهاى گذشتگان را بسرشان نياورد و بر دشمنان پيروزشان گرداند ، با در نظر گرفتن آنكه خدا كمتر از توانايى انسان تكليف مىكند و عمل هر كس هر چه باشد به خودش مربوط است .\r\n285 -  آمَنَ الرَّسُولُ بِما أُنْزِلَ إِلَيْهِ مِنْ رَبِّهِ وَ الْمُؤْمِنُونَ  .\r\nظاهر آنست كه « و المؤمنون » عطف بر « الرسول » باشد ، يعنى پيامبر\r\n\r\n","description":"","footnote":"","page_name":" 542 ","page_number":542},
  {"content":"\r\n\r\nو مؤمنان ايمان آوردند به آنچه از سوى خدا به پيامبر نازل شد ، اين ثناى بزرگى است از خدا نسبت به آن حضرت و مؤمنان . شرط اصلى هر قيام و نهضت آنست كه رهبر قيام و كادر او به اصالت قيام ايمان داشته باشند ، تمام پيامبران به دين خود ايمان واقعى داشتند ، همچنين پرورش يافتگان آنها . جريان مباهله با نصاراى نجران ايمان آن حضرت را كاملا متجلى نمود .\r\n كُلٌّ آمَنَ بِاللَّهِ وَ مَلائِكَتِهِ وَ كُتُبِهِ وَ رُسُلِهِ لا نُفَرِّقُ بَيْنَ أَحَدٍ مِنْ رُسُلِهِ  « 1 » .\r\nايمان در جملهء بالا مبهم بود ، در اين جمله به تفصيل ذكر شده ، كلمهء « لا نفرق . . . » بعد از لفظ « رسله » حاكى از آنست كه بايد همهء پيامبران خدا مورد تصديق باشند دربارهء آنان كه به بعضى از پيامبران ايمان مىآورند و به بعضى ايمان نمىآورند آمده :  أُولئِكَ هُمُ الْكافِرُونَ حَقًّا  نساء / 150 .\r\n وَ قالُوا سَمِعْنا وَ أَطَعْنا غُفْرانَكَ رَبَّنا وَ إِلَيْكَ الْمَصِيرُ  « 2 » .\r\nمؤمنان در مقام اعتراف به بندگى مىگويند : فهميديم و اطاعت كرديم ، پروردگارا انتظار آمرزش تو را داريم ، به نظرم منظور آن نيست كه كلام را به زبان مىآورند بلكه عملشان گوياى اين سخن است و اين جمله در ضميرشان نقش بسته ، چنان كه در عكس آن :  قالُوا سَمِعْنا وَ عَصَيْنا  بقره / 93 نيز چنين است .\r\nناگفته نماند : صيرورت ، رجوعى است توأم با تحول و تدريج مانند تحول نطفه به جنين و انسان ، آدمى در راه بازگشت به خدا در اثر اعمال نيك و بد از حالى به حالى منتقل شده يا بهشتى مىگردد و يا جهنمى و همه به سوى خدا برمىگردند :  كُلٌّ إِلَيْنا راجِعُونَ  انبياء / 93  إِلَى اللَّهِ مَرْجِعُكُمْ جَمِيعاً  مائده / 150 .\r\n\r\n\r\n","description":"","footnote":"\r\n( 1 ) - « لا نفرق » در تقدير « و يقولون لا نفرق . . . » است .\r\n( 2 ) - غفرانك مفعول فعل محذوف و تقدير آن « نسأل غفرانك » است .\r\n","page_name":" 543 ","page_number":543},
  {"content":"\r\n\r\n286 -  لا يُكَلِّفُ اللَّهُ نَفْساً إِلَّا وُسْعَها  .\r\nاين جمله در آيهء 233 نيز گذشت و در سورهء انعام / 152 ، اعراف / 42 ، مؤمنان / 62 نيز آمده است ، وسع « 1 » در اصل به معنى فراخى و گسترش و در آيات قرآن به معنى مقدور و ميسور است يعنى : خدا به هيچ كس تكليف نمىكند مگر مقدور او را ، چيزى را كه در حد توانايى اوست ، اين يك قاعدهء كلى و عقلى و دينى است و منشأ هزاران احكام مىباشد  لَها ما كَسَبَتْ وَ عَلَيْها مَا اكْتَسَبَتْ  مراد از « له - عليه » نفع و ضرر است يعنى برگشت اعم از بد و نيك به خود انسان است .\r\n رَبَّنا لا تُؤاخِذْنا إِنْ نَسِينا أَوْ أَخْطَأْنا رَبَّنا وَ لا تَحْمِلْ عَلَيْنا إِصْراً كَما حَمَلْتَهُ عَلَى الَّذِينَ مِنْ قَبْلِنا  .\r\nدر قاموس قرآن مشروحا گفته‌ام : خطا سه قسم است يكى آنكه انسان كار حرام را از روى عمد و بىاعتنايى انجام دهد ، اين خطا مسئوليت‌آور است .\r\nمثل  مِمَّا خَطِيئاتِهِمْ أُغْرِقُوا فَأُدْخِلُوا ناراً  نوح / 25  بَلى مَنْ كَسَبَ سَيِّئَةً وَ أَحاطَتْ بِهِ خَطِيئَتُهُ فَأُولئِكَ أَصْحابُ النَّارِ  بقره / 81 لذا در مجمع البيان خطا را گناه معنى كرده است .\r\nبعضى از نسيانها نيز از بىاعتنايى و اهمال ناشى مىشوند و شايد مراد از آن بىاعتنايى باشد مثل :  كَذلِكَ أَتَتْكَ آياتُنا فَنَسِيتَها  طه / 126 پس اين خطاها و نسيانها مورد مؤاخذه هستند ، لذا مؤمنان در مقام استغاثه مىگويند :  رَبَّنا لا تُؤاخِذْنا إِنْ نَسِينا . . .  .\r\nو اما « اصر » به معنى تكليف سنگين است ، بنى اسرائيل در اثر تخلف از فرمان خدا ، تكاليف شاقى بر آنها بار گرديد ، در سورهء نساء آيهء 160 آمده :\r\n\r\n\r\n","description":"","footnote":"\r\n( 1 ) - وسع مصدر است به معنى مفعول . در جوامع الجامع فرموده : « الوسع ما يسع الانسان و لا يضيقه » .\r\n","page_name":" 544 ","page_number":544},
  {"content":"\r\n\r\n فَبِظُلْمٍ مِنَ الَّذِينَ هادُوا حَرَّمْنا عَلَيْهِمْ طَيِّباتٍ أُحِلَّتْ لَهُمْ  مىبينيم كه در اثر ستمكارى بعضى از حلالها به آنها حرام شده است و در جاى ديگر بعد از نقل محرمات آمده  ذلِكَ جَزَيْناهُمْ بِبَغْيِهِمْ  انعام / 146 ، اين تحريم در اثر تجاوز آنها بود ، بايد دانست در اصل شريعت تكليف سنگين نيست ولى نافرمانيها آن را سنگين مىكنند چنان كه از « حملته . . . » معلوم مىشود ، ولى بايد دانست كه آنها تكليف خارج از مقدور نبود و گرنه مخالف  لا يُكَلِّفُ اللَّهُ نَفْساً إِلَّا وُسْعَها  مىشد .\r\nمؤمنان در اين قسمت از آيه ، دو تقاضا از خدا دارند : يكى عدم مؤاخذه در مقابل نسيان و خطا ، ديگرى گرفتار نشدن به تكليف سنگين كه ديگران گرفتار شدند .\r\n رَبَّنا وَ لا تُحَمِّلْنا ما لا طاقَةَ لَنا بِهِ  تكرار لفظ « ربنا » خضوع بخصوصى در برابر خدا و چنگ زدن به مقام ربوبيت و كارسازى است ، مراد از  « ما لا طاقَةَ لَنا »  عذابهاى منهدم كننده و خانمان برانداز است كه در اثر گناهان پيش مىآيند ، اين تقاضاى ديگر مؤمنان از مقام ربوبيت است كه به چنان بلاها گرفتار نشوند .\r\n وَ اعْفُ عَنَّا وَ اغْفِرْ لَنا وَ ارْحَمْنا أَنْتَ مَوْلانا فَانْصُرْنا عَلَى الْقَوْمِ الْكافِرِينَ  به نظر مىآيد مراد از « اغفر لنا » از بين بردن آثار وضعى گناهان باشد كه غير از عفو است . در اينجا مؤمنان چهار خواهش ديگر از خدا دارند ، كه مىگويند : خدايا ما را بيامرز ، آثار گناهان را از ما ببر ، و ما را قرين رحمت خود فرماى ، و بر قوم كافران پيروز گردان . آمين .\r\n\r\nنكته‌ها\r\nيكى از بزرگترين كارهاى نيك تربيت انسان است ، تربيتى كه بر اساس ايمان به خدا و معاد باشد ، اگر انسانها چنين تربيت شوند ، دنيا مدينهء فاضله\r\n\r\n","description":"","footnote":"","page_name":" 545 ","page_number":545},
  {"content":"\r\n\r\nخواهد شد ، هدف بزرگ پيامبران تربيت انسانهاست ، به غير از دو عامل فوق ، هيچ عاملى ، مفيد بودن و انسان بودن انسان را تضمين نمىكند ، آنكه به خدا و مجازات عقيده ندارد كدام عامل مىتواند او را از خيانت و جنايت و . . . باز دارد راهى كه قرآن در پيش گرفته بهترين راه براى تربيت انسان و پيشبرد تمدن است بايد از آن پيروى نمود ، آرى آن انسان به حال جامعه مفيد خواهد بود كه بگويد :  رَبَّنا لا تُؤاخِذْنا إِنْ نَسِينا أَوْ أَخْطَأْنا . . .  .\r\nدر 25 صفر الخير 1398 از تفسير سورهء بقره نزديك به ظهر فارغ شدم .\r\nو الحمد للَّه و هو خير ختام\r\n\r\n","description":"","footnote":"","page_name":" 546 ","page_number":546},
  {"content":"\r\n . \r\n","description":"","footnote":"","page_name":" 547 ","page_number":547},
  {"content":"\r\n . \r\n","description":"","footnote":"","page_name":" 548 ","page_number":548},
  {"content":"\r\n . \r\n","description":"","footnote":"","page_name":" 549 ","page_number":549},
  {"content":"\r\n . \r\n","description":"","footnote":"","page_name":" 550 ","page_number":550},
  {"content":"\r\n . \r\n","description":"","footnote":"","page_name":" 551 ","page_number":551},
  {"content":"\r\n . \r\n","description":"","footnote":"","page_name":" 552 ","page_number":552},
  {"content":"\r\n . \r\n","description":"","footnote":"","page_name":" 553 ","page_number":553},
  {"content":"\r\n . \r\n","description":"","footnote":"","page_name":" 554 ","page_number":554},
  {"content":"\r\n . \r\n","description":"","footnote":"","page_name":" 555 ","page_number":555},
  {"content":"\r\n . \r\n\r\n","description":"","footnote":"","page_name":" 556 ","page_number":556}
  ]