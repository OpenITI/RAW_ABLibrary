[
  {"content":"\r\n\r\n4\r\nهدايتگران راه نور\r\nزندگانى كريم اهل بيت\r\nحضرت حسن بن على عليه السلام\r\nآيت الله سيد محمدتقى مدرسى\r\nمترجم : محمدصادق شريعت\r\nچاپ پانزدهم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمدرسى ، محمدتقى ، 1945 -\r\nزندگانى كريم اهل بيت امام حسن مجتبى عليه السلام / محمد تقى مدرسى ؛ مترجم محمدصادق شريعت : محبان الحسين عليه السلام 1379 .\r\n95 - ( هدايتگران راه نور ؛ ج 4 )\r\n6 - 72 - 5648 - 964 : isbn\r\nفهرستنويسى براساس اطلاعات فيپا .\r\nعنوان اصلى : الامام المجتبى قدوة واسوة .\r\nچاپ قبلى : نشر بقيع ، 1376 .\r\nكتابنامه به صورت زيرنويس .\r\nچاپ پانزدهم : 1390 : 13000 ريال .\r\n1 . چهارده معصوم - سرگذشتنامه . 2 . حسن بن على عليه السلام ، امام دوم ، 2 - 50 ق - سرگذشتنامه . الف . شريعت ، محمدصادق ، 1342 - مترجم . ب . عنوان . ج . فروست .\r\n4 ه‍ 36 م / 36 bp\r\n952 / 297\r\nج . 4\r\n1379\r\nكتابخانه ملى ايران\r\n27337 - 78 م\r\nانتشارات محبان الحسين\r\nهدايتگران راه نور ( 4 )\r\nزندگانى كريم اهل بيت امام حسن مجتبى عليه السلام\r\nآية الله العظمى سيد محمد تقى مدرسى\r\nناشر : انتشارات محبان الحسين عليه السلام\r\nچاپ پانزدهم : تابستان 1390 - 3000 نسخه\r\nقيمت : 13000 ريال\r\nآدرس ؛ تهران - خيابان 15 خرداد - كوچهء امامزاده يحيى\r\nكوچهء شهيد حميد تين نژاد پلاك 42 تلفن 33553329\r\nدفتر پخش : تهران - خيابان ناصر خسرو - كوچهء حاج نايب\r\nتلفن : 33907181 - همراه : 09125446513\r\nشابك : 6 - 72 - 5648 - 964\r\n6 - 72 - 5648 - 964 : isbn\r\nليتوگرافى : نينوا - قم 7232501\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nمقدّمه ناشر\r\nبسم الله الرحمن الرحيم\r\nسخن گفتن پيرامون ائمه اطهار عليهم السلام سخت است .\r\nدر گذر تاريخ انسانهاى فراوانى مىيابيم كه بر آستانه راه اين انوار الهى ايستاده‌اند و مىخواهند بگونه‌اى به آنها نزديك شوند تا از سرچشمه معرفت آنها بهره‌مند گردند .\r\nهيچ جاى شگفتى نيست ، زيرا ائمه معصومين عليهم السلام افسانه يا اسطوره‌هاى تاريخى نمىباشند بلكه ، آنها راه روشنى هستند كه رودى را در دل امت جارى ساخته‌اند كه با گذشت قرنها از شهادت و رحلت اين بزرگواران ، پيروان‌شان آنها را از ياد نبرده‌اند .\r\nپس ياد اين بزرگواران سخنى است كه هرگز از آن خسته نمىشويم و مدرسه‌اى است كه هرگز نمىتوان آن را ترك نمود .\r\nاز اين رو مرجع عاليقدر حضرت آيت اللَّه العظمى مدرّسى ( حفظه اللَّه ) سال‌ها قبل مبادرت به نگارش يك سلسله 14 جلدى تحت عنوان ( قدوة واسوة ) نمودند كه كتاب حاضر ( زندگانى كريم اهل بيت امام حسن محتبى عليه السلام ) چهارمين شماره از سلسله فوق مىباشد كه بارها به زبان عربى چاپ گرديده است .\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبا توجه به سبك نگارش وسليس بودن آن ، اين مجموعه توسط ناشرين مختلف از جمله انصار الحسين عليه السلام ، بقيع ، و محبان الحسين عليه السلام تحت عنوان ( هدايتگران راه نور ) ترجمه و چاپ گرديده است . انتشارات محبان الحسين عليه السلام به خود مىبالد كه اولين چاپ اين مجموعه را در سال 1379 و چاپ پانزدهم آن را در تابستان سال 1390 انجام داده است .\r\nاز خداوند متعال مىخواهيم كه در راه نشر معارف اسلامى موفقمان بدارد .\r\nواحد فرهنگى انتشارات محبّان الحسين عليه السلام\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nپيشگفتار\r\nالحمد للَّه ، و صلّى اللَّه على محمّد و آله الطاهرين .\r\nدوره‌اى كه با قتل خليفه سوم آغاز شد و با شهادت امام حسين عليه السلام پايان گرفت ، اثرى ژرف بر امّت اسلامى از خود بر جاى نهاد . در واقع اين دوره را مىتوان زنجيره‌اى از فجايع متعدّد به شمار آورد .\r\nامامت سبط اوّل پيامبر صلى الله عليه و آله ، امام حسن مجتبى عليه السلام ، در ميانهء همين عصر بوده است . بنابراين بر ماست كه زندگى آن امام را بكاويم و آن را بسان مشعلى فراروى خويش قرار دهيم . آيا غير از اين بود كه امام حسن عليه السلام به تصريح پيامبر صلى الله عليه و آله و به شهادت زندگى درخشان خوش پيشوايى مسلمانان را بر عهده داشت ؟ مگر نه اينكه ما آن امام را حجّت خداوند بر روى زمين مىدانيم ؟ از اين رو بايد در زندگى آن‌حضرت دقيق شويم و در راه و روش زندگى مكتبى خويش ، از حيات وى الهام گيريم .\r\nاين كتاب در واقع تحليل فشرده‌اى از زندگى و اوضاع دوران امام حسن مجتبى عليه السلام مىباشد كه به رشتهء تحرير درآمده است . اميدوارم كه خداوند بنده و مؤمنان را از بهرهء اين كتاب محروم نفرمايد .\r\nمحمّد تقى مدرّسى\r\n3 / شوال / 1386 ه\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\nزندگينامه\r\nنام : حسن\r\nپدر و مادر : على بن ابيطالب و فاطمه زهرا\r\nشهرت : مجتبى سبط اكبر\r\nكنيه : ابو محمّد\r\nزمان و محل تولّد : نيمهء رمضان سال دوّم هجرت در مدينه\r\nزمان و محل شهادت : 28 صفر سال 50 هجرى در سنّ حدود 47 سالگى به دستور معاويه ، توسط جعده ، در مدينه ، مسموم و به شهادت رسيد\r\nمرقد : قبرستان بقيع ، واقع در مدينه\r\nدوران زندگى : در سه بخش :\r\n1 - عصر پيامبر صلى الله عليه و آله ( حدود 8 سال )\r\n2 - ملازمت با پدر ( حدود 37 سال )\r\n3 - عصر امامت ( ده سال ) .\r\n\r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nبنياد پاك\r\n\r\nولادت و پرورش امام حسن مجتبى\r\nدر پانزدهمين شب از ماه مبارك رمضان ، خانهء رسالت پس از انتظار طولانى به استقبال مولود محبوب خود مىشتافت ، درست همان گونه كه گُلى با طراوت و شاداب ، پس از مدّتى تشنگى از يك قطرهء زلال و گواراى شبنم استقبال مىكند .\r\nنوزاد به نياى خويش ، يعنى رسول بزرگ اسلام ، بسيار شباهت داشت ، امّا وى به هنگام تولّد اين نوزاد حضور نداشت تا مژدهء ولادت را به آن‌حضرت برسانند . پيامبر صلى الله عليه و آله به سفرى رفته بود و به زودى به مدينه مراجعت مىكرد .\r\nخانواده با اشتياقى وافر چشم به راه بازگشت پيامبر صلى الله عليه و آله بود و هيچ يك از آداب و رسوم تولّد را برگزار نكرده بودند تا آنكه پيامبر اكرم از مسافرت بازگشت و بنابر عادت هميشگى خويش ، نخست به سوى خانهء فاطمه زهرا عليها السلام رهسپار شد . چون مژدهء تولّد كودك را به پيامبر خدا رساندند ، سرورى زايدالوصف آن‌حضرت را فرا گرفت و خواستار ديدن كودك شد . چون كودك را در آغوش گرفت ، بوييد و بوسيد و در\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nگوشهايش اقامه‌و اذان گفت و پس از آنكه از پوشاندن جامه زرد به كودك نهى كرد ، دستور داد تا خرقه‌اى سپيد بياورند و كودك را در آن بپيچند .\r\nپيامبر اعظم منتظر بود تا ببيند آيا از آسمان خَبَر تازه‌اى دربارهء اين كودك فرود مىآيد يا نه ؟ وحى نازل شد و خطاب به آن‌حضرت گفته شد : نام فرزند هارون ، جانشين موسى عليه السلام ، شبّر بود و على نيز نسبت به تو به منزلهء هارون است نسبت به موسى ، پس اين كودك را « حسن » نام گذارى كن كه حسن در عربى مرادف شبّر است .\r\nنام حسن در مدينه ، همچون بوى خوش گلها پيچيد . مژده دهندگان با گرمترين و شايسته‌ترين تبريكات به خدمت پيامبر صلى الله عليه و آله آمدند ، زيرا حسن نخستين فرزند خانهء رسالت بود و چشم پيامبر اكرم و ياران بزرگوارش به وى دوخته شده بود . او تجديد كنندهء رسالت پيامبر بود و در آينده ، مقتدا و الگوى مسلمانان صالح به شمار مىآمد . او پس از پيامبر ادامه دهندهء راه و رسالت آن‌حضرت بود .\r\nروز بعد ، پيامبر صلى الله عليه و آله فرمود تا قوچى بياورند و قربانى كرد . چون قربانى را نزد آن‌حضرت آوردند ، وى خود آمد تا بدين مناسبت دعايى بخواند . پس فرمود :\r\n« بسم‌اللَّه الرحمن الرحيم . خدايا ! استخوان آن در مقابل استخوان حسن و گوشت آن در مقابل گوشت او و خون آن در برابر خون او و موى آن در برابر موى او . خدايا ! اين را نگاهبان محمّد و آل او قرار بده » .\r\nسپس دستور داد گوشت قربانى را ميان تنگدستان و مستمندان تقسيم كنند تااين كار پس از وى در ميان مردم سنّت گردد . وخانواده‌هاى توانگر در هر\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nمناسبتى گوسفندى قربانى كنند تا بدين وسيله ثروت در ميان مردم توزيع شود و تنها در ميان توانگران و اغنيا نباشد .\r\nروزى پيامبر صلى الله عليه و آله در حضور لبابه ، ام الفضل ، همسر عبّاس بن عبدالمطلّب ، عموى خويش ، حسن را در آغوش مىگيرد و مىفرمايد :\r\n- آيا دربارهء من خوابى ديده‌اى ؟\r\n- آرى اى رسول خدا .\r\n- آن را بازگوى .\r\n- چنان ديدم كه قطعه‌اى از تن شما در دامن من افتاده است .\r\n- پس پيامبر صلى الله عليه و آله لبخندى زد و كودك شير خواره را به‌دست او سپرد و فرمود : آرى اين تأويل رؤياى توست . او پارهء تن من است .\r\nبدين ترتيب ام الفضل به عنوان دايهء امام حسن برگزيده شد .\r\nكودك در كنف حمايت رسول بزرگوار اسلام و در زير سايهء پدرش امام على و حضرت زهرا بزرگ مىشد تا بدين‌وسيله تمام معانى و مفاهيم اسلامِ ناب را از چشمه سار رسالت و تمام ارزشهاى ولايت را در زير سايهء ولايت و همهء فضايل و مكارم را از منبع عصمت و فضليت بياموزد .\r\nپيامبر ، على و زهرا عليهما السلام در تربيت امام توجّه و اهتمامى بليغ ، مبذول مىداشتند تا بدان وسيله ، استعدادها و شايستگيهاى وى را شكوفا سازند .\r\n\r\nوراثت\r\nبى ترديد وراثت ، در ساخت شخصيّت فرد تأثير به سزايى دارد .\r\nشخصيّت فرد با محيطى كه از آن برخاسته و در آن متولّد شده است ارتباط\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nمستقيمى دارد . در ميان فرزندان ابو طالب ، بهترين و برترين خانه‌ها براى پديد آمدن انسان كامل ، همين خانه بود ، زيرا هر كودكى كه در اين خانه زاده مىشد ، از دو طرف با عبدالمطلّب نسبت داشت . از يك طرف از سوى على بن ابى طالب و از طرف ديگر از سوى فاطمه دختر محمّد بن عبداللَّه بن عبدالمطلّب . همانطور كه على عليه السلام خود نيز از دو سوى به هاشم منسوب بود .\r\nما در اينجا در صدد بيان مناقب و فضايل هاشم و بويژه خاندان عبدالمطلّب در ميان آنان نيستيم كه فضايل و مناقب وى بسيار و فراوان است ، بلكه همين مقدار كافى است كه بدانيم رسول گرامى اسلام ، محمّد بن عبداللَّه صلى الله عليه و آله و جانشين بزرگوار آن‌حضرت ، امام على عليه السلام ، از همين خانواده برخاسته‌اند .\r\nبر حسب كشفيات علم ژنتيك ، تأثير ، گاه از سوى پدر است كه در اين حالت ، تمام ويژگيها و صفات پدر به كودك منتقل مىشود و گاهى نيز كودك از سوى مادر ، كه در مورد امام حسن اين قسم اخير تحقّق يافت . در شخصيّت امام حسن نشانهءهاى مادرش هويدا بود و بدين ترتيب خود منعكس كنندهء صفات پدر بزرگوار آن‌حضرت يعنى پيامبر صلى الله عليه و آله بود . از اين رو امام حسن بيشتر از آن كه شبيه امام على باشد به پيامبر شباهت بسيار داشت و بدين خاطر بارها پيامبر خود نيز فرموده بود :\r\n« حسن از من و حسين از على است » .\r\nشايد بتوان با نگرش بر حوادثى كه پس از رسول گرامى اسلام رخ داده است اين حديث را به گونه‌اى ديگر هم تفسير كرد . و ماهيّت شرايطى كه\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nدر دوران امام حسن حكمفرما بود آن‌حضرت را وامىداشت روش پيامبر صلى الله عليه و آله را دنبال كند و آن‌حضرت را كاملًا الگوى خود قرار دهد و همچون او به موّفقيتهاى بزرگى نيز نايل شود .\r\nبا اتخاذ همين روش بود كه وى مانند پيامبر گذشت و اغماض را پيشهء خود مىساخت و با دشمنانش به صلح و مدارا رفتار مىكرد .\r\nچنان كه شرايط و اوضاع خاصّ روزگار امام حسين نيز اقتضا مىكرد تا آن‌حضرت در امر دين و پيشبرد آن از خود تلاش و غيرت نشان دهد و همين امر موجب شباهتهاى ميان دوران او و دوران امام على شده بود .\r\n\r\nتربيت\r\nپيامبر صلى الله عليه و آله ، على و زهرا عليهما السلام تربيّت حسن مجتبى را بر عهده داشتند و با تربيّت صالح و اسلامى خود ، وى را براى رهبرى امّت در آينده آماده مىكردند . در واقع خانهء رسالت با آگاهى از منزلتى كه حسن در آينده در جامعهء اسلامى به خود اختصاص مىداد ، به تربيّت وى اهتمام مىورزيدند . آنان مقام و منزلت حسن را به شيوه‌هاى مختلف نيز به آگاهى مؤمنان مىرساندند . مثلًا پيامبر اكرم او را بر سينه‌اش بالا مىبرد و آنگاه بلندش مىكرد تا بايستد و يا دستانش را مىگرفت و آرام به سوى چهرهء مباركش مىكشيد و مىخواند : « حزقه حزقه « 1 » ترق عين بقه »\r\nسپس با حسن عليه السلام با ملاطفت رفتار مىكرد و با او شوخى و بازى\r\n\r\n\r\n","description":"","footnote":"\r\n( 1 ) - حزقه : مرد كوتاه قامتى است كه به هنگام رفتن گامهاى كوتاه بردارد .\r\n","page_name":" 13 ","page_number":13},
  {"content":"\r\n\r\nمىكرد . آنگاه دست به دعا بر مىداشت و مىفرمود : خدايا ! من حسن را دوست دارم پس تو نيز دوستدار او را دوست بدار .\r\nدر واقع پيامبر اسلام مىخواست بدين ترتيب سيرهء خويش را در برخورد با امام حسن به عنوان اسوهء مؤمنان به ياران خود تفهيم كند . از اين رو حسن را گرامى مىداشت و او را ارج و احترام مىنهاد .\r\nيك بار پيامبر براى نماز به امامت ايستاده بود . چون به سجده رفت مسلمانان نيز به سجده رفتند و ذكر « سُبْحانَ رَبِّى الْأَعْلى وَبِحَمْدِهِ » را چند بار تكرار كردند و منتظر بودند تا پيامبر اكرم سر از سجده بردارد ، امّا پيامبر صلى الله عليه و آله سجده‌اش را طول داد . نمازگزاران از اين امر تعجّب كردند .\r\nمگر چه اتفاقى افتاده است ؟ اكثر آنان صداى پيامبر را كه در مسجد شكوه و ابهّت خاصّى ايجاد كرده بود ، نمىشنيدند . هر آينه گمانهاى ديگرى به خود راه مىدادند . آنان منتظر ماندند تا اينكه پيامبر سر از سجده برداشت .\r\nنماز پايان يافت در حالى كه مسلمانان مشتاق بودند علّت طولانى شدن سجدهء پيامبر خدا را از آن‌حضرت سؤال كنند . چون در اين باره از پيامبر پرسش كردند ، آن‌حضرت در پاسخ فرمود : حسن بر گردنم سوار شده بود و من دلم نيامد كه او را به اجبار پايين آورم ، بنابر اين صبر كردم تا او خود از گردنم پايين رود .\r\nيك بار ديگر پيامبر بر فراز منبر بود و براى مردم سخنرانى مىكرد و آنان را اندرز مىگفت كه حسن و حسين از گوشه مسجد آمدند در حالى كه نزديك بود بلغزند و زمين بخورند ، ناگهان پيامبر صلى الله عليه و آله از منبر فرودآمد و به سوى آن دو شتافت و آنان را گرفت و با خود بر فراز منبر\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nبرد . يكى از آنانرا بر پاى راست و ديگرى را بر پاى چپ خود نشانيد و پيوسته مىگفت :\r\n« خدا و پيامبرش راست گفته‌اند كه اموال و اولاد شما فتنه هستند . من به اين دو طفل نگريستم كه راه مىرفتند ، و مىلغزيدند ، نتوانستم درنگ كنم تا آنكه سخنم را نيمه تمام رها كردم و آنها را بر فراز منبر آوردم » .\r\nحتّى آن‌حضرت ، حسن و حسين را در يكى از سفرهاى كوتاهش با خود همراه برد . وى آن دو را بر روى استرى كه جلو يا پشت آن‌حضرت حركت مىكرد نشانيد . حضرت اين كار را كرد تا اگر به ديدن آن دو اشتياق پيدا كرد آنان را ببيند يا اگر آنان هواى ديدن آن‌حضرت را كردند ، بتوانند وى را ببينند . همچنين پيامبر صلى الله عليه و آله در هر مناسبتى از اين دو تمجيد مىكرد و بزرگوارى و كرامت آنان را به همگان اعلان مىداشت . در روز مباهله نيز پيامبر اين دو و پدر و مادر آنان را برگزيد كه از تابش برهان آنان اسقفها مدهوش و متحيّر ماندند « 1 » » .\r\nروزى رسول خدا به خانهء فاطمه رفت و بنابر عادت خود سه بار سلام گفت ، امّا جوابى نشنيد . آن‌حضرت به طرف حياط خانه بازگشت و در بين گروهى از يارانش نشست . سپس امام حسن آمد و بر پشت پدر بزرگش جَست . پيامبر او را محكم گرفت و سپس دهانش را بوسيد و در حالى كه مىگفت : حسن از من و حسين از على است به راه افتاد .\r\nمردم ، بسيارى از اوقات از اين كردار پيامبر در شگفت مىشدند . و از\r\n\r\n\r\n","description":"","footnote":"\r\n( 1 ) - الحسن بن على ، ص 21 .\r\n","page_name":" 15 ","page_number":15},
  {"content":"\r\n\r\nخود مىپرسيدند كه چرا پيامبر در حقّ فرزندانش چنين كارهايى را آشكارا انجام مىدهد . روزى يكى از ياران آن‌حضرت ، پيامبر را ديد كه حسن را مىبوسد و مىبويد . آن مرد در حالى كه از اين عمل پيامبر ناخرسند بود عرض كرد : من پسرى دارم كه تا كنون هرگز او را نبوسيده‌ام .\r\nپيامبر صلى الله عليه و آله به وى پاسخى داد كه مضمونش اين بود : وقتى كه خداوند رحمت را از دل تو بر داشت به نظر تو ، من چه كارى مىتوانم بكنم ؟\r\nبعدها چون فرصت ديگرى پيش آمد پيامبر فرمود :\r\n« حسن و حسين فرزندان منند . هر كه اين دو را دوست بدارد مرا دوست داشته و آن كه مرا دوست بدارد ، خداوند را دوست داشته است و هر كه خداوند را دوست بدارد ، خداى او را به بهشت داخل مىكند .\r\nو هر كه با اين دو دشمنى ورزد با من به دشمنى برخاسته و هر كه با من به دشمنى بر خيزد خداى بر او خشم گيرد و هر كه مورد خشم خداوند واقع شود ، او را به آتش ( دوزخ ) داخل مىكند » .\r\nسپس از روى محبّت بسيار آن دو را بغل كرد : يكى را طرف راست و ديگرى را طرف چپ . چه بسيار صحابه ، اين سخن مبارك پيامبر صلى الله عليه و آله را مىشنيدند كه مىفرمود :\r\n« اين دو فرزندان من و فرزندان دخترم هستند . بار الها ! من اين دو و دوستداران آنان را دوست مىدارم » .\r\nيا در حالى كه به امام حسن اشاره مىكرد ، مىفرمود : « دوستدار او را دوست مىدارم » .\r\nابو هريره پس از وفات پيامبر با امام حسن بر خورد مىكند و به\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nآن‌حضرت مىگويد : به من اجازه بده تا همان جايى را كه مىديدم پيامبر بر آن بوسه مىزند ببوسم . سپس ناف آن‌حضرت را بوسيد . از اينجا معلوم مىشود كه پيامبر آشكارا بدين عمل ، مبادرت مىكرده است تا آنجا كه مردم همگى آن را مىديدند و به آن آگاه بودند .\r\nپيامبر آن قدر در مدح حسن و حسين سخن مىگفت كه برخى گمان مىكردند كه اين دو از پدرشان ، امام على ، برترند . تا آنجا كه پيامبر اكرم به توضيح اين نكته پرداخت و فرمود : حسن و حسين در دنيا و آخرت برترند و پدرشان از اين دو والاتر و برتر است .\r\nبسيار اتّفاق مىافتاد كه آن‌حضرت ، حسن و حسين را بر شانه‌هايش بالا مىبرد و در خيابانهاى مدينه و در برابر چشم مردم گردش مىكرد و به آن دو مىگفت : « چه شتر خوبى است شتر شما و چه سواران خوبى هستيد شما دو تن » .\r\nو چه بسيار در ميان مردم بانگ بر مىآورد و مىفرمود : « حسن و حسين سروران جوانان بهشتى هستند » . يا مىفرمود :\r\n« حسن و حسين دو گل من از دنيا هستند » .\r\nيا مىفرمود : « حسن و حسين هر دوامامند چه‌برخيزند و چه بنشينن » .\r\nو يك بار نيز فرمود : « چون روز قيامت فرا رسد ، عرش پروردگار جهانيان با هر زيورى آراسته مىشود . آنگاه دو منبر از نور مىآورند كه طول آنها صد مايل است . يكى از آنها را در سمت راست عرش و ديگرى را در سمت چپ عرش مىنهند . سپس حسن و حسين عليهما السلام را مىآورند .\r\nحسن بر يكى از آن دو منبر و حسين بر ديگرى مىنشينند و خداوند به\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nاين دو نفر ، عرش خود را مىآرايد چنان كه زن با گوشواره ( گوشهايش را زينت مىدهد ) » « 1 » . از امام رضا از قول پدرانش ، نقل شده است كه رسول خدا فرمود : « فرزند ، گل است و گلهاى من حسن و حسين هستند » « 2 » .\r\nاز رسول خدا نقل شده است كه فرمود :\r\n« هر كه حسن و حسين را دوست بدارد مرا دوست داشته و هر كه با آنان دشمنى ورزد با من دشمنى كرده است » « 3 » .\r\nعمران بن حصين نيز از رسول خدا صلى الله عليه و آله روايت كرده است كه به وى فرمود : اى عمران بن حصين ! هر چيز جايگاهى در دل دارد ، امّا هيچ چيز در دل من از جايگاهى كه اينان دارند ، برخوردار نيست .\r\nعرض كردم : تا اين اندازه ( آنان را دوست دارى ) اى رسول خدا !\r\nفرمود : « اى عمران ! آنچه برتو پنهان مانده است از اين بالاتر است . .\r\nخدا مرا به محبّت ورزيدن به اين دو فرمان داده است » « 4 » .\r\nابوذر غفارى روايت كرده است كه ديدم رسول خدا حسن بن على را مىبوسد ومىفرمايد : « هر كه حسن وحسين وذريهء آنان را از روى اخلاص دوست‌بدارد آتش ، چهره‌اش را نسوزاند اگرچه گناهانش به‌شمارهء ريگهاى انباشته شده باشد مگر گناهى كه او را از ايمان به در كرده باشد » « 5 » .\r\nسلمان نيز روايت كرده است كه از رسول خدا شنيدم كه دربارهء حسن\r\n\r\n\r\n","description":"","footnote":"\r\n( 1 ) - بحارالانوار ، ج 43 ، ص 262 .\r\n( 2 ) - بحارالانوار ، ج 43 ، ص 264 .\r\n( 3 ) - بحارالانوار ، ج 43 ، ص 264 .\r\n( 4 ) - همان مأخذ ، ص 269 .\r\n( 5 ) - همان مأخذ ، ص 270 .\r\n","page_name":" 18 ","page_number":18},
  {"content":"\r\n\r\nو حسين مىفرمود : « خدايا من اين دو را دوست دارم پس تو نيز آنان را و هم دوستدارانشان را دوست بدار » .\r\nو نيز پيامبر صلى الله عليه و آله فرمود : « هر كه حسن و حسين را دوست بدارد من او را دوست مىدارم و هر كس را كه من دوست بدارم خداى هم او را دوست مىدارد و هر كه را خداوند دوست بدارد او را به بهشت مىبرد و هر كه حسن و حسين را دشمن دارد من نيز او را دشمن دارم و هر كس را كه من دشمن بدارم خداى هم او را دشمن مىدارد و هر كه را خداوند دشمن بدارد او را به آتش مىبرد » « 1 » .\r\nو سخنان درخشان و گهر بار ديگرى از اين قبيل كه ما مىتوانيم يقين كنيم كه اين سخنان از جانب خود پيامبر نبود ، بلكه صادر شده از سوى وحى بود كه پيامبر جز بر طبق آن سخن نمىگفته است .\r\nعنايت و توجّه پيامبر صلى الله عليه و آله همچنان شامل اين طفل بود تا آنكه اين كودك به جوانى برومند تبديل شد كه از سر چشمهء خير و فضيلت خود را سيراب ساخته و اينك شايستهء رهبرى مسلمانان شده بود . پيامبر اكرم و پيش از وى خداى پيامبر نيز همين شايستگى را در سيماى او ديده بودند .\r\nاز اين رو به پيامبر وحى كرد على را به جانشينى خود قرار دهد و پس از وى حسن و حسين را . پس پيامبر همواره مردم را به دوستى آنان و تبعيّت از ايشان و راه آنان فرا مىخواند .\r\nاگر ما در چيزى شك كنيم هرگز نمىتوانيم در اين نكته به خود ترديد راه\r\n\r\n\r\n","description":"","footnote":"\r\n( 1 ) - بحارالانوار ، ج 43 ، ص 275 .\r\n","page_name":" 19 ","page_number":19},
  {"content":"\r\n\r\nدهيم كه پروردهء رسول خدا از ديگر مردمان به جانشينى آن‌حضرت سزاوارتر است .\r\n\r\nوفات پيامبر . . و انحراف مسلمانان\r\nتنها هشت بهار از عمر امام حسن مىگذشت كه رسول اسلام به رفيق اعلى پيوست ( سال 11 هجرى ) . اين حادثه جانگداز در قلب امام حسن تأثير بسيارى گذارد و آتش غم و اندوه را در دل او شعله ور ساخت .\r\nهنگامى كه حكومت ، كه حقّ شرعى امير مؤمنان على بود ، از آن‌حضرت سلب شد ، حسن اندوه و خشم بيشترى در خود احساس مىكرد . نه به آن خاطر كه پدرش از حقّ مشروع خويش يا منصبى كه وى شايستهء آن بود باز داشته شد و يا اينكه دنيا از او روى برتافته و به ديگران روى نموده است ، هرگز ، بلكه امام حسن به انحراف مسلمانان از جادهء مستقيم حقّ مىنگريست كه اين خود به معنى سقوط در ورطهء گمراهى و بازگشت به همان مفاسد روزگار جاهليّت بود ، آن هم پس از مدتى كه از گمراهى ، نجات يافته و از مفاسد آزاد شده بودند . از اين رو ، وى افسرده مىشد و اندوهش شدّت مىيافت .\r\nروزى به مسجد رفت و خليفه اوّل را ديد كه بر منبر جدّش و بلكه بر منبر پدرش براى مردم سخنرانى مىكند . ناگهان دلش از درد و اندوه لبريز شد و يكپارچه به خشم و غضب مبّدل گشت . صفوف مردم را شكافت تا به منبر رسيد و سپس خطاب به خليفه گفت : از منبر پدرم فرود آى . . .\r\nخليفه خاموش ماند و حسن دوباره سخن خود را تكرار كرد و اندكى ديگر\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nنزديكتر آمد و گفت : به تو خطاب مىكنم . يكى از اصحاب برخاست و حسن را محكم گرفت ، آتش خشم وى اندكى فروكش كرد و لحظه‌اى سكوت حكمفرما شد ، امّا خليفه با گفتار خود اين سكوت را شكست و گفت : راست مىگويى ، اين منبر پدر توست و اضافه بر اين چيزى نگفت . سپس على را مورد عتاب قرار داد ، زيرا گمان كرده بود كه آن‌حضرت ، فرزندش را بر ضدّ وى تحريك كرده است ، امّا على عليه السلام براى وى سوگند ياد كرد كه چنين كارى نكرده است .\r\n23 سال از اين واقعه گذشت تا آنگاه كه آتش انقلاب مسلمانان شعله ور گرديد و مردم خواستار بر كنارى عثمان از خلافت شدند . دامنهء انقلاب به تدريج رو به گسترش مىگذاشت و مسلمانانى كه از سياستهاى نادرست خليفه و اطرافيانش به تنگ آمده بودند ، دسته دسته به صفوف انقلابيون مىپيوستند . سرمداران اين حركت ، بزرگان اصحاب پيامبر صلى الله عليه و آله و سران مسلمانان همچون عمار ياسر ، مالك بن حارث ( اشتر ) و محمّد بن ابوبكر بودند . شمار بسيارى از مردم عراق و مصر و نيز گروهى از اعراب به اينان پيوستند . اين عدّه طبعاً نه اصول فكرى صحيحى داشتند و نه از تجربهء كافى برخوردار بودند ، بلكه بسيارى از آنان را نخوت فرا گرفته بود و بيشتر به منافع خويش مىانديشيدند . آتش انقلاب شعله ور شده بود .\r\nمسلمانان خانه عثمان را به محاصرهء خود گرفتند و از او خواستند يا از خلافت كناره‌گيرى كند و يا به خواسته‌هاى آنان جامهء عمل بپوشاند .\r\nعثمان نيز تنها تكيه‌گاهش سپاه معاويه بود و از اين سپاه در خواست كرده بود تا به كمك وى بشتابند ، معاويه سپاه خود را در بيرون از مدينه\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nنگه داشته بود تا هر گاه ، كه فرمان داد به شهر داخل شوند .\r\nروزى امير مؤمنان على عليه السلام خواست به عثمان پيغام دهد كه اگر بخواهد ، وى حاضر است از او دفاع و با وى مشورت كند و در جهت صلاح جهان اسلام تدبيرى بينديشد .\r\nامّا چه كسى بايد اين پيغام را به عثمان برساند ؟ زيرا دهها هزار تن با نيزه‌هاى برافراشته و شمشيرهاى بر كشيده اطراف خانهء او را احاطه كرده بوند . اينجا بود كه حسن برخاست و داوطلب رساندن پيغام على به عثمان شد . وى صفوف محاصره كنندگان را با نهايت شجاعت از هم شكافت و به خانه عثمان رسيد و با كمال آرامش به درون خانه رفت و پيغام پدرش را به عثمان تسليم كرد و خود نيز به نصيحت و مشورت با عثمان پرداخت و توجّهى به سر و صداى انقلابيون و چكاچك شمشيرها و شيهه اسبان و به هم خوردن نيزه‌هاى آنان نشان نداد . انقلابيون حالتى تهاجمى داشتند و ممكن بود به خانه بريزند و هر كس كه در خانه مىيافتند ، از جمله امام حسن را از دم تيغ بگذرانند ، امّا آن‌حضرت محكم و استوار و با نهايت دليرى ، بى اعتنا به همه اين خطرها ، در آنجا نشست ، زيرا او مىدانست كه اگر آسيبى به او برسد در راه خير خواهى و به خاطر خدا و فرو نشاندن آتش فتنه از بلاد مسلمانان بوده است .\r\nبدين‌سان امام حسن در كنار عثمان نشست و مأموريت خود را به خوبى انجام داد و پيغام پدرش را رسانيد و آنگاه كه عزم باز گشت كرد از ميان صفوف انقلابيون به سلامت عبور كرد .\r\nسرانجام عثمان كشته شد و حوادث بسيارى پس از قتل وى به وقوع\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nپيوست . از يك سو معاويه مردم را به سوى خود مىخواند و از سوى ديگر ناكثين ( پيمان شكنان ) با برافراشتن پيراهن عثمان عدّه‌اى را به گرد خود جمع كرده بودند و همسر پيامبر نيز همراه با عدّه‌اى آماده بود تا انتقام خون عثمان را بگيرند . در اين موقع باز امام حسن عليه السلام را مىبينيم ، جوانى كه از تمام شايستگيهاى رهبرى و جانشينى برخوردار است و پس از پدر بزرگوارش ، از تواناترين مردم در تعيين سرنوشت و حل مشكلات مسلمانان به حساب مىآمد . جهان اسلام نيز در آن روز به تدبير وسياست وى بيش از هر چيز ديگر نيازمند بود ، زيرا تنها يك گام مىتوانست دنياى اسلام را زيروزبر كند .\r\nاميرمؤمنان عليه السلام نيز بر سر دوراهى سخت و دشوارى قرار گرفته بود كه انتخاب هر يك از ديگرى دشوارتر مىنمود . يا آن‌حضرت مىبايست‌از مقابلهء با دشمنان سر باز زند ، كه اين همان خواستهء دشمنانش بود ، و در نتيجه صاحبان منافع و مطامع به حكومت مىرسيدند و يا اينكه وارد جنگ شود . سرانجام چنين هم شد و بديهى بود كه بسيارى از مسلمانان در اين صورت كشته خواهند شد .\r\nدر گرما گرم اين حوادث آنچه قابل ملاحظه است نقش امام حسن مىباشد كه در كنار پدر بزرگوار خود ، تمام مشكلات و سختيها را تجربه مىكند . حضرت على عليه السلام نيز به دو علّت ، امام حسن را در كار خلافت خود شركت مىدهد . يكى از آن جهت كه وى از كفايت و تدبير والايى برخوردار بود و ديگر از آن جهت كه مردم را به امام و جانشين پس از خود راهنمايى كند تا آنان امام حسن را به عنوان رهبرى آزموده و دور\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nانديش و حاكمى دادگر و مهربان ، مدّ نظر قرار دهند .\r\nروزى كه مردم با امام على عليه السلام به عنوان خليفه مسلمين بيعت كردند ، آن‌حضرت تصميم گرفت به شيوهء خلفاى پيش از خود بر منبر رود و طى خطبه‌اى ، سياستهاى خود را براى مردم تبيين كند تا آنان از خط مشى او و شيوهء خلافتش آگاه گردند . بنابر احاديث موجود ، آن‌حضرت از امام حسن خواست بر منبر رود تا مبادا قريش پس از وى بگويند كه او هيچ كار خيرى نكرد . اميرمؤمنان عليه السلام خود به اين نكته تصريح كرده است . امام حسن بر منبر نشست ، خطبه‌اى بليغ ايراد كرد و مردم را اندرز گفت و پس از وى على عليه السلام بر فراز منبر آمد و فضايل والاى حسنين را در برابر ديدگان تمام مردم ، يك به يك بر شمرد .\r\nامام حسن در جنگ جمل بازوى استوار پدر بزرگوارش محسوب مىشد .\r\nدر فتنه جمل ، حضرت على فرزند بزرگوارش را در رأس هيأتى متشكّل از عبداللَّه بن عبّاس و عمار ياسر و قيس بن سعد بن سوى كوفه روانه كرد تا كوفيان را از جنگ خيانت بار اصحاب جمل آگاهى و پرهيز دهد . در اين مأموريت امام حسن حامل نامه‌اى از اميرمؤمنان عليه السلام بود .\r\nآن‌حضرت در اين نامه به صورت فشرده به ماجراى قتل عثمان و حقيقت آن اشاره كرده بود .\r\nامام حسن به كوفه وارد شد . وى مىخواست كوفيان را كه از همراهى با امام على عليه السلام خوددارى كرده بودند ، به جنگ تهييج كند . از اين رو نخست به نكوهش ابوموسى اشعرى ، آن مرد نيرنگ باز ، زبان گشود ، زيرا ابوموسى كه در آن روز والى كوفه بود ، مردم را از پيوستن به على عليه السلام منع\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nمىكرد . سپس امام حسن نامهء اميرمؤمنان را خطاب به مردم كوفه قرائت كرد . آن‌حضرت در اين نامه فرموده بود :\r\n« من بدين گونه براى جنگ بيرون آمده‌ام ، يا ستمگرم يا ستمديده ، يا سركشم و يا بر من سركشى شده است . پس اگر اين نامهء من به دست هر كسى رسيد به خدا سوگندش مىدهم كه به سوى من حركت كند . تا اگر ستمديده‌ام ، ياريم كند و اگر ستمگرم مرا به پوزش وادارد » .\r\nآنگاه امام حسن خود مردم را مخاطب قرار داد و آنان را به جهاد ، ترغيب كرد . وى در اين سخنرانى پر شور به مردم گفت :\r\n« اى مردم ما آمده‌ايم تا شما را به خدا و قرآن و سنّت پيامبرش و به آگاهترين و دادگرترين و برترين مسلمانان و وفادارترين كسى كه با او دست بيعت داده‌ايد ، فرا بخوانيم . كسى كه قرآن بر او عيب ننهاده و سنّت ، او را فراموش نكرده و از سابقان در اسلام بوده است . به كسى كه خداى تعالى و پيامبرش اورا به‌دو پيوند نزديك كرده‌اند : يكىپيوند دين و ديگرى پيوند خويشى . به كسى كه از ديگران به هر نيكى سبقت جسته است . به كسى كه خدا و رسولش به يارى او از ديگران بى نياز مىگشتند . به كسى كه به پيامبر صلى الله عليه و آله نزديك مىشد در حالى كه مردم از وى دورى مىگزيدند . با او نماز مىگزارد در زمانى كه مردم مشرك بودند و در ركاب رسول خدا جهاد مىكرد . در وقتى كه مردم از پيش روى آن‌حضرت مىگريختند ، و با او به نبرد مىآمد در حالى كه ديگر مردمان از يارى وى باز مىايستادند . او پيامبر را تصديق مىكرد در حالى كه ديگران وى را دروغگو مىشمردند .\r\nبه او كه سابقهء كسى در اسلام همسنگ سابقهء او نيست\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nاو اينك از شما يارى مىطلبد و به سوى حقّ فرا مىخواند و شما را فرمان مىدهد كه به سويش رهسپار شويد تا او را در برابر مردمى كه پيمانشان را با وى زير پا نهاده‌اند و ياران صالحش را كشته و عاملانش را مثله كرده و بيت المالش را به غارت برده‌اند ، حمايت و يارى كنيد .\r\nخداوند شما را مرحمت كند ، به سوى او حركت كنيد . پس به معروف امر كنيد و از منكر جلوگيرى نماييد و در صحنه‌اى كه صالحان حاضر مىشوند ، شما نيز حضور يابيد . . . » .\r\nبدين سان قسمت نخست خطبهء امام حسن پايان مىپذيرد . وى در آغاز اين خطبه نخست دستور صاحب حكومت ( على عليه السلام ) را از روى نامه‌اى كه امام به دو سپرده براى مردم مىخواند و سپس خود شخصيّت بر جستهء خليفه را مورد شرح و توضيح قرار مىدهد تا بدين وسيله مردم خليفه را امين دين و دنياى خود قلمداد كنند . آنگاه به بررسى فتنهء اصحاب جمل مىپردازد تا روح انسانى كه آنان را به دفاع از مقدّسات وامىدارد ، برانگيزد و در پايان از بُعد دينى با آنان سخن مىراند و بدين ترتيب به كمال مقصود خويش دست مىيابد .\r\nامام حسن عليه السلام پس از اين سخنرانى ، خطبه ديگرى نيز ايراد كرد كه شور و حماسه در آن موج مىزد . وى طىّ اين خطبه مردم را به جهاد دعوت مىكرد و سرانجام در پس سخنرانيهاى آتشين وى ، شمار بسيارى از كوفيان به قصد يارى اميرمؤمنان به گرد وى جمع شدند . نا گفته نماند كه به دنبال اين سخنرانيها اقدامات و تدابير ديگرى نيز اعمال مىشد تا اين سخنان اثر خود را از دست ندهند .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nسپاه امام على عليه السلام به سوى بصره آمد . هر دو سپاه رو در روى يكديگر به صف ايستادند . اميرمؤمنان پى برد كه پرچم سپاه دشمن ، نقطه‌اى است كه بايد مورد هجوم قرار گيرد . اگر اين پرچم بر زمين مىافتاد ، دشمن مىگريخت و اگر بر جاى خود استوار مىماند شمار بسيارى از هر دو سپاه به خاك و خون مىغلتيدند و البته اين چيزى بود كه امام بدان تمايل نداشت . از اين رو به فرزند شجاع خود محمّد بن حنفيه كه در دليرى زبانزد خاص و عام بود ، رو كرد و وى را به حمله فرمان داد و به دو گفت كه بايد به قصد انداختن پرچم يورش برد ، زيرا پيروزى يا شكست دشمن در گرو اين پرچم بود و سپاه دشمن نيز به همين خاطر با تمام نيرو از پرچم خود محافظت مى كرد .\r\nمحمّد بن حنفيه با عزمى پولادين روانه ميدان شد ، امّا هنوز اندكى جلو نرفته بود كه دشمن از قصد وى آگاه گشت و او را در زير باران تير ، گرفتند . محمّد كه راهى براى پيشروى در برابر خود نمىديد ، به مركز فرماندهى سپاه ، نزد اميرمؤمنان بازگشت . على عليه السلام بر وى نهيب زد ، امّا محمّد گفت منتظر است تا از شدّت تير باران دشمن اندكى كاسته شود تا وى هجوم خود را دوباره از سر گيرد . در اينجا يكى از راويان نقل مىكند كه امام خود تصميم گرفت اين مأموريت را به انجام برساند ، امام حسن برخاست و گفت كه وى داوطلب انجام اين مهم است . على عليه السلام پس از اندكى ترديد كه شايد از مراقبت بسيار او بر جان سبطين كه نسل رسول خدا صلى الله عليه و آله از آنان منشعب مىشد ، نشأت مىگرفت و در صورت شهادت آنان ، هيچ كس نبود كه نسل رسول و خط او را امتداد ببخشد ،\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nفرمود : به نام خدا روانه شو .\r\nحضرت به ميدان نبرد گام نهاد . باران تير بر وى باريدن گرفت . امام على از فراز تپه‌اى در حالى كه محمّد حنفيه نيز در كنارش بود ، امام حسن را زير نظر گرفت . ايشان در درياى سپاه دشمن گاه فرو مىرفت و گاه پيدا مىشد تا آنكه به نقطه‌اى رسيد كه پرچم سپاه دشمن در آنجا متمركز بود و آن پرچم را بر زمين انداخت و در نتيجه سپاه دشمن پا به فرار نهاد و بدين ترتيب با دست خود پيروزى را به ارمغان آورد .\r\n. . . اگر ما بخواهيم رويدادهايى را كه در زمان خلافت اميرمؤمنان واقع شده به خوبى دنبال كنيم تا از ابعاد شخصيّت بر جستهء امام حسن آگاهى يابيم اين كار به درازا مىكشد ، زيرا آن‌حضرت در اين حوادث مهم پس از امام على عليه السلام ، دوّمين كسى بود كه درخشندگى شخصيّت وى چشمها را خيره و خردها را شگفت زده مىساخت .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\nدوران امامت\r\nدسيسهء پر نيرنگ در 19 مباه مبارك رمضان سال 40 هجرى با ترور اميرمؤمنان على بن ابيطالب به انجام رسيد .\r\nجهان اسلام در اضطراب و پريشانى بسيار سختى فرو رفته بود . شمارى از بقاياى خوارج اينجا و آنجا هنوز فعاليّت مىكردند و مردم را به حكم اللّهى كه به زعم آنان به هيچ يك از رهبران دو اردوگاه شام و كوفه تعلّق نداشت ، فرا مىخواندند . آنان نمىخواستند تحت نظارت هيچ دولتى باقى بمانند ! ! عدّه‌اى از ساده لوحان و مفسدان ، از آن كسانى كه از حقيقت متمثل در اردوگاه على عليه السلام و باطلى كه در اردوگاه شام بود دل خوشى نداشتند ، نيز زير پرچم خوارج جمع آمدند .\r\nآنان در راه نابودى حكومت هر مشكلى را آسان مىشمردند و ارتكاب هر نوع جنايت و فساد را توجيه مىكردند . در شام ، معاويه سپاه خود را براى هجوم نظامى ديگرى به كوفه آماده مىكرد . وى نامه‌اى به متن زير براى كارگزارانش نوشت :\r\nاز بندهء خدا ، معاويه ، اميرمؤمنان ، به فلان بن فلان . . . سلام عليكم . . . سپاس خداى يگانه‌اى را كه جز او معبودى نيست .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nامّا بعد ، سپاس خداىرا كه شما را از دشمنان كفايت كرد و ياران كژرو و تفرقه انداز را واگذاشت . نامه‌هاى بزرگان و سران آنان ( كوفيان ) به دست ما رسيده كه در آنها از ما براى خود و خانواده هايشان امنيت مىطلبند .\r\nپس چون نامه‌ام به دست شما مىرسد با نيرو و سپاه خود حركت كنيد .\r\nاينك به شكر خدا به انتقام خود رسيديد و آرزوى خود را يافتيد . خداوند متجاوزان و ستمگران را هدايت كند .\r\nو السلام عليكم و رحمة اللَّه و بركاته . « 1 »\r\nحتى اگر خوارج نيز امام حسن عليه السلام را بر ضدّ معاويه يارى مىدادند ، امّا آنها هم سرانجام جز خرابى به بار نمىآوردند ، زيرا آنان همان گونه كه به معاويه اعتقادى نداشتند به وى هم معتقد نبودند .\r\nاينك نگاهى به خانه على عليه السلام مىافكنيم تا ببينيم كه چگونه پرتو درخشان امام در آنجا به خاموشى مىگرايد . پس از وفات آن‌حضرت ، خانواده‌اش وى را پنهانى به پشت غرىّ - منطقه‌اى نزديك كوفه - بردند تا پيكرش را در آنجا به خاك سپارند . آنان از ناحيهء خوارج بسيار بيم داشتند . آنان مى ترسيدند كه مبادا خوارج مرقد آن‌حضرت را بشناسند و به انتقام يار همكيش خود « ابن ملجم » كه پيكرش سوازنده شد ، قبر را\r\n\r\n\r\n","description":"","footnote":"\r\n( 1 ) - شرح ابن ابى الحديد ، ج 4 ، ص 13 .\r\nدر اينجا بايد پرسيد اگر واقعاً اشراف و بزرگان عراق به معاويه نامه نوشته بودند اين جنگ براى چه واقع شد و معاويه اين سپاه را براى جنگ با چه كسى بسيج كرد ؟ به راستى اگر عراقيان خواستار حكومت او بودند چرا بايد 60 هزار سپاهى جمع مىكرد حال آنكه او مىتوانست با عدّه‌اى از اوباش خود به شهر داخل شود .\r\n","page_name":" 30 ","page_number":30},
  {"content":"\r\n\r\nبشكافند و جنازه را از آن بيرون كشند . همچنين آنان از جاسوسان بنى اميّه كه از نقل‌اخبار به حزب اموى خسته نمىشدند ، احساس خطر مىكردند . « 1 »\r\nتشييع كنندگان‌از فرزندان وخويشان آن‌حضرت ، از مراسم‌خاك سپارى پيكر پاك امام باز مىگشتند . درون خانهء على هنوز مراسم سوگوارى بر پا بود كه عبيداللَّه بن عبّاس كه از جانب امام بر ولايت بصره گماشته شده بود ، وارد منزل شد . امام حسن به سوى مسجد بيرون آمد و مسلمانان در انتظارى گدازنده ، چشم به راه مقدم وى بودند . ابن عبّاس در رأس مجلس به سخنرانى ايستاد و گفت : اميرمؤمنان وفات يافت در حالى كه جانشينى از پس خود براى شما گذارد . اگر به‌او پاسخ مىگوييد به سوى شما آيد و اگر به خلافت او نا خشنوديد پس كسى را بر كسى اجبارى نيست .\r\nمردم ناله و فرياد سر داند . گويى سخن ابن‌عبّاس ، دريايىاز اندوه ودريغ همراه داشت . مردم با صداى بلند بانگ بر آوردند . بگو او به سوى ما بيايد .\r\nامام حسن مجتبى به سوى آنان رفت و خداى را ستود و بر او درود فرستاد و آنگاه از شخصيّت اميرمؤمنان تمجيد كرد و دربارهء او فرمود :\r\n« در اين شب مردى وفات يافت كه نه نخستين مسلمانان در عمل از او سبقت گرفتند و نه آيندگان به‌او توانند رسيد . او در ركاب رسول‌خدا جهاد مىكرد و به جان خويش از آن‌حضرت پاسبانى مىنمود . رسول خدا صلى الله عليه و آله او\r\n\r\n\r\n","description":"","footnote":"\r\n( 1 ) - تاريخ حاوى مظالمى است كه از خواندن آنها موى بر بدن راست مىشود . بنى اميّه براى يافتن جنازهء حضرت امير هزاران قبر را نبش كردند تا شايد پيكر بى جان آن‌حضرت را بيابند و با جسارت بدان كينه‌هاى كهنهء خود را از دل بزدايند ، امّا خداوند چنين نخواست و سعى آنها را باطل كرد .\r\n","page_name":" 31 ","page_number":31},
  {"content":"\r\n\r\nرا با پرچم خويش به جنگ مىفرستاد و جبرئيل عليه السلام از راست و ميكائيل از چپ او را در ميان خود مىگرفتند و وى باز نمىگشت مگر آنكه خدا بر دستان او پيروزى را مىآورد . او در شبى وفات يافت كه عيسى بن مريم در آن به آسمان صعود كرد و يوشع بن نون وصى موسى عليهما السلام نيز در چنين شبى درگذشت . وى از زرد و سپيد ( طلا و نقره ) ، جز هفتصد درهم از پس خود باقى نگذاشت كه اين مبلغ از سهم او از بيت المال زياد آمده بود و وى مىخواست با اين مبلغ خدمتكارى براى خانه‌اش بخرد . . . »\r\nاشك امان گفتن به او نمىداد ، آهى كشيد و همراه با آن قطراتى از چشمش باريدن گرفت و آه و حسرت بود كه از دهان مردم شنيده مىشد آنگاه امام فرمود : « اى مردم هر كه مرا شناخت ، شناخته است و آن كه نمىشناسد بداند كه من حسن فرزند على هستم . منم فرزند پيامبر صلى الله عليه و آله و منم فرزند وصى و منم فرزند نويد بخش بيم دهنده و منم فرزند دعوت كننده به خدا و منم فرزند چراغ نورانى . من از خاندانى هستم كه جبرئيل به سوى ما فرود مىآمد و از پيش ما به آسمان مىرفت و من از خاندانى هستم كه خداوند پليدى را از آنان زدود و ايشان را پاك و پاكيزه گردانيد و من از خاندانى هستم كه خداوند محبتشان را بر هر مسلمانى واجب شمرده و براى پيامبرش فرموده است :\r\nبگو از شما به خاطر آن پاداشى نمىطلبم و هر كه حسنه‌اى گرد آورد ما از جانب خود حسنه‌اى بر آن مىافزاييم . گرد آورى حسنه همانا محبّت ما اهل بيت است » .\r\nبدين گونه مردم با رضايت و خوشنودى ، با امام حسن عليه السلام دست بيعت\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nدادند ، زيرا وى را تجسّم صفات شايسته و برتر خلافت مىديدند . و آيا مگر نه اين است كه پيشواى مسلمانان بايد از جانب خداوند انتخاب شود و پيامبر صلى الله عليه و آله او را منصوب كند ؟ و آيا مگر نه اين است كه رهبر مسلمانان بايد در اوج كرامتها و فضيلتها باشد و با كفايت‌ترين و با ابهّت‌ترين و داناترين مسلمانان به شمار آيد ؟ و آيا مگر تمام اين ويژگيها ، به شكلى كامل ، در امام حسن گرد نيامده بود ؟ آيا پيامبر اكرم دربارهء وى نفرموده بود : حسن و حسين چه برخيزند و چه بنشينند ، هر دو امامند ؟ و آيا امام حسن همانى نبود كه پدر بزرگوارش دربارهء او فرموده بود : « خاندان پيامبر ، حيات دانش و مرگ جهلند . حلم آنان از علم ايشان و ظاهرشان از باطنشان و سكوتشان از حكمة سخنشان شما را آگاه مىكند . با حقّ ، مخالفت نمىورزند و در آن به اختلاف نمىافتند .\r\nايشان ستونهاى اسلام و محرمان راز هستند كه به ايشان اعتصام مىكنند .\r\nبه واسطه ايشان است كه حقّ به محل خود باز مىگردد و باطل از جايگاه خود كنار مىرود و زبانش از جايى كه رسته بريده مىگردد . دين را با خردى بيدار و با نگرش و دقت ، دريافت كرده‌اند نه با عقل شنيدنى و از راه روايت كه راويان علم فراوان امّا رعايت كنندگانش اندكند » .\r\nپس از آنكه بهترين صحابه و انصار مردم را به بيعت با امام حسن ترغيب كردند ، آنان با امام دست بيعت دادند . عبيداللَّه بن عبّاس در اين باره گفت : « اى مردم ! اين فرزند پيامبرتان و وصى امام شماست ، پس با او بيعت كنيد » .\r\nمردم امام حسن را از بُن جان و دل دوست داشتند . و اين دوستى از\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nمحبّت پيامبر صلى الله عليه و آله به ايشان و محبّت خدا به كسى كه پيامبر را مورد مهر قرار مىداد ، سر چشمه مىگرفت .\r\nعلاوه بر آنچه گفته شد بايد بيفزاييم كه شرايط حاكم بر آن روزگار وجود مردى را اقتضا مىكرد كه بتواند با معاويه و باند نيرنگ‌باز وى مقابله كند . كسى كه شايستهء رهبرى بوده و از بينشى خردمندانه و محبوبيت در دل مسلمانان بهره‌مند باشد .\r\nبدين خاطر بود كه مسلمانان در بيعت با امام حسن شتافتند و گفتند :\r\n« او نزد ما بسيار محبوب است و بر گردن ما حقّ دارد و به خلافت شايسته است » .\r\nقيس بن سعد ، اين انقلابى بزرگ ، پيشاپيش بزرگان و مجاهدان انصار براى بيعت با امام حسن پا پيش نهاد و به او گفت :\r\n« دستت را دراز كن تا با تو بر كتاب خدا و سنّت پيامبرش و جنگ با محلّين بيعت كنم » . امام حسن به او پاسخ داد : « بر كتاب خدا و سنّت پيامبرش كه اين دو بر هر شرطى مقدم‌اند » .\r\nبدينسان بيعت امام حسن عليه السلام در سوّمين دهه از ماه مبارك رمضان سال 40 هجرى انجام پذيرفت . هرگاه گروهى براى بيعت به نزد حضرتش مىآمدند ، مىفرمود : « با من بر اينكه كاملًا گوش به فرمانم باشيد و با كسانى كه من مىجنگم ، بجنگيد و با كسانى كه دوستى مىورزم دوستى كنيد ، بيعت نماييد » .\r\nچون امام بر مسند خلافت تكيه زد ، مسئوليّت پايان دادن به اختلاف موجود ميان دو ارودگاه كه تا نابودى اسلام پيش رفته بود ، بر دوش وى\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nافتاد ، زيرا كفار در گوشه و كنار مملكت اسلامى مترصّد فرصتى بودند تا چنانچه ضعف وخللى مشاهده كردند ضربه‌اى كارى بر پيكر جامعهء اسلامى فرود آورند .\r\nاين از يك سو ، امّا از سوى ديگر خبرهاى سپاه شام در كوفه و بصره و ديگر شهرها ، همراه با مبالغه ، به سرعت پخش مىشد بدان گونه كه همه مىدانستند جنگى خونين در پيش است .\r\nمعاويه سپاه شصت هزار نفرى شام را به فرماندهى خود بسيج كرد و ضحاك را به جانشينى خويش در شام نهاد . در اين هنگام بر امام حسن عليه السلام بود كه سپاه حقّ را بسيج كند تا در برابر اين حركت جناح باطل مقابله نمايد . امّا آن‌حضرت صلاح ديد كه پيش از آغاز جنگ ، نامه‌اى به معاويه نگارد و با او اتمام حجّت كند . آنچه در پى مىآيد ، فرازهايى از همين نامه است : « چون رسول‌خدا درگذشت ، عرب در خلافت‌او به‌كشمكش برخاستند . قريش ادعا كرد كه ما قبيله وخانواده و دوستان او هستيم و روا نيست كه شما در خلافت محمّد و حقّ او با ما ستيزه كنيد .\r\nعرب پنداشت كه آنچه قريش مىگويد ، همان است و حجّت آنان دربارهء حكومت و ستيز بر سر گرفتن خلافت پيامبر صلى الله عليه و آله صحيح است . پس به تقاضاى آنان « آرى » گفت و خلافت را بديشان تسليم كرد . آنگاه قريش با ما به احتجاج برخاستند و همان سخنى را كه به اعراب گفته بودند ، براى ما نيز آوردند ، امّا قريش ديد كه ما مانند عرب حقّ را به جانب آنان نداديم . بدين ترتيب قريش ، با دادخواهى و احتجاج اين امر ( خلافت ) را عهده دار شد چون اهل بيت و دوستان محمّد صلى الله عليه و آله ما را به احتجاج و طلب\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nداد خود از آنان فرمان دادند ، آنان از ما كناره گيرى كردند . و با يارى يكديگر ، بر ستم كردن و خوار شمردن ما ايستادگى كردند . پس ديدار در پيشگاه خدا كه او راهبر و ياريگر است .\r\nآنگاه امام عليه السلام در ادامهء اين نامه افزود :\r\nاى معاويه امروز از اين كه بر گردهء كارى كه براى احراز آن شايستگى ندارى ، پريده‌اى باعث تعجّب وشگفتى است . براى تو نه فضلى در دين است و نه اثرى پسنديده در اسلام . زادهء دشمن‌ترين قريش با رسول‌خدا وقرآنى . خدا تو را ناكام گذارد . به زودى باز گردانده شوى و خواهى دانست كه سراى آخرت ازآنِ چه كسى است . به خدا ديرى نخواهد پاييد كه پروردگارت جانت را بگيرد و آنگاه بدانچه دستهايت پيش فرستاده‌اند تو را جزا دهد و خداوند خود در حقّ بندگانش ستم نمىكند . . .\r\nونيز نوشت : انگيزه‌اى كه سبب شد تا من اين نامه را بنويسم همانا عذرهايى بود كه من دربارهء تو ميان خود و خدايم عز و جل داشتم . پس اگر تو تسليم شوى از حظّى وافر برخوردار گردى و كار مسلمانان به صلاح مىانجامد . پس اين همه به راه باطل خويش ادامه مده و همچون ديگر مردم با من بيعت كن . تو خود نيك مىدانى كه در نزد خداوند و نزد هر بندهء توبه كننده و پرهيزكار و نيز در نزد هر كس كه دلى زارى كننده به درگاه حقّ دارد ، من از تو به اين امر ( خلافت ) سزاوارترم .\r\nپس از خداى بترس و عصيان و سركشى را فرو گذار و خون مسلمانان را پاس دار . به خدا سوگند هيچ نفعى براى تو ندارد كه خون آنان را بيش از اين بريزى و آنگاه خداى را ديدار كنى . به صلح و طاعت روى كن و در اين\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nامر ( خلافت ) با اهل آن و كسى كه بدان سزاوارتر از توست ، ستيزه مكن .\r\nتا خداوند به اين وسيله اين آتش افروخته را فرو نشاند و وحدت كلمه ايجاد كند و ميان مردم را اصلاح فرمايد و اگر تو نخواهى از اين نافرمانى دست بكشى من با مسلمانان به‌سوى تو حركت مىكنم وآنگاه تورا محاكمه مىنمايم تا آنكه خداوند كه بهترين داوران است ، ميان ما داورى كند . . .\r\nبدين‌سان نامه‌هايى ميان رهبران دو سپاه مبادله شد . نامه‌اى از امام عليه السلام با حجّتى قاطع و پخته كه ملاك آن نقد و تجربه بود و نامه ديگر از معاويه با فريب و نيرنگ و دادن قول و گذاردن شرط و شروط مبنى بر تقسيم بيت المال بر حسب تَشَخُصات و مراتب پوشالى قبيله‌اى همراه بود .\r\nخبرهايى مبنى بر بسيج سپاه اموى و حركت آنان به سوى كوفه ، در ميان مردم انتشار يافته بود . امام حسن عليه السلام تصميم گرفت براى مقابله با هجوم معاويه ، سپاهى فراهم آورد ، امّا طريقهء بسيج سپاه در نزد آن‌حضرت با طريقه‌اى كه معاويه اتخاذ كرده بود ، بسيار تفاوت داشت .\r\nمعاويه در پى گزينش دلمردگان و سياه‌دلان بود و آنان را با دادن اموال مسلمانان به خدمت خود در مىآورد . او همچنين برخى از انصار را به سوى خود مىخواند و با دادن ثروتهاى گزاف از وجود آنان براى جنگ با امام سود مىبرد .\r\nآنان از اين اقدامات هيچ كوتاهى نمىكردند ، زيرا به نظر آنها امام حسن عليه السلام نمونهء كامل اسلام ، يعنى همان دينى كه با آن دشمنى و كينه مىورزيدند ، بود .\r\nامّا امام حسن مسائل بسيارى را در انتخاب سپاه در نظر مىگرفت .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nوى هيچ‌گاه صاحب منصبان و نامداران را اطعام و گرسنگان را به همان حال گرسنگى رها نمىكرد و هرگز به مردم وعده‌هاى پوچ نمىداد تا اگر اوضاع بر وفق مرادش شد به تمام وعده‌هايش پشت پا زند . او هيچ گاه ولايت شهرهاى گوناگون را بدون هيچ حساب و كتابى به اين و آنان نبخشيد . مردم را به اجبار به ميدان نبرد نمىآورد . او به سپاهش اجازهء خونريزى و هتك حرمتها و فروش اسيران را نمىداد . امام حسن عليه السلام دشمن خويش را گروه سركشى از مسلمان مىدانست و معتقد بود كه بايد آنان را به بهترين طريق ممكن از ادامهء سركشى بازداشت . حال آنكه معاويه و حزبش بر اين باور بودند كه امام حسن و يارانش دشمنان سياسى آنان هستند و بايد به هر شيوه‌اى كه شده است ، آنان را از ميان بردارد .\r\nبنا به همين دلايل بود كه معاويه در گرد آورى سپاه به مراتب از امام حسن عليه السلام به موفقيّت بيشترى دست يافت . برخى از اصحاب آن‌حضرت بسيار به وى مىگفتند كه او هم روش معاويه را در جمع نيرو به كار بندد ، امّا وى گرايش به باطل و انحراف از حقّ را به شدّت تقبيح مىكرد .\r\nعبيداللَّه بن عبّاس ، والى آن‌حضرت بر بصره ، طى نامه‌اى به امام حسن نوشت : امّا بعد ، مسلمانان پس از على عليه السلام خلافت را به تو سپردند . پس آستين خود را بالا بزن و با دشمنت نبرد كن و يارانت را نزديك كن و دين بدگمان را از دنيايش كسر نكند خريدارى كن . و متشخّصان و بزرگان را به ولايت بگمار تا دل عشاير آنان را بدست آورى و هيچ يك از مردم مخالف تو نباشند و همه با هم يكى باشند ، زيرا برخى از كارهايى كه مردم آنها را ناخوش مىدارند ، ولى به ظهور عدل و سرفرازى دين\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nمىانجامد بهتر از كارهاى ديگرى است كه مردم آنها را دوست مىدارند ، ولى سرانجام به ظهور ستم و ذلّت مؤمنان و سر بلندى تبهكاران منجر مىشود . و بدانچه از پيشوايان عادل رسيده است ، اقتدا كن . از آنان نقل شده است كه دروغ روا نيست مگر در جنگ يا بر قرار كردن صلح و آشتى در ميان مردم . چون كار جنگ به نيرنگ است و براى تو در اين خصوص راه باز است اگر عزم جنگ داشته باشى ، مشروط به اينكه هيچ حقى را باطل نگردانى . . و بدان كه بسيارى از مردم از پدرت ، على ، روى گردان شدند و به معاويه گراييدند ، زيرا او در تقسيم فىء و بيت المال ميان آنان تفاوت نمىگذاشت و اين بر مردم گران بود و هم بدان كه كسى به رويارويى تو برخاسته كه در آغاز ظهور اسلام با خداى و پيامبر صلى الله عليه و آله جنگيد تا آنكه خواستِ خداوند چيره شد . پس چون همه به يكتايى پروردگار ايمان آوردند و شرك نابود شد و دين سرورى يافت ، آنان نيز اظهار ايمان كردند و قرآن خواندند در حالى كه آيات را به ريشخند مىگرفتند و نماز خواندند با گرفتگى و كسالت و خمس و زكات دادند در حالى كه از پرداختن آن خشنود نبودند .\r\nآنگاه ابن عبّاس در ادامه اين نامه اوضاع اجتماعى و فساد حاكم بر آن را تشريح كرد و سپس به تبيين سرشت جامعه و گذشته و حال آن پرداخت . امّا آن‌حضرت عليه السلام هرگز نخواست كه جز راه حقّ را برگزيند و از طريقى جز طريق استوار پيروى كند .\r\nبا وجود اين ، امام حسن شمار بسيارى از كوفيان را بسيج كرد . البته براى ما ثبت و ضبط دقيق نفرات وى مهم نيست ، امّا آنچه براى ما اهميّت\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nدارد تحليل شخصيّت افرادى است كه در اين سپاه بودند . آنان چه كسانى بودند و چرا به يارى امام شتافتند و سرانجام نتيجه چه شد ؟\r\nتاريخ نگاران سپاه امام حسن را مركب از چند تيره دانسته‌اند :\r\n1 - شيعيان پاكدلى كه به عنوان اداى تكليف دينى خويش و انجام مأموريت انسانى خويش از آن‌حضرت پيروى مىكردند كه البته شمار آنان اندك بود .\r\n2 - خوارج كه خواستار جنگ با معاويه و امام حسن بودند ، امّا در اين برهه ، فعلًا مىخواستند كار معاويه را تمام كنند تا در آينده به حساب آن‌حضرت نيز رسيدگى كنند .\r\n3 - فتنه جويان و آزمندانى كه مىخواستند با شركت در جنگ غنيمت ، به دست آرند .\r\n4 - ترديد كنندگانى كه حقيقت ماجرا را از اين جنگ درنيافته و آمده بودند تا دليلى بيابند كه به كدامين گروه بپيوندند .\r\n5 - متعصبانى كه سران قبايل را مدّ نظر داشتند و اين جنگ را به حساب جنگهاى قبيله‌اى و خرده حسابهاى شخصى محسوب مىكردند .\r\nاينان عناصر سپاه امام بودند و طبيعى است كه چنين سپاهى ، با اين تنوع اشخاص و آرا ، نمىتواند در انجام مأموريت خويش كامياب باشد ، زيرا جنگ ، طالب ايمان و يكپارچگى و اطاعت است .\r\nسپس امام حسن عليه السلام نخستين گروه خود را تشكيل داد و آنان را به عنوان جلوداران سپاه تحت فرماندهى عبيداللَّه بن عبّاس تعيين كرد .\r\nعبيداللَّه از جهات گوناگونى براى عهده دارى اين امر شايستگى داشت :\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nنخست آنكه وى اوّلين داعى جنگ بود و دوّم آنكه در ميان مردم و محافل از آوازه‌اى نيك برخوردار بود و سوّم آنكه وى مىخواست انتقام خون دو پسرش را كه به دست سپاهيان معاويه كشته شده بودند ، بگيرد و بالاخره آنكه خويشاوند نزديك امام حسن بود .\r\nابن عبّاس با سپاه خويش به سوى مسكن ، « 1 » بر كنار نهر دجله ، حركت كرد و در آنجا با اردوگاه معاويه رو به رو شد . وى در همان مكان به انتظار رسيدن سپاهيان ديگر از كوفه اردو زد .\r\nدر كوفه ، مردم چند گروه بودند . عدّه‌اى جزو هواخواهان وياران معاويه بودند كه هدايا و وعده و وعيدهاى حزب اموى آنان را فريفته بود .\r\nهمچنين گروهى از آنان در زمرهء خوارج قشرى جاى داشتند و برخى هم مردم را از شركت در اين جهاد باز مىداشتند و البته گروهى نيز از آگاهان بودند كه آتش شور و اشتياق مردم را بر مىافروختند و آنان را با روشهاى مختلف به جنگ با سركشان و عصيانگران بر مىانگيختند .\r\nامام حسن عليه السلام پيوسته سخنوران و شخصيّتهاى مبارز را بدين سوى و آن سوى مىفرستاد تا مردم را به يارىاش فرا خوانند و به علاوه خود با ايراد سخنرانيهاى پياپى ، دلهاى كوفيان را گرم مىكرد .\r\nامّا كوفيان در برابر اين دعوت چونان يخ ، سرد و افسرده بودند ، زيرا جنگهاى كوبنده و سنگين جمل ، صفين و نهروان نيروى آنان را فرسوده و توان آنان را برده بود .\r\n\r\n\r\n","description":"","footnote":"\r\n( 1 ) - جايى نزديك به « اوانا » بر كنار نهر دجله .\r\n","page_name":" 41 ","page_number":41},
  {"content":"\r\n\r\nامام خود در يكى از مناسبتها ، از علتّى كه مردم كوفه را از همراهى با وى بازداشته بود ، سخن گفت و فرمود : « شما در مسير خود به صفيّن بوديد در حالى كه دينتان در برابر دنيايتان قرار داشت . امروز نيز اين گونه‌ايد و دنيايتان در برابر دينتان قرار گرفته است . شما ميان دو دسته مقتول قرار گرفته‌ايد . يكى مقتولى در صفيّن كه بر آن مىگرييد و ديگرى مقتولى در نهروان كه كينه او را مىجوييد ، امّا باقى پس سر افكنده‌اند و اما كسى كه گريان است انتقام جوينده است » .\r\nبه‌رغم تمام اين ناهمواريها ، ياوران حقّ عزم خودرا بر شركت‌در جهاد استوار ساختند بدين اميد كه از اين ميدان پيروز و سر بلند به در آيند .\r\nنيرنگهاى معاويه كار خود را كرد . وى گروه اندكى از آزمندان را به اطاعت خود درآورده بود و نقشه‌هاى خود را به دست آنان عملى مىكرد .\r\nاينان شايعات گوناگون و بسيارى دربارهء نيروى سپاه شام و كم شمارى و ضعف سپاه كوفه براى رويارويى با آنان در ميان مردم مىپراكندند .\r\nهمچنين درهم و دينارهاى معاويه نيز نقش پليد و پست خود را به خوبى ايفا كرد . فرماندهان سپاه امام حسن عليه السلام را ، كه وى به آنان اعتماد داشت ، مىبينيم كه در برابر نيروى تبليغاتى و مكارانهء معاويه خود را مىبازند و سست مىشوند .\r\nعلى رغم آنكه رهبرى سپاه امام رهبرى حكيمانه و تحت لواى عبيداللَّه بن عبّاس بود ، امّا با وجود اين ، اين سپاه ، خود قربانى نيرنگ معاويه شد و فرماندهء آن به وسيله معاويه در بند فريب افتاد . داستان از اين قرار بود كه : امام عليه السلام ، پسر عموى خويش را براى ملاقات با معاويه مأموريت داد\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nو در نامه‌اى به وى چنين سفارش كرد : « اى پسر عمو ! من دوازده هزار تن از شجاعان عرب و قاريان شهر را به سوى تو گسيل مىدارم كه يكى از آنها بر لشكرى برترى دارد . پس با ايشان حركت كن و به آنان نرمى نشان ده .\r\nچهره‌ات را براى آنان گشاده كن و بالت را زير پاى آنان بگستر ( با آنان فروتنى پيشه كن ) آنان را در مجالست نزديك گردان كه اينان باقى ماندگان ياران مطمئن امير مؤمنانند . با ايشان بر شط فرات حركت كن ، سپس برو تا با معاويه روياروى گردى . پس اگر تو او را ديدار كردى نگاهش دار تا من به سوى تو آيم . چون من به زودى در پى تو حركت خواهم كرد و بايد خبر تو هر روز به من برسد و با اين دو تن ( قيس بن سعد و سعيد بن قيس ) مشورت كن . پس اگر به معاويه برخوردى با او جنگ آغاز مكن تا آنكه او نخست جنگ را آغازكند . پس اگر چنين كرد با او بجنگ و اگر تو كشته شدى فرماندهء سپاهيان قيس بن سعد است و اگر او نيز كشته شد ، سعيد بن قيس فرماندهء سپاهيان خواهد بود » . « 1 »\r\nسپس آن‌حضرت خود با سپاهى بى شمار كه تعداد آن را سى هزار و يا بيشتر ذكر كرده‌اند ، حركت كرد و تا « مظلم ساباط » كه نزديك مداين بود رسيد .\r\nتوطئه‌هاى معاويه در جلوداران سپاه امام حسن عليه السلام كارگر افتاد .\r\nخبرى در ميان سپاهيان شايع شد كه اثرى ژرف در روحيه آنان داشت .\r\nشايع شد كه : « حسن براى برقرارى صلح با معاويه مكاتبه مىكند پس چرا\r\n\r\n\r\n","description":"","footnote":"\r\n( 1 ) - بحار الانوار ، ج 44 ، ص 51 .\r\n","page_name":" 43 ","page_number":43},
  {"content":"\r\n\r\nشما خود را به كشتن مىدهيد » .\r\nپس از شايع ساختن اين خبر در ميان سپاهيان ، معاويه با اعطاى مال و دادن وعده ، كوشيد تا نظر فرماندهان سپاه را به سوى خود جلب كند .\r\nفرماندهان نيز پنهانى به اردوگاه معاويه رفت و آمد مىكردند . عبيد اللَّه خبر اين ماجرا را طى نامه‌اى براى امام حسن نوشت . توطئه‌هاى معاويه در همين حد چندان اهميّت نداشت ، اما همين كه وى توانست وجدان فرماندهء كل سپاهيان امام حسن را بخرد ، اين توطئه‌ها رنگ ديگرى به خود گرفت . معاويه نامه‌اى خطاب به عبيداللَّه نوشت و در آن گفت :\r\nحسن دربارهء صلح به من نامه نگاشته است و امر را به من تسليم خواهد كرد پس اگر تو همين حالا در اطاعت من پاى نهى ، از فرماندهان من خواهى بود و گرنه دنباله رو من خواهى شد ، و اگر تو سخن مرا همين الآن بپيذيرى هزار هزار درهم به تو خواهم بخشيد كه نيمى از آن را در همين وقت و نيم ديگر را پس از آنكه به كوفه وارد شدم به تو خواهم داد .\r\nدر حقيقت معاويه در اين نامه براى فريفتن عبيداللَّه به سه ترفند متوسّل شد . نخست آنكه به وى گفت : كه حسن به او دربارهء صلح نامهء نگاشته است . اين نخستين عاملى بود كه عبيداللَّه را به لرزه در آورد .\r\nعبيداللَّه حتماً با خودش گفته است : اگر واقعاً چنين باشد پس چرا من شهرت و آوازهء خويش را در تاريخ لكه دار كنم و بار سنگين خونهايى را كه تحت فرماندهى من ريخته مىشود ، بر دوش گيرم .\r\nترفند دوم معاويه آن بود كه وى گفت : متبوع باش . يعنى او را به دادن رياست فريفت و بالاخره ترفند سوم آن بود كه به وى وعدهء پاداش يك\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nميليون درهم داد و همين حيلهء اخير توانست اين شخص را ، كه امامش وى را به ملازمت عدل و مساوات حتّى در مورد فرو دست ترين مردم فرمان داده بود ، از راه به در برد .\r\nعبيداللَّه ، فرماندهء كل سپاه ، بدون آنكه كسى را از تصميم خود آگاه سازد به اردوگاه معاويه پيوست . صبحگاهان سپاه در پى جستجوى فرماندهء خويش بر آمد تا به امامت وى نماز گزارند ، امّا هر چه گشتند او را نيافتند . قيس ، مرد شماره 2 سپاه ، برخاست و با مردم نماز صبح گذارد .\r\nآنگاه به خطبه ايستاد تا آرامشان كند ودلهاى آنانرا قوت بخشد و گفت :\r\nاين ( عبيداللَّه ) و پدرش يك روز هم كارى صواب نكردند . پدر او عموى رسول خدا بود و همراه مشركان در بدر حاضر شد تا با آن‌حضرت بجنگد . پس كعب بن عمرو انصارى او را اسير كرد . او را به نزد رسول خدا صلى الله عليه و آله بردند و آن حضرت فديه او را گرفت و آن را ميان مسلمانان تقسيم كرد . و نيز على عليه السلام ، برادر او ( عبداللَّه بن عبّاس ) را بر منصب ولايت بصره گماشت ، امّا او اموال آن شهر و اموال مسلمانان را دزديد و با آنها كنيزكان خريد و ادعا كرد كه اين اموال براى او حلال است و اين يكى را هم على عليه السلام بر ولايت يمن گماشت ، امّا از بُسر بن ارطاة ترسيد و فرزندانش را وانهاد و گريخت تا آنكه كشته شدند و اكنون نيز چنين كرده است . سپاه سخنان اورا تأييد كرد وگفتند كه : حمد خدارا كه اورا از ميان ما خارج كرد .\r\nامّا اين لشكرى كه فرماندهش به اردوگاه معاويه پيوست ، در وضعى نبود كه بتواند در مقابل سپاه معاويه مقاومت كند . از اين رو بيشتر افراد\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nاين سپاه پراكنده گشتند و تنها 14 از آنها كه شمارشان به چهار هزار نفر مىرسيد ، باقى ماندند .\r\nكم شدن اين تعداد از سپاهيان ، موجب پديد آمدن ضعف و نگرانى در افراد خط مقدّم و ديگر سپاهيانى شد كه در مظلم ساباط جاى گرفته بودند . يعنى جايى كه امام و سپاه او اردو زده بودند سپاهى كه تبليغات معاويه در آن از طريق جاسوسانى كه هر دم به آنجا گسيل مىكرد ، ادامه داشت . برخى از سپاهيان حضرت به معاويه پيوستند و دسته‌اى ديگر به او نوشتند كه اگر بخواهى مىتوانيم ايشان را دست بسته نزد تو آوريم و اگر بخواهى مىتوانيم ، او را بكشيم .\r\nبذل و بخششهاى معاويه كه غالباً افزون از صد هزار بود ، براى افراد اختصاص داده مىشد . او پيوسته به فرماندهان سپاه امام وعدهء ازدواج با دخترانش را مىداد تا آنها را بفريبد و از امام جدا كند .\r\nبدين گونه مىتوانيم عمق فشارهايى كه امام را مجبور به پذيرش صلح كرد دريابيم . امام حسن خطبهء آتشينى براى يارانش كه باطناً با معاويه سازش كرده بودند و مقدمهء سپاه او را تشكيل مىدادند ، ايراد كرد . از خطبه‌اى كه حضرت به فروشندگان وجدانهاى خود ايراد فرمود پيداست كه سپاهيان آن‌حضرت تا حد بسيار زيادى تحت تأثير تبليغات معاويه قرار داشتند تا آنجا كه حتى به امام اصرار مىكردند كه از حقّ خود دست بكشد و با معاويه بيعت كند ، امّا آن‌حضرت تن به اين كار نمىداد .\r\nهمچنين از اين خطبه معلوم مىشود كه يكى از سرشناسان سپاه آن‌حضرت در انديشهء ترور وى بوده است چنان كه پيش از اين دوست ديگرش ، امام\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nعلى عليه السلام را به قتل رسانيده بود .\r\nاز تمام اينها گذشته ، شرايط به گونه‌اى بود كه امام حسن را به انعقاد صلح با معاويه ، آن هم با ضرب الاجلى كه خود معين كرده بود ، سوق مىداد ، بنابر اين امام عليه السلام نامه‌اى در مورد صلح به معاويه نگاشت يا بنابر قول ديگر ، معاويه نامه‌اى در اين باره به حضرت نوشت . هر دو طرف پس از آنكه در مورد بندهاى اين صلح نامه به توافق رسيدند ، بدان رضايت دادند . در واقع امضاى اين صلح نامه به امام جز خير و نيكى و بر امّت جز صلاح باز نمىگرداند .\r\nهر زمان كه به خطبه‌هاى امام حسن كه پس از انعقاد صلح بر اصحابى كه به اين صلح اعتراض داشتند ايراد فرمودند توجه شود درمىيابيم كه انعقاد اين صلح تا چه اندازه تحت تأثير شرايط دشوارى بوده كه هر لحظه فتنه‌اى از پس فتنه‌اى بر مىخاسته است . از جمله آنكه آن‌حضرت خطاب به يكى از آنان مىفرمايد : « من خوار كنندهء مؤمنان نيستم ، بلكه سرفراز كنندهء ايشانم . من هنگامى كه سستى و كراهت اصحابم را براى جنگيدن مشاهده كردم ، تصميم به انعقاد صلح گرفتم و يگانه مقصودم از آن ، جلوگيرى از كشتار شما بود » .\r\nآن‌حضرت در جاى ديگرى خطاب به يكى از خوارج كه دشمنى آنان نسبت به امام حسن و شيعيانش كمتر از دشمنى معاويه و يارانش به آن حضرت نبود ، در همين باره مىفرمايد :\r\n« واى بر تو اى خارجى ! اينسان قضاوت مكن آنچه مرا بدين كار وادار ساخت قتل پدرم به دست شما و طعنه‌هايتان به من و يغماگرى شما عليه\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nمن بود . شما هنگامى كه به صفيّن روانه شديد دينتان پيشاپيش دنيايتان بود و امروز چنان گشته‌ايد كه دنيايتان فراروى دينتان است . واى بر تو اى خارجى ! كوفيان مردمى هستند كه نمىتوان به آنان اطمينان كرد ، وهيچكس جز ذليلان به آنان عزيز نشدند . هيچ يك از آنان با رأى ديگرى موافقت نمىكند . پدرم به خاطر آنان متحمّل مشكلات بسيار و حوادث تلخى شد . سرزمين آنان زودتر از ديگر جاها رو به ويرانى مىگذارد و مردم آن كسانى هستند كه دينشان پراكنده شد و خود گروه گروه شدند » . « 1 »\r\nبا توجه به اين عوامل و نيز علل و اسباب ديگر ، امام عليه السلام با معاويه تن به صلح داد و اين عهدنامه را با وى منعقد كرد :\r\nبِسْمِ اللَّهِ الرَّحْمنِ الرَّحِيمِ\r\n« اين پيمان نامه‌اى است كه حسن بن على بن ابى طالب با معاويه بن ابى سفيان منعقد كرده است . وى با معاويه مصالحه مىكند كه حكومت را با شرايط زير به دو واگذارد :\r\n1 - معاويه در ميان مردم به كتاب خدا و سنّت پيامبرش و سيرهء جانشينان صالح او حكومت كند .\r\n2 - معاويه بن ابى سفيان نمىتواند پس از خود جانشينى براى حكومت تعيين كند ، بلكه پس از وى حسن و پس از او حسين بايد بر مردم حكومت كنند .\r\n3 - مردم در هر جا كه باشند ، در شام يا عراق يا حجاز و يا يمن بايد در امان باشند .\r\n\r\n\r\n","description":"","footnote":"\r\n( 1 ) - تذكرة الخواص ، ص 207 .\r\n","page_name":" 48 ","page_number":48},
  {"content":"\r\n\r\n4 - ياران و پيروان على و نيز زنان و فرزندانشان بايد در امان باشند و معاويه بايد در اين خصوص سوگند ياد كند و پيمان دهد . اگر بنده‌اى به خداوند سوگند بخورد و سپس به عهد خود و آنچه گفته است وفادار بماند ، خداوند بر او خرده نگيرد .\r\n5 - معاويه نبايد عليه حسن بن على و برادرش حسين و نيز ديگر افراد خاندان رسول خدا صلى الله عليه و آله در نهان و آشكار دست به توطئها بزند يا آنها را در هر كجا كه باشند به هراس اندازد .\r\nفلان بن فلان متعهّد رعايت موارد اين صلح نامه مىگردد ، وخداوند بهترين كسى است كه به شهادت گرفته مىشود » . « 1 »\r\nمحل عقد اين صلح نامه در مسكن ساباط بوده است ، جايى نزديك بغداد امروزى كه سپاه امام حسن عليه السلام در آنجا اردو زده بود ، چون كار انعقاد صلح نامه به پايان رسيد ، امام حسن به همراه يارانش به كوفه بازگشت .\r\n\r\nاستراتژى صلح در نظر امام مجتبى\r\nبايد پذيرفت كه ابو محمّد امام حسن مجتبى عليه السلام با قبول اين صلح نامه كه برخى از دوستانش آن را موجب ذلّت و دشمنانش آن را اقدامى از روى\r\n\r\n\r\n","description":"","footnote":"\r\n( 1 ) - اين پيمان نامه را علامه باقر شريف قرشى از فصول المهمه ، ص 45 و كشف الغمّة ، ص 170 و بحار الانوار ج 10 ، ص 115 و . . نقل كرده و گفته است : آنچه گفته شد بهترين صورت است كه از اين پيمان نامه نقل شده و به خوبى مبين كيفيت صلح است .\r\n","page_name":" 49 ","page_number":49},
  {"content":"\r\n\r\nترس و تسليم طلبى خوانده‌اند ، فداكارى بزرگى از خود نشان داد . امضاى اين صلح نامه يكى از پرشكوهترين جلوه‌هاى پيروزى بر خود و مقاومت در برابر طوفانهاى هوا و هوس و احساس مسئوليّت در مقابل ريختن خونهاى مسلمانان و به حقيقت پيوستن اين سخن راست و تصديق شدهء پيامبر بزرگوار بوده است كه فرمود : « اين پسرم ( امام حسن ) سرور است و شايد خداوند به وسيلهء او ميان دو گروه از مسلمانان اصلاح كند » . « 1 »\r\nاگر امام حسن پيشواى صلاح و راستى و الگوى فداكارى و مجمع كرامتها و بزرگواريها و در نهايت امام مؤيَّد به غيب نمىبود ، از اينكه مىديد معاويه ، يعنى همان كسى كه پيامبر صلى الله عليه و آله در باره او فرموده بود :\r\n« چون معاويه را بر منبر من ديديد بكشيدش و ( اگر چه ) هرگز چنين نمىكنيد » ، بر اريكهء حكومت مىنشيند ، روح پاكش دچار آشوب و اضطراب مىگشت . اگر قلب بزرگ او به پروردگارش متصل نمىبود ، هر آينه دل شكسته و رنجيده خاطر مىشد ودق ميكرد . چرا كه به چشم خود مىديد كه مسلمانان دوباره به قهقرا مىروند و ستارهء « جاهليّت جديد » از نو درخشش پيدا كرده است .\r\nاگر بردبارى عظيم او كه بر جوشيده از قوت ايمان وى به خدا و تسليم در برابر قضاى او نمىبود ، هرگز در مقابل معاويه از خود شكيبايى نشان نمىداد . معاويه بر منبر رسول خدا مىنشست و منشور رسالت را پاره\r\n\r\n\r\n","description":"","footnote":"\r\n( 1 ) - بحار الانوار ، ج 43 ، ص 298 .\r\n","page_name":" 50 ","page_number":50},
  {"content":"\r\n\r\nمىكرد و به بزرگترين مردم پس از پيامبر صلى الله عليه و آله ، دشنام و ناسزا مىگفت .\r\nآرى امام حسن آخرت را بر دنيا ترجيح داد و به خاطر موارد زير پذيراى صلح گرديد :\r\n1 - اهل بيت عليهم السلام به حكومت به عنوان وسيله‌اى براى تحقّق بخشيدن به ارزشهاى مكتب مىنگريستند . بنابر اين هنگامى كه مردم از دين راستين منحرف شوند و طبقات فاسد بر جامعه مسلّط گردند و بخواهند از دين به عنوان ابزارى در خدمت منافع نا مشروع خود بهره گيرند ، پس حكومت وحكمران به جهنم برود . . تا مشعل مكتب فروزان بماند ، وتمامى امكانات براى اصلاح جامعه و با هر وسيله‌اى به كار گرفته شود .\r\nاميرمؤمنان على عليه السلام درباره شيوهء حكومت مىفرمايد :\r\n« به خدا سوگند ، معاويه از من زيرك تر و باهوش‌تر نيست ، امّا او خيانت پيشه مىكند و ( در راه حكومت ) مرتكب گناه مىشود و اگر خيانت منفور نمىبود من خود زيرك‌ترين مردمان بودم ، ولى هر خيانتى گناه و هر گناهى كفر است و هر خيانت پيشه‌اى را روز قيامت پرچمى است كه بدان شناخته مىشود . به خدا سوگند كه من با نيرنگ فريفته نمىشوم و سختيها مرا دچار ضعف و سستى نمىكند . » « 1 »\r\nهمچنين از ابن عبّاس روايت شده است كه گفت : « در ذى قار بر اميرمؤمنان عليه السلام وارد شدم . او داشت ، كفش خود را وصله مىكرد . پس به من گفت : قيمت اين كفش چند است ؟ گفتم : قيمتى ندارد . فرمود : به خدا\r\n\r\n\r\n","description":"","footnote":"\r\n( 1 ) - نهج البلاغه ، خطبهء 200 ( طبع صبحى صالح ) .\r\n","page_name":" 51 ","page_number":51},
  {"content":"\r\n\r\nسوگند اين كفش در نزد من از حكومت بر شما محبوب‌تر است مگر آنكه حقّى را بر پاى دارم يا از باطلى جلوگيرى كنم » . « 1 »\r\n2 - امام حسن در زمانى مىزيست كه روح ايمان در نزد مردم و به ويژه در قبايل عربى كه به خارج از حجاز رفته و در سرزمينهاى پر خير و بركت پراكنده شده بودند ، به غايت تنزّل يافته بود . اين قبايل رسالت خود را يا فراموش كرده و يا هاله‌اى بى رمق از آن را نگه داشته بودند .\r\n« كوفةالجند » كه در روزگار خليفه‌دوّم ساخته شد تا حامى سپاه ومركزى براى فتوحات شرقى مسلمانان باشد به صورت مركز كشمكشهاى قبايل و لشكركشيهاى فاسد در آمده . هر كس كه بيشتر مىداد مردم جذب او مىشدند . البته در اين ميان ، قبايل ديگرى نيز بودند كه از اسلام و حقّ و خط مشى انقلابى اهل بيت دفاع مىكردند . امّا بيشتر قبايلى كه در اين سرزمين مىزيستند در پى رسيدن به مال و ثروت بودند تا آنجا كه از پيرامون رهبرى شرعى پراكنده گشتند و همين كه دانستند معاويه‌اموال مسلمانان را بى هيچ حساب و كتابى به اين و آن مىبخشد ، با گردن‌كشان شامى بناى نامه نگارى نهادند . براى همين است كه شما مىبينيد حتّى پسر عموى امام حسن عليه السلام كه فرماندهى سپاه آن‌حضرت را نيز بر عهده داشت ، به طمع رسيدن به بيش از يك ميليون درهم ، حضرت را وامىگذارد و به معاويه مىپيوندد .\r\nهمچنين مىبينيم كه كوفه بار ديگر به امام به حقّ خود ، يعنى حسين\r\n\r\n\r\n","description":"","footnote":"\r\n( 1 ) - همان مأخذ ، ص 76 .\r\n","page_name":" 52 ","page_number":52},
  {"content":"\r\n\r\nبن على عليه السلام ، كه پسر عمويش مسلم بن عقيل را به سوى آنان روانه مىكند ، پشت مىكند .\r\nچرا كه ابن زياد به كوفه گسيل مىشود و به آنان قول مىدهد كه به سهم هر يك « ده تا » بيفزايد . كوفيان نيز با شنيدن اين وعده به ابن زياد ملحق مىشوند و در زير پرچم او سبط رسول خدا صلى الله عليه و آله و اهل بيت آن‌حضرت را به فجيع‌ترين وضع مىكشند و اصلًا از ابن زياد نمىپرسند كه منظورش از « ده » چيست . بعداً معلوم مىشود كه منظور ابن زياد از ده فقط ده دانه خرما بوده است ! ! چه بسا كوفيان به خود وعده مىداده‌اند كه حتماً منظور از ده ، ده دينار بوده است !\r\nكوفيان از جنگ خسته شده بودند و به زندگى راحت و آسوده مىانديشيدند . و اهل بصيرت كه پيرامون حضرت امير عليه السلام گردآمده بودند و از ايشان دفاع ميكردند و روز قيامت را به مردم تذكر مىدادند و فضايل امام به حقّ خود را براى آنان باز مىگفتند ، در ميان آنان حضور نداشتند .\r\nديگر عمار ياسر ، كه در روز صفيّن فرياد مىزد « پيش به سوى بهشت » در كوفه نبود . ديگر مالك اشتر آن يار دلاور و پيشگام و فرماندهء جنگى زيرك اميرمؤمنان در ميان كوفيان حضور نداشت . مردى چون « ابن التيهان » كه اميرمؤمنان او را برادر خود مىدانست و در غيابش آه حسرت سر مىداد ، بين كوفيان نبود . ديگر هيچ نشانى از ياران آگاه رسول خدا صلى الله عليه و آله و على عليه السلام ، كه به آنها اعتماد مىكرد و در ادارهء جنگها از ايشان كمك مىگرفت ، در جامعهء كوفه ديده نمىشد . . . .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nدفتر زندگى درد آلود امام على ، آن قهرمان پيشگام جنگها ، نيز به تيغ خيانت بسته شده بود . مگر او نبود كه اندكى پيش از شهادتش بر فراز منبر رفت و قرآنى بالاى سرش باز كرد و خطاب به پروردگارش گفت :\r\n« چه چيزى تيره روزترين شما را از كشتن من مانع مىشود ؟ ! خدايا ! من اينان را خسته كردم و اينان نيز مرا به ستوه آورده‌اند . پس ايشان را از من و مرا از ايشان آسوده گردان » . « 1 »\r\nاين در حالى است كه على عليه السلام اندكى پيش از شهادت ، سپاهى براى نبرد با معاويه بسيج كرده بود و اين همان سپاهى بود كه پس از وى فرزندش امام حسن فرماندهى آن را عهده دار شد ، امّا تضعيف ارادهء سپاهيان واختلاف نظر آنان ونيز خيانت فرماندهان سپاه موجب شكست سپاه حضرت شد . به طورى كه مىتوان گفت كه اگر همين عوامل در زمان حيات حضرت على نيز رخ مىداد او را نيز با شكست مواجه مىكرد .\r\nامّا تقدير آن بود كه اميرمؤمنان به شهادت رسد و صلح به دست فرزند بزرگوارش كه پيامبر صلى الله عليه و آله گفته بود . خداوند به وسيلهء او ميان دو گروه از امّتش اصلاح بر قرار مىكند ، امضا شود .\r\nدر حديثى از حارث همدانى آمده است كه گفت :\r\nچون اميرمؤمنان شهيد شد ، مردم نزد امام حسن آمدند و گفتند : تو جانشين پدرت و وصىّ اويى و ما گوش به فرمان تو هستيم . پس بر ما حكومت كن . امام حسن به آنان گفت :\r\n\r\n\r\n","description":"","footnote":"\r\n( 1 ) - بحارالانوار ، ج 42 ، ص 196 .\r\n","page_name":" 54 ","page_number":54},
  {"content":"\r\n\r\n« به خداى سوگند كه دروغ مىگوييد . شما به كسى كه بهتر از من بود وفا نكرديد آنگاه چگونه به من وفادار خواهيد ماند ؟ و چگونه من به شما اطمينان كنم در حالى كه به شما اعتماد ندارم ؟ اگر راست مىگوييد قرار من و شما اردوگاه مداين باشد ، آنجا وفادارى نشان دهيد » . « 1 »\r\nامام حسن عليه السلام در چنين شرايط دشوارى چه مىتوانست بكند ؟ آيا با سپاهيان خود بايد مانند معاويه رفتار مىكرد ، اموال مسلمانان را به آنها بذل و بخشش مىكرد و هر كس را كه از خود گريزان ديد با عسل زهر آلود از ميان مىبرد ، يا آنكه روش پدرش را پيش مىگرفت هر چند كه اين امر حكومت او را با سختيها و دشواريها مواجه سازد ؟\r\nآن‌حضرت از حكومت دست شست ، چرا كه پى برد كه حكومت نمىتواند وسيله‌اى پاك براى تحقّق بخشيدن به اهداف و ارزشهاى رسالت باشد . او وسيله‌اى بهتر از حكومت يافت و آن پيوستن به صفوف مخالفان و دميدن دوبارهء روح مكتب در امّت از طريق پرورش رهبران و نشر افكار ورهبرى مؤمنان راستين مخالف با حكومت و توسعهء مبارزهء مخالفان بود .\r\n3 - شرطهاى صلح نامه‌اى كه امام عليه السلام بر معاويه املا كرد و آنها را معيار سلامت حكومت دانست خود گواه آن است كه آن‌حضرت در انديشهء طرح نقشه‌اى براى رويايى با اوضاع فاسد بوده است ، امّا با به كارگيرى وسايل ديگرى جز ابزار حكومت . در برخى از موارد اين صلح نامه آمده است :\r\n\r\n\r\n","description":"","footnote":"\r\n( 1 ) - بحارالانوار ، ج 44 ، ص 43 .\r\n","page_name":" 55 ","page_number":55},
  {"content":"\r\n\r\n1 - معاويه بايد به كتاب خدا و سنّت پيامبرش و روش جانشينان صالح آن‌حضرت حكومت كند .\r\n2 - معاوية بن ابى سفيان نبايد كسى را پس از خود به عنوان جانشين معرفى و تعيين كند ، بلكه تعيين خليفه پس از وى بر عهدهء شوراى مسلمانان است .\r\n3 - مردم در هر كجا كه باشند يا در شام و يا در عراق يا در حجاز و يا در يمن بايد در امن و امان به سر برند .\r\n4 - ياران و پيروان على و اموال و زنان و فرزندانشان بايد از هرگونه تعرض مصون باشند .\r\n5 - معاويه نبايد عليه حسن بن على و برادرش حسين و نيز ديگر افراد خاندان رسول خدا صلى الله عليه و آله در نهان و آشكار دست به توطئه بزند و يا آنها را در هر كجا كه باشند به هراس اندازد . « 1 »\r\nنگاهى گذرا به اين شرطها ما را بدين نكته رهنمون مىكند كه اين صلح نامه در برگيرندهء مهم‌ترين قانونهاى حكومتى اسلام اعم از قانونى بودن حكومت بر طبق كتاب و سنّت و شورايى بودن حكومت مىباشد . بنابر اين شرطها ، معاويه مسؤول برقرارى امنيّت براى مردم و بويژه رهبرى مخالفان يعنى خاندان پيامبر صلى الله عليه و آله است .\r\nمعاويه نيز اين شرطها را به عنوان اساس حكومت در نزد مردم پذيرفت . امام عليه السلام نيز بدين وسيله مهمترين راه را براى نماياندن حقيقت\r\n\r\n\r\n","description":"","footnote":"\r\n( 1 ) - بحارالانوار ، ج 42 ، ص 65 .\r\n","page_name":" 56 ","page_number":56},
  {"content":"\r\n\r\nمعاويه و آگاه كردن انديشمندان و ديندارانى كه بر برخى از شرطهاى اين صلح نامه مخالفت مىكردند ، انتخاب كرد .\r\nامام حسن براى قانع كردن گروهى از مسلمانان به صلح با معاويه ، رنج فراوانى متحمّل شد ، زيرا جانها در اشتياق نبرد با معاويه مىسوخت و همين امر موجب مىشد كه آنان بيعت با وى را خوشايند ندانند . افزون بر اينكه ساده لوحان خوارج عقيده داشتند كه هر كس حكومت را به معاويه بسپارد به كفر گراييده است و حتّى نسبت به آن‌حضرت گفتند :\r\n« به خدا سوگند اين مرد كافر شده است » ! « 1 »\r\nامام حسن عليه السلام پس از انعقاد صلح نامه با معاويه براى مردم سخنانى ايراد كرد و گفت :\r\n« اى مردم ! اگر شما در تمام دنيا در پى مردى بگرديد كه جدّش رسول خدا صلى الله عليه و آله باشد ، جز من و برادرم كسى را نمىيابيد . معاويه بر سر حقّى با من به منازعه برخاست كه ازآنِ من بود ، امّا به خاطر صلاح امّت و جلوگيرى از خونريزى آن را به دو واگذاردم و شما با من بيعت كرديد كه با كسى كه من آشتى كنم شما نيز آشتى جوييد و من چنين صلاح ديدم كه با معاويه صلح كنم تا آنچه كردم خود حجّتى باشد بر كسى كه اين امر را آرزو مىكرد و من مىدانم ، شايد آزمونى باشد و متاعى براى مدتى چند » . « 2 »\r\nبا اين وجود حتّى برخى از اصحاب بزرگ آن‌حضرت نيز بر وى\r\n\r\n\r\n","description":"","footnote":"\r\n( 1 ) - بحارالانوار ، ج 42 ، ص 47 .\r\n( 2 ) - همان مأخذ ، ص 56 به بعد .\r\n","page_name":" 57 ","page_number":57},
  {"content":"\r\n\r\nاعتراض كردند . حجر بن عدّى با او گفت : « به خدا قسم دوست داشتم كه تو در اين روز وفات مىيافتى و ما نيز با تو مىمرديم و چنين روزى را نمىديدم . ما بازگشتيم در حالى كه مجبور به پذيرش آنچه دوست نداشتيم شديم و آنان بدانچه دوست مىداشتند ، شادمان و خوشحال بازگشتند » .\r\nبه نظر مىرسد كه امام مايل نبود در مقابل ديگران به سخن حجر پاسخ گويد ، امّا همين كه با او خلوت كرد ، فرمود :\r\n« اى حجر ! من سخن تو را در مجلس معاويه شنيدم . هر كسى ، آنچه را كه تو دوست مىدارى دوست ندارد و راىاو همانند راىتو نيست . من جز براى ابقاى شما تن به چنين كارى ندادم و خداوند متعال هر روز دست اندكار امرى است » . « 1 »\r\nسفيان نيز كه يكى از پيروان اميرمؤمنان و امام حسن عليه السلام بود ، نزد امام حسن آمد ، عدّه‌اى در محضر امام مجتبى حضور داشتند . سفيان خطاب به امام گفت : سلام بر تو اى خوار كنندهء مؤمنان !\r\nامام پاسخ داد : سلام بر تو اى سفيان .\r\nسفيان در ادامه روايت گويد : از مركوبم پايين جستم و آن را بستم و سپس به خدمت امام حسن عليه السلام رسيدم آن‌حضرت پرسيد :\r\nاى سفيان چه گفتى ؟\r\nگفتم : سلام بر تو اى خوار كنندهء مؤمنان . پدر و مادرم به فدايت ، به خدا سوگند تو وقتى با اين عصيانگر ( معاويه ) بيعت كردى و حكومت را\r\n\r\n\r\n","description":"","footnote":"\r\n( 1 ) - بحارالانوار ، ج 42 ، ص 57 .\r\n","page_name":" 58 ","page_number":58},
  {"content":"\r\n\r\nبه اين ملعون ، فرزند آن زن جگر خواره تسليم نمودى ما را سر افكنده ساختى ، حال آنكه صد هزار نفر در اختيار تو هستند كه حاضرند در برابرت بميرند و خداوند كار حكومت را به تو وانهاده است . امام حسن در پاسخ گفت : « اى سفيان ! ما اهل بيت ، هر گاه به حقّ پى بريم بدان تمسك كنيم . من از على عليه السلام شنيدم كه مىگفت از رسول‌خدا صلى الله عليه و آله شنيدم كه مىفرمود : روزها و شبها سپرى نشود تا آنكه كار اين امّت بر مردى كه سرينى پهن و گلويى گشاده دارد و هرچه مىخورد سير نمىشود ، جمع آيد . خداوند به او نمىنگرد و نمىميرد مگر آنكه هيچ پوزش خواهى در آسمان و هيچ ياورى در زمين ندارد . اين مرد همان معاويه است و من مىدانم كه خداوند خود تمام كنندهء كار خويش است » .\r\nسپس مؤذن بانگ برداشت و ما به طرف كسى كه شير شترش را مىدوشيد ، رفتيم ، آن‌حضرت كاسه‌اى گرفت و همانطور ايستاده نوشيد و سپس مرا نيز از آن نوشانيد و با هم به سوى مسجد رفتيم . آن‌حضرت به من فرمود :\r\n« اى سفيان چه شد كه آمدى ؟ گفتم : به خدايى كه محمّد را به هدايت و دين حق مبعوث كرد ، محبّت شما موجب شد تا بيايم . فرمود : پس مژده باد بر تو اى سفيان كه من از على عليه السلام شنيدم كه مىفرمود از پيامبر صلى الله عليه و آله شنيدم كه مىگفت : اهل بيت من و دوستدارانشان مانند اين دو ( انگشتان سبابهء خود را نشان داد ) يا اين دو ( انگشتان سبابه و انگشت وسط خود را نشان داد ) بر حوض ، بر من وارد مىشوند . در حالى كه يكى از آن دو بر ديگرى برترى دارد . شاد باش اى سفيان كه دنيا نيكوكار و گنهكار را در بر\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nمىگيرد تا آنكه خداوند پيشوايى حق‌ّاز خاندان محمّد صلى الله عليه و آله را مبعوث كند » .\r\nگاهى اوقات حتّى امام حسن عليه السلام ، اصحاب خود را به بيعت با معاويه فرمان مىداد . از جمله روزى قيس‌بن سعد بن‌عباده‌انصارى ، رئيس « شرطة الخميس » ، كه به وسيله امام على بنيان نهاده شده بود ، بر معاويه داخل شد . معاويه به او گفت : بيعت كن . قيس به امام حسن نگريست و پرسيد :\r\nاى ابو محمّد ! آيا بيعت كنم ؟ معاويه گفت : آيا دست بردار نيستى ؟\r\nبه‌خدا سوگند من . . « 1 »\r\nقيس گفت : هيچ كارى نمىتوانى بكنى به خدا قسم اگر بخواهم مىتوانم نقض بيعت كنم .\r\nآنگاه امام حسن عليه السلام به سوى قيس رفت و به او گفت : قيس بيعت كن .\r\nقيس نيز از گفتهء امام اطاعت كرد . « 2 »\r\n\r\n\r\n","description":"","footnote":"\r\n( 1 ) - به نظر مىرسد كه معاويه قصد تهديد قيس را داشته ، امّا سكوت كرده است .\r\n( 2 ) - همان مأخذ ، ص 62 .\r\n","page_name":" 60 ","page_number":60},
  {"content":"\r\n\r\n\r\nموضع گيريهاى تابناك\r\n\r\nامام ميوه‌هاى صلح را مىچيند\r\nهدف اصلى امام حسن از انعقاد صلح با معاويه در واقع افشا كردن ماهيّت آن مرد نيرنگ باز و نابود كردن حكومت استوار شده بر ارزشهاى جاهلى او بود . امام حسن عليه السلام مىخواست از نو صفوف مخالفان را نظم بخشد و از هر فرصتى براى برانگيختن روح ايمان و تقوا در مردم بهره‌بردارى كند .\r\nدر زير به برخى از موضعگيريهاى درخشان آن امام در مقابل معاويه خواهيم پرداخت . در واقع اين موضعگيريها ، تاج و تخت معاويه را مىلرزاند و روش مقاومت را به مخالفان حكومت مىآموخت :\r\nالف - اندكى پس از برقرارى صلح ، معاويه براى ايراد سخنرانى بر منبر نشست و گفت : حسن بن على مرا شايستهء خلافت تشخيص داد و خود را سزاوار اين امر ندانست .\r\nامام حسن عليه السلام نيز در آن مجلس حضور داشت و يك پله پايين‌تر از معاويه نشسته بود . چون سخنان معاويه به پايان رسيد ، آن‌حضرت\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nبرخاست و خداى را بدانچه شايسته بود ، ستود و آنگاه از روز مباهله ياد كرد و فرمود :\r\n« پس رسول خدا صلى الله عليه و آله از خلايق ، پدرم و از فرزندان من و برادرم و از زنان مادرم را بياورد . « 1 » ما اهل و دودمان او هستيم . او از ماست و ما از اوييم . و چون آيهء تطهير « 2 » نازل شد ، رسول خدا صلى الله عليه و آله ما را در زير عباى خيبرى ام سلمه ( رض ) گرد آورد و آنگاه فرمود : بار خدايا ! اينان اهل بيت و دودمان منند . پس پليدى را از ايشان بزداى و آنها را پاك كن . در زير اين عبا جز من و برادر و پدرم و مادرم كس ديگرى نبود و در مسجد هيچ كسى اجازه جنب شدن نداشت و هيچ كس را حقّ به دنيا آمدن در آن نبود مگر پيامبر صلى الله عليه و آله و پدرم و اين كرامتى بود از جانب خداوند به ما و شما خود جايگاه ما را در نزد رسول خدا صلى الله عليه و آله ديده بوديد .\r\nهمچنين آن‌حضرت فرمان داد تا درهايى را كه به روى مسجد گشوده مىشد ببندند مگر درب خانهء ما را . برخى در اين باره از حضرتش پرسش كردند و وى فرمود : من از جانب خود نمى گويم كه كدام در را ببنديد و كدام را بگشاييد ، بلكه خداوند به بستن و گشودن اين درها فرمان داده است .\r\n\r\n\r\n","description":"","footnote":"\r\n( 1 ) - سورهء آل عمران ، آيهء 61 : ( فَمَنْ حَاجَّكَ فِيهِ مِن بَعْدِمَا جَاءَكَ مِنَ الْعِلْمِ فَقُلْ تَعَالَوْا نَدْعُ أَبْنَاءَنَاوَأَبْنَاءَكُمْ وَنِسَاءَنَا وَنِسَاءَكُمْ وَأَنْفُسَنَا وَأَنْفُسَكُمْ ثُمَّ نَبْتَهِل فَنَجْعَلْ لَعْنَةَ اللَّهِ عَلَى الْكَاذِبِينَ ) .\r\n( 2 ) - سورهء احزاب ، آيهء 33 : ( إِنَّمَا يُرِيدُ اللَّهُ لِيُذْهِبَ عَنكُمُ الرِّجْسَ أَهْلَ الْبَيْتِ وَيُطَهِّرَكُم‌ْتَطْهِيراً ) .\r\n","page_name":" 62 ","page_number":62},
  {"content":"\r\n\r\nاينك معاويه پنداشته است كه من او را شايستهء خلافت دانسته و خود را سزاوار آن ندانسته‌ام . او دروغ مىگويد . ما در كتاب خدا و بر زبان پيامبرش نسبت به مردمان اولى هستيم . اهل بيت همواره و از زمانى كه خداوند ، پيامبرش را به سوى خود برد ، زير ستم بوده‌اند . پس خداوند ميان ما و كسانى كه حقّ ما را به ستم گرفته و بر گردن ما بالا رفته‌اند و مردم را بر ضدّ ما شورانده و سهم ما را از « فىء » « 1 » بازداشته و مادر ما را از حقّى كه رسول خدا صلى الله عليه و آله براى او قرار داده بود ، محروم كرده‌اند ، داورى فرمايد .\r\nبه خدا سوگند ياد مىكنم كه اگر مردم به هنگامى كه رسول خدا صلى الله عليه و آله آنان را ترك گفت با پدرم بيعت مىكردند ، همانا آسمان باران رحمتش را بر آنان فرو مىباريد و زمين بركتش را از آنان دريغ نمىداشت . و تو اى معاويه ! در اين خلافت طمع نمىكردى . چون اين خلافت از جايگاه اصلى خود برون آمد ، قريش بر سر آن جدال كردند و آزادشدگان ( طلقاء ) و فرزندان آنان ، يعنى تو و يارانت ، در آن طمع كرديد . در حالى كه رسول خدا صلى الله عليه و آله فرمود : كار هيچ امّتى تباه نشد مگر آنكه مردى در ميان آنان به حكومت رسيد كه عالمتر از او نيز يافت مىشد ، امّا وى آن امّت را به درجات پست‌تر سوق مىدهد تا بدانجايى رسند كه از آن گريخته بودند .\r\nبنى اسرائيل با آنكه مىدانستند هارون جانشين موسى است ، امّا او را رها كردند و پيرو سامرى شدند . اين امّت نيز پدر مرا وانهادند و با ديگرى\r\n\r\n\r\n","description":"","footnote":"\r\n( 1 ) - به سرزمينهايى كه بدون جنگ جزو قلمروى اسلام قرار گرفت « فىء » گفته مىشود .\r\n","page_name":" 63 ","page_number":63},
  {"content":"\r\n\r\nدست بيعت دادند . حال آنكه خود از رسول خدا صلى الله عليه و آله شنيده بودند كه به پدرم مىفرمود : « تو نسبت به من همچون هارونى نسبت به موسى ، جز آنكه پيامبر نيستى » . اينان خود ديده بودند كه رسول خدا صلى الله عليه و آله پدرم را در روز غدير خم منصوب كرد و بديشان فرمود كه شاهدان ، غايبان را از اين موضوع آگاه سازند .\r\nرسول خدا صلى الله عليه و آله از قوم خويش گريخت در حالى كه آنان را به خداى تعالى مىخواند تا آنكه در غارى وارد شد و اگر ياورانى مىيافت هرگز نمىگريخت و هنگامى كه آنانرا دعوت كرد ، پدرم دستش را در دست پيامبر نهاد و به فرياد او رسيد به هنگامى كه فرياد رسى نداشت . پس خداوند هارون را در گشايشى ، قرار داد در زمانى كه او را ناتوان گرفتند و نزديك بود بكشندش و خداوند پيامبر صلى الله عليه و آله را در گشايشى قرار داد .\r\nهنگامى كه وى به غار قدم نهاد و يارانى نيافت و پدرم و من نيز در گشايشى از خداى هستيم به هنگامى كه اين امّت ما را تنها و بى ياور گذارد و با تو بيعت كرد . اى معاويه : آنچه گفتم تماماً نمونه‌ها و سنّت‌ها بود كه يكى از پس ديگرى روى مىدهد . اى مردم ! به راستى كه اگر شما بين مشرق و مغرب جهان را بكاويد كه مردى را بيابيد كه زادهء پيامبرى باشد ، به جز من و برادرم كس ديگرى را نمىيابيد و من با اين ( معاويه ) بيعت كردم و اگر چه مىدانم كه اين آزمونى است براى شما و متاعى است تا روزگارى چند » . « 1 »\r\nب - يك بار ديگر معاويه بر فراز منبر رفت و به اميرمؤمنان عليه السلام\r\n\r\n\r\n","description":"","footnote":"\r\n( 1 ) - بحارالانوار ، ج 44 ، ص 62 - 64 .\r\n","page_name":" 64 ","page_number":64},
  {"content":"\r\n\r\nناسزا گفت . امام حسن كه در آن مجلس حضور داشت . با معاويه به مجادله پرداخت و او را در برابر ديدگان مردم رسوا كرد . در اين باره در روايت آمده است :\r\n« پس از آنكه پيمان نامهء صلح امضا شد ، معاويه به كوفه رفت و چند روزى در آنجا اقامت گزيد . چون كار بيعت با وى به پايان رسيد براى مردم به سخنرانى ايستاد و از اميرمؤمنان على ياد كرد و به او و سپس به امام حسن ناسزا گفت . حسن و حسين عليهما السلام در آن مجلس حضور داشتند .\r\nپس حسين برخاست تا سخنان معاويه را پاسخ گويد ، امام حسن دست او را گرفت و بر جايش نشاند و سپس خود برخاست و فرمود : اى كسى كه از على ياد مىكنى . من حسن هستم و على پدر من‌است و تو معاويه‌اى وپدرت صخر است . مادر من فاطمه و مادر تو هند است و پدر بزرگ من رسول خدا صلى الله عليه و آله و نياى تو حرب است و مادر بزرگ من خديجه و مادر بزرگ تو قتيله است . پس لعنت خداى بر گمنام‌ترين ، پست نژادترين و بد قوم ترين و ديرينه‌ترين كافر و منافق ما باد ! عدّه‌اى از كسانى كه در مسجد حضور داشتند در پى اين دعا گفتند : آمين آمين » . « 1 »\r\nج - در شام ، جايى كه معاويه بيست سال پايگاه خلافتش را در آنجا نهاده بود و دروغهاى جديدى بر اسلام مىبست ، به طورى كه نزديك بود تا آيين تازه‌اى به وجود آورد ، امام حسن مجتبى به مخالفت با نظام فاسد او برخاست و اعلام كرد كه من و خط سيرم ، براى رهبرى مسلمانان بهتر\r\n\r\n\r\n","description":"","footnote":"\r\n( 1 ) - بحارالانوار ، ج 44 ، ص 49 .\r\n","page_name":" 65 ","page_number":65},
  {"content":"\r\n\r\nو شايستهءتر مىباشيم . تاريخ اين حادثه را چنين بازگو مىكند :\r\nروايت كرده‌اند كه عمرو بن عاص به معاويه گفت : حسن بن على مردى ناتوان و عاجز است و چون بر فراز منبر رود و مردم به او بنگرند خجل مىشود و از گفتن باز مىماند . اى كاش به او اجازهء سخن دهى . پس معاويه به امام حسن گفت : اى ابو محمّد ! اى كاش بر منبر مىنشستى و ما را اندرز مىگفتى !\r\nامام برخاست و ستايش خداى را به جا آورد و بر او درود فرستاد .\r\nو سپس فرمود :\r\n« هر كه مرا مىشناسد ، مىداند كه كيستم و آنكه مرا نمىشناسد بداند كه من حسن پسر على و پسر بانوى زنان ، فاطمه دخت رسول خدا صلى الله عليه و آله هستم . من فرزند رسول خدايم ، من فرزند چراغ تابانم ، من فرزند مژده بخش و بيم دهنده‌ام ، من فرزند كسى هستم كه به رحمت براى جهانيان مبعوث شد . فرزند آن كس كه به سوى جن و انس مبعوث شد منم ، فرزند بهترين خلق خدا پس از رسول خدا . منم ، فرزند صاحب فضايل منم ، فرزند صاحب معجزات و دلايل ، منم فرزند اميرمؤمنان ، منم كسى كه از رسيدن به حقش بازداشته شده ، منم يكى از دو سرور جوانان بهشتى . منم فرزند ركن و مقام ، منم فرزند مكّه و منى ، منم فرزند مشعر و عرفات » .\r\nمعاويه از شنيدن اين سخنان به خشم آمد و گفت : دست از اين سخنان بردار و براى ما از خرماى تازه بگو . امام عليه السلام در پاسخ او فرمود : باد آن را آبستن كند و گرما آن را بپزد و خنكى شب خوشبويش گرداند . آنگاه دنبال سخن خود را گرفت و ادامه داد :\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n« منم فرزند شفيع مطاع ، منم فرزند كسى كه قريش در برابرش تسليم شدند . منم فرزند پيشواى مردم و فرزند محمّد رسول خدا صلى الله عليه و آله » .\r\nمعاويه ترسيد كه مردم با شنيدن اين سخنان ، به آن‌حضرت متمايل شوند ، از اين رو گفت : اى ابو محمّد ! پايين بيا . آنچه گفتى كافى است .\r\nامام حسن از منبر پايين آمد . معاويه به او گفت : فكر كردى در آينده خليفه خواهى شد ؟ تو را با خلافت چكار ؟ ! امام حسن به او فرمود :\r\n« خليفه كسى است كه بر طبق كتاب خدا و سنّت رسول خدا رفتار كند نه كسى كه با زور خليفه شود و سنّت رسول را تعطيل كند و دنيا را پدر و مادر خود گيرد و حكومتى را صاحب شود كه اندكى از آن كام جويد و سپس لذّتش تمام شود و رنج و دردش باقى بماند » .\r\nآنگاه امام حسن ساعتى خاموش ماند و سپس پيراهنش را تكاند و برخاست كه برود ، امّا عمرو بن عاص به وى گفت : بنشين ، من از تو پرسشهايى دارم .\r\nامام فرمود : هر چه مىخواهى بپرس . عمرو پرسيد : مرا از معانى كرم و يارى و مروّت آگاه گردان . پس امام حسن فرمود :\r\n« كرم ، اقدام به نيكى و بخشش پيش از درخواست است . يارى دفاع از ناموس و بردبارى در هنگام سختيهاست و مروّت آن است كه مرد دين خود را حفظ كند و نفس خود را از پليديها دور دارد و حقوقى را كه بر گردن دارد ادا كند و با بانگ رسا سلام گويد » .\r\nهمين كه امام حسن عليه السلام بيرون رفت ، معاويه عمرو را به باد نكوهش گرفت و گفت : شاميان را فاسد كردى . عمرو گفت : دست نگه‌دار . شاميان\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nتو را به خاطر دين و ايمانت دوست ندارند ، بلكه تو را به خاطر دنيا دوست دارند تا نصيبى از تو بدانها برسد . شمشير و پول هم كه در دست توست ، بنابر اين سخن حسن چندان تأثيرى در آنها ندارد . « 1 »\r\n\r\nحركت به سوى مدينه\r\nامام حسن مجتبى چند ماهى در كوفه اقامت گزيد و سپس از آن ديار رخت بركشيد . با رفتن امام از كوفه ، خير نيز از آن شهر كوچ كرد . در همان روزهايى كه آن‌حضرت از كوفه بيرون رفت ، طاعون سختى در آن شهر شيوع يافت و شمار بسيارى از كوفيان و حتّى والى آن شهر ، وليد بن مغيره ، در اثر ابتلا به بيمارى طاعون از دنيا رفتند .\r\nچون امام حسن عليه السلام به مدينه رسيد ، مردم مدينه به گرمى از آن‌حضرت استقبال كردند . امام در آن ديار بر ضدّ معاويه و توطئه‌هايش عليه مسلمانان ، به جنگ سرد متوسّل شد . تا آنجا كه پس از يك سال به شام ، پايتخت خلافت اسلامى در آن روز رفت و در آنجا مردم را به نهضتى كه براى به ثمر رساندن آن خلق شده و براى آن قيام كرده و با آن زندگى كرده بود ، يعنى احقاق حقّ و نابودى باطل ، دعوت كرد .\r\nامام حسن در اين مسافرت تبليغى به مردم شام تفهيم كرد كه معاويه با اين تبليغات گمراه كننده ، براى خلافت و رهبرى مسلمانان شايستگى ندارد و مىخواهد مردم را به همان جاهليّت روزگار پدرش باز گرداند\r\n\r\n\r\n","description":"","footnote":"\r\n( 1 ) - بحار الانوار ، ج 44 ، ص 88 - 90 .\r\n","page_name":" 68 ","page_number":68},
  {"content":"\r\n\r\nو مردم را به بندگى بكشاند و خون آنان را بمكد و براى او مهم نيست كه مردم پس از اين ، نيكبخت شوند يا تيره روز .\r\nاز اين رو شگفت آور نيست اگر مىبينيم تمام كسانى كه گرد معاويه را مىگرفتند و از انديشه‌هاى او هوادراى مىكردند و جان خود را در گرو دعوت او مىگذاشتند ، همه از كسانى بودند كه پيش از اين خود يا خانواده‌شان به گرد ابوسفيان جمع مىآمدند و از انديشه‌هاى او دفاع مىكردند ، زيرا معاويه در حقيقت رهبرى حزب اموى را بر عهده داشت كه پيش‌از وى پدرش ، ابوسفيان ، آن را با همان مفاهيم و عادت و رفتار هدايت مىكرد .\r\nهمچنين نبايد در شگفت شويم هنگامى كه مىبينيم ياران امام حسن كسانى هستند كه پيش از اين با ابوسفيان و حزبش سر ستيز داشتند و از ارزشهاى مكتب دفاع مىكردند .\r\nدر واقع حركت معاويه ، واكنش جاهلانه‌اى بود بر ضدّ انتشار مكتب اسلام و اين حركت با روم پيوندى كامل داشت .\r\nمعاويه بر كسانى مانند عمرو بن عاص ، زياد بن ابيه ، عتبة بن ابوسفيان ، مغيرة بن شعبه و افراد ديگرى همانند آنها كه چهره‌هايشان يا چهره‌هاى قبايلشان در جنگهاى بدر و خندق بر ما آشكار مىشود ، تكيّه كامل داشت . او همچنين بر نصارا كه نيرويى متنابهى در حكومت اموى براى خود دست و پا كرده بودند ، متّكى بود .\r\nاو هر شب ، مجمعى تشكيل مىداد وعدّه‌اى اخبار جنگهاى گذشته را ، بويژه تجارب روم در جنگهاى سياسى را ، بر او مىخواندند و وى در\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nجنگهاى سياسى خود شيوه‌هاى آنان را به كار مىبست .\r\nاز اينجا در مىيابيم كه جنگ ميان اميرمؤمنان على بن ابىطالب يا فرزندش امام حسن با معاويه ، تنها بر سر حكومت يا جنگ ميان دو حزب در محدودهء مملكت اسلامى نبوده است بلكه اين جنگ را بايد جدالى آشكار ميان كفر كه به گونه‌اى خزنده در پيش روى بود ، و اسلام ناب قلمداد كرد . از همين روست كه امام حسن براى رويارويى در اين جنگ ، شيوه‌اى مخصوص به كار مىگيرد . او با مسافرت به شام ، پايتخت خلافت معاويه ، تصميم مىگيرد دعوت خود را آشكارا مطرح كند . وى براى آن كه حقّ را استوار دارد ، جان خود را در راه آن گذارد و طبيعى بود كه شاميان به او كه رهبرى مخالفان حكومت آنان و نيز رهبرى جنگ مخالفت با سياستهايشان را در دست داشت ، توجّه مىكردند و به ناچار بسيارى از آنان به سويش جذب مىشدند . آن‌حضرت عليه السلام نيز در اين هنگام فرصت مىيافت تا پيام خود را به گوش آنان برساند و شيشهء عمر سياسى معاويه را درهم شكند و خوابهاى جاهلىوار او را از هم بگسلد .\r\nصفحات تاريخ ، بسيارى از خطبه‌هاى آن‌حضرت را كه براى شاميان ايراد كرده بود ، در خود ثبت كرده است . اين خطبه‌ها در جان اهل شام تأثير به سزايى داشت تا آنجا كه هواخواهان معاويه به نزد او رفتند و گفتند : حسن ، ياد و نام پدرش را زنده كرد . او سخن مىگويد و مردم تصديقش مىكنند ، فرمان مىدهد و مردم فرمانش مىبرند و پيروان بسيار يافته است و اين وضع اگر ادامه يابد ، كار بالا خواهد گرفت و خطراتى از جانب او همواره ما را تهديد خواهد كرد .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n\r\nسياست امام و حكومت معاويه\r\nامام حسن مجتبى عليه السلام بدين سان رهبرى جناح سياسى نيرومندى را بر ضدّ معاويه به عهده گرفت . آن‌حضرت پيروانش را در هر گوشه و كنارى رهبرى مىكرد و صفوف آنان را نظم مىبخشيد و استعدادهايشان را بارور مىساخت و در برابر ستيزه‌گريها و فريبهاى معاويه ، از آن دفاع مىكرد .\r\nهمچنين در همان زمان ، آن‌حضرت به نشر فرهنگ اسلامى در سر تا سر مملكت اسلامى ، از طريق نامه يا گروهى از شاگردان برجسته‌اش كه خود امور مادى و معنوى آنان را بر عهده گرفته بود و آنان را به اين سوى و آن سوى مىفرستاد و يا از طريق خطبه‌هايى كه در ايام حج و غير آن ايراد مىكرد ، همّت مىگمارد . از اين راه جريان فرهنگى اصيل امت را رهبرى ميكرد . از همين جاست كه مىتوان پىبرد كه چرا آن‌حضرت مدينهء منوره را به عنوان وطن دائِمِ خود برگزيد ، زيرا در آن شهر گروهى از انصار و نيز كسان ديگرى بودند كه امام مىتوانست با ارشاد و راهنمايى آنان ، راهى براى هدايت امّت بگشايد ، چرا كه انصار و فرزندان آنان از نظر فكرى ، مقتداى مسلمانان به شمار مىرفتند . بنابر اين هر كس كه به رهبرى انصار دست مىيافت مىتوانست عملًا رهبرى امّت را به دست گيرد .\r\n\r\nشهادت فرجامى شايسته\r\nسياست خردمندانه امام حسن عليه السلام و جايگاه والاى او در ميان امّت ، معاويه را واداشت تا در قدرت خويش نسبت به مخالفت با آن‌حضرت\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nو ناشايستگىاش در تكيه زدن بر مسند خلافت به ترديد افتد ، زيرا او گامى مخالف با مصالح خدا يا امّت بر نمىداشت مگر آنكه امام حسن و در پى او امّت اسلامى بر وى اعتراض مىكردند . از اين رو كوششهاى معاويه با شكست مواجه شده و آرزوهايش به تباهى گراييده بود . بنابر اين در پى يافتن چاره‌اى بر آمد كه او را تا اندازهء بسيارى موفّق گرداند . اين چاره ، ريختن خون امام حسن از طريق زهرى بود كه براى همسر امام فرستاده بود .\r\nپيش از اين گفتيم كه در منطق معاويه ، ارتكاب هر جنايتى توجيه شده به شمار مىآمد . بنابر تعبير سخيف وى ، خداوند سپاهيانى در عسل داشت . هرگاه كه او از كسى ناخشنود مىشد مقدارى از عسل را به زهر مىآميخت و وى را بدين حيله از ميان بر مىداشت .\r\nمعاويه اين حيله را چند بار عليه امام حسن عليه السلام نيز آزمايش كرد ، امّا اين‌زهر در آن‌حضرت كارگر نيفتاد و كوشش معاويه با شكست مواجه شد .\r\nاز اين رو معاويه به پادشاه روم نامه‌اى نوشت و از وى درخواست كرد كه زهرى كشنده برايش ارسال دارد . پادشاه روم در پاسخ معاويه گفت : در آيين ما روا نيست در كشتن كسى كه با ما سر ستيز ندارد ، همكارى كنيم .\r\nمعاويه در پاسخ به او پيغام داد . اين مرد ( امام حسن ) فرزند كسى است كه در ديار تهامه خروج كرد « 1 » و خواستار سرزمين پدرت شد . من مىخواهم او را با زهر از ميان بردارم تا مردم و كشور را از شرّ او آسوده سازم .\r\n\r\n\r\n","description":"","footnote":"\r\n( 1 ) - مقصود معاويه ، پيامبر اسلام بوده است .\r\n","page_name":" 72 ","page_number":72},
  {"content":"\r\n\r\nپادشاه روم آن زهر كشنده را براى معاويه فرستاد و معاويه نيز آن را به وسيله جعده ، همسر خيانتكار امام حسن عليه السلام ، كه به خاندانى بد كار انتساب داشت ، « 1 » به آن‌حضرت نوشانيد .\r\nچهل يا شصت روز از نوشيدن زهر گذشت وقتى آن‌حضرت تمام بوصاياى خود را به برادرش امام حسين باز گفت و دانست كه مرگش فرا رسيده است ، با خداوند به راز و نياز پرداخت و گفت :\r\n« بار خدايا من خود را در بارگاه تو مىپندارم . اين گرانترين حالت بر من است كه تا كنون بمانند آن دچار نيامده‌ام . خداوندا مرگم را با من مأنوس گردان و تنهايىام را در آرامگاهم با من انس ده . شربت‌او ( معاويه ) در من اثر گذاشت به خدا سوگند او به وعده‌اى كه داده بود وفا نكرد و آنچه را كه گفته بود ، راست نبود » .\r\nآنگاه تا هنگام پيوستن به « رفيق اعلى » آياتى از قرآن مجيد را زمزمه كرد .\r\n\r\nتشييع پيكر پاك آن‌حضرت\r\nمدينه منوره براى تشييع جنازهء فرزند دختر گرامى رسول خدا صلى الله عليه و آله ، كسى كه از هيچ اقدامى در جهت مصالح آنان فرو گذار نكرد ، به پاخاست .\r\nتشييع كنندگان پيكر پاك آن‌حضرت را بر دوش گرفتند و او را به حرم نبوى مىبردند تا اورا در آنجا به خاك سپارند يا بنابر وصيّتى كه امام كرده\r\n\r\n\r\n","description":"","footnote":"\r\n( 1 ) - پدر جعده در قتل اميرمؤمنان و برادرش در قتل امام حسين مشاركت داشتند .\r\n","page_name":" 73 ","page_number":73},
  {"content":"\r\n\r\nبود با او تجديد ميثاق كنند . عايشه نيز بر استرى سياه و سفيد سوار بود و از بنىاميّه خواست كه بيرون شوند . آنان نيز به طرف صفوف شكوهمند تشييع كنندگان مهاجر و انصار ، بنى هاشم و ديگر مردم مؤمن مدينه آمدند . عايشه فرياد زد : پروردگارا ! جنگ بهتر از آرامش است . آيا عثمان در جايى دور از مدينه به خاك سپرده شود و حسن در كنار جدش ؟ !\r\nسپس در ميان بنى هاشم فرياد زد : فرزندتان را دور كنيد و او را از اينجا ببريد كه شما قومى دشمن و مخالفيد ! اگر امام حسن به برادرش امام حسين وصيّت نكرده بود كه در تشييع جنازه‌اش اجازه خونريزى ندهد و اگر حسين در ميان آنان بانگ نداده بود كه « اى بنى هاشم شما را به خدا كه وصيّت برادرم را پايمال مكنيد او را به سوى بقيع بريد كه خود او گفت : اگر مرا از به خاك سپارى در كنار جدّم بازداشتند ، با كسى نستيزيد و مرا در بقيع ، در كنار مادرم ، دفن كنيد » ، بنى هاشم زمين را از لوث وجود بنى اميّه پاك مىكردند . جسارت بنىاميّه تا آنجا بالا گرفت كه حتّى پيش از باز گرداندن جنازه به سوى بقيع ، اقدام به تير باران جسد كردند به طورى كه هفتاد تير فقط بر پيكر پاك آن‌حضرت فرو رفته بود .\r\nتشييع كنندگان ، پيكر امام حسن عليه السلام را به سوى بقيع بردند و در ميان جمعيّت انبوه مردم او را در مكانى كه هم اكنون زيارتگاه آن‌حضرت است ، به خاك سپردند .\r\nسبط اكبر رسول خدا اينچنين پاك و مظلوم زيست و اينچنين حقّ او را پايمال كردند . و اينچنين مظلومانه به شهادت رسيد .\r\nدرود خدا بر او باد تا زمانى كه شب و روز پاينده است .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n\r\nويژگيهاى والاى اخلاقى\r\n\r\nخدا پرست و زاهد :\r\n1 - امام حسن عليه السلام ، 25 بار پياده حج گزارد . در حالى كه شترانش از پيش روى آن‌حضرت حركت مىكردند و هر گاه گروهى از مردم از كنار آن‌حضرت عبور مىكردند ، براى احترام به مقام و الا و جايگاه بزرگ وى از مَركبهاى خود فرود مى آمدند تا آنجا كه امام مجبور شد ، مسير خود را از جادهء اصلى تغيير دهد و از بى راهه برود تا بتواند در مقابل خداوند كاملًا فروتنى پيشه كند .\r\n2 - هر گاه خداى را ياد مىكرد ، مىگريست و اگر در حضورش از قبر سخن مىرفت اشك مىريخت و چون دربارهء قيامت سخن مىگفتند گريه مىكرد و اگر از صراط سخن به ميان مىآمد اشك مىريخت و چون در محضرش از حضور خلايق در پيشگاه خداوند مقتدر سخن مىرفت و اينكه هر كس در آنجا به كار خود مشغول است و هيچ كس در آن روز نمىتواند ديگرى را بى نياز كند ، ناگهان از ترس فريادى مىكشيد و از شدّت بيم و هراس از هوش مىرفت .\r\nوقتى از بهشت و دوزخ سخن مىگفت ، چون بى گناهان ، مضطرب\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nمىشد و از خدا خواستار بهشت مىشد و از آتش به دو پناه مىبرد .\r\nهنگامى كه وضو مىساخت چهره‌اش زرد مىشد و زانوانش به لرزه مىافتاد و چون براى نماز برمىخاست ، زردى رخسار و لرزش زانوانش بيشتر مىشد .\r\n3 - تمام دارايىاش را سه بار با خدا تقسيم كرد . . بدينگونه كه نصف آن را بخشيد و نصف ديگر را براى خود نگه داشت و دوبار در راه خدا تمامى دارائيش را انفاق كرد به طورى كه از دارايىاش هيچ چيز باقى نماند .\r\n4 - در همهء احوال ، از روى بيم و اميد ، زبانش به ذكر خداوند عزّ و جلّ گويا بود .\r\n5 - معاصران آن‌حضرت دربارهء وى گفته‌اند : او عابدترين و زاهدترين مردم روزگار خود بود .\r\nزهد آن‌حضرت ، آن چنان بارز و مشخص بود كه حتّى برخى از نخستين نويسندگان همچون محمّد بن على بن حسين بن بابويه ( متوفى 381 ه ) كتابى مستقل در بارهء آن نوشته‌اند . « 1 »\r\n\r\nبا ابهّت و دوست داشتنى :\r\n1 - يكى از توصيفگران وى گفته است : هيچ كس او را نديد جز آن كه تحت تأثير ابهّت وى قرار گرفت و هر كس با او رفت و آمد كرد محبّت وى را بر دل گرفت . هر گاه دوست يا دشمنش با وى سخن مىگفتند ، شنيده\r\n\r\n\r\n","description":"","footnote":"\r\n( 1 ) - مقصود كتاب « زهد الحسن » است .\r\n","page_name":" 76 ","page_number":76},
  {"content":"\r\n\r\nنشد كه در سخن گفتن به آنان گستاخى كند يا سخنى گزاف بگويد .\r\nدربارهء شمايل آن‌حضرت نيز گفته‌اند : هيچ كس از حسن بن على عليه السلام از نظر خلقت و اخلاق و سيرت و سرورى به رسول خدا صلى الله عليه و آله شبيه‌تر نبود .\r\nهمچنين در خصوص ويژگيهاى ظاهرى وى گفته‌اند : سيمايش سپيد بود و اندكى به سرخى مىزد چشمانى سياه و فراخ داشت . گونه‌هايش لاغر بود . ريشش انبوه و موهايى مجعّد داشت گردنش گويى تُنگى نقره‌اى بود .\r\nهيكلى زيبا داشت و چهارشانه و درشت استخوان بود . چندان اهل مجادله و ستيز نبود . قامتى ميانه داشت نه بلند بود و نه كوتاه و چهره‌اى مليح داشت و از خوش سيماترين مردمان بود .\r\n2 - امام حسن نزد تمام مردم محبوب بود . دور و نزديك به وى احترام مىگذاشتند . يكى از مظاهر عمومى محبوبيّت وى آن بود كه بر در سرايش در مدينه فرشى برايش مىگستردند و آن‌حضرت در همانجا مىنشست و نيازهاى مردم را برآورده مىساخت و مشكلاتشان را حل مىكرد . هر كس كه از آنجا مىگذشت اندكى درنگ مىكرد تا سخن آن‌حضرت را بشنود و چهره‌اش را ببيند و ياد سيماى رسول گرامى اسلام در ذهنش جان گيرد . مردم بسيارى گرداگرد امام عليه السلام را فرا مىگرفتند و راه عبور سواركاران گرفته مىشد و چون امام از اين امر آگاه مىشد برمىخاست تا مبادا راه ديگران را بند آورد .\r\n3 - محمّد بن اسحاق دربارهء وى گويد : هيچ كس پس از رسول خدا صلى الله عليه و آله مانند حسن بن على به قلهء شرافت نرسيد .\r\n4 - زبير نيز در بارهء آن‌حضرت مىگويد : به خدا زنان از پديد آوردن\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nكسى چون حسن بن على ناتوانند .\r\n5 - ابن عبّاس ، به منظور نشان دادن تواضع خود ، افسار شتران حسن و حسين را به دست مىگرفت . مردم نيز از مراتب خضوع ابن عبّاس نسبت به آن دو به خوبى آگاه بودند . ابن عبّاس عنان شتران آن دو را مىگرفت و همچون كسى كه براى اين كار پول مىگرفت ، شتران آنان را به جلو مىبرد ، ابن عبّاس در حقّ امام حسين نيز چنين مىكرد . روزى مدرك بن زياد وى را در اين حالت ديد . بسيار شگفت زده شد ، زيرا مىديد كه استاد مفسران تا اين حد به حسين بن على احترام مىگذارد . پس به ابن عبّاس رو كرد و با تعجّب گفت : تو از اينان پيرترى آنگاه عنان مَركَبِشان را مىگيرى ؟ ! ابن عبّاس بر وى نهيب زد و گفت : اى فرو مايه ! مگر نمىدانى كه اينان كيستند ؟ اين دو ، فرزندان رسول خدايند . آيا اينان همان كسانى نيستند كه خداوند به واسطهء آنها به من نعمت گرفتن عنان مركبشان را ارزانى داشته و در برابرشان فروتنى كنم ؟ !\r\n6 - پيش از اين نيز گفته شد كه چون آن‌حضرت به عزم گزاردن حج با پاى پياده راهى مكّه مى شد ، وقتى مردم وى را مىديدند از مركبهاى خود فرود مىآمدند و در كنار آن‌حضرت راه مىرفتند و تا وقتى وى راه خود را از آنان جدا نمىكرد ، بر مركوبهاى خود سوار نمىشدند .\r\n\r\nبخشنده و بزرگوار :\r\n1 - مردى نيازمند نزد آن‌حضرت آمد ، امّا از حاضران خجالت مىكشيد كه نياز خود را با امام عليه السلام بازگو كند . امام به او فرمود : نيازت را بر كاغذى\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nبنويس و آن را به ما بده . چون مرد نيازش را نوشت و امام آن را خواند ، با تواضع تمام دو برابر آنچه را كه مرد طلب كرده بود ، به وى بخشيد . برخى كه شاهد اين صحنه بودند ، عرض كردند : اى فرزند رسول خدا ! اين يادداشت چه پر بركت بود ! امام حسن به آنان فرمود : بركت اين ورقه براى ما بيشتر است ، زيرا خداوند ما را شايستهء انجام كار نيك قرار داده است . آيا نمىدانيد كه كار خير آن است كه بدون درخواست انجام شود ، امّا اگر پس از آن كه فرد نيازش را به تو باز گفت و توبدو چيزى بخشيدى در واقع بخشش تو در ازاى آبروى او بوده است و چه بسا او شب را در بسترش با بى تابى و نگرانى به صبح رسانده و در ميان بيم و اميد غوطه خورده است كه آيا فردا اندوهناك و شكست خورده بازش مىگردانند يا با خوشحالى و سرور ؟ پس او به نزد تو مىآيد در حالى كه زانوانش مىلرزد و دلش از ترس لبريز شده است . پس اگر تو حاجت وى را در ازاى آبرويش روا دارى اين براى او بسى بزرگتر از كار خيرى است كه در حقّ او انجام داده‌اى .\r\n2 - مردى نزد آن‌حضرت آمد و از وى كمك خواست . امام عليه السلام پنجاه هزار درهم و پانصد دينار به او بخشيد و به وى فرمود : حمّالى بياور تا اين پولها را با خود ببرد . مرد حمّالى حاضر كرد پس امام رداء خود را به حمّال بخشيد و فرمود : اين هم كرايه حمّال .\r\n3 - اعرابى به قصد عرض حاجت نزد امام حسن آمد . آن‌حضرت به اطرافيان خود فرمود : آنچه در خزانه است به دو ببخشيد . چون به خزانه رفتند بيست هزار درهم در آن يافتند و پيش از آنكه آن مرد نياز خود را\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nمطرح كند ، تمام آن مبلغ را به وى بخشيدند . اعرابى از چنين عملى شگفت زده شد و گفت : سرورم ! چرا اجازه ندادى تا نيازم را باز گويم و تو را بستايم ؟ ! پس امام در پاسخ وى دو بيت زير را خواند :\r\n- ما مردمانى هستيم كه بخشش ما فراوان و تازه است و اميد و آرزو در آن سيراب مىگردند .\r\n- نفسهاى ما پيش از آنكه سائل ، نياز خود را مطرح كند به وى مىبخشند از ترس آنكه مباد آبروى خواهنده بريزد .\r\n4 - سالى آن‌حضرت به همراه برادرش امام حسين و عبداللَّه بن جعفر عازم سفر حج شدند . در ميان راه از اسباب و اثاثيه خود غافل شدند و آنها را از دست دادند . هر سه گرسنه و تشنه بودند تا آنكه پير زنى را در خيمه‌اى ديدند . پس از او آب خواستند . پير زن گفت : اين گوسفند ، شيرش را بدوشيد و از گوشت آن بخوريد . آنگاه سر گوسفند را بريد و كبابى براى آنها فراهم ساخت . چون هر سه غذا خوردند به پير زن گفتند : ما از قبيلهء قريشيم كه اكنون به سوى مكّه مىرويم چون از حج بازگشتيم به سوى ما بيا تا درباره تو نكويى كنيم . روزها گذشت و پير زن به تنگدستى مبتلا شد پس به سوى مدينه منوره حركت كرد . امام حسن همين كه چشمش به پير زن افتاد ، او را شناخت و پرسيد : آيا مرا مىشناسى ؟ پير زن گفت : نه .\r\nامام فرمود : من در چنين و چنان روزى ميهمان تو بودم آنگاه دستور داد هزار گوسفند و هزار دينار به وى ببخشند سپس پير زن را نزد امام حسين فرستاد و آن‌حضرت نيز همان تعداد گوسفند و دينار به وى بخشيد و آنگاه او را نزد عبداللَّه بن جعفر فرستاد و عبداللَّه نيز همان تعداد گوسفند و همان\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nمقدار دينار به پير زن بخشيد .\r\n5 - دو مرد با يكديگر به شدّت نزاع مىكردند . يكى اموى بود و ديگرى هاشمى و نزاع آنان بر سر اين بود كه قوم كداميك بخشنده‌تر هستند ؟\r\nيكى از آن دو گفت : تو به سوى ده نفر از كسانت برو و من نيز به سوى ده نفر از كسانم مىروم و از آنان مىخواهيم كه به ما چيزى ببخشند . آنگاه مىبينيم كه كدام يك بخشنده‌ترند . سپس چون اين آزمون به پايان رسيد ، اموال را به صاحبانشان باز پس مىدهيم . البته آنان با خود شرط كرده بودند كه كسى را از جريان اين آزمون آگاه نسازند .\r\nمرد اموى به سوى ده تن از كسانش رفت و از هر كدام از آنان هزار درهم گرفت . مرد هاشمى هم به سوى امام حسن‌بن على عليه السلام رفت .\r\nآن‌حضرت دستور داد يكصد و پنجاه هزار درهم به وى ببخشند . آنگاه آن مرد به نزد امام حسين رفت . آن‌حضرت از وى پرسيد : آيا پيش از من نزد كسى ديگرى هم رفته‌اى ؟ وى پاسخ داد : نخست نزد امام حسن رفتم .\r\nفرمود : من نمىتوانم افزون بر آنچه سرورم داده است ، بپردازم . آنگاه به وى يكصد و پنجاه هزار درهم بخشيد .\r\nمرد اموى با ده هزار درهم بازگشت و مرد هاشمى با سيصد هزار درهم آمد . با اين تفاوت كه اموى اين مبلغ را از ده نفر جمع آورى كرده بود و هاشمى تنها از دو نفر . چون مرد اموى آن همه درهم را ديد خشمگين شد ، زيرا شكست خود را در گزافه گويى در مورد قبيله‌اش مشاهده كرد .\r\nچون اين آزمون به پايان رسيد ، بنابر شرطى كه داشتند ، مرد اموى اموالى را كه گرفته بود به سوى صاحبانشان برد و آنان با كمال خوشحالى\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nهر مبلغى را كه داده بودند ، باز پس گرفتند .\r\nمرد هاشمى نيز اموالى را كه از امام حسن و امام حسين عليهما السلام ستانده بود به آنان باز گرداند ، امّا آن دو از پذيرش آن خوددارى كردند و فرمودند : ما رد بخشش خود را قبول نمىكنيم .\r\n\r\nفروتن و بردبار :\r\n1 - امام حسن به گروهى از تهيدستان برخورد كه بر سفره‌اى نشسته بودند و خرده‌هاى نان را مىخوردند . همين كه آنان مركب امام را ديدند ، به احترام او برخاستند و آن‌حضرت را به غذا فرا خواندند و به وى گفتند :\r\nاى فرزند رسول خدا بفرماييد . امام در حالى كه مىفرمود : « خداوند متكبران را دوست ندارد » از مركب خود پايين آمد و با آنان شروع به خوردن كرد . پس از تناول غذا ، آن‌حضرت آنان را به ميهمانى خود فرا خواند و ايشان را خوراك و لباس داد .\r\n2 - آن‌حضرت در دوران خلافت و امامت خود طوفانهاى بسيار سهمناكى را تحمّل كرد كه اگر اين طوفانها بر كوهى اصابت مىكردند ، آن را از جاى كنده بودند . آن‌حضرت در آن شرايط دشوار و حساس ، مسؤوليتى سنگين بر دوش داشت و با بردبارى و صبر توانست از عهدهء تحمّل آن برآيد . تا آنجا كه مروان ، مخالف‌ترين دشمنان وى ، در بارهء حلم و بردبارى آن‌حضرت گفت : حلم او چنان بود كه كوهها با حلمش برابرى مىكرد . صفت حلم از بارزترين ويژگيهاى امام حسن مجتبى بود و در اين خصلت بسيار به پيامبر اكرم شباهت داشت .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\n\r\nپرتوى از بلاغت امام حسن عليه السلام\r\n\r\nنه جبر و نه تفويض\r\nهر كه به خداوند و قضا و قدر او ايمان نمىآورد البته كافر شده است .\r\nو هر كه گناهش را به گردن پروردگارش اندازد ، مرتكب فجور شده است .\r\nهمانا خداوند به اجبار اطاعت نمىشود و با تسلّط بر او به كسى نمىبخشد ، زيرا او بر آنچه آنان در تصرف دارند ، مالك مطلق است و بر آنچه آنان را بر انجام آن توانا كرد ، تواناست . پس اگر به طاعت عمل كردند خداوند ميان آنان و كردارهايشان حايل نمىشود ، ولى اگر به طاعت نخواهند عمل كنند خداوند هم آنان را به اجبار به عمل وانمى دارد و اگر خداوند مخلوقات را بر طاعت خويش مجبور مىكرد اجر و پاداش را از آنان بر مىداشت و اگر خود آنان را بر انجام گناهان وامى داشت ، بندگان را عذاب نمىكرد و اگر ايشان را به حال خود وامى نهاد اين علامت ناتوانى او محسوب مىشد ، امّا خداوند در مخلوقاتش خواست و مشيّتى دارد كه از ديد آنان نهانش ساخته است . پس اگر آنان به طاعات خداوند عمل كنند آن طاعتها بر ايشان منّت است و اگر به معصيّت رفتار كنند آن معاصى ، بر ضدّ آنان گواه است .\r\n\r\n","description":"","footnote":"","page_name":" 83 ","page_number":83},
  {"content":"\r\n\r\n\r\nمرگ در پى توست . . .\r\nاى جناده ! خود را براى كوچ مهيّا كن و پيش از رسيدن مرگت ، توشه‌اى فراهم آر و بدان كه تو در پى دنيايى و مرگ در پى توست . اندوه روزى را كه هنوز بر تو نيامده در روزى كه در آنى به خود راه مده و بدان كه تو مالى بيش از آنچه كه قوت توست به دست نمىآورى مگر آن كه نگاهبان مال ديگرى باشى و بدان كه دنيا در حلالش حساب و در حرامش عقاب و در شبهاتش عتاب است . پس دنيا را به منزلهء مردارى بدان و از آن به اندازه‌اى كه تو را بس آيد بهره‌مند شو . پس اگر آن مقدار حلال بود ، تو در استفاده از آن زهد پيشه كرده‌اى و اگر حرام بود ، گناهى مرتكب نشده‌اى و تو همان گونه كه از مردار بهره‌مند مىشوى از دنيا هم بهره‌مند گشته‌اى . كه اگر عقابى هم در كار باشد ، اندك بود . براى دنيايت چنان بكوش كه انگار هميشه زندگى مىكنى و براى آخرتت چنان كار كن كه انگار همين فردا مىميرى . و اگر مىخواهى بدون داشتن قوم و قبيله ، عزيز و بدون داشتن سلطنت ، پر هيبت باشى ، از خوارى نافرمانى خداوند بيرون آى و به عزّ طاعت خداوند قدم گذار . و اگر نيازى در همراهى مردان داشتى با كسانى همراه شو كه چون با او نشست و برخاست كردى ، تو را بيارايد و چون از او بگيرى تو را حفظ كند و چون از او مددجويى ، يارىات كند و اگر سخنى بگويى تو را تصديق كند و اگر قدرت يا بى ، آن را تحكيم بخشد و اگر دستت را براى دادن فضلى دراز كنى ، آن را بگستراند و اگر از تو رخنه‌اى ديد ، آن را پُر كند و اگر از تو نيكويى ديد آن را به\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nحساب آورد و اگر از او چيزى بخواهى به تو ببخشد و اگر تو خاموشى گزينى او با تو سخن آغاز كند و اگر گرفتارى براى تو پيش آمد با تو همدردى كند . كسى كه از جانب او به تو رنج و گزندى نمىرسد و راهها از جانب او بر تو دگرگون نمىشود و تو را به هنگام حقيقتها بى ياور نمىگذارد و اگر در حال تقسيم با هم به اختلاف برخيزيد او ، تو را بر خود مقدّم مىدارد .\r\n\r\nسخنان حكمت بار امام حسن\r\n1 - شوخى هيبت را مىخورد و ( انسان ) خاموش پر هيبت‌تر است .\r\n2 - كسى كه از او درخواست شده آزاد است تا آنگاه كه وعده دهد و به واسطهء وعده‌اى كه داده ، بنده است تا آنگاه كه به وعده‌اش عمل كند .\r\n3 - يقين ، پناهگاه سلامت است .\r\n4 - نخستين گام خردمندى ، معاشرت نيكو با مردمان است .\r\n5 - خويش كسى است كه دوستىاش او را نزديك كرده اگر چه نژادش دور باشد و بيگانه كسى است كه دوستىاش او را دور كرده اگر چه نژادش نزديك باشد . هيچ عضوى از دست به بدن نزديكتر نيست ، امّا همين دست اگر معيوب شود ، آن را ببرند و از بدن جدايش كنند .\r\n6 - فرصت به شتاب از دست مىرود و دير به دست مىآيد .\r\nونيز از سروده‌هاى حكمت آميز امام حسن عليه السلام است كه فرمود :\r\n1 - اگر دنيا مرا نا خشنود كند شكيبايى پيشه مىكنم و هر بلاى نا پايدارى لاجرم اندك است .\r\nو اگر دنيا مرا خشنود سازد ، من به شادمانى او خوشحال نمىشوم ، زيرا هر\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nسرور نا پايدارى ، حقير و اندك است .\r\n2 - اى مردم ! لذايذ دنيوى پايدار نيستند و بدانيد كه نشستن در زير سايه‌اى كه ناپايدار است ، حماقت و سبكسرى است .\r\n3 - خرده‌اى از نان نا مرغوب مرا سير مىكند و اندكى آب مرا بس است .\r\nو پاره‌اى از جامهء نازك مرا مىپوشاند اگر زنده باشم و چنانچه بميرم كفنم مرا كافى است .\r\n4 - اگر نيازمندى به نزد من آيد گويم : اى كسى كه اكرام به دو بر من واجب فورى است .\r\n5 - و كسى كه فضل او بر هر فاضلى برترى دارد ، خوش آمدى كه برترين روز جوانمرد وقتى است كه از او حاجتى در خواست مىشود .\r\n\r\n1 - لئن ساءني الدنيا عزمت تصبرا * وكل بلاء لا يدوم يسير\r\nوإن سرني لم أبتهج بسروره * وكل سرور لا يدوم حقير\r\n2 - يا أهل لذات دنيا لا بقاء لها * إن المقلم بظل زائل حمق\r\n3 - لكسرة من خسيس الخبز تشبعني وشربة من قراح الماء تكفيني\r\nوطرة من دقيق الثوب تسترني * حيا وإن مت تكفينى لتكفيني\r\n4 - إذا ما اتاني سائل قلت مرحبا * به من فضله فرض علي مسعجل\r\n5 - و من فضله فضل على كل فاضل * وأفضل إيام التى حين يساثل\r\n\r\n\r\n","description":"","footnote":"","page_name":" 86 ","page_number":86},
  {"content":"\r\n . \r\n","description":"","footnote":"","page_name":" 87 ","page_number":87},
  {"content":"\r\n . \r\n","description":"","footnote":"","page_name":" 88 ","page_number":88},
  {"content":"\r\n . \r\n","description":"","footnote":"","page_name":" 89 ","page_number":89},
  {"content":"\r\n . \r\n","description":"","footnote":"","page_name":" 90 ","page_number":90},
  {"content":"\r\n . \r\n","description":"","footnote":"","page_name":" 91 ","page_number":91},
  {"content":"\r\n . \r\n","description":"","footnote":"","page_name":" 92 ","page_number":92},
  {"content":"\r\n . \r\n","description":"","footnote":"","page_name":" 93 ","page_number":93},
  {"content":"\r\n . \r\n","description":"","footnote":"","page_name":" 94 ","page_number":94},
  {"content":"\r\n . \r\n","description":"","footnote":"","page_name":" 95 ","page_number":95},
  {"content":"\r\n . \r\n\r\n","description":"","footnote":"","page_name":" 96 ","page_number":96}
  ]