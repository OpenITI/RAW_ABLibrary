[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" مقدمه 1 ","page_number":1},
  {"content":"\r\n\r\n123\r\nسرشناسه : شرف الدين على يزدى ، - 858 ؟ ق .\r\nعنوان و نام پديدآور : ظفرنامه / تأليف شرف الدين على يزدى ؛ تصحيح و تحقيق سعيد ميرمحمد صادق\r\nعبد الحسين نوائى ؛ ترجمه مقدمه به انگليسى : عبد القادر هاشمى\r\nمشخصات نشر : تهران : كتابخانه ، موزه و مركز اسناد مجلس شوراى اسلامى ، 1387\r\nمشخصات ظاهرى : 2 ج\r\nشابك : ج . 1 : 7 - 67 - 6690 - 964 - 978 ؛ ج . 2 : 4 - 68 - 6690 - 964 - 978 ؛ دوره : 0 - 66 - 6690 - 964 - 978 ( بهاى دوره دو جلدى : 200000 ريال )\r\nوضعيت فهرست نويسى : فيپا\r\nعنوان قراردادى : ظفرنامه\r\nموضوع : تيمور گوركانى ، 736 - 807 ق . - جنگ ها\r\nموضوع : نثر فارسى - - قرن 9 ق .\r\nموضوع : ايران - - تاريخ - - تيموريان ، 771 - 911 ق .\r\nموضوع : ايران - - تاريخ - - مغول و ايلخانان ، 616 - 756 ق .\r\nشناسه افزوده : ميرمحمد صادق ، سعيد ، 1348 - ، گرد آورنده\r\nشناسه افزوده : نوائى ، عبدالحسين ، 1302 - 1383\r\nشناسه افزوده : كتابخانه ، موزه و مركز اسناد مجلس شوراى اسلامى\r\nرده بندى كنگره : 1387 7 ظ 4 ش / 1102 DSR\r\nرده بندى ديويى : 0661 / 955\r\nشماره كتابشناسى ملى : 1317409\r\n\r\n","description":"","footnote":"","page_name":" مقدمه 2 ","page_number":2},
  {"content":"\r\n\r\nظفرنامه\r\n( جلد اول )\r\nتأليف\r\nشرف الدين على يزدى\r\n( درگذشتهء 858 ه‍ . ق )\r\nتصحيح و تحقيق :\r\nسيد سعيد ميرمحمدصادق\r\nدكتر عبدالحسين نوايى\r\nكتابخانه ، موزه و مركز اسناد مجلس شوراى اسلامى\r\nتهران - 1387\r\n\r\n","description":"","footnote":"","page_name":" مقدمه 3 ","page_number":3},
  {"content":"\r\n\r\nكتابخانه ، موزه و مركز اسناد\r\nمجلس شوراى اسلامى\r\nظفرنامه\r\n( جلد اول )\r\nتأليف : شرف الدين على يزدى ( درگذشتهء 858 ه‍ . ق )\r\nتصحيح و تحقيق : سيد سعيد ميرمحمدصادق ، دكتر عبدالحسين نوايى\r\nترجمهء مقدمه به انگليسى : سيد عبدالقادر هاشمى\r\nحروفچينى : فاطمه بوجار ، رضا على محمدى\r\nصفحه آرا : محمود خانى\r\nقلم هاى استفاده شده : لوتوس جلال ياس Times\r\nكاغذ مورد استفاده شده : 70 گرمى تحرير خارجى\r\nناظر چاپ : نيكى ايوبى زاده\r\nليتوگرافى : نقره آبى\r\nچاپ : فرشيوه\r\nصحافى : سياره\r\nچاپ اول : 1387\r\nشمارگان : 1000\r\nبهاى 2 جلد : 200000 ريال\r\nتمامى حقوق چاپ و نشر اين اثر در انحصارى كتابخانه ، موزه و مركز اسناد مجلس شوراى اسلامى است .\r\nشابك : 7 - 67 - 6690 - 964 - 978\r\nمحل توزيع و نشر :\r\nميدان بهارستان ، كتابخانه ، موزه و مركز اسناد مجلس شوراى اسلامى\r\nتلفن : 18 - 33130912 دورنگار : 33130911\r\nنشانى سايت اينترنتى : WWW . Majlislib . com ( org )\r\nنشانى پست الكترونيكى : pajoohesh @ Mjlislib . com\r\n\r\n","description":"","footnote":"","page_name":" مقدمه 4 ","page_number":4},
  {"content":"\r\n\r\n\r\n[ جلد اول 
  ]\r\nبه نام خداوند مهرگستر مهربان براى اينكه درك بهتر و بيشتر از سرگذشت سرزمين خود داشته باشيم ، بايد به احيا ، تصحيح و چاپ و نشر متون تاريخى نوشته شده در روزگاران گذشته اهتمام كنيم و آنها را در دسترس تاريخ‌پژوهان و ارباب تحقيق و تدقيق قرار دهيم . بديهى است آنگاه قضاوت ما دربارهء تاريخ گذشتهء اين سرزمين درست خواهد بود ، كه متون تاريخى را مطالعه كنيم و به تحليل منطقى ، عالمانه و عادلانه از حوادث و واقعات بپردازيم .\r\nيكى از متون ارزشمند تاريخى ، كه متضمّن اطلاعات عمده‌اى دربارهء يكى از ادوار مهمّ تاريخ ايران - دورهء تيمورى - است ، ظفرنامهء شرف الدين على يزدى است .\r\nاو با گردآورى همهء آثار عصر تيمور و اسناد و مدارك مرتبط با آن ، در سال 828 ه . ق در شيراز به تأليف ظفرنامه پرداخته و طىّ چهار سال به نگارش مقالهء اوّل آن - كه مختصّ زندگى تيمور است - مشغول بوده است .\r\nبا آنكه ظفرنامه چندبار به چاپ رسيده است ( كلكته ، 1887 م ، تهران : 1336 ش ، 1338 ش ، تاشكند : 1972 م ) ، امّا با توجّه به اهميت اين متن متين ، بايسته مىنمود كه چاپ بهتر و منقّح‌ترى از آن صورت يابد و در اختيار پژوهشگران قرار گيرد .\r\nخوشبختانه اين آرزو با تلاش زنده‌ياد استاد عبد الحسين نوايى و محقّق ارجمند جناب آقاى سيّد سعيد مير محمّد صادق تحقّق يافته و اينك چاپ پيراسته‌اى از ظفرنامه در دسترس پژوهش و بينش قرار گرفته است .\r\nرسول جعفريان\r\nرئيس كتابخانه ، موزه و مركز اسناد مجلس شوراى اسلامى\r\n\r\n","description":"","footnote":"","page_name":" مقدمه 5 ","page_number":5},
  {"content":"\r\n . \r\n","description":"","footnote":"","page_name":" مقدمه 6 ","page_number":6},
  {"content":"\r\n\r\n\r\nفهرست مطالب\r\nمقدّمه سى و يك\r\nشرح زندگانى شرف الدّين على يزدى سى و يك\r\nآثار شرف الدّين على يزدى سى و هفت\r\nحلل المطرز فى المعما و اللّغز سى و هفت\r\nمنتخب حلل المطرز سى و نه\r\nكنه المراد فى وفق الاعداد سى و نه\r\nشامل سى و نه\r\nانگشت‌شمارى چهل\r\nتضعيف‌خانهء شطرنج چهل\r\nديوان اشعار چهل و يك\r\nمنشآت چهل و يك\r\nرسالهء شهوديه چهل و دو\r\nشرح قصيدهء برده چهل و سه\r\nمنظومات چهل و چهار\r\nتاريخ جهانگير چهل و چهار\r\nظفرنامه چهل و هفت\r\nنام كتاب چهل و هفت\r\n\r\n","description":"","footnote":"","page_name":" مقدمه 7 ","page_number":7},
  {"content":"\r\n\r\nساختار كتاب چهل و هشت\r\nمنابع كتاب چهل و نه\r\nشيوهء تدوين كتاب پنجاه و يك\r\nشيوه‌هاى تاريخ‌نگارى پنجاه و سه\r\nويژگىهاى نثر ظفرنامه پنجاه و شش\r\nظفرنامه از نگاه ديگران پنجاه و هشت\r\nتحريرها و خلاصه‌هاى ظفرنامه شصت\r\nترجمه‌ها و چاپ‌هاى ظفرنامه شصت و يك\r\nنسخ مورد استفاده در تصحيح جديد شصت و دو\r\nسخن آخر شصت و سه\r\nتاريخ جهانگير 1\r\nمقدمه 3\r\nمقدّمه در تعريف تاريخ و كيفيت آن 23\r\nفصل در شرح آفرينش عالم و شرف آدم بر ديگر حيوانات 25\r\nفصل در ذكر پيغمبران عليهم الصّلوة و السّلام 30\r\nسام بن نوح عليه السّلام 40\r\nحام بن نوح عليهما السّلام 41\r\nيافث بن نوح عليهما السّلام 41\r\nذكر ترك بن يافث عليه السّلام 44\r\nذكر طبقهء تاتار 45\r\nذكر طبقهء مغول 46\r\nپادشاهى مغول خان 46\r\nپادشاهى قرا خان 46\r\nذكر پادشاهى اغوز خان 49\r\n\r\n","description":"","footnote":"","page_name":" مقدمه 8 ","page_number":8},
  {"content":"\r\n\r\nذكر لقب نهادن اغوز خان اقوام ترك را 50\r\nمراجعت نمودن اغوز خان به تختگاه و صفت طوى 51\r\nذكر تعيين نمودن اغوز خان فرزندان را 52\r\nذكر پادشاهى گن خان 53\r\nذكر پادشاهى آى خان 54\r\nذكر پادشاهى يولدوز خان 54\r\nذكر پادشاهى منگلى خان 54\r\nذكر پادشاهى تنگز خان 55\r\nذكر پادشاهى ايل خان 55\r\nگفتار در حرب تور با ايل خان 55\r\nبرآمدن قوم قيات و درلگين از كوه اركنه‌قون 57\r\nداستان يلدوز 58\r\nظهور دولت بوزنجريان و كيفيت احوال ايشان 58\r\nپادشاهى بوزنجرقاآن 60\r\nذكر پادشاهى بوقا خان 61\r\nذكر پادشاهى دوتومنين 61\r\nذكر فرزندان دوتومنين خان و جنگ جلاير با اهل ختاى 61\r\nذكر پادشاهى قيدو خان 63\r\nذكر پادشاهى بايسنغر خان 64\r\nذكر پادشاهى تومنه خان 64\r\nذكر خواب ديدن قاجولى و تعبير كردن تومنه خان 65\r\nذكر پادشاهى قبل خان 66\r\nذكر بازگشتن قبل خان و فرستادن ايشان ايلچى از عقب وى 67\r\nذكر پادشاهى قتله خان 69\r\nذكر پادشاهى برتان بهادر و انتقال لقب خانى او به بهادرى و ذكر ايردمجى و اطلاق برلاسى . . . 69\r\n\r\n","description":"","footnote":"","page_name":" مقدمه 9 ","page_number":9},
  {"content":"\r\n\r\nذكر پادشاهى يسوكا بهادر 70\r\nذكر عهد كردن اقوام به جنگ اونگ خان 73\r\nذكر جادويى دشمنان با اونگ خان و تموچين 73\r\nبدگويى كردن جاموقه به قصد تموچين نزد سنگون پسر اونگ خان 74\r\nنبرد تموچين با اونگ خان 75\r\nسيور غامشى كردن و تعيين مناصب نمودن تموچين 76\r\nقومى را كه در آن نبرد بودند 76\r\nذكر ايلچى فرستادن تموچين به اونگ خان و خود 78\r\nاز عقب ايلچى روان شدن و هزيمت اونگ خان 78\r\nداستان تايانگ خان و تموچين 80\r\nجنگ كردن تموچين با تايانگ خان 81\r\nذكر محاربه تموچين با توقيا بيگى ، خان مركيت 82\r\nذكر قرلتاى كردن تموچين و لقب چنگيز خان بر او اطلاق شدن 83\r\nذكر لشكر كشيدن چنگيز خان بر سر بوىروق و هزيمت 84\r\nيافتن توقيا بيگى و كوشلك 84\r\nگفتار در روىآوردن چنگيز خان بر سر توقيا بيگى 85\r\nو كوشلك و مطيع گشتن ايرات 85\r\nو قرلغ و ايغور 85\r\nذكر لشكر كشيدن چنگيز خان به جانب ختاى 87\r\nذكر خواتين و فرزندان چنگيز خان 90\r\nذكر رسوم مغول و ياساى چنگيز خان 92\r\nامّا ترتيب لشكر 94\r\nداستان گور خان و كوشلك 95\r\nذكر توجه نمودن خوارزمشاه به جانب گور خان 99\r\nذكر توجه نمودن سلطان محمد خوارزمشاه به‌طرف 100\r\n\r\n","description":"","footnote":"","page_name":" مقدمه 10 ","page_number":10},
  {"content":"\r\n\r\nجند و اترار [ و 
  ] رفتن به سمرقند 100\r\nذكر لشكر كشيدن سلطان محمد خوارزمشاه به قراختاى نوبت دوم 101\r\nذكر پادشاهى كوشلك لعين و شرح بيداد آن عدوى دين 103\r\nذكر خروج اوزار [ و 
  ] كشته شدن او به دست كوشلك 105\r\nذكر صادرات افعال ناپسنديده كه موجب خرابى ملك سلطان محمد خوارزمشاه شد 109\r\nمشورت كردن چنگيز خان با امرا در عزيمت نمودن به ملك ايران 112\r\nتتمهء قصهء كوشلك 113\r\nآگاهى يافتن سلطان محمد خوارزمشاه از توجه چنگيز خان 114\r\nداستان جنگ سلطان محمد با لشكر مغول 116\r\nذكر تهيه اسباب مقاتلهء سلطان با چنگيز خان 117\r\nذكر توجه چنگيز خان به ملك ايران 120\r\nذكر توجه چنگيز خان به جانب بخارا 122\r\nتتمه داستان محاصره اترار 124\r\nتتمهء داستان جوجى 125\r\nتتمهء داستان الاق نويان 127\r\nتوجه چنگيز خان به جانب سمرقند 129\r\nذكر لشكر فرستادن چنگيز خان به‌طرف ايران از عقب سلطان محمد خوارزمشاه 131\r\nفرستادن چنگيز خان جوجى و جغتاى را به جانب خوارزم 138\r\nگفتار در توجه چنگيز خان به جانب ترمذ و بلخ 139\r\nذكر عبور كردن چنگيز خان از جيحون و فرستادن تولى به جانب مرو 141\r\nتتمهء داستان تولى كه به خراسان رفته بود 143\r\nذكر احوال سلطان جلال الدين پسر سلطان محمد خوارزمشاه 153\r\nگفتار در توجه چنگيز خان به حرب سلطان جلال الدين پسر سلطان محمد خوارزمشاه 157\r\nگفتار در مشورت كردن چنگيز خان در باب مصلحت قضيهء انديشهء مراجعت 160\r\nذكر مراجعت چنگيز خان به جانب توران‌زمين 162\r\n\r\n","description":"","footnote":"","page_name":" مقدمه 11 ","page_number":11},
  {"content":"\r\n\r\nتتمهء داستان جبه‌نويان و سوبداى 164\r\nگفتار در خبر يافتن چنگيز خان از مخالفت اقوام تنگت 167\r\nذكر روان شدن چنگيز خان به‌طرف چورچه 167\r\nذكر وصيّت كردن چنگيز خان فرزندان و قراچارنويان را 168\r\nداستان جغتاى خان 170\r\nذكر اسامى خانانى كه در الغ‌يورت پادشاهى كرده‌اند 171\r\nگفتار در لشكر كشيدن اگتاىقاآن به‌طرف ختاى 174\r\nذكر اسامى خانانى كه در دشت قبچاق پادشاهى كرده‌اند 179\r\nذكر خانانى كه در ايران حكومت كرده‌اند 182\r\nاحمد خان تكودار 185\r\nذكر ارغون خان بن اباقا خان 186\r\nگيخاتو خان بن اباقا خان 187\r\nذكر بايدو خان بن طراغاى بن هلاگو خان 188\r\nغازان بن ارغون خان 189\r\nذكر الجايتو 190\r\nابو سعيد خان بن الجايتو 191\r\nارپه خان 193\r\nموسى خان 194\r\nمحمد خان 195\r\nطغاى تيمور 195\r\nساتى بيگ دختر سلطان محمد الجايتو 196\r\nسليمان خان 200\r\nگفتار در ذكر خانانى كه از نسل چنگيز خان در ممالك توران حكومت كرده‌اند 200\r\nخروج محمود تارابى 202\r\nخانان حاكم در توران 205\r\n\r\n","description":"","footnote":"","page_name":" مقدمه 12 ","page_number":12},
  {"content":"\r\n\r\nقراهلاگو خان بن مامكان بن جغتاى خان 206\r\nيسون منكه بن جغتاى خان 206\r\nارغنه خاتون دختر ارتق بوكه بن تولى خان 207\r\nآلغو بن پايدار بن جغتاى خان 207\r\nمباركشاه بن قراهلاگو 208\r\nبراق خان بن ييسوقرا بن مامكان بن جغتاى خان 209\r\nبيكسى خان بن شيرامون 212\r\nتوقتيمور خان پسر قدامى 212\r\nچيچن خان بن براق خان 213\r\nكونجك خان پسر دوا خان 213\r\nتاليقو خان پسر بورى 214\r\nاسن‌بوقا پسر دوا خان 214\r\nكپك خان پسر دوا خان 215\r\nايلچيكداى پسر دوا خان 216\r\nدوا تيمور خان پسر اوقرا خان 216\r\nترمشيرين خان پسر دوا خان 216\r\nجنكشو خان 217\r\nييسون تيمور خان 217\r\nعلى سلطان 218\r\nمحمد بن پولاد اغل بن كونجك خان بن دوا خان 218\r\nقزان سلطان بن يسون 218\r\nظفرنامه 225\r\nمقالهء اول : در ذكر صادرات افعال و واردات احوال حضرت صاحب‌قرانى 227\r\nتشبيب سخن و ذكر شمه‌اى از مفاخر حضرت صاحب‌قرانى 230\r\n\r\n","description":"","footnote":"","page_name":" مقدمه 13 ","page_number":13},
  {"content":"\r\n\r\nگفتار در ولادت همايون حضرت صاحب‌قرانى 233\r\nگفتار در خصايص اين تأليف و ذكر مزيتى چند . . . 244\r\nذكر لشكر كشيدن بيان سلدوز و شكسته شدن اميرزاده عبد اللّه 260\r\nذكر لشكر كشيدن توغلق تمور خان به مملكت ماوراء النهر 262\r\nگفتار در مشورت كردن حضرت صاحب‌قران با امير حاجى برلاس . . . 263\r\nذكر مدد خواستن امير حسين از حضرت صاحب‌قرانى نوبت ثانى 269\r\nگفتار در محاربهء حضرت صاحب‌قرانى و امير خضر يسورى با امير حاجى برلاس 270\r\nگفتار در محاربهء حضرت صاحب‌قرانى با امير خضر يسورى 271\r\nذكر لشكر كشيدن توغلق تمور خان به ولايت ماوراء النهر نوبت دوم 274\r\nذكر مراجعت نمودن توغلق تمور خان به تختگاه خويش 277\r\nگفتار در توجه نمودن حضرت صاحب‌قرانى به طلب امير حسين 278\r\nذكر غدر على بيگ جون قربانى با امير حسين و حضرت صاحب‌قرانى 282\r\nگفتار در جدا شدن حضرت صاحب‌قرانى از امير حسين و توجه نمودن به‌طرف كش 285\r\nگفتار در نهضت امير حسين و حضرت صاحب‌قران به جانب سيستان 287\r\nگفتار در صحت يافتن حضرت صاحب‌قرانى و توجه نمودن به صوب ارصف 289\r\nگفتار در جنگ امير حسين و حضرت صاحب‌قران مؤيد مظفر ، با ابو سعيد و منگلى بوغا و حيدر 292\r\nگفتار در توجه نمودن امير حسين و حضرت صاحب‌قران به جانب طايخان و بدخشان و صلح كردن با شاهان 294\r\nگفتار در گذشتن حضرت صاحب‌قرانى از آب پول سنگين و گريختن لشكر جته 297\r\nگفتار در خواب ديدن حضرت صاحب‌قرانى و به آن تفأّل نموده آهنگ جنگ الياس خواجه خان كردن 301\r\nگفتار در محاربهء امير حسين و حضرت صاحب‌قرانى با لشكر جته و ظفر يافتن ايشان 303\r\nگفتار در قرلتاى كردن امير حسين و حضرت صاحب‌قرانى و برداشتن كابلشاه اغلن را به خانى 306\r\nگفتار در جنگ لاى و شرح كيفيت آن 311\r\nذكر محاصره كردن لشكر جته سمرقند را 319\r\nگفتار در نهضت ارجمند امير حسين و حضرت صاحب‌قران سعادتمند به جانب سمرقند 321\r\n\r\n","description":"","footnote":"","page_name":" مقدمه 14 ","page_number":14},
  {"content":"\r\n\r\nگفتار در وقوع مخالفت ميان امير حسين و حضرت صاحب‌قران به واسطهء افساد مفسدان 323\r\nگفتار در رفتن صاحب‌قران فيروزى اثر به سمرقند جهت جمع آوردن لشكر 326\r\nگفتار در لشكر كشيدن حضرت صاحب‌قرانى به عزم رزم امير حسين 328\r\nذكر مكر و حيلهء امير حسين و فرستادن خضر خزانه‌دار را به مصالحت جستن 329\r\nگفتار در توجه نمودن حضرت صاحب‌قرانى به جانب قرشى 333\r\nذكر لشكر كشيدن امير حسين به جانب حضرت صاحب‌قرانى 345\r\nذكر محاصره كردن امير حسين بخارا را 347\r\nگفتار در عبور نمودن حضرت صاحب‌قران از آب آمويه 349\r\nو گرفتن نيك پىشاه و تاخت فرمودن بر 349\r\nلشكر قروناس و شكستن ايشان 349\r\nگفتار در فرستادن صاحب‌قران گردون جلالت امير جاكو 351\r\nرا پيش ملك حسين به رسالت 351\r\nگفتار در نهضت همايون حضرت صاحب‌قرانى به ماوراء النهر 353\r\nو شكستن لشكر امير حسين 353\r\nگفتار در توجه حضرت صاحب‌قرانى به جانب 357\r\nسمرقند به سعادت و كامرانى 357\r\nذكر لشكر فرستادن امير حسين به جانب حضرت صاحب‌قران و شكسته بازگشتن ايشان 361\r\nگفتار در گريختن لشكر امير حسين از هيبت حضرت 364\r\nصاحب‌قرانى و بازگشتن امير حسين 364\r\nگفتار در مصالحت جستن امير حسين و حضرت صاحب‌قرانى 365\r\nذكر لشكر كشيدن امير حسين به‌جانب بدخشان 371\r\nگفتار در لشكر كشيدن امير حسين و حضرت صاحب‌قرانى به كابلستان 372\r\nگفتار در لشكر كشيدن حضرت صاحب‌قرانى 374\r\nبه محاربهء سپاه جته 374\r\nگفتار در نهضت امير حسين و حضرت صاحب‌قران به جانب بدخشان 375\r\n\r\n","description":"","footnote":"","page_name":" مقدمه 15 ","page_number":15},
  {"content":"\r\n\r\nگفتار در مراجعت صاحب‌قران از بدخشان 379\r\nگفتار در سبب مخالفت حضرت صاحب‌قرانى با امير حسين نوبت ثانى 383\r\nگفتار در لشكر كشيدن حضرت صاحب‌قرانى و ظفر يافتن بر امير حسين به عون عنايت ربّانى 389\r\nگفتار در جلوس حضرت صاحب‌قرانى بر تخت سلطنت و جهانبانى 400\r\nگفتار در مراجعت حضرت صاحب‌قران مؤيّد ارجمند از بلخ و انشاء فرمودن قلعه و حصار سمرقند 406\r\nگفتار در قرلتاى حضرت صاحب‌قرانى در عين اقبال و كامرانى 409\r\nگفتار در لشكر كشيدن حضرت صاحب‌قران به جانب شبورغان 410\r\nگفتار در فرستادن حضرت صاحب‌قران لشكر را به جانب ترمذ و بلخ 412\r\nگفتار در فرستادن حضرت صاحب‌قرانى امير جاكو را به محاصرهء شبورغان 414\r\nگفتار در نهضت همايون حضرت صاحب‌قرانى به جانب جته 417\r\nگفتار در لشكر كشيدن حضرت صاحب‌قرانى به‌جانب جته نوبت ثانى 419\r\nگفتار در ايلچى فرستادن حضرت صاحب‌قرانى پيش والى خوارزم حسين صوفى 422\r\nگفتار در نهضت همايون حضرت صاحب‌قران به عزم رزم به جانب خوارزم 423\r\nگفتار در مصالحت حضرت صاحب‌قرانى با يوسف صوفى و خواستارى نمودن خان‌زاده از براى اميرزاده جهانگير 429\r\nگفتار در لشكر كشيدن حضرت صاحب‌قرانى به خوارزم نوبت ثانى 430\r\nگفتار در فرستادن حضرت صاحب‌قرانى امرا را به طلب مهد اعلى خان‌زاده به جانب خوارزم 433\r\nذكر زفاف اميرزاده جهانگير با خدر معلّى سوين بيگ خان‌زاده 437\r\nگفتار در نهضت همايون حضرت صاحب‌قرانى به جانب جته نوبت سوم 441\r\nگفتار در زفاف همايون حضرت صاحب‌قران فرمانروا با سرداق ابّهت‌پناه دلشاد آغا 444\r\nگفتار در توجه حضرت صاحب‌قران به صوب خوارزم نوبت سوم و هم از راه مراجعت كردن به واسطهء ياغى شدن ساربوغا و عادلشاه [ پسر 
  ] بهرام جلاير 449\r\nگفتار در توجه حضرت صاحب‌قران به جانب جته نوبت چهارم ذكر وفات اميرزاده جهانگير 455\r\nگفتار در لشكر فرستادن صاحب‌قران ظفر قرين به سر قمر الدين 457\r\nگفتار در نهضت همايون باصولت گردون و كثرت انجم به جانب جته نوبت پنجم 461\r\n\r\n","description":"","footnote":"","page_name":" مقدمه 16 ","page_number":16},
  {"content":"\r\n\r\nگفتار در فرستادن حضرت صاحب‌قران توقتمش اغلن را به حكومت اترار و صبران 462\r\nگفتار در لشكر كشيدن حضرت صاحب‌قران به جانب اروس خان 464\r\nگفتار در تاخت كردن حضرت صاحب‌قران به الوس اروس خان 467\r\nگفتار در طلوع اختر شاهى از مطلع فضل نامتناهى الهى ، يعنى ولادت همايون حضرت خلافت‌پناهى 469\r\nگفتار در فرستادن حضرت صاحب‌قرانى توقتمش خان را به جنگ تمور ملك و ظفر يافتن بر او 473\r\nگفتار در ايلچى فرستادن حضرت صاحب‌قران گيتىستان به خوارزم 475\r\nگفتار در لشكر كشيدن حضرت صاحب‌قران به خوارزم نوبت چهارم و فتح آن 477\r\nگفتار در فرستادن حضرت صاحب‌قران ظفرقرين ، امير حاجى سيف الدين را به هرات به طلب ملك غياث الدين 484\r\nگفتار در فرستادن حضرت صاحب‌قران اميرزاده ميرانشاه [ را 
  ] به خراسان 487\r\nگفتار در لشكر كشيدن حضرت صاحب‌قران سعادت‌قرين به ايران‌زمين 490\r\nگفتار در تسخير قلعهء فوشنج 492\r\nگفتار در تسخير شهر هرات 497\r\nگفتار در توجه رايات نصرت آيات به جانب طوس و كلات 503\r\nگفتار در مراجعت حضرت صاحب‌قران كشورگشاى عدوبند به دار السلطنهء سمرقند 505\r\nذكر وفات اكه بيگى 507\r\nگفتار در لشكر كشيدن حضرت صاحب‌قرانى به ايران‌زمين نوبت ثانى 511\r\nگفتار در فتح قلعهء ترشيز 518\r\nذكر رسيدن ايلچى فارس 521\r\nگفتار در توجه حضرت صاحب‌قران به صوب مازندران 522\r\nگفتار در مراجعت صاحب‌قران اسلام‌پناه به جانب تختگاه 525\r\nذكر وفات حضرت دلشاد آغا و قتلغ تركان آغا غفر اللّه لهما 529\r\nگفتار در فرستادن لشكر به جانب جته 530\r\nگفتار در نهضت صاحب‌قران ممالك‌ستان ، به‌طرف مازندران و رفتن به جانب سيستان 531\r\nگفتار در محاصرهء شهر سيستان و فتح آن 534\r\n\r\n","description":"","footnote":"","page_name":" مقدمه 17 ","page_number":17},
  {"content":"\r\n\r\nگفتار در توجه حضرت صاحب‌قران به جانب بست 540\r\nگفتار در پيكار جماعت اوغانيان بدكردار 542\r\nگفتار در مراجعت حضرت صاحب‌قران موفق سعادتمند به دار السلطنهء سمرقند فردوس‌مانند 544\r\nگفتار در نهضت همايون حضرت صاحب‌قران به جانب مازندران 547\r\nذكر شبيخون آوردن امير ولى 551\r\nگفتار در توجه رايت منصور خسرو آفاق به تأييد مهيمن خلّاق به جانب عراق 554\r\nگفتار در توجه حضرت صاحب‌قرانى به صوب سلطانيه 555\r\nگفتار در مراجعت فرمانده ربع مسكون به تختگاه همايون 557\r\nگفتار در توجه حضرت صاحب‌قران به عزم يورش سه ساله به جانب ايران 559\r\nگفتار در توجه حضرت صاحب‌قران به جانب آذربايجان 561\r\nگفتار در توجه حضرت صاحب‌قران به غزو گرجستان 564\r\nگفتار در مراجعت حضرت صاحب‌قران على الاطلاق به‌طرف قراباغ از براى قشلاق 566\r\nگفتار در توجه حضرت صاحب‌قرانى به بردع و رسيدن خبر حركت لشكر دشت 571\r\nذكر قدوم مهداعلى سراى ملك خانم از طرف سمرقند با شاهزادگان ارجمند 574\r\nگفتار در توجه رايت نصرت‌نشان به دفع فساد قرا محمد تركمان 576\r\nگفتار در توجه حضرت صاحب‌قران به صوب وان و وسطان 579\r\nذكر مكتوبى كه جلال الدين شاه شجاع در حال وفات به حضرت صاحب‌قرانى نوشته بود 582\r\nگفتار در توجه رايت آفتاب اشراق به جانب فارس و عراق 585\r\nگفتار در توجه صاحب‌قران دشمن‌گداز مسكين‌نواز به‌جانب دار الملك شيراز 589\r\nگفتار در سبب معاودت حضرت صاحب‌قرانى به مستقرّ سرير سلطنت و جهانبانى 591\r\nگفتار در مراجعت صاحب‌قران دين‌پرور و تفويض حكومت فارس و عراق به آل مظفر 597\r\nگفتار در پرسش نمودن حضرت صاحب‌قرانى امرا را كه در ماوراء النهر گذاشته بود 599\r\nگفتار در نهضت همايون حضرت صاحب‌قرانى به جانب خوارزم نوبت پنجم 600\r\nذكر احوالى كه در اثناى يورش همايون به جانب خوارزم روى نمود 601\r\nگفتار در نهضت همايون حضرت صاحب‌قران به جنگ توقتمش خان و ظفر يافتن به عون ملك ديّان 611\r\n\r\n","description":"","footnote":"","page_name":" مقدمه 18 ","page_number":18},
  {"content":"\r\n\r\nگفتار در فرستادن حضرت صاحب‌قران اميرزاده ميرانشاه را به جانب خراسان 616\r\nگفتار در توجه حضرت صاحب‌قران به مغولستان بر سر خضر خواجه اغلن و انكاتورا نوبت پنجم 617\r\nگفتار در قرلتاى فرمودن حضرت صاحب‌قران و فرستادن لشكر به اطراف و جوانب مغولستان به استيصال الوس جته 622\r\nگفتار در مراجعت صاحب‌قران جهانگير به مستقر سرير جلالت صرير خلافت مصير 628\r\nگفتار در قرلتاى فرمودن حضرت صاحب‌قران 633\r\nگفتار در لشكر فرستادن حضرت صاحب‌قرانى به‌طرف جته 635\r\nگفتار در توجه نمودن خديو آفاق به دشت قبچاق 637\r\nگفتار در عرض ديدن حضرت صاحب‌قرانى 643\r\nگفتار در روان كردن حضرت صاحب‌قران كشورگشاى اميرزاده محمد سلطان را به منقلاى 650\r\nذكر محاربهء قراولان و كشته شدن امير ايكوتمر 657\r\nگفتار در تعبيهء لشكر و آراستن جيش سترگ و وقوع جنگ بزرگ 661\r\nگفتار در مراجعت رايت آفتاب اشراق حضرت صاحب‌قران آفاق به مستقرّ سرير سلطنت و جلال از دشت قبچاق 675\r\nگفتار در تفويض فرمودن حضرت صاحب‌قران گردون سرير ، ايالت ولايت زابلستان به اميرزاده پير محمد جهانگير 679\r\nگفتار در نهضت فرمودن حضرت صاحب‌قرانى به يورش پنج ساله 681\r\nگفتار در نهضت فرمودن حضرت صاحب‌قران فريدون فرّ ، بعد از صحت از جوى زر 686\r\nگفتار در تسخير آمل و سارى و قلعهء ماهانه‌سر 688\r\nگفتار در فرستادن فتح‌نامه‌ها به تختگاه و طلب داشتن فرزندان و خواتين عصمت‌پناه 693\r\nگفتار در توجه حضرت صاحب‌قرانى به صوب فارس و عراق نوبت ثانى 696\r\nگفتار در ايلغار فرمودن حضرت صاحب‌قران به جانب لرستان و خوزستان 699\r\nذكر بعضى از حكايات حكّام فارس و عراق كه اتمام كلام در اين مقام موقوف است بر آن 703\r\nگفتار در نهضت صاحب‌قران سرافراز به جانب شيراز 707\r\nگفتار در جنگ كردن حضرت صاحب‌قران با شاه منصور و كشته شدن شاه منصور 713\r\n\r\n","description":"","footnote":"","page_name":" مقدمه 19 ","page_number":19},
  {"content":"\r\n\r\nگفتار در گرفتن آل مظفر و تفويض ممالك ايشان به گماشتگان سعادت‌نشان 719\r\nگفتار در توجه رايت ظفر اشراق به صوب عراق 721\r\nگفتار در تفويض فرمودن صاحب‌قران ظفرپناه تخت هلاگو خان را به اميرزاده ميرانشاه 724\r\nگفتار در تاخت فرمودن صاحب‌قران مظفّر لوا حشم سارق تركمان را 725\r\nگفتار در توجه حضرت صاحب‌قران [ اسلام ملاذ 
  ] به جانب دار السلام بغداد 728\r\nذكر معاودت اميرزاده محمد سلطان بعد از دفع قطّاع الطريق و مفسدان كردستان 734\r\nگفتار در فرستادن حضرت صاحب‌قرانى ايلچى به جانب مصر پيش برقوق 737\r\nگفتار در فتح قلعهء تكريت 738\r\nگفتار در مراجعت رايت نصرت‌شعار و جمع آمدن شاهزادگان كامكار و امراى نامدار كه به هر جانب رفته بودند بر سبيل ايلغار 746\r\nگفتار در توجه رايت همايون نهضت فرخنده‌فال ، به جانب دياربكر در ضمان حفظ و تأييد ذو الجلال 749\r\nگفتار در توجه صاحب‌قران سعادت انتما به جانب روحا 751\r\nذكر واقعهء شهادت اميرزاده عمر شيخ انار اللّه برهانه 753\r\nتتمهء قصه ماردين 757\r\nگفتار در توجه حضرت صاحب‌قران به جانب جزيره و نواحى آن 759\r\nگفتار در توجه حضرت صاحب‌قرانى به صوب ماردين نوبت ثانى 760\r\nذكر ولادت اميرزاده الغ بيگ 762\r\nگفتار در توجه رايت كشورگشاى گيتىستان به صوب حامد و فتح آن 764\r\nگفتار در مراجعت ماهچهء رايت آفتاب اشراق به جانب آله‌تاق 766\r\nگفتار در فرستادن حضرت صاحب‌قرانى لشكرها را به اطراف و جوانب از براى تسخير قلاع و بلاد و دفع اهل شرّ و فساد 767\r\nگفتار در فتح قلعهء آونيك 770\r\nگفتار در مراجعت رايت نصرت‌شعار حضرت صاحب‌قرانى از آونيك 778\r\nگفتار در لشكر فرستادن حضرت صاحب‌قران به غزو گرجستان 780\r\nگفتار در ولادت همايون شاهزادهء سپهر آستان ابراهيم سلطان 783\r\n\r\n","description":"","footnote":"","page_name":" مقدمه 20 ","page_number":20},
  {"content":"\r\n\r\nگفتار در جشن كردن حضرت صاحب‌قرانى جهت ولادت همايون به سعادت و كامرانى 789\r\nگفتار در فرستادن حضرت صاحب‌قرانى شاهزادهء جوان‌بخت ارجمند شاهرخ را جهت ضبط تختگاه سمرقند 793\r\nگفتار در غزا فرمودن حضرت صاحب‌قران با كفّار گرجستان 797\r\nگفتار در لشكر كشيدن حضرت صاحب‌قران ممالك‌ستان ، دوم بار به جانب توقتمش خان 800\r\nگفتار در عرض ديدن صاحب‌قران مظفر لوا لشكر فيروزىنشان را 803\r\nگفتار در ركوب حضرت صاحب‌قرانى به عزم جنگ سلطانى 807\r\nگفتار در ايلغار فرمودن حضرت صاحب‌قران از عقب توقتمش خان 813\r\nگفتار در تاخت فرمودن حضرت صاحب‌قران مظفرلوا دست راست الوس جوجى و ولايت روس را 815\r\nگفتار در ايلغار فرمودن حضرت صاحب‌قران به جانب چركس 818\r\nگفتار در توجه موكب گردون شكوه به جانب البرزكوه 818\r\nگفتار در توجه حضرت صاحب‌قران به قلعهء كولا و طاوس و غير آن 820\r\nگفتار در توجه حضرت صاحب‌قران با جود به سمسم و قلاع كفار كه در آن‌جانب بود 823\r\nگفتار در تاخت فرمودن حضرت صاحب‌قران مظفرلوا حاجى ترخان و سراى را 825\r\nگفتار در مراجعت فرمودن حضرت صاحب‌قران بىهمال از دشت قبچاق و بلاد شمال 829\r\nگفتار در فرستادن حضرت صاحب‌قران موفق ، اميرزاده ميرانشاه را به ضبط آذربيجان و محاصرهء قلعهء النجق 834\r\nذكر فتح قلعهء سيرجان و واقعهء يزد و مخالفت بهلول مخذول در نهاوند 835\r\nگفتار در فرستادن حضرت صاحب‌قران اميرزاده محمد سلطان را به جانب هرموز جهت ضبط آن ولايت با تمام توابع و لواحق آن 838\r\nگفتار در مراجعت حضرت صاحب‌قران برجيس قدر بهرام قهر به جانب ماوراء النهر 841\r\nگفتار در تعمير قصر باغ شمال 847\r\nگفتار در تفويض فرمودن حضرت صاحب‌قران به طالع سعد و رأى فرخ مملكت خراسان را به شاهزاده شاهرخ 849\r\nگفتار در نهضت همايون حضرت صاحب‌قران گيتىستان به خطهء فردوس‌نشان كش و رسيدن اميرزاده محمد سلطان از يورش فارس و نواحى آن 852\r\n\r\n","description":"","footnote":"","page_name":" مقدمه 21 ","page_number":21},
  {"content":"\r\n\r\nگفتار در خواستارى نمودن حضرت صاحب‌قران دختر خضر خواجه خان را و جشن فرمودن جهت ازدواج اميرزاده اسكندر با شاهزاده بيكيسى سلطان 855\r\nذكر احداث باغ دلگشاى و عمارت قصر فرح‌افزاى 858\r\nگفتار در ذكر اسباب توجه حضرت صاحب‌قران به صوب هندوستان 865\r\nگفتار در يورش همايون حضرت صاحب‌قران جهان‌گشا به جانب هندوستان به نيّت غزا 867\r\nگفتار در توجه صاحب‌قران گيتىستان به غزو كفار كتور و سياه‌پوشان 868\r\nگفتار در فرستادن حضرت صاحب‌قران دين‌پرور ، محمد آزاد را به تفحص حال اميرزاده رستم و برهان اغلان و مراجعت نمودن از كتور 873\r\nگفتار در بازگردانيدن صاحب‌قران ملكى ملكات اميرزاده شاهرخ را به هرات 876\r\nذكر رسيدن ايلچيان از اطراف و تايزى اغلان از قلماق و شيخ نور الدين از فارس 878\r\nگفتار در تعمير قلعهء ايرياب و دفع قطّاع الطريق اوغانى 882\r\nگفتار در توجه رايت نصرت‌اثر به صوب شنوزان و نغز و قطع مادهء طغيان و عدوان جماعت پرنيان 884\r\nگفتار در عبور فرمودن حضرت صاحب‌قرانى از آب سند 889\r\nذكر قضيهء شهاب الدين مبارك شاه تميمى و مخالفت او بعد از متابعت 890\r\nگفتار در وصول رايت سعادت فىء به قلعهء تلمبى 893\r\nگفتار در توجه رايت جهانگشاى به قصد نصرت كوكرى 895\r\nگفتار در رسيدن شاهزادهء عالىشان پير محمد جهانگير از طرف مولتان 897\r\nگفتار در فتح شهر بند و قلعهء بطنير و استيصال اهالى آنجا از صغير و كبير 902\r\nگفتار در توجه رايت كشورستانى از بطنير به صوب سرسطى و فتح‌آباد و اهرونى 909\r\nگفتار در ايلغار فرمودن صاحب‌قران كامكار و قلع‌وقمع جتان مفسد بدكردار 911\r\nگفتار در صدور فرمان واجب الامتثال به روان شدن سپاه ظفرپناه به رسم يسال 914\r\nگفتار در نقل كردن رايت نصرت شعار به جانب شرقى قلعهء لونى و قتل اسيران كفار كه در اردوى كيهان‌پوى جمع آمده بودند 918\r\n\r\n","description":"","footnote":"","page_name":" مقدمه 22 ","page_number":22},
  {"content":"\r\n\r\nگفتار در رزم حضرت صاحب‌قران با سلطان محمود والى هندوستان و ظفر يافتن بر ايشان 922\r\nگفتار در گريختن سلطان محمود و ملّو خان از شهر و فتح دهلى و ايلغار فرستادن حضرت صاحب‌قران از عقب ايشان 934\r\nگفتار در نهضت همايون حضرت صاحب‌قران مظفرلوا از دهلى و توجه نمودن به ديگر مواضع هندوستان به نيّت غزا 941\r\nگفتار در فتح قلعهء ميرت 944\r\nگفتار در غزوهء درياى گنگ با جماعت گبران 947\r\nگفتار در ذكر سه غزوه كه حضرت صاحب‌قران را به نفس مبارك در يك روز با گبران اتفاق افتاد 950\r\nگفتار در استيصال گبران كه به درهء كوپله بودند و ذكر سنگى بر شكل گاوى واقع شده در آنجا ، و تعظيم گمراهان هند آن را 955\r\nگفتار در عزم مراجعت حضرت صاحب‌قران از ممالك هندوستان 957\r\nگفتار در تاخت فرمودن به كوه سوالك 959\r\nگفتار در مواقف غزوات كه در حد ديگر از كوه سوالك در بيشه‌ها واقع شد 961\r\nگفتار در مواقف غزوات حضرت صاحب‌قرانى در نواحى جمو 966\r\nذكر قضيهء شهر لهاور و شيخهء كوكر 970\r\nذكر صفت كشمير 976\r\nگفتار در روان شدن صاحب‌قران بىهمال به استعجال به صوب مستقرّ سرير سلطنت و جلال 978\r\nگفتار در گذشتن حضرت صاحب‌قران از جيحون و استسعاد يافتن حضرات و فرزندان به عزّ ملاقات همايون 984\r\nگفتار در بناى مسجد جامع كه حضرت صاحب‌قران در دار الملك سمرقند احداث فرمود 987\r\nذكر اسبابى كه باعث شد بر توجه حضرت صاحب‌قرانى به صوب ايران‌زمين به يورش هفت ساله 991\r\nگفتار در نهضت همايون حضرت صاحب‌قرانى به ايران‌زمين به يورش هفت ساله 995\r\nتتمهء قصهء امير سليمان شاه كه برحسب فرمان از پيش آمده بود 999\r\nذكر رسيدن اخبار سار از اطراف و اقطار 1002\r\nگفتار در نهضت همايون حضرت صاحب‌قران گيتىگشاى به عزم كفّار گرج به‌طرف درهء خمشا 1006\r\nگفتار در مراجعت رايت نصرت انتما از غزوهء درهء خمشا 1008\r\n\r\n","description":"","footnote":"","page_name":" مقدمه 23 ","page_number":23},
  {"content":"\r\n\r\nتتمهء احوال اميرزاده رستم كه از جام متوجه شيراز شده بود و ذكر جريمه‌اى كه از برادر بزرگ او اميرزاده پيرمحمد به ظهور آمد 1010\r\nگفتار در قرلتاى فرمودن حضرت صاحب‌قران به عزم غزاى گرجستان 1014\r\nگفتار در توجه حضرت صاحب‌قرانى به عزم غزو به جانب جانى بيگ گرجى 1018\r\nگفتار در فتح قلعهء زريت و حصار سوانيت 1021\r\nگفتار در توجه رايت حضرت صاحب‌قران به جانب ايوانى گرجى 1023\r\nگفتار در مراجعت حضرت صاحب‌قران از جانب گرجستان 1024\r\nگفتار در موجبات توجه موكب قيامت باس به جانب سيواس 1026\r\nگفتار در نامه فرستادن حضرت صاحب‌قران قضا هجوم خجسته قدوم به قيصر روم 1028\r\nگفتار در توجه حضرت صاحب‌قران گيتىستان به صوب سيواس و تسخير آن 1033\r\nگفتار در توجه حضرت صاحب‌قران به جانب ابلستان 1037\r\nگفتار در موجبات توجه صاحب‌قران بهرام انتقام به جانب شام 1040\r\nگفتار در توجه حضرت صاحب‌قران گردون‌غلام به صوب ممالك مصر و شام 1043\r\nگفتار در فتح قلعه بهسنى و عنتاب 1045\r\nگفتار در توجه موكب گيتىستان به شهر حلب و فتح آن 1048\r\nگفتار در جنگ قلعهء حلب و فتح آن 1057\r\nگفتار در تسخير شهر و قلعهء حما و ذكر فتح حمص 1061\r\nگفتار در فتح قلعهء بعلبك 1063\r\nگفتار در توجه حضرت صاحب‌قران به جانب دمشق 1064\r\nگفتار در محاربهء حضرت صاحب‌قرانى با سلطان مصر و ظفر يافتن در عين تسلط و كامرانى 1069\r\nگفتار در فتح دمشق 1073\r\nگفتار در فتح قلعهء دمشق 1077\r\nگفتار در مراجعت نمودن رايت نصرت فرجام از ديار شام 1086\r\nگفتار در گذشتن حضرت صاحب‌قران با سپاه از آب فرات و شكار فرمودن 1089\r\nگفتار در توجه حضرت صاحب‌قران ظفر قرين به شهر ماردين 1091\r\n\r\n","description":"","footnote":"","page_name":" مقدمه 24 ","page_number":24},
  {"content":"\r\n\r\nگفتار در ايلغار فرستادن حضرت صاحب‌قران اسلام ملاذ به گرجستان و جانب بغداد 1092\r\nگفتار در توجه صاحب‌قران گيتىستان به جانب بغداد و فتح آن 1096\r\nگفتار در بازگشتن حضرت صاحب‌قرانى از بغداد و توجه فرمودن به جانب تبريز 1103\r\nگفتار در فرستادن حضرت صاحب‌قران اميرزاده شاهرخ را به صوب ارزنجان 1105\r\nذكر رسيدن مهد اعلى تومان آغا و شاهزادگان ارجمند از سمرقند 1107\r\nگفتار در توجه حضرت صاحب‌قران گيتىستان به جانب گرجستان و رفتن به قراباغ اران 1108\r\nگفتار در قشلاق فرمودن حضرت صاحب‌قران در قراباغ اران و رسيدن اميرزاده محمد سلطان از سمرقند فردوس‌نشان 1111\r\nگفتار در ايلغار فرستادن حضرت صاحب‌قران انجم مواكب به اطراف و جوانب 1113\r\nگفتار در ذكر اسبابى كه به تجديد ، موجب عزم حضرت صاحب‌قرانى شد به جانب روم 1116\r\nگفتار در حفر نهر برلاس 1119\r\nگفتار در نهضت رايت منصور از قراباغ اران و توجه نمودن به صحارى شمكور 1121\r\nگفتار در فتح قلعهء ترتوم و معاودت شاهزادگان و امرا كه در زمستان به تاخت رفته بودند 1124\r\nگفتار در فتح قلعهء كماخ و رسيدن رسولان از جانب روم 1125\r\nگفتار در جبه ديدن حضرت صاحب‌قرانى 1129\r\nذكر فتح قلعهء هاروك 1132\r\nگفتار در توجه رايت نصرت عطيّه به صوب قيصريه و انگوريه 1133\r\nگفتار در ترتيب سپاه و تعبيهء لشكر 1137\r\nگفتار در محاربهء صاحب‌قران جهان‌جو با قيصر روم و ظفر يافتن بر او 1142\r\nگفتار در گرفتن لشكر منصور قيصر روم را و آوردن او به درگاه شاه مظفر لوا 1147\r\nگفتار در فرستادن حضرت صاحب‌قران لشكرها به اطراف و اكناف مملكت روم و فتح‌نامه‌ها به بلاد و امصار ايران و توران 1153\r\nتتمهء داستان اميرزاده محمد سلطان كه به‌طرف برسا رفته بود 1157\r\nذكر احوال اميرزاده سلطان حسين و امير سليمان شاه كه به چپقون رفته بودند 1160\r\nگفتار در نهضت رايت فتح آيت از كوتاهيه 1162\r\n\r\n","description":"","footnote":"","page_name":" مقدمه 25 ","page_number":25},
  {"content":"\r\n\r\nگفتار در فرستادن و رسيدن قصاد و ايلچيان به هرجا و از هرجا 1164\r\nگفتار در تعيين فرمودن مواضع قشلاق 1166\r\nگفتار در غزو ازمير گبران و فتح آن 1169\r\nذكر رسيدن ايلچيان به تجديد از پيش پسران ايلدرم بايزيد 1174\r\nگفتار در مراجعت فرمودن صاحب‌قران جهانگير از ازمير 1176\r\nگفتار در فتح قلعهء اگرىدر و نسپين 1178\r\nذكر وفات قيصر سعيد ايلدرم بايزيد و شاهزادهء عالىمكان اميرزاده محمد سلطان عليهما الرحمة و الغفران 1181\r\nگفتار در تعزيت داشتن و روان فرمودن نعش شاهزادهء سعيد از پيش 1184\r\nگفتار در رسيدن ايلچيان مصر 1187\r\nگفتار در ايلغار فرمودن حضرت صاحب‌قران كامكار به جانب قرا تاتار 1188\r\nگفتار در مراجعت فرمودن حضرت صاحب‌قرانى از ديار روم 1191\r\nذكر شنوانيدن وفات اميرزاده محمد سلطان به مادرش خان‌زاده 1193\r\nگفتار در توجه رايت گيتىستان به جانب گرجستان 1195\r\nگفتار در تفويض حكومت شيراز به اميرزاده پير محمد عمر شيخ نوبت دوم و حكومت اصفهان به برادرش اميرزاده رستم 1197\r\nگفتار در فرستادن حضرت صاحب‌قران اميرزاده ابا بكر را به عمارت بغداد و ضبط عراق عرب و دياربكر با توابع و لواحق 1198\r\nگفتار در وصول رايت فيروزىنشان به حدود گرجستان 1201\r\nگفتار در فتح كرتين كه از معظمات قلاع گرج است 1205\r\nذكر امورى كه در اثناى حالات گذشته وقوع يافت 1211\r\nگفتار در توجه صاحب‌قران سرافراز به جانب ابخاز 1212\r\nگفتار در مراجعت حضرت صاحب‌قران از صوب ابخاز و ذكر اسباب آن 1215\r\nگفتار در عمارت شهر بيلقان و بناى حصار و حفر خندق آن 1218\r\nگفتار در فرستادن حضرت صاحب‌قرانى علما و امنا را به ممالك از براى تحقيق احوال زيردستان و اشاعت آثار عدل و احسان 1220\r\n\r\n","description":"","footnote":"","page_name":" مقدمه 26 ","page_number":26},
  {"content":"\r\n\r\nتتمهء داستان شاهزادگان كه به عراق عرب رفته بودند 1224\r\nگفتار درآمدن اميرزاده عمر از سمرقند و ذكر وقايعى كه در اثناى تعمير بيلقان و حفر نهر آن روى نمود 1225\r\nگفتار در قشلاق فرمودن حضرت صاحب‌قران به قراباغ اران و ذكر احوالى كه در آن مدت واقع شد 1227\r\nگفتار در توجه شاهزادهء جوان‌بخت اميرزاده شاهرخ برحسب فرمان به صوب گيلان 1230\r\nذكر آمدن حكّام ماردين و وسطان و آش دادن جهت اميرزادهء مرحوم محمد سلطان 1232\r\nگفتار در مراجعت حضرت صاحب‌قرانى از يورش هفت ساله 1234\r\nگفتار در تفويض فرمودن حضرت صاحب‌قران دين‌پرور ايالت الوس هولاگو خان را به اميرزاده عمر 1235\r\nتتمهء داستان اميرزاده رستم و امير سليمان شاه كه به جانب رى رفته بودند 1237\r\nگفتار در فرستادن حضرت صاحب‌قرانى اميرزاده اسكندر و امير شاه ملك را از پيش به جانب رى 1238\r\nگفتار در فتح قلعهء فيروزكوه 1240\r\nگفتار در توجه حضرت صاحب‌قرانى به چلاو 1243\r\nگفتار در محاربهء اميرزاده سلطان حسين با اسكندر شيخى و ناپديد شدن اسكندر 1247\r\nگفتار در توجه رايت نصرت‌شعار بر سبيل ايلغار به جانب سرير سلطنت پايدار 1249\r\nگفتار در وصول موكب ارجمند سعادتمند به دار السلطنهء سمرقند 1253\r\nگفتار در قرلتاى حضرت صاحب‌قران دريادل و ترتيب طوى بزرگ از براى تزويج شاهزادگان در كان‌گل 1256\r\nگفتار در بيان اسباب توجه رايت گيتىگشاى به جانب ختاى 1272\r\nگفتار در نهضت حضرت صاحب‌قران مظفر لوا به صوب ختاى به نيّت غزا 1277\r\nذكر قصه‌اى كه در بعض قصص آينده ، به تذكر آن احتياج خواهد افتاد و شرح احوالى كه در آق‌سولات دست داده 1280\r\nگفتار در نهضت رايات فتح آيات از آق‌سولات 1283\r\nگفتار در وفات حضرت صاحب‌قرانى انار اللّه برهانه 1286\r\nذكر بعض حوادث كه بعد از انتقال حضرت صاحب‌قرانى از اين سراى فانى به دار النعيم جاودانى روى نمود 1295\r\nگفتار در نقل نعش صاحب‌قران بزرگوار از اترار 1298\r\nذكر مشورت كردن امرا با خواتين و شاهزادگان در باب يورش ختاى 1301\r\n\r\n","description":"","footnote":"","page_name":" مقدمه 27 ","page_number":27},
  {"content":"\r\n\r\nذكر روان ساختن نعش ارجمند مغفرت پيوند به سمرقند فردوس مانند 1303\r\nداستان مخالفت اميرزاده سلطان حسين 1306\r\nذكر مكتوب فرستادن امرا به اطراف و جوانب و خبر دادن از مخالفت سلطان حسين 1307\r\nذكر فرستادن مكتوب به امرا كه در تاشكنت بودند 1309\r\nذكر آمدن امير برندق از تاشكنت و آوردن جواب مكتوب 1310\r\nتتمهء داستان امير برندق كه به تاشكنت رفته بود 1314\r\nذكر مخالفت امرا با اميرزاده خليل سلطان 1316\r\nذكر مشورت كردن امرا با حضرات عاليات در باب توجه به جانب بخارا 1319\r\nذكر توجه شاهزادگان و امرا به جانب بخارا 1320\r\nذكر روان شدن حضرات عاليات به سمرقند و تعزيت داشتن بعد از توجه نيّرين سپهر سلطنت و اعتلا به جانب بخارا 1322\r\nتتمهء داستان توجه شاهزادگان و امرا به جانب بخارا 1324\r\nذكر خبر يافتن شاهزادگان و امرا از رسيدن اميرزاده خليل سلطان به سمرقند و اطاعت نمودن امراى شهر او را 1326\r\nذكر جلوس اميرزاده خليل سلطان بر سرير فرماندهى به سمرقند فردوس‌نشان 1327\r\nذكر احوال سلطنت اميرزاده خليل سلطان و سبب زوال آن بر سبيل اجمال 1331\r\nخاتمهء مقاله در ذكر خصايصى كه صاحب‌قران سعيد مغفور در آن متفرد بود و تعداد اولاد امجاد و اعقاب كاميابش كه هنگام واقعهء ضرورى آن حضرت جهان به فرّ طلعت ايشان مزين و روشن بود 1337\r\nواژه‌نامه 1347\r\nيادداشت‌ها 1379\r\nپيوست‌ها 1507\r\nنمايه‌ها 1533\r\nآيات 1535\r\nاحاديث 1547\r\n\r\n","description":"","footnote":"","page_name":" مقدمه 28 ","page_number":28},
  {"content":"\r\n\r\nاشعار عربى 1551\r\nاشعار فارسى 1553\r\nامثال و حكم عربى 1743\r\nامثال ، كنايات و مثلواره‌هاى فارسى 1745\r\nنام‌ها 1751\r\nجايها 1827\r\nالقاب 1871\r\nپيشه‌ها 1873\r\nكتابها 1881\r\nخاندان‌ها ، طوايف ، اديان و مذاهب 1883\r\nگوناگون 1893\r\nكتابنامه 1933\r\n\r\n","description":"","footnote":"","page_name":" مقدمه 29 ","page_number":29},
  {"content":"\r\n . \r\n","description":"","footnote":"","page_name":" مقدمه 30 ","page_number":30},
  {"content":"\r\n\r\n\r\nمقدّمه\r\n\r\n1 ) شرح زندگانى شرف الدّين على يزدى\r\nشرف الدين على يزدى از شاعران ، منشيان ، مورخان و علماى مشهور نيمهء دوم قرن هشتم و نيمهء اول قرن نهم هجرى است ؛ نام پدرش شمس الدين على است « 1 » ، اما در برخى منابع نام پدرش ضياء الدين حسين و جدش شمس الدين على ذكر شده است . « 2 »\r\nاحمد بن حسين بن على كاتب در كتاب خويش و قوام نامى - كه مجموعه منشآتى را در قرن نهم گردآورى كرده - نام پدر او را ابو بكر و نام جدش را على نوشته‌اند . « 3 » اما سعيد نفيسى او را غير از اين شرف الدين مىداند ؛ « 4 » در برخى از نسخه‌هاى خطى نيز نام پدر او شيخ حاجى يزدى ذكر شده است . « 5 »\r\nاز سال تولد و شهرى كه او در آن تولد يافته اطلاع مكتوبى در دست نيست اما به‌هرحال مولد او يزد و ظاهرا شهر تفت است ؛ پدرش از عالمان بزرگ و از شعراى\r\n\r\n\r\n","description":"","footnote":"\r\n( 1 ) . جامع مفيدى ، ج 3 ، بخش 1 ، ص 303 ؛ فهرست نسخه‌هاى خطى كتابخانهء دانشكدهء الهيات دانشگاه فردوسى مشهد ، ج 1 ، ص 199 .\r\n( 2 ) . تاريخ نظم و نثر در ايران ، ج 1 ، ص 248 ، ج 2 ، ص 775 .\r\n( 3 ) . تاريخ جديد يزد ، ص 273 ؛ مجموعهء منشآت ( راهنماى كتاب ، 1340 ، ش 3 ) ، ص 239 .\r\n( 4 ) . تاريخ نظم و نثر در ايران ، ج 2 ، ص 780 .\r\n( 5 ) . فهرست نسخه‌هاى خطى كتابخانهء دانشكدهء الهيات دانشگاه فردوسى مشهد ، ج 1 ، ص 99 .\r\n","page_name":" مقدمه 31 ","page_number":31},
  {"content":"\r\n\r\nاديب درگاه آل مظفر بوده و شرف الدين على يكى از ابيات پدرش را - كه طى قصيده‌اى شاه يحيى مظفرى ( 760 - 795 ه . ق ) را ستوده است - تضمين كرده است . او انتساب خود را به چنين پدر فاضل و نام‌آورى چندبار ديگر در اشعارش از جمله در مدح سلطان محمد تيمورى تكرار كرده است . « 1 »\r\nاو در اشعارش شرف تخلص مىكرد و به مخدوم نيز ملقب و معروف بود ؛ محمد مفيد مستوفى بافقى در جايى اشاره مىكند كه تيمور او را حضرت مخدومى خطاب كرد « 2 » و در جايى ديگر اين موضوع را به شاهرخ منتسب مىكند . « 3 » نسبش بنا به اشاره‌اى كه در يكى از اشعارش دارد :\r\n من كه تبه‌كار و سيه نامه‌ام * وز گنه آلوده‌تر از خامه‌ام\r\nغرق عرق مىشوم از انفعال * نسبت خود را چه رسانم به آل \r\nبه خاندان حضرت رسول ( ص ) مىرسد ، « 4 » و در برخى اشعارش تمايل و اعتقاد او به تشيع به وضوح ديده مىشود :\r\n على ! به حبّ على كوش و دوستى على * كزين علاقه سليمانيست و سلمانى « 5 » \r\nشرف الدين على در جوانى به كسب علوم مختلف مشغول بود و گفته شده است كه در جوانى به همراه پير تاج تولمى گيلانى ، شاه نعمت اللّه ولى ، خواجه صائن الدين على تركه در ساحل رود نيل با سيد حسين اخلاطى ملاقات كرده است . « 6 » ظهور او در عالم شعر و ادب مصادف با دوران حكومت شاه يحيى مظفرى بود :\r\n فرزانهء زمانه ابو النصر تاج‌بخش * يحيى كه هست خاك درش افسر كيان « 7 » \r\nاما با تسلط كامل تيمور بر سراسر ايران ، شرف الدين على يزدى به خدمت\r\n\r\n\r\n","description":"","footnote":"\r\n( 1 ) . تاريخ ادبيات فارسى ، ج 4 ، ص 300 .\r\n( 2 ) . جامع مفيدى ، ج 1 ، ص 189 .\r\n( 3 ) . پيشين ، ج 3 ( 1 ) ، ص 229 .\r\n( 4 ) . تاريخ يزد ، ص 50 .\r\n( 5 ) . تاريخ ادبيات فارسى ، ج 4 ، ص 301 .\r\n( 6 ) . جامع مفيدى ، ج 3 ( 1 ) ، ص 16 .\r\n( 7 ) . تاريخ ادبيات فارسى ، ج 4 ، ص 301 .\r\n","page_name":" مقدمه 32 ","page_number":32},
  {"content":"\r\n\r\nتيموريان درآمد و از مقربان و ندماى خاص ابراهيم سلطان نوهء تيمور شد و در موكب او در جنگى كه شاهرخ با اسكندر بيگ تركمان پسر قرا يوسف در سال 832 ه . ق انجام داد ، حضور داشت . « 1 »\r\nمحمد مفيد مستوفى بافقى شروع خدمت او را در دستگاه سلطنت شاهرخ تيمورى فرض كرده است و هيچ اشاره‌اى به همكارى او با ابراهيم سلطان ندارد . « 2 » به هنگام خدمت نزد ابراهيم سلطان ، او از اميرزاده اسكندر پسر عمر شيخ قريه تفت را به سيورغال گرفت و در سال 821 ه . ق بناى خانقاهى را در آن نهاد . « 3 »\r\nشرف الدين على يزدى تا پايان زندگى ابراهيم سلطان ( 838 ه . ق ) با او بود و پس از مدتى خدمت به پسر او سلطان عبد اللّه ( درگذشته 855 ه . ق ) ، به يزد بازگشت و پس از چندى در خانقاه تفت گوشهء اعتزال برگزيد . « 4 »\r\nدر سال 846 ه . ق ، شاهرخ تربيت و نگهدارى يونس خان ، خانزادهء مغولى را كه پسرش الغ بيگ به اسارت گرفته بود به او محول كرد و شرف الدين على يزدى نيز تا آخر عمر يونس خان را نزد خود نگاهداشت . « 5 »\r\nاو پس از مدتى گوشه‌گيرى ، بنابه دعوت ميرزا سلطان محمد پسر ميرزا بايسنقر كه در سال 846 ه . ق به فرمانروايى عراق عجم منصوب شده بود ، در شهر قم به او پيوست و مورد استقبال ميرزا سلطان محمد و علما و قاضيان شهر قم ، قرار گرفت . « 6 »\r\nشرف الدين على يزدى پس از قرار گرفتن در دستگاه ميرزا سلطان محمد ، يكى از مشوقان او در تصرف اصفهان و محاصرهء شيراز در سال 849 ه . ق بود « 7 » و حتى در مدح ميرزا سلطان محمد به تعرض گفته بود كه بهتر آن است كه شاهرخ با وصف پيرى ، نوبت دولت را به نوجوانى چون ميرزا سلطان محمد بدهد :\r\n\r\n\r\n","description":"","footnote":"\r\n( 1 ) . مطلع سعدين و مجمع بحرين ، ج 2 ( 1 ) ، صص 401 - 403 ؛ حبيب السير ، ج 3 ، ص 618 .\r\n( 2 ) . جامع مفيدى ، ج 3 ( 1 ) ، ص 299 .\r\n( 3 ) . تاريخ جديد يزد ، ص 217 .\r\n( 4 ) . تاريخ ادبيات فارسى ، ج 4 ، صص 301 - 302 .\r\n( 5 ) . تاريخ رشيدى ، صص 102 ، 112 .\r\n( 6 ) . تاريخ جديد يزد ، ص 231 ؛ جامع مفيدى ، ج 3 ( 1 ) ، صص 229 - 230 .\r\n( 7 ) . حبيب السير ، ج 3 ، ص 635 .\r\n","page_name":" مقدمه 33 ","page_number":33},
  {"content":"\r\n\r\n پيرند چرخ و اختر و بخت تو نوجوان * آن به كه پير نوبت خود با جوان دهد \r\nو به شاهزادهء جوان هم متذكر شده بود كه شاهرخ هرگز به تعقيب او به عراق عجم نخواهد آمد ؛ حتى شايع بود كه با استفاده از احكام نجومى و اطلاعات علمىاش ، به سلطان محمد نويد فتح و فيروزى داده است ، اما شرف الدين على يزدى در مواجهه با شاهرخ اين نسبت دروغ را رد كرد و آن را تهمتى به خودش دانست . « 1 »\r\nشاهرخ با آگاهى از موضوع براى سركوبى نوه‌اش ، در سال 850 ه . ق از هرات حركت كرد و توانست نواحى متصرفى را بازپس گيرد ، ميرزا سلطان محمد نيز به لرستان متوارى شد ؛ شاهرخ پس از آن بسيارى از محركان و مشوقان نوه‌اش ، از جمله شرف الدين على يزدى را طى دو ماه در بند كرد « 2 » و سپس به وساطت و شفاعت نوهء ديگرش ميرزا عبد اللطيف پسر الغ بيگ - كه براى كارهاى رصد پدرش نياز به دانايى شرف الدين على داشت - او را در اختيار نوه‌اش قرار داد و بقيهء مشوقان را در حومهء ساوه به قتل رساند . « 3 »\r\nاو در هرات ملازم ميرزا الغ بيگ بود . نخستين ملاقات جامى با او در همين شهر در كنار رود انجيل بود . « 4 » شرف الدين على يزدى پس از تفوق ميرزا سلطان محمد بر برادرش ابو القاسم بابر ، دوباره با او در هرات ملاقات كرد و پس از اين ديدار ، شاهزادهء تيمورى وسايل سفر او را براى مراجعت به يزد فراهم كرد و مبلغ 15 هزار دينار از وجوهات يزد را براى او در نظر گرفت ؛ شرف الدين على يزدى در سال 853 ه . ق به يزد بازگشت و پس از يك ماه در قريهء تفت به درخواست علما شروع به تدريس كرد . « 5 »\r\nپس از چندى الغ بيگ از شرف الدين على يزدى درخواست كرد به سمرقند بيايد ، ولى او به دعوت شاهزادهء تيمور چنين پاسخ داد :\r\n\r\n\r\n","description":"","footnote":"\r\n( 1 ) . مطلع سعدين و مجمع بحرين ، ج 2 ( 1 ) ، صص 588 - 589 .\r\n( 2 ) . جامع التواريخ ( يزدى ) ، ص 73 .\r\n( 3 ) . تاريخ جديد يزد ، صص 241 - 242 ؛ احسن التواريخ ، ص 261 ؛ مطلع سعدين و مجمع بحرين ، ج 2 ( 1 ) ، ص 589 ؛ جامع مفيدى ، ج 1 ، ص 189 ؛ ج 3 ( 1 ) ، صص 300 - 301 .\r\n( 4 ) . مقامات جامى ، ص 106 .\r\n( 5 ) . تاريخ جديد يزد ، ص 259 ؛ جامع مفيدى ، ج 3 ( 1 ) ، صص 301 - 303 .\r\n","page_name":" مقدمه 34 ","page_number":34},
  {"content":"\r\n\r\n زنهار شرف ز تفت بيرون نروى * كاواز دهل شنيدن از دور خوش است \r\nبا توجه به ايهامى كه در مصرع دوم بيت بود ، باعث رنجش الغ بيگ از او شد و همواره شرف الدين على يزدى را انكار مىكرد . « 1 »\r\nشرف الدين على يزدى در سال 856 ه . ق به همراه بزرگان و علماى يزد به ديدن شاهزاده ابو القاسم بابر - كه به قريهء حوض جعفر يزد آمده بود - رفت و پس از آن شاهزاده در طى 18 روزى كه در يزد بود ، هر روز به ديدن او مىرفت و قريهء تفت را مجددا به عنوان سيورغال به او داد . « 2 »\r\nشرف الدين على يزدى به گفتهء اكثر مورخان در سال 858 ه . ق فوت كرده است و در مزار شرفيه - كه بانى آن پدرش بود و او نيز مدرسه‌اى به‌همين نام در آنجا ساخته بود - دفن شد . « 3 » اما مير نظام الدين عليشير نوايى « 4 » و خواند مير « 5 » محل دفن او را در خانقاهش در شهر تفت ذكر كرده‌اند . در دهه‌هاى گذشته مزار او مرمت و لوحه‌اى بر قبر او گذاشته شد و دراويش نعمة اللّهيه نيز خلوتخانهء او را در تفت مرمت كردند .\r\nاز بناهايى كه از او به يادگار مانده ، علاوه بر مدرسهء شرفيه مىتوان به خلوتخانهء او - كه در كنار خانقاه امير نور الدين سيد نعمت اللّه بود - اشاره كرد ؛ همچنين او پس از فوت امير ركن الدين محمد بن نظام قاضى ، تعهد كرد گنبد و صفه و غرفات مسجد نو يزد را تكميل كند و مناره‌اى نيز بر سر گنبد مقصورهء قديم قرار داد « 6 » .\r\nشرف الدين على يزدى ، ضعيف خلقت و صاحب جثهء كوچكى بود كه خودش از اين موضوع ناراحت بود :\r\n مانندهء هلال ضعيفست خلقتم * زان چرخ در حساب حمولم كند نهان « 7 » \r\nاو فردى صوفى مشرب بود و در عهد شاهرخ ، برخى از فقها او را به جهت تتبع و\r\n\r\n\r\n","description":"","footnote":"\r\n( 1 ) . تذكرهء مجالس النفائس ، ص 200 .\r\n( 2 ) . مطلع سعدين و مجمع بحرين ، ج 2 ( 2 ) ، ص 725 ؛ جامع مفيدى ، ج 1 ، ص 202 ؛ تاريخ جديد يزد ، ص 264 .\r\n( 3 ) . حبيب السير ، ج 4 ، ص 16 ؛ جامع مفيدى ؛ ج 3 ( 1 ) ، ص 299 ؛ تاريخ جديد يزيد ، ص 273 ؛ احسن التواريخ ، ص 346 .\r\n( 4 ) . تذكرهء مجالس النفائس ، صص 66 ، 200 .\r\n( 5 ) . حبيب السير ، ج 4 ، ص 16 .\r\n( 6 ) . تاريخ جديد يزد ، صص 115 ، 216 - 217 .\r\n( 7 ) . تاريخ ادبيات فارسى ، ج 4 ، ص 305 .\r\n","page_name":" مقدمه 35 ","page_number":35},
  {"content":"\r\n\r\nاستقراء در برخى امور مورد سرزنش و نكوهش قرار دادند ؛ « 1 » شيخ ابو القاسم كازرونى در كتاب سلّم السموات ، « 2 » دربارهء شرف الدين على يزدى نوشته كه مدتى از عمرش را با خواجه صاين الدين تركهء اصفهانى شارح فصوص الحكم در سير آفاق و رياضت و تهذيب گذرانده است . « 3 » جامى هم اشاره مىكند كه شرف الدين على يزدى ، همواره خود را حسنه‌اى از حسنات خواجه صاين الدين تركه مىداند و از او به بزرگى ياد مىكند . « 4 »\r\nمير نظام الدين عليشير نوايى كه در شش سالگى او را در شهر تفت ملاقات كرده ، شرف الدين على را از عالمان بزرگ و جزو حكماى الهى برشمرده « 5 » و حتى داستانى از الغ بيگ نقل كرده كه چگونه الغ بيگ متوجه نكبتى شد كه از انكار شرف الدين على يزدى برايش حاصل شد . « 6 » او همچنين توفيق خود را در كارهايش از جمله ملك‌دارى و ساخت بناهاى خير ، از دعاى شرف الدين على يزدى - كه در كودكى در حق او كرده - مىداند . « 7 »\r\nاما نور الدين عبد الرّحمن جامى كه به توصيهء خواجه شمس الدين محمد كوسويى و به اميد آنكه صحبت صاحب كمالى به دست آورد در مجلس وعظ شرف الدين على حاضر مىشده « 8 » ؛ بر اين باور است كه شرف الدين على يزدى مصالح دين و دنيا را در كارهايش وارد كرده ، مورد نكوهش قرار مىدهد و مىگويد شرف الدين على يزدى در دفع شبهه و رفع اشكال مسائل و مصطلحات قوى نبود ؛ نظامى باخزرى ، شرف الدين على را در ميان طوايف انام به سوء عقيده و خبث اعتقاد ياد كرده است و كمال الدين شروانى هم معتقد است كه شرف الدين على يزدى به نسبت جامى خيلى به اجمال در مباحث فنون و علوم آگاه بود . « 9 »\r\n\r\n\r\n","description":"","footnote":"\r\n( 1 ) . مقامات جامى ، ص 107 .\r\n( 2 ) . صص ، 20 ، 144 .\r\n( 3 ) . جامع مفيدى ، ج 3 ، ص 302 .\r\n( 4 ) . مقامات جامى ، ص 107 .\r\n( 5 ) . تذكرهء مجالس النفائس ، ص 199 .\r\n( 6 ) . همان كتاب ، ص 200 .\r\n( 7 ) . همان كتاب ، ص 199 .\r\n( 8 ) . رشحات عين الحيات ، ج 1 ، ص 244 .\r\n( 9 ) . مقامات جامى ، ص 107 .\r\n","page_name":" مقدمه 36 ","page_number":36},
  {"content":"\r\n\r\n\r\n2 ) آثار شرف الدين على يزدى\r\n\r\nالف ) حلل المطرز فى المعما و اللغز\r\nاز جمله آثار مشهور شرف الدين على يزدى ، كتاب‌هاى او در موضوع معما است . « 1 » اسفزارى او را نخستين معماسرا برشمرده « 2 » و دولتشاه سمرقندى او را در علم معما صاحب فن دانسته و آثار او را در اين موضوع مشهورتر از ديگر آثارش قلمداد كرده است . « 3 » قدرت اللّه گوماپوى نيز او را در معما يكتاى عهد دانسته است . « 4 » شرف الدين على يزدى ، پس از جنگ شاهرخ با اسكندر بيگ تركمان به هنگام بازگشت از آذربايجان به شيراز ، شروع به نگارش اين كتاب كرد . او در مقدمهء كتابش مىنويسد كه : « سال‌ها بر اين فكرت بودم كه كتابى در معما بپردازم و براى اين منظور چون قشون سلطان [ ابراهيم ميرزا 
  ] عازم آذربايجان شد به همراه سلطان بدانجا رفتم و در وقت مراجعت ، اساس اين كتاب را طرح ريختم » . « 5 »\r\nاين كتاب پس از مقدمه مشتمل بر دو اصل است :\r\nاصل اول : در بيان صور حروف و مجالى بروز و ظهور آن .\r\nاصل دوم : در تبيين معنى دلالت و اشارت به بعضى از وجوه و طرق آن در پنج حلّه :\r\n1 . در شرح ماهيّت معمى و لغز .\r\n2 . در نمايش و آرايش وجوهى كه تعلّق به تكميل صورت اسم داشته باشد .\r\n3 . در بيان تحصيل مادهء حروفى به حسب صورت كلامى كه اشهر و اظهر صور حروفى است .\r\n4 . در بيان مقصد به حسب صورت كتابى .\r\n5 . تبيين قواعدى كه مبتنى است بر صورت معنوى و عددى حروف .\r\n\r\n\r\n","description":"","footnote":"\r\n( 1 ) . الذريعة الى تصانيف الشيعة ، ج 7 ، ص 77 .\r\n( 2 ) . روضات الجنات فى اوصاف مدينة هرات ، ص 261 .\r\n( 3 ) . تذكرة الشعراء ، ص 425 .\r\n( 4 ) . تذكرهء نتائج الافكار ، ص 365 .\r\n( 5 ) . فهرست نسخه‌هاى خطى كتابخانهء ملى ، ج 5 ، صص 181 - 182 .\r\n","page_name":" مقدمه 37 ","page_number":37},
  {"content":"\r\n\r\nو هر حلّه نيز شامل چند مطرّز است . « 1 »\r\nشرف الدين على يزدى اين كتاب را به ابراهيم ميرزا هديه كرده است و زمان تأليف آن سال 832 هجرى قمرى است . « 2 »\r\nنويسندگان پس از او از آثار نظم و نثر شرف الدين على يزدى در موضوع معما بهره برده‌اند . نور الدين عبد الرحمن جامى متوفى 898 ه . ق ، كتاب حليه حلل خود را - كه در 39 سالگى در سال 856 ه . ق و به نام شاه ميرزا ابو القاسم بابر بهادر نوشته - متأثر از كتاب حلل المطرز فى المعما و اللغز شرف الدين على يزدى نگاشته است . او در كتابش از شرف الدين على يزدى به نيكى ياد كرده و كتاب او را ستوده و به‌همين مناسبت اثر خود را حليه حلل نام گذاشته است . « 3 »\r\nسيفى بخارى در رسالهء معماى خود ، برخى معميّات شرف الدين على يزدى را گرد آورده است . « 4 » محمد على حسينى هم كه در نيمهء دوم قرن نهم هجرى مىزيسته ، در كتاب قواعد العمل - كه دربارهء تناسبات عددى و قواعد ضرورى علم حساب و هندسه است - از شرف الدين على يزدى ياد كرده است و در ضمن كتابش ، به حل و توضيح معمايى كه شرف الدين على يزدى به اسم فاطمه گفته ، پرداخته است . « 5 » نصرآبادى هم به نقل برخى از معماهاى او دست يازيده است . « 6 » ميرزا عبد الغنى حكيم هم در جمادى الاول تنگوزئيل سال 1317 ه . ق تقريرات و شرحى دربارهء معماى شرف الدين على يزدى و بيان نسبت اعداد نوشته است . « 7 »\r\n\r\n\r\n","description":"","footnote":"\r\n( 1 ) . فهرست نسخه‌هاى خطى كتابخانهء ملّى ، ج 4 ، ص 479 .\r\n( 2 ) . همان ، ج 6 ، ص 160 .\r\n( 3 ) . فهرست نسخ خطى كتابخانهء آستان قدس رضوى ، ج 9 ، صص 112 - 113 ؛ فهرست ميكروفيلم‌هاى كتابخانهء مركزى دانشگاه تهران ، ج 1 ، ص 162 .\r\n( 4 ) . فهرست نسخه‌هاى خطى دانشكدهء الهيات و معارف اسلامى دانشگاه تهران ، ج 1 ، ص 160 .\r\n( 5 ) . فهرست كتب خطى كتابخانهء آستان قدس رضوى ، ج 8 ، ص 374 ؛ همان كتاب ، ج 10 ، ص 1329 .\r\n( 6 ) . تذكرهء نصرآبادى ، ج 2 ، صص 716 - 718 .\r\n( 7 ) . فهرست نسخه‌هاى خطى كتابخانهء مركزى دانشگاه تهران ، ج 16 ، ص 627 .\r\n","page_name":" مقدمه 38 ","page_number":38},
  {"content":"\r\n\r\n\r\nب ) منتخب حلل المطرز\r\nمؤلف ، اين كتاب را نيز به دستور ابراهيم ميرزا تأليف و با انشايى لطيف به انجام رسانده و در حدود 5000 بيت كتابت دارد . « 1 »\r\n\r\nج ) كنه المراد فى وفق الاعداد\r\nاين كتاب به زبان فارسى دربارهء علم رياضى است و داراى يك مقدمه ، سه لوح به شرح ذيل است :\r\nلوح اول : در وضع اعداد در مربع‌هاى فرد .\r\nلوح دوم : در وضع اعداد در مربع‌هاى زوج .\r\nلوح سوم : در وضع اعداد در مربع‌هاى زوج و فرد .\r\nكه هركدام از لوح‌ها در پنج فصل و وصل است و نيز با يك خاتمه تمام شده است . « 2 » نويسنده در اين كتاب شرحى از كيفيت وضع اعداد و مربعات ، تصنيف يعقوب بن على بن عبد الرزاق الطاوس كرده است و در ضمن علاوه بر اعمال رياضى روى اعداد ، بازىهاى گوناگونى نيز با آنها انجام داده است . همچنين در بين آنها نيز لغز و معمّيات و مغيبات چندى طرح كرده و بدان پاسخ داده است . « 3 »\r\nشرف الدين على يزدى گزيده‌اى از اين كتاب تهيه كرده است « 4 » كه حاجى خليفه كتاب كنه المراد فى وفق الاعداد و گزيدهء آن را به اشتباه به يعقوب بن محمد طاووسى نسبت داده است . « 5 »\r\n\r\nد ) شامل\r\nاين كتاب گزيده ؛ كتاب كنه المراد فى وفق الاعداد است كه شرف الدين على يزدى در ديباچهء آن مىنويسد :\r\n\r\n\r\n","description":"","footnote":"\r\n( 1 ) . فهرست كتابخانهء مجلس شوراى ملّى ، ج 3 ، ص 125 .\r\n( 2 ) . فهرست كتاب‌هاى خطى كتابخانهء ملى ملك ، ج 9 ، ص 325 ؛ فهرستوارهء كتاب‌هاى فارسى ، ج 4 ، ص 2725 .\r\n( 3 ) . فهرست نسخ خطى كتابخانهء ملّى ، ج 5 ، ص 474 .\r\n( 4 ) . نشريهء كتابخانهء مركزى دانشگاه تهران ، ج 2 ، ص 105 .\r\n( 5 ) . كشف الظنون ، ج 2 ، ص 438 .\r\n","page_name":" مقدمه 39 ","page_number":39},
  {"content":"\r\n\r\n« . . . چون قلم از تعليق كنه المراد فى وفق الاعداد فراغ يافت ، بسى اساطين و مهندسان اسلامى بعد از تحقيق در رياضيات متعرض اين صناعت شده و به شرح بازنموده‌اند ، مناسب نمود از آن نسخه التقاطى كرده شود كه طريق وضع اعداد در مربعات وفقى به سهولت مستفاد شود . . . [ لذا 
  ] نسخهء شامل . . . تأليف نمود از براى اظهار كنه المراد فى وفق الاعداد . . . از آن كتاب مفصل الابواب انتخاب فرمود . . . » .\r\nمؤلف اين كتاب را نيز به نام ابراهيم ميرزا تأليف كرده است . « 1 »\r\n\r\nه ) انگشت‌شمارى\r\nاين كتاب علاوه بر انگشت‌شمارى با عناوين عقد انامل و حساب العقود نيز ذكر شده است . « 2 » بنابه قول سوتر اين كتاب چندين بار چاپ و منتشر شده و به زبان فرانسه نيز در مجلهء آسيايى مجلد هجدهم سال 1871 م ( صفحات 106 ) به بعد به چاپ رسيده است . « 3 »\r\n\r\nو ) تضعيف خانهء شطرنج\r\nشعرى است از شرف الدين على يزدى به فارسى دربارهء تضعيف‌خانه شطرنج و شرح آن از ابو اسحاق كوبنانى . « 4 »\r\n\r\n\r\n","description":"","footnote":"\r\n( 1 ) . فهرست نسخه‌هاى خطى فارسى ، ج 1 ، ص 179 ؛ فهرستوارهء كتاب‌هاى فارسى ، ج 4 ، ص 2726 ؛ فهرست نسخه‌هاى خطى مركز دايرة المعارف بزرگ اسلامى ، ج 1 ، ص 246 .\r\n( 2 ) . الذريعة الى تصانيف الشيعة ، ج 7 ، ص 11 ؛ فهرست نسخه‌هاى خطى كتابخانهء مجلس شوراى ملّى ، ج 15 ، ص 153 ؛ ج 19 ، ص 315 ؛ فهرست كتب خطى آستان قدس رضوى ، ج 10 ، ص 245 ؛ نشريه نسخه‌هاى خطى كتابخانهء مركزى دانشگاه تهران ، ج 4 ، ص 50 .\r\n( 3 ) .\r\n Suter , H , Zur Geschichte der Trigonometrie , Bibliotheca Mathematica , neue Folge 7 , 1897 , p 181 . \r\nبه نقل از زندگىنامهء رياضىدانان دورهء اسلامى ، صص 282 - 283 ؛ همچنين براى آگاهى بيشتر دربارهء شمارش با بندهاى انگشت ، ر ك : فهرست نسخه‌هاى خطى دانشگاه تهران ( فهرست اهدايى محمد مشكاة ) ، ج 3 ( 2 ) ، ص 835 .\r\n( 4 ) . فهرست ميكروفيلم‌هاى كتابخانهء مركزى دانشگاه تهران ، ج 1 ، ص 604 ؛ فهرست نسخه‌هاى خطى كتابخانهء مركزى دانشگاه تهران ، ج 16 ، ص 627 .\r\n","page_name":" مقدمه 40 ","page_number":40},
  {"content":"\r\n\r\n\r\nز ) ديوان اشعار\r\nاشعار غزليات و رباعيات او در نسخ مختلف و جنگ‌هاى گوناگون به صورت پراكنده جمع‌آورى و يا ذكر شده است . « 1 »\r\n\r\nح ) منشآت\r\nاز منشآت او سه مجموعه باقى مانده است . نخستين نسخهء مورّخ 867 ( نه سال پس از مؤلف ) است متعلق به مجموعهء روان كوشكو ( استانبول ) . « 2 »\r\nمجموعهء منشآت ديگر را برادرش قوام الدين محمد به همراه آثار منشيان و دانشمندان و بزرگان كه در قرن 8 و 9 هجرى زندگى مىكردند ، در سال 878 ه . ق جمع‌آورى و تدوين كرده است . « 3 » سومين نسخه نيز در كتابخانه كوتاهيه تركيه است از مجموعهء وحيد پاشا . « 4 »\r\nدر مجموعهء منشآت او چندگونه نوشته مندرج است :\r\n1 - ح ) ده ديباچه از متون ، مرقعها ، جنگها و زايچه‌ها نوشته شده است .\r\n\r\n\r\n","description":"","footnote":"\r\n( 1 ) . از جمله مىتوان به موارد ذيل اشاره كرد :\r\nالف ) ديوان او كه به همراه 29 ديوان ديگر در مجموعه‌اى گردآورى شده است كه نستعليق سدهء 8 هجرى است كه گردآورندهء مقدمه‌اى به نثر نيز دربارهء شرف الدين على يزدى نوشته است ( فهرست نسخه‌هاى خطى كتابخانه ملك ، ج 8 ، صص 281 ، 290 ) .\r\nب ) برخى از اشعار او در نسخه‌اى به خط نستعليق شاه حسين صدر الدين محمد آمده است ( همان كتاب ، ج 8 ، ص 279 ) .\r\nج ) برخى غزليات او نيز در يك جنگ از سدهء دهم نقل شده است ( همان كتاب ، ج 8 ، ص 255 ) .\r\nد ) برخى رباعيات او نيز در مجموعه‌اى كه 890 رباعى از 188 شاعر در نسخه‌اى كه احتمالا در قرن دوازدهم استنساخ شده ذكر شده است ( فهرست نسخ خطى كتابخانهء ملّى ايران ، ج 6 ، ص 524 ) .\r\nه ) نسخه‌اى از ديوان اشعار او موجود است كه صدر و ذيل آن ناقص است و حدود 1695 بيت در آن گردآورى شده است . ( فهرست نسخه‌هاى خطى كتابخانهء دانشكدهء ادبيات و علوم انسانى دانشگاه مشهد ، ص 74 ) .\r\n( 2 ) . « موسيقى در نوشتهء شرف الدين على يزدى » ، ص 27 .\r\n( 3 ) . اين نسخه در ميان نسخه‌هاى مهدى بيانى است ؛ مجلهء راهنماى كتاب ، س 4 ( 1340 ) ، ش 3 ، ص 240 .\r\n( 4 ) . منظومات ، ص 12 .\r\n","page_name":" مقدمه 41 ","page_number":41},
  {"content":"\r\n\r\n2 - ح ) يادداشت بر پشت چند كتاب و خاتمه براى كليات سعدى ، و حاشيه بر رسالهء معانى و بيان .\r\n3 - ح ) فصول علمى و رساله‌هاى مستقل ( سه تا ) .\r\n4 - ح ) منشور از زبان سلطان ابراهيم براى مذهّب و مجلّد و . . .\r\n5 - ح ) انشاهايى به مناسبت تبرّك ايام و اعياد و وقايع .\r\n6 - ح ) آنچه به خواجه صائن الدين على مرتبط مىشود ( سه مورد ) .\r\n7 - ح ) كتابه‌هاى مصلّى و عمارات و حمام و قبور در شيراز و يزد .\r\n8 - ح ) مكاتيب از زبان ابراهيم سلطان به والى مصر و سلطان گلبركه ( هندوستان ) و وارثان او ، نيز از زبان واعظ شيراز .\r\n9 - ح ) مكاتيب مربوط به خاندان برهان الدين خليل اللّه .\r\n10 - ح ) مكاتيب از زبان امير ضياء الدين نور اللّه بن امير برهان الدين خليل اللّه و امرا و وزراى مختلف .\r\n11 - ح ) مكاتيب از زبان عده‌اى از رجال معاضر خود . « 1 »\r\n12 - ح ) مبحثى دربارهء موسيقى ( صوت ، نغمه و لحن ) كه بر مرقع خواجه عبد القادر مراغى نوشته است كه اين ديباچه به چاپ رسيده است . « 2 »\r\nمجموعه منشآت او نيز توسط استاد ايرج افشار و آقاى محمد رضا ابويى مهريزى به چاپ رسيده است . « 3 »\r\n\r\nط ) رسالهء شهوديه\r\nاين رساله ، اثرى است فارسى ، « 4 » كه بخشى از آن توسط محمد محسن فيض\r\n\r\n\r\n","description":"","footnote":"\r\n( 1 ) . منشآت ، صفحات مقدمه ؛ منظومات ، صص 10 - 11 .\r\n( 2 ) . « موسيقى در نوشتهء شرف الدين على يزدى » ، صص 27 - 32 ؛ منشآت ، صفحات مقدمه ؛ منظومات ، صص 10 - 11 .\r\n( 3 ) . منشآت ؛ شرف الدين على يزدى ، تهران ، انتشارات ثريا ، 1387 .\r\n( 4 ) . فهرست نسخه‌هاى خطى كتابخانهء ملى ملك ، ج 7 ، ص 416 .\r\n","page_name":" مقدمه 42 ","page_number":42},
  {"content":"\r\n\r\n( در گذشته به سال 1091 ه . ق ) در كتاب الباب يا لباب الكلام كه موضوع آن در علم بارى است ، نقل شده است . « 1 »\r\n\r\nى ) شرح قصيدهء برده\r\nقصيدهء برده ، اثر معروف شرف الدين ابى عبد اللّه محمد بن سعيد دولاصى بوصيرى ( م 694 ) است كه به نظم است ؛ او قصيده‌اى در 162 بيت سروده است بدين شرح :\r\nدوازده بيت مطلع قصيده ، شانزده بيت در ذكر نفس و هواى آن ، سى بيت در مدح قرآن ، سيزده بيت در معراج رسول اللّه ( ص ) ، بيست و دو بيت در جهاد آن حضرت ؛ چهارده بيت در استعفار و نه بيت در مناجات .\r\nبوصيرى اين قصيده را الكواكب الدرية فى مدح خير البرية ناميده ، كه اختصارا به آن قصيدهء برده گويند . شارحان بسيارى به زبان‌هاى مختلف فارسى ، تركى و پنجابى اين قصيده را شرح كرده‌اند .\r\nشرح شرف الدين على يزدى بر اين اثر به زبان فارسى است . شيوهء شارح به اين ترتيب است كه براى هر بيت ، ابتدا در تحت عنوان « مفردات » ، يكايك لغات قصيده را شرح مىدهد و بعد زير عنوان « تركيب » لغات و كلمات شرح شده را تركيب و در زير عنوان « حاصل الفحوى » آن بيت را تعبيرى عارفانه مىنمايد . ابتداى اين شرح با هجده تنبيه آغاز مىشود . « 2 »\r\nشرف الدين على يزدى اين اثر را به نام سلطان محمد جوكى پسر شاهرخ تأليف كرده است . « 3 » شيخ آغا بزرگ طهرانى اين شرح را به امير عبد الوهاب بن طاهر بن على بن داود حسينى استرآبادى ( درگذشته به سال 883 ه . ق ) نسبت داده است كه گويا سهو مىباشد . « 4 »\r\n\r\n\r\n","description":"","footnote":"\r\n( 1 ) . فهرست كتابخانهء مجلس شوراى اسلامى ، ج 22 ، ص 73 .\r\n( 2 ) . فهرست نسخ خطى كتابخانهء ملّى ، ج 6 ، صص 567 - 568 .\r\n( 3 ) . فهرست نسخه‌هاى خطى كتابخانهء جامع گوهرشاد ، ج 3 ، صص 1427 - 1428 .\r\n( 4 ) . الذريعة الى تصانيف الشيعة ، ج 14 ، ص 6 .\r\n","page_name":" مقدمه 43 ","page_number":43},
  {"content":"\r\n\r\n\r\nك ) منظومات\r\nمنظومات او حاوى قصايد ، قطعات ، غزليات ، مثنوىها و رباعيات و اغلب حاوى مدايح دربارهء ابراهيم ميرزا است . همچنين ابياتى كه براى نقر بر جام زر ، خاتم ، كلاه نوروزى و . . .\r\nسروده است . بعضى مطايبه‌ها و تعريض‌ها هم در اشعار او ديده مىشود . اين منظومات در سال 1386 براساس دو نسخه توسط استاد افشار به چاپ رسيده است . « 1 »\r\n\r\nل ) تاريخ جهانگير\r\nاين كتاب در واقع مقدمهء ظفرنامه است كه شرف الدين على يزدى در سال 822 ه . ق ، به پيشنهاد ابراهيم ميرزا ( 796 - 838 ه . ق ) به نوشتن آن مشغول شد . « 2 » ابراهيم ميرزا ، در صدد بود تا شجره‌نامه‌اى از جدش تيمور ترتيب دهد ، زيرا به گفتهء شرف الدين على يزدى بعضى از آثارى كه بخشيان تركستان و منشيان بزرگ دولت به تركى نوشته‌اند ، از هيچ ترتيب و نسقى برخوردار نبوده است ، لذا ابراهيم ميرزا از نويسندگان و منشيان بارگاهش مىخواهد مجددا نوشته‌هاى بخشيان و منشيان را در حضور او بخوانند ، تا وى مضمون را با گفته مقابله كند و بنابه ذهن و خاطر خود آن را تبيين و پس از آن مطالب را بنويسد . « 3 »\r\nدر اين جلسات ، وظيفه خواندن مطالب بر عهدهء شرف الدين على يزدى بود . پس از خواندن مطالب ، ابراهيم ميرزا ، متن را خالى از عبارت‌پردازى مىداند ، و براى رفع اين عيب به شرف الدين على يزدى دستور داد :\r\n« . . . كه عرايس معانى و نفايس مبانى آن را از ابتداى آفرينش عالم و ظهور خلقت بنى آدم . . . به زبان عربى فصيح و بيان فارسى مليح در حلّهء جواهر نظم و در كسوت لآلى نثر به منصهء الفاظ و ارايك حروف جلوه دهد و به جلوه‌گاه عبارت و استعارت درآورد . . . » . « 4 »\r\n\r\n\r\n","description":"","footnote":"\r\n( 1 ) . منظومات ، صص 11 - 12 .\r\n( 2 ) . تاريخ جهانگير ، ص 21 .\r\n( 3 ) . همان ، ص 21 .\r\n( 4 ) . همان ، صص 21 - 22 .\r\n","page_name":" مقدمه 44 ","page_number":44},
  {"content":"\r\n\r\nابراهيم ميرزا همچنين از شرف الدين على يزدى مىخواهد كه مقدمه را چنان بنويسد كه شجرهء جدش تيمور گوركانى به حضرت آدم متصل گردد ، به نحوى كه تا حال در هيچ كتابى اين « عبارات دلاويز قريب الفهم و استعارات شورانگيز قليل الحجم » به اين شيوه نيامده باشد . « 1 »\r\nشرف الدين على يزدى ، همچون نظام الدين شامى « 2 » به هنگام نوشتن مقدمه ، در صدد است تا علل به قدرت رسيدن تيمور و حكمروايى او بر سرزمين‌هايى كه فتح كرده است « . . . به شرف حسب آراسته و هم به ترتيب نسب پيراسته » « 3 » كند ، لذا سعى دارد به‌طور خلاصه و اجمال شرح احوالى از چنگيز خان و فرزندان او تا تيمور ارائه دهد تا « . . . درست در تاريخ روزنامهء شاهى و تواريخ اوارجه پادشاهى ثبت شود » . « 4 »\r\nمؤلف براى نگارش اين مقدمه ، آثارى كه دربارهء چنگيز خان ، زنان و ساير خانان آن دودمان در كتاب‌هايى كه در اين‌باره نوشته شده بود ، مطالعه كرده و خلاصهء مطالعات خود را براى اثبات و تحقيق در نسب تيمور گوركانى - كه غرض و هدف مؤلف در نوشتن اين مقدمه بوده ، « 5 » - ارائه كرده است . « ژ »\r\nشرف الدين على يزدى مقدمهء ظفرنامه را تاريخ جهانگير نام كرده است كه شامل يك مقدمه ، دو فصل و يك خاتمه است . « 6 » مقدمهء تاريخ جهانگير دربارهء تعريف تاريخ و كيفيت آن است . فصل اول اثر او دربارهء شرح آفرينش عالم و شرف عالم بر ديگر حيوانات است . « 7 » فصل دوم در ذكر پيامبران و فرزندان آنان است . « 8 » مؤلف در اين فصل به توصيف آدم ، هوا و فرزندان و نوادگان آنان - كه به پيامبرى رسيده‌اند - تا نوح نبى ( ع ) مىپردازد و پس از آن فرزندان نوح ( ع ) را معرفى مىكند . مؤلف در\r\n\r\n\r\n","description":"","footnote":"\r\n( 1 ) . همان ، صص 21 - 22 .\r\n( 2 ) . ظفرنامه ( شامى ) ، ص 9 .\r\n( 2 - 3 - 4 ) . تاريخ جهانگير ، ص 20 .\r\n( 5 ) . همان ، صص 222 ، 223 .\r\n( ژ ) . همان ، 220 .\r\n( 6 ) . همان ، ص 23 .\r\n( 7 ) . همان ، ص 25 .\r\n( 8 ) . همان ، ص 30 .\r\n","page_name":" مقدمه 45 ","page_number":45},
  {"content":"\r\n\r\nنوشتن اين بخش براى اينكه از هدف اصلىاش يعنى معرفى شعبهء سلاطين ترك تا تيمور گوركانى وقفه‌اى ايجاد نشود ، باوجودى كه يافث پسر بزرگ نوح است و نسل سلاطين ترك از او منشعب شده‌اند ، ترجيح مىدهد كه ابتدا ديگر فرزندان نوح ( ع ) را معرفى كند و پس از آن به فرزندان يافث بپردازد ، « . . . تا سلسلهء سخن مربوط و متصل گردد » . « 1 »\r\nشرف الدين على يزدى پس از معرفى ديگر فرزندان نوح ( ع ) ، به معرفى فرزندان يافث - كه به اعتقاد او ، اكثر مورخان اسلامى نسل سلاطين ترك را از يافث مىدانند - مىپردازد و از پادشاهى بوزنجر قاآن - كه جد نهم چنگيز و جد چهاردهم تيمور است - پيگير نسب اجداد مخدومش ابراهيم ميرزا و پدر او شاهرخ است . « 2 »\r\nاو به هنگام نوشتن رويدادهاى دورهء چنگيز خان به يكى از امراى او به نام قراچارنويان ، نويين اعظم ( 554 - 643 ه . ق ) اشاره مىكند . قراچارنويان جد پنجم تيمور است كه شرف الدين على يزدى او را از بنى اعمام چنگيز خان برشمرده « 3 » - كه بوقا خان جد هشتم آنها « 4 » بوده است . قراچارنويان همواره از نزديكان چنگيز بوده و حتى به هنگام تقسيم ممالك و وصيّت او به فرزندانش به عنوان وصى حضور داشته است . « 5 »\r\nشرف الدين على يزدى سپس ضمن بيان خانانى كه از نسل چنگيز در توران حكومت كرده‌اند به الوس جغتاى اشاره مىكند و ضمن شرح الوس جغتاى در باب قراچارنويان و فرزندانش امير ايجل و فرزند او النگير نويان و پسر او بركل نويان و فرزند وى امير طراغاى مطالبى را ارائه مىكند .\r\nشرف الدين على يزدى هرچند كه اين بخش از اثرش را تاريخ جهانگير ناميده است ، ولى آن را به عنوان مقدمهء ظفرنامه تلقى كرده و هنگامى كه دربارهء امير طراغاى و خواب قاجولى بهادر صحبت مىكند ، به « مقدمه » كتابش - كه منظور تاريخ جهانگير است - اشاره مىكند . « 6 »\r\n\r\n\r\n","description":"","footnote":"\r\n( 1 ) . همان ، ص 42 .\r\n( 2 ) . تاريخ جهانگير ، ص 60 .\r\n( 3 ) . همان كتاب ، صص 91 ، 201 .\r\n( 4 ) . همان كتاب ، ص 61 .\r\n( 5 ) . همان كتاب ، ص 91 .\r\n( 6 ) . ظفرنامه ، صص 235 .\r\n","page_name":" مقدمه 46 ","page_number":46},
  {"content":"\r\n\r\nمنابع او در نگارش مقدمه علاوه بر تاريخ جهانگشاى جوينى ، تاريخ الكامل ابن اثير ، تاريخ كرمان يا سمط العلى و مختصر امير خجندى كه نام آنها را ذكر كرده است ، كتاب‌هاى جامع التواريخ رشيد الدين فضل اللّه همدانى ، تاريخ نامهء هرات و تاريخ گزيدهء حمد اللّه مستوفى نيز بوده است .\r\n\r\nم ) ظفرنامه\r\nمشهورترين اثر شرف الدين على يزدى كتاب ظفرنامه است كه به روزگار پيرى « 1 » به دستور ابراهيم ميرزا در سال 828 ه . ق ، در شيراز شروع به نوشتن آن كرد « 2 » و طى چهار سال به نگارش مقالهء اول آن - كه اختصاص به زندگى تيمور دارد - مشغول بود ؛ ماده تاريخ اتمام كتابت آن هم « صنف فى شيراز » ( 831 ) است . « 3 »\r\n\r\n1 - م . نام كتاب\r\nشرف الدين على يزدى در متن كتاب به صراحت اشاره‌اى به نام كتاب ندارد و در بخش‌هاى گوناگون كتابش به عناوين فتح‌نامه « 4 » و صحيفهء ظفر « 5 » اشاره كرده است . در مجموعه منشآتش كه تحريرى از مقدمهء ابتداى كتاب را آورده است ، از اين كتاب با عنوان فتح‌نامهء صاحب‌قرانى ياد كرده است . « 6 » اما دولتشاه سمرقندى ، « 7 » عبد الرزاق سمرقندى ، « 8 » ميرخواند « 9 » و نوهء دخترى او خواند مير « 10 » از كتاب شرف الدين على يزدى با عنوان ظفرنامه ياد كرده‌اند .\r\n\r\n\r\n","description":"","footnote":"\r\n( 1 ) . تذكرة الشعرا ، ص 379 .\r\n( 2 ) . مطلع سعدين و مجمع بحرين ، ج 2 ( 1 ) ، ص 365 .\r\n( 3 ) . تذكرة الشعرا ، ص 379 ؛ حبيب السير ، ج 3 ، صص 16 ، 624 .\r\n( 4 ) . ظفرنامه ، صص 1337 ، 1339 .\r\n( 5 ) . همان ، ص 245 .\r\n( 6 ) . منشآت ، ص 29 .\r\n( 7 ) . تذكرة الشعرا ، صص 302 ، 309 .\r\n( 8 ) . مطلع سعدين و مجمع بحرين ، ج 2 ( 1 ) ، ص 365 .\r\n( 9 ) . روضة الصفا ، ج 10 ، ص 5423 .\r\n( 10 ) . حبيب السير ، ج 3 ، ص 624 .\r\n","page_name":" مقدمه 47 ","page_number":47},
  {"content":"\r\n\r\n\r\n2 - م . ساختار كتاب\r\nهمانطور كه در ابتداى اين بحث بدان اشاره شد ، مؤلف طى چهار سال موفق به نگارش مقاله اول از كتابش شد . آنچه از فحواى متن كتاب برمىآيد ، شرف الدين على يزدى ، در صدد بوده طى سه مقاله ، كتابى تاريخى دربارهء تيمور ، پسرش شاهرخ و نوه‌اش ابراهيم ميرزا تأليف كند . او در چند جا به اين موضوع اشاره كرده است ، به نحوى كه علاوه بر خطبهء آغازين ظفرنامه ، در برخى از صفحات ، بنابه موضوع تأكيد مىكند كه سرگذشت تيمور گوركانى ، مقالهء اول كتابش را تشكيل مىدهد . « 1 » نويسنده ضمن وقايع سال 779 ه . ق و تولد شاهرخ اشاره به مقالهء دوم كتابش مىكند كه :\r\n« . . . و چون محل تفاصيل مواقف و مآثر آن حضرت مقالهء دوم است و مقصود در اينجا ذكر مولد همايون ، اين حديث در اول آن مقاله اعاده خواهد يافت . . . » . « 2 »\r\nو يا هنگامى كه نوشتن وقايع تاريخى تيمور به اتمام مىرسد ، شرف الدين على يزدى ، نگارش وقايع دورهء شاهرخ را به خواننده‌اش بشارت مىدهد . « 3 » و دربارهء ابراهيم ميرزا نيز خوانده را ارجاع به مقالهء سوم كتابش مىدهد . « 4 »\r\nبا توجه به مطالب فوق سه پرسش به ذهن متبادر مىشود :\r\n- آيا شرف الدين على يزدى به دليل كهولت سن و مرگ از نوشتن اين دو مقاله بازمانده است ؟\r\n- با توجه به اينكه او در دوره حكمروايى شاهرخ مىزيسته و مقالهء اول را در آن دوره نوشته است ، آيا پس از نگارش مقاله اول ، شروع به نگارش مقاله دوم كرده است ؟\r\n- اگر او شروع به نوشتن مقالهء دوم كرده است به چه دليلى از ادامهء نوشتن آن منصرف شده است ؟\r\n\r\n\r\n","description":"","footnote":"\r\n( 1 ) . ظفرنامه ، صص 1295 .\r\n( 2 ) . ظفرنامه ، ص 472 .\r\n( 3 ) . همان ، ص 1341 .\r\n( 4 ) . همان ، ص 244 .\r\n","page_name":" مقدمه 48 ","page_number":48},
  {"content":"\r\n\r\nدر پاسخ به پرسش اول بايد گفت شرف الدين على يزدى مقدمه را طى هفت سال از 822 تا 828 ه . ق . و مقاله نخست را طى سال‌هاى 828 تا 831 ه . ق ، به اتمام رسانده است و با توجه به فوت او كه در سال 858 ه . ق . ذكر شده است ، او حداقل فرصتى بيست ساله براى اتمام مابقى مقالات داشته است .\r\nدر پاسخ به پرسش دوم ، گفتهء كمال الدين عبد الرزاق سمرقندى ، مشخص مىكند كه شرف الدين على يزدى وقايع دورهء شاهرخ را نيز گردآورى كرده است . « 1 »\r\nدر پاسخ به پرسش سوم ، نويسنده اين سطور بر اين باور است كه شرف الدين على يزدى به دليل فوت ابراهيم ميرزا كه در چهارم شوال سال 838 ه . ق ، روى داد ، انگيزه‌اش را در تكميل كتابى - كه وعدهء آن را در سه مقاله داده بود - از دست داد . به هرحال ابراهيم ميرزا حامى وى بود و اين كار را هم به سفارش او انجام مىداد . هر چند كه فوت ابراهيم ميرزا و بىتوجهى سلطان عبد اللّه فرزند خردسال او به اين موضوع علت اصلى نيمه‌تمام ماندن ظفرنامه است ، اما قتل‌عام بزرگان شيعه در شهر رى به جرم طرفدارى از سلطان محمد جوكى در سال 850 ه . ق كه تنها از آن ميان شرف الدين على يزدى جان سالم به در برد ، شايد يكى ديگر از دلايل نيمه‌تمام ماندن كتاب ظفرنامه به‌توان به شمار آورد .\r\n\r\n3 - م . منابع كتاب\r\nشرف الدين على يزدى بدون ذكر نامى از كتاب‌ها و نويسندگان ، به كتاب‌هايى كه قبل از او دربارهء تيمور نوشته شده است ، اشاره كرده است . او در خلال نوشته‌اش يك بار به كتب عربى و فارسى « 2 » و بار ديگر به منظومهء تركى و مؤلفى فارسى اشاره\r\n\r\n\r\n","description":"","footnote":"\r\n( 1 ) . عبد الرزاق سمرقندى ، دربارهء جنگ شاهرخ با امير اسكندر تركمان در سلماس - كه در سال 832 ه . ق روى داد - مىنويسد : « . . . چون جناب مولوى [ شرف الدين على يزدى 
  ] شرح عظمت آن داستان را به حسن بيان ادا نموده ، قلم ضعيف رقم نيز سرانجام حكايت را به لطف روايت . . . اختتام پوشانيد » . براى آگاهى بيشتر ، ر ك :\r\nمطلع سعدين و مجمع بحرين ، ج 2 ( 1 ) ، ص 403 .\r\n( 2 ) . ظفرنامه ، ص 244 .\r\n","page_name":" مقدمه 49 ","page_number":49},
  {"content":"\r\n\r\nمىكند . « 1 » از كتاب عربى اطلاعى حاصل نشد ، اما كتاب فارسى مورد اشارهء مؤلف بايد كتاب ظفرنامهء على بن نظام تبريزى معروف به نظام الدين شامى باشد ، همو كه شرف الدين على يزدى يك بار به كنايه از او با عنوان اهل بغداد « 2 » ياد كرده است و يك بار نيز از او چنين توصيفى ارائه داده است :\r\n. . . و ماه مبارك رمضان به آخر انجاميد و اول روز شنبه كه مفتح اسبوع جديد و غرهء عيد سعيد بود ، اقامت سنن و واجبات آن روز شريف وجههء همت پادشاهانه گشت و مولانا نظام الدين شنبى كه از فضلاى بلاغت شعار روزگار بود و چندى از مآثر و مفاخر حضرت صاحب‌قرانى به كلك بيان نگاشته ، به قرائت خطبهء عيد و اقامت صلوة اشتغال نمود . . . . « 3 »\r\nاحتمالا منظور شرف الدين على يزدى از منظومهء تركى نيز بايد مجموعهء اشعار صفى الدين ختلانى باشد كه برخى از رويدادهاى عصر تيمور را به تركى سروده است . « 4 » و كتاب فارسى ديگرى كه شرف الدين على يزدى بدان اشاره كرده است ، بايد كتاب شمس الحسن - كه تاج سلمانى به دستور شاهرخ آن را نوشت - باشد . اين كتاب وقايع سال‌هاى 807 ه . ق تا 813 ه . ق را - كه دربارهء احوال شاهرخ و الغ بيگ ميرزا است - شامل مىشود . « 5 »\r\nشرف الدين على يزدى شيوهء گردآورى اخبار و وقايع و نحوهء نگارش آنان را بيان كرده است و در اين‌باره مىنويسد به دستور تيمور - مقرر شد تا نظام الدين شامى و صفى الدين ختلانى - مطالب را طورى بنويسند كه جنبهء مداهنه و مبالغه پيدا نكند . « 6 »\r\n\r\n\r\n","description":"","footnote":"\r\n( 1 ) . همان ، ص 246 .\r\n( 2 ) . همان ، ص 730 .\r\n( 3 ) . ظفرنامه ، ص 1236 .\r\n( 4 ) . خواندمير او را از فضلاى ماوراء النهر برشمرده است ؛ براى آگاهى بيشتر ، ر ك : حبيب السير ، ج 3 ، ص 549 .\r\n( 5 ) . كشف الظنون ، ج 1 ، ص 266 ؛ ج 2 ، ص 134 .\r\n( 6 ) . ظفرنامه ، صص 246 - 247 ؛ شرف الدين على يزدى به نقل از صاحب منظومهء تركى اشاره مىكند كه تيمور از تطويل مطالب ، چون باورپذيرى مردم را به مطالعه و حقيقت آن كم مىكند ، پرهيز داشته است و از او -\r\n","page_name":" مقدمه 50 ","page_number":50},
  {"content":"\r\n\r\nبا توجه به مطالب فوق مشخص مىشود كه او به نوشته‌هاى پيشين كه همهء اين كتاب‌ها به دستور ابراهيم ميرزا براى نگارش كارش فراهم شده است ، توجه داشته است .\r\nاما مهمترين كتاب مورد استفادهء شرف الدين على يزدى ، كتاب مورخ سلفش نظام الدين شامى است ، طورى كه ظفرنامه شرف الدين على يزدى صورتى است مشروح و مفصل از ظفرنامهء نظام الدين شامى ؛ شيوه اقتباس در همه‌جاى يكسان نيست ، گاهى عبارات كلمات و حتى امثال و اشعار و آيات و احاديث را نقل به عبارت كرده و زمانى هم دخل و تصرف‌هاى فرعى در آن‌ها نموده است ، مثلا به جاى برخى از واژه‌ها معادل يا مترادفشان را به كار برده و يا با حفظ معنى عبارات و كيفيت بيان وقايع با تغيير الفاظ و عبارات به گونه‌هاى ديگر قرينه‌سازى كرده است . « 1 » مزاياى ظفرنامهء شرف الدين على يزدى نسبت به كتاب شامى يكى در ضبط كامل اسامى است كه به خوبى مىتوان خويشاوندى افراد را شناخت و مزيت ديگر آن ذكر تاريخ روز و ماه و سال رويدادها است و مزيت سوم مشخص نمودن حدود اعلام جغرافيايى است .\r\n\r\n4 - م . شيوهء تدوين كتاب\r\nشرف الدين على يزدى پس از گردآورى همهء آثار عصر تيمور و اسناد و مدارك مرتبط با آن و پس از مشخص شدن صحت آن شروع به نوشتن اثرش كرده است . او\r\n\r\n\r\n","description":"","footnote":"\r\n- خواسته بود تا وقايع را طورى ضبط كند كه جنبهء مداهنه و مبالغه پيدا نكند ؛ نظام الدين شامى نيز به اين نكته اشاره دارد كه تيمور از او مىخواهد به هنگام نگارش كتاب « . . . از حليهء تكلّف و پيرايهء تصلّف مصون و محروس باشد و از شيوهء سخن‌آرايى و نقش‌پيرايى محيّى و محفوظ ماند ، چه كتبى كه بر آن منوال پرداخته‌اند و به‌شيوهء تشبيه و استعارات آراسته ، مقصود در ميان فوت مىشود . . . » ظفرنامه ( شامى ) ، ص 11 .\r\n( 1 ) . براى آگاهى بيشتر از موارد اشتراك عبارات و مفاهيم دو كتاب و نيز اختلافات ضبط لغات تركى و مغولى و اعلام كتاب ؛ ر ك به : « سنجش و تطبيق دو ظفرنامه » ، صص 435 - 457 .\r\n","page_name":" مقدمه 51 ","page_number":51},
  {"content":"\r\n\r\nدربارهء چگونگى صحت اخبار وقايع به تشكيل سه گروه به شرح ذيل اشاره كرده است :\r\nالف - 4 - م . خوانندهء منابع\r\nب - 4 - م . دانندهء وقايع\r\nج - 4 - م . نويسندگان\r\nترتيب كار اين سه گروه به شيوه‌اى بود كه پس از خواندن و مرور اسناد و آثار اعم از تركى و فارسى ، افرادى كه از موضوع آگاهى داشتند ، رويدادهاى آن را تطبيق مىدادند ، سپس نويسندگان آن را مكتوب مىكردند و چندين‌بار نوشتهء مكتوب خوانده مىشد ، تا چنانچه اشتباهى در آن ديده مىشد ، اصلاح شود . « 1 »\r\nبنابه اشارهء مؤلف ، دربارهء تشخيص برخى روايات مبهم و اشتباه و يا روايات گوناگون از يك واقعه ، از افراد خبره و معتمد - كه در باب صحت رويدادها اعتمادى به آنان داشتند - در سراسر قلمرو حكومتى در باب آن موضوع و رويداد پرس‌وجو مىشد ؛ بدين ترتيب پس از تأييد صحت مطالب ، روايت نوشته مىشد و نوشته پس از چندبار خواندن تحرير و دوباره با اصل نسخه مقابله و تصحيح مىشد و چنانچه ابراهيم ميرزا تغييرى را صلاح مىديد در آن اعمال مىكرد . « 2 »\r\nمؤلف ضمن نگارش وقايع سال 767 ه . ق و جنگ تيمور با امير موسى ، براى اطمينان خواننده از صحت مطالبش اشاره مىكند كه :\r\n« . . . حكايتى است واقعى كه صحتش به تواتر پيوسته و در مجلس تحرير ، بعضى از آن مردم كه به رأى العين اين احوال مشاهده كرده‌اند ، بىمداهنه ، تقرير مىكنند . . . » . « 3 »\r\nدولتشاه سمرقندى ، از هزينهء سنگينى كه ابراهيم ميرزا براى انجام اين كار\r\n\r\n\r\n","description":"","footnote":"\r\n( 1 ) . شرف الدين على يزدى اشاره مىكند چنانچه مواردى نامشخص بود ، آنچه ابراهيم ميرزا به صحت آن اقدام مىكرد ، نويسندگان آن را كتابت مىكردند ؛ ظفرنامه ، ص 247 .\r\n( 2 ) . ظفرنامه ، ص 247 .\r\n( 3 ) . همان ، ص 340 .\r\n","page_name":" مقدمه 52 ","page_number":52},
  {"content":"\r\n\r\nبر عهده گرفت خبر مىدهد ، و مىنويسد به دستور او همهء اسناد و تاريخ‌هايى كه بخشيان و روزنامه‌چيان تيمور فراهم كرده بودند ، از انبارها بيرون آورند . « 1 »\r\n\r\n5 - م . شيوه‌هاى تاريخ‌نگارى\r\nشرف الدين على يزدى براى نوشتن اين كتاب ، خلاصهء بسيارى از فرمان‌ها ، نامه‌ها و پيمان‌ها و حتى سخنان تيمور را در مطالب كتاب گنجانده است . او به گزارش‌ها و نقشه‌هاى نظامى نيز دسترسى داشته است ، به نحوى كه دربارهء آرايش نظامى و جايگيرى افراد در سپاه و شيوهء حمله به دشمن توضيحاتى ارائه كرده است كه نمونهء كاملى از گزارش او در باب فتح قلعهء تكريت حاكى از اين موضوع است . « 2 »\r\nاو علاوه بر اسناد و مدارك مكتوب از شنيده‌هاى خود نيز مطالبى را نقل كرده است ، از جمله ضمن بيان قتل‌عام مردم اصفهان در سال 789 ه . ق ، خبرى را نقل مىكند كه پس از بيان خبر تأكيد دارد كه او اين خبر را از افراد ثقه نقل كرده است . « 3 » يا در باب تاراج اموال شهر دمشق نوشته : از بسيارى از مردم صادق القول - كه به رأى العين مشاهده كرده بودند - شنيده است . « 4 » و يا دربارهء ديدارى كه تيمور با علما و فضلا در سال 806 ه . ق داشته مىنويسد كه مطالب خود را براساس شنيده‌هايش از يكى از فضلايى كه در آن مجلس حضور داشته ، ثبت كرده است . « 5 » و يا چگونگى فتح ازمير را به نقل از شنيده‌هاى يكى از دوستانش در كتابش نوشته است . « 6 »\r\nشرف الدين على يزدى در نوشتن مقالهء اول ظفرنامه علاوه بر شنيده‌هايش ديده‌هايش را نيز نقل كرده است . يكى از موارد هنگامى است كه او دربارهء راهى صحبت مىكند كه اميرزاده محمد سلطان در سال 795 ه . ق براى امنيت كردستان ساخته است . شرف الدين على يزدى دربارهء اين راه مىنويسد كه اين راه طى كرده\r\n\r\n\r\n","description":"","footnote":"\r\n( 1 ) . تذكرة الشعرا ، ص 379 .\r\n( 2 ) . ظفرنامه ، ص 742 .\r\n( 3 ) . همان ، ص 588 .\r\n( 4 ) . همان ، ص 1083 .\r\n( 5 ) . همان ، ص 1223 .\r\n( 6 ) . همان ، ص 1174 .\r\n","page_name":" مقدمه 53 ","page_number":53},
  {"content":"\r\n\r\nاست و امنيت آن برايش ملموس بوده است . « 1 » و يا هنگامى كه قلعهء حامد را توصيف مىكند مىنويسد كه : « اين اوصاف از ديده ثبت افتاد ، نه از مجرد سماع » . « 2 » و نيز هنگامى كه در باب فتح ازمير مطلب مىنويسد اشاره به سفرش به اين شهر دارد و به نحوى جذاب شنيده‌ها و ديده‌هايش را بيان مىكند . « 3 »\r\nشرف الدين على يزدى همچنين برخى رويدادهايى را كه تا زمان حياتش پيوستگى داشته ، بدان اشاره كرده است ، مثل فرار تومان اقتاد از ولايت روس به صحراى اسره يقه در سال 797 ه . ق كه شرف الدين على يزدى در كتابش متذكر مىشود كه « . . . الحالة هذه » هنوز آنجايند . « 4 » و يا هنگامى كه دربارهء واگذارى محال و ولايات قرامان به امير محمد پسر قرامان در سال 805 ه . ق صحبت مىكند ، مىنويسد تا حال حاضر حكومت بر او و فرزندانش مقرر است . « 5 » و يا زمانى كه دربارهء الوس كرميان و تفويض حكومت در سال 805 ه . ق شهرهاى كوتاهيه ، تنغوزلغ و قرا شهر به يعقوب چلبى وقايع‌نگارى مىكند ، مىنويسد حال او فوت كرده ، ايالت آنجا به پسرش تعلق دارد . « 6 »\r\nشرف الدين على يزدى به هنگام نوشتن برخى از رويدادها ، براى آگاهى خواننده‌اش به سابقه تاريخى آن اشاره دارد ، مثل گزارشى كه مؤلف دربارهء آل مظفر مىدهد ، اما به صراحت اعلام مىكند كه « غرض اصلى نه تحقيق تاريخ ايشان است ، تعرضى به ذكر تفصيل آن نرفت . . . » ، « 7 » يا اگر دربارهء افراد ، حوادث و بناها توضيحى لازم باشد ، به اختصار ، معرفى مىكند « 8 » و اگر تفصيل در مطلب را زائد تشخيص دهد ، مقصود خود را كوتاه بيان مىكند . « 9 » اگر ذكر مطالبى از گذشته براى شرح وقايع جديد ، لازم باشد مؤلف اين كار را انجام داده است « 10 » و چنانچه قرار\r\n\r\n\r\n","description":"","footnote":"\r\n( 1 ) . همان ، ص 735 .\r\n( 2 ) . همان ، ص 764 .\r\n( 3 ) . همان ، ص 1174 .\r\n( 4 ) . همان ، ص 816 .\r\n( 5 ) . ظفرنامه ، ص 1162 .\r\n( 6 ) . همان ، ص 1178 .\r\n( 7 ) . همان ، ص 707 .\r\n( 8 ) . بطور مثال ، ر . ك : ص 701 .\r\n( 9 ) . همان ، ص 776 .\r\n( 10 ) . همان ، ص 852 .\r\n","page_name":" مقدمه 54 ","page_number":54},
  {"content":"\r\n\r\nباشد در آينده مطلبى را بيان كند ، شمه‌اى از آن را ضمن توضيح واقعه بيان مىكند . « 1 »\r\nمؤلف برخى حوادث و غرايبى كه برايش مهم جلوه كرده است توضيح داده ، مثل توصيف خانه‌هاى يخى در حاجى ترخان « 2 » و يا شرحى كه دربارهء فيل‌هاى هند داده است . « 3 »\r\nشرف الدين على يزدى بنابه درخواست ابراهيم ميرزا - كه از او خواسته بود تا تمامى جزئيات سفرهاى تيمور همچون تعيين راه‌ها ، بيان مقادير و مسافات و شهرها را شرح دهد « 4 » - مطالب گوناگونى را دربارهء اوضاع شهرها و جغرافياى سرزمين‌هاى متصرّفى و وضعيت قلعه‌ها و مسافات ميان شهرهاى مختلف و آبادانى آن شهرها در زمان خودش ارائه كرده است ، « 5 » لذا اين كتاب علاوه بر آگاهىهاى تاريخى ، منبع خوبى براى تحقيقات جغرافياى تاريخى نيز بشمار مىرود ، تا آنجا كه لسترنج به هنگام بررسى اوضاع شهرهاى خلافت شرقى در قرن نهم از ظفرنامه به عنوان يكى از مراجع كارش استفاده كرده است . « 6 » همچنين افزون بر اهميت تاريخى و جغرافيايى ، ظفرنامه آيينه‌اى از اوضاع اجتماعى و آداب و رسوم قرن نهم نيز به شمار مىرود .\r\nاز ديگر ويژگىهاى تاريخ‌نگارى شرف الدين على يزدى تطبيق برخى رويدادها با اوضاع فلكى است ؛ « 7 » او بر اين باور است كه « بنابر دقايق و بدايع حكمت نامتناهى الهى حوادث و وقايع عالم كون و فساد را انواع ارتباطى با اوضاع فلكى باشد . » « 8 » او همچنين در باب شيوهء تاريخ‌گذارى وقايع و رويدادهايى كه نوشته است ، ضمن اشاره به تاريخ‌هاى گوناگون ، معتقد است كه چون مشهورترين تواريخ ، هجرى و تركى است ، مبناى تاريخ‌گذارى كتابش را بر آن قرار داده است . « 9 »\r\n\r\n\r\n","description":"","footnote":"\r\n( 1 ) . همان ، ص 1280 .\r\n( 2 ) . همان ، ص 825 .\r\n( 3 ) . همان ، ص 926 .\r\n( 4 ) . همان ، ص 244 .\r\n( 5 ) . بطور مثال ، ر . ك : ص 601 .\r\n( 6 ) . براى آگاهى بيشتر ، ر . ك : جغرافياى تاريخى سرزمين‌هاى خلافت شرقى ، ترجمهء محمود عرفان ، تهران ، انتشارات علمى و فرهنگى .\r\n( 7 ) . براى مثال ، ر . ك : ظفرنامه ، صص 471 ، 763 ، 786 - 787 .\r\n( 8 ) . همان ، ص 589 .\r\n( 9 ) . همان ، ص 25 .\r\n","page_name":" مقدمه 55 ","page_number":55},
  {"content":"\r\n\r\nشرف الدين على يزدى بنابه دلايلى كه در شروع ظفرنامه بدان اشاره كرده است ، كتابش را داراى سه مزيت بر كتب ديگر مىداند :\r\n\r\nالف - 5 - م ) وفور فوايد و كثرت نفع :\r\nشرف الدين على يزدى بر اين باور است كه بنابه كثرت رويدادها و گسترهء حكومتى تيمور ، در كتاب او مىتوان آثار و اتفاقات گوناگون و عجيب را كه با آرا و تدابير تيمور ترتب پذيرفته ، آشنا شد و اين براى اهل دانش همچون آينهء صواب نمايى براى امور ملك‌دارى مىتواند باشد . « 1 »\r\n\r\nب - 5 - م ) بيان جزئيات قضايا :\r\nمؤلف مدعى است كه همهء مطالبى كه دربارهء تيمور روايت شده است و تا به حال در كتاب‌هاى پيشينيان تا اين اندازه تفصيل داده نشده است ، در اين كتاب ، گردآورى كرده است . « 2 »\r\n\r\nج - 5 - م ) بهره‌گيرى از قصص و اخبار درست :\r\nاشارهء مؤلف به نوشته‌هاى بخشيان اويغور و دبيران فرس است كه به دستور تيمور هرچه وقوع مىيافت ، پس از تحقيق ، دربارهء آن مطالب نوشته مىشد . « 3 »\r\n\r\n6 - م . ويژگيهاى نثر ظفرنامه\r\nنثر شرف الدين على يزدى ، تقليدى است از كتاب جهانگشا ، امّا به زيبايى و دلربايى اثر ماندگار عطاملك جوينى نيست . تاريخ ادبيات نويسان معاصر شرف الدين على يزدى را زنده‌كننده نثر فنى در قرن نهم معرفى كرده‌اند ؛ « 4 » ترجيع وصف بر خبر ، اطناب ، به كارگيرى واژه‌هاى عربى ، تركى و مغولى ، تضمين و اقتباس\r\n\r\n\r\n","description":"","footnote":"\r\n( 1 ) . ظفرنامه ، ص 244 .\r\n( 2 ) . ظفرنامه ، ص 245 .\r\n( 3 ) . همان ، ص 246 .\r\n( 4 ) . تاريخ ادبيات در ايران ، ج 4 ، ص 485 ؛ سبك‌شناسى ، ج 3 ، صص 194 .\r\n","page_name":" مقدمه 56 ","page_number":56},
  {"content":"\r\n\r\nآيات ، احاديث و روايات ، استفاده از صنايع فنون بيانى و بديعى ، به كارگيرى كنايات و امثله و بهره‌گيرى و تضمين اشعار فارسى و عربى از ويژگى نثر فنى ظفرنامهء شرف الدين على يزدى است .\r\nدر ظفرنامه حدود 140 فعل بسيط استفاده شده كه برخى همچون يارستن ، تالاندن ، سگاليدن ، زيبيدن ، غارتيدن ، متروك و برخى همچون جهانيدن ، بايستن ، ريزانيدن كم كاربرد است . همچنين در اين كتاب حدود 500 فعل مركب به كار رفته است . از جهت زمانى تعداد افعالى كه در ظفرنامه به كار رفته 11 گونه است . كاربرد افعال وصفى در اين كتاب بسيار است ، به طورى كه مىتوان آن را يكى از ويژگىهاى بارز ظفرنامه ياد كرد . تعداد افعال آغازى و تابع‌پذير نسبت به دوره‌هاى قبل در اين كتاب كمتر است ، اما تعداد افعال تميزى و ربطى قابل توجه است . « 1 »\r\nنثر شرف الدين على يزدى تا مدت‌ها مورد تقليد منشيان و مترسلان ، و سرمشق اهل فضل بوده است ، كه نمونه‌اى از اين تقليد را مىتوان در نامهء آصف خان از بزرگان دربار تيموريان هند - معاصر اكبر گوركانى - به حكيم ركناى معروف ، مشاهده كرد . « 2 »\r\nهرچند تيمور به مورخان پيش از شرف الدين على يزدى تأكيد كرده بود چون ممكن است باورپذيرى مردم به مطالعه و حقيقت مطالب كم شود ، از تطويل مطالب بپرهيزند ، « 3 » اما شرف الدين على يزدى بر اين باور است كه تكلّف و تصلّف اخبار تيمور دو فضيلت است و آن را براى خواننده‌اش واقعى برشمرده و بيان اين گونه مطالب را فاقد شايبهء سخن‌آرايى مىداند . « 4 » او اعتقادى به نثر متكلّف كتابش ندارد ، به نحوى كه مىگويد :\r\n\r\n\r\n","description":"","footnote":"\r\n( 1 ) . براى آگاهى بيشتر دربارهء ساختمان افعال ، زمان افعال ، افعال وصفى ، فعل‌هاى آغازى ، افعال تميزى ، افعال متمم‌پذير ، افعال سببى و جايگاه نحوى فعل در ظفرنامه ، ر ك به مقالهء : « بررسى فعل از جهات مختلف در ظفرنامه شرف الدين على يزدى » ، صص 173 - 188 .\r\n( 2 ) . سبك‌شناسى ، ج 3 ، ص 195 .\r\n( 3 ) . ظفرنامه ( شامى ) ، ص 11 .\r\n( 4 ) . ظفرنامه ، ص 246 .\r\n","page_name":" مقدمه 57 ","page_number":57},
  {"content":"\r\n\r\n« . . . تكلّفى در عبارت كرده نشد . . . و از وقوع تكرار كه مترسّلان از آن انديشند مبالاتى چندان نرفت مگر در اشعار . . . كه تكرار در آن همانا بسيار نباشد . . . » « 1 »\r\nو نيز تأكيد دارد كه اگر خوانندهء كتابش ، با نظر تأمل و تدبر مطالبى را كه او دربارهء دلاورىها و شجاعت‌ها و تدابير تيمور دربارهء امور حكومتىاش نوشته است ، مطالعه كند ، يقين خواهد نمود كه آنچه او گفته و نوشته است ، مبالغه نبوده است . « 2 »\r\nشرف الدين على يزدى شروع ظفرنامه را پس از حمد و ستايش خدا و پيامبر برگزيده‌اش با حدود هشتاد بيت از منظومه‌اش كه به بحر تقارب در ذكر فتوحات تيمورى سروده ، آغاز كرده است و بهره‌گيرى از اشعارش را تا انتهاى كتاب بارها تكرار كرده است كه شايد مىخواسته تقليد گونه‌اى از الاوامر العلائيه انجام داده باشد . « 3 »\r\nاو همچنين با توجه به فحواى متن كتاب ، اشعار شعراى بزرگى همچون خيام ، سعدى ، حافظ ، نظامى ، كمال اصفهانى ، خواجه عماد فقيه ، متنبى ، صفى الدين حلى ، ابو فراس حمدانى ، متنبى و . . . را تضمين كرده است .\r\n\r\n7 - م . ظفرنامه از نگاه ديگران\r\nمورخان و نويسندگان پس از شرف الدين على يزدى ، با زبان تمجيد از ظفرنامه ياد كرده‌اند . كمال الدين عبد الرزاق سمرقندى ، كتاب او را چون « درّى جهان‌افروز » وصف كرده و اين بيت را در ستايش كتاب ظفرنامه سروده است :\r\n آفتابست آن كتاب شريف * كز فروغش جهان شود روشن « 4 » \r\nدولتشاه سمرقندى ، شرف الدين على يزدى را قدوة الفضلا و زبدة العرفا خطاب كرده است و با استناد به گفتهء فضلاى هم عصرش مىنويسد كه : « . . . الحق صاف‌تر از\r\n\r\n\r\n","description":"","footnote":"\r\n( 1 ) . همان ، ص 248 .\r\n( 2 ) . ظفرنامه ، ص 1338 .\r\n( 3 ) . تاريخ ادبيات در ايران ، ج 4 ، ص 485 .\r\n( 4 ) . مطلع سعدين و مجمع بحرين ، ج 2 ( 1 ) ، ص 450 .\r\n","page_name":" مقدمه 58 ","page_number":58},
  {"content":"\r\n\r\nآن تاريخ از فضلا هيچ‌كس ننوشته ، اگرچه پركارتر نوشته‌اند ، اما طرفه مجموعه‌اى است ظفرنامه » . « 1 »\r\nمحمد بن خاوند شاه بن محمود معروف به مير خواند نيز ظفرنامه را در فن تاريخ ، از ابتدا تا زمان خودش بىهمتا برشمرده است . « 2 » خواندمير نيز گفتهء جد مادرش‌اش را تكرار كرده و شرف الدين على يزدى را با عنوان « اشرف الفضلا و المحققين و ابلغ الفصحا » توصيف نموده است . « 3 »\r\nظفرنامه شرف الدين على يزدى همواره يكى از منابع نويسندگان و مورخان تاريخ‌ها عمومى بوده است ، كه كتاب‌هاى روضة الصفا ، « 4 » حبيب السير ، « 5 » مطلع سعدين و مجمع بحرين ، « 6 » تاريخ غياثى « 7 » و خلد برين « 8 » از آن جمله‌اند .\r\nبرخى ديگر از نويسندگان ، همچون دولتشاه سمرقندى در نقل استنادات تاريخى عصر تيمور ، به اين كتاب توجه داشته‌اند . « 9 » ميرزا حيدر دوغلات در نگارش بخش‌هاى آغازين كتابش بسيارى از مطالب كتاب خود را از كتاب ظفرنامه ، خلاصه كرده است . « 10 » مولانا عبد اللّه هاتفى جامى نيز تمرنامه خود را از روى كتاب ظفرنامهء شرف الدين على يزدى در 40 هزار بيت در بحر تقارب - همچون شاهنامه - به نظم درآورده است . « 11 »\r\nلطفى هروى ( متوفى پيش از 896 ه . ق ) از مريدان شيخ شهاب الدين خيابانى كه در 99 سالگى فوت كرد ، ظفرنامه را به نظم درآورده است . « 12 »\r\n\r\n\r\n","description":"","footnote":"\r\n( 1 ) . تذكرة الشعرا ، صص 378 - 379 .\r\n( 2 ) . روضة الصفا ، ج 10 ، ص 5423 .\r\n( 3 ) . حبيب السير ، ج 3 ، صص 5 ، 11 ، 15 ، 624 .\r\n( 4 ) . براى مثال ، ر . ك : ج 6 ، صص 4553 ، 4561 ، 4675 ، 4813 ، 5055 .\r\n( 5 ) . براى مثال ، ر . ك : ج 3 ، صص 5 ، 8 ، 263 ، 509 .\r\n( 6 ) . براى مثال ، ر . ك : ج 1 ( 2 ) ، صص 590 - 591 .\r\n( 7 ) . براى مثال ، ر . ك : فصل خامس من سنة 565 - 891 ه . ق ؛ 1285 - 1486 م ، صص 155 ، 165 ، 215 .\r\n( 8 ) . براى مثال ، ر . ك : روضه ششم و هفتم ، ص 207 .\r\n( 9 ) . تذكرة الشعرا ، صص 302 ، 309 ، 379 .\r\n( 10 ) . براى مثال ، ر . ك : تاريخ رشيدى ، صص 73 - 77 ، 623 .\r\n( 11 ) . فهرست كتابخانهء آستان قدس رضوى ، ج 10 ، ص 76 .\r\n( 12 ) . فهرستوارهء كتاب‌هاى فارسى ، ج 2 ، صص 1019 - 1020 .\r\n","page_name":" مقدمه 59 ","page_number":59},
  {"content":"\r\n\r\nدر پايان سده يازدهم هجرى قمرى ، محمد افضل بخارايى كتاب توزوك تيمورى را - كه منصوب به تيمور و ترجمهء ساختگى ابو طالب حسينى تربتى است - ، با كتاب ظفرنامه مقابله و اصلاحاتى در آن انجام داده است . « 1 »\r\n\r\n8 - م . تحريرها و خلاصه‌هاى ظفرنامه\r\nبراى اولين بار سلطان احمد بن خاوند شاه حسينى به دستور بديع الزمان تيمورى ( فرزند سلطان حسين بن منصور بن بايقرا ) كتاب ظفرنامه را خلاصه كرد . « 2 » عبد الستار لاهورى - فرزند قاسم - در سال 1024 قمرى به فرمان جهانگير گوركانى خلاصه‌اى از كتاب شرف الدين على يزدى تهيه كرد . او آيات قرآنى ، احاديث ، استعارات دور از ذهن ، عبارات مبهم و قوافى و سجع‌هاى ناخوش‌آهنگ را از متن ظفرنامه حذف كرد . « 3 »\r\nج . داوسون « 4 » در كتاب تاريخ هند به روايت تاريخ‌نگاران آن ديار « 5 » در اقتباس‌ها و نوشته‌هايش دربارهء سلسلهء تغلغيان هند و حضور تيمور در هند از كتاب خلاصهء عبد الستار لاهورى استفاده كرده است . دانكن فوربز « 6 » بر اين عقيده است كه عبد الستار با حذف اشعار و افزودن رواياتى ديگر ، علاوه بر غناى كتاب ، به گونه‌اى حيرت‌آور به اصلاح و بهبود كتاب ظفرنامه پرداخته است . « 7 » در قرن دوازدهم هجرى ، روح اللّه منشى ، گزيده‌اى از ظفرنامه با حذف اشعار و ابيات عربى تهيه كرد و نام آن را تاريخ پسنديده نام نهاد . « 8 »\r\n\r\n\r\n","description":"","footnote":"\r\n( 1 ) . فهرست نسخه‌هاى خطى دانشكدهء الهيات و معارف اسلامى دانشگاه مشهد ، ج 1 ، صص 199 - 200 .\r\n( 2 ) . فهرست مشترك نسخه‌هاى خطى فارسى پاكستان ، ج 6 ، ص 4351 .\r\n( 3 ) . ادبيات فارسى بر مبناى استورى ، ج 2 ، صص 736 - 737 ؛ فهرستوارهء كتاب‌هاى فارسى ، صص 1020 ، 1767 ، 2091 .\r\n( 4 ) .  J . Dowson . \r\n( 5 ) .\r\n The History of India astold by Its Own Historians . \r\n( 6 ) .  Dancan Forbes . \r\n( 7 ) . ادبيات كلاسيك فارسى ، ص 341 .\r\n( 8 ) . فهرست كتابخانهء مجلس شوراى ملى ، ج 11 ، ص 87 .\r\n","page_name":" مقدمه 60 ","page_number":60},
  {"content":"\r\n\r\nكتابى هم با عنوان ظفرنامه از مظفر بن حسين يزدى - كه خود را از ملازمان تيمور گوركانى قلمداد كرده است - در دست است كه بيشتر عبارات و وقايع آن كتاب ، مشابه ظفرنامه شرف الدين على يزدى است . « 1 »\r\n\r\n9 - م . ترجمه‌ها و چاپ‌هاى ظفرنامه\r\nكهن‌ترين ترجمهء موجود از ظفرنامه ترجمه‌اى به زبان ازبكى است كه در قرن 10 هجرى ، به دستور كوچ كونحى خان ( 916 - 932 ه . ق ) توسط محمد على بن درويش على بخارى ظفرنامه به زبان ازبكى ترجمه شد . همچنين طى سال‌هاى 1822 تا 1823 م ترجمه مختصر ديگرى در شهر خيوه توسط خداى بردى ابن قوش محمد صوفى الخيوقى انجام شد . « 2 » همچنين حافظ محمد بن احمد العجمى ظفرنامه را به تركى ترجمه كرد . « 3 »\r\nترجمه ظفرنامه به زبان فرانسه ، براى نخستين بار توسط پتى دلاكروآ با عنوان تاريخ تيمور در سال 1722 م چاپ شد . « 4 » ج ، داربى با استفاده از متن فرانسه ، ظفرنامه را به انگليسى ترجمه و در شهر لندن در سال 1723 م منتشر كرد ، كه با اين ترجمه كتاب ظفرنامه در اروپا مشهور و مورد استفادهء گسترده قرار گرفت . « 5 »\r\nترجمهء ايتاليايى اين كتاب را برادوتى انجام داده است و بخش‌هاى گوناگونى از كتاب مربوط به لشگركشى تيمور به هندوستان ، اردوى جوجى ، لشكركشى تيمور عليه توقتميش خان به انگليسى و روسى ترجمه شده است . « 6 »\r\n\r\n\r\n","description":"","footnote":"\r\n( 1 ) . فهرست نسخه‌هاى خطى كتابخانهء آيت اللّه العظمى نجفى مرعشى ، ج 5 ، ص 51 ؛ ج 11 ، ص 284 .\r\n( 2 ) . مقدمهء اورونبايف بر چاپ فاكسيميلهء ظفرنامه ، ص 10 .\r\n( 3 ) . كشف الظنون ، ج 1 ، ص 266 ؛ ج 2 ، ص 134 .\r\n( 4 ) .\r\n Histoire de Timur - Bec , Connu sous Le nom du Grand TamerLan , Traduite en Francais par feu M . petis de la Croix . . . , t . I - IV , DeIf , 1722 . \r\n( 5 ) . ادبيات كلاسيك فارسى ، ج 340 .\r\n( 6 ) . مقدمه اورونبايف بر چاپ فاكسيميله ظفرنامه ، ص 10 .\r\n","page_name":" مقدمه 61 ","page_number":61},
  {"content":"\r\n\r\nدر سال‌هاى 1887 - 1888 م ، متن فارسى ظفرنامه توسط مولوى محمد اللّه داد به صورت چاپ سنگى در كلكته به چاپ رسيد . « 1 »\r\nپس از آن ، در سال 1336 خورشيدى محمد لوى عباسى براساس نسخهء چاپ سنگى مولوى محمد اللّه داد و نسخه‌اى كه در عصر مصنف نوشته شده « 2 » ظفرنامه را تصحيح و در دو مجلد عرضه كرد و وعدهء چاپ مقدمه ( تاريخ جهانگير ) يادداشت‌ها و نمايه‌هاى ظفرنامه را - كه تاكنون به چاپ نرسيده است - به آينده موكول كرد ؛ اين كتاب به سرمايه انتشارات امير كبير به چاپ رسيد .\r\nدر سال 1972 ميلادى عصام الدين اورونبايف ، ايرانشناس اوزبكى با استفاده از دستنويس شمارهء 4472 انيستوى خاورشناسى فرهنگستان علوم جمهوررى شوروى سوسياليستى اوزبكستان - كه در سال 1038 ه . ق استنساخ شده است - به صورت نسخه برگردان كتاب تاريخ جهانگير و ظفرنامه را به چاپ رسانيد ؛ اين نسخه حدودا 12 صفحه افتادگى دارد و سهوهايى از قبيل عدم نگارش عناوين ، از قلم افتادگىها و جابجايى برخى جمله‌ها و عدم نوشتن كلمات نظم ، بيت و . . . - كه مربوط به كاتب مىباشد - ديده مىشود .\r\nاورونبايف براى رفع نواقص مذكور ضمن مقابله با چاپ تهران ( محمد لوى عباسى ) ، از نسخ شماره 1 / 1520 ( تاريخ كتابت 1013 ه . ق ) ، 5372 ، 1 / 5359 ( كتابت 1232 ه . ق ) ، 1 / 1517 ( كتابت 1225 ه . ق ) ، 1 / 1710 ، كه در انيستوى خاورشناسى ابو ريحان بيرونى نگهدارى مىشوند ، استفاده كرده است .\r\n\r\n10 - م . نسخ مورد استفاده در تصحيح جديد\r\nالف - 10 - م . نسخه اساس كتاب حاضر متعلق به كتابخانهء مجلس شوراى\r\n\r\n\r\n","description":"","footnote":"\r\n( 1 ) .\r\n The zafarnamah , by maulana sharafuddin ( sic ) , Ali of yazdi , Ed . by : Maulawi muhammad Ilahdad . Vol I - II . 1887 - 1888 . \r\n( 2 ) . عباسى در مقدمهء كتابش هيچ اشاره‌اى به مشخصات كتابشناسى و نسخه‌شناسى ، نسخهء مورد استفاده‌اش ، نكرده است .\r\n","page_name":" مقدمه 62 ","page_number":62},
  {"content":"\r\n\r\nاسلامى است كه به شماره 4989 در اين كتابخانه نگهدارى مىشود . خط اين نسخه نستعليق ، كاتب محمد بن حاجى حسن بن سلغر شاه ، تاريخ پايان كتابت 26 شوّال 867 ه . ق ؛ اين نسخه 478 برگ است با كاغذ اصفهانى و جلد تيماج مقوايى مشكى وسط و چهار گوشه گل و بوته ، سرلوح زر مينا و عناوين با شنگرف نوشته شده است . « 1 » با توجه به قدمت اين نسخه در متن حاضر به عنوان اساس انتخاب و علامت « س » براى آن در نظر گرفته شد .\r\nب - 10 - م . نسخهء فاكسيميله ظفرنامه كه در سال 1972 م توسط اورنبايف به چاپ رسيده است . كه با علامت « الف » در پاورقىها مشخص شده است .\r\nج - 10 - م . كتاب چاپ ظفرنامه تصحيح محمد لوى عباسى كه در پاورقىها با علامت « ع » مشخص شده است .\r\nهمچنين وقايع سال 801 ه . ق و رويدادهاى مربوط به حمله تيمور به هند با كتاب سعادت‌نامه تصحيح استاد ايرج افشار مقابله شده است .\r\nبراى سهولت در دست‌يابى به تاريخ وقايع ، رويدادها براساس شروع هر سال تفكيك و ارائه شده است ؛ نمايه‌هاى كتاب نيز براساس متن تهيه شده است و براى پرهيز از افزايش صفحات از استخراج نمايه مقدمه و يادداشتها صرف‌نظر شد .\r\nن )\r\n\r\n[ 3 - 
  ] سخن آخر\r\nهرچند تصحيح اين كتاب در تابستان سال 80 به پيشنهاد استاد گرانمايه و فقيد دكتر عبد الحسين نوايى شروع شد ، اما پس از استنساخ و تصحيح كتاب و به هنگام دريافت حروفچينى ، از همراهى استاد عزيزم محروم ماندم و بار سنگين ادامهء كار ، از سوى مركز پژوهش كتابخانهء مجلس به عهدهء اين‌جانب واگذار شد ؛ علاوه بر نمونه‌خوانى متن ، پيگير نگارش مقدمه و تهيهء يادداشت‌هاى مناسب براى درك بهتر متن برآمدم « 2 » و به يارى خدا توانستم پس از هفت سال از شروع كار و چهار سال پس\r\n\r\n\r\n","description":"","footnote":"\r\n( 1 ) . فهرست كتابخانهء مجلس شوراى ملى ، ج 14 ، ص 281 .\r\n( 2 ) . چند يادداشت كه به هنگام استنساخ استاد دكتر نوايى متذكر شده بودند ، به نام ايشان ثبت است .\r\n","page_name":" مقدمه 63 ","page_number":63},
  {"content":"\r\n\r\nاز فوت استاد عبد الحسين نوايى ، اين اثر ارزشمند قرن نهم را فراروى پژوهشگران و مصححان و اديبان و مورخان ايران‌زمين قرار دهم ؛ بىشك در ارائهء اين اثر ، اگر دعاى استاد فقيد و همراهى عزيزان ارجمند و دوستان گرانمايه نبود ، هيچگاه موفق به چاپ آن نمىشدم .\r\nنخست از محقّق گرانمايه آقاى على اوجبى ، رئيس وقت مركز پژوهش كتابخانه موزه و مركز اسناد مجلس شوراى اسلامى ، سپاسگزارم كه زمينهء چاپ اين اثر را در مركز پژوهش فراهم نمودند .\r\nرفع برخى از مشكلات و دستيابى به مآخذ برخى اشعار و امثال عربى با كمك محققان ارجمند آقايان بهروز ايمانى و محمد باهر صورت گرفت .\r\nحروفچينى متن را آقاى رضا على محمدى و خانم فاطمهء بوجار به عهده داشتند و صفحه‌آرايى آن را آقاى محمود خانى انجام دادند .\r\nدر نمونه‌خوانى متن و نمايه‌ها از همكارى علمى آقاى دكتر عبد الحسين مهدوى و سركار خانم سيده زيبا بهروز بهره بردم .\r\nمساعدت‌هاى رؤساى پيشين و فعلى كتابخانه ، موزه و مركز اسناد مجلس شوراى اسلامى حجة الاسلام و المسلمين جناب آقاى دكتر محمد على احمدى ابهرى و جناب آقاى دكتر رسول جعفريان نيز در چاپ و نشر اين كتاب ، شايان سپاسگزارى و تقدير است .\r\nزحمات جناب آقاى كاظم آل رضا ، نيكى ايوبى ، سيد ابراهيم حسينىنژاد ، خانم مهرى خليلى در آماده‌سازى و انتشار اثر ، شايسته تشكر و قدردانى است .\r\nپيگيرىهاى مداوم محقق گرانمايه و دوست ارجمندم آقاى بهروز ايمانى در توليد كتاب حقا ستودنى است .\r\nسيد سعيد ميرمحمّد صادق\r\nپاييز 1387\r\n\r\n","description":"","footnote":"","page_name":" مقدمه 64 ","page_number":64},
  {"content":"\r\n\r\n\r\nتاريخ جهانگير\r\nتأليف شرف الدّين على يزدى ( درگذشتهء 858 ه . ق )\r\nتصحيح و تحقيق سيّد سعيد ميرمحمّد صادق و دكتر عبد الحسين نوايى\r\n\r\n","description":"","footnote":"","page_name":" 1 ","page_number":65},
  {"content":"\r\n . \r\n","description":"","footnote":"","page_name":" 2 ","page_number":66},
  {"content":"\r\n\r\n\r\nمقدمه\r\nافتتاح تاريخ جهاندارى و ابتداى نامهء ظفر و بختيارى ، حمد و سپاس حضرت پادشاهى تواند بود كه بر مقتضاى  قُلِ اللَّهُمَّ مالِكَ الْمُلْكِ  « 1 » ساحت مملكتش از سمت تغيّر و زوال محروس و مصون است و عرصهء بارگاهش از وصمت انتقال محفوظ و مأمون .  تُؤْتِي الْمُلْكَ مَنْ تَشاءُ  « 2 » نعت جلال احديّت اوست و  تَنْزِعُ الْمُلْكَ مِمَّنْ تَشاءُ  « 3 » وصف بقاى مملكت او .\r\n[ نظم 
  ]\r\n زمين تا آسمان خورشيد تا ماه * به تركستان فضلش هندوى راه\r\nبه عزم خاك‌بوسش قاف تا قاف * كمر بسته كله‌داران اطراف \r\nعظمت كبريايش مبرّا از تنازع مشارك و معارض و جلال جبروتش معرّا از دعوى مخالف و منازع . ملكى كه سلاطين روزگار بر درگاه عزّتش روى عجز و افتقار بر خاك مذلّت و انكسار نهاده‌اند و خواقين گردون اقتدار بر آستان عتبهء الوهيّتش دست تضرّع و سؤال و تخشّع و ابتهال گشاده .\r\nجبّارى [ كه 
  ] ترك جنگجوى بهرام را كه شحنهء پنجم است به يزك‌دارى عظمتش موسوم گردانيده و هندوى تندخوى كيوان را كه چوبك‌زن بام هفتم ايوان است ، به\r\n\r\n\r\n","description":"","footnote":"\r\n( 1 ) . آل عمران / 26 .\r\n( 2 ) . آل عمران / 26 .\r\n( 3 ) . آل عمران / 26 .\r\n","page_name":" 3 ","page_number":67},
  {"content":"\r\n\r\nطلايه‌گردى سرادق سلطنت مقرر ساخت و خورشيد جمشيدوش - كه در كرتهء زركش است - بر تختگاه طارم چهارم افشا داد و تير دبير را ناظر ايوان ابداعيان  كُنْ فَيَكُونُ  « 1 » و مشرف ديوان   ن وَ الْقَلَمِ وَ ما يَسْطُرُونَ   « 2 » گردانيد .\r\n[ نظم 
  ]\r\n نه گردنكشان را بگيرد به فور * نه عذرآوران را براند به جور\r\n1 سر پادشاهان گردن‌فراز * به درگاه او بر زمين نياز\r\nمر او را رسد كبريا و منى * كه ملكش قديم است و ذاتش غنى \r\nعتبهء بارگاه كمالش از آن رفيع‌تر ، كه بريد فكر و وهم به پيرامن شادروان عظمت او تواند گرديد و آستان درگاه جلالش از آن منيع‌تر كه جاسوس خيال و فهم به حوالى ساحت آن توان رسيد .\r\n[ نظم 
  ]\r\n پادشهان بر در تعظيم او * دست برآورده به حكم سؤال\r\nعزّ عزيز احد لا يزال * جلّ جليل صمد لا يزال \r\nو امداد صلوات مطهّرات و اعداد تحيات مقدّسات كه صدر صحيفهء آن به طغراى  إِنَّ اللَّهَ وَ مَلائِكَتَهُ يُصَلُّونَ عَلَى النَّبِيِّ  « 3 » موشّح و مزيّن باشد .\r\n[ بيت 
  ]\r\n نورش از مشعلهء پرتو قدس ملكوت * فيضش از قايمهء عرش جلال جبروت \r\nنثار درگاه و ايثار بارگاه سلطان سلاطين تاج و تخت ، محرم حرم « لى مع اللّه وقت » 2 كه علم دولت « آدم و من دونه تحت لوائى » 3 بر سمك و سماك افراخته و سايهء عصابهء « بعثت الى الاسود و الاحمر » 4 بر مفارق شش جهت هفت اقليم انداخته و كوس سلطنت جهانگيرش بر كنگرهء عاليهء  وَ رَفَعْنا لَكَ ذِكْرَكَ  « 4 » مىزنند و آوازهء « كنت نبيّا و آدم بين الماء و الطّين » 5 از نشيب خاك به ذروهء رفيع افلاك رسانيده و بيرق دولت ابدى و سنجق سعادت سرمدى « انا نبّى السّيف » 6 از فوق طارم اعلى گذرانيده .\r\n\r\n\r\n","description":"","footnote":"\r\n( 1 ) . يس / 82\r\n( 2 ) . قلم / 1 .\r\n( 3 ) . احزاب / 56 .\r\n( 4 ) . انشراح / 4 .\r\n","page_name":" 4 ","page_number":68},
  {"content":"\r\n\r\n[ بيت 
  ]\r\n باج‌ستان ملوك تاج‌ده انبيا * شحنهء هشتم بهشت خسرو مالك رقاب \r\nآنكه زمزمهء رسالتش كسرى در كار كسرى افكنده و غلغلهء جلالتش قصر قيصر را درهم شكسته ، براق برق‌پيماى او كارخانهء فلك را زير پى كرده و دست ابرآساى او نام حاتم طى كرده .\r\n[ نظم 
  ]\r\n شهنشاه سرير  قابَ قَوْسَيْنِ  « 1 » * امام انبيا سلطان كونين\r\nسوار عرصهء ميدان تحقيق * كه برد از هردو عالم گوى توفيق\r\nملايك خاشه‌روب بارگاهش * سليمان كمترينى از سپاهش\r\nسرير عرش را نعلين او تاج * امين وحى و صاحب سرّ معراج \r\nدوست‌نواز  إِنَّا أَرْسَلْناكَ شاهِداً  « 2 » دشمن‌گداز  أَرْسَلَ رَسُولَهُ بِالْهُدى  « 3 » كه ملازمان درگاه و چاوشان بارگاهش به ضرب تيغ آبدار  فَاقْتُلُوا الْمُشْرِكِينَ  « 4 » و زخم سنان آتش‌بار  وَ أَنْذِرْ عَشِيرَتَكَ الْأَقْرَبِينَ  « 5 » روى زمين را از غبار كفر و شرك پاك گردانيده و اين سرگردانان بيداى ضلالت و گم‌گشتگان صحراى جهالت را به نور  الْيَوْمَ أَكْمَلْتُ لَكُمْ دِينَكُمْ  « 6 » رسانيده .\r\n[ نظم 
  ]\r\n آن شاه ابطحى كه سليمان گداى اوست * تعظيم مروه و عرفات از صفاى اوست\r\nآدم كه او مقدّمة الجيش اصفياست * خاشاك‌روب بارگه اصطفاى اوست\r\nجام جهان‌نماى زراندود آفتاب * يك تابدان ز بارگه كبرياى اوست\r\nآيينهء سكندر و تاريكى خضر * روى چو ماه و گيسوى خورشيدساى اوست\r\nتا پنج وقت نوبت شاهى او زدند * صد كسرى و سكندر و خاقان گداى اوست\r\nمقصود از آفرينش اين چرخ نيلگون * فرّ هماى دولت بىمنتهاى اوست\r\nطاووس بوستان رسالت كه جبرئيل * هنگام وحى بلبل دستان‌سراى اوست \r\n\r\n\r\n","description":"","footnote":"\r\n( 1 ) . اشاره است به آيهء 8 و 9 / سورهء نجم :   ثُمَّ دَنا فَتَدَلَّى فَكانَ قابَ قَوْسَيْنِ أَوْ أَدْنى .  \r\n( 2 ) . احزاب / 45 .\r\n( 3 ) . توبه / 33 .\r\n( 4 ) . توبه / 5 .\r\n( 5 ) . شعراء / 214 .\r\n( 6 ) . مائده / 3 .\r\n","page_name":" 5 ","page_number":69},
  {"content":"\r\n\r\nعالى حضرتى كه پايهء نبوّتش در مدارج علوّ و معارج سموّ به مرتبه‌اى رسيده كه آدم صفى و ابراهيم خليل - صلوات اللّه و سلامه عليهما - به يمن نبوّت او پاى افتخار بر تارك گنبد دوّار نهاده‌اند و سليمان و داود و يوسف صدّيق - عليهم السلام - به ميامن اخوّت او به تاج عزّت و تخت مملكت سزاوار شده‌اند . عيسىّ مريم چون به بشارت مقدم مباركش نداء  وَ مُبَشِّراً بِرَسُولٍ يَأْتِي مِنْ بَعْدِي اسْمُهُ أَحْمَدُ  « 1 » در اقطار آفاق درداد ، دم جانبخش داده  وَ أُحْيِ  « 2 »  الْمَوْتى بِإِذْنِ اللَّهِ  « 3 » بستاد .\r\n عيسى به مقدم تو به ايّام مژده داد * وز يمن آن نفيس نفس جان به مرده داد \r\nموسى كليم اعتصام « اللّهمّ اجعلنى من امّة محمّد » 7 در فتراك دولت ابد پيوند او زد ، او را سعادت يد بيضا دست داد .\r\n[ نظم 
  ]\r\n محمد نور چشم اهل بينش * گل بستان‌سراى آفرينش\r\nكه جمله سروران را سرور آمد * چو تاج از هردو عالم بر سر آمد \r\nصلوات اللّه عليه و عليهم اجمعين و بر آل و اصحاب و اولاد و احفاد او كه صدرنشينان مسند اجتبا و برگزيدگان عرصهء  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  « 4 » اند و اصحاب و اشياع و اتباع و انصار او كه تركتازان ميدان حقيقت و پاكبازان مضمار طريقت‌اند ، على الخصوص قدوهء اخيار و صفوت ابرار  ثانِيَ اثْنَيْنِ إِذْ هُما فِي الْغارِ  « 5 » رفيق شفيق صديق عتيق امير المؤمنين ابو بكر الصّديق ، رضى اللّه تعالى عنه .\r\n[ بيت 
  ]\r\n در معرضى كه دم ز سخا و وفا زنند * آن كيست كاو موافق صدّيق اكبر است \r\nو قاتل عبدهء ود و سواع ، معين منصب خلافت به اجماع ، فاروق خطا از صواب امير المؤمنين عمر بن الخطّاب ، رضى اللّه تعالى عنه .\r\n\r\n\r\n","description":"","footnote":"\r\n( 1 ) . صفّ / 6 .\r\n( 2 ) . متن : يحيى .\r\n( 3 ) . آل عمران / 49 .\r\n( 4 ) . شورى / 23 .\r\n( 5 ) . توبه / 40 .\r\n","page_name":" 6 ","page_number":70},
  {"content":"\r\n\r\n[ بيت 
  ]\r\n خورشيد دين بر اوج كمال آن زمان رسيد * كانداخت سايه بر سر اسلاميان عمر \r\nو جامع آيات قرآن و صاحب حلم و حيا فى كل حين و اوان ، امير المؤمنين عثمان بن عفان - رضى اللّه تعالى عنه -\r\n[ بيت 
  ]\r\n چو گفتم مه و تير و ناهيد را * ببايد صفت كرد خورشيد را \r\nامام با حشمت و وقار ، مالك دلدل و ذوالفقار ، منشوردار   هَلْ أَتى   « 1 » مشهور ديار « لا فتى » 8 محرم راز درون و بيرون ، تشريف يافتهء « انت منّى بمنزلة هارون » 9 امير المؤمنين و امام المتقين و يعسوب الدين ، اسد اللّه الغالب على بن ابى طالب .\r\n[ نظم 
  ]\r\n نبى را وصى و خدا را ولى * على بود بىشكّ و شبهت على\r\nاز آن وجه رويش چو خورشيد بود * كه از چارمين آسمان رخ نمود \r\n* * *\r\n آن‌كس كه علم و حلم و حيا ختم شد بر او * عم‌زادهء محمّد و شير خدا علىست \r\n- رضى اللّه تعالى عنه - و قرّة عين الرسول و فلذة كبد البتول ، گوشواران عرش برين و جگرگوشگان رسول ربّ العالمين .\r\n[ بيت 
  ]\r\n كزو و از اين كار دين شد تمام * كه بر هردو بادا درود و سلام \r\nعمّين بزرگوار سيّد ابرار و سند اخيار ، خيمهء شرع را عماد و خانهء دين را اساس ، امير المؤمنين حمزه و عباس و بر ارواح مطّهرهء عشرهء مبشّرهء او كه مسند خلافت به پرتو وجود ايشان آراسته و بساط معدلت به ميامن سعى ايشان پيراسته است و مالكان ازمّهء حلّ و عقد و حاكمان اعنّهء قبض و بسط ، - رضوان اللّه عليهم اجمعين -\r\nامّا بعد ، بر رأى سلاطين كشورگشاى و خسروان عالم‌آراى كه رؤوس منابر و\r\n\r\n\r\n","description":"","footnote":"\r\n( 1 ) . دهر ( انسان ) / 1 .\r\n","page_name":" 7 ","page_number":71},
  {"content":"\r\n\r\nوجوه دنانير به نام و نشان ايشان مفتخر و سرافراز است . پوشيده نماند كه مقصود كلّى از ايجاد كونين و آفرينش ثقلين ، وجود طايفه‌اى است كه مسجود ملايك و محسود  مُتَّكِئِينَ فِيها عَلَى الْأَرائِكِ  « 1 » اند ، اعنى انسان كامل كه وجود ايشان سبب انتظام عالم و موجب التيام بنى آدم است و خلاصهء انسان دو طايفه‌اند : اوّل انبيا و رسل - صلوات اللّه و سلامه عليهم اجمعين - كه به نور دعوت  ادْعُ إِلى سَبِيلِ رَبِّكَ بِالْحِكْمَةِ وَ الْمَوْعِظَةِ الْحَسَنَةِ  « 2 » روى زمين را از غبار كفر و شرك پاك گردانيدند و به زيور اسلام و ايمان متحلّى و متجلّى ساخته  إِنَّ الَّذِينَ سَبَقَتْ لَهُمْ مِنَّا الْحُسْنى  « 3 » .\r\nديگر پادشاهان دين‌پرور و سلاطين عدل‌گستر كه سايهء آفريدگار و خليفهء پروردگارند ، حيث قال جلّ جلاله و عمّ نواله  يا داوُدُ إِنَّا جَعَلْناكَ خَلِيفَةً فِي الْأَرْضِ فَاحْكُمْ بَيْنَ النَّاسِ بِالْحَقِّ  « 4 » كه به قوّت بازوى  إِنْ يَنْصُرْكُمُ اللَّهُ فَلا غالِبَ لَكُمْ  « 5 » عرصهء جهان را در كنف امن‌وامان و ظلال عدل و احسان آرام مىدهند و به نصّ  وَ أَنْزَلْنَا الْحَدِيدَ فِيهِ بَأْسٌ شَدِيدٌ وَ مَنافِعُ لِلنَّاسِ  « 6 » دست قوى از ضعيف كوتاه مىگردانند و داد مظلوم از ظالم مىستانند . لاجرم كلام مجيد آسمانى و تنزيل حميد فرقانى كه اعظم معجزات محمّدى و اوضح براهين احمدى است و به صفت « أوتيت جوامع الكلم » 10 متّصف به سه قسم منقسم مىشود : اوّل علم توحيد الهى احدى ، دويم احكام شريعت محمدى - صلوات اللّه و سلامه عليه - سيوم تواريخ رسل و انبيا و سلاطين و خلفا ، چنانچه ثلثى از مقاصد   كِتابٍ مَكْنُونٍ لا يَمَسُّهُ إِلَّا الْمُطَهَّرُونَ   « 7 » دانستن احوال متقدمان و كيفيت مبدأ و معاد و خروج و ظهور ايشان است و آنكه در هر قرنى صاحب‌قرانى در عرصهء عالم بر اولاد بنى آدم ملك و مالك مىگردد كه فرق مباركش به تاج  إِنِّي جاعِلٌ فِي الْأَرْضِ خَلِيفَةً  « 8 » مفتوح است و قامت استقامتش به تشريف  جَعَلْناكُمْ خَلائِفَ فِي الْأَرْضِ  « 9 » مشرّف و مزيّن ، تا به ميامن وجود ايشان اركان دين و دولت به صفت عدل و نصفت استحكام پذيرد و بنيان ملك و ملّت به\r\n\r\n\r\n","description":"","footnote":"\r\n( 1 ) . كهف / 31 .\r\n( 2 ) . نحل / 125 .\r\n( 3 ) . انبياء / 101 .\r\n( 4 ) . ص / 26 .\r\n( 5 ) . آل عمران / 160 .\r\n( 6 ) . حديد / 25 .\r\n( 7 ) . واقعه / 78 و 79 .\r\n( 8 ) . بقره / 30 .\r\n( 9 ) . يونس / 14 .\r\n","page_name":" 8 ","page_number":72},
  {"content":"\r\n\r\nقوّت و ضبط و سياست ايشان قرار و آرام گيرد و در اين مدّت مديد و عهد بعيد كه « 1 » عرصهء ربع مسكون و فضاى نجد و هامون به وجود سلاطين دين‌پرور و خواقين دادگستر ، زيب و زينب يافته ، خلعت امتياز بر قامت استعداد آن دو نفر چست آمده است كه به قوّت بازوى دليرى و صولت شجاعت و جهانگيرى ، مساعى جميلهء ايشان در تقويت دين اسلام و تمشيت اوامر و احكام ، فهرست دواوين سلاطين روزگار و ديباچهء تواريخ خواقين ذوى الاقتدار بوده‌اند و به حسن تدبير صايب و ضرب شمشير ثاقب ، عرصهء آفاق ، بالطول و العرض در تحت تصرّف و تسخير درآورده‌اند : اوّل اسكندر ذوالقرنين 11 كه كلام ربانى و تنزيل سبحانى از حال او خبر مىدهد كه   وَ يَسْئَلُونَكَ عَنْ ذِي الْقَرْنَيْنِ قُلْ سَأَتْلُوا عَلَيْكُمْ مِنْهُ ذِكْراً إِنَّا مَكَّنَّا لَهُ فِي الْأَرْضِ   « 2 » و خروج و ظهور او در دور نيّر اعظم بود ؛ ديگر حضرت سلطان غازى نويان ، امير پادشاه‌نشان و خسرو صاحب‌قران ، قطب الملة و الدنيا و الدين امير تيمور گوركان ، انار اللّه برهانه و اعلى فى فراديس الجنان مكانه .\r\n[ بيت 
  ]\r\n خداوند روم و خداوند چين * خداوند ايران و توران‌زمين \r\nكه به ارخاء عنان و سرعت ركاب  تَمُرُّ مَرَّ السَّحابِ  « 3 » تمام روى زمين در زير نگين درآورد .\r\n[ بيت 
  ]\r\n دبدبهء سلطنتش شد بلند * ولوله در گوش فريدون فكند \r\nو ظهور خروج او در نوبت نيّر اصغر يعنى دور قمر و نسل مبارك مرد و از ذرّيّهء يافث بن نوح - عليه السلام - خسروى كه در هدايت ابهّت جهانبانى و مصالح امور كشورستانى از شاهان عصر ممتاز بود و در تربيت اقاصى و ادانى بر ملوك عالم سرافراز ، عدلش به سياست مقرون و قهرش به لطف ممزوج .\r\n\r\n\r\n","description":"","footnote":"\r\n( 1 ) . متن : كه در .\r\n( 2 ) . كهف / 83 و 84 .\r\n( 3 ) . نمل / 88 .\r\n","page_name":" 9 ","page_number":73},
  {"content":"\r\n\r\n[ نظم 
  ]\r\n فريدون و كيخسرو نامدار * منوچهر و اسكندر كامگار\r\nنبودند در عهد آن پادشاه * و گرنه شدندى ورا خاك راه \r\nزبان تيغ بىدريغش مفسّر آيات فتح و ظفر و لمعان سنان فتنه نشانش ، نگاهبان رخنهء خوف و خطر . درگاه عالم پناهش قبلهء ارباب حاجات و حريم بارگاه كيوان اشتباهش كعبهء اصحاب مهمّات .\r\n[ نظم 
  ]\r\n درگهش قبلهء حاجات خلايق بودى * حضرتش ملجأ ارباب حقايق بودى\r\nهركجا ذكر سلاطين به فضايل رفتى * فضل بىمنت او بر همه سابق بودى \r\nچمن دولت و اقبال ، خضرت عيش از جنت‌سراى حضرت او يافتى و گلشن ظفر و نصرت ، نضرت از طراوت تيغ آبدار او گرفتى . در اوايل زمان شجاعت و جهانگيرى و عنفوان ايّام شهامت و دليرى كه عنان عزيمت به تسخير بلاد و تنسيق عباد مصروف و معطوف فرموده بود و در عرصهء جهانگيرى ثبات قدم نموده ، كمر جهانبانى بر ميان بسته و خود كشورستانى بر سر نهاده باوجود كثرت اعدا قوّت خصما بعده  فَلَنَأْتِيَنَّهُمْ بِجُنُودٍ لا قِبَلَ لَهُمْ بِها  « 1 » ، به اندك زمانى عرصهء جهان در قيد تسخير درآورده گردنكشان را در ربقهء عهد و پيمان اسير گردانيد .\r\n[ نظم 
  ]\r\n خدا هركه را سرفرازى دهد * مپندار كان را به بازى دهد\r\nكه آن‌كس سزاوار شاهى بود * كه منظور « 2 » لطف الهى بود \r\nهنوز صورت مصلحتى بر لوح ضمير مرتسم نفرموده بود كه سعود سماوى به عزم استقبال اجتماع نموده ، اتمام آن را انجاح دادندى و نيرنگ استخلاص مملكتى بر صحيفهء خاطر ننگاشته كه ملهم صواب ، حصول آن را قبول تلقّى نموده بودى . دشمنان جنگجوى را به حسن تدبير در دام مطاوعت و متابعت اسير گردانيد\r\n\r\n\r\n","description":"","footnote":"\r\n( 1 ) . نمل / 37 .\r\n( 2 ) . متن : منصور ؛ تصحيح قياسى .\r\n","page_name":" 10 ","page_number":74},
  {"content":"\r\n\r\nو مخالفان تندخوى را به حبايل سلب ، در قيد انقياد مطيع و منقاد ساخت . هركه قدم خلاف بر جادهء معارضه و مقابله نهادى يا از قبول اطاعت او سركشيدى نصّ قاطع  فَخُذُوهُمْ وَ اقْتُلُوهُمْ حَيْثُ ثَقِفْتُمُوهُمْ  « 1 » بر ايشان خوانده ، اولاد و احفاد و اتباع و اشياع او را از روى زمين معدوم ساختى و هركه پاى مطاوعت بر بساط متابعت نهاده ، سبيل اطاعت او مسلوك داشتى به دولت سلطنت و سرير ايالت مشرّف شدى .\r\n[ بيت 
  ]\r\n آن جهاندارى كه هر كز طاعتش سر بركشيد * روزگارش خطّ خذلان تا ابد بر سر كشيد \r\nقهرمانى كه به يك نايرهء غضب پادشاهانه كه برافروختى شهرى را به قهر آن بسوختى و به يك اشارت خسروانه كه بفرمودى دريا را هامون و صحرا را جيحون ساختى و فضاى معركه ، از موج خون همرنگ طبرخون كردى . اژدهاى چرخ اخضر از سهم خدنگ مار پيكرش زبان به زنهار گشادى و شير گردون از تاب آتش سنان آبدارش در گرداب التهاب و اضطراب افتادى . اكاسرهء عهد و زمان و قياصرهء عصر و اوان از ابتداى بلغار و سقسين تا انتهاى چين و ماچين از صدمهء قهر او چون بيد لرزان و سكّان جابلقا و جابلسا از صلابت او چون وهم ترسان .\r\n[ بيت 
  ]\r\n آن جهان‌بخش جوان‌بخت كه از هيبت او * باد بر غنچه نيارد كه كند پرده‌درى \r\nالذى دانت بقربته الروم و استهانت بهيبته الترك و الروم . امر نافدش قرين قضا [ و 
  ] قدر و حكم جازمش معين فتح و ظفر . چهرهء فتح و نصرت به گوهر شمشير آبدار او افروخته و رايات دين و دولت از نوك سنان جان‌ستان او افراخته .\r\n[ بيت 
  ]\r\n ملك تواضعت الملوك بعزّة * و أطاعه الأفلاك و الأدوار \r\nچون از مراسم جهانگيرى به لوازم جهاندارى بپرداخت و لواى سلطنت و مشاهرت بر اوج ثريّا برافراخت و كافهء خلايق را در مهاد امن‌وامان و ظلال احسان\r\n\r\n\r\n","description":"","footnote":"\r\n( 1 ) . نساء / 91 .\r\n","page_name":" 11 ","page_number":75},
  {"content":"\r\n\r\nجاى داد و قواعد سلطنت را مشيّد و معاقد مملكت را مؤكّد گردانيد ، افسر خسروى و تاج كيخسروى ، دولت مفاخرت و سربلندى از فرق مبارك او گرفت و چتر سعادت و سايه‌بان عظمت ظلّ ظليل او فرّ شكوه با سعادت او يافت . اعلام اسلام در بلاد ربع مسكون برافراخت و عرصهء ايران و توران مراكز اعلام جوزاپيكر و مضارب خيام فتح و ظفر ساخت . رايات ملّت محمّدى به آيات بيّنات  مُحَمَّدٌ رَسُولُ اللَّهِ وَ الَّذِينَ مَعَهُ أَشِدَّاءُ عَلَى الْكُفَّارِ رُحَماءُ بَيْنَهُمْ  « 1 » بنگاشت و اعلام دولت احمدى را به يمن دولت  أَنِ اتَّبِعْ مِلَّةَ إِبْراهِيمَ حَنِيفاً  « 2 » بر اوج علّيّين برافراشت .\r\n[ بيت 
  ]\r\n چنين خسروى در ممالك كه ديد * جهان‌بخش فيروزه گيتى كه ديد \r\nو به نسيم عنايت الهى غبار كفر و جهالت از چهرهء گلبرگ ايمان بسترد و به نعيم رحمت نامتناهى ، گرد بدعت و ضلالت از رخسار حديقهء اسلام فروشست .\r\nكليسياى گبران منقلع و چليپاى بيدينان منقطع ساخت و دود از دمار روزگار كفّار خاكسار برآورد .\r\n[ نظم 
  ]\r\n اساس مسلمانى آباد كرد * روان محمّد بدين شاد كرد\r\nبرافراخت اعلام اسلام را * برانداخت ناقوس اصنام را\r\nچنان ملك و دين را برآراست كار * كه آمد پسنديدهء كردگار \r\nآوازهء عدل نوشيروان پيش نصفت او صدايى موهوم ، فرّ فريدون باوجود شوكت او امرى معدوم « 3 » ، در تأكيد قواعد دين مبين و تشييد معاقد سيّد المرسلين - صلوات اللّه و سلامه عليه إلى يوم الدين - سعى جميل به نوعى تقديم فرمود كه در ايّام دولت و زمان معدلت او ،\r\n[ نظم 
  ]\r\n نكردى هيچ آب از باد فرياد * قباى گل نگشتى پاره از باد \r\n\r\n\r\n","description":"","footnote":"\r\n( 1 ) . فتح / 29 .\r\n( 2 ) . نحل / 123 .\r\n( 3 ) . اساس : معلوم .\r\n","page_name":" 12 ","page_number":76},
  {"content":"\r\n\r\n كبوتر را عقاب آموختى پند * به جان ميش خوردى گرگ سوگند\r\nبجز مطرب كسى را زن نبودى * برهنه كس بجز سوزن نبودى \r\nو چون برحسب تقدير ازلى و حسن تدبير لم يزلى عرصهء امن‌وامان و ساحت ايران و توران در حيّز ضبط و نسق ، در تحت رواج و رونق درآورد و رياض ملك و ملت و چمن دين و دولت از خاروخاشاك معارض و منازع پاك گردانيد ، رايات اسلام در شش جهت و هفت اقليم برافراشت و تاج و تخت را به فرق و قدم فرزندان و شاهزادگان كامگار بياراست و دل از كار جهان بپرداخت و نعيم باقى را بر جهان فانى راجح داشت و به حكم  كُلُّ شَيْءٍ هالِكٌ إِلَّا وَجْهَهُ  « 1 » روى از منزل فنا به عالم بقا آورد و منادى   يا أَيَّتُهَا النَّفْسُ الْمُطْمَئِنَّةُ ارْجِعِي إِلى رَبِّكِ راضِيَةً مَرْضِيَّةً   « 2 » را لبّيك اجابت گفته به جاذبهء اشتياق - « إلى لقاء ربّى » ،\r\n[ بيت 
  ]\r\n به سال هشتصد و هفت و به هفده از شعبان * نماز شام سه‌شنبه به خطّهء اترار \r\nاز جهان به عرصهء جنان خراميد و بهشت باقى را بر روى زمين برگزيد و از نشيمن خاك به طارم افلاك عروج فرمود و حظاير قدس را بر مجالس انس اختيار نمود .\r\n[ نظم 
  ]\r\n خوش آن پادشاهى كه چون درگذشت * ازو بازماند اين‌چنين سرگذشت\r\nدر ايّام دولت بود دوستكام * به هنگام رحلت بود نيك‌نام \r\nحضرت پادشاه گردون‌جاه ، منظور نظر إله ، خسرو جهان‌بخش جوان‌بخت ، مزيّن سرير تاج و تخت ، سلطان جمشيد سرير ، خاقان آصف وزير .\r\n[ نظم 
  ]\r\n در رزم به دست آرد و در بزم ببخشد * ملكى به سوارى و جهانى به سؤالى\r\nعالم‌تر و عادل‌تر ازو هيچ كسى نيست * الّا ملك العرش ، تبارك و تعالى \r\nظل اللّه فى الأرضين ، قهرمان الماء و الطّين ، المؤيّد بتأييد ربّ العالمين ، معين\r\n\r\n\r\n","description":"","footnote":"\r\n( 1 ) . قصص / 88 .\r\n( 2 ) . فجر / 27 و 28 .\r\n","page_name":" 13 ","page_number":77},
  {"content":"\r\n\r\nالحق و السّلطنه و الدنيا و الدين شاهرخ بهادر ، خلد اللّه ملكه و سلطانه ، لا زال النصر و الظفر ، مقرونين برايته و رأيه و الملائكة يقصده من امام و ورائه كه وارث اعمار و املاك باد . بر مقتضاى ،\r\n[ بيت 
  ]\r\n نعم الآله على العباد كثيرة * و أجلّهنّ نجابة الأولاد \r\nولىعهد مملكت و قايم‌مقام خلافت ، متقلّد مقاليد عالم و متكفّل مصالح امم گشت ، ابواب عدل و داد بر كافّه و عامهء عباد برگشاد و نداى  يا أَيُّهَا الَّذِينَ آمَنُوا ادْخُلُوا فِي السِّلْمِ كَافَّةً  « 1 » به عالم و عالميان در داد .\r\n[ نظم 
  ]\r\n چو فرّ سلطنت شاهرخ نمود از غيب * زمانه ايمن و آباد شد بهشت آيين\r\nهمى ننالد آهو ز پنجهء ضيغم * همى نترسد تيهو ز چنگل شاهين \r\nبه دال عدالت او آهو و گوزن قرين پلنگ شده و كبك و تيهو انيس باز و جليس شاهين گشته .\r\n[ نظم 
  ]\r\n گردون فروگشاده كمر از ميان تيغ * ايام برگرفته زه از گردن كمان\r\nاز غصّه خون گرفته چو مى ظلم را جگر * وز خنده بازمانده چو گل عدل را دهان \r\n* * *\r\n [ أضحى به الدين مفترا مباسمه * و الملك بعد شتات الشمل معتصما 
  ] « 2 » \r\nحادثهء جهان‌گرد « 3 » در ايّام دولت ابد پيوند او رو به هزيمت نهاده و ظلم جفا پيشه عنقاوار در دام اختفا و انديشه بازمانده .\r\n[ نظم 
  ]\r\n ملك پيش او ساورىكش شده * به يرليغ او آب آتش شده\r\nبه دوران او سان و اولاق نى * در ايّام او جور و شلتاق نى\r\nخطا در خط از تيغ بر خال او * مشرّف جهان از سيورغال او \r\n\r\n\r\n","description":"","footnote":"\r\n( 1 ) . بقره / 208 .\r\n( 2 ) . فقط در د 1 / 1520 .\r\n( 3 ) . متن : جهان‌گزو .\r\n","page_name":" 14 ","page_number":78},
  {"content":"\r\n\r\nالحمّد للّه على إحسانه قد رجع الحقّ إلى مكانه ، و چون سرير سلطنت و مسند جلالت به وجود فايض الجود آن حضرت فلك مرتبت ، ممكّن و معيّن گشت ، ممالك محروسه را بر شاهزادگان كامگار كه ،\r\n[ بيت 
  ]\r\n طناب عمرشان اندر سلامت * به‌هم پيوسته بادا تا قيامت \r\nمنقسم فرموده بر فحواى [ ابن المفاتح الأسماء و به مقتضاى  وَ اللَّهُ يُؤْتِي مُلْكَهُ مَنْ يَشاءُ  « 1 » 
  ] « 2 » خطّهء دلنواز شيراز - صانها اللّه عن الاهوال و الاعواز - را كه رشك خلد برين و سواد ديدهء حور العين است ، تازه‌تر از روضهء بهشت و بهتر از ساحت اردى بهشت  فِيها ما تَشْتَهِيهِ الْأَنْفُسُ وَ تَلَذُّ الْأَعْيُنُ  « 3 » .\r\n[ بيت 
  ]\r\n صبا نموده به خاكش طراوت طوبى * هوا سرشته به آبش حلاوت ايمان \r\nنقشبندان ناميه ، بدايع نقوش رياضى را بر الواح جويبار او نگاشته و مجاهدان صبا و شمال ، كسوت‌هاى گوناگون و فرش‌هاى بوقلمون در اعطاف و ارداف نوعروسان باغ او كشيده ، كنار جويبار ، صفت  تَجْرِي مِنْ تَحْتِهَا الْأَنْهارُ  « 4 » گرفته .\r\n[ نظم 
  ]\r\n شيراز و آب ركنى و اين باد خوش نسيم * عيبش مكن كه خال رخ هفت كشور است\r\nفرق است از آب خضر كه ظلمات جاى اوست * تا آب ما كه منبعش اللّه اكبر است \r\n12 باغ بنفشه و نسيم‌آبادش غيرت حديقهء ارم و نسيم دلگشاى مصلّى و جعفرآباد طرهء زلال كوثر و تسنيم .\r\n شهر شيراز است يا رب يا گلستان ارم * يا نگارستان چين يا روضهء باغ جنان\r\nباد را از نكهت او مشك اذفر در كنار * نيست جز نرگس در آن آب‌وهوا كس ناتوان\r\nآب ركن‌آباد او از غايت جان‌پرورى * چشمهء حيوان فرستد آفرينش بر روان\r\nخضر خضراپوش عالى در ركوع و در سجود * در مصلّايش ز طاعت نيست خالى يك زمان\r\nكرده از هربام او خورشيد رخسارى طلوع * كرده در هر برج او جمشيد كردارى مكان \r\n\r\n\r\n","description":"","footnote":"\r\n( 1 ) . بقره / 247 .\r\n( 2 ) . [ 
  ] فقط در 1710 .\r\n( 3 ) . زخرّف / 71 .\r\n( 4 ) . قرآن كريم سوره‌ها و آيات مختلف از جمله : بقره / 25 و 226 ؛ آل عمران / 15 .\r\n","page_name":" 15 ","page_number":79},
  {"content":"\r\n\r\nبه جانب بندگى حضرت اعلى و پسر خلف  وَ اتَّخَذَ اللَّهُ إِبْراهِيمَ خَلِيلًا  « 1 » كه نور حدقهء شاهى و نور حديقهء پادشاهى است ، مقرّر و مفوّض فرمود .\r\n[ نظم 
  ]\r\n آن‌كه نابيناى مادرزاد اگر حاضر شود * در جبين عالم آرايش ببيند مهترى\r\nآب و آتش را اگر در مجلسش حاضر كنند * از ميان هردو بردارد ز شكوه داورى \r\nاختر سپهر سرورى ، محيى مآثر كيخسروى ، جمشيد دولتى كه دين محمدى و ملّت احمدى زينت يافتهء جاه اوست ، خورشيد رايتى كه ممالك سليمان سزاوار كمترين بندگان درگاه او ، تا سطح سرير سلطنت به فرّ جمال جهان‌آراى او چون برج شرف به طلعت آفتاب آراسته . اهل صلاح و سلامت پاى در دامن امن و استقامت كشيده‌اند و فرقهء شرّ و ضلالت سر به گريبان عزلت و بطالت فروبرده ، در عنفوان ايام جوانى و ريعان شباب و كامرانى - كه محل وساوس شيطانى است - دست ردّ و منع بر سينهء منكرات و مناهى بازنهاده ، محرّمات و ملاهى را به كلى پشت پاى زده ، رضاى الهى را بر تتبّع هواى پادشاهى تقديم نموده ، توسّل به ارواح انبيا و تخلّق به اخلاق اوليا ، نصب العين خاطر فرمود .\r\n[ بيت 
  ]\r\n نكرده بهر رضاى خداى عزّ و جلّ * نه چشم سوى غزال و نه گوش سوى غزل \r\nماهچهء چتر آسمان سايش ، پيكر ملمّع خورشيد و نعل سمند جهان‌پيمايش ، افسر مرصّع جمشيد ، پرچم رايت منصورش ، طرّهء عنبرافشان حور و غريو كوس رعد آوايش ، نمودار نفخهء صور .\r\n[ نظم 
  ]\r\n به تحقيق سلطان كشورگشاست * پدر بر پدر خسرو و پادشاست\r\nبه اصلش كه روشن چو مهر و مه است * اگر بنگرى تا به آدم شه است \r\nنعل شبديز سبك‌خيزش حلقهء گوش پرويز و تيغ هندىنژاد سر تيزش چون غمزهء تركان خطايى خونريز .\r\n\r\n\r\n","description":"","footnote":"\r\n( 1 ) . نساء / 125 .\r\n","page_name":" 16 ","page_number":80},
  {"content":"\r\n\r\nقطعه\r\n بر لوح كاينات بدين لطف پيكرى * ننگاشت تاكنون قلم واهب الصّور\r\nاز جود او به موسم نوروز يافته * لاله قباى اطلس و نرگس كلاه زر\r\nبر عدل او نهاده خلافت هزار دل * بر رأى او گشاده سعادت هزار در\r\nدر كنه ذات او نرود فكرت عقول * در سرّ كبريا نرسد مكنت بشر \r\nدقّت خاطر وقّادش به مرتبه‌اى كه مغيّبات مستقبل چون حال ماضى در آيينهء دولت معاينه بيند و حدّت ذهن نقّادش به درجه [ اى 
  ] كه نقوش صورت فردا بر صحايف اوراق امروز چون روز جهان مطالعه فرمايد . نتايج اقلامش - كه رقم نسخ بر آب حيات تعليق نموده اوست - با يد بيضا ، لاف معجزنمايى مىزند و لطايف انعامش - كه غبار خجلت و تشوير بر چهرهء گل و ريحان توقيع كردهء اوست - با دم عيسى ، دعوى روح‌افزايى مىكند .\r\n[ بيت 
  ]\r\n محقّق است كه گر ابن مقله زنده شود * تراشهء قلمش را به مقله بردارد \r\nگويى نكات اسرار الهى از كرام الكاتبين آموخته و رموز آثار پادشاهى از روح الامين تعليم گرفته .\r\n[ بيت 
  ]\r\n خطّش همه را به بندگى مىخواند * خوش‌خوان‌تر از اين خط ننوشته‌ست كسى \r\nرضوان از لطافت بنانش ، انگشت تحيّر به دندان گزيده ، كه  ما هذا بَشَراً إِنْ هذا إِلَّا مَلَكٌ كَرِيمٌ  « 1 » و حورا از ملاحت بيانش برخوانده كه  فَتَبارَكَ اللَّهُ أَحْسَنُ الْخالِقِينَ .  « 2 »\r\n[ بيت 
  ]\r\n جواهرى كه بيفتد ز ساعد قلمش * برند دست به دست از براى زيور حور \r\nحكمت لقمان و صورت يوسف و ملك سليمان و خلق محمّد در ايّام دولت\r\n\r\n\r\n","description":"","footnote":"\r\n( 1 ) . يوسف / 31 .\r\n( 2 ) . مؤمنون / 14 .\r\n","page_name":" 17 ","page_number":81},
  {"content":"\r\n\r\nروزافزونش - كه ذيل آن به دامن ابد متّصل باد - مقناطيس ، پاى تعرض از جذب آهن بازداشته و كهربا ، دست تصرّف از دامن كاه كوتاه كرده .\r\n[ بيت 
  ]\r\n ز عدل اوست كه نرگس به نيمه‌شب در دشت * نهاده بر سر و پيوسته طشت زر دارد \r\nكبك از آسيب مخلب باز ايمن و گرگ با ميش در يك آبخور ساكن و مطمئن .\r\n[ بيت 
  ]\r\n ز هر دروازه‌اى برداشت باجى * نجست از هيچ دهقانى خراجى \r\nكيوان بر درگاه ايوان او بر پاى ايستاده و بهرام بر در خرگاه او چون حاجبان شمشير بر ميان و چماق بر دوش نهاده .\r\n[ بيت 
  ]\r\n روا بود همه شاهان آفرينش را * كه پيش حضرت او دست بر كمر گيرند \r\nتير دبير كه منشى فلك تدبير است ، فتح‌نامهء كامرانى و احكام جهانبانى بر ورق منشور آسمان از دوات نقرهء ماه به غاليهء شب سياه به اسم مباركش اين رقم زده كه  وَ تِلْكَ حُجَّتُنا آتَيْناها إِبْراهِيمَ عَلى قَوْمِهِ نَرْفَعُ دَرَجاتٍ مَنْ نَشاءُ  « 1 » زهرهء زهرا نداى  وَ لَقَدْ جاءَتْ رُسُلُنا إِبْراهِيمَ بِالْبُشْرى  « 2 » به اداى ملايم راست ، چون صداى نواى عشاق مشتاق از مطلع حجاز به منخرط عراق متصل مىكرد و بىشعبهء مخالف در مقام رهوى به گلبانگ پهلوى به سمع جمع كوچك و بزرگ و تاجيك و ترك كه نهفتگان گوشهء طرب و گوشه‌گيران حصار طلب‌اند ، مىرسانيد .\r\n[ نظم 
  ]\r\n كاى شاه تاج و تخت [ و 
  ] نگينت خجسته باد * دورانت از حوادث ايّام رسته باد\r\nكيوان موافقان ترا گر جگر خورد * نسرين چرخ را جگر از جدى خسته باد\r\nور مشترى جوى ز هواى تو كم كند * يكباره مرغزار فلك خوشه بسته باد\r\nمرّيخ اگر به خون عدوى تو تشنه نيست * زنگار خورده مغفر و تيغش شكسته باد\r\nور درفتد به روزن بدخواهت آفتاب * گرد كسوف گرد جمالش نشسته باد \r\n\r\n\r\n","description":"","footnote":"\r\n( 1 ) . انعام / 83 .\r\n( 2 ) . هود / 69 .\r\n","page_name":" 18 ","page_number":82},
  {"content":"\r\n\r\n ور زهره جز به بزم تو رامشگرى كند * جاويد دف دريده و بربط گسسته باد\r\nور نامه‌اى دهد نه به پروانهء تو تير * تيرش فروكشيده و دستش ببسته باد\r\nماه ار نخواهد آنكه شود نعل مركبت * از ناخن محاق ابد چهره خسته باد \r\nسليمان حشمتى كه ساكنان ملأ اعلا و متوطنان عالم بالا در وصف بارگاه كيوان اشتباهش بدين انشا ترنم مىنمايد كه « لازال بابك كعبة محجوبة و ترابها فوق الجباه و بوم » . سايهء چتر آفتاب ارتفاعش سعادت‌بخش فرّ هماى و نافهء هواى دلگشاى مجلس فردوس نمايش ، نسيم غاليه‌ساى ، مجمر مجلس بزمش گوى گردان سپهر و شمع شبستان اسّش ، قنديل فروزان ماه و مهر .\r\n[ نظم 
  ]\r\n له طلعة كالبدر نورا و بهجة * و كالشّمس إشراقا و من كلّ جانب \r\n* * *\r\n خداوند تاج و خداوند تخت * جهاندار و بيدار و فيروزبخت\r\nهمى تابد از برج فرماندهى * چو ماه دو هفته ز سرو سهى \r\nالّذى نزل فى شأن سلطانه من عالم ملكوت .\r\n[ بيت 
  ]\r\n فكن فى الملك إبراهيم حقّا * سليمانا و كن فى العمر نوحا \r\nگويى هواى ربيع در چمن زمين دلكش لطافت استعاره از نسيم اخلاق مباركش نموده ، عذار گل رنگين و طرهء طرّار نسترن و نسرين ، زيب و زينت از طراوت عنايت او گرفته . شمايل قد شمشاد و شمايل سرو آزاد اعتدال و اهتزاز از استقامت قامت او پذيرفته و گل سورى و غنچهء صنوبرى به بوى مجلس او شكفته ، نگين خاتم صاحب‌قرانى ، تحفهء واردات ربّانى ، رحمت يزدانى ،\r\n[ نظم 
  ]\r\n جهاندار سلطان صاحب‌قران * جوان‌بخت و داراى كشورستان\r\nفرازندهء رايت خسروى * فروزندهء تخت كيخسروى \r\nمالك مقاليد الارض نجدا و عوارا ، ناصر عباد اللّه بعدا و قربا ، حافظ بلاد اللّه\r\n\r\n","description":"","footnote":"","page_name":" 19 ","page_number":83},
  {"content":"\r\n\r\nشرقا و غربا ، خلاصة الماء و الطين ، خليفة رب السموات و الأرضين ، المعتصم بحبل اللّه المنّان خليل الرحمن مغيث الحق و السلطنة و الدنيا و الدين ابو الفتح ابراهيم سلطان ، لا زالت رايات نصرته و جلاله و حشمته و كماله كالسبع المثانى مأثورة و طول اطناب خيام دولته باوتاد الخلود مشدودة و ظلال رأفته و احسانه على مفارق المسلمين مبسوطة و ممدودة ، كه گل امانى و آمالش در گلشن كامرانى و آرامگاه شادمانى متبسّم و بلبل سعادت و اقبالش بر اغصان نزهتگاه دوستكامى مترنّم باد ، عطف دامن دولتش به ذيل بقا متّصل و دست حوادث زمان از ساحت بارگاه كيوان اشتباهش منفصل .\r\n[ بيت 
  ]\r\n در دولت و جرغامشى تا دامن دور زمان * در سايهء حفظ خودش از غم دهاد ايزد امان \r\nعرصهء سرادقات جلالش كه مقصد وجود ملايك مغيبات و منزل جنود  أُولئِكَ عَلَيْهِمْ صَلَواتٌ  « 1 » است ، همواره مهبّ نسيم تأييدات آسمانى و مطرح شعاع بارقهء يزدانى باد . احبّاى دولت مسرور و محبور « 2 » و اعداى مملكت مقهور و مأسور بمحمّد سيد الحشر و النشور .\r\nو چون اورق مبارك آن حضرت گردون اقتدار كه هم به شرف حسب آراسته و هم به ترتيب نسب پيراسته‌اند ، از دودمان سلاطين ترك و خاندان خواقين بزرگ بوده و از اكابر سلاطين توران‌زمين اول كسى كه در ميدان شجاعت و صرامت و عرصهء جلادت و شهامت كوشش خسروانه بأقصى الغاية و الامكان به تقديم رسانيد و عرصهء ربع مسكون را در تحت تصرف آورده به ضبط و نسق آن قيام نموده ، پادشاه جهان چنگيز خان بود كه چون خورشيد درخشان روى زمين را به تيغ سرافشان بگرفت و نسل او به حضرت صاحب‌قران متصل مىشود . و بنابراين ديباچه ، لازم نمود كه شمه‌اى از احوال آن حضرت باصولت و فرزندان باشوكت او بر سبيل اجمال احترازا عن الاطناب كه تاريخ روزنامهء شاهى و تواريخ درست اوارجهء پادشاهى است ثبت كرده شود . چه مفصّل آن در كتب سابقه مثل جهانگشاى و غير 13\r\n\r\n\r\n","description":"","footnote":"\r\n( 1 ) . بقره / 157 .\r\n( 2 ) . متن : مجبور .\r\n","page_name":" 20 ","page_number":84},
  {"content":"\r\n\r\nآن‌كه صدر آن به اسامى و القاب نامى ايشان موشّح است ، ذكر كرده‌اند .\r\n[ بيت 
  ]\r\n أوجزت ذكره و فى الإيجاز فائدة * و للكرام من التّطويل تصديع \r\nبنابراين ، در اين ايّام كه شهور سنه اثنى و عشرين و ثمانمائهء هجرى كه مفتتح ايام دولت و غرّهء تباشير صبح سعادت است ، فرمان واجب الاذعان حضرت سلطنت پناهى ، درّ درج كامرانى - كه از عمر و دولت و پادشاهى ممتّع و برخوردار باد - بر اين جمله صادر شد كه كتّاب درگاه و حجّاب بارگاه - كه هريك در كمال درايت رايتى و در محكمهء حكمت آيتىاند - شمه‌اى از صادرات افعال و واردات احوال آن حضرت كه بخشيان تركستان و منشيان بزرگ دولت به زبان تركى بلانسق و ترتيب در سلك تركيب كشيده بودند در مجلس همايون  كَأَمْثالِ اللُّؤْلُؤِ الْمَكْنُونِ  « 1 » به موقف عرض و شرف انها رسانند تا به نفس مبارك - كه به الهام تأييدات ربّانى موفّق و به اكرام توفيقات آسمانى مؤيّد است - التفات فرموده ، مضمون آن را با منقول مقابله فرمايند و دقايق حقايق آن به ذهن وقّاد و خاطر نقّاد - كه جام جهان‌نماى شاهى و آيينهء الطاف الهى است - روشن و مبرهن و واضح و مبيّن گردد و بعد از آن در سلك تأليف و نمط تركيب كشيده ، به تحرير آن اشتغال نمايند . و چون فرمانبرداران كاربند شدند ، برحسب فرمان همايون - نفذه اللّه فى الربع المسكون - بندهء درگاه بدين دولت عظمى و موهبت كبرى متعيّن گشته به قراءت آن اشتغال نمود و تمام آن را - من الاوّل الى الآخر - به مسامع عليّه بالاشارات الالهيّه رسانيد و چون در خاطر خطير و ضمير منير كه ،\r\n[ مصراع 
  ]\r\n هر ذره ز نورش آفتابى است \r\nجايگير شد كه چهرهء صدق از غبار تكلّف و تصلّف معرّا و مبرّاست ، امر عالى - لا زال عليّا - به صدور پيوست كه عرايس معانى و نفايس مبانى آن را از ابتداى آفرينش عالم و ظهور خلقت بنى آدم - عليه الصّلوة و السّلام - به زبان عربى فصيح و\r\n\r\n\r\n","description":"","footnote":"\r\n( 1 ) . واقعه / 23 .\r\n","page_name":" 21 ","page_number":85},
  {"content":"\r\n\r\nبيان فارسى مليح در حلّهء جواهر نظم و در كسوت لآلى نثر بر منصهء الفاظ و ارايك حروف جلوه دهد و به جلوه‌گاه عبارت و استعارت درآورد تا شجرهء حضرت صاحب‌قرانى به جناب رسالت مآب آدم صفى - صلوات اللّه و سلامه [ عليه 
  ] - « كالرمح انبوبا على انبوب » متّصل گردد و به عبارات دلاويز قريب الفهم و استعارات شورانگيز قليل الحجم كه ساحران اهل بلاغت و نقشبندان كارخانهء براعت به اتفاق اعتراف توانند نمود كه تا اوراق دفاتر افلاك و نقوش ثواقب كواكب آراسته و اطباق  سَبْعٌ شِدادٌ  « 1 » بىواسطهء اركان و عماد برافراشته و در هيچ تاريخ مثل اين ، خالى بر چهرهء عروس فضل ننهاده‌اند و در هيچ زمانى تارى از زلف چنين نگارى در شانهء هزار دندانهء  كُلَّ يَوْمٍ هُوَ فِي شَأْنٍ  « 2 » درنيامده .\r\n[ نظم 
  ]\r\n كرامند است كتّاب جهان را * به آب زر نوشت اين داستان را\r\nكه آنانى كه بر گردون رئيسند * به زر بر لوح گردون مىنويسند \r\nتا فيضان آن چون نور آفتاب در اقطار آفاق مشهور و لمعان آن چون پرتو ماه در جهان مذكور بماند ، [ عبارات 
  ] « 3 » مهذّبش چون وصال دلبندان دلگشاى و استعارات مستعذبش چون عنّاب نوش‌لبان جان‌افزاى .\r\n[ بيت 
  ]\r\n معانيه حرز فى جلابيب نقطة * لها من وجوه النّيران ترافع \r\nدرر نظم او خوبتر از نظم درر و غرر نثر او شريف‌تر از عقد گهر ، منظومش لطيف‌تر از گل منثور و منثورش ظريف‌تر از لؤلؤ منظوم .\r\nقطعه\r\n نظم او چون حكايت معشوق * در دل عاشقان شيدايى\r\nنثر آن چون حكايت عاشق * از بت ماه‌روى يغمايى \r\nاميد كه سيارات و ثابتات هماى دولت حضرت گردون رفعت كيوان زينت بر افق دوام تا مدّت دور افلاك بر مركز خاك طالع و تابان باشد و نام و لقب همايون بر سكّهء\r\n\r\n\r\n","description":"","footnote":"\r\n( 1 ) . يوسف / 48 .\r\n( 2 ) . رحمن / 29 .\r\n( 3 ) . تكميل قياسى .\r\n","page_name":" 22 ","page_number":86},
  {"content":"\r\n\r\nاين مدحت تا منقرض عالم و انتهاى بنى آدم مخلّد و بر دوام . حق سبحانه و تعالى اين دولت و حشمت و ملك و ملّت را ابد الدهر پاينده و مستدام داراد و دست حوادث زمان از بساط بارگاهش منصرف . ساحت مخيّم گردون مثال و عرصهء معسكر انجم رحال به ميامن ذيل ماه به روح القدس محفوف و محاط و مداخل و مخارج بر مقهوران دولت قاهره  حَتَّى يَلِجَ الْجَمَلُ فِي سَمِّ الْخِياطِ  « 1 » .\r\n[ نظم 
  ]\r\n دل و كشورش جمع و معمور باد * ز ملكش پراكندگى دور باد\r\nغم از گردش روزگارش مباد * دل و دين و اقليمش آباد باد\r\nتنش باد پيوسته چون دين درست * بدانديش را دل چو تدبير سست \r\n- و يرحم اللّه عبدا قال آمينا .\r\nو اين را بر نسخه مقدمه و دو فصل و خاتمه نهاده تاريخ جهانگير موسوم گردانيده شد .\r\n\r\nمقدّمه در تعريف تاريخ و كيفيت آن\r\nبدان‌كه تاريخ لفظ سريانى است و اشتقاق آن از نام تارخ پدر ابراهيم - صلوات اللّه و سلامه [ عليه 
  ] - كه او را آذر گويند . و تاريخ ، علمى شريف است و مرتبهء عالى دارد ؛ چه حق سبحانه و تعالى قصص و اخبار گذشته را در قرآن عظيم به سيد عالم - صلوات اللّه و سلامه عليه - فرستاد و حكمت الهى در اين معنى مقتضى آن است كه آن حضرت بر حالات و مقاسات و شدايد كه بر هريك از انبياى صادق به سابق گذشته واقف شود و موجب زيادتى كمال او گردد و رضا به قضاى ايزدى - كه معظم اسباب توكّل است - برد و فهرست ابواب مآرب شناسد و معلوم فرمايد كه سلاطين پيشين چه سعىها كرده‌اند و چه غصّه‌ها خورده‌اند كه تا عالم را برحسب مصالح ، چنين مرتب و راست داشته‌اند ؛ پس هركس شكر روزگار خود بر خود فرض داند تا\r\n\r\n\r\n","description":"","footnote":"\r\n( 1 ) . اعراف / 40 .\r\n","page_name":" 23 ","page_number":87},
  {"content":"\r\n\r\nدرجهء شاكران از اعلى درجات مقرّبان است حاصل شود و به نص  لَئِنْ شَكَرْتُمْ لَأَزِيدَنَّكُمْ  « 1 » لحظة فلحظة ، نزول فايدهء دنيوى موصول گردد و ثواب اخروى محصول آن باشد . فايدهء دنيوى آن است كه چون ملكى از ملوك بر احوال سلاطين سابق واقف گردد و بداند كه دولت چيست و به كدام عمل پسنديده و عادت مرضيّه ، نعمت دوام يافته و زوال مملكت فلان حاكم از كدام سيرت مذموم و عادت نامحمود بوده ، از آن احتراز و اجتناب لازم و واجب داند و هر مرضيّه را كه منهج حصول بزرگى و فيروزى است ، نصب العين خاطر سازد و از ارتكاب عادات [ بد 
  ] « 2 » اجتناب واجب داند . و حصول تاريخ از ترادف ايام و ليالى است ، از زمان معيّن تا وقتى مفروض و مبناى آن بر حركت شمس و قمر است و بعضى به حركت شمس و بعضى به حركت قمر و بعضى به حركت هردو .\r\nعلماى تاريخ در مدّت زمان ماضى از ابتداى آفرينش عالم و وجود خلقت آدم - صلوات اللّه و سلامه عليه - اختلاف بسيار كرده‌اند . چه به واسطهء فترات روزگار و حوادث ليل و نهار كه در جهان واقع مىشده ، تواريخ مجدّد مىكرده‌اند : چنانچه اوّل تاريخ از زمان هبوط آدم - عليه السلام - بوده و چون طوفان نوح - عليه السلام - شايع گشت و عالم غرق شد تاريخ از زمان او گرفتند . بعد از آن از آتش ابراهيم ابراهيم خليل - عليه السلام - و بنى اسرائيل از مبعث موسى كليم - صلوات اللّه و سلامه عليه - و بعضى از هلاك فرعون و اولاد اسماعيل - عليه السلام - و بعضى از بناى كعبه و روميان و اهل يونان از زمان اسكندر و قبطيان از زمان تسلّط بخت النصر - كه او را رهّام گودرز گويند - و قريش از واقعهء اصحاب الفيل .\r\nامّا تاريخ خراجى از زمان قباد پدر كسرى نهاده‌اند و تاريخ جلالى از زمان سلطان جلال الدين ملكشاه و اهل ديوان ، از خروج هلاگوخان و امروز عمل بر آن است و آن را تاريخ خانى گويند ؛ و بعضى گفته‌اند كه تاريخ خانى از زمان سلطان غازان گرفته‌اند و عادت آن بوده كه هر قصهء معظم كه واقع مىشده ، تاريخ سابق را ترك مىكرده‌اند\r\n\r\n\r\n","description":"","footnote":"\r\n( 1 ) . ابراهيم / 7 .\r\n( 2 ) . تكميل قياسى .\r\n","page_name":" 24 ","page_number":88},
  {"content":"\r\n\r\nو آن قصه را تاريخ مىساخته‌اند و بدين سبب مردم را كيفيت تاريخ سابق فراموش مىشده و به تحقيق رعايت نتوانسته‌اند كرد . و جمعى از حكماى فلاسفه ، ابتدا و انتهاى آفرينش را منكرند و گويند لازم ذات واجب الوجود است تعالى شأنه هرگز نبود كه نبود و هرگز نباشد كه نباشد و اين سخن باطل هست . « تعالى عمّا يقول الظالمون »  عُلُوًّا كَبِيراً  « 1 » ، ذات حضرت واجب الوجود است  هُوَ الْأَوَّلُ وَ الْآخِرُ وَ الظَّاهِرُ وَ الْباطِنُ  « 2 » و خانان خطا و چين و بخشيان ترك و علماى فارس و زيركان هند ابتداى خلقت آدم - صلوات اللّه و سلامه عليه - را از هزار هزار گذرانيدند و گويند چندين آدم بوده است و هريك لقب مخصوص داشته‌اند و متشرّعان دين محمّدى - صلى اللّه عليه و سلّم - از زمان هبوط آدم به زمين تا ظهور دوم خاتم النبيّين - صلوات اللّه عليه - شش هزار سال و كمتر و بيشتر گفته‌اند و اهل نجوم از زمان طوفان نوح تاريخى دارند . در اين ايّام كه شهور سنهء اثنى و عشرين و ثمانمائهء هجرى و سنهء ثمان و ثمانين و سبعمائهء يزدجردى است از زمان طوفان نوح - عليه الصلاة و السّلام - چهار هزار و بيست و يك سال است و چون مشهورترين تواريخ ، هجرى و تركى است ، مبناى اين كتاب بر اين دو تاريخ نهاده شده . تاريخ هجرى تعلّق به دور قمر دارد ، يك سال او عبارت از سيصد و پنجاه و چهار روز و كسرى باشد و تاريخ تركى تعلّق به دور آفتاب دارد و يك سال آن سيصد و شصت و پنج روز و كسرى باشد و تاريخ تركى به اسامى سال‌ها مقيّد است ، چنانچه معروف و مشهور است .\r\n\r\nفصل در شرح آفرينش عالم و شرف آدم بر ديگر حيوانات\r\nبدان‌كه حق تعالى به كمال قدرت و حكمت شايعه به اشارت  إِنَّما أَمْرُهُ إِذا أَرادَ شَيْئاً أَنْ يَقُولَ لَهُ كُنْ فَيَكُونُ  « 3 » به يك روز هردو جهان آفريد و به شش روز هفت آسمان آفريد و دو عالم را به يك كلمه باديد « 4 » كرد ، يكى عالم امر و يكى عالم خلق .\r\n\r\n\r\n","description":"","footnote":"\r\n( 1 ) . اسراء ( بنى اسرائيل ) / 4\r\n( 2 ) . حديد / 3\r\n( 3 ) . يس / 82 .\r\n( 4 ) . متن : بازديد ؛ تصحيح قياسى .\r\n","page_name":" 25 ","page_number":89},
  {"content":"\r\n\r\nعالم امر آن است كه او را جسم و جان نباشد و عالم خلق بر خلاف آن ،  أَلا لَهُ الْخَلْقُ وَ الْأَمْرُ تَبارَكَ اللَّهُ رَبُّ الْعالَمِينَ  « 1 » . پس اهل شرع گويند كه اول كسى كه از سراپردهء قدم ، قدم بر عرصهء وجود نهاد و به صحراى ظهور جلوه كرد ، قلم بود كه « اوّل ما خلق اللّه القلم » عبارت از آن است ؛ و اهل تصوف گويند كه اول چيزى كه مخلوق شد نور محمّد مصطفى - صلوات اللّه و سلامه عليه - بود ، كما قال : « اوّل ما خلق اللّه نورى » 14 ؛ و حكما گويند اوّل چيزى كه خداى تعالى آفريد عقل كل بود و در تحقيق اين هرسه سخن بسيار است و حقيقت همه يكى است و تعدّد به اعتبار صفات است كه هريك از قوم مذكور بر مسمّى اسمى اطلاق كرده‌اند . هريك به اعتبارى و عالم امر و خلق هردو را از عقل كل باديد « 2 » گردانيد و از عقل كل ، نفس و هيولا و عناصر اربعه را باديد « 3 » گردانيد ، پس اطباق سبع شداد بىعلاقهء عماد افراشت اللّه الّذى  خَلَقَ السَّماواتِ بِغَيْرِ عَمَدٍ تَرَوْنَها  « 3 » و هيأت افلاك را كه محلّ كواكب است به درر و لآلى ثوابت و سيّارات بياراست و كرسى را كه فلك ثوابت گويند بر زبر هر هفت بداشت كه  وَسِعَ كُرْسِيُّهُ السَّماواتِ وَ الْأَرْضَ  « 4 » و آن را به انوار نجوم ثوابت روشن گردانيد و از استراق سمع مرده و شياطين مصون و محفوظ داشت ، حيث قال عزّ شأنه :   إِنَّا زَيَّنَّا السَّماءَ الدُّنْيا بِزِينَةٍ الْكَواكِبِ وَ حِفْظاً مِنْ كُلِّ شَيْطانٍ مارِدٍ   « 5 » و كيفيت سير كواكب سبعه هريك در طول و عرض مقرّر گردانيد و از ميان ايشان مرتبهء نيّرين اكبر و اصغر را پيشتر ساخت تا عرصهء جهان نيز از لمعان ايشان ، - ليلا و نهارا - روشن و منوّر گشت و هريك از اين جمله را بر فلكى پرورش داد تا به تسبيح و تقديس او قيام نمايد .\r\n[ نظم 
  ]\r\n ستايش كه داند سزاوار او * كه چرخ است سرگشته در كار او\r\nز ذات و صفاتش كس آگاه نيست * خرد را به درگاه او راه نيست \r\nخورشيد جمشيدوش را بر طارم چهارم ، افسر فرخندگى داد كه  وَ الشَّمْسُ \r\n\r\n\r\n","description":"","footnote":"\r\n( 1 ) . اعراف / 54 .\r\n( 2 و 3 ) . متن بازديد ؛ تصحيح قياسى .\r\n( 3 ) . لقمان / 10 .\r\n( 4 ) . بقره / 255 .\r\n( 5 ) . صافات / 5 و 6 .\r\n","page_name":" 26 ","page_number":90},
  {"content":"\r\n\r\n تَجْرِي لِمُسْتَقَرٍّ لَها ذلِكَ تَقْدِيرُ الْعَزِيزِ الْعَلِيمِ  « 1 » و چهرهء ماه جهان‌افروز را بر بام فيروزه‌فام سقف اوّل از پرتو جمال آفتاب عالمتاب ، نور و صفا بخشيد كه  وَ قَدَّرَهُ مَنازِلَ لِتَعْلَمُوا عَدَدَ السِّنِينَ وَ الْحِسابَ  « 2 » .\r\n[ بيت 
  ]\r\n زير و بالا و نهان و آشكار * نيست جز آثار صنع كردگار \r\nو خمسهء متحيّره را در طلب مقصود ، متحيّر و سرگردان گردانيد و هندوى تندخوى كيوان را كه چوبك‌زن بام هفتم ايوان است به طلايه‌گرى سراپردهء عظمت مقرّر ساخت و فضاى گردون را به حكم  وَ كانَ أَمْرُ اللَّهِ قَدَراً مَقْدُوراً  « 3 » بر مشترى زهره طلعت كه مسند سراى او كاخ مسدّس است ، ارزانى داشت و ترك جنگجوى بهرام را كه شحنهء انجمن پنجم است به يزك‌دارى عتبهء الوهيت موسوم گردانيد و زهرهء زهرا را مزمر به طالع سعد بر نطع گلريز آسمانى بر فراز سرير سيوم بام گردون به رامشگرى بزم همايون مقرّر داشت و تير دبير را در چهار بالش قيصر روم مدبّر نظام امور و متكفّل قضاياى جمهور گردانيد .\r\n[ بيت 
  ]\r\n اى پنج و دو را شمار با تو * تو غافل و جمله كار با تو \r\nپس ثوابت را بر فلك هشتم جاى داد و آن را بر دوازده برج مقيم گردانيد و عرش مجيد را به جمله محيط ساخت  لَهُ ما فِي السَّماواتِ وَ ما فِي الْأَرْضِ وَ ما بَيْنَهُما وَ ما تَحْتَ الثَّرى  « 4 » .\r\n[ نظم 
  ]\r\n زمين و آسمان و ماه و خورشيد * سپهر و انجم و بهرام و ناهيد\r\nهمه هستند سرگردان چو پرگار * پديد آرندهء خود را طلبكار \r\nو سطح زمين را كه محل قرار و منزل استقرار است در ميان اين طاق مقرنس مطبّق بداشت  اللَّهُ الَّذِي جَعَلَ لَكُمُ الْأَرْضَ قَراراً وَ السَّماءَ بِناءً  « 5 » و فلك الافلاك را\r\n\r\n\r\n","description":"","footnote":"\r\n( 1 ) . يس / 38 .\r\n( 2 ) . يونس / 5 .\r\n( 3 ) . احزاب / 38 .\r\n( 4 ) . طه / 6 .\r\n( 5 ) . مؤمن ( غافر ) / 64 .\r\n","page_name":" 27 ","page_number":91},
  {"content":"\r\n\r\nسير دورى داد تا در هر شبانه‌روزى - كه بيست و چهار ساعت است - يك دوره كند و از آن دوره لازم آيد كه روشنى آفتاب بر روى زمين ، گاه پنهان و گاه پيدا باشد و از اين ظهور و خفا ، روزوشب پديد آيد و از روزوشب ، ماه و سال ظاهر گردد و به حسب قرب و بعد جرم آفتاب از خطّ استوا و افق ، فصول اربعه معيّن آيد .\r\n[ نظم 
  ]\r\n زان نهادند اين سطرلابى به دست * تا بدانى هر بد و نيكى كه هست\r\nاين رقم‌ها زان بر اين جدول كشيد * تا همى اوج و هبوط آيد پديد \r\nو جواهر آبدار را به وساطت حركات هوا بر اوج ثريّا رسانيد و جرم هوا را به سبب برودت به مركز ثرى فرستاد و هيولاى آتش را به واسطهء يبوست و خفّت ، مصعّد گردانيد و محيط جوهر خاك را به علت يبوست و برودت و ثقل ، مجاور مركز خاك فرمود و از امتزاج بخار و دخان در فضاى هوا ، باد و باران و رعد و برق و شهب و صواعق موجود گشت و از زبدهء لطايف چهار اسطقس ، مواليد ثلاثه در وجود آورد و جنس حيوان موجود گردانيد و از ساير مخلوقات نوع انسان را كه اكمل و اشرف است و به تشريف  وَ فَضَّلْناهُمْ عَلى كَثِيرٍ مِمَّنْ خَلَقْنا  « 1 »  تَفْضِيلًا  « 2 » مشرّف گردانيد و لباس « خلق اللّه آدم على صورته » 15 درپوشانيد و به حليهء نظر و زيور عقل سمت اختصاص و دولت امتياز ارزانى فرمود تا قابل قبول لمعان انوار الهى و شايستهء ادراك اسرار نامتناهى گشت و چون سقف نگارخانهء افلاك و سطح نزهت‌سراى خاك به نقوش ماه‌پيكران ملايك و صور نازنينان  مُتَّكِئِينَ فِيها عَلَى الْأَرائِكِ  « 3 » مشرّف و مزيّن گشت . طاووسان ملأ اعلى و شاهبازان حصار  أَوْ أَدْنى  « 4 »   أُولِي أَجْنِحَةٍ مَثْنى وَ ثُلاثَ وَ رُباعَ   « 5 » كه به صفت  لا يَعْصُونَ اللَّهَ ما أَمَرَهُمْ وَ يَفْعَلُونَ ما يُؤْمَرُونَ  « 6 » موصوفند به امر  كُنْ فَيَكُونُ  « 7 » و واسطهء تركيب كاف و نون در فضاى هواء  وَ ما مِنَّا إِلَّا لَهُ مَقامٌ مَعْلُومٌ  « 8 » پرواز كردند . گلستان معرفت را بلبل خوشنوا و\r\n\r\n\r\n","description":"","footnote":"\r\n( 1 ) . متن : خلق .\r\n( 2 ) . اسراء / 70 .\r\n( 3 ) . كهف / 31 .\r\n( 4 ) . نجم / 9 .\r\n( 5 ) . فاطر / 1 .\r\n( 6 ) . تحريم / 6 .\r\n( 7 ) . يس / 82 .\r\n( 8 ) . صافات / 164 .\r\n","page_name":" 28 ","page_number":92},
  {"content":"\r\n\r\nشبستان محبّت را صاحبدلى كدخدا مىبايست كه در تحقيق مباحث وحدت داستان‌ها سرايد و در تدقيق معاملهء ارادت دستان‌ها نوازد و قدرت الهى و حكمت پادشاهى اقتضاى آن كرد كه از زمرهء گوشه‌گيران طاق مقوّس و فرقهء غرفه‌نشينان كاخ مسدّس خلعت  وَ لَقَدْ كَرَّمْنا بَنِي آدَمَ  « 1 » بر فرق اهل و بيت ذرّيهء آدم و حوّا نهاد و معنى روح انسانى بر صورت عالم جسمانى تابان كرد و سطح سرير كاينات از پرتو وجود انسانى چون خورشيد ، روشن و تابان گردانيد تا نازنينان حجال قدس و پاكيزه‌رويان خلوت‌سراى از زواياى آشيان قدم ، قدم بر عرصه‌گاه امكان نهند . لاجرم از ماء معين و سلالهء طين  فِي قَرارٍ مَكِينٍ  « 2 » ماه‌رويان  فَتَبارَكَ اللَّهُ أَحْسَنُ الْخالِقِينَ  « 3 » از كتم عدم به صحراى وجود آورد .\r\n[ بيت 
  ]\r\n قدرتش يك نفخه بر عالم وزيد * جوهر و جسم و طبايع شد پديد \r\nو به تشريف  أَنْطَقَنَا اللَّهُ الَّذِي أَنْطَقَ كُلَّ شَيْءٍ  « 4 » مشرّف گردانيد و به خلعت  إِنِّي أَعْلَمُ ما لا تَعْلَمُونَ  « 5 » مخصوص و مهيّا كرد و نهال اقبال ايشان را در جويبار  هُوَ الَّذِي أَنْشَأَكُمْ مِنْ نَفْسٍ واحِدَةٍ  « 6 » نشو و نما داد تا به درجهء  أَصْلُها ثابِتٌ وَ فَرْعُها فِي السَّماءِ  « 7 » رسيدند و در چمن  وَ نَفَخْتُ فِيهِ مِنْ رُوحِي  « 8 » و به خلعت  يُحِبُّهُمْ وَ يُحِبُّونَهُ  « 9 » شرف امتياز يافتند . پس تاج   خَلَقَ الْإِنْسانَ عَلَّمَهُ الْبَيانَ   « 10 » بر تارك ايشان نهاد و كمر تكريم  خَلَقْنَا الْإِنْسانَ فِي أَحْسَنِ تَقْوِيمٍ  « 11 » بر ميان ايشان بست و بر سرير سرورى  إِنِّي جاعِلٌ فِي الْأَرْضِ خَلِيفَةً  « 12 » ممكّن گردانيد تا به كمر بستهء « خلقت جميع العالم لاجلك و خلقتك لأجلى » 16 رسيد . پس ظاهر ايشان به جمال صورت و باطن به كمال معنى بياراست و در آن كمال و جمال و كرشمه و دلال لطف تركيب و حسن تقويم به ادا رسانيد و دل پاكيزهء ايشان را كه آينهء حسن و جمال محبوبى و\r\n\r\n\r\n","description":"","footnote":"\r\n( 1 ) . اسراء / 70 .\r\n( 2 ) . مؤمنون / 13 .\r\n( 3 ) . مؤمنون / 14 .\r\n( 4 ) . فصلت / 21 .\r\n( 5 ) . بقره / 30 .\r\n( 6 ) . انعام / 98 .\r\n( 7 ) . ابراهيم / 24 .\r\n( 8 ) . حجر / 29 .\r\n( 9 ) . مائده / 54 .\r\n( 10 ) . رحمن / 3 و 4 .\r\n( 11 ) . تين / 4 .\r\n( 12 ) . بقره / 30 .\r\n","page_name":" 29 ","page_number":93},
  {"content":"\r\n\r\nمرآت تجلّى مطلوبى است به روشنايى  فَأَيْنَما تُوَلُّوا فَثَمَّ وَجْهُ اللَّهِ  « 1 » آشنايى بخشيد و مستعد وصول فيضان انوار الهى و قابل قبول لمعان اسرار نامتناهى گردانيد و شايستهء ،\r\n[ بيت 
  ]\r\n طلبكار تواند اى نور قدسى * زمين و آسمان و عرش و كرسى \r\n* * *\r\n سبحان من جعل الكرامة كلّها * مجموعة فى فطرة الإنسان \r\nو برگزيدهء انسان و بهترين ايشان حضرات پيغمبران - صلوات اللّه و سلامه عليهم - و بهترين انبيا محمّد مصطفى - عليه الصلاة و السّلام - گردانيد .\r\n\r\nفصل در ذكر پيغمبران عليهم الصّلوة و السّلام\r\nاكابر مورخان - عليهم الرحمة و الرضوان - آورده‌اند كه روزى ابو ذر غفارى - رضى اللّه عنه - از حضرت مصطفى - عليه السلام - سؤال فرمود كه : « يا رسول اللّه عدد حضرات انبيا - صلوات اللّه و سلامه عليهم - چند بوده است ؟ » فرمودند كه : « يكصد و بيست و چهار هزار » . گفتم : « يا رسول اللّه چند نفر از ايشان مرسل‌اند ؟ » فرمودند كه : « سيصد و سيزده جمّ غفير » . گفتم : « يا رسول اللّه اول ايشان كدام است ؟ » فرمودند كه : « آدم صفى - صلوات اللّه و سلامه عليه - [ و 
  ] فرمودند كه چهار ايشان سريانىاند ، آدم و شيث و نوح و ادريس » . و اوّل كسى كه خط نوشت و جامه دوخت ادريس است ؛ و چهار ديگر عرب‌اند ، هود و صالح و شعيب و يونس و اول انبياء بنى اسرائيل موسى و آخر ايشان عيسى .\r\nگفتم : « يا رسول اللّه چند كتاب به ايشان منزل شده است ؟ » فرمودند كه : « صد صحيفه و چهار كتاب : شيث را پنجاه صحيفه و اخنود را سى و ابراهيم را ده و موسى را\r\n\r\n\r\n","description":"","footnote":"\r\n( 1 ) . بقره / 115 .\r\n","page_name":" 30 ","page_number":94},
  {"content":"\r\n\r\nقبل از نزول تورات ده » .\r\nو كتب چهارگانه كه تورات و انجيل و زبور و فرقان است در ماه رمضان نازل شد و تورات در ششم به موسى - عليّه السلام - و زبور در ثامن عشر به داود - عليه السلام - و انجيل در ثانى عشر به عيسى - عليّه السلام - و فرقان در سابع عشرين به محمّد - صلوات اللّه و سلامه عليه - و در ماه آب سنه 17 احدى و عشرين و سبعمائهء اسكندرى و در ارديبهشت سنهء تسع عشر از پادشاهى خسرو پرويز و اوّل سوره‌اى كه نازل شده است ،  اقْرَأْ *  بوده . و هذا الحديث الذى ذكرته اخرجه الحافظ ابو حاتم بن حسّان فى صحيحه اخصر يخبر من الائمة الهدى ثم فى علم الحديث و هذا نص منه و اسناده حسن مقبول أورده الشيخ العالم الربانى شمس الملة و الدين محمد بن محمّد الجزرى 18 الشافعى متّع اللّه المسلمين به طول بقائه .\r\nدر مراتب پيغمبران از نبىّ مرسل و اولوا العزم و خاتم اختلاف بسيار است و خلاصهء سخن آنكه نبى شخصى باشد موصوف به صفات و اخلاق حميده و پسنديده و در آن محتاج نباشد به ابناى جنس خود و مبعوث باشد به تبليغ رسالت و دعوت خلق به الهام يا منام يا هتف يا تكلّم از وراى حجاب يا بعضى از اين ؛ و مرسل آن‌كه با خود و بعضى از اين معانى مكرم باشد به ارسال ملك و فرمان بشر يعنى مبتلا باشد به شدايد و صابر بر آن و عازم بر قهر معاندان ؛ و اولوا العزم آن‌كه با اين صفات پسنديده واضع شريعتى باشد و گروهى از عرفا آدم - صلوات اللّه و سلامه عليه - كه واضع شريعت اولين است به حكم آيت  وَ لَمْ نَجِدْ لَهُ عَزْماً  « 1 » او را اولوا العزم نمىداند و مىگويند كه اولوا العزم مىبايد كه واضع شريعتى باشد مجدّد و ناسخ شريعت ما قبل و مأمور به مقاتله و محاربهء معاندان بل‌كه مخلّد و مؤبّد باشد .\r\nخدا را هزاران ستايش و ثنا كه هميشه تابع امّت مصطفى و ملّت خاتم اعدليم و ديگر امّى اشرف و اكمل باشد تا اين معنى مكمّل جميع كمالات باشد و بعد از او ديگرى مبعوث نباشد و دين و شريعت او منسوخ نگردد .\r\n\r\n\r\n","description":"","footnote":"\r\n( 1 ) . طه / 115 .\r\n","page_name":" 31 ","page_number":95},
  {"content":"\r\n\r\nپس هرآينه هريك از اين مراتب اربعه اخص و اعلى باشد از مرتبهء ما قبل ، مثلا مرتبهء خاتمى اخص باشد از مرتبهء اولوا العزمى و اولوا العزمى از مرسلى و مرسلى از نبوّت من غير عكس ؛ و در عدد انبياى اولوا العزم اختلاف بسيار است . اكثر علما و ائمه برآنند كه اولوا العزم چهارند : ابراهيم و موسى و عيسى و محمّد - صلوات اللّه و سلامه عليهم - و بعضى گويند شش‌اند ، العلم عند اللّه .\r\nاكنون ذكر اسامى پيغمبران - عليهم الصلاة و السلام - بر سبيل تيمّن و تبرّك ياد كرده مىشود بر سه مقاله :\r\nمقالهء اوّل در تعداد پيغمبران اولوا العزم و مرسل كه نام ايشان در قرآن و حديث صريحا آمده است و اسامى ايشان اين است : آدم ، شيث ، ادريس ، نوح ، هود ، صالح ، ابراهيم ، لوط ، اسماعيل ، اسحاق ، يعقوب ، يوسف ، خضر ، ايوب ، شعيب ، موسى ، هارون ، يوشع ، الياس ، اليسع ، شمويل ، داود ، سليمان ، عزير ، دانيال ، ذوالكفل ، يونس ، زكريا ، يحيى ، عيسى .\r\nمقالهء دوم آنچه در تواريخ و تفاسير آمده است چهل و دو است كه ياد كرده مىشود :\r\nسام ، حام ، يافث اين سه پسران نوح‌اند - عليه السّلام - و ذكر ايشان خواهد آمد .\r\nيهودا ، لاوى ، رؤبيل ، شمعون ، يسخر « 1 » ، شبولون ، دان ، نفتالى ، گاد ، شير ، ابن يامين ، اين يازده نفر پسران يعقوب‌اند - عليهم الصلاة و السّلام - و ايشان را اسباط خوانند .\r\nحنظله ، گدعون ، يفتاح ، كالب ، حزقيل ، فينحاص ، ناثان ، گاد ، اخياشيلوهى ، ميخايا ، آسا ، ييهو ، سعيا ، عاموس ، هوشع ، صادق ، صدوق ، شلوم ، اين هرسه اصحاب قريه‌اند ، ميخا ، مورشتى ، ناحوم القوشى ، حبقوق ، صفنيا ، اوريا ، يوئيل « 2 » ، حكاى ، زكريا ، ملاحى ، عليهم الصلاة و السّلام .\r\nمقالهء سيوم در ذكر آفرينش ابو البشر آدم صفى - صلوات اللّه و سلامه عليه - كنيت او ابو البشر لقب او صفى اللّه ، چون ارادت الهى متعلّق خلق او شد ، جبرئيل را\r\n\r\n\r\n","description":"","footnote":"\r\n( 1 ) . متن : بلساخار .\r\n( 2 ) . متن : توابل ؛ اين مطالب ظاهرا برگرفته از تاريخ گزيدهء حمد اللّه مستوفى است كه با آن مقابله و تصحيح شد .\r\n","page_name":" 32 ","page_number":96},
  {"content":"\r\n\r\n- عليه السّلام - بفرستاد تا قدرى خاك جهت تخمير طينت پاك او از زمين كه جاى مكّه است بردارد . زمين او را سوگند داد كه خداى را بر تو كه از من خاك برندارى . از من خلقى خواهد مخلوق شد كه از او ناشايست در وجود آيد ، مبادا كه بدان سبب من در معرض غضب بارى تعالى [ درآيم 
  ] . جبرئيل بازگرديد ، فرمان شد ميكائيل - عليه السلام - بدين امر قيام نمايند . زمين نيز با او همين [ گفت 
  ] او نيز بازگشت . پس اسرافيل - عليه السّلام - را بفرستاد او را نيز سوگند داد ، او نيز بازگشت . پس عزرائيل - عليه السّلام - را بفرستاد او را نيز سوگند داد ؛ از او نپذيرفت و گفت امر خداى تعالى بالاتر از سوگند توست و از تمام روى زمين يك قبضه خاك نمناك از هر نوع تر و خشك ، سياه و سفيد ، ترش و شيرين به عدد هر فردى از افراد مخلوقات قدرى برداشت و مرقد مجموع در همان محل خواهد بود كه خاك او را از آن محل برداشته‌اند .\r\nامّا خاك طينت حضرت رسالت - صلوات اللّه و سلامه عليه - از آنجا برداشت كه اكنون مرقد مطهّر و مشهد منوّر آن حضرت است و آن خاك را در بهشت عدن در آوردند و به آب تسنيم بسرشتند و بر تمام ملايك مقرّب و اهل بهشت عرض كردند تا همه او را بديدند و بشناختند و بدانستند كه مقصود كلى از خلقت آدم و عالم ، وجود با وجود آن حضرت است كه فرق مباركش كه به تاج « لولاك لما خلقت الافلاك » 19 متوج و قامت با استقامتش به تشريف  وَ ما أَرْسَلْناكَ إِلَّا رَحْمَةً لِلْعالَمِينَ  « 1 » مشرف است . و چون عزرائيل بىآزرم بود ، قبض ارواح را به دو حوالت فرمود . حق سبحانه و تعالى به يد قدرت خود آدم را از آن خاك پاك بيافريد و چهل روز باران رحمت بر او ريزان كرد . پس كسوت انسانيّت در او پوشانيد و بعد از چهل روز روح در قالب او دميد ، كما قال « خمّرت طينت آدم بيدىّ اربعين صباحا » 20 .\r\nبعضى از اهل تاريخ گويند كه آدم - عليه السّلام - از زمين بود تا ابر ، و آدم را به جهت آن آدم گويند كه جسم او را از اديم زمين گرفته‌اند و بىواسطهء قيل و قال دوم\r\n\r\n\r\n","description":"","footnote":"\r\n( 1 ) . انبياء / 107 .\r\n","page_name":" 33 ","page_number":97},
  {"content":"\r\n\r\nاسماء حسنى او را درآموخت كه  وَ عَلَّمَ آدَمَ الْأَسْماءَ كُلَّها ثُمَّ عَرَضَهُمْ عَلَى الْمَلائِكَةِ  « 1 » و ملائكة مقرّب به علم او مقر و معترف شدند و به فرمان خداى تعالى او را سجده كردند كه   فَسَجَدَ الْمَلائِكَةُ كُلُّهُمْ أَجْمَعُونَ إِلَّا إِبْلِيسَ   « 2 » و ابليس از جن بود ، امّا به سبب بسيارى طاعت مرتبهء ملائكه يافته بود . به سبب نافرمانى كه از او صادر شد ، طوق شقاوت  وَ إِنَّ عَلَيْكَ لَعْنَتِي إِلى يَوْمِ الدِّينِ  « 3 » در گردن او افتاد و ايزد تعالى آدم را در بهشت جاى داد و حوّا را از پهلوى چپ او بيافريد و خوردن گندم را منع فرمود و به روايت عبد الله مسعود از خوردن انگور و به قول ابن جريج 21 از تناول انجير . و گويند كه ابليس هرگز به بهشت درنتوانست رفت و انتهاز فرصت جسته ، در كنارهء بهشت مىگرديد تا فرصت يابد و آدم و حوّا را فريب دهد . روزى كه مار دربان بهشت بود بيرون آمد . ابليس او را گفت كه مرا با آدم سخنى است ، مىخواهم كه او را نصيحت كنم و مرا سوى او راه نمىدهند . بايد كه مرا به او رسانى ، باشد كه او را نصيحت كنم و او از تو منّت دارد .\r\nپس مار ابليس را در دهان خود جاى داد تا او را در بهشت درآورد ، چنانچه رضوان ندانست ؛ پس چشم ابليس بر طاوس افتاد و از او پرسيد كه درخت گندم كدام است . طاوس او را راه نمود . پس حوّا را تسويل كرد تا از آن بخورد و آدم را نيز بخورانيد ، فى الحال حله‌هاى بهشت از ايشان فروريخت و برهنه بماندند . پس هر يك برگى از درخت انجير گرفتند و عورت خود را بدان ستر كردند و خداى از ايشان خشم گرفت و درخت طوبى را فرمان داد تا ايشان را از بهشت بيرون انداخت .\r\nآدم - عليه السّلام - در روز آدينهء پنجم ماه نيسان به هفت ساعت روز بر زمين آمد ، به هندوستان ، به كوه سرانديب و حوّا به جده بر لب دريا به حدود مكّه و طاوس به هندوستان و بربر نيز گويند ، مار به اصفهان و ابليس به ملتان و گويند به سمنان . و چون آدم عليه السّلام به دنيا آمد ريشش برآمد و از آن‌روز كه خداى تعالى خشم\r\n\r\n\r\n","description":"","footnote":"\r\n( 1 ) . بقره / 31 .\r\n( 2 ) . ص / 73 و 74 .\r\n( 3 ) . ص / 78 .\r\n","page_name":" 34 ","page_number":98},
  {"content":"\r\n\r\nگرفت ، صد سال بر كوه سرانديب طاعت و زارى كرد و در سجده چندان بگريست كه از بسيارى آب ديدهء او ، نباتات برست و تمام آن نباتات امروز ادويّه است . و بعد از صد سال ، در روز عاشورا توبهء او قبول شد و روز عاشورا را فضايل بسيار است چون رفتن ادريس و عيسى بر آسمان و قرار گرفتن كشتى نوح بر كوه جودى و ولادت و نبوّت ابراهيم - عليه الصلاة و السّلام - و خلاص از آتش نمرود و مولد موسى و عيسى - عليهما الصلاة و السّلام - و قبول توبهء داود - صلوات اللّه و سلامه عليه - و معاودت سليمان - عليه السّلام - با ملك خود و صحت يافتن ايوب - عليه السلام - از رنج كرمان و خلاصى موسى - صلوات اللّه و سلامه عليه - از دريا و خروج يونس - عليه السّلام - از شكم ماهى و برداشتن عذاب از قوم او و روشن شدن چشم يعقوب - عليه السّلام - و برون آمدن يوسف - عليه السّلام - از چاه و فرزند طلب كردن زكريا و مستجاب شدن دعاى او و تولد يحيى - صلوات اللّه عليه - و احتجاج موسى - صلوات اللّه و سلامه عليه - با سحرهء فرعون و غير ذلك .\r\nو چون توبهء آدم قبول شد ، به جهت استيناس او ، بيت المعمور را از بهشت بر زمين آوردند ، به موضعى كه جاى حرم مكّه است و آن خانه‌اى بود از يك دانه ياقوت سرخ ، پس حضرت عزّت - جلّ جلاله - روح القدس را بفرمود تا آدم را مناسك حج بياموخت و آدم حج گزارد و در اثناى آن در عرفات حوّا را بيافت و يكديگر را بشناختند و از آن جهت آن محل را عرفات نام شد ، « فاز دلفا » اى تقاربا ، به اين سبب اين موضع را مزدلفه گويند و در منا « 1 » ، تمنّاى انابت و استجابت دعا كردند و آن موضع را مشعر به معنى عرفات از اين اشتقاق گفتند .\r\nپس آدم و حوّا طواف كردند و به جانب هندوستان روانه شدند و ايشان را به هريك شكم دخترى و پسرى آمدى و آدم - صلوات اللّه و سلامه عليه - پسر اين بطن را به دختر آن بطن دادى تا در ميانه فرقى باشد . چون قابيل و خواهرش متولد شدند ، قابيل به جهت حسن صورت ، ميل به خواهر توام خود اقليما كرد و آدم او را به\r\n\r\n\r\n","description":"","footnote":"\r\n( 1 ) . متن : مينا .\r\n","page_name":" 35 ","page_number":99},
  {"content":"\r\n\r\nهابيل مىداد . بدين سبب ميان ايشان منازعت افتاد . آدم - صلوات اللّه و سلامه عليه - ايشان را گفت قربان كنيد ، قربان هركه قبول شود اقليما او را دهم . پس هردو قربان كردند و بر سر كوه نهادند . آتش بيامد و قربان هابيل را پخت . آدم - عليه السّلام - اقليما را به او داد . قابيل بدين سبب دشمن هابيل شد و سنگى بر سر او زد و او را هلاك ساخت و در آن زمان نمىدانست كه او را چه كند از آن‌كه در بنى آدم هنوز كسى نمرده بود  فَبَعَثَ اللَّهُ غُراباً يَبْحَثُ فِي الْأَرْضِ لِيُرِيَهُ كَيْفَ يُوارِي سَوْأَةَ أَخِيهِ  « 1 » پس ديد كه كلاغى جنگ كرد و او را بكشت و در زير خاك پنهان كرد . قابيل از آن كلاغ دفن كردن بياموخت ، پس هابيل را در گور كرد و آدم هرگز مرگ نديده بود ، چون بديد گريان شد و اين چند [ بيت 
  ] به زبان سريانى بفرمود . علما آن را به تازى ترجمه كردند .\r\nابيات العربيه\r\n تغيّرت البلاد و من عليها * و وجه الأرض مغبر قبيح\r\nتغيّر كلّ ذى لّون و طعم * فكلّ بشاشة الوجه المليح\r\nفوا اسفى على هابيل ابنى * قتيل قد تضمّنه الضّريح \r\n22 پس ابليس قابيل را گفت : آتش از تو رنجيده است ، اگر او را سجده كنى از تو خشنود گردد و بعد از اين قربان ترا قبول كند . پس قابيل به تلبيس ابليس ، آتش را سجده كرد و رسم قتل و آتش‌پرستى از او بازماند . پس شيث - عليه السّلام - بى خواهر متولّد شد . آدم - صلوات اللّه و سلامه عليه - اقليما را به او داد و او را وصى خود گردانيد و چون در عهد الست كه حضرت عزّت - جلّ جلاله - ذرّيّة آدم را از صلب او جدا كرد و از ايشان عهد و ميثاق ستد كه  وَ إِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ ذُرِّيَّتَهُمْ وَ أَشْهَدَهُمْ عَلى أَنْفُسِهِمْ أَ لَسْتُ بِرَبِّكُمْ قالُوا بَلى  « 2 » و درجات اولاد او را بر او عرض كردند . در آن ميان يكى را ديد كه مىگريست . پرسيد كه اين كيست ؟\r\nگفت يكى از فرزندان توست كه از او جريمه صادر شود ، چنانچه تو گريستى او نيز\r\n\r\n\r\n","description":"","footnote":"\r\n( 1 ) . مائده / 31 .\r\n( 2 ) . اعراف / 172 .\r\n","page_name":" 36 ","page_number":100},
  {"content":"\r\n\r\nبگريد . آدم بر او رحم آمد و گفت يا رب العزّة ، عمر او چند است ؟ فرمود كه شصت سال . آدم - عليه الصلاة و السّلام - چون عمر او را كوتاه ديد بر او رحمت كرد و گفت من از عمر خود به او چهل سال بخشيدم . حق سبحانه و تعالى بدان هبه رضا داد و او را معلوم بود كه عمر او هزار سال است . پس چون آدم به نهصد و شصت سال رسيد ملك الموت حلقهء  اللَّهُ يَدْعُوا إِلى دارِ السَّلامِ  « 1 » بر در  كُلُّ نَفْسٍ ذائِقَةُ الْمَوْتِ  « 2 » زد كه اى دير نشسته ، وقت آن است كه جاى يك چند به نوخاستگان پردازى . آدم جواب فرمود كه هنوز از عمر من چهل سال باقى است . گفت نه به داود بخشيدى .\r\nانكار كرد و گفت مرا از اين بخشش خبرى نيست . ملك الموت به فرمان حق - جل جلاله - بازگشت . بارى تعالى به كمال كرم عميم داود را چهل سال ديگر عمر بخشيد و آدم را نيز مهلت داد تا هزار سال تمام كرد و رجوع هبه - كه در شرع جايز است - از اينجا گرفته‌اند . و در صحف الهى كه به شيث نبى فرود آمد حكم شد كه چون بنى آدم با يكديگر عهدى كنند يا معامله‌اى ، بايد كه دو گواه عادل حاضر باشند و تذكره‌اى بدان بنويسند تا بعد از آن انكار نتوانند كرد .\r\nچون عمر آدم هزار سال تمام شد ، ملك الموت به وظيفهء خود قيام نمود . شيث - عليه السّلام - بر او نماز گزارد و چون عمر شيث به سيصد و پنجاه سال رسيد ، وحى به دو نازل شد و عمر او نهصد و دوازده سال بود . بعد از شيث تا به ادريس - عليهما السّلام - هيچ‌پيغمبرى نبود و چون آدم از عالم فانى رحلت نمود ، حوّا بعد از يك سال ، به روايتى بعد از سه روز ، وفات كرد و شيث كه خليفه و وصى بود او را در جوار آدم به هند دفن كرد و نوح در زمان طوفان ، ايشان را در كشتى درآورد و بعد از طوفان در كوه ابو قبيس از ولايت مكّه و به روايتى در بيت المقدس و به روايتى در نجف كوفه دفن كردند 23 . و آدم - عليه السّلام - را چهل و يك فرزند بود : بيست و يك پسر و بيست دختر . از آن جمله سه پسر را نام مسطور است قابيل و هابيل و شيث ؛ و شيث لفظ سريانى است به معنى هيبة اللّه و بنى آدم دو گروه شدند بعضى\r\n\r\n\r\n","description":"","footnote":"\r\n( 1 ) . يونس / 25 .\r\n( 2 ) . آل عمران / 185 .\r\n","page_name":" 37 ","page_number":101},
  {"content":"\r\n\r\nمتابعت او كردند و بعضى تبع فرزندان قابيل شدند و به آتش‌پرستى مشغول گشتند . شيث ايشان را منع كرد و به دين آدم - عليه السّلام - خواند . ايشان مخالفت كردند و چون آدم به جوار حق پيوست ، بيت المعمور را به آسمان بردند و شيث خانهء كعبه را از سنگ و گل ساخت و گويند در زمان طوفان نوح ، خانه را به آسمان چهارم بردند و در مقابلهء كعبه نهادند و كعبه در مقابلهء عرش كبريا افتاده است و چون شيث - عليه السّلام - درگذشت ، نهصد و دوازده‌ساله بود و به روايتى نهصد .\r\nپس انوش كه وصى او بود به‌جاى پدر به خلافت بنشست و او پيغمبر نبود ، امّا قوم خود را به دين آدم - عليه السّلام - دعوت كردى . او اوّل كسى است كه قاعدهء پادشاهى و سلطنت نهاده است و درخت خرما او نشاند و چون عمرش به نهصد و شصت و پنج سال رسيد از دار فنا به دار بقا رحلت نمود . قينان را وصى و خليفهء خود كرد و درگذشت .\r\nقينان عمارت بابل او كرد و چون عمرش به نهصد سال رسيد مهلاييل را قايم مقام خود ساخت و او سيصد سال پادشاهى كرد و او را فرزندان بسيار بود و بعد از آن پسرش يرد را وصى خود ساخت و نهصد و شصت و دو سال عمر يافت و اين جماعت تمام در زمان حيات آدم - عليه السّلام - متولّد شده بودند .\r\n- ادريس - عليه السّلام - را بعضى مورخان گفته‌اند از انبياى اولوا العزم است و مىگويند كه هر هزار سال كوكبى سيّارهء مدبر است و اولوا العزم مىبوده و اين سخن به حسب شرع صحتى ندارد و نام او اخنوخ است و لقب او ادريس الملقّب بالنعمة و الحكمة نيز گويند ، جهت آن‌كه هم پيغمبر بود و هم پادشاه ، هم حكيم . و علم نجوم از معجزات اوست ، و دبيرى او باديد « 1 » كرد و صنعت بافتن و رشتن و بريدن و دوختن او نهاد و بناى هرمان مصر او كرد و بر آنجا شكل‌هاى همهء صنعت‌ها باز نموده و از حال طوفان او خبر داد و گويند او را با ملك الموت دوستى بود . چون عمرش به سيصد و شصت و پنج سال رسيد حق تعالى به التماس او عزرائيل را به قبض روح او فرستاد\r\n\r\n\r\n","description":"","footnote":"\r\n( 1 ) . متن : بازديد ؛ باديد به معناى پديد صحيح‌تر است .\r\n","page_name":" 38 ","page_number":102},
  {"content":"\r\n\r\nو بهشت و دوزخ به او نمود ، پس او به شرط آن در بهشت رفت كه تفرّجى كند و بيرون آيد . چون بديد و بيرون آمد ، دگرباره به بهانهء آن‌كه آنجا نعلين فراموش كرده ، پس رفت و هم آنجا قرار گرفت ؛ قوله تعالى  وَ رَفَعْناهُ مَكاناً عَلِيًّا  « 1 » .\r\nو بعد از او پسرش منوشلخ ، بزرگ قوم شد و چون به جوار حق پيوست پسر او [ ملك 
  ] « 2 » به‌جاى او بنشست و بعد از او ، پسر او نوح ، نجى اللّه - عليه السّلام - قايم مقام او شد .\r\nو نوح به حكم حديث ما قبل ، اولوا العزم دويم است و نجى اللّه لقب اوست و بعد از چهل سال و به روايتى بعد از دويست و پنجاه سال وحى به او منزل شد و مدّت نهصد و پنجاه سال دعوت كرد . در اين مدّت زياده از هشتاد تن از مرد و زن به دو ايمان نياوردند ، پس نوح در حق كفار دعا كرد  رَبِّ لا تَذَرْ عَلَى الْأَرْضِ مِنَ الْكافِرِينَ دَيَّاراً  « 3 » .\r\nحق عزّ و علا و تبارك و تعالى امر فرمود كه درخت ساج بنشاند و چون برسد از آن كشتى سازد . چنين كرد و چون درخت برسيد از چوب آن كشتى ساخت ، طول آن سيصد گز و عرض آن پنجاه گز و ارتفاع سى گز و سه طبقه داشت يك طبقه به جهت مسكن انسان و يك طبقه جهت جانوران و يك طبقه جهت حيوانات . پس خداى تعالى طوفان بفرستاد . اوّل آب از تنورسراى نوح به كوفه - كه اكنون مسجد جامع است - بيرون آمد و آن تنورى بود از آهن كه جبرئيل از بهشت به جهت آدم آورده بود و ميراث به دو رسيده بود . مدّت زمان طوفان شش ماه و در اين شش ماه آب از زمين برمىآمد و باران از آسمان مىباريد . پس نوح - عليه السّلام - با آن هشتاد تن در ماه رجب به كشتى درآمد و آب طوفان تمام ربع مسكون فروگرفت و از سر همهء كوه‌هاى روى زمين درگذشت و به فرمان خداى تعالى كشتى نوح دو كرّت از مشرق تا به مغرب و از مغرب تا مشرق رفت . پس بر كوه جودى به حدود موصل قرار گرفت و نوح - عليه السّلام - در عاشر محرم از كشتى بيرون آمد و آنجا دهى\r\n\r\n\r\n","description":"","footnote":"\r\n( 1 ) . مريم / 57 .\r\n( 2 ) . فقط د 1 / 1520 .\r\n( 3 ) . نوح / 26 .\r\n","page_name":" 39 ","page_number":103},
  {"content":"\r\n\r\nساخت معروف به سوق الثمانين و بعد از آن هفتاد سال بزيست و چون عمرش به يك هزار و ششصد سال رسيد درگذشت و به ديگر روايات هزار و سيصد سال عمر يافت .\r\nو گويند از زمان آدم تا زمان نوح دو هزار و پانصد سال بود و از زمان نوح تا زمان ابراهيم خليل - صلوات اللّه و سلامه عليه - هزار و پانصد سال و از زمان ابراهيم تا زمان موسى - عليهما الصلاة و السّلام - چهارصد و شصت « 1 » سال و از زمان موسى تا زمان عيسى - عليهما السّلام - يك هزار و نهصد و سى سال و از زمان عيسى تا زمان حضرت رسالت - صلوات الله عليه و عليهم اجمعين - چهارصد و هشتاد سال فترت بود و اكثر اهل عالم از نسل نوح‌اند - صلوات الله و سلامه عليه - و بدين سبب او را آدم ثانى گويند و او را چهار پسر بود : يافث و سام و حام و كنعان . سه پسر به او ايمان آوردند و كنعان كافر بود ، هرچند او را دعوت كرد قبول ننمود و او را طوفان خبر داده ، بيم كرده و او گفت  سَآوِي إِلى جَبَلٍ يَعْصِمُنِي مِنَ الْماءِ  « 2 » و چون طوفان شايع شد و آب از همهء كوه‌ها درگذشت و كنعان را غرق كرد و آيت  إِنَّهُ لَيْسَ مِنْ أَهْلِكَ  « 3 » در شأن او وارد شد .\r\n\r\nسام بن نوح عليه السلام\r\nپيش بعضى پيغمبر مرسل است و اكثر انبيا و اهل ايران از نسل اويند و او را شش پسر بود . از فخشد و از نسل او چهارم پشت به قحطان و فالغ رسيد . قوم عبرى از تخم فالغ‌اند و اكثر عرب از تخم قحطان و از قحطان سيوم پشت به سبا رسيد . اعراب حميرى و لخمى و غسانى و قضاعى و اشعرى و ازدى و طايى « 4 » از تخم سبااند . دوم پسر سام ، عالم بود و خراسان و هيتال پسران اويند و عراق پسر خراسان است و كرمان و مكران پسران هيتال‌اند . سيوم پسر سام ، آسود بود و اهواز و پهلو پسران\r\n\r\n\r\n","description":"","footnote":"\r\n( 1 ) . متن : ششصد .\r\n( 2 ) . هود / 43 .\r\n( 3 ) . هود / 46 .\r\n( 4 ) . متن : طاهى .\r\n","page_name":" 40 ","page_number":104},
  {"content":"\r\n\r\nاويند و فارس پسر پهلو است . و چهارم پسر سام ، نودر بود و آذربيجان و ارّان و ارمن و فرغان پسران نودرند و پنجم پسر سام ، ارم بود و او واضع باغ « 1 » است . قوم عاد و ثمود از تخم اويند . و ششم پسر سام مصر بود ، شام و روم پسران اويند .\r\n\r\nحام بن نوح عليهما السّلام\r\nگويند پيغمبر مرسل است ، تمام سياهان از نسل اويند و در بعضى از تفاسير آمده كه نوح فرزندان را فرمود كه در كشتى جماع مكنيد حام خلاف سخن پدر كرد . حق - سبحانه و تعالى - بدين سبب پيغمبرى از نسل او منقطع گردانيد و او را سياه‌چهره كرد و در قول ضعيف آورده است كه روزى نوح - عليه السّلام - خفته بود ، عورت او ظاهر شده ، حام برو بگذشت و او را نپوشيد و بر او بخنديد . حق - سبحانه و تعالى - او را بدين سبب چهره سياه گردانيد و پيغمبرى از نسل او منقطع گردانيد و پيغمبرى به نسل او نرسانيد و حام را شش پسر بود : زنگ و كوش و هند و بربر و قبط و حبشه ؛ و نوبه پسر حبشه است .\r\n\r\nيافث بن نوح عليهما السّلام\r\nبعضى گويند پيغمبر مرسل است و او را هشت پسر بود ، اوّل ترك ، دوم خزر ، سيوم صقلاب ، چهارم روس ، پنجم ميشك ، ششم چين ، هفتم كمارى و او را كيمال نيز گويند ، هشتم تارخ و اسكندر ذوالقرنين از چهارم فرزندان او بود و هر مملكتى از ممالك تركستان به نام يكى از فرزندان او بازخوانده‌اند . و بعد از نوح - عليه السّلام - اين جماعت سال‌ها در شهر بابل بوده‌اند . شبى هر شعبه‌اى را زبان ديگر شد و فهم زبان يكديگر نمىكردند . بنابراين به ناچار از يكديگر جدا شدند و پراكنده گشتند و هريك به موضعى رفتند و در آن موضع نسل ايشان زيادت شد و آن ولايت به ايشان منسوب گشت و به روايت ديگر آن است كه چون تمام روى زمين نوح را شد ، توران\r\n\r\n\r\n","description":"","footnote":"\r\n( 1 ) . متن : صلح .\r\n","page_name":" 41 ","page_number":105},
  {"content":"\r\n\r\nزمين را به يافث داد - كه پسر بزرگ بود - و ايران‌زمين را به سام و هندوستان را به حام و تمام خلايق از نسل اين سه پسر نوح‌اند . لاجرم يافث را ابو الترك گويند و سام را ابو العجم و حام را ابو الهند گويند .\r\nو چون بزرگترين فرزندان نوح يافث بود كه به دولت نبوّت و تسريف رسالت مشرف شده بود ، بايستى كه ذكر او بر ديگر فرزندان مقدّم بودى ، امّا چون مقصود ما از وضع اين كتاب كه به تاريخ جهان‌گير موسوم شد ، شعبهء سلاطين ترك است و نسل ايشان به يافث بن نوح منتهى مىگردد و ربط سخن در آن ، مناسب‌تر كه ذكر ديگر فرزندان مقدم‌تر باشد تا سلسلهء سخن مربوط و متصل گردد . و چون روى زمين از اولاد و احفاد نوح - عليه السّلام - پر شد ، در ميان هريك از ذريّات و اعقاب ايشان قوانين حسنه و قواعد محسّنه پديد آمد و حضرت عزّت - جلّ جلاله - دل‌هاى ايشان را محل الهام فرمود تا رسوم و آيين پيشوايى مملكت بنياد نهادند و يافث چون از پاى كوه جودى به مشرق مىرفت از پدر درخواست كرد كه تا او را دعايى آموزد كه هرگاه از خداى تعالى باران خواهد بارد و نوح - عليه السّلام - او را اسم اعظم بياموخت و آن اسم را بر سنگى نقش كرد و به يافث داد و از آن معجز ، يافث هرگاه كه باران خواستى بيامدى و آن سنگ امروز در ميان اقوام ترك است و آن را سنگ يده و حجر المطر گويند و به تركى جده‌تاش و قصّهء آن معروف و مشهور است .\r\nپس يافث در اقليم ترك به طريق صحرانشينان ساكن و رسم‌هاى نيكو و آيين‌هاى پسنديده نهاد و بعد از آن‌كه نسل او بسيار شد ، از اين مرحلهء پرآفت رحلت فرمود و به جوار رحمت حق پيوست . پس مردم اجماع كردند و ترك بن يافث را بر خود والى كردند و او را يافث اغلان گفتندى و او بزرگترين فرزندان يافث بود و به غايت عاقل و باادب و هنرمند ؛ پس در تمامى ولايت پدر به گشت ، جايى به غايت خوش يافت كه آن را سلنگاى گويند و در آنجا دريايى بود كوچك و آب گرم و كوه بسيار و چشمه‌هاى خوشگوار ، آنجا ساكن شد و خداى تعالى را سپاس‌دارى كردى و\r\n\r\n","description":"","footnote":"","page_name":" 42 ","page_number":106},
  {"content":"\r\n\r\nساختن خرگاه از مخترعات اوست و القابى كه ميان تركان مانده است ازوست و او پادشاهى بود عادل و كامل . در باب رعيّت مراعات بسيار نمودى و بندگان خداى تعالى در ايّام او در عين آسايش و آرامش بودند و او را چهار پسر بود توتك و چگل و برسنجار و املاق . روزى توتك در شكارگاه طعام مىخورد و لقمه‌اى از دست او بيفتاد و چون بر زمين رسيد نمكين شد به واسطهء آن‌كه زمين شور بود و چون برگرفت و بخورد ، به دهانش خوش آمد ، رسم نمك در طعام كردن او بازديد كرد .\r\nامّا خزر ، حليم و كم‌گفتار بود و چون او بر همه‌جاى بگرديد ، جهت اقامت كنار جوى آتل خوش كرده ، آنجا ايستاده و تابستان در صحرا و زمستان در شهر بودى .\r\nاما صقلاب صاحب جزيره‌اى بود . از روس چيزى التماس نمود ، او اجابت نكرد و بدين واسطه ميان ايشان خصومت افتاد .\r\nامّا روس بس بىآزرم بود و بر يك‌جاى قرار نداشت ، پيش او ساكن نشد و از آنجا برفت و رسم يرغو پرسيدن او نهاد و عادت روسيان آن است كه تمام خواسته دختر را دهند و پسر را به جز شمشيرى ندهند و گويند ميراث تو اين است .\r\nاما ميشك پر مكر و دستان بود و در كنار بلغار مقام كرد و آنجا زمين غزانست و تمام غزان از نسل اويند و ايشان بدترين اقوام تركند و غز پسر ميشك بود و او را به جهت سنگ باران ، با عمّ خويش در نزاع افتاد ، چه بعد از يافث سنگ به دست ميشك افتاده بود و در اولاد غز بماند و غز [ را 
  ] « 1 » پسرى بود بيغورنام و تركمانان خود را به بيغور نسبت دهند . چون ترك [ و 
  ] صقلاب را به باران حاجت افتاد آن سنگ را از غز بخواست . غز سنگ مدوّر مزور بساخت و به او فرستاد و چون خاصيّت نداد ، ميان ايشان حرب افتاد و بيغور كشته شد و از آن‌روز باز ، كينهء تركان با تركمانان باقى است .\r\nاما چين ، زمينى كه امروز زمين چين است تمام بگرفت و صورتگرى و استخراج كرم ابريشم و جامه بافتن او كرد و بيشتر صنعتى كه امروز در چين مىكنند اختراع\r\n\r\n\r\n","description":"","footnote":"\r\n( 1 ) . فقط د 59 ، 53 .\r\n","page_name":" 43 ","page_number":107},
  {"content":"\r\n\r\nاوست و او را پسرى آمد ، نام او ماچين نهاد و به غايت عاقل و باكفايت بود . چون اقوام او بسيار شدند ، پدر را گفت من مقامى از براى خود « 1 » بسازم . پس شهر ماچين او بنا نهاد و سنگ يشم به دست آورد و خاصيّت آن معلوم كرد و به مردم آموخت و مشك از آهو او گرفت .\r\nامّا كيمال ، بازى دوست و عيش و شكار كردى و در آنجا [ كه 
  ] بلغار است مقام كرد و او را دو پسر بود ، يكى بلغار و يكى برطاس ؛ باشقرديان از تخم ايشانند .\r\nبرطاس بر كنارهء بلغار جاى گرفت و پوستين سمور و سنجاب و روباه او باديد آورد . « 2 » نسبت ايشان اين است ، اما فرق در ميان بسيار است چنانچه از حدّ وصف بيرون است .\r\n\r\nذكر ترك بن يافث عليه السلام « 3 »\r\nنقل است كه يافث اغلان معاصر كيومرث بوده است و او اوّل ملوك ترك است و كيومرث اوّل ملوك عجم و آيين خانى و رسوم جهانبانى در تركستان او نهاد و مدّتى به فرمان‌روايى و گيتىستانى قيام نمود و عمر او دويست و چهل سال بود و چون او را وفات رسيد ، پسر خود النجه « 4 » خان را به مشورت و استصواب اصول بر تخت خانى نشاند و خود زندگانى را وداع نمود . النجه خان با تخت و ملكى خاص مشرف بود و بر رسوم و قواعد پدر چيزى چند بيفزود و الوس‌ها را ياسامشى او كرد و چنان زيست كه تمام رعيّت ، مرفّه و آسوده بودند . چون به سن كبر رسيد ، از رفتن چاره نديد ، سرير شاهى را به فرزند خود ، ديباقوى تفويض كرد و خود از دنيا اعراض نمود و باقى عمر عزلت و انزوا شعار خود ساخته به جانب حق مشغول شد .\r\nديباقوى خان بعد از پدر به سلطنت تركستان اشتغال نمود و در زيادتى عدل و داد كوشيد و رسوم نيكو نهاد و هنگام رحيل ، امامت را به پسر خود گوگ خان سپرد .\r\n[ او 
  ] بعد از پدر مدّتى به امر سلطنت و پادشاهى قيام نمود و از راه و رسم پدران تجاوز\r\n\r\n\r\n","description":"","footnote":"\r\n( 1 ) . د 4432 : - خود .\r\n( 2 ) . د 1 / 1520 و د 1710 : بازديد كرد .\r\n( 3 ) . فقط د 5359 .\r\n( 4 ) . متن : المجنه .\r\n","page_name":" 44 ","page_number":108},
  {"content":"\r\n\r\nنكرد و از جادهء عدل و انصاف منحرف نشد و در حالت وفات ، ولىعهدى را به فرزند خود النجه خان داد .\r\nالنجه خان چون بر سرير ملك تمكّن يافت به مراسم جهاندارى و وظايف كشورگشايى قيام نمود و در زمان او اتراك را اسباب و نعمت بسيار شد و از غرور مال و ثروت آهنگ عناد و نقمت كردند و از راه راست برگشتند و دين و ملّت را تارك شدند و طريق ضلالت و گمراهى پيش گرفتند ، چنان‌كه تمام ايشان كافر شدند و چون مدّتى بر آن بگذشت او را دو پسر به يك شكم آمد : يكى را تاتار نام كرد و ديگرى را مغول و هردو پسر بزرگ شدند و به درجهء حكومت ولايات رسيدند و چون پدر ايشان به مرتبهء كهولت رسيد ، ممالك را بر پسران قسمت كرد ، نصفى به تاتار و نصفى به مغول داد و ايشان هردو ، بعد از وفات پدر ، به موافقت يكديگر قوم و تبع را دارايى مىكردند و ايشان دو شعبه بودند تاتار و مغول .\r\n\r\nذكر طبقهء تاتار\r\nشعبهء تاتار هشت نفر بودند : اول تاتار خان ، او اوّل ملوك تاتار بوده است . دوم بوقا خان پسر تاتار خان كه بر جاى پدر « 1 » بنشست و به امر حكومت اقوام تاتار قيام نمود و ايل و الوس پدران را دارايى كرد . سيوم ايلنجر خان كه بعد از پدر متصدى امر ايالت شد و چون او وفات كرد ، پسرش ايسلى خان - كه چهارم ملوك تاتار است - متقلّد ايالت گشت . پنجم اتسر خان بعد از او والى ايشان شد . ششم اردو خان بود كه بعد از پدر ، دارايى الوس تاتار به او مقرر شد . هفتم بايدو خان ، چون ملك آن طايفه شد ، به جهت آن‌كه از پدران به عدت و شوكت زياده [ بود 
  ] ، لشكر به حدود الوس مغول كشيد و مخالفت در ميان ايشان باديد شد . هشتم سونج خان كه آخر ملوك تاتار بود و چون نوبت ملك پدر به دو رسيد ، آتش فتنه و عداوت چنان افروخته شد كه اصلاح‌پذير نبود .\r\n\r\n\r\n","description":"","footnote":"\r\n( 1 ) . د 4472 : پسر .\r\n","page_name":" 45 ","page_number":109},
  {"content":"\r\n\r\n\r\nذكر طبقهء مغول\r\nشعبهء مغول نه نفر بودند : اوّل ايشان مغول خان و آخر ايل خان . و تقوز 24 را از آن عدد گرفته‌اند و اين موافق تحقيق است چه غايت كثرت در هر مرتبه‌اى از مراتب عدد نه بيش نيست .\r\n\r\nپادشاهى مغول خان\r\nچون مغول خان در حصهء ممالك خويش به استقلال شد و به تمكن اقامت نمود ، در وضع سلطنت به نوعى شروع نمود كه موجب اعتقاد و رضاى رعايا بود و چون از اين عالم فانى رحلت كرد او را چهار پسر بود : قرا خان و آذر خان و كر خان و آز خان .\r\n\r\nپادشاهى قرا خان\r\nقرا خان كه بزرگترين فرزندان مغول خان بود به‌جاى پدر نشست و به ايالت مشغول گشت و در قراقرم در حدود دو كوه - كه آن را ارتاق و كرتاق گويند - ييلاق و قشلاق داشت .\r\nنظم\r\n به نزديك قرّاقرم با گروه * فرود آمدن اندر ميان دو كوه\r\nكه ارتاق و كرتاقشان بود نام * به ييلاق و قشلاق كرد آن مقام \r\nو مغول ، در عهد قرا خان ، در كفر و شرك چنان محكم بودند كه مثلا اگر فرزندى در كفر ثابت و راسخ نبودى ، پدر او را قهر كردى ، به مرتبه‌اى كه به مقام قتل رسانيدى و مهر و شفقت پدر فرزندى را اعتبار نبود و قرا خان را در اثناى حكومت و جهاندارى از خاتون بزرگ پسرى آمد به غايت خوبروى و پسنديده‌وجه . و سه شبانه‌روز شير مادر نگرفت و هر شب آن خاتون طفل خود را در خواب ديدى كه گفتى اى مادر تا تو مسلمان نشوى و خدا را نپرستى من شير تو نگيرم و خاتون از اين\r\n\r\n","description":"","footnote":"","page_name":" 46 ","page_number":110},
  {"content":"\r\n\r\nخواب پريشان و ترسان بود . و چون به ظاهر از ترس ، مسلمان نمىتوانست شد ، به خفيه ايمان آورد و پسر را شير داد . چون پسرش يك‌ساله شد به غايت خوب صورت بود .\r\nنظم\r\n به حسن رخش هركه كردى نگاه * شدى خوار در چشم او مهر و ماه\r\nاز آن بودش آراسته آب و گل * كه مهر خدا داشت در جان و دل \r\nو در آن‌وقت رسم مغولان آن بود كه تا فرزند يك ساله نشدى او را نام ننهادندى .\r\nالقصه قرا خان به خلوتگاه پيش مادر و پسر آمده ، ماه پاره‌اى ديد در گهواره . از اين شادى طوى كرد . در آن بزم در حضور امرا و بزرگان قوم با خاتون گفت : « پسر ما يك ساله شد ، نام او چه خواهيم كرد » . پسر يك‌ساله از گهواره به زبان آمد و به آواز فصيح به سخن درآمد و گفت : « نام من اغوز « 1 » است » .\r\nنظم\r\n يكى ساله طفل آمد اندر سخن * كه بايد نهادن اغوز « 2 » نام من\r\nچو مردم شنيدند گفتار او * تعجّب نمودند در كار او\r\nكزين سان شگفتى به گيتى كه ديد * كه يك‌ساله فرزند گفت و شنيد \r\nو بعد از آن ، نام او را به همان قرار دادند و چون به سنّ بلوغ رسيد ، قرا خان از بهر او دختر برادر خود كر خان را بخواست . و او دخترى بود در غايت حسن و جمال و نهايت لطف و كمال و چون دين اسلام نداشت ، اغوز خان را با او صفايى نبود . از وى جدا خسبيدى و به دو التفات ننمودى . پدرش معلوم كرد كه اغوز خان را با او ميلى نيست از غايت عزيزى و دلخواهى كه داشت ، دختر آذر خان را - كه برادر ديگر او بود - خواستارى نموده به وى داد و چون آن نيز خارج دين اسلام بود ، با او هم الفتى نداشت و پدرش دايما از اين جهت ملول و غمگين بود و در انديشهء آن‌كه دختر از خان را - كه عم ثالث او باشد - بخواهد . از قضا روزى اغوز خان از شكار بازگشته گذارش به در خانهء از خان افتاد .\r\n\r\n\r\n","description":"","footnote":"\r\n( 1 و 2 ) . متن : اغز .\r\n","page_name":" 47 ","page_number":111},
  {"content":"\r\n\r\nنظم\r\n مر آن دخت را ديد بر طرف جوى * خرامان بر مردم جامه شوى \r\nچون چشم اغوز خان بر وى افتاد به او گفت اگر سخن من بشنوى و به دين اسلام بگروى من تو را بخواهم و از جان دوستر دارم .\r\nنظم\r\n چو بشنيد زن گفتهء فرخش * چنين داد در زير لب پاسخش\r\nكه فرمان برم چون شوم آن تو * نپيچم سر از عهد و فرمان تو \r\nاغوز خان چون سخن او بشنيد صورت حال با پدر گفت . پدر آن دختر را به جهت او بخواست و در ميان ، محبّتى عظيم پديد آمد . پيوسته با او بودى و ديگران را التفات ننمودى . زنان پيشين رشك بردند و در روزى كه اغوز خان به شكار رفته بود ، قرا خان جشنى بساخت و زنان پسر را حاضر كرد و از كيفيّت حال ايشان سؤال فرمود . زنان اوّل صورت حال اغوز خان و مسلمانى او و ديگر آن‌كه ايشان را به مسلمانى دعوت كرده بود قبول نكرده بودند و آن‌كه زن سيوم را به واسطه آن‌كه مسلمان شد دوست مىدارد ، بازنمودند و گفتند :\r\nنظم\r\n نگشتيم ما پيرو دين او * ازين است با ما مگر كين او\r\nسيوم جفت را زان گرفته است دوست * كه همراز و همراه و هم‌دين اوست \r\nقرا خان چون اين سخن بشنيد بر خود بلرزيد و با خويشان و كسانى كه حاضر بودند ، نكوهش پسر بنياد كرد و گفت :\r\nبيت\r\n چو از دين و آيين ما سركشيد * ببايد سرش را به خنجر بريد \r\nبگفت تا لشكر و سپاه جمع شدند و متوجه نخجيرگاه گشت ، به قصد آن‌كه پسر را به قتل آورد . زن مسلمان چون از اين معنى آگاه شد ، شوهر را خبردار گردانيد و چون اغوز خان واقف گرديد جنگ را آماده گشت .\r\n\r\n","description":"","footnote":"","page_name":" 48 ","page_number":112},
  {"content":"\r\n\r\nنظم\r\n رسيدند باهم به دشت شكار * اغوز را نبد چاره جز كارزار\r\nدو لشكر چنان باهم آميختند * كه از آهن آتش فروريختند \r\nقرا خان در آن ميان تلف شد و لشكريان روى به فرار آوردند و بزرگان و سرداران پيش اغوز خان به زينهار آمدند و مسلمان گشتند و با اغوز بيعت كردند و پادشاهى بر او مقرر شد .\r\n\r\nذكر پادشاهى اغوز خان\r\nاغوز خان پادشاهى بود باشوكت و خانى بود عالىهمت ، تمام خيل و حشم خويش و تبع را به دين اسلام درآورد و مدّت هفتاد و سه سال با عم و خال و اتباع ايشان پيكار كرد تا آخر الامر دمار از روزگار ايشان برآورد و مجموع را تاروپود ، پاره كرد و ايشان از آن سرحد به حدود مشرق گريختند و [ به 
  ] نواحى چين رفتند و التجا به ملك تاتار بردند . ملك تاتار ايشان را مدد كرد و لشكر بر سر اغوز كشيدند . و از اغوز خان وهم و هراس در دل ايشان افتاد و تمام منهزم شدند و اغوز خان از عقب ايشان تاخت كرد و تا حدود چين برفت و آن اقليم را نيز مسخر گردانيد ، چنان كه ايل و الوس تاتار و مغول ، اغوز خان را ايل شدند و او بر همه حاكم شد و از شهر تاش « 1 » [ كند 
  ] و سيرام تا سرحدّ بخارا در تحت فرمان درآورد و تمام آن كافران را مسلمان گردانيد و به هر شهر و ناحيت اميرى و حاكمى فرستاد و خرگاهى از زر ، مرصّع به جواهر ساخت و بزم خسروانه و طوى پادشاهانه ترتيب كرد و مجموع امرا و بزرگان را نوازش كرد و استمالت نمود .\r\nبيت\r\n به لشكر زر و جامه و جام داد * به دل‌هاى آشفته آرام داد \r\nو قانونى چند كه موجب رواج اسلام بود و حال اتراك و استقامت روزگار ايشان\r\n\r\n\r\n","description":"","footnote":"\r\n( 1 ) . متن : تلاش .\r\n","page_name":" 49 ","page_number":113},
  {"content":"\r\n\r\nبود ، بنهاد و اغوز خان در ميان ملوك [ ترك 
  ] مثل جمشيد بود در ميان ملوك عجم .\r\n\r\nذكر لقب نهادن اغوز خان اقوام ترك را\r\nاغوز خان اصناف اتراك را لقب‌ها نهاد كه هنوز بدان مشهورند : مثل ايغور و قانغلى و قبچاق و قارلق و خلج و غيره .\r\nامّا معنى ايغور پيوستن است و با يكديگر عهد بستن ، و چون آن طايفه اغوز خان را در جنگ يارى نمود ، ايشان را ايغور نام نهاد .\r\nو اما قانغلى ، در جنگى كه اغوز خان « 1 » را واقع گشت و غنيمت بسيار و الجهء بىشمار بگرفت و از نقل عاجز آمدند . جمعى از لشكريان كه راى صايب داشتند ، گردون ترتيب كردند و آن غنيمت را به آسانى نقل كردند و چون ايشان به عقل و كياست خود استخراج گردون كرده بودند ، ايشان را قانغلى لقب نهاد و مغول گردون را قانغلى گويد .\r\nامّا قبچاق ، در يكى از مصاف‌ها كه اغوز خان را روى نمود ، جنگ ايت‌براق بود كه چون شكست بر اغوز خان افتاد و هزيمت شد ، به جزيره‌اى ميان دو رود فرود آمد . زنى حامله در لشكر بود كه شوهرش را در جنگ به قتل آورده بودند . او را درد زاييدن گرفت و در ميانهء درختى كه جوف آن كاواك شده بود ، دررفت و وضع حمل نمود . چون اغوز خان از اين معنى خبر يافت بر حال او ترحم نمود كه پدر او را به جهت ما كشتند و او يتيم مانده ، او را به فرزندى قبول كرد و او را قبچاق لقب نهاد و اشتقاق قبچاق از قبوق است و آن درختى باشد كه تنهء او مجوّف و خالى باشد .\r\nبيت\r\n كنون قوم قبچاق را سربه‌سر * شمارند از نسل آن يك پسر \r\nو اغوز خان بعد از هفده سال بر قوم ايت‌براق قالب گشت و ايران را مسخر گردانيد و چون اغوز خان بعد از چندگاه به توران بازگشت و شنود كه باز دشمنان مخالفت آغاز كرده‌اند ، قبچاق را كه به فرزندى خوانده بود ، فرمود كه با اتباع خود\r\n\r\n\r\n","description":"","footnote":"\r\n( 1 ) . د 4472 : ايغور خان .\r\n","page_name":" 50 ","page_number":114},
  {"content":"\r\n\r\nبرود در حوالى ماماق به محافظت سرحد اشتغال نمايد و او برحسب فرموده برفت و در آنجا ساكن شد و در همانجا بماند .\r\nامّا قارلق ، چون اغوز خان از سرحدّ غور آهنگ توران‌زمين كرد ، زمستان بغايت سرد بود ، دشت و صحرا را برف گرفت . حكم فرمود كه هيچ‌كس از لشكر بازنماند .\r\nامّا چون برف و سرما بسيار بود ، بعضى از لشكريان بازماندند ، چون اغوز خان را معلوم شد ، بازخواست فرمود و بعد از پرسش بازماندگان را قارلق نام نهاد .\r\nبيت\r\n كنون هركه او هست قارلق‌نژاد * همان است كز نسل ايشان بزاد \r\nامّا خلج ، چون اغوز خان به جهت تسخير ممالك لشكر كشيد ، حكم فرمود كه هيچ‌كس از لشكر بازنماند . شخصى كه عورتش وضع حمل كرده بود و از بىقوتى شير نداشت در صحرا شغالى ديد كه تذروى بگرفت . چوبى به دو انداخت و تذرو را از او بازستد و از بهر زن كباب كرد و چون زنش آن را تناول نمود شيرش پيدا گشت و به فرزند [ داد 
  ] . « 1 »\r\nنظم\r\n بدين كار يك چند مرد آرميد * اغوز خان سخنهاى ايشان شنيد\r\nبرنجيد و گفتا كسى را كه زن * بزايد چرا بازماند ز من\r\nمر او را خلج خواند شاه زمان * كه معنيش اين است كاى زن بمان \r\nو اغوز خان تمامى اقوام را يورت و علف‌خوار و ييلاق و قشلاق مقرر گردانيد .\r\nنظم\r\n تو اين جمله را دان ز تركان نسب * كه شد مختلف نامشان زين سبب \r\n\r\nمراجعت نمودن اغوز خان به تختگاه و صفت طوى\r\nچون اغوز خان بيشتر ممالك عالم را در تحت تصرف درآورد و از جانب غرب به\r\n\r\n\r\n","description":"","footnote":"\r\n( 1 ) . فقط در د 1 / 1520 .\r\n","page_name":" 51 ","page_number":115},
  {"content":"\r\n\r\nيورت اصلى خود - كه كرتاق بود - بازگرديد و در آنجا بزمى ساخت و جشنى ترتيب كرد كه مثل آن هيچ پادشاهى نكرده بود .\r\nبيت\r\n ز زر خرگهى زد كه در طول و عرض * فراوان فزون ز آسمان بود و ارض \r\nو تمام بزرگان و سرداران اطراف و ملوك مرز توران را حاضر گردانيد و نه تومان گوسفند و نهصد ماديان بكشت و شراب و قميز و ديگر اسباب فراخور آن مهيّا گردانيد و شيره‌هاى بزرگ [ كه 
  ] از مخترعات اوست ترتيب كرد و اغوز خان را شش پسر بود سه بزرگ و سه كوچك . سه بزرگ : گن خان و آى خان و يولدوز خان ، و سه كوچك : گوگ خان و تاق خان و تنگز خان .\r\nنظم\r\n اغوز كرد در جشن جرغامشى * مر اين شش پسر را سيورغامشى\r\nكه ايشان به مردى و لشكركشى * به كشورگشايى و دشمن‌كشى\r\nبسى كرده بودند نام‌آورى * پدر را مدد داده در داورى \r\n\r\nذكر تعيين نمودن اغوز خان فرزندان را\r\nفرزندان اغوز خان روزى به اتفاق به شكار رفتند و در شكارگاه ، كمانى و سه تير زرين يافتند و پيش پدر آوردند و سه پسر بزرگ را كمان داد و سه پسر كوچك را سه تير . پسران بزرگ كمان را سه قسم كردند بدين جهت ايشان را بوزوق نام شد و كهتران را اوج اوق ، و مقرّر فرمودند كه راه بوزوقى از اوج اوقى زياده باشد ، جهت آنكه تير ، حكم ايلچى دارد و كمان حكم پادشاه .\r\nبيت\r\n چو تير ايلچى آمد ، كمان پادشاه * بود ايلچى از شاه كمتر به راه \r\nو دست راست - كه عرب آن را ميمنه گويد و به تركى آن را برانغار گويند - بوزوق را داد و دست چپ - كه آن را به عربى ميسره گويند و به تركى جوانغار - به اوج اوق\r\n\r\n","description":"","footnote":"","page_name":" 52 ","page_number":116},
  {"content":"\r\n\r\nمخصوص گردانيد ، تا هركسى راه و چاه خود شناسد و هم در آن مجلس وصيّت فرمود كه بعد از او تخت سلطنت و خانى تعلق به قوم بوزوق داشته باشد و در آن زودى به جوار حق پيوست .\r\n\r\nذكر پادشاهى گن خان\r\nبه موجب وصيّت پدر و استصواب اكابر بجاى پدر بر تخت نشست و به امر سلطنت و فرمان‌دهى قيام نمود و با رعيت طريق معدلت و نصفت پيش گرفت و به تدبير ارقيل « 1 » خواجه - كه وزير پدرش بود - كار مىكرد . و او روزى در خلوت با گن خان گفت كه اغوز خان پادشاهى عالى قدر بود و ممالك را ضبط داده ، لشكر بسيار گرد كرد و خزاين بسيار ماند .\r\nنظم\r\n بسى زرّ و مال و بسى چارپاى * ز بهر شما مانده است او به‌جاى\r\nبرفت او و هرمال و ملكى كه داشت * براى شما شش پسر واگذاشت \r\nو از هريك چهار فرزند شد ، چنانچه بيست و چهار شاهزاده باشند و مبادا كه جهت مال و ملك در ميان ايشان مخالفت پديد شود . اولى آن‌كه هريك را ، راه و رسمى لايق تعيين نماييم .\r\nنظم\r\n زر و نعمت و گله‌ها و رمه * بديشان ببخشيم يك سر همه\r\nجدا هريكى را بود يك نشان * چو نام و لقب‌ها و تمغايشان\r\nچو از قسم خود هريك آگه شود * ز جنگ و جفا دست كوته شود\r\nهر آن‌كس كه از نسل ايشان بزاد * رود هم برين گونه از راه داد\r\nز ارقيل چون كس شنيد اين سخن * پسنديد گفتار مرد كهن \r\nو او را گفت كه همچنان [ كن كه مقتضاى صواب باشد 
  ] « 2 » و او به حسن تدبير :\r\n\r\n\r\n","description":"","footnote":"\r\n( 1 ) . د 4472 : قبل ؛ د 5339 : ارقل .\r\n( 2 ) . براساس كتاب روضة الصفا ، تصحيح جمشيد كيانفر ، ( جلد هشتم ) تكميل شد .\r\n","page_name":" 53 ","page_number":117},
  {"content":"\r\n\r\nبيت\r\n جدا كرد دست چپ و دست راست * كه باشد معيّن كه هريك كراست \r\nو نشان و لقب و جاى نشستن و تمغاى شاه‌زادگان تعيين فرمود و به يمن اين معنى ميان ايشان دوستى و موافقت ، مؤكّد گشت و راه خشونت و گفت‌وگو بسته شد ، چنان‌كه در مجلس طوى و شيلان ، هريك موجه و ساورى خود مىدانستند و در وقت طعام خوردن هريك را قسمت از گوسفند مقرر معيّن بود و با يكديگر ادب كوچكى و بزرگى رعايت مىكردند و به يمن اين موافقت ، سلطنت در دودمان ايشان سال‌هاى بسيار بماند و مدّت هفتاد سال گن خان سلطنت كرد و چون از دنيا رحلت مىكرد پسر خود آى خان را ولىعهد ساخت .\r\n\r\nذكر پادشاهى آى خان\r\nآى خان ملكى كريم و خانى خوش‌خوى بود و بعد از پدر به راه معدلت و احسان رفت و رسوم پدر و جدّ را استوار داشت و رعايا را رعايت و استمالت فرمود و لشكرى را به ياساق پدر و جد ارشاد نمود و مدّتى بر تخت خانى ، داد كامرانى داد و چون اجلش فراز آمد پسر بزرگتر خود يولدوز خان را قايم‌مقام خود گردانيد .\r\n\r\nذكر پادشاهى يولدوز خان\r\nيولدوز خان به‌جاى پدر بنشست و به دارايى مملكت موروثى مشغول شد و رسوم و عادات نيكو داشت و پادشاهى مغولستان به نوعى كرد كه در زمان او مردم مرفّه الحال و فارغ البال بودند و چون عامل اجل او را از عمل معزول گردانيد ، منگلى خان فرزند او به‌جاى او بنشست .\r\n\r\nذكر پادشاهى منگلى خان\r\nمنگلى خان چون بر تخت سلطنت به‌جاى پدر بنشست به مراسم پادشاهى و\r\n\r\n","description":"","footnote":"","page_name":" 54 ","page_number":118},
  {"content":"\r\n\r\nفرمان‌دهى به نوعى قيام نمود كه در عهد او كافّهء رعايا و عامّهء برايا در عين رفاهيّت و جمعيّت روزگار بسر بردند و چون او را متقاضى اجل بسر آمد ، تنگز خان را به ولىعهدى خود نامزد فرمود .\r\n\r\nذكر پادشاهى تنگز خان\r\nچون تنگز خان متصدى امور سلطنت شد از طريقهء جد و پدر تجاوز ننمود و مدّت صد و ده سال در مغولستان خانى كرد و چون پير و ناتوان شد ، پسر خود ايل خان را - كه پادشاه عادل صاحب شوكت بود - به‌جاى خود نصب فرمود و خود به گوشهء عزلت رفت و بقيّهء عمر به عذرخواهى ايام غفلت و تدارك مافات قيام نمود و چون هنگام رحلت آمد ، از عالم برفت .\r\n\r\nذكر پادشاهى ايل خان\r\nايل خان پادشاهى حليم كامكار و خانى كريم بردبار « 1 » بود و در زمان او پادشاه تركستان و ماوراء النهر تور بن فريدون بود و در ميان او و مغول مخالفت پديد آمد و سيونج خان را كه ملك تاتار بود با خود متفق كرده با ايل خان مخالف گردانيد .\r\n\r\nگفتار در حرب تور با ايل خان\r\nچون تور لشكر بر سر ايل خان كشيد ، مغول به جهت آن‌كه از ايل خان خوشدل و خشنود بودند ، جنگى مردانه كردند و بسيارى از تركان و ايغور و تاتار كشته شدند و در اثناى جنگ تور و تاتار حيلت كردند و گريزان بازگشتند و به دو فرسنگى مغول فرود آمدند و روز ديگر بر سر مغول تاخت كردند .\r\nنظم\r\n خروش آمد و نالهء گاودم * دم ناى رويين [ و 
  ] رويينه خم\r\nزمين آمد از نعل اسبان به جوش * به ابر اندر آمد سنان خروش \r\n\r\n\r\n","description":"","footnote":"\r\n( 1 ) . متن : بابرد و بار .\r\n","page_name":" 55 ","page_number":119},
  {"content":"\r\n\r\nو به تقدير خداى بر ايل خان غالب آمدند و مجموع را به قتل آوردند ، مگر پسر ايل خان ، قيان و تگوز پسر خال او و دو زن - كه همسر و حلال ايشان بودند - ديگر كسى زنده نماند و اين واقعه بعد از وفات اغوز خان به هزار سال واقع شد .\r\nنظم\r\n بديشان يكى بيشه نزديك بود * كز انبوه آن قوم تاريك بود\r\nسراسر زمين بيشه و كوهسار * به كوه اندر آميخته مرغزار \r\nو ايشان به كنار لشكرگاه افتاده بودند . چون شب درآمد هرچهار سوار شدند و راه گريز پيش گرفتند .\r\nنظم\r\n بسى كوه در كوه پيوسته بود * در او راه آمد شدن بسته بود\r\nيكى كوه بر گرد چون باره‌اى * تو گفتى كه بود از فلك پاره‌اى\r\nبرونش خدا آفريده چنان * درونش ز آب و علف چون جنان\r\nزمينى بسى ز آسمان خوبتر * ولى بسته راهش ز كوه و كمر \r\nهنگام سفيده دم بدان‌جا رسيدند و از بيم جان به رحمت و مشقّت بسيار ، خود را در اندرون آن كوه انداختند . مرغزارى بود بسيار آب و علف و درختان بىشمار و در حوالى آن نگاه كردند كه كوهى بلند همچو قله ديدند ؛ خود را بر دامن آن كوه انداختند . ظاهر آن كوه از سنگ خارا بود و در اندرون آن كوه آب روان و فواكه و اثمار و شكارى بىشمار بود . نام آن كوه اركنه‌قون بود . القصه به سعى بسيار به بالاى آن كوه برآمدند و خود را بر قلهء آن گرفتند و آنجا را مقام ساختند و مدّت‌ها مديد بر آن حال بگذشت و مال و اسباب و فرزندان و چهارپايان بسيار ايشان را جمع آمد و از نسل ايشان شعبه‌اى چند پديد آمد و از آن هرشعبه قبيله‌اى پيدا شد .\r\nنظم\r\n در آنجا بماندند بسيار سال * پديد آمد اسباب و فرزند و مال\r\nچو از نسلشان شعبه بسيار شد * ز شعبه قبيله پديدار شد \r\n\r\n","description":"","footnote":"","page_name":" 56 ","page_number":120},
  {"content":"\r\n\r\nو هرقبيله را اسمى معين گشت و از اين قبايل آنچه از نسل قيان‌اند ايشان را قيات گويند و هرچه از نسل تگور ، درلگين .\r\n\r\nبرآمدن قوم قيات و درلگين از كوه اركنه‌قون\r\nچون قبايل و اقوام قيات و درلگين بسيار شدند و مقام بر ايشان تنگ آمد ، عزم آمدن كردند و در ممرّ ايشان كوهى بود معدن آهن و راه گرفته بود . هيزم بسيار فراهم آوردند و فحم بسيار به آن ضم كردند و از چرم گوزن نهصد دم به دهن خود ساختند هريك به مقدار پنجاه من و آتش در آن‌ها زدند و دم دميدند .\r\nنظم\r\n دميدند آتش بدان‌سان كه دود * سيه كرد خرگاه چرخ كبود\r\nچو آتش ز باد اندر آمد به تاب * روان گشت بر خاك آهن چو آب \r\nبه سعى بسيار ، بعضى از آن كوه را گداخته ، راه ساختند و بيرون آمدند و از آنجا كوچ كرده باز به ديار مغول - كه وطن آبا و اجداد ايشان بود - درآمدند و به تاتار و ديگر اقوام - كه به زمين ايشان درآمده بودند فروگرفته - جنگ كردند و آن مواضع را از دست ايشان بيرون آوردند و چون استيلا يافتند گروهى كه در بيرون بودند در خطاب خود را داخل مغول گردانيدند .\r\nنظم\r\n به پيش مغل باشد اندر حساب * كه دارد بدين هردو قوم انتساب\r\nنه آن‌كس كه از راه تزوير و فن * بديشان كند نسبت خويشتن \r\nو زمين مغول در طرف مشرق است و از آبادانى دور و دور آن هفت و هشت ماهه راه ؛ طرف شرقيش تا سرحدّ خطاى و غربى تا زمين ايغور و شمالى تا زمين قرقز و سلنگاى و جنوبى تا زمين تبت و اكثر قوت ايشان از شكارى بود و لباس از پوست بهايم و سباع .\r\n\r\n","description":"","footnote":"","page_name":" 57 ","page_number":121},
  {"content":"\r\n\r\n\r\nداستان يلدوز\r\nچون يلدوز بن منگلى خواجه بن تمورتاش كه از نسل قيان بود حاكم و پيشواى مغول گشت و به حسن تدبير الوس را معمور گردانيد . هرروز كه مىآمد كار او بالا گرفت و پيش مغول هركه از نسل قيان باشد و نسبت خود را به او رساند او را تمكين و اعتبار كنند و انتساب او به خانيّت صحيح باشد . و هرسال چون موسم آن رسد كه اجداد آن قوم كوه اركنه‌قون را آتش زدند و دم درنهادند و گداختند ، تمام مغولان مجتمع شوند .\r\nنظم\r\n بيارند آلات آهنگران * دم و آتش و فحم و پتك گران\r\nبه آتش كنند آهن سرد گرم * بكوبند تا گردد آن گرم نرم\r\nدر آن شب همه عيش و شادى كنند * خدا را ستايند و رادى كنند\r\nهرآن‌كس كه دارد ره مهترى * كند تازه آيين آهنگرى\r\nمغول را چنين است آيين و راه * كه دارند رسم نياكان نگاه \r\n\r\nظهور دولت بوزنجريان و كيفيت احوال ايشان\r\nبوزنجر پسر آلان‌قوا است و آلان‌قوا دختر اوبينه بن يلدوز « 1 » از قوم قيات و آن بانويى بود در غايت حسن و جمال و در نهايت عفّت و كمال .\r\nنظم\r\n نژاد وى از قوم برلاس بود * رخش ماه و مو عقدهء راس بود\r\nز خوبى چنان بد كه هركس كه ديد * سرانگشت حيرت به دندان گزيد\r\nلبش در سخن جان گويا بدى * رخش در صفا روح پيدا بدى\r\nدو آشفته هندوش عنبر لقب * دو خوش خفته جادوش كافر نسب\r\nدو زلفش همه حلقه و پيچ و تاب * دو چشمش همه فتنه و سحر و خواب \r\n\r\n\r\n","description":"","footnote":"\r\n( 1 ) . د 1 / 1520 : از دختر جوبينه بنت يولدوز .\r\n","page_name":" 58 ","page_number":122},
  {"content":"\r\n\r\n ز سنبل طراوت گرفته گلش * ز گل يافته زينتى سنبلش\r\nهرآن‌كس كه رويش كماهى بديد * يقين دان كه صنع الهى بديد\r\nبه پيش قدش سرو بر جا بماند * نشستن نيارست برپا بماند \r\nو او را به شوهر دادند ديون بايان نام - كه پسر عمش بود - و والى و خان مغول او بود و او را از او دو پسر آمد ، يكى ايلكدى و ديگر ايلچكدى و چون شوهرش متوفى شد ، او به حكومت و پرورش پسران مشغول گشت و در آن حال ارادت الهى چنان اقتضا كرد كه آن بانوى بىمثال بر بستر استراحت غنوده بود كه ناگاه روشناييى ديد كه بر آن خانهء تاريك تافت و آن نور روشنى به كام و دهان او فروشد . در خود نوعى آبستنى يافت ، چنان كه مريم بنت عمران به نفخ جبرئيل ، بىواسطهء پدر آبستن شد و هردو از قدرت خداى غريب نيست .\r\nبيت\r\n حكايات مريم اگر بشنوى * به آلان‌قوا همچنان بگروى \r\nپس قوم و تبع او را از اين حالت انكار به خواطر راه دادند و زبان ملامت دراز كردند . آلان‌قوا ، اكابر و اصول قوم را حاضر كرد و گفت : « خداى تعالى بر من گواه است و از عصمت من آگاه . اگر شما را دغدغه‌اى در خاطر هست به خرگاه من بياييد تا اين سرّ بر شما روشن شود » . ايشان چند روز مترصد اين معنى مىبودند تا مشاهده نمودند كه نورى از روزن خرگاه او درمىآمد و بيرون مىرفت . بدين سبب شكى كه در خاطر ايشان [ بود 
  ] مرتفع شد و زبان ملامت كوتاه كردند و او در زمان وضع حمل ، سه پسر آورد . يكى را بوقىقتغن نام كرد كه قوم قتغن از نسل اويند و دويم را بوقاچى سالجى كه سالجوت از قوم اويند و سيوم را بوزنجر كه كوچك‌تر ايشان بود و او اصل نسل تمام سلاطين ترك است و مجموع خانان مغول از نسل اويند و نسل اين سه پسر را كه سبب پيدا شدن ايشان نور بوده ، نيرون گويند و نسل آن دو پسر را كه از ديون بايان بوده‌اند درلگين و ايشان در نسب از نيرون نازل‌ترند و ظهور بوزنجر در زمان خروج ابو مسلم مروزى بوده .\r\n\r\n","description":"","footnote":"","page_name":" 59 ","page_number":123},
  {"content":"\r\n\r\n\r\nپادشاهى بوزنجر قاآن\r\nچون بوزنجر خان كه نهم جد چنگيز خان و چهاردهم جد حضرت صاحب‌قران است به مرتبهء تميز رسيد ، در غرهء ربيع الاول ، سرير سلطنت را زيب و زينت داد و تمام آن ممالك را فروگرفت و تاتار و امراى ديگر اقوام كه مدّت مديد به طريق ملوك طوايف معيشت كرده بودند ، كمر خدمت او بسته ، دم از متابعت و مطاوعت او زدند و او را قاآن خواندند . و مغولان اطناب در القاب جايز ندارند و مبالغه و تكلف ننمايند و هركس كه بر تخت خانى نشيند يكى اسم بر او بيفزايند مثل خان و قاآن . و لشكر مغول در نعمت شاكر و در محنت صابر باشند و در فرمان‌بردارى به مرتبه‌اى كه اگر اميرى را صد هزار لشكر باشد و ميان خان و او مسافت بعيده بود ، به مجرد آن‌كه از يكى از ايشان جريمه‌اى صادر شدى يك سوار به طلب او فرستادى تا او را آورده ، به موجبى كه فرمان شده باشد ، سرش برداشتى تا تقصيرى واقع نشود . و هيچ‌كس از هزاره و صده و دهچه كه داخل جايى باشد ، جاى ديگر نتواند رفت و ديگران نيز ايشان را به خود راه ندهند و در هرجا كه باشند البتّه يكى را سردار خود سازند و امير و سپهدار خود گردانند و از تعظيم او هيچ دقيقه‌اى مهمل نگذارند و هرحكم و فرمانى كه از وى صادر گردد ، متابعت لازم شناسند و به غير از نسل او ديگرى را انقياد ننمايند و بوزنجر خان مدّتى در مملكت به پادشاهى به سر برد و رسم و آيين مغول را به خوبتر وجهى تمشيت داد و احياى مراسم عدل و احسان نمود و چون از دنيا رحلت كرد از او دو پسر ماند بوقا و بوقتاى « 1 » ، و بوقتاى « 2 » را يك فرزند بود ماچين نام .\r\nبيت\r\n ز بوقتا « 3 » پسنديده ماچين بزاد « 4 » * ز نسلش جز اين كس نداريم ياد \r\n\r\n\r\n","description":"","footnote":"\r\n( 1 تا 3 ) . متن : بوقيا ؛ در روضة الصفا ( ج 8 ، ص 3761 ) توقا ذكر شده است ؛ براساس جامع التواريخ تصحيح شد .\r\n( 4 ) . د 4472 : بماند بزاد .\r\n","page_name":" 60 ","page_number":124},
  {"content":"\r\n\r\n\r\nذكر پادشاهى بوقا خان\r\nچون بوقا خان كه جد هشتم چنگيز خان و قراچارنويان است به‌جاى پدر پادشاه گشت در آن ديار قواعد و قوانين نيكو نهاد و با رعايا و زيردستان چنان زيست كه مجموع از او راضى و خوشدل بودند و چون [ از 
  ] « 1 » جهان رحلت نمود ، پسرش دوتومنين بر جاى پدر بنشست .\r\n\r\nذكر پادشاهى دوتومنين\r\nچون « 2 » [ دوتومنين 
  ] سرير سلطنت را به وجود خود مزيّن گردانيد و راه و رسم پدر پيش گرفت و عدل و احسان شايع گردانيد ، او را خاتونى بود به غايت زيرك و عاقل « 3 » منولون نام و از او نه پسر داشت و چون درگذشت منولون در كوهى كه آن را انوش اركى گويند ساكن شد و از براى خود از هر قبيله‌اى دخترى خواست و او را گله و رمهء بسيار بود ، چنانچه در شمار نمىآمد .\r\nنظم\r\n در آن كوه چون گلّه بسيار بود * شمردن به هروقت دشوار بود\r\nهرآن گه كه آن كوه يك‌بارگى * شدى ناپديد از سم بارگى\r\nبدى از تمامى گله‌شان نشان * قياس شمردن چنين بودشان\r\nو گر پر نبودى كه از جانور * طلب داشتندى ز چوپان دگر\r\nزنى اين‌چنين نام بردار بود * در آن نعمت و مال بسيار بود \r\n\r\nذكر فرزندان دوتومنين خان و جنگ جلاير با اهل ختاى\r\nو در آن‌وقت از نسل درلگين قوم جلاير بسيار و بىشمار شده بودند و در كنار رود كلوران ، هفتاد كرن به دور فرود آمدند و هركرنى هزار خانه‌وار ؛ و در ميان مغول و اهل ختاى دشمنى بود . در هروقت جنگ و پيكار واقع شدى ، ناگاه اهل ختاى بر\r\n\r\n\r\n","description":"","footnote":"\r\n( 1 ) . فقط : د 5359 .\r\n( 2 ) . فقط : د 1 / 1520 .\r\n( 3 ) . متن : عال .\r\n","page_name":" 61 ","page_number":125},
  {"content":"\r\n\r\nسر جلاير تاخت كرده و به كنار رودى رسيدند و چون آب بسيار بود و گذر نمىداد ، به ضرورت فرود آمدند و جلاير به فسوس اشارت مىكردند .\r\nنظم\r\n كه اى شيرمردان جسارت كنيد * بدين سو خراميد و غارت كنيد\r\nدر ابروى اهل ختا چين فتاد * وزان طعنه در جانشان كين فتاد\r\nيكى پل ببستند بر روى رود * كش از خاروخاشاك بد تاروپود\r\nهمه دل پر از كين و خشم و غضب * بر آن پل گذشتند در تيره شب\r\nبه قوم جلاير درآويختند * به خاك و به خونشان درآميختند\r\nز تنها بپرّيد مرغ روان * يكى رود ديگر ز خون شد روان \r\nو گروهى ديگر از جلاير كه در نواحى ايشان بودند ، چون از استيلاى لشكر ختاى واقف شدند ، گريخته به مقام منولون آمدند و به جهت قوت ، سونقسون - كه پياز كوهى است - مىكندند و زمين ناهموار مىشد ، منولون ايشان را منع مىكرد .\r\nنظم\r\n كه نه يادگار گرامى من * كه هستند فرزند نامى من\r\nبر اين دشت هروقت بازى كنند * به روز نشاط اسب تازى كنند\r\nچگونه بود حال يكرا نشان * چو پر رخنه گرديد ميدانشان \r\nايشان بدين سبب غدر كردند و منولون را به قتل آورند .\r\nنظم\r\n پس انديشه كردند زان نه پسر * كه ايمن نبودند از ايشان مگر\r\nكز آن پيش كايشان سروكار ما * بدانند و جويند پيكار ما\r\nبسازيم در رهگذرشان كمين * بريزيم خون يكايك به كين\r\nنشستند چون ديو در راهشان * گرفتند و كشتند ناكامشان\r\nاز آن نه پسر كشته گشتند هشت * يكى بازماند و گذشتند هشت \r\nو قيدو كه پسر نهم بود ، در آن‌وقت پيش ماچين پسر عم خود رفت تا از قوم\r\n\r\n","description":"","footnote":"","page_name":" 62 ","page_number":126},
  {"content":"\r\n\r\nكيبوت كه خويش ماچين بودند ، زن خواهد . چون ماچين از غدر جلاير واقف شد ، قيدو را حمايت نموده به بزرگان جلاير ايلچى فرستاد و بازخواست بليغ كرد .\r\nكلانتران ايشان عذر خواستند كه اين حركت ناصواب بىمشورت و استصواب ما بوده و ما خود به جنگ ختاييان مشغول بوديم و الوس و حشم آن جماعت از ما دور بود ، از اين سبب بدين گستاخى اتيان نمودند . سرداران جلاير به جزا و مكافات اين ، به اندك فرصتى هفتاد تن از ايشان را سياست نمودند و زن و فرزند و ايل آن گروه نابكار را به طريق اسيرى و الجه پيش قيدو فرستادند و ايشان بطنا بعد بطن غلام و كنيزك ايشان بودند . بعد از آن قيدو و ماچين بر كنار جوى ارتيش « 1 » وطن ساختند و به فراغ خاطر به عيش و عشرت مشغول شدند .\r\n\r\nذكر پادشاهى قيدو خان\r\nقيدو خان كه جد ششم چنگيز خان و قراچارنويان بود ، چون بر جاى پدر بر تخت خانى متمكن گشت ، مملكت را ضبط داد و از رودخانه جويى بيرون آورد جرالوم نام نهاد و آن ولايت را بدان معمور گردانيد و مال بسيار و نعمت و دستگاه فراوان حاصل كرد .\r\nنظم\r\n يكى جوى برداشت از جويبار * روان كرد قيدو در آن مرغزار\r\nورا قيدو نام جرالوم كرد * بهشتى دگر زان بروبوم كرد \r\nو خواتين و فرزندان و خيل و سپاه وافر بر او جمع شدند و با جلاير كارزار كرد و خانى و حكم‌رانى به استقلال كرد و چون از عالم برفت از او سه پسر ماند : بايسنغر و چرقه لينگقوم « 2 » و جاؤچين « 3 » ؛ و قوم تايجوت از چرقه لينگقوم است و قوم سيجؤت از جاؤچين ؛ چرقو لينگقوم را فرزندان بسيار بودند و بزرگتر ايشان سورقدوچينه « 4 »\r\n\r\n\r\n","description":"","footnote":"\r\n( 1 ) . متن : ار ؟ ؟ ؟ ن ؛ ظاهرا همان ارتيش است .\r\n( 2 ) . متن : خرقه لكوم ؛ از روى جامع التواريخ ( ج اول ، ص 239 ) اصلاح شد .\r\n( 3 ) . متن : جارچين .\r\n( 4 ) . د 4472 : سروقد ؛ د 1 / 1520 : سرقدو .\r\n","page_name":" 63 ","page_number":127},
  {"content":"\r\n\r\nبود كه قايم‌مقام پدر شد و او را پسرى بود همبقا نام . روزى قوم تاتار به او دوچار خوردند و او را پيش آلتان ختاى بردند . آلتان به انتقامى كه در خاطر داشت بگفت تا او را بر خرى چوبين به ميخ آهنين بدوختند .\r\nبيت\r\n چنانش به چوبين خرى بربدوخت * كه مسمار فولاد را دل بسوخت\r\nبه زارى و خوارى بر آن خر بمرد * ز دست جفاى جهان جان نبرد \r\n\r\nذكر پادشاهى بايسنغر خان\r\nبايسنغر كه بزرگترين [ پسران 
  ] « 1 » قيدو خان بود ، به‌جاى پدر بنشست و در مملكت پادشاه شد و او بزرگى نامدار و سردارى عالى مقدار بود . مدتى به شغل ايالت آن بلاد قيام نمود و چون وقت رحلت او فراز آمد ، پسر صاحب دولتى داشت تومنه نام ؛ ملك و دولت تسليم او كرد و خود به سراى آخرت پيوست .\r\n\r\nذكر پادشاهى تومنه خان\r\nتومنه خان به تاج و تخت پدر مالك شد ، رسم و آيين جهانبانى تازه گردانيد و آوازهء سلطنت و خانى و سرورى و كامرانى او به اقصاى عالم رسيد .\r\nنظم\r\n چو آهنگ اورنگ فرخنده كرد * پدر را به داد و دهش زنده كرد\r\nهنر كرد جفت نژاد و گهر * به كيوان برآورد نام پدر \r\nو چند مملكت ديگر از آن حدود بر ملك موروثى افزود و در آن عهد بلاد تركستان را ، پادشاهى به شوكت‌تر از تومنه خان نبود و او را دو خاتون بود ، از يكى هفت پسر آمد و از يكى دو پسر به يك شكم و توأمان ، از تمام برادران به مردى و كمال زياده بودند . يكى را قبل نام بود و يكى را قاجولى ؛ قبل جد سيوم چنگيز خان است و قاجولى جد هشتم حضرت صاحب‌قران .\r\n\r\n\r\n","description":"","footnote":"\r\n( 1 ) . فقط : د 5359 .\r\n","page_name":" 64 ","page_number":128},
  {"content":"\r\n\r\n\r\nذكر خواب ديدن قاجولى و تعبير كردن تومنه خان\r\nشبى قاجولى به خواب ديد كه از جيب قبل خان ستاره برآمده اوج گرفت و تاريك شد ، بعد از آن ستاره ديگر برآمد و غروب كرد و نوبت سيوم هم كوكبى برآمد و غروب كرد . كرت چهارم اخترى برآمد نورانى ، هم از جيب او كه مجموع آفاق را روشن گردانيد و از آن كوكب روشناييى به چند ستاره منشعب شد كه هريك از آنها شعاع و روشنى به ناحيتى افكندند و چون آن ستارهء روشن ناپيدا شد ، اطراف و نواحى همچنان روشن بود . از خواب بيدار شد و احتياط كرد ، هنوز ثلثى از شب مانده بود . در تعبير آن خواب لحظه‌اى تأمل كرد و در آن تفكر مىكرد تا به خواب رفت . ديگرباره در خواب ديد كه از جيب خودش ستاره‌اى طلوع كرد و چون ناپيدا شد يكى ديگر طلوع كرد و ناپيدا شد پس سيوم بار نيز ستاره‌اى برآمد و ناپيدا شد تا هفت نوبت براين ترتيب ؛ آنگاه در نوبت هشتم ستاره‌اى بزرگ طلوع كرد و ملك و جهان را نور و ضيا بخشيد و از او چند ستارهء كوچك منشعب شد كه هريك خطّه‌اى را روشن كردند و چون آن ستارهء بزرگ به حدّ مغرب رسيد و ناپيدا شد ، شعبه‌هاى او همچنان روشنايى داشتند و چون قاجولى از هيجان آن رؤيا بيدار شد ، وقت طلوع صبح صادق بود . همان روز پدر را به خلوت دريافت و صورت خواب اوّل و دوم با او بيان كرد و تومنه خان از آن خواب خوشدل شد و قبل خان پسر بزرگ را پيش خود خواند و خواب را يك بار ديگر از او سؤال كرد و صورت خواب را با پدر و برادر بگفت .\r\nبه حكم « أرباب الدّول ملهمون » 25 « 1 » تومنه خان هردو خواب را تعبير كرد و گفت خواب اوّل را تعبير آن است كه به‌ترتيب سه شاه‌زاده از قبل بر تخت خانى حاكم شوند . امّا مرتبهء چهارم از عقب ايشان پادشاهى ديده شود كه مملكت عالم را در تحت تصرف درآورد و او را فرزندان شوند و اطراف و اكناف را بر ايشان قسمت كند و هريكى را خان مملكتى گرداند و چون او از جهان برود ، مدّتى سلطنت بر\r\n\r\n\r\n","description":"","footnote":"\r\n( 1 ) . متن : ملهم .\r\n","page_name":" 65 ","page_number":129},
  {"content":"\r\n\r\nايشان بماند . و خواب دوم را تعبير آن است كه از نسل تو هفت فرزند به ترتيب بيايند كه حكومت و پيشوايى به واسطه كنند . اما نوبت هشتم كه ستارهء بزرگ طلوع كرد آن است كه يكى از نسل تو جهان‌گيرى كند و اكثر ممالك را مالك شود و او را فرزندان شود و هريك خان ملكى و شاه اقليمى شوند و بعد از او وارث و والى مملكت باشند و چون تومنه خان تعبير خواب با قبل و قاچولى تقرير كرد ، به نوعى كه بعد از وقوع مصدوقه  يا أَبَتِ هذا تَأْوِيلُ رُءْيايَ مِنْ قَبْلُ قَدْ جَعَلَها رَبِّي حَقًّا  « 1 » به عين اليقين به ظهور پيوست ، ايشان به حضور پدر با يكديگر بيعت كردند كه تخت خانى قبل خان را بود و شمشير و حكم‌رانى قاجولى را مقرر باشد كه فرزندان را وصيّت كنند كه نسلا بعد نسل همين طريقه رعايت نمايند و فصل به خط ايغورى در اين باب قلمى كردند و هردو خط بر آن نهادند و پدر نيز آل تمغاى خود بر آن نهاد و به خازن خان سپردند و چون مدّت عمر تومنه خان سپرى شد ، قبل خان بر تخت نشست و قاجولى با او در مقام اتحاد و موافقت درآمد .\r\n\r\nذكر پادشاهى قبل خان\r\nقبل خان پادشاهى باشكوه و خانى گيتىستان بود و سيوم جدّ چنگيز خان ، و مغول او را النجيك خان گفتندى يعنى رعيّت‌پرور ، و تمام خيل مغول با او موافقت و يك‌جهتى نمودند .\r\nبيت\r\n بد او مهتر صنف نيرونيان * همو شاه و سردار قوم قيان \r\nخان ختاى از صيت قوّت و نصرت و آوازهء عدل و شوكت او انديشه‌ناك شد و ايلچى فرستاد و او را به دوستى پيش خود خواند .\r\nبيت\r\n چنان خواست كز راه مهر و وفا * ميانشان بود دوستى و صفا \r\n\r\n\r\n","description":"","footnote":"\r\n( 1 ) . يوسف / 100 .\r\n","page_name":" 66 ","page_number":130},
  {"content":"\r\n\r\nقبل خان سخن او را رد نكرد و برادر خود قاجولى را - كه جدّ سيوم قراچارنويان است - قايم‌مقام خويش گردانيد و خود به جانب ختاى روانه شد . چون بدانجا رسيد ، آلتان ختاى او را معزّز و محترم داشت و به نزديك خويش بنشاند و طوى كرد و او را شراب خورانيد . قبل خان انديشه‌ناك مىبود كه مبادا كه چيزى در شراب كرده باشند . امّا چون تدبيرى نداشت ، زمان زمان از مجلس برمىخاست و بر كنار رودى كه در آن نزديكى بود مىرفت و به علّت آنكه شناه مىكند ، سر در آب فرومىبرد و استفراغ مىكرد و بازپس مىآمد و مىنشست و مردم از اين حال تعجب مىنمودند كه چگونه كسى را اين همه قوت مزاج تواند بود كه اين همه شراب خورد و مست نشود ، تا روزى قبل خان مست بود و آلتان هشيار درآمد و ريش آلتان را بگرفت و دشنام مىداد و آلتان از اين معنى در خشم شد و كينهء او در دل گرفت . قبل خان چون هشيار شد از آن صورت نادم گشت و به عذرخواهى درآمد . چون آلتان مردى زيرك و عاقل بود تحمل كرد و رعايت بسيار نمود .\r\nنظم\r\n چو آلتان خردمند و هشيار بود * فروخورد خشم و تحمل نمود\r\nز خويشان بسيارش انديشه كرد * نكوكارى و مردمى پيشه كرد\r\nببخشيد چندان زر و گوهرش * كه از حمل آن رنجه شد چاكرش \r\n\r\nذكر بازگشتن قبل خان و فرستادن ايشان ايلچى از عقب وى\r\nآلتان خان ، قبل خان را تاج و كمر داد و رخصت مراجعت فرمود . چون قبل خان روانه شد و متوجه مملكت خود گشت ، امراى ختاى پيش خان بدگويى كردند .\r\n كه را دشمنى چون قبل خان بود * گرش زنده ماند پشيمان بود\r\nكه او را چرا زنده كردم رها * چه نيكى طمع كردم از اژدها \r\nمزاج آلتان خان بر او متغير گشت و ايلچى فرستاد كه برگردد . جواب داد كه : « من به اجازت خان بيرون آمده‌ام ، بازگشتن شگون نمىدانم » . چون ايلچى بازگشت ، آلتان\r\n\r\n","description":"","footnote":"","page_name":" 67 ","page_number":131},
  {"content":"\r\n\r\nقهرناك شد و لشكر گران در عقب او روان كرد . چون به نزديك قبل رسيدند ، ايشان را فريب داد و به خانهء دوستى از آن خود سالجيوتاى « 1 » نام - كه در اثناى راه بود - فرود آمد . خواست كه بازگردد و سالجيوتاى با او گفت كه : « تو را در اين بازگشتن هيچ مصلحت نيست ، چه آلتان را غبارى از تو در خاطر است ، رفتن مناسب نمىنمايد .\r\nاگر صلاح باشد مرا اسبى هست ، در پويه از باد و در تك از ابر سبق مىبرد .\r\nنظم\r\n از اين سبز خنگ ايغر تيزرو * كه در پويه با باد بندد گرو\r\nيكى كوه‌پيماى هامون‌نورد * كه برق و براقش نبينند گرد \r\nآن را از من بستان و خود را از اين ورطهء هلاك بگذران » . قبل خان سخن او را قبول كرد و در حال سوار شد و روى به فرار نهاد . سواران آلتان از عقب او روانه شدند .\r\nچون او به خانه نزول كرد ، ايشان نيز از عقب برسيدند . قبل خان گفت تا ايشان را دلدارى داده در خرگاه فرود آوردند و كمر مرصّع كه آلتان به او داده بود به برادر خود قاجولى بهادر داد و با او و امرا مشاورت كرده ، تمام مردم آلتان را تمام به قتل آوردند .\r\nو قبل خان را زنى بود از قنغرات كه او را قراقريق نام بود و از او سه پسر داشت : كلانتر ايشان اوكيدن « 2 » برقاق بود ، دوم قتله « 3 » خان و ديگر برتان بهادر 26 . و اوكيدن « 4 » برقاق صورتى به غايت خوب و حسنى عظيم همچو مرغوب داشت .\r\nبيت\r\n بدى همچو رخسار او قرص هور * دگر غبغبى داشتى چون بلور \r\nروزى به عزيمت سير بيرون رفته بود ، ناگاه از گردش روزگار ، چشم زخمى رسيد و قوم تاتار كه دشمن اصلى او بودند ، با او دوچار خوردند و او را گرفته پيش آلتان بردند . از راه انتقام بفرمود تا او را بر خرى چوبين دوختند و به زارى و خوارى هلاك كردند .\r\n\r\n\r\n","description":"","footnote":"\r\n( 1 ) . متن : سالجوقى ؛ براساس جامع التواريخ تصحيح شد .\r\n( 2 و 4 ) . متن : اوكنن ، براساس جامع التواريخ ، ج 1 ، صص 248 - 249 تصحيح شد .\r\n( 3 ) . متن : قبله ؛ براساس جامع التواريخ ، ج 1 ، صص 248 - 249 تصحيح شد .\r\n","page_name":" 68 ","page_number":132},
  {"content":"\r\n\r\nنظم\r\n خرد در سر آسمان اندكى است * كه پيشش بد و نيك هردو يكى است\r\nبسى پادشاه جهان‌جوى را * بسى آفتاب سخن‌گوى را\r\nكه كرده است گردون گردان هلاك * ورا نيست از هيچ‌كس شرم و باك \r\n\r\nذكر پادشاهى قتله خان « 1 »\r\nچون قبل خان از عالم رحلت كرد ، قتله خان به‌جاى پدر بنشست و به جهت انتقام برادر ، به جمع و ترتيب لشكر مشغول شد .\r\n[ نظم 
  ]\r\n چو فارغ شد از لشكر آراستن * ميان بست بر جنگ و كين خواستن\r\nچنين گفت لشكر خويش را * كه تا كى گذارم بدانديش را\r\nز شاه و سپاه ختا و تتار * برآورد خواهم به مردى دمار\r\nكه ايشان بكشتند برقاق را * همان هم بقا شاه آفاق را \r\nپس به آلتان ختاى و تاتار به كل و قوم دريانيان جنگ كرد و لشكر آلتان را هزيمت كرد و غنيمت بسيار گرفت .\r\nنظم\r\n همه مال و اسباب آلتان به كل * به غارت ببردند خيل مغل\r\nچو كردند بخش الجه بر يكدگر * برفتند شادان از آن بوم و بر \r\nو چون اجل موعود قتله « 2 » رسيد از دنيا رحلت كرد .\r\n\r\nذكر پادشاهى برتان بهادر و انتقال لقب خانى او به بهادرى و ذكر ايردمجى و اطلاق برلاسى بر او\r\nبرتان بهادر بن قبل خان به مشاورت اعيان ملك به‌جاى برادر بر تخت خانى نشست و ياساق پدر خود قبل خان را تازه گردانيد و او خانى صاحب دولت و\r\n\r\n\r\n","description":"","footnote":"\r\n( 1 ) . متن : قبله : تصحيح براساس جامع التواريخ ، ج 1 ، صص 248 - 249 .\r\n( 2 ) . متن : قبله .\r\n","page_name":" 69 ","page_number":133},
  {"content":"\r\n\r\nپادشاهى باصولت بود و در آن ايّام ، به مردانگى و راى و فرزانگى او نبود ، از اين جهت لقب خانى او را به بهادرى بدل كردند . و چون بر سرير ملك متمكن شد ، عم او قاجولى وفات يافته بود . پسر او ايردمجى را راه و رسم پدر ارزانى داشت و سردارى و لشكركشى بر ايردمجى مقرر گشت و لقب برلاسى بر وى اطلاق يافت و او را ايردمجى برلاس گفتند و برتان بهادر را چند فرزند بود ، اما يسوكا بهادر به كمال فرزانگى و مردانگى ممتاز بود .\r\n[ نظم 
  ]\r\n اگر چند برتان بسى پور داشت * يكى بود كز بخت منشور داشت\r\nپس از شاه برتان يزدان‌پرست * يسوكا بهادر به خانى نشست \r\n\r\nذكر پادشاهى يسوكا بهادر\r\nچون نوبت خانى به يسوكا بهادر رسيد ، ايردمجى برلاس از دار فنا به دار بقا رحلت نمود و از او بيست و نه پسر ماند . بزرگترين ايشان سوغوجيجن به عقل و مردانگى ممتاز بود و به زكاء و فرزانگى سرآمدهء روزگار - و معنى جيجن عاقل است .\r\nيسوكا بهادر او را ترحيب و تعظيم نهاد و به‌جاى پدر مقرّر فرمود و امور ملكى و اشغال خانى را به استصواب او انتظام داد . و از آن بيست و نه برادر ، نسل بسيار پديد شد و چون ميان يسوكا بهادر و تاتار كينه‌اى ديرينه بود ، با سوغوجيجن كنكاج كرد و لشكر بسيار جمع آورد و بر سر تاتار تاخت كردند .\r\n[ بيت 
  ]\r\n به يارى يزدان و نيروى بخت * بر ايشان يكى تاخت كردند سخت \r\nو خان و مان و مال و نعمت ايشان را به غارت دادند و تموچين و قرابقا - كه حاكم و والى تاتار بودند - هردو را اسير كرده ، بند نهادند .\r\n[ بيت 
  ]\r\n به مردى گرفت آن دو سردار را * به‌هم برزد اقليم تاتار را\r\nبزرگان آن قوم را كرد خورد * همه خان و مانشان به غارت ببرد \r\n\r\n","description":"","footnote":"","page_name":" 70 ","page_number":134},
  {"content":"\r\n\r\nو از سر شوكت و استظهار تمام عزم ديلون بولدوق « 1 » فرمود و چون بدان موضع رسيد خاتون او ، اولون ايكه « 2 » كه حامله بود ، وضع حمل نمود .\r\n[ نظم 
  ]\r\n در آن يورت فرخنده خاتون بزاد * به چنگيز خان شاه فرخ‌نژاد\r\nمر آن طفل را بد به مشت اندرون * به قدر يكى كعب افسرده خون\r\nكه بر كشتن دشمنان بد دليل * شد « 3 » اندر كف او عزيزان ذليل \r\nتاريخ ولادتش عشرين ذى القعدهء تنگوزئيل ، مطابق سنهء تسع و اربعين و خمسمائه هجرى ، به طالع ميزان ، كواكب سبعهء سياره در طالع و رأس در سيوم و ذنب در نهم . پس سوغوجيجن با يسوكا بهادر گفت كه اين ، آن ستاره‌اى است كه عالم را روشن و منوّر گردانيده بود و او را تموچين نام نهاد .\r\n[ نظم 
  ]\r\n چو آن سال زاد آن خجسته پسر * كه آمد زمان تموچين به سر\r\nبه فالش نكو آمد و زين سبب * نهاد آن پسر را تموچين لقب \r\nو يسوكا بهادر را از اين خاتون به غير از تموچين سه پسر ديگر بود جوجى ، قساوقاچقون و اونچى و نسل ايشان در جهان بسيارند و از خاتون دگر پسرى بود ملكوتىنام كه در بزم و رزم ، ملازم تموچين بودى و از او مفارقت ننمودى و چون يسوكا بهادر در تنگوزييل سنهء ستين و خمسمايه درگذشت ، تموچين سيزده ساله بود و سوغوجيجن - كه مدار ملك و ضبط لشكر به او منوط بود - هم در آن چند روز از دار فنا رحلت كرد و ساير فرزندان او و قراچارنويان خرد بودند و قوم نيرون از ايشان روگردان شدند .\r\n[ نظم 
  ]\r\n سپاه يسوكا همه خيل خيل * به اقوام تايجوت كردند ميل \r\nو در آن‌وقت قبايل مغول و تاتار منقاد يك حاكم نبودند و هرقبيله يا دو قبيله حاكم جدا داشتند و دايما ميان ايشان مخاصمت و محاربت قايم بود . تموچين تا از\r\n\r\n\r\n","description":"","footnote":"\r\n( 1 ) . متن : يلدوق .\r\n( 2 ) . متن : انكه .\r\n( 3 ) . متن : شدند .\r\n","page_name":" 71 ","page_number":135},
  {"content":"\r\n\r\nحدّ طفوليّت به درجهء رجوليّت رسيد ، زحمت‌ها كشيد و در بند و بلاها افتاد و چون او را دولت‌هاى عظيم مقدّر بود از آن مهلكه‌ها خلاص يافت و با قوم جاموقه و اقوام تايجوت و قنغرات و جلاير و سوچى بيگ جنگ و كارزار بسيار كرد و نيز قوم برلاس - كه از نسل ايردمجى بود - به ايشان متّفق گشته مخالف شدند .\r\n[ نظم 
  ]\r\n ز اقوام تايجوت و از قنغرات * و برلاس و ارخان « 1 » و از جاجرات\r\nشدند اين همه مهتران يك زبان * به جنگ تموچين ببسته ميان \r\nو در اين ولا ، تموچين به واسطهء قرب جوارى كه با اونگ خان داشت متوجه او شد و از قوم برلاس :\r\n[ نظم 
  ]\r\n ز سوغوجيجن بود پور نكو * جهانگير و فرمان ده و نيك‌خو\r\nيگانه كه فخر نه و چار « 2 » بود * ز اقبال نامش قراچار بود \r\nبا تموچين موافقت كرد و به واسطهء دوستى قديم كه ميان يسوكا بهادر و اونگ خان بود ، به اتفاق متوجه اونگ خان شدند كه حاكم قوم كراييت بود و او خانى بود باشوكت و پادشاهى باحشمت و آلتان‌ختاى با او در مقام اتحاد و موافقت .\r\n[ بيت 
  ]\r\n از او كس در آن عهد برتر نبود * كسى را چنان گنج و لشكر نبود \r\nو چون تموچين به ملازمت او مشغول شد ، اونگ خان را رأى و رويّت و فرّ و هيئت او مقبول افتاده و روزبه‌روز ، كار او بالا مىرفت چنان‌كه خان در كارهاى ملكى به او مشورت كردى . به تدريج به مرتبه‌اى رسيد كه او را فرزند خواند و تمامت مصالح جمهور به دو مفوّض گشت و در پيش اونگ خان بسى كارها كرد و دستبردها نمود و از آن جمله با اركه‌قرا برادر اونگ خان در مقام مخالفت بود و با بوركينا و توقيا بيگى پيشواى قوم مركيت محاربه كرد و بر همه غالب آمد .\r\n\r\n\r\n","description":"","footnote":"\r\n( 1 ) . د 1 / 1520 : دريات .\r\n( 2 ) . د 1 / 1520 : نه فخر و نه عار .\r\n","page_name":" 72 ","page_number":136},
  {"content":"\r\n\r\n\r\nذكر عهد كردن اقوام به جنگ اونگ خان\r\nچون اقوام تايجوت و سالجوت و قنغرات و درمان و مركيت و جاجرات و جلاير و تاتار و اويرات و بوركين و قتقين بر پيكار اونگ خان و تموچين با يكديگر بيعت كردند ،\r\n[ بيت 
  ]\r\n بخوردند سوگند بر دين خويش * بكردند عهدى به آيين خويش \r\nو اسب و گاو و قوچ آوردند و يك‌يك كشتند و گفتند اگر ما خلاف عهد كنيم همچنين كشته شويم .\r\nبيت\r\n كه نزديك آن قوم پرخاش‌خر * نبد هيچ سوگند از اين سخت‌تر \r\nچون اونگ خان و تموچين از اين حال خبر يافتند ، لشكر كشيدند و در مقام سورنادر به ايشان حرب كردند ايشان را مقهور گرداندند و همه را در تحت تصرف و ربقهء انقياد درآوردند .\r\n\r\nذكر جادويى دشمنان با اونگ خان و تموچين\r\nچون بوى روق ، برادر تايانگ خان - كه حاكم قوم نايمان بود - با ايشان دشمنى داشت به قصد پيكار ايشان لشكر آراست و جده چيان را گفت تا جده كنند و جده كردن پاى تير گويند .\r\n[ نظم 
  ]\r\n چو بدخواه غافل ز تقدير بود * همه كار او مكر و تزوير بود\r\nبدان‌گونه نيرنگ ساختند * كه سنگى به آب اندر انداختند\r\nكه خاصيّت اوست برف و دمه * مگر لشكر شه بميرد همه\r\nپديد آمد از مكرشان باد و برف * شد از برف صحرا چو درياى ژرف\r\nو ليكن همان كس كه مكار بود * به فعل بد خود گرفتار بود \r\n\r\n","description":"","footnote":"","page_name":" 73 ","page_number":137},
  {"content":"\r\n\r\n كه سرما و برف و دمه گشت يار * سپاهى كه با بيروق نامدار\r\nبر آنها كه بودند نيرنگ‌ساز * در آن جنگ و پيكار بودند باز « 1 »\r\nز تاريكى و برف و باد و دمه * سراسيمه گشتند و حيران همه\r\nرسيد اندر آن قوم خشم خدا * ز سرما بيفسردشان دست و پا\r\nتبه گشت بسيار كس ز اندر گروه * بسى گمره افتاد از تيغ كوه\r\nبه كوهى كه بد موضع كارزار * بدانديش را شد چنين كار زار\r\nهر آن‌كس كه بد زنده مانده به جا * برفتند سرگشته و بىنوا\r\nنكردى كسى جنگ و بگريختند * از ايشان دو باهم نياميختند \r\n\r\nبدگويى كردن جاموقه به قصد تموچين نزد سنگون پسر اونگ خان\r\nچون تموچين مدّت هشت سال پيش اونگ خان به اطوار مختلف به سر برد و به قرب و نزديكى و به مرتبهء فرزندى و اتحاد رسيد ، امرا و خويشان او حسد بردند و شباهنگ كمر بر ممر انتهاز فرصت انداختند . و حبايل غدر بر تقبيح صورت او بساختند . جاموقه - كه مهتر جاجرات بود - با تموچين كينه‌اى ديرينه داشت ؛ پيش سنگون پسر اونگ خان بدگويى او كرد و گفت تموچين قوّت گرفته است و با تايانگ خان دوستى مىكند و مدد مىطلبد و مىخواهد كه مملكت از دست شما به در برد و سنگون اين سخن‌ها را انهاى راى پدر گردانيد ، باور نداشت . دگربار از غايت خبث نفس ، همين پيغام داد و گفت :\r\n[ نظم 
  ]\r\n ز پور يسوكا پرانديشه باش * در انديشهء آن جفا پيشه باش\r\nكه گر چارهء او نسازى تو زود * برآرد از اين دودمان تو دود\r\nبترسيد از گفتش اونگ خان * بگرديدش از بيم رنگ از رخان \r\nبا امرا مشورت كرده به قصد تموچين اتفاق نمودند . يكى از امرا ، صورت اين\r\n\r\n\r\n","description":"","footnote":"\r\n( 1 ) . متن : يار .\r\n","page_name":" 74 ","page_number":138},
  {"content":"\r\n\r\nحال در خلوت با خاتون خود مىگفت ؛ دو كودك از گله ، شير آورده بودند نام ايشان باتا و قشلق ؛ از بيرون خرگاه اين سخن بشنيدند .\r\n[ نظم 
  ]\r\n نمىخواستند از دل و كيش پاك * كه ناگه شود بيگناهى هلاك\r\nدو بيدار بخت و دو جوينده كام * كه بودند باتا و قشلق به نام\r\nبرفتند پيش تموچين به راز * سخنهاى بشنيده گفتند باز \r\nتموچين اين سخن استماع نموده ، ملول شد و با قراچارنويان مشورت كرده خيمه‌ها برجاى بگذاشت و به دامن كوه بيرون رفت .\r\n[ نظم 
  ]\r\n تموچين چو شاه جهان خواست بود * ز بختش همه كارها راست بود\r\nسپه را تموچين لشكر پناه * به‌جاى دگر برد از آن جايگاه\r\nپديدار كرد از پى آن گروه * خجسته پناهى به دامان كوه \r\nاونگ خان همان شب با لشكر فراوان به مخيّم او رسيد . چون آتش بسيار افروخته ديد ،\r\n[ بيت 
  ]\r\n بفرمود تا تيرباران كنند * هوا را چو ابر بهاران كنند \r\nو چون آواز مردم نشنيدند به خيمه‌ها درآمدند ، هيچ‌كس را نيافتند . در عقب روان شدند . قراول تموچين خبر رسانيد كه اونگ خان رسيد .\r\n[ نظم 
  ]\r\n درون تموچين از آن شد دژم * كه او لشكر خويشتن ديد كم\r\nچنين گفت با كاردانان خويش * كه اين كار چون برد خواهيم پيش \r\n\r\nنبرد تموچين با اونگ خان\r\nچون لشكر اونگ خان نزديك رسيد ، قويولدانويان با تموچين گفت كه : « در عقب\r\n\r\n","description":"","footnote":"","page_name":" 75 ","page_number":139},
  {"content":"\r\n\r\nدشمن پشته ايست . وظيفه آن است كه توق را بر بالاى پشته برآوريم تا شكست بر دشمن افتد » .\r\n[ نظم 
  ]\r\n به گفت و برانگيخت اسب نبرد * ابا توق آهنگ آن پشته كرد\r\nبه بالا برآورد فرخنده توغ * كه مىداد چون شمع گردون فروغ\r\nبرآورد از آن پشته بانگ و غريو * كه اينك تموچين كيهان خديو \r\nتموچين از غايت شجاعت و فرط جلادت فدايى شده از دشمن نينديشيد و در موضع قلاچين ايمت بر دشمن تاخته .\r\n[ نظم 
  ]\r\n چو ابر و هوا درهم آميختند * چو باران ز تن خون فروريختند\r\nبكردند جنگى كه گردون پير * ندارد به ياد آن‌چنان دار و گير \r\nو سنگون پسر اونگ خان زخم‌دار شد و بسيارى از قوم كراييت به قتل آمدند .\r\nنظم\r\n برآمد ز قوم كرايت نفير * كه شد خسته رخسار سنگون به تير\r\nچنان لشكر دشمنان گشت پست * كه از اونگ خان خواست آمد شكست\r\nچو ايشان فشردند برجاى پاى * تموچين به ايشان رها كرد جاى\r\nبه سرچشمهء بالجونه شتافت * در آن بوم يك چند آرام يافت \r\nو لشكر تموچين كه پراكنده شده بودند از هرطرف در آن سرچشمه جمع آمدند و آن چشمه‌اى بود شور و آب اندك داشت .\r\nبيت\r\n به سختى ز گل مىفشردند آب * نه در چشمه آب و نه در چشم خواب \r\n\r\nسيور غامشى كردن و تعيين مناصب نمودن تموچين قومى را كه در آن نبرد بودند\r\nدر آن حال قراچارنويان با تموچين گفت كه هركسى كه در اين جنگ ما بود ، از\r\n\r\n","description":"","footnote":"","page_name":" 76 ","page_number":140},
  {"content":"\r\n\r\nخرد و بزرگ ، نام ايشان در دفتر ثبت مىبايد كرد و هريك را منصبى تعيين فرمود و تموچين را تدبير قراچارنويان صواب نمود و به آن يسون عمل كرد و فرمود تا اسامى ايشان ثبت كردند و هريك را كمى راه و رسمى مقرّر فرمود .\r\n[ نظم 
  ]\r\n در اين سختى هركو بر شاه بود * مرو را ز هركس فزون جاه بود\r\nنوشتند بر دفترى نام او * كه تا شه برآرد همه كام او \r\nو آن دو كودك را كه از قصد اونگ خان او را آگاه گردانيده بودند ، ايشان را ترخان كردند . و ترخان آن باشد كه از مؤنت‌ها ايمن و معاف گردد و در لشكرى كه باشد غنيمتى كه گيرد از او ، غان نگيرند و بر او مسلم باشد و فرمود كه : « هرگاه كه خواهند در بارگاه بىاذن و دستورى درآيند و تا نه گناه از ايشان صادر نشود ، نپرسند » و نيز فرمود كه : « نه بطن از نژاد ايشان از ساير تكاليف ايمن باشند » .\r\n[ نظم 
  ]\r\n خردمند و نيك اختر آن دو پسر * كه كردند از مكر دشمن خبر\r\nچنين داد فرمان كه تا نه نژاد * هر آن‌كس كه از تخم ايشان بزاد\r\nگنهشان ببخشند ابناى ما * كزين پس نشينند بر جاى ما \r\nترخانيان كه اين زمان هستند از نسل ايشانند و آنچه در الوس جغتاى ترخانند از نسل قشلق‌اند و هركه را اسم و رسمى مقرر فرموده بود ، برحسب حال ، يرليغ و پاييزه داد و از آن موضع كوچ كرده و در اوزان - كه سرحدّ ختاست - بر لب رودى بر دامن كوه فرود آمد .\r\n[ بيت 
  ]\r\n به حد ختاى است آن كوه و رود * چو جاى نزه ديد آمد فرود \r\nو در آنجا عرض لشكر داد . چهار هزار و سيصد نفر بودند و از آنجا كوچ كرده ، به موضع ناور فرود آمدند كه قبيلهء قنغرات در آنجا بود .\r\n[ نظم 
  ]\r\n رسيدند در ره به نام‌آورى * فرود آمده گرد او لشكرى \r\n\r\n","description":"","footnote":"","page_name":" 77 ","page_number":141},
  {"content":"\r\n\r\n فرستاد ايلچى تموچين به او * كه با ما چه سر دارى اى نامجو\r\nاگر نيك‌خواهى و گر بدسگال * به ما بازگو تا بدانيم حال\r\nسپهدار با لشكر قنغرات * شد ايل و به جان يافت از شه نجات\r\nچو اطراف ناور علف‌زار بود * بدان جاى خرّم توقف نمود \r\n\r\nذكر ايلچى فرستادن تموچين به اونگ خان و خود از عقب ايلچى روان شدن و هزيمت اونگ خان\r\nچون تموچين را لشكر جمع شد و قوت گرفت ، به اونگ خان كس فرستاد و چند نوبت ايلچيان از طرفين آمد شد كردند و معامله به صلح نانجاميد و در نوبت سيوم كس خود را با ايلچى اونگ خان روانه ساخت و خود با لشكر از عقب متوجه شد .\r\n[ نظم 
  ]\r\n چنان تاختن كرد بر لشكرش * كه ويران شد آباد بوم و برش\r\nبسى را بكشت و بسى را گرفت * خردمند ازين كار مانده شگفت \r\nو در آن جنگ قراچارنويان با اونگ خان دوچار خورد ، تيرى بر اسب اونگ خان زد ، چنانچه اسبش به سر درآمد و او بر اسب ديگر سوار شد و با سنگون پسرش رو به هزيمت نهاد .\r\n[ نظم 
  ]\r\n سپه داشت سالار تركان بسى * ولى با فلك برنيايد كسى\r\nبه فرمان يزدان چنان سرورى * كه بودش چو مور و ملخ لشكرى\r\nهزيمت شد از پيش چنگيز خان * تو اين كارها جز خدايى مدان \r\nو زنان و دختران او تمام اسير گشتند .\r\n[ بيت 
  ]\r\n ز قوم كرايت كسى برد جان * كه شد بند فرمان چنگيز خان \r\nو اونگ خان چون به ولايت تايانگ خان رسيد ، امراى تايانگ او را به قتل آوردند .\r\n\r\n","description":"","footnote":"","page_name":" 78 ","page_number":142},
  {"content":"\r\n\r\n[ نظم 
  ]\r\n اميران تايانگ بىلشكرش * چو ديدند پويان در آن كشورش\r\nبه زارى بكشتند آن شاه را * بماندند خالى از او گاه را\r\nپدر را بكشتند ليكن پسر * ز چنگال ايشان برون برد سر \r\nسنگون پسرش از آنجاى گريخته به ديار تبت افتاد و از آنجا به كاشغر رفت .\r\n[ بيت 
  ]\r\n در آن بقعه بد نامدارى درشت * مرو را گرفت و به زارى بكشت \r\nو چون تمامى قوم كراييت و لشكر اونگ خان مطيع تموچين شدند ، چند روز به فراغ خاطر در آن موضع به عيش و شكار و استراحت مشغول شد و بعد از آن به يورت اصلى خويش بازگشته ، فرود آمد .\r\n[ نظم 
  ]\r\n تموچين چو ملك كرايت گرفت * به مردى سپاه ولايت گرفت\r\nشد آسوده از سختى روزگار * همى كرد يك چند آنجا شكار\r\nپس آن‌گه خراميد با طرف رود * به فرخنده يورت خود آمد فرود\r\nبدين فتح نامى و كامى سترگ * ثنا كرد بر كردگار بزرگ \r\nو اين وقايع در شهور سنهء تسع و تسعين و خمسمائه هجرى ، مطابق تنغوزئيل واقع شد و تموچين در آن‌وقت چهل و نه ساله بود .\r\n\r\nذكر جلوس تموچين بر تخت سلطنت و جهانبانى\r\nچون اين فتح بزرگ دست داد و بيشتر اقوام مغول او را گردن اطاعت نهادند و در موضع تماؤن « 1 » كهره بر تخت نشست .\r\nنظم\r\n در آن سال بر تخت شاهى نشست * به توفيق و لطف الهى نشست\r\nورا نصب شاهى در آن‌گاه بود * كه سالش يكى كم ز پنجاه بود \r\n\r\n\r\n","description":"","footnote":"\r\n( 1 ) . متن : ثمان ؛ اصلاح براساس جامع التواريخ .\r\n","page_name":" 79 ","page_number":143},
  {"content":"\r\n\r\n\r\nداستان تايانگ خان و تموچين\r\nچون تايانگ خان - كه حاكم نايمان بود - از استيلاى تموچين خبردار شد ، به تهيّهء اسباب لشكر مشغول گشت . و اقوام درمان و تاتار و قتقين و مركيت و سالجوت و جاموقه ،\r\n[ بيت 
  ]\r\n همه يار گشتند با نايمان * به انديشهء جنگ چنگيز خان \r\nو تايانگ خان پيش الاقوش‌تگين - كه خان انگت بود - كس فرستاده ، پيغام داد كه\r\n[ نظم 
  ]\r\n چنان دان كه در بوم ما سرورى * به شاهى نشسته است با لشكرى\r\nتو دانى كه دانا ندارد روا * كه دارد يكى ملك دو پادشا\r\nكنون گر الاقوش يارى كند * تموچين كجا شهريارى كند\r\nنبايد مدد داشت از من دريغ * كه من خود كنم چارهء او به تيغ \r\nالاقوش ، خانى هوشمند و كاردان بود . چون اين پيغام به او رسيد اميرى كه نام او نوريداش بود پيش تموچين فرستاد و او را از اين معنى خبردار گردانيد .\r\n[ نظم 
  ]\r\n يكايك سخن با تموچين بگفت * كه تايانگ خان گفته بود از نهفت\r\nاز آن پس بياورد از آنگت سپاه * علىرغم تايانگ شد ايل شاه\r\nاگر چند خود شاه را پيش از اين * همين مكر تايانگ خان بديقين\r\nو ليك از پراكنده گفتار او * شتابنده‌تر گشت در كار او \r\nتموچين در اين باب به فرزندان و امرا مشورت نمود و قراچارنويان گفت :\r\nنظم\r\n كه در جنگ اگر شه بود پيش دست * يقين دان كه بر دشمن افتد شكست\r\nچو سرسبزيت داد يزدان پاك * ترا از سياهى دشمن چه باك\r\nيكى تن كه با او بود كردگار * نبايد كه انديشد از صد هزار\r\nچو گفت قراچارنويان شنيد * پسنديد و او نيز آن راى ديد \r\n\r\n","description":"","footnote":"","page_name":" 80 ","page_number":144},
  {"content":"\r\n\r\n\r\nجنگ كردن تموچين با تايانگ خان\r\nبه تاريخ منتصف جمادى الثانى سنهء ستّمائه ، موافق سيچقان‌ئيل ، تموچين متوجه جنگ تايانگ خان شد .\r\n[ نظم 
  ]\r\n تموچين جهاندار فرّخ‌نژاد * به پيكار تايانگ خان رو نهاد\r\nببودند تا اوّل ماه دى * به جايى كه بد نام آن [ كلتكى 
  ] « 1 » \r\nو از آن موضع ، قبلاىنويان و جبه‌نويان را به منغلاى روانه گردانيد .\r\n[ نظم 
  ]\r\n به فرمان شاه فلك مرتبه * سرافراز قبلاى و نويان جبه\r\nبرفتند بر عادت منغله * به پيش اندرون با بسى مشغله \r\nاز آن طرف تايانگ خان با امرا مشورت كرده ، گفت : « صواب آن است كه ما چند منزل بازپس نشينيم كه اسبان ايشان لاغرند و هرآينه در راه ، از هم بريزند » .\r\n[ بيت 
  ]\r\n اگر چند تدبير او راست بود * ولى آنچه تقدير مىخواست بود \r\nو تايانگ خان را اميرى بود قورى سوياچو نام كه از خردى باز به سن با او بزرگ شده بود . او را گفت پدرت اينانج خان :\r\n[ نظم 
  ]\r\n يكى روز از جنگ ناسوده بود * كسى را پس پشت ننموده بود\r\nترا دل به خاتون گرايد همى * ز تو بوى مردى نيايد همى\r\nچو بشنيد از خشم و كين بىدرنگ * چو شير ژيان كرد آهنگ جنگ \r\nچون لشكر از هردو جانب صف كشيده به‌هم رسيدند ، چنگيز خان قلب را به پسر خود جوجى سپرد و [ دو 
  ] لشكر از طرفين گورگه زدند و برغو كشيده ، به جنگ مشغول شدند .\r\n\r\n\r\n","description":"","footnote":"\r\n( 1 ) . در متن جاى كلمه خالى است ؛ تكميل از د 1710 .\r\n","page_name":" 81 ","page_number":145},
  {"content":"\r\n\r\n[ نظم 
  ]\r\n در آن روز تا شب يكى جنگ بود * كه از گردشان روز شب رنگ بود\r\nدر آن جنگ تايانگ مجروح شد * تنش گويى از ضعف بىروح شد \r\nو از آنجا گريخته با امرا به بالاى كوه رفت .\r\n[ نظم 
  ]\r\n زبان برگشادند ميران او * كه اى شاه فرخندهء نامجو\r\nچو ابر سر كوه كردى درنگ * نسازند شاهان نهالى ز سنگ\r\nاگر تيغ خواهى زدن با گروه * چرا خوابگه ساختى تيغ كوه\r\nچو تايانگ خان زخم بسيار داشت * . . . « 1 »\r\nاز آن پس قورى گفته با مهتران * كه اينك جوانان و نام‌آوران\r\nچو مىميرد اين پادشاه از جفا * چنان بهتر آيد ز راه وفا\r\nكه ما همگنان رو به دشمن نهيم * چو تايانگ خان تن به كشتن دهيم\r\nاز آن كوه باهم به زير آمدند * به پيكار چون نرّه شير آمدند\r\nكه هركس كه دارد چنين كهتران * ندارد هراس از سپاه گران\r\nهر آن‌كس كه از نايمان زنده بود * دل از هستى خويش بركنده بود\r\nدر آن تيره‌شب از سپاه مغل * برافتاد بنياد ايشان به كل \r\nچون تايانگ خان در آن جنگ كشته شد ، كوشلك پسرش گريخته به پيش بوىروق عم خود رفت .\r\n\r\nذكر محاربه تموچين با توقيا بيگى ، خان مركيت\r\nچون تموچين از جنگ تايانگ خان پرداخت و قبايل و اقوام تايانگ خان كه بودند همه مطيع و فرمان‌بردار شدند ، توقيا بيگى والى مركيت سركشى آغاز كرد .\r\nتموچين روى به او آورد و به يك حمله ،\r\n\r\n\r\n","description":"","footnote":"\r\n( 1 ) . در متن مصراع جا افتاده است .\r\n","page_name":" 82 ","page_number":146},
  {"content":"\r\n\r\n[ بيت 
  ]\r\n برآورد از وى درآورد گرد * همه قوم مركيت را ايل كرد \r\nتوقيا بيگى با پسر خود گريخته به پيش بوىروق برادر تايانگ خان رفت و تموچين از آنجاى روى به تنگت آورد و آن را قاشين نيز گويند .\r\n[ بيت 
  ]\r\n چو از كار مركيت پرداخت شاه * به اقليم تنگت سپه تاخت شاه \r\nو در اثناى راه طايراسون را - كه در قلعه متحصّن بود - گرفته پيش او آوردند و چون به قاشين رسيد ، قلعهء آن را مسخر كرده ، با زمين هموار كرد .\r\n[ بيت 
  ]\r\n ولايات قاشين همه كرد پست * ز غارت همه مالش آمد به دست \r\nو تموچين هر قومى كه ايل مىشدند داخل لشكر خود مىكرد و از سختى و زحمت به آسانى و نعمت مىرسانيد و هركسى كه سركشى مىكرد او را با قوم و تبع به تيغ بىدريغ مىگذرانيد ، تا به اين طريق تمام اقوام و الوس را ايل گردانيد و جماعه‌اى را كه در جنگ اوّل اونگ خان با او بودند استمالت نموده ، يرليغ و پاييزه داده بود ، ايشان را تومان و هزاره و صده و دهچه نيز مقرّر فرمود و هنوز به همان دستور ، آن مناصب در ميان ايشان باقى است .\r\n\r\nذكر قرلتاى كردن تموچين و لقب چنگيز خان بر او اطلاق شدن\r\nبه تاريخ سنهء اثنى و ستمائه مطابق بارس‌ئيل ، در وقتى كه نيّر اعظم خانهء شرف را مشرف گردانيده بود ، سلطان طبيعت قواى ناميه به آرايش باغ و راغ فرمان داده ؛\r\n[ نظم 
  ]\r\n به خرم بهارى كه در خار و سنگ * گل و لاله افكنده پر بوى و رنگ\r\nلب چشمه‌سار و رخ مرغزار * بد اندر خوشى چون لب و روى يار\r\nهمه كوه و در ، پرگل و لاله بود * دهان گل و لاله پرژاله بود \r\nتموچين به تهيّه قرلتاى فرمان داد - و جمعيّت بزرگ را به زبان مغولى قرلتاى\r\n\r\n","description":"","footnote":"","page_name":" 83 ","page_number":147},
  {"content":"\r\n\r\nگويند - و تمام فرزندان و برادران و امرا و نويينان اطراف را از تومانات و هزاره و صده و دهچه جمع كرد .\r\n[ نظم 
  ]\r\n قرلتاى فرمود شاه جهان * به درگاه حاضر كهان و مهان\r\nبرافراخت نه پايه طاق سفيد * درخشنده از در چو تابنده شيد\r\nنشسته جهانگير بيدار بخت * اباتاج فرخنده بالاى تخت \r\nدر آن بزمگاه شخصى درآمد از مغول ، كه در زى فقر بودى و دايما عبادت كردى و او را به اين سبب بت تنگرى گفتندى .\r\n[ بيت 
  ]\r\n برهنه به كوهى بود مسكنش * ز گرما و سرما نخستين تنش \r\nتموچين را گفت : « اللّه تعالى با من شب فرمود كه روى زمين را به تموچين و فرزندان و خويشان او دادم . اكنون من تو را چنگيز خان خواندم » .\r\n[ نظم 
  ]\r\n نهاديم نام تو چنگيز خان * از اين پس تو خود را تموچين مخوان\r\nهمه‌كس ورا اين‌چنين خواندند * بدان نام نو آفرين خواندند\r\nاز آن‌رو كه معنى چنگيز خان * بود شاه شاهان به تورى زبان \r\n\r\nذكر لشكر كشيدن چنگيز خان بر سر بوىروق و هزيمت يافتن توقيا بيگى و كوشلك\r\nچنگيز خان بعد از قرلتاى متوجه بوىروق ، برادر تايانگ خان شد و آن زمان او به شكار مشغول بود و از حوادث روزگار غافل . لشكر به دو رسيدند و شكارىوارش در ميان گرفتند .\r\nنظم\r\n پى ميش مىتاخت در كوه و در * ز آهنگ شير ژيان بىخبر\r\nبه چنگال شيران گرفتار شد * چو از خواب خرگوش بيدار شد \r\n\r\n","description":"","footnote":"","page_name":" 84 ","page_number":148},
  {"content":"\r\n\r\nو در آنجاى به قتل آمد و تمامى زن و بچه و گله و رمهء او به غارت بردند . كوشلك از حال عم خبردار شد و به اتفاق توقيا بيگى رو به فرار نهاد و چون اهل تنگت ديگربار مخالفت آغاز كردند ، چنگيز خان از آنجا متوجه ايشان شد و ديار ايشان را مسخر ساخت .\r\nنظم\r\n مسلّم شد اقليم تنگت همه * شده بنده فرمان شاه و رمه\r\nوز آنجايگه عزم قرقيز كرد * برآشفت و آهنگ خونريز كرد \r\nچون بدانجا رسيد بزرگان و سرداران پيشكش‌ها كشيدند و قدم متابعت بر جادهء اطاعت نهادند .\r\nبيت\r\n ز قرقيز و تنگت چو شد بازگشت * سپاه وى از چند و چون درگذشت \r\n\r\nگفتار در روىآوردن چنگيز خان بر سر توقيا بيگى و كوشلك و مطيع گشتن ايرات و قرلغ و ايغور\r\nدر زمستان همان سال چنگيز خان رو به‌طرف توقيا بيگى و كوشلك نهاد .\r\n[ نظم 
  ]\r\n كه بد پاره فتنه انگيخته * به حيلت ز پيكار بگريخته\r\nاز اين بار چون كوشلك پيش بود * هراسان به سرحد ارديش بود\r\nشهنشه چو آب از هوا بست يخ * بشد با سپاهى چو مور و ملخ \r\nو در اثناى راه قوم ايرات لشكر را راه بر شدند و در ارديش به ايشان رسيدند و به محاربه مشغول شدند . توقيا بيگى را در آن جنگ به تيرى آخر كردند .\r\n[ بيت 
  ]\r\n چو با شير ، آهو نبرد آورد * بسا دل كه با خود به درد آورد \r\n\r\n","description":"","footnote":"","page_name":" 85 ","page_number":149},
  {"content":"\r\n\r\nو چون توقيا بيگى كشته شد ، كوشلك از آنجا گريخته به راه بيش‌باليغ نزد گور خان رفت و اقوام او متفرق شدند . گور خان او را فرزند خواند و دختر خود را به او نامزد كرد .\r\nنظم\r\n ورا گور خان خواند فرزند خويش * بيفزود جاهش به پيوند خويش\r\nدلش كرد خرّم به دخت چو ماه * تنش را همى داشت از بد نگاه \r\nدر اين ولا ، ارسلان خان با قوم قرلغ ايل شده ، با قبيلهء خود پيش چنگيز خان آمد و چون چنگيز خان را اين فتح‌ها روى نمود ،\r\n[ نظم 
  ]\r\n سپاه شهانى كه كرديم ياد * يكايك به چنگيز خان رو نهاد\r\nدگر صنف‌هاى قبايل همه * بدان شاه گشتند مايل همه \r\nو ايدىقوت - كه حاكم ايغور بود و ايغور حاكم خود را ايدىقوت گويد و معنى ايدىقوت به زبان ايغورى خداوند دولت باشد - در آن‌وقت مال به گور خان مىداد .\r\nچون آوازهء دولت چنگيز خان بشنيد به گور خان مخالف شده ، داروغهء او را شادكه نام در موضع قراخواجه به قتل آورد .\r\n[ بيت 
  ]\r\n همى گفت كز من نيابد امان * هر آن كاو بود خصم چنگيز خان \r\nچون اين خبر به چنگيز خان رسيد او را طلب داشت .\r\n[ نظم 
  ]\r\n فرستاد پيغام كاى سرفراز * به فرخنده روى تو دارم نياز\r\nايدىقوت شد از پرسش شاه شاد * از ايغور زمين رو به حضرت نهاد\r\nهر آن چيز كان لايق شاه ديد * ز گنج خزانه برون آوريد\r\nمغرّق به زر جامه‌هاى حرير * مرصّع به گوهر كلاه و سرير\r\nستوران و اسبان نامى هزار * غلام و كنيزك فزون از شمار\r\nبدين چيزها كرد الجامشى * بسى يافت از خان سيورغامشى \r\n\r\n","description":"","footnote":"","page_name":" 86 ","page_number":150},
  {"content":"\r\n\r\n ايدىقوت از آن پس زمين بوسه داد * ثناى سرافراز شه كرد ياد\r\nچنين گفت كاى شاه گردن‌فراز * به فرخنده روى تو دارم نياز\r\nبه نزديك تو آمدستم ز دور * كه زحمت شود رحمت و صور سور\r\nچنان است اميد اين هواخواه را * كه پنجم پسر باشد آن شاه را\r\nز روى كرم چون پسر خوانيم * به وجه دگر خويش گردانيم\r\nبدانست شه كو چه گويد همى * بگفت اندر او جفت جويد همى\r\nمر او را پسر خواند و دختش بداد * به دامادى خود دلش كرد شاد \r\n\r\nذكر لشكر كشيدن چنگيز خان به جانب ختاى\r\nچون آلتان ، خان ختاى پيش از اين از شاه‌زادگان نيرون يمبقا و اوكيدن برقاق « 1 » را به غدر به قتل آورده بود - چنانچه گفته شد - در اين وقت كه كار چنگيز خان بالا گرفت و لشكر او بىحد و اندازه شد ، فوجى از سپاه را به محافظت اردو تعيين نمود و خود متوجه ختاى شد .\r\n[ بيت 
  ]\r\n چو بختش به فيروزى اميّد داد * هم آن‌گه به ملك ختا رو نهاد \r\nو چون آنجا رسيد به اندك زمانى ولايت جورجته « 2 » - كه هشتاد تومان است - مسخّر گردانيد و شهر پكين را نيز گرفت و شهر تونكينگ را - كه از شهرهاى بزرگ آن مملكت است - خراب كرد . امرا و لشكر را به هرطرف جهت تسخير بلاد ختا روانه ساخت .\r\n[ نظم 
  ]\r\n سپاهش به هر شهر كاهنگ كرد * ز بوم و بر آن برآورد گرد\r\nاميران و شه‌زادگان چند شهر * گرفتند و كردند ويران به قهر\r\nدو صد قلعه و شهر بد بيشتر * كه كردند از آن بوم زير و زبر \r\nو از آنجاى روى به تختگاه ختاى ، شهر جنگدو نهادند كه آلتان ، خان ختا آنجا\r\n\r\n\r\n","description":"","footnote":"\r\n( 1 ) . متن ؛ اوكين بوقا ؛ د 1 / 1520 : هميقا و اكين برقاق .\r\n( 2 ) . د 1 / 1520 : جورنجت .\r\n","page_name":" 87 ","page_number":151},
  {"content":"\r\n\r\nبود . و چون آلتان خان از توجّه چنگيز خان واقف شد ، با امراى خود كويوكينك و يونكشاه و وزيرش - جنگ سانگ - مشورت كرد .\r\n[ نظم 
  ]\r\n كه چنگيز خان كرد كشور خراب * به پيكار ما دارد اكنون شتاب\r\nچه سازيم ما آشتى يا نبرد * چگونه همى بايد اين كار كرد \r\nجنگ سانگ با شاه گفت كه :\r\n[ نظم 
  ]\r\n اكنون ز جنگ آشتى بهتر است * كه راز زمانه به پرده در است\r\nكه داند كه روز نبرد اين سپهر * به كين رو نمايد به ما يا به مهر \r\nصواب آن است كه در اين ولا آشتى كنيم ، چون او بازگردد فكرى ديگر توان كرد .\r\nشاه ختاى را اين راى موافق نمود . به صلح ، ايلچى پيش چنگيز خان فرستاد و گنجو نام دختر خود را به چنگيز خان داد و چنگيز خان دختر آلتان بگرفت و از آنجا باز گرديد و آلتان چون كار مملكت متزلزل و پريشان ديد ، پسر خود را در جنگدو - كه مغول آن را خان باليغ گويد - با لشكر غلبه بگذاشت و خود به نمگينگ - كه پدرش ساخته بود و آن را اتيسا نيز گويند - رفت .\r\n[ نظم 
  ]\r\n كه فرسنگ دورش چهل ساحت است * سه بارو به گردش برافراخته است\r\nاساسى نهاده است بر طرف رود * ز انهار تارش ز اشجار پود \r\nو آن رود را چنگ‌خو گويند و عرضش چندان‌كه كشتى از صباح تا شام به جهدى تمام يك نوبت بدان طرف مىگذرد و مىآيد و در آن شهر ميوهء سردسيرى و گرمسيرى مىباشد و در آن راه بعضى از لشكر از آلتان روىگردان شدند ، پيش چنگيز خان آمدند . چون چنگيز خان از رفتن آلتان واقف شد ، دو امير تومان ، مينك‌آن و ساموقه را با لشكرى انبوه به تسخير خان باليغ فرستاد تا محاصره كردند .\r\nچون بعد از مدّتى كه كار بر ايشان تنگ شد و قوتشان نماند ،\r\n\r\n","description":"","footnote":"","page_name":" 88 ","page_number":152},
  {"content":"\r\n\r\n[ بيت 
  ]\r\n به جنگدو خورش آنچنان تنگ گشت * كه نانى به جانى نيامد به دست \r\nپس آلتان از غم و غصه ، زهر خورد و بمرد و شهر را مسخر كردند .\r\n[ بيت 
  ]\r\n مسخر شد آن تختگاه ختا * به اقبال شاه جهان كدخدا \r\nو خبر پيش چنگيز خان فرستادند كه :\r\n[ بيت 
  ]\r\n بسى گنج‌ها هست پر مال و زر * به بردن چه فرمان دهد تاجور \r\nچنگيز خان سه امير ، قنغور و انكور و مرتىقيا را فرمان داد تا رفته آن اموال و خزاين را نقل كنند و چون بدانجا رسيدند ، خزانه‌دار آلتان ، مجموع اموال و ذخاير تسليم كرد و سه تخته حرير زربفت چينى پيشكش امرا كرد . قنغور نگرفت و آن دو امير ديگر بستدند و امراى ثلاثه با خزانه‌دار ، اموال و خزاين را حمل كرده ، متوجه چنگيز خان شد [ ند 
  ] .\r\n[ نظم 
  ]\r\n چو كردند بر شاه عرض آنچه بود * شهنشه به قنغور پژوهش نمود\r\nكه دادت فدا هيچ يا نه بگوى * چنين داد پاسخ امير نكوى\r\nكه من نستدم گرچه مىداد چيز * نكردم قبول از فدا يك پشيز \r\nچنگيز خان از سبب ناستدن سؤال كرد . قنغور گفت : « اگرنه به جنگ و قهر مسخر شده بودى ، مال آنجا تعلق به آلتان داشتى هرچه دادى مىگرفتم » .\r\n[ نظم 
  ]\r\n ولى چون به فرمان شاه جهان * گرفتند آن تختگاه مهان\r\nهمه مردم شهر باشند اسير * همه مال شه را بود ناگزير\r\nهرآن كو به يك جو تصرف كند * و گر با كسى زان تكلّف كند\r\nهرآن‌كس كه بستد هرآن‌كس كه داد * گنه‌كار باشند از راه داد\r\nچو بشنيد چنگيز خان گفت زه * كسى زين سخن‌ها نگفته است به \r\n\r\n","description":"","footnote":"","page_name":" 89 ","page_number":153},
  {"content":"\r\n\r\n مرو را فراوان نوازش نمود * بدادش دوچندان كه رد كرده بود\r\nدو مير دگر در گناه آمدند * به كار خطا عذرخواه آمدند\r\nفدا يك پسرزادهء ماه‌وش * بر شاه برد از پى پيشكش\r\nنبيرى كه بد نام او چونگشا * رها كرد و رفت از در پادشاه\r\nببخشيد شاه آنچنان گنج و مال * كه او را نبودى ز بخشش ملال \r\nچنگيز خان مدّت دو سال آن بلاد را مسخر گردانيد . بعد از آن به اردوى خود مراجعت نمود . سوبداى بهادر را بر سر قوم مركيت - كه حاكم ايشان قدوى برادر توقيا بيگى بود و در زمين نايمان نشسته بود - فرستاد و چون به آنجا رسيد ، بعد از محاربه ، قدوى با سه پسر توقيا بيگى و بسيارى از قوم مركيت كشته شدند و آن قوم را غارت كرد و از آن‌جا مراجعت نموده به اردو ملحق شد و برغل نويان را بر سر قوم تومات فرستاد و چون بدان‌جا رسيد ،\r\n[ نظم 
  ]\r\n برآورد از قوم تومات گرد * به يك جنگشان پست و ناچيز كرد\r\nولى گشت كشته به پايان جنگ * شد از حالت او دل شاه تنگ \r\nبعد از آن منقلى گويانگ نامى را با لشكر بسيار به محافظت ختاى روانه داشت .\r\n[ نظم 
  ]\r\n روان گشت مغلى به فرمان شاه * برفتند با او بسى از سپاه\r\nهمى رفت با لشكر بىقياس * بدانسان كزو چرخ بد در هراس\r\nدر آن بوم چندان سپه گستريد * شد از گرد او روزوشب ناپديد \r\n\r\nذكر خواتين و فرزندان چنگيز خان\r\nچنگيز خان را خواتين و قمايان بسيار بودند . 27\r\n[ نظم 
  ]\r\n ورا بد به فرخنده اردو درون * خواتين و سريت ز پانصد فزون\r\nهمه جفت خانان و دخت شهان * به خوبى شده نامدار جهان \r\n\r\n","description":"","footnote":"","page_name":" 90 ","page_number":154},
  {"content":"\r\n\r\nامّا پنج نفر سرآمدهء ايشان بودند : برته‌قوچين مادر فرزندان و گنجو « 1 » دختر آلتان ختاى و كورى سورنگ دختر تايانگ خان و بيسولون دختر كتو « 2 » و قولان دختر طايراسون .\r\n[ نظم 
  ]\r\n وزين پنج خاتون با تاج و گاه * فزون از همه برته‌قوچين به جاه\r\nكه از شاه فرزند بسيار داشت * به جز پنج دختر پسر چار داشت \r\nاوّل جوجى دوم جغتاى سيوم اگتاى چهارم تولى و هريك از ايشان را به امرى مأمور فرموده بود : جوجى را به ترتيب بزم و شكار و جغتاى را به ياسا و يرغو زدن و نسق كار لشكر .\r\n[ بيت 
  ]\r\n كه با طبع او قوّت دار و گير * برآميخته همچو با آب شير \r\nو اگتاى را - كه يگانهء روزگار و سرآمدهء ادوار بود - به تدبيرات ملكى مقرّر ساخت و تولى را به محافظت خيل و حشم و اردو معيّن كرد و به غير از اين چهار پسر ، پنج پسر ديگر داشت از ديگر خواتين .\r\nو چون ممالك شرقى از ختاى تا الماليغ در تحت تصرف آورد ، تمامى آن را با جميع قبايل و اقوام مغول بر فرزندان و برادران و قراجارنويان - كه از ابناء اعمام بود - و ساير خويشان قسمت كرد و هرخويشى را مخصوص فرزندى گردانيد و بعد از آن در تشييد بناى موافقت و تمهيد قواعد الفت ميان پسران و خويشان تحريض مىكرد و پيوسته تخم محبّت و مودّت در كشت‌زار سينه‌هاى ايشان مىكاشت .\r\nچنانچه روزى پسران و خويشان را جمع كرد و يك تير از تركش بيرون آورد و آن را بشكست ، باز دو عدد گردانيد و آن را هم بشكست . يك‌يك تير مىافزود تا چند عدد شد ، چنان كه از شكستن آن زورآزمايان عاجز شدند ، پس روى به ايشان آورد و گفت اين مثل شماست . اگر باهم متفق و هم‌پشت باشيد هيچ‌كس بر شما دست\r\n\r\n\r\n","description":"","footnote":"\r\n( 1 ) . متن : گنجور .\r\n( 2 ) . د 5359 : كتور ؛ د 1 / 1520 : جامكبو .\r\n","page_name":" 91 ","page_number":155},
  {"content":"\r\n\r\nنيابد و بر شكست شما قادر نگردد و پيوسته بايد كه يك كس از شما به اسم پادشاهى مخصوص باشد و مجموع به متابعت و مطاوعت او يك كلمه و يك جهت باشيد تا در ميان شما مخالفت راه نيابد و دشمنان ظفر نيابند . چه اگر به حسب ظاهر اسم پادشاهى بر يك كس باشد ، امّا از روى حقيقت ، تمام فرزندان و خويشان در ملك و مال شريك باشند .\r\n\r\nذكر رسوم مغول و ياساى چنگيز خان\r\nچون حق سبحانه و تعالى چنگيز خان را در امور دنيوى ، عقلى و كياستى داده بود ، ياسا و قاعده‌اى چند بنهاد و بر مقتضاى راى خود هركارى را قانونى و هرگناهى را جزايى معين كرد . از آن جمله : قصاص قتل مسلمانى چهل بالش زر تعيين فرمود و از آن ختايى يك سر درازگوش . و چون اقوام مغول را خط نبود ، گفت تا فرزندان ايشان از ايغور خط بياموختند و آن ياسا و قانون را به دفترها ثبت كردند و آن را شباشوب نام نهاد و ياسانامهء بزرگ نيز خوانند و به خزانه سپرد و ايشان آن را عزيز داشتندى و از مضمون آن تجاوز ننمودندى .\r\nو در اوايل حال كه اقوام و قبايل مغول به دو منضم شدند ، رسوم و عادات بد مثل سرقت و غيره كه در ميان ايشان بود برانداخت و هرگاه كه احكام و امثله به ملوك و سلاطين مىنوشت - چنانچه رسم سلاطين سابق بود - از بسيارى لشكر و استعداد بيم نمىكرد ، بلكه غايت انجامش آن بود كه اگر ايل و منقاد ما شويد به جان امان يابيد و اگر بر خلاف آن باشيد ، ما چه دانيم ، خداى قديم داند . و اين سخن متوكلانه است و همانا از اين يافت هرچه يافت .\r\nو چون چنگيز خان تابع هيچ دين و ملّتى نبود ، از تعصّب و رجحان ملّتى بر ملّتى احتراز كردى ، بلكه علما و زهاد هرطايفه را اعزاز نمودى [ و 
  ] آن را نزد حضرت عزّت وسيله دانستى .\r\nو چون عرصهء مملكت عريض و بسيط گشت و سوانح مهمّات نازل مىشد و از\r\n\r\n","description":"","footnote":"","page_name":" 92 ","page_number":156},
  {"content":"\r\n\r\nاعلام احوال چاره نبود ، يام‌ها وضع كردند و اخراجات هريامى از چهار پاى و مأكول و عليق و غير آن ترتيب كردند و بر تومان‌ها تخصيص نموده ، بيرون آوردند و در هرمرحله‌اى يامى بربستند ، تا ايلچيان به زودى خبر توانند رسانيد و لشكر و رعيت در زحمت نباشند .\r\nامّا رسوم و عادات مغول آن است كه هرياساق و فرمان خان بر آن موجب نفاذ يافته باشد ، هيچ‌كس سرنپيچد و به جان مطيع و منقاد آن باشند و هرگاه كه منشور يا مكتوبى نويسند به تكلف عبارات مبالغه ننمايند ، بلكه مقصود و سخن نويسند و زايد القاب و عبارات را منكر باشند .\r\nو كار صيد به جد دارند بلكه از معظمات امور شناسند . و در اوايل زمستان شكار بزرگ كنند و اوّل صيّادان را به تفحص شكارى و قلّت و كثرت آن بفرستند و بعد از تحقيق ، لشكر را فرمان دهند تا از اطراف و جوانب چنان‌كه در جنگ مقرر است ، ميمنه و ميسره و قلب و جناح مرتب داشته ، هركس از طرف خود روان شود و بيست روزه و يك ماهه راه و زيادت ، صحرا و كوه را در ميان گيرند و خود با خواتين و انواع مأكولات و مشروبات متوجه شكار شوند و جانوران شكارى را به تدريج و آهستگى مىپرانند و محافظت مىنمايند تا از جرگه بيرون نروند و اگر ناگاه شكارى از ميان بيرون رود به نقير و قطمير آن برسند . و امير تومان و صده و هزاره را به واسطهء تقصيرى كه آهو از جرگه بيرون رفته باشد چوب زنند و بسيار باشد كه به ياسا رسانند و اگر صف را - كه جرگه خوانند - راست ندارند يا قدمى دو پس‌تر نهند در تأديب ايشان مبالغه نمايند . و چون نزديك رسد ، دست‌ها به يكديگر متصل گردانند و چون از آن نزديكتر رسند دوش به دوش و زانو به زانو نهند و بايستند و در ميان حلقه انواع سباع و وحوش در جوش و خروش آيند . در اوّل خان با چندى از خواص در ميان راند و تير اندازد و صيد كند و بعد از آن شاه‌زادگان و امرا به ترتيب درمىآيند و شكار مىكنند و چون خان مراجعت نمايد ، صيد را با لشكرى بازگذارند و غرض ايشان از اين مبالغه‌ها ، مجرّد شكار نيست ، بلكه نظر بر آن دارند كه لشكر و سپاه به سوارى و تيراندازى عادت كنند و در روز حرب در كار\r\n\r\n","description":"","footnote":"","page_name":" 93 ","page_number":157},
  {"content":"\r\n\r\nحزم احتياط نمايند و غفلت نورزند و باهوش باشند و تا اكنون همان طريقه در ميان ايشان باقى است .\r\n\r\nامّا ترتيب لشكر\r\nببايد دانست كه از زمان آدم - عليه السلام - تا اكنون هيچ پادشاه را سپاهى چون ترك ميسّر نشده است . بر شدّت صابر ، در رفاهيّت شاكر ، در سزا و جزا حاكم ، خويش را به جان محكوم و مطيع ، نه متوقع جاه و اقطاع و نه منتظر دخل و ارتفاع و در وقت كارزار از بزرگ تا خرد شمشيرزن و تيرانداز .\r\n[ نظم 
  ]\r\n همه مبارز و جوش شكاف و سندان‌دوز * همه كمانكش و رزم‌آزما و عالم سوز\r\nچو باد حمله‌بر و همچو كوه حمله‌پذير * چو رعد بانگ‌زن و همچو تيغ برق‌افروز \r\nو به هرطريق كه وقت اقتضا كند استقبال نمايند و هرگه كه انديشهء جنگ يا قصد ياغى پيش آرند ، هرچه در آن مصلحت به كار آيد از مختلفات اسلحه و آلات درفش و سوزن با خود همراه داشته باشند و بسيار باشد كه روز ، عرض آلات نمايند و اگر از كسى تقصيرى واقع شده باشد ، تأديب بليغ نمايند . و ديگر آن‌كه در وقت كارزار هرچه از اخراجات دربايست باشد ، ايشان مهيّا سازند و زنان ايشان نيز به طريق شوهران در كارها به جد باشند ، چنان‌كه اگر از براى يك شىء از آنها شوهرش مؤنتى مقرّر كرده باشد ، بيشتر آن باشد ، آن را تلف نكند و نگاه دارد تا اگر روزى مرد حاضر نباشد كه آن را خرج سازد ، به نفس خود يساق شوهر كفايت كند . و هرگاه كارى پيش آيد ، تواچيان الوس با امير تومان حواله كنند و امير تومان با امير هزاره و امير هزاره با امير صده و امير صده با امير دهه تا آن كار كفايت كند و هركس با يساق خود مىكشد . و اگر به لشكرى احتياج افتد ، حكم كنند كه چندين هزار كس بايد كه در فلان وقت در فلان جاى حاضر شوند و ممكن نباشد كه يك سر موى تخلف كنند . و اگر در ميان لشكر و خان مسافتى بعيد باشد به جان بكوشند تا فرمان به‌جاى\r\n\r\n","description":"","footnote":"","page_name":" 94 ","page_number":158},
  {"content":"\r\n\r\nآورند و اگر كسى در اين باب تقصير كند يا تغافل ورزد ، يك سوار فرستند تا بر آن جمله كه فرمان شده باشد ، تأديب او كند و اگر به سر او فرمان باشد ، بردارند .\r\nديگر آن‌كه هيچ آفريده از دهچه و هزاره و صدهء خود به‌جاى ديگر نتواند رفت و به ديگرى پناه نتواند برد و هيچ‌كس را ياراى آن نباشد كه كسى را به خود راه دهد و اگر بر خلاف اين ظهور يابد آن‌كس را در حضور خلايق بكشند تا عبرت ديگران باشد و آن‌كس را كه او را راه به خود داده باشد ، عذاب و عقاب كنند و از ترس اين عقوبت هيچ آفريدهء ديگرى را به خويش راه نتواند داد و از اين جهت هيچ‌كس به كلانتر خود نازش نتواند كرد .\r\n\r\nداستان گور خان و كوشلك\r\nگور خان لقب سلاطين قراختاست ؛ ايشان پادشاه خود را گور خان گويند يعنى خان خانان و گويند اصل ايشان از ختاى است و در آنجا از جملهء مشاهير و معتبران بوده‌اند و به مدّتى پيش از ولادت چنگيز خان به واسطهء حادثه‌اى كه روى نموده بود از ختاى هشتاد نفر از اهل قبيله و به روايتى گروه انبوه بيرون آمدند و چون به حدود قرقيز رسيدند ، ميان ايشان و اقوام آنجا محاربه و مناقشه افتاد و بر يكديگر تاخت مىكردند و از آنجا گذشتند و به ايمل درآمدند و در آنجا شهرى بنا نهادند و در آن حدود اتراك و اقوام بسيار جمع آمدند چنانچه چهل هزار خانه‌وار بودند و در شهر بلاساغون - كه مغول آن را غوباليغ گويد ، يعنى شهر خوب - و در او خانى بود از نسل افراسياب و چون قوّتى چندان نداشت از قبايل تركان قرلغ و قنغلى بر او زيادتى مىكردند و بر حواشى او مىزدند و چون خبر و شوكت قراختاى بشنيد ، ايلچى به گور خان فرستاد و اظهار عجز كرد و التماس حركت او به دار الملك خود نمود تا مملكت خود را به دست او باز دهد و از شرّ مخالفت ايمن گردد و گور خان به التماس او از بلاساقون « 1 » آمد و بىزحمتى بر تخت خانى نشست و نام خانى از نبيرهء\r\n\r\n\r\n","description":"","footnote":"\r\n( 1 ) . متن : بلاساغون .\r\n","page_name":" 95 ","page_number":159},
  {"content":"\r\n\r\nافراسياب برداشت و او را به ايلك تركان موسوم گردانيد و چون قوم قنغلى را مطيع كرد ، لشكر به كاشغر و ختن فرستاد و آن را نيز مستخلص گردانيد و بيش‌باليغ و قرقيز هم كه مخالفت نموده بودند باز در تحت تصرف آورد و لشكر به ماوراء النهر و فرغانه فرستاد و ايشان را نيز مطيع و ايل خود ساخت و سلاطين ماوراء النهر كه از احفاد و اسباط سلطان السلاطين عثمان بودند سر بر خط فرمان او نهادند . با سلطان سنجر در سنهء ستّ و ثلاثين و خمسمائه ، موافق ايت‌ئيل ، در سمرقند جنگ كرد و او را منهزم گردانيد و سلطان سنجر شكسته به بلخ رفت - و مفصّل اين حكايت در تاريخ ايشان مذكور است . و بعد از آن بر بيشتر ممالك تركستان و ماوراء النهر استيلا يافت و اربز كه لشكركش او بود ، با لشكر بسيار ، به جانب خوارزم به جنگ فرستاد و آن ولايت را غارت و كشش بسيار كرد . اتسزكس فرستاد و اظهار اطاعت و انقياد كرد و به غير از اجناس و مواشى ، هزارهزار دينار مواضعه قبول كرد كه سال به سال به او رساند و اربز به صلح بازگشت و به مدتى اندك گور خان وفات يافت و خاتونش كوينگ ، قايم‌مقام شوهر گشت و بعد از چندگاه برادر گور خان او را از ميان برداشت و خود به حكومت نشست و لقب گور خان يافت و در اين اثنا ، ايل ارسلان بن اتسز خوارزمشاه وفات يافته بود و پسرش سلطان شاه به‌جاى او نشسته . تكش برادر سلطان شاه با او مخالفت كرد و بگريخت و به قراختاى رفت و مال مقرّرى قبول كرد و لشكر از قراختاى بستد و بر سر سلطان شاه برد و مملكت از او بگرفت و سلطان شاه بگريخت و تكش در تاريخ يوم الاثنين بيست و دوم ربيع الثانى سنهء ثمان و ستين و خمسمائه موافق لوىئيل بر تخت نشست و شعرا در شأن او ابيات گفتند .\r\nاز جمله رشيد الدين وطواط را - كه در خدمت آباى او سن از هشتاد گذرانيده بود - 28 در محفّه پيش او آوردند اين رباعى گفت :\r\n[ رباعى 
  ]\r\n جدّت ورق زمانه از ظلم بشست * عدل پدرت شكسته‌ها كرد درست\r\nاى بر قد تو قباى شاهى شده چست * هان تا چه كنى كه نوبت دولت توست \r\n29\r\n\r\n","description":"","footnote":"","page_name":" 96 ","page_number":160},
  {"content":"\r\n\r\nو كوشلك بعد از قتل پدر پناه به گور خان آورده بود . چون دانست كه امراى گور خان در جانب مشرق پاى از جادهء متابعت بيرون نهاده‌اند و مخالفت سلطان عثمان حاكم سمرقند نيز با گور خان معلوم كرده ،\r\n[ نظم 
  ]\r\n چنين گفت يك روز با گور خان * كه‌اى شاه نام‌آور مهربان\r\nكنون مدّتى شد كه از قوم خويش * نه بيگانه را يار ديدم نه خويش\r\nسپاه است در بيش‌باليغ مرا * همان در حدود قبالغ مرا\r\nچو سردارشان نيست سرگشته‌اند * سراسيمه و بخت برگشته‌اند\r\nچو چنگيز خان در ديار ختاست * همه كار ايشان توان كرد راست \r\n[ رباعى 
  ]\r\n حقا كه اگر چو مرغ پر داشتمى * روزى ز تو صد بار خبر داشتمى\r\nگر واقعهء راه نبودى در پيش * كى ديده ز ديدار تو برداشتمى \r\n[ نظم 
  ]\r\n كنم گرد خيل پراكنده را * اگر شاه فرمان دهد بنده را\r\nبيايم به خدمت ببندم كمر * بر گور خان همچو پيش پدر\r\nچو باشد برم لشكر نايمان * شود ايمن اين كشور اندر ميان\r\nز ساده‌دلى گور خان گفتنش * شنيد و بهى ديد در رفتنش \r\nگور خان او را لقب خانى داد و روان ساخت . چون كوشلك برفت و قوم پراكنده خود را جمع آورد و آوازهء او منتشر شد ، در ميان لشكر قراختاى هركه به دو تعلّق داشت نزديك او روى آورد .\r\n[ بيت 
  ]\r\n برو گرد شد لشكر نايمان * كه بودند هريك به جايى نهان \r\nو چون به حدود ايمل و قياليق رسيد ، توقيان امير مركيت كه او نيز از آوازهء صولت چنگيز خان گريخته بود به دو پيوست .\r\n\r\n","description":"","footnote":"","page_name":" 97 ","page_number":161},
  {"content":"\r\n\r\n[ نظم 
  ]\r\n ولايات آن بوم مىغارتيد * چنين تا بسى مالش آمد پديد\r\nنهيبش فتاد اندر اقليم ترك * كه بيداد و خونريز بود و سترگ \r\nو چون كار او بالا گرفت بر فحواى   إِنَّ الْإِنْسانَ لَيَطْغى أَنْ رَآهُ اسْتَغْنى   « 1 » طريق طغيان پيش‌گرفته ، با گور خان مخالفت آغاز نهاد و سلطان محمد خوارزمشاه كه بعد از پدرش تكش ، به تاريخ يوم الخميس و عشرين شوال سنهء ستّ و تسعين و خمسمائه ، موافق بيچين‌ئيل به خوارزم آمده بر تخت نشسته بود . به واسطهء آنكه گور خان ازو خراجى كه آبا و اجدادش قبول كرده بودند و مىرسانيدند و او به همان دستور ادا مىنمود ، طلب مىداشت و بر نفس او شاق بود .\r\n[ بيت 
  ]\r\n از اين ننگ مىداشت خوارزم شاه * كه باشد از او گور خان باج‌خواه \r\nپيش كوشلك كس فرستاد كه تو از آن‌جانب بر سر گور خان لشكر بر و من از اين جانب متوجّه گردم .\r\n[ نظم 
  ]\r\n تو از سوى مشرق من از سوى غرب * درآييم در وى به طعن و به ضرب\r\nندارد به كين گور خان پاى ما * نگيرد از آن پس كسى جاى ما \r\nو بر اين جمله عهد بستند كه اگر سلطان سبقت يابد و گور خان را مغلوب گرداند ، كاشغر تاختن او را باشد و اگر كوشلك پيشتر برسد و دست يابد ، تا آب فناكت او را بود و از جانبين رو به قراختاى نهادند ، كوشلك پيشتر رسيد و جنگ درپيوست .\r\nبيت\r\n به پيكار كوشلك درآمد نخست * ابا لشكر گور خان جنگ جست \r\nو چون جنگ درپيوست ، شكست بر لشكر كوشلك افتاد و منهزم شد .\r\n\r\n\r\n","description":"","footnote":"\r\n( 1 ) . علق / 6 و 7 .\r\n","page_name":" 98 ","page_number":162},
  {"content":"\r\n\r\n\r\nذكر توجه نمودن خوارزمشاه به جانب گور خان\r\nسلطان محمد خوارزمشاه با لشكر بسيار از خوارزم متوجه جنگ گور خان شد و چون به بخارا رسيد ، اهل بخارا مطيع و منقاد شدند و از آنجا به سمرقند آمد و سلطان عثمان 30 - كه والى سمرقند بود ، او را سلطان السلاطين گفتندى و از نسل قرا خان و ايلك خان بود - كه از خانان ماوراء النهر بوده‌اند - و حركت خروج و استيلاى ايشان در [ تاريخ 
  ] يمينى عتبى مثبت است - چون خواستدارى دختر گور خان كرده بود و او اجابت ننموده ، خاطر از او بگردانيد و به استقبال سلطان محمد بيرون آمد . سكّه و خطبه به نام او كرد و سلطان محمد دختر خود ، خواند سلطان را به دو نامزد فرمود و سلطان محمد ، تريته « 1 » را - كه اميرى از اقرباى مادر او بود - به شحنگى در سمرقند بگذاشت و به اتفاق سلطان متوجّه گور خان شد و چون گور خان از توجه ايشان آگاه شد ، پيش تاينگو كه سردار لشكر او بود و مقامش در طراز « 2 » ، كس فرستاد تا جنگ را آماده گردد و سلطان محمد از آب سيحون پل بسته ، بگذشت و پل را فرمود تا فراآب دادند تا لشكر انديشهء گريز نكنند و آب از روى كار نبرند و چون به صحراى رسيدند ، تاينگو با لشكر جرّار از سر غرور و پندار پيش آمد و روز جمعهء هفتم ربيع الاوّل سنهء سبع و ستّمائه لشكر طرفين به‌هم رسيدند و مقابل يكديگر بايستادند . سلطان فرمود كه عساكر منصور چندان توقف نمايند كه خطباى اسلام بر منابر برآيند و زبان به دعاى « اللّهمّ انصر جيوش المسلمين » 31 بر گشايند ، آنگاه از جوانب حمله كنند ، مگر به دعوات خطباى اسلام و امناى مسلمانان ، حضرت حق نصرت بخشد . برحسب فرموده ترصّد آن امر كردند و چون وقت نماز دررسيد ، آواز تكبير از صف اسلام برآمد و از اطراف حمله كردند و جنگ درپيوست .\r\n[ بيت 
  ]\r\n خروش كوس و بانگ ناى برخاست * زمين چون آسمان از جاى برخاست \r\n\r\n\r\n","description":"","footnote":"\r\n( 1 ) . متن : ترتيو .\r\n( 2 ) . متن : طرار .\r\n","page_name":" 99 ","page_number":163},
  {"content":"\r\n\r\nو اكثر آن فرقهء ضلال در زير شمشير ناچيز شدند و تاينگو زخم‌دار افتاد . او را بسته ، پيش سلطان بردند و نسيم فتح از مهبّ   إِنَّا فَتَحْنا   « 1 » بر رايت اسلام وزيدن گرفت و مضمون  إِنَّا مِنَ الْمُجْرِمِينَ مُنْتَقِمُونَ  « 2 » صورت حال گفتار آمد  الْحَمْدُ لِلَّهِ رَبِّ الْعالَمِينَ  « 3 » سلطان ، تاينگو را با فتح‌نامه به خوارزم فرستاد و براق حاجب - كه از قراختاى بود و ذكر او در تاريخ كرمان مثبت است 32 - با برادرش خميتبور « 4 » در اين جنگ دستگير شدند و ايشان را پيش سلطان آوردند . به تدريج خميتبور « 5 » به امارت رسيد و براق حاجب 33 به حجابت موسوم گشت و به براق حاجب اشتهار يافت و سلطان محمد را بعد از فتح در القاب « اسكندر ثانى » زيادت كردند و سلطان محمد از آنجا متوّجه اترار شد ، به سبب آن‌كه حاكم آنجا سركشى مىكرد . چون نزديك رسيد ، حاكم آنجا دانست كه مقاتله نمىتواند كرد . از راه تنزل و عجز درآمد و امان خواست . و از آنجا سلطان او را به جان و مال امان داد ، به قرار آن‌كه با اتباع و اشياع به نسا نقل نمايد و در آنجا اقامت كند . و چون حاكم آنجا را به نسا فرستاد ، ايالت اترار را به اينال‌جوق كه از اقرباى مادرش بود تفويض كرد و از آنجا مظفر و منصور عنان عزيمت به جانب سمرقند معطوف گردانيد و از سمرقند به خوارزم رسيد و به عيش و عشرت مشغول گشت و تاينگو را بفرمود تا به قتل آوردند و در جيحون انداختند .\r\n\r\nذكر توجه نمودن سلطان محمد خوارزمشاه به‌طرف جند و اترار « 6 » [ و 
  ] رفتن به سمرقند\r\nدر غيبت سلطان محمد از خوارزم ، جماعتى از بقاياى اصحاب قادر خان در حدود جند دم عصيان زده بودند ، بدان سبب سلطان در خوارزم زيادت توقف نكرد و به دفع ايشان به جانب جند روانه شد . سلطان عثمان از براى اتمام قضيهء دختر خوارزمشاه - خواند سلطان - در خوارزم توقف نمود و چون سلطان محمد آن\r\n\r\n\r\n","description":"","footnote":"\r\n( 1 ) . فتح / 1 .\r\n( 2 ) . سجده / 22 .\r\n( 3 ) . فاتحه / 1 .\r\n( 5 و 4 ) : متن : حميد بن بور ؛ براساس كتاب سمط العلى ، ص 26 ، تصحيح شد . نام كامل او حسام الدين خميتبور تانيگو است .\r\n( 6 ) . د 1710 : جند از آنجا .\r\n","page_name":" 100 ","page_number":164},
  {"content":"\r\n\r\nجماعت فتّان را مستأصل گردانيد ، در اثناى آن ، خبر رسيد كه لشكر قراختاى به در سمرقند آمده‌اند و سمرقند را حصار داده . سلطان از جند متوجه آن طرف شد و به جوانب ممالك ، رسولان فرستاد و تمام لشكر را كه در اطراف داشت بازخواند و متوجه سمرقند شد و لشكر قراختاى بر اطراف رودخانه‌اى ، مدّت‌ها لشكرگاه ساخته بودند و هفتاد نوبت به در سمرقند آمده ، جنگ كرده بودند . به غير از يك نوبت كه غالب گشته ، لشكر سمرقند را به شهر رانده بودند ، شصت و نه بار مقهور گشته بودند و لشكر اسلام بر ايشان منصور شده . لشكر قراختاى چون ديدند كه محاربهء ايشان فايده‌اى ندارد و به يك بار خراب خواهند شد و از جانب سلطان آوازهء توجه شنيدند و از جانب ديگر خبر استيلاى كوشلك خان برسيد ، به تعجيل مراجعت كردند .\r\n\r\nذكر لشكر كشيدن سلطان محمد خوارزمشاه به قراختاى نوبت دوم\r\nچون سلطان محمد به سمرقند رسيد و از جوانب لشكرها جمع آمدند و از سمرقند روان شدند ،\r\n[ بيت 
  ]\r\n برانگيخت سلطان محمد سپاه * به يارى عثمان سمرقند شاه \r\nو هر شهرى كه والى آن اگرچه مسلمان بود ، امّا به جانب نفاق ميلى بسيار داشت . سلطان محمد ، از بسيار فوجى و از درياى زخّار موجى فرستاد و چون بدانجا رسيدند ، در زمان ، او را از قلعه به زير آوردند و در سلاسل كشيده به حضرت سلطان رسانيدند و چون سلطان آوازهء تسلّط كوشلك بر ايشان شنيد ، حريص‌تر گشت « 1 » و چون گور خان خبر يافت ، مستعّد حرب شد و چون لشكر طرفين به‌هم رسيدند ، سپهبد كبودجامه و تريته - شحنهء سمرقند - با يكديگر به خلاف سلطان هم عهد شدند و در خفيه به گور خان رسولى فرستادند كه : « ما با لشكر در روز مصاف از\r\n\r\n\r\n","description":"","footnote":"\r\n( 1 ) . د 1710 : و ل 5359 : + و روان شد .\r\n","page_name":" 101 ","page_number":165},
  {"content":"\r\n\r\nسلطان برگرديم ، به قرار آن‌كه چون گور خان غالب شود ، خوارزم تريته را مسلّم باشد و خراسان سپهبد را » گور خان نيز به اضعاف ايشان را موعود گردانيد و چون صف‌ها آراسته ، برابر هم رسيدند ، حمله‌ها متوالى شد . ميسرهء قراختاى بر ميمنهء سلطان حمله كرد و برقرار موعود ، تريته و سپهبد ، عنان برگردانيده [ بر 
  ] گشتند . لشكر همچنان از پس قلب صف بركشيد و ميسرهء سلطان نيز بر ميمنهء او غلبه كرد و روى به انهزام نهادند و قلب هردو سپاه درهم افتادند و هيچ‌كس از لشكر غالب و مغلوب همديگر را نمىشناختند و از هردو جانب تاراج و غارت‌كنان مىگريختند و سلطان را عادت چنان بود كه به وقت مصاف به لباس و لبوس خصمان ملبّس شدى و بعضى از خواص و مقرّبان كه به همان دستور تغيير لباس كرده بودند ، در ميان لشكر قراختاى افتادند و سلطان را نشناختند و بازنيافتند و سلطان چند روز در ميان آن قوم بيگانه بود ، ناگاه فرصت يافت و از آنجا عنان برتافت و تا آب سيحون براند . لشكر از قدوم او حياتى تازه و بشاشتى بىاندازه يافتند و چون آوازهء سلطان به اطراف رفته بود و هركس در خيالى افتاده بود و بعضى گفتند كه در ميان لشكر بيگانه گرفتار گشت و بعضى مىگفتند كه تلف شد و هيچ خبر تحقيق نيافتند ، بدين سبب مبشّران روان كردند و خبر به اطراف فرستادند و سلطان محمد به خوارزم آمد و لشكر قراختاى نيز ولايت خود را غارت‌كنان ، بازگشتند . و چون به بلاساقون رسيدند ، اهالى آنجا از قراختاييان به تنگ آمده بودند و دل بر آن نهاده كه سلطان را اين نواحى مستخلص خواهد شد ، دروازه‌ها ببستند و گور خان را راه ندادند و به حرب مشغول شدند و مدّت شانزده روز محاربه قايم بود ، به گمان آن‌كه سلطان از عقب خواهد آمد ؛ تا عاقبت لشكر قراختاى از هر جانب پيش گور خان گرد آمدند و پيلانى كه از سلطان بازستده بودند به دروازه‌ها راندند و از جوانب ، عساكر قوّت كرده ، به شهر درآمدند و سه شبانه روز قتل‌عام كردند و چهل و هفت هزار از نام‌آوران معتبر ، به شمار كشتگان درآمدند و چون به واسطهء تهيّهء لشكر و غارت ، خزينهء گور خان تهى شده بود ، محمود باى كه جهت محافظت مال\r\n\r\n","description":"","footnote":"","page_name":" 102 ","page_number":166},
  {"content":"\r\n\r\nخود كه به مرتبهء قارون رسيده بود ، راى زد كه آنچه از خزانه تلف شده ، از غنايمى كه لشكر گرفته‌اند عوض بايد ساخت . امرا چون اين صورت معلوم كردند متفرق شدند و دم طغيان و استغنا زدند و هركس به جايى رفت و چون كوشلك از اين معنى واقف شد ، تاخت كرده گور خان را بىخبر فروگرفت .\r\n[ نظم 
  ]\r\n چنان با سپاه آمد از سوى شرق * كه گويى همى آمد از ميغ برق\r\nفرود آمد او بر سر گور خان * كه لشكر نبد بر در گور خان \r\nو به تمام ، ملك و مالش كه با خزانه جمع كرده بود ، در تحت تصرف آورد .\r\n[ بيت 
  ]\r\n به جان ، كوشلك گرچه دادش امان * ولى بستد از دست او خان‌ومان \r\nو چون گور خان بعد از اين واقعه دو سال بزيست و چون مدّت عمرش به نود و پنج سال رسيد ، از دنيا رحلت كرد .\r\n[ نظم 
  ]\r\n اگر صد سال مانى ور يكى روز * ببايد رفت از اين كاخ دل‌افروز\r\nاز آن سرد آمد اين قصر دل‌آويز * كه چون جا گرم كردى گويدت خيز \r\n\r\nذكر پادشاهى كوشلك لعين و شرح بيداد آن عدوى دين\r\nچون گور خان از عالم فانى برفت ، پادشاهى آن نواحى بر كوشلك مقرّر گشت و او بت‌پرست بود و زنش بر دين عيسى - عليه السلام .\r\n[ بيت 
  ]\r\n زنش بود ترسا و خود بت‌پرست * از او دين اسلام را بد شكست \r\nپيوسته مسلمانان را به دين خود دعوت كردى .\r\n[ بيت 
  ]\r\n كه از دين احمد مبرّا شويد * همه بت پرستيد و ترسا شويد \r\nهركس كه قبول نكردى او را به قتل آوردى .\r\n\r\n","description":"","footnote":"","page_name":" 103 ","page_number":167},
  {"content":"\r\n\r\n[ بيت 
  ]\r\n هر آن بد كه او را بد اندر نهاد * به هنگام قدرت به ظاهر فتاد \r\nدر اثناى اين احوال ، توقتغان « 1 » با قوم مركيت از او جدا شده به‌طرف گنجيك رفت و كوشلك خان سه چار سال از پى هم لشكر به كاشغر مىفرستاد تا غلّات آنجا را مىخوردند و مىسوختند به مرتبه‌اى كه قحط و تنگى پيدا شد .\r\n[ بيت 
  ]\r\n در آن ملك از او تنگى آمد پديد * از او مرغ و ماهى به سختى « 2 » رسيد \r\nآخر الأمر خود متوجّه شد و اهالى آنجا عاجز گشته شهر به دو سپردند و لشكر به شهر درآمدند و در خانه‌ها نزول كردند .\r\n[ نظم 
  ]\r\n همه خانه‌هاى رعاياى شهر * گرفتند لشكر به زور و به قهر\r\nشد آن بقعه پرجور و فسق و فساد * نبد هيچ چاره بجز انقياد \r\nو از آنجا متوجه ختن شد و آن را نيز بگرفت و مردم آنجا را نيز به بت‌پرستى دعوت مىكرد و الزام مىنمود و بفرمود تا ائمه و دانشمندان از شهر بيرون آيند و در باب ترجيح اديان مباحثه نمايند . زيادت از سه هزار امامان و دانشمندان فاضل بيرون آمدند . كوشلك روى به ايشان آورد كه : « از شمايان كه باشد كه نترسد و سخن حق بازنگيرد » . شيخ موفق علاء الدين محمد ختنى - نوّر اللّه مرقده - پيش آمد و به نزديك او بنشست و كمر راست گويى بر ميان بست و در ترجيح دين محمدى و ملّت احمدى دلايل و براهين اقامت نمود . چون كوشلك ملزم گشت و سخنش منقطع شد ، آغاز سفاهت كرد .\r\n[ بيت 
  ]\r\n چو عاجز شد آن بىخبر از جواب * نبى را به بد كرد حاشا خطاب \r\nامام دين‌دار از غايت حميّت تحمّل ننمود و گفت خاك « 3 » به دهنت اى بددين ، كوشلك لعين .\r\n\r\n\r\n","description":"","footnote":"\r\n( 1 ) . متن : توقيعان .\r\n( 2 ) . فقط د : 1710 .\r\n( 3 ) . فقط د : 1710 ، د 5359 .\r\n","page_name":" 104 ","page_number":168},
  {"content":"\r\n\r\nچون اين سخن به گوش آن گبر پركبر و كافر فاجر رسيد به گرفتن او اشارت كرد و الزام نمود تا از اسلام ارتداد نمايد  هَيْهاتَ هَيْهاتَ لِما تُوعَدُونَ  « 1 » .\r\n[ مصراع 
  ]\r\n « مهبط نور الهى نشود خانهء ديو » \r\nو چند شبانه‌روز او را بر در مدرسه‌اى - كه آن بزرگ دين خود بنا كرده بود - چهار ميخ كرده ، تعذيب مىنمودند و كلمهء شهادت مىگفت و خلق را نصيحت مىنمود كه دين احمدى به واسطهء عقوبات دنيوى كه سبب زيادتى درجات اخروى است ، بر باد نتوان داد .\r\nبيت\r\n از آن پس ورا كشت بىشرم و ترس * در آن مدرسه كاو همى گفت درس \r\n إِنَّا لِلَّهِ وَ إِنَّا إِلَيْهِ راجِعُونَ  « 2 » و از آن ولايت بانگ نماز و قامت مرتفع گشت و تكبير و صلوة به كلى منقطع شد .\r\nنظم\r\n شده بت‌پرستان همه كامياب * اساس مسلمانى از وى خراب\r\nز جورش جهانى به جان آمده * زن و مرد از او در فغان آمده \r\n\r\nذكر خروج اوزار [ و 
  ] كشته شدن او به دست كوشلك\r\nدر آن‌وقت به حدود الماليغ شخصى بود به غايت دلاور و شجاع و پهلوان ، نام او اوزار ، از قبيلهء قنغلى كه به قطع طريق اقدام نمودى و به هر وقت از گله‌هاى اسبان دزديدى و به ديگر كارهاى ناپسنديده قيام نمودى و از هر طرف اوباش و بىباكان به دو پيوستند تا قوّت گرفت و نواحى الماليغ را مىغارتيدند ؛ تا آخر الامر الماليغ را به دست آورد و حاكم آنجا شد و از آنجا لشكر كشيد و متوجّه فولاد سم گشت كه از معظم شهرهاى آنجايى است و آن را نيز تسخير كرد و به هر وقت كه كوشلك لشكر\r\n\r\n\r\n","description":"","footnote":"\r\n( 1 ) . مؤمنون / 36 .\r\n( 2 ) . بقره / 156 .\r\n","page_name":" 105 ","page_number":169},
  {"content":"\r\n\r\nبر سر او مىكشيد ، او را مىشكست و ولايتش خراب مىكرد . و چون اوزار به تنگ آمد ، ايلچى پيش چنگيز خان فرستاد و اظهار خدمتگارى كرد و از ظلم كوشلك استغاثه نمود . چنگيز خان او را سيورغامشى كرد و دخترش را جوجى خان بخواست و اوزار بعد از استحكام قواعد خدمتگارى ، متوجه چنگيز خان شد و ملحوظ نظر شفقت اثر گشت و در وقت بازگشتن به انواع شفقات و تشريفات ممتاز شد و چنگيز خان او را گفت از شكار كردن محترز باش كه ناگه صيد دشمن نشوى و هزار گوسفند به عوض شكارى به وى داد و چون به الماليغ بازآمد به شكار كردن مشغول گشت . ناگاه لشكر كوشلك او را در شكارگاه گرفتند و به در الماليغ آوردند و اهالى آنجا ، در شهر را دربستند و جنگ درپيوستند . در آن اثنا ، خبر وصول لشكر چنگيز خان شنيدند و از در الماليغ بازگرديدند و اوزار را در راه به قتل آوردند . بعد از آن چنگيز خان ، سقناق تكين « 1 » پسرش را سورغامشى كرده ، جاى پدر به دو ارزانى داشت و دخترى از دختران جوجى به دو داد و به الماليغ فرستاد و او در آنجا متمكن شد و ارسلان خان را كه نيز در اين مدّت ملازم چنگيز خان بود ، دخترى به دو نام‌زد كرد و به قباليق فرستاد .\r\nدر آن روزگار راه‌هاى ايران و توران به غايت ايمن و سالم شده بود ، چنان‌كه اگر كسى طشت زر را بر سر نهاده از مشرق به مغرب بردى ، آفريده‌اى به او متعرض نشدى .\r\n[ بيت 
  ]\r\n چنان كرده بد شاه ، كز بيم او * نبد هيچ دزدى در اقليم او \r\nو چون مغولان را در مستقر خود هيچ شهرى نبود ، تاجران هر ملبوس و مفروش و اجناس و قماش به اردوى ايشان مىبردند و سود بسيار و فايدهء بىشمار مىگرفتند . بدين هوس چندكس از بخارا اتفاق كردند كه اقمشهء فراوان و امتعهء بى پايان به اردوى چنگيز خان آوردند . چنگيز خان يكى از ايشان را طلب كرد تا آن اقمشه‌اى كه داشت پيش برد و چون بها پرسيد ، يكى را ده و بيست بها كرد .\r\n\r\n\r\n","description":"","footnote":"\r\n( 1 ) . متن : سقناغ تكين .\r\n","page_name":" 106 ","page_number":170},
  {"content":"\r\n\r\nچنگيز خان را از آن گزاف سخت آمد و گفت او گمان مىبرد كه ما از اين نوع قماش نديده‌ايم و امر كرد كه از خزانه اقمشه بياورند و بر او عرض دهند .\r\n[ نظم 
  ]\r\n به فرمان شاهنشه گير و دار * بياورد صندوق جامه هزار\r\nمرصّع به درّ و مغرّق به زر * كز آن جنس كم ديده بد ديده‌ور\r\nاز آن جنس‌ها هرچه در گنج بود * بياورد و بازارگان را نمود \r\nكه او بيند و تنسوقات خويش را فراموش كند و فرمود تا قمشات او را در قلم آوردند و به تاراج داد و او را موقوف كرد و ديگر شركا را طلب فرمود :\r\n[ نظم 
  ]\r\n بپرسيد از ايشان بهاى قماش * نكردند راز دل خويش فاش\r\nهمى گفت هريك كه اين مايه رخت * چه سنجد به پيش خداوند تخت\r\nاگر رايگان شاه اقليم‌گير * پذيرد توان گشت فرمان‌پذير\r\nكه آورده‌ايم از پى پيشكش * از ايران به پيش شه شيروش\r\nشهنشه پسنديد گفتارشان * بها كرد در پيش خود بارشان\r\nبهاى يكى جامهء زرنگار * ز زر بالشى دادشان شهريار \r\nو هريك جامهء حرير را بالشى از زر و دو جامه‌وار كرباس و زندنيجى را بالشى از نقره بداد و هر بالشى پانصد مثقال است و به جهت ايشان فرمود تا خرگاه‌ها زدند و به حرمت فرود آوردند .\r\n[ بيت 
  ]\r\n كه مىداشت آن شاه نيكو خصال * حضور مسلمان مبارك به فال \r\nو هنگام مراجعت ، ايشان را به نوازش و مراحم مخصوص گردانيد و با قراچار نويان و فرزندان و نويينان گفت : « هريك از شما امينى با مال و بضاعتى چند همراه كنيد تا از آن مملكت تحفه‌ها و تبرّكات بياورند » . و برحسب فرموده ، پانصد كس با وجوه بسيار و اموال بىشمار جمع آمدند .\r\n\r\n","description":"","footnote":"","page_name":" 107 ","page_number":171},
  {"content":"\r\n\r\n[ بيت 
  ]\r\n فتادند پانصد مسلمان به‌هم * همه بارشان زرّ و مشك و درم \r\nاز آنجا روان شدند و چنگيز خان سه كس همراه ايشان به ايلچىگرى پيش سلطان محمد خوارزمشاه فرستاد : محمد خوارزمى و عمر و سيف . مضمون رسالت آن‌كه : « بازرگانان آن طرف بدين ديار رسيدند . اعزاز و اكرام آنچه تقرير خواهند كرد ، مشاهده نمودند و از اين‌جانب جماعتى با هرگونه بضاعت از اقمشه و مشك چينى و زر و نقرهء بسيار و آلات يشم و ديگر تنسوقات عزيمت آن ديار كردند تا در آن طرف ،\r\n[ نظم 
  ]\r\n فروشند از تنسق آن ديار * خرند آنچه آيد بر ما به كار\r\nاز آن نيز يابند هم نيكويى * كه اندرميان نيست ما را دويى\r\nتو پيشم چو فرزند نام‌آورى * به ايران تو از مهتران بهترى\r\nچو يزدان جهان را به ما هردو داد * بياراست بايد به احسان و داد\r\nچه نيكو بود وقت كار درشت * ترا ما مددكار و ما را تو پشت\r\nچو ما دوست باشيم با يكدگر * بود راه‌ها ايمن از شور و شر\r\nچو از داد آباد گردد زمين * همه خلق بر ما كنند آفرين » \r\nچون اين جماعت به اترار رسيدند ، اينال‌جوق كه از قبل سلطان محمد خوارزمشاه آنجا حاكم بود ، به واسطهء خويشى كه به تركان خاتون مادر سلطان داشت ، لقب غايرخانى يافته بود و در ميان اين جماعت بازرگانان ، هندويى بود كه در زمان پيش ، معرفت او داشت و او را مىشناخت . بر عادت پيشين او را اينال‌جوق خواند . غاير خان از آن در غضب شده ، طمع در مال ايشان كرده ، آن جماعت را محبوس كرد .\r\nبيت\r\n به اترار تجار را بازداشت * كه تا بود ، از آن در دل آزار داشت \r\nو كس پيش سلطان فرستاد .\r\n\r\n","description":"","footnote":"","page_name":" 108 ","page_number":172},
  {"content":"\r\n\r\n\r\nذكر صادرات افعال ناپسنديده كه موجب خرابى ملك سلطان محمد خوارزمشاه شد\r\nاز جملهء حركات ناصواب كه از سلطان محمد صادر شد ، آن بود كه به واسطهء تهمتى كه بر شيخ مجد الدين بغدادى 35 بستند نسبت با تركان خاتون مادرش ، شبى در مستى به قتل آن بزرگ دين رخصت نمود و صباح چون هشيار شد از آن معنى پشيمان شده ، طبقى پر از زر و جواهر پيش شيخ نجم الدين كبرى 34 فرستاد كه درويشان سفره كنند و اين جريمه كه بىاختيار واقع شده عفو نمايند . شيخ فرمود كه : « خون‌بهاى او زر و جواهر نيست بلكه سر آن‌كس است ، يعنى سلطان و من و چندين هزار خلايق و قلاع زرنگ « 1 » و خوارزم و هرات و شيراز و سپاهان و اردبيل و قم و كاشان و آذربيجان و رى و نيشابور و گيلان و يزد و بغداد « 2 » » . گفته بودند كه شيخ برهان كاشى « 3 » ، گفتند كه پادشاهم عالم سوخت و چون عرض احوال كردند شيخ مراقب شدند .\r\nو چون مملكت ماوراء النهر تا فناكت و اترار بر سلطان محمد قرار گرفت و در شهور سنهء ثلاث عشر و ستّمائه بر عزيمت قصد دار الخلافهء بغداد ، لشكر جمع آورد و در آن‌وقت نوبت خلافت به امير المؤمنين الناصر الدين اللّه بن ابو العباس احمد « 4 » رسيده بود ، ميان ايشان وحشت‌ها بود ، يكى آنكه جلال الدين حسن ملحد ، تقلّد اسلام كرده بود و علم سبيل [ حاج 
  ] به‌طرف حجاز فرستاده و خليفه علم او را بر علم سلطان مقدم داشته بود و به اصحاب سلطان اهانت كرده ، ديگر آن‌كه در آن زمان كه سلطان ، غزنين را بگرفت از خزانهء ملك شهاب الدين غورى ، مناشير دار الخلافه بيرون آمد ، مشتمل بر تحريص غوريان به قصد خوارزمشاهيان . در آن زمان دانست كه قصد كردن غوريان بيشتر از تحريك دار الخلافه بوده است .\r\nسلطان از اين جهات ، عظيم كوفته خاطر بود . بنابراين از ائمه مملكت فتاوى\r\n\r\n\r\n","description":"","footnote":"\r\n( 1 ) . متن : در رنگ ، تصحيح قياسى .\r\n( 2 ) . متن : بغ ؛ تصحيح قياسى .\r\n( 3 ) . فقط د : 5359 ؛ د 1 / 1517 .\r\n( 4 ) . د 4472 : - بن ابو العباس احمد .\r\n","page_name":" 109 ","page_number":173},
  {"content":"\r\n\r\nحاصل كرد [ كه 
  ] باوجود سادات بنى فاطمه ، خلافت به آل عباس نمىرسد و ايشان مستحق اين امر نيستند و ديگر آن‌كه ايشان طريق ملوك عجم پيش گرفته‌اند و [ اين مقدمات را بهانه ساخته 
  ] « 1 » ، نام ايشان را از خطبه بينداخت و از سادات حسينى [ بزرگ 
  ] « 2 » سيّد علاء الملك ترمذى را به خلافت نام‌زد فرمود و با لشكر گران متوجه دار الخلافهء بغداد شد ، تا عبّاسيان را براندازد و چون به دامغان رسيد ، خبر شنيد كه اتابك سعد به قصد تسخير عراق از شيراز برآمده است . سلطان با لشكر به تعجيل روان شد و چون بدانجا رسيد ، اتابك با لشكر فارس و عراق در برابر آمد و جنگ در پيوست . در حملهء اول شكست بر لشكر اتابك افتاد و او را دستگير كردند و سلطان خواست كه او را به قتل آرد ؛ اتابك سعد به ملك زوزن التجا نموده ، او را وسيله ساخت ، سلطان بر او ابقا كرد . و به قرار ، آن‌كه هر سال چهار دانگ حاصل فارس را به خزانه رساند و قلعهء اصطخر و اشكنون به گماشتگان سلطان سپارد ، و پسر خود اتابك زنگى را پيش سلطان گذاشت و رخصت مراجعت يافت . و چون به پاى قلعه اصطخر رسيد و پسرش اتابك ابو بكر را آن حالت مصالحت و قرار مال معلوم گشت ، به محاربه پيش آمد و پسر و پدر يكديگر را زخم زدند و اتابك سعد ، اتابك ابو بكر را بگرفت و در قلعهء اشكنون بند كرد و به قرارى كه كرده بود وفا نمود . و چون مواكب سلطان از رى روان شد و به نزديك همدان رسيد ، اتابك اوزبك به تسخير عراق از تبريز به همدان آمده بود ، منهزم گشت و لشكر خواستند تا در عقب او بروند ، سلطان گفت كه در يك سال دو پادشاه گرفتن به فال نيك نباشد ، او را راه دهيد تا برود .\r\nاتابك اوزبك به سلامت به آذربيجان رفت و چون سلطان به اسدآباد همدان رسيد « 3 » و در آن گريوه از بسيارى برف راه نيافت و از غايت شدّت سرما و كثرت بارندگى بيشتر اسبان لشكرى تلف شد . به ضرورت به همدان بازگشت و حشمت او در دل‌ها كمتر شد و قصد دار الخلافه بر او مبارك نيامد و در اين‌حال ايلچى اينال\r\n\r\n\r\n","description":"","footnote":"\r\n( 1 ) . فقط د : 1 / 1520 ؛ د 1710 .\r\n( 2 ) . د 4472 : - [ 
  ] .\r\n( 3 ) . د 4472 : به استرآباد همدان رفت .\r\n","page_name":" 110 ","page_number":174},
  {"content":"\r\n\r\nجوق چون برق برسيد كه جمع كثيرى با مال و تبركات بسيار از اردوى چنگيز خان آمده‌اند و عزيمت ايران دارند . همانا وقوف اطلاع ايشان بر مداخل و مخارج مملكت مناسب نباشد .\r\n[ بيت 
  ]\r\n چو دشمن به پاى خود آيد به دام * نداند كسى خون و مالش حرام \r\nسلطان بىآنكه در آن باب تأمّلى كند ، به قصد جان و نهب مال ايشان رخصت داد و چون ايلچى بازگشت غاير خان بدان كار ناپسنديده اقدام نمود [ و 
  ] ايلچى چنگيز خان را با جماعت بازرگانان بىجريمه به قتل آورد و آنچه با ايشان بود تصرف نمود .\r\n[ بيت 
  ]\r\n چو بخت كسى رو نهد در زوال * به چيزى گرايد كه گردد و بال \r\nچه بدان سبب عالمى ويران و جهانى بىخان و مان شدند و به هر قطره از خون ايشان جيحونى روان و به هر تار مويى سرى چون گوى گردان .\r\n[ نظم 
  ]\r\n به هر تار موى سر بىگناه * هزاران سر سروران شد تباه\r\nبه هر نيم جو نقره - كان خود مباد - * بسى خرمن زر گران شد به باد \r\nپيش از وقوع اين حادثه يكى از آن جماعت از بند گريخته بود . چون از واقعهء رفيقان خبر شد ، چون باد به درگاه چنگيز خان شتافت و صورت سرگذشت درجه‌اى اشتعال يافت كه آبش از ديدگان روان شد .\r\n[ نظم 
  ]\r\n چنان آتش خشم او برفروخت * كه از تاب آن خشك و تر نيز سوخت\r\nبرآمد از آن غصه از خورد و خواب * دل و ديده گشته پر از خون و آب \r\nفى الحال برخاست و تنها بر پشته‌اى كه در آن نزديكى بود برآمد و كلاه از سر برگرفت و كمر از ميان بگشاد و روى نياز بر خاك ماليد و به مناجات عالم السرّ و الخفيّات .\r\n\r\n","description":"","footnote":"","page_name":" 111 ","page_number":175},
  {"content":"\r\n\r\n[ نظم 
  ]\r\n آن‌كه بر لوح زبان‌ها خط اول نام اوست * اين همى گويد إله ، آن ايزد و آن تنگرى \r\n* * *\r\n كفر و اسلام در رهش پويان * وحده لا شريك له‌گويان \r\nمشغول گشت .\r\n[ نظم 
  ]\r\n كه اى آفرينندهء دادگر * به رحمت بر آن بىگناهان نگر\r\nكسى كو شود كشتهء بىگناه * سزد گر تو باشى ورا كينه‌خواه\r\nهمى كرد زارى سه روز و سه شب * تر و خشك از اندوه او چشم و لب \r\nاز سعت رحمت الهى ، بعد از سه شبانه‌روز بر نقش لوح ضمير او منقش شد كه بركشيدن انتقام دست خواهد يافت و بر سلطان و اتباع او غالب خواهد شد .\r\n[ مصراع 
  ]\r\n كس نااميد بازنگشت از در كريم . \r\n\r\nمشورت كردن چنگيز خان با امرا در عزيمت نمودن به ملك ايران\r\nچون چنگيز خان از آن پشته ، خرّم و خوشدل به اردو بازگشت ،\r\n[ بيت 
  ]\r\n به ميران و گردن‌كشان مژده داد * كه يزدان ، دل پر غمم كرد شاد \r\nو بعد از آن به تهيه و ترتيب لشكر فرمان داد و تواچيان را به هر طرف به طلب لشكر فرستاد و پيش سلطان محمد ، ايلچى روانه كرد .\r\n[ نظم 
  ]\r\n به سلطان فرستاد از آن پس پيام * كه بركش كنون تيغ كين از نيام\r\nچو تو كشته‌اى تخم جور و ستيز * برش بدرو از گرز و شمشير تيز\r\nترا آگهى دادم از عزم خويش * تو هم راست كن آلت رزم خويش \r\n\r\n","description":"","footnote":"","page_name":" 112 ","page_number":176},
  {"content":"\r\n\r\nچون عزم توجه جزم شد و مقتضاى تدبير جهانگشايى آن بود كه از اطراف و جوانب مملكت كسى را كه سركشى از او متصوّر باشد نگذارند و كوشلك و توقتغان كه از بقيهء مخالفان مانده بودند و در حوالى راه به فتنه و فساد ارتكاب مىنمودند ، ابتدا به دفع كوشلك كرده ، جبه‌نويان را بدان مهم نام‌زد كرد .\r\n\r\nتتمهء قصهء كوشلك\r\nچون كوشلك در ختن و كاشغر ظلم و بيداد از حد بگذرانيد و در قصد اسلام و ايذاى مسلمانان مبالغهء بسيار مىنمود ،\r\n[ نظم 
  ]\r\n بسى كز پى دفع آن ناسزا * ز هامون به گردون برآمد دعا\r\nچو شد ظلم و بيدادش از حد به در * دعاى ستمديدگان كرد اثر \r\nجبه‌نويان برحسب فرمان با لشكر گران به قلع‌وقمع او روان شد و متوجه كاشغر گشت . كوشلك ،\r\n[ نظم 
  ]\r\n چو گرد سپاه جهانگير ديد * نيارست آنجاى گه آرميد\r\nاز آن شهر بگريخت از بيم سر * جبه لشكر آورد در كاشغر \r\nو در شهر منادى كرد كه هركس هر دين و ملتى كه دارد بر آن باشد .\r\n[ بيت 
  ]\r\n مگرديد از ملّت و دين خويش * بباشيد هركس به آيين خويش \r\nو از نايمان كه لشكر كوشلك بودند هركه را يافتند به قتل آوردند و لشكر از عقب كوشلك هر طرف مىتاخت .\r\n[ بيت 
  ]\r\n جبه در پى كوشلك ديوزاد * به هرسو همى تاخت لشكر چو باد \r\nكوشلك از بيم جان ، خود را به كوهستان بدخشان انداخت و از غايت حيرت و\r\n\r\n","description":"","footnote":"","page_name":" 113 ","page_number":177},
  {"content":"\r\n\r\nاضطرار به دره‌اى دررفت كه راه بيرون شدن نداشت . جمعى از صيّادان ولايت بدخشان در آن كوه شكار مىكردند . مغولان چون برسيدند به ايشان گفتند كه : « اگر اين جماعت كه از ما گريخته‌اند بگيريد و بسپاريد ، به جان امان يابيد » . ايشان گرد كوشلك و اتباعش برآمدند و همه را گرفته به مغولان سپردند و ايشان او را به قتل آوردند و سرش را برداشتند و برفتند و در آن قضيه « 1 » ، غنايم بسيار و جواهر بىشمار به دست بدخشانيان افتاد .\r\n[ نظم 
  ]\r\n نديدى كه با دشمن خاندان * ز خوارى چه كرد ايزد كاردان\r\nكسى را خدا مىدهد تقويت * كه اسلام را مىكند تمشيت \r\nبدين سبب بلاد ختن و كاشغر تا آب فناكت - [ كه 
  ] آن را سيحون خوانند - ضميمهء ديگر ممالك چنگيز خان گشت و چون توقتغان در زمان استيلاى كوشلك از او جدا شده بود ، و به‌طرف قم كنجك رفته ، جوجى اغلان را با لشكر گران به دفع او فرستاد .\r\n\r\nآگاهى يافتن سلطان محمد خوارزمشاه از توجه چنگيز خان\r\nچون ايلچى چنگيز خان به سلطان محمد رسيد و از توجه او آگاهى يافت ، پسرش سلطان ركن الدين را در عراق گذاشت و عماد الملك ساوه [ اى 
  ] را براى ضبط مال و تدبير ملك ملازم او گردانيد و خود از آنجا متوجّه ماوراء النهر شد .\r\n[ نظم 
  ]\r\n چو اين حال بشنيد خوارزمشاه * شد او نيز آماده رزم شاه\r\nز ملك عراق عجم رو بتافت * به سوى بلاد خراسان شتافت \r\nو چون به نيشابور رسيد ، يك ماه « 2 » در آنجا اقامت نموده از جادهء جد منحرف شد و در مهلكهء هزل گام نهاد و از لذات عيش روزى چند كام برداشت و از آنجا متوجه\r\n\r\n\r\n","description":"","footnote":"\r\n( 1 ) . تصحيح قياسى ؛ متن : قصه .\r\n( 2 ) . د 4472 : - ماه .\r\n","page_name":" 114 ","page_number":178},
  {"content":"\r\n\r\nبخارا شد و از هشتم شعبان تا دهم شوال در آنجا اقامت نمود و چون موسم بهار بود ، به اتفاق روزگار ، جوانى از سر گرفت و به استماع نغمات ارغنونى « 1 » و مداومت شراب ارغوانى مشغول گشت .\r\n[ رباعى 
  ]\r\n كايّام گل است و بس نماند مى خور * گل خود چه كه تا نفس نماند مى خور\r\nابا گردش ايّام در اين دير خراب * بس ديرنه زود كس نماند مى خور \r\nو بعد از آن لشكرهاى آن حدود و نواحى را گردآورده متوجه سمرقند شد كه آنجا پاى سازد و در آن هنگام كه سلطان عثمان با گور خان ياغى « 2 » شده بودند و با سلطان محمد اظهار متابعت و انقياد كرد و خطبه و سكه به نام سلطان محمد كرد و سلطان ، دختر خود را - خواند « 3 » سلطان - به او داد و بعد از آن ، از سلطان عثمان آثار مخالفت به ظهور پيوست و حركات ناپسنديده در وجود آمد . سلطان او را به قتل آورد و سمرقند را پاىتخت ساخت و در آنجا مسجد جامع بنا نهاد و چون در اين وقت به سمرقند رسيد ، يك چندى نيز از سر نخوت بلكه از روى غفلت بساط طرب و عيش بگسترد . و در آن اثنا آوازهء حركت توقتغان از قبايل مركيت به جانب دشت - [ كه 
  ] موضع اقامت قنغليان بود - بشنيد ، از آنجا به راه بخارا به جانب جند رفت . و چون به جند رسيد ، خبر يافت كه جوجى با لشكر بسيار در عقب ايشان است . سلطان احتياط را باز به سمرقند آمد و لشكرى كه باقى مانده بود گرفته ، به جند رفت و از آنجا متوجه ايشان شد .\r\n[ نظم 
  ]\r\n سپه با خود از جند چندان ببرد * كه نتواند آنجا محاسب شمرد\r\nوز آنجا درآمد به سرحدّ ترك * چو كوه گران با سپاه سترك\r\nبه جاه و سپاه آنچنان غره بود * كه خورشيد در چشم او ذرّه بود \r\nو چون در ميان دو رودخانهء قبلى ( ؟ ) و قمج ( ؟ ) رسيد ، كشتگان بىاندازه ديد و\r\n\r\n\r\n","description":"","footnote":"\r\n( 1 ) . متن : ارغوانى .\r\n( 2 ) . د 4472 : - ياغى .\r\n( 3 ) . متن : خان .\r\n","page_name":" 115 ","page_number":179},
  {"content":"\r\n\r\nخونهاى تازه ، و در ميان افكندگان مجروحى يافتند و از او استكشاف حال نمودند ، معلوم شد كه لشكر جوجى بوده است كه با توقتغان جنگ كرده است و غالب آمده و همان روز روان شده . سلطان در قفاى ايشان روى به راه نهاد .\r\n\r\nداستان جنگ سلطان محمد با لشكر مغول « 1 »\r\n[ نظم 
  ]\r\n روز ديگر كاين جهان پرغرور * يافت از سرچشمهء خورشيد نور\r\nترك روز آخر ابا زرّين سپر * هندوى شب را به تيغ افكند سر \r\nسلطان به ايشان رسيد و جنگ را آماده شد .\r\n[ بيت 
  ]\r\n درآورد لشكر به صحراى جنگ * و ليكن مغل را نبد راى جنگ \r\nچون سپاه سلطان مصاف جستند ، مغول از مقابله و مقاتله تقاعد نموده ، گفتند :\r\n[ نظم 
  ]\r\n مكن شهريارا جوانى مكن * چنين بر بلا كامرانى مكن\r\nمكن شهريارا دل ما نژند * مياور به جان خود از ما گزند\r\nكه چنگيز خان بهر كار دگر * فرستاد ما را بدين بوم و بر\r\nنداريم از آن شاه لشكرپناه * اجازت به پيكار خوارزمشاه\r\nبرآشفت سلطان ز گفتارشان * برانگيخت لشكر به پيكارشان \r\nجماعت مغول چون ديدند كه لشكر سلطان [ روى 
  ] بديشان نهاد ، به ضرورت به جنگ مشغول شدند .\r\n سپاه مغول اندكى بود ليك * ز صد مرد بد به يكى مرد نيك\r\nنهادند رو سوى سلطان چو ديو * دريدند قلب و برآمد غريو\r\nدر آن روز سلطان گردون سرير * به يك تاختن خواست شد دستگير \r\n\r\n\r\n","description":"","footnote":"\r\n( 1 ) . فقط د : 1 / 1520 .\r\n","page_name":" 116 ","page_number":180},
  {"content":"\r\n\r\nسلطان جلال الدين پسرش چون ديد كه قلب لشكر به‌هم برآمد ، حمله آورده ، آن روز تا شب پاى جلادت فشرد و دستبردهاى مردانه نمود .\r\n[ بيت 
  ]\r\n بيفشرد آن روز در جنگ پاى * نجنبيد چون كوه آهن ز جاى \r\nو چون شب درآمد لشكر مغول به جانب چنگيز خان روانه شدند . چون بدانجا رسيدند ، صورت حال به عرض رسانيدند .\r\n[ بيت 
  ]\r\n بگفتند در پيش شه آن سپاه * بد و نيك احوال خوارزمشاه \r\nچنگيز خان را از آن خبر آتش قهر افروخته گشت .\r\n\r\nذكر تهيه اسباب مقاتلهء سلطان با چنگيز خان\r\nچون خبر توجه چنگيز خان به يقين پيوست و سلطان از اندك سپاه مغول چنان دستبردى ديده بود ، خوف و هراس بر خاطر او استيلا يافت و از آنجا بازگشت و به سمرقند آمد و منجمان نيز گفتند سعود از درجات اوتاد ، طالع و عاشر ساقط است و نحوس ناظر ، چندان‌كه نيّر طالع و عاشر از درجات مظلمه نگذرد و بر هيچ‌كارى كه مقابلهء خصمان باشد اقدام نتوان نمود ، اين سخن سبب زيادتى وهم و حيرت او شد .\r\n[ نظم 
  ]\r\n چو شد بخت بيدار او جفت خواب * برو بسته شد راه و رأى صواب\r\nپشيمان شد از هرچه خود كرده بود * و ليكن ندامت نمىداشت سود \r\nو در آن‌وقت با او چهارصدهزار مرد مكمّل آراسته بود . از آنجا پنجاه هزار مرد به محافظت اترار پيش غاير خان فرستاد و بعد از توجّه لشكر مغول ، قراچهء حاجب را با ده هزار مرد ديگر به جانب او روانه داشت و سى هزار مرد به ضبط بخارا معيّن گردانيد و صد و ده هزار مرد در سمرقند بگذاشت و از آن جمله شصت هزار از\r\n\r\n","description":"","footnote":"","page_name":" 117 ","page_number":181},
  {"content":"\r\n\r\nتركان . و سردار ايشان خانانى بودند از وجوه و اعيان سلطان ، هريك اسفنديار وقت خويش و پنجاه هزار از مفردان تاجيك و هر فردى رستمى بود و سى هزار مرد ديگر را به عمارت قلعه‌ها و حصارها فرمان داد و از خندق سمرقند گوشه‌اى به آب رسانيدند و سلطان روز حركت بر آن بگذشت و گفت لشكرى كه قصد ما دارند ، اگر هركس تازيانه در اين خندق اندازد ، انباشته شود .\r\n[ بيت 
  ]\r\n ز گفتار او شهرى و لشكرى * ز جان برگرفتند دل يك‌سرى \r\nو سلطان به راه نخشب روانه شد و به هرجا كه مىرسيد ، مردم را وصيّت مىكرد و مىگفت چارهء كار خود كنيد و گريزگاهى به دست آريد و كس به خوارزم فرستاد تا مادرش تركان خاتون و ديگر خواتين با مجموع ذخاير از جواهر و نفايس متوجه مازندران گردند . چون خبر به تركان خاتون رسيد ، جماعتى از اطراف به نوا موقوف بودند ، بفرمود تا تمام را در جيحون انداختند ، الّا جماعتى كه نه درصدد پادشاهى بودند . و لشكر را به اعيان امرا به محافظت خوارزم بگذاشت و با ديگر پسران كه نوادگان او بودند و حرمان سلطان .\r\n[ بيت 
  ]\r\n ز خوارزم با لشكر « 1 » بيكران * نهادند رو سوى مازندران \r\nو سلطان با هركس از اركان دولت مشورت مىكرد كه تدبير اين واقعه به چه ميسّر گردد و هركس به اندازهء عقل و خرد خود سخنى مىگفت و مصلحتى مىديد .\r\nجماعتى كه به ممارست ايّام مجرّب گشته بودند و در تدبير امور ، زيادت غور و فكرى داشتند ، گفتند كه قصهء ماوراء النهر از آن گذشت كه دراين‌حال ضبط آن ممكن شود و جهد بايد كرد تا خراسان و عراق از دست نرود و تمامت لشكرها كه در اين‌وقت به هر شهرى و طرفى فرستاده شده بازمىبايد خواند و خروج عام بايد كرد و لب جيحون را بايد گرفت و نگذاشت ايشان را كه بدين طرف درآيند . و\r\n\r\n\r\n","description":"","footnote":"\r\n( 1 ) . د 4472 : + حشمت .\r\n","page_name":" 118 ","page_number":182},
  {"content":"\r\n\r\nجمعى مىگفتند كه : « اگر طرف هندوستان و غزنين رويم ، مناسب‌تر مىنمايد » .\r\nسلطان اين رأى را پسنديده داشت و بدين عزم به بلخ آمد و در اين‌وقت پسرش سلطان ركن الدين - كه در عراق بود - عماد الملك ساوه را با تحف و هدايا پيش پدر فرستاد و او در نزد سلطان راه تمام داشت و به جهت حبّ وطن در خاطر سلطان نشاند كه : « چون اين جماعت مستولى شده‌اند ، خويشتن را از ايشان دور افكنيم و به جانب عراق رويم [ و 
  ] لشكرهاى آنجا را جمع كنيم و روى به كار آريم » . و پسرش سلطان جلال الدين اين رأى را انكار مىنمود و مىگفت : « صواب آن است كه اگر سلطان به عراق رود ، لشكر به من دهد تا بروم و كنار جيحون را نگاه دارم . اگر آن طرف آب را بگيرند از اين‌جانب مانع شوم و نگذارم كه از آب بگذرند » .\r\n[ نظم 
  ]\r\n روم خيمه بر طرف جيحون زنم * ابا دشمنان دست در خون زنم\r\nچو با اين سپاه آيم آنجا فرود * بماند بدانديش زان سوى رود\r\nو گر برتر آيد ز ما بدكنش * ز مردم نباشيم در سرزنش \r\nچون سلطان محمد از غلبهء خوف به سخن‌هاى ايشان التفات ننمود :\r\n[ نظم 
  ]\r\n سخن‌هاى پيرانهء آن جوان * بنشنيد « 1 » سلطان ناكاردان\r\nورا گفت چون طالعم نيست يار « 2 » * نخواهم زدن دست در هيچ‌كار\r\nندانست كين نيز كو مانع است * پسر را هم از سستى طالع است \r\nعاقبت ، سلطان محمد رأى عماد الملك را مستحسن داشته عزيمت جانب عراق اختيار كرد و با عيش چون زهر تلخ از شهر بلخ روان شد و از آنجا يزك به پنج آب فرستاد تا از حوادث احوال باخبر باشند ، ناگاه خبر رسيد كه بخارا را گرفتند . در حال سلطان چهار تكبير فنا بر سلطنت خواند و عروس مملكت را سه طلاق بر گوشهء چادر بست ، چنانچه رجعت در آن صورت نمىبست و روى در راه نهاد و اغلب\r\n\r\n\r\n","description":"","footnote":"\r\n( 1 ) . متن : نه بشيند .\r\n( 2 ) . د 4472 : اين مصرع را ندارد .\r\n","page_name":" 119 ","page_number":183},
  {"content":"\r\n\r\nلشكر او جماعت تركان بودند ، از خيل خويشان مادرش كه ايشان را قنغليان و اورانيان مىخواندند .\r\nدر اثناى اين پريشانىها ، قصد كردند كه سلطان را بكشند و سبب آن بود كه از اهل ديوان خوارزم شاهى ، بدر الدين عميد از سلطان محمد متوهم شد و بگريخت و پناه به درگاه چنگيز خان برد و به تزوير ، مكتوبات از امراى سلطان محمد به چنگيز خان نوشت و اظهار اخلاص و مصادقت كرد و از زبان چنگيز خان نيز بر ظهر هريك به قبول آن مودّت نامه‌اى بنوشت و به‌دست جاسوسى بفرستاد ، به نوعى كه آن مكتوبات به دست يكى از خاصّان سلطان افتاد و به عرض رسانيد ، چنان‌كه سلطان و امرا ، از يكديگر متوهم شدند و بدين سبب جمعى از امرا ، شبى از وهم خود قصد خوابگاه سلطان كردند و او واقف شده بود و خوابگاه بدل كرده و خرگاه بگذاشته . آن قوم در نيمشب دست به تير بردند . بامداد از زخم تير خرگاه را چون سوراخ‌هاى غربال ديدند و چون سلطان سالم مانده بود آن جماعت كه بدان حركت شنيع اقدام نموده بودند ، بگريختند و پيش چنگيز خان رفتند و سلطان را بر باقى امرا نيز اعتمادى نماند و هر ميرى را به شهرى فرستاد و خوف و استشعار او زيادت شده به جانب نيشابور تعجيل نمود و در ثانى عشر صفر سنهء سبع عشر و ستّمائه مطابق ييلان‌ييل بدانجا رسيد و از غايت اندوه و غفلت به نشاط و عشرت مشغول شد .\r\n\r\nذكر توجه چنگيز خان به ملك ايران\r\nدر تاريخ سنهء خمس عشر و ستّمائه هجرى ، مطابق توشقان‌ييل ، چنگيز خان لشكر خود را ترتيب داده به جانب ايران روانه شد .\r\n[ بيت 
  ]\r\n دل از كينه بر جنگ سلطان نهاد * مكافات را رو به ايران نهاد \r\nو در اثناى راه از جوانب و اطراف لشكرها به او ملحق شدند .\r\n چو وقت بهاران كز اطراف سيل * نمايد به درياى جوشنده ميل \r\n\r\n","description":"","footnote":"","page_name":" 120 ","page_number":184},
  {"content":"\r\n\r\nو از آنجا ارسلان خان حاكم قوم قرليغ با قبيلهء خود از قباليق روى به لشكرگاه نهادند و به اردو پيوستند و ايدىقوت با قوم ايغور از بيش‌باليغ متصل شد و از الماليغ ، سقناق تكين با مردان كار به خدمت پيوست .\r\n[ نظم 
  ]\r\n از اطراف ديگر بسى سروران * رسيدند با لشكر بىكران\r\nبه خدمت كمر چون به مدحت زبان * ببستند اين و گشادند آن \r\nامّا لشكر قرقيز مخالفت كرده ، تقاعد نمودند . چنگيز خان ، جوجى را با لشكر گران بر سر ايشان فرستاد .\r\n[ نظم 
  ]\r\n به شهزاده جوجى چنين گفت شاه * كه آهنگ قرقز بكن با سپاه\r\nمسخر كن آن كشور و بوم را * بكش ياغى سركش شوم را\r\nبه فرمان روان گشت جوجى اغل * ابا او فراوان سپاه مغل\r\nسر رود قرقيز يخ بسته بود * بر آن لشكر شاه بگذشت زود \r\nو آن جماعت را در بيشه‌اى كه مسكن ايشان بود ، دريافت و بسيارى را به قتل آورد و اوراسوت سردار ايشان به ايلى گردن نهاد و جوجى از آنجا مراجعت نموده به خان پيوست .\r\n[ نظم 
  ]\r\n چو شد راه ايران ز بدخواه پاك * به توران نماند از كسى هيچ باك\r\nجهانجو ز هرسو سپه را بخواند * بر انديشهء جنگ سلطان براند\r\nورا كرد آگاه از عزم خويش * كسى را فرستاد از اردو به پيش\r\nكه اى كشته تجّار را بىگناه * ز تو بهر ايشان منم كينه‌خواه \r\nاز آنجا لشكر ترتيب داده ، هركس از پيش خود در آب زده به شناه بگذشت و به آيين تمام متوجه اترار شدند و منازل و مراحل قطع مىكردند تا بدانجا رسيده فرود آمدند .\r\n\r\n","description":"","footnote":"","page_name":" 121 ","page_number":185},
  {"content":"\r\n\r\n[ بيت 
  ]\r\n به پيش حصار از پى تخت شاه * به گردون برآمد سر بارگاه \r\nغاير خان و قراچهء حاجب به بالاى حصار برآمدند و به محافظت قلعه مشغول شدند . غاير خان طول و عرض لشكر مشاهده نمود .\r\n[ نظم 
  ]\r\n شهى ديد رخشنده چون آفتاب * چو ذرّه به گردش سپه بىحساب\r\nبترسيد و ببريد از جان اميد * بلرزيد از يم بر خود چو بيد\r\nبدانست كان تخم كو كشته بود * برسته است و بارش بخواهد درود \r\nچنگيز خان ، جغتاى و اگتاى و ايدىقوت را با لشكر بسيار به جانب جند روانه فرمود و الاق نويان و سكتور و بوقاى را با پنج هزار سوار به‌طرف فناكت فرستاد .\r\nبيت\r\n پياپى به هر مرز و هر جانبى * اميرى فرستاد با موكبى \r\n\r\nذكر توجه چنگيز خان به جانب بخارا\r\nچنگيز خان با تولى و باقى لشكر متوجه بخارا شد . و اشتقاق بخارا از بخارست كه به لغت مغان مجمع علم باشد و اين لفظ به لغت بت‌پرستان ايغور و ختاى نزديك است كه معابد ايشان موضع بتان است ، بخار گويند . و چون در اثناى راه به زرنوق رسيدند ، اهالى آنجا استقبال نمودند و به مال و سر امان يافتند . چنگيز خان زرنوق را قتلغ‌باليغ خواند ، يعنى شهر مبارك و جوانان را جدا كرده به بخارا برد و باقى را بگذاشت و چون به نور رسيدند ، ايشان نيز ترغو و تنزّل پيش آوردند و مال و مقرّر يك ساله ادا كردند و به سر امان يافتند و كسى متعرض ايشان نشد و از آنجا متوجه شده ، به تاريخ سنهء سبع عشر و ستّمائه موافق ييلاق‌ييل به بخارا رسيدند .\r\n[ نظم 
  ]\r\n چو درياى خونخوار و چون ژرف رود * به دروازهء قلعه آمد فرود\r\nوزان پس سراپردهء شهريار * كشيدند بر دشت پيش حصار \r\n\r\n","description":"","footnote":"","page_name":" 122 ","page_number":186},
  {"content":"\r\n\r\nچون شب درآمد ، امراى بخارا كه گوگ خان و حميد بودند و سونج خان و لشكر خان با سىهزار كس به عزم شبيخون بيرون آمدند جكداول سپاه چنگيز خان - كه عبارت از طلايه است - از ايشان خبر يافتند و تاختند و بنيادشان برانداختند .\r\n[ نظم 
  ]\r\n دگر روز كاين شاه انجم‌پناه * به پرتو بپوشيد رخسار ماه\r\nهر آن‌كس كه گرد بخارا بگشت * چو يك طشت خون ديد و يكپاره دشت \r\nبزرگان بخارا را از ائمه و علما و اشراف از شهر بيرون آوردند و به اقامت مراسم انقياد و ايلى ، خلق را از آسيب تندباد قهر ، صيانت نمودند . چنگيز خان به عزم نظاره به شهر درآمد ؛ چون به مسجد جامع رسيد ، عالى عمارتى ديد ، به اندرون راند و پيش مقصوره بايستاد و پرسيد كه مقام سلطان است ؟ گفتند نى ، خانهء يزدان است .\r\nاز اسب پياده شد [ و 
  ] بر دو پايهء منبر برآمده بنشست و لشكر را گفت : « در صحرا علف نيست كه اسبان را سير سازيد » . صندوق‌هايى كه در آن‌جانب بود از اجزا پرداختند و از جو پر كرده ، آخر اسبان ساختند و افسارشان به دست علما دادند و به اياغ داشتن مشغول شدند و به آهنگ مغولى سرود گفتند .\r\n[ نظم 
  ]\r\n چنان دان كه يزدان به اهل خرد * نمايد همى بىنيازى خود\r\nچه جاى جدل نيست خاموش باش * دهان را ببند و همه گوش باش \r\nو از آنجا سوار شد و به مصلاى عيد راند و بر منبر برآمد و مردم شهر را جمع كرده آوردند .\r\n[ نظم 
  ]\r\n چنين گفت كاى قوم ، خشم خدا * فرستاد ما را به سوى شما\r\nشما با سپاهان به كردار بد * كشيديد خشم خدا سوى خود \r\nو ترجمانى ايستاد ، هرچه او به مغولى مىگفت اين به پارسى ادا مىكرد و بعد از آن‌كه سخنى چند از اين نمط گفت كه هرچه در شهر به حسب ظاهر موجود است ،\r\n\r\n","description":"","footnote":"","page_name":" 123 ","page_number":187},
  {"content":"\r\n\r\nحاجت تقرير نيست ، آنچه مخفى داشته‌ايد تسليم بايد داشت ، ارباب تموّل و تجمّل اتفاق نموده ،\r\n[ بيت 
  ]\r\n به انبار مال و به خروار زر * بدادند و از جان خريدند سر \r\nو چون يرليغ صادر شده بود كه خوارزمشاهيان را از شهر برانند ، پوشيده و پنهان ندارند ، بسيارى از آنان به مردم پناه جسته بودند . خان از آن خبردار شد ،\r\n[ نظم 
  ]\r\n ورا خشم شد آتشى برفروخت * كه آن مردم شهر يك سر بسوخت\r\nبه يك روز شد سوخته خشك و تر * نه بىجان به جا ماند نى جانور\r\nبه شهر اندرون يك سپاهى نماند * به جز دود از ايشان سياهى نماند \r\nچون شهر بسوخت حوالى آن را حشر كرده ، به پاى قلعه راندند و خندق را از آنچه مىيافتند پر مىساختند . به اندك روزى قلعه را نيز مسخر ساختند و آتش در زدند و حاكمش گوگ خان را با هركه در آن قلعه بود به سياست رسانيدند و حصار را به زمين هموار كردند .\r\nنظم\r\n نشان از در و شهر و بارو نماند * مر آن درد را هيچ دارو نماند\r\nز كار بخارا بپرداخت شاه * كله را به گردون برافراخت شاه \r\n\r\nتتمه داستان محاصره اترار\r\nجغتاى و اگتاى كه محاصرهء اترار كرده بودند ، به كار پيكار و ترتيب اسباب جنگ مشغول شدند .\r\n[ نظم 
  ]\r\n به اترار شه‌زادگان پنج ماه * همى جنگ كردند با آن سپاه\r\nسرانجام مردم به جان آمدند * ز بيچارگى در فغان آمدند\r\nقراچه به ايلى ارادت نمود * ولى غاير « 1 » از ترس راضى نبود \r\n\r\n\r\n","description":"","footnote":"\r\n( 1 ) . متن : + خان .\r\n","page_name":" 124 ","page_number":188},
  {"content":"\r\n\r\nگفت : « كفران نعمت بود كه ما از سلطان روگردان شويم و شهر بسپاريم » . و چون شب درآمد ، قراچه با لشكر خود از دروازهء صوفى خان بيرون رفت و ايل شد و در آن شب از همان دروازه ، سپاه مغول درآمدند و شهر را بگرفتند و على الصباح ، قراچه را با تمام لشكرش از تيغ بگذرانيدند .\r\n[ بيت 
  ]\r\n بكشتند شه‌زادگان را به زار * كه ايلى پس از جنگ نايد به كار \r\nو اهل اترار را به صحرا بردند و قتل‌عام كردند و غاير خان با بيست هزار مرد در قلعه رفت ، جمله دل از جان برداشته و فحواى همه مرگ راييم پير و جوان بر لوح ضمير نگاشته . مدّت يك ماه جنگ كردند و بسيارى از لشكر مغول به قتل آوردند و از سپاه غاير خان به غير از دو سه كس نماند و لشكر مغول به قلعه درآمدند .\r\n[ نظم 
  ]\r\n چو اسب و سلاح و سپاهش نماند * به جز بام خانه پناهش نماند\r\nگرفتندش آخر سپاه مغل * نهادند در يال اينال غل \r\nو حصار را به زمين هموار كردند و بقيّة السيفى كه مانده بودند ، از رعايا و ارباب حرفه بعضى را به حبس و بعضى را جهات صناعات براندند و در آن‌وقت كه چنگيز خان از بخارا به سمرقند آمده بود متوجه شدند و غاير خان را در گوگ‌سرا ، كأس فنا چشانيدند .\r\n\r\nتتمهء داستان جوجى\r\nجوجى برحسب فرمان متوجه جند شده بود ، در راه چون نزديك سقناق رسيدند ، حسن حاجى را كه از آن شهر بود به ايلچيگرى بدان‌جا فرستاد تا ايل شوند . عوام آن شهر از غايت سبكسرى او را به قتل آوردند . چون خبر « 1 » به جوجى رسيد از آن كار ناپسنديده غضبناك شد و رو به راه آورد و چون بدانجا رسيد ،\r\n\r\n\r\n","description":"","footnote":"\r\n( 1 ) . د 4472 : - خبر .\r\n","page_name":" 125 ","page_number":189},
  {"content":"\r\n\r\n[ نظم 
  ]\r\n گرفتند سقناق را در حصار * بدان‌سان كه از سختى روزگار\r\nبه دو روز زير و زبر گشت شهر * همه خلق گشتند كشته به شهر \r\nو حسن را در آن شهر پسرى بود حاجى مقبول نام ، او را به حكومت نصب كرد و از آنجا گذشته به يوزكند رسيد .\r\n[ نظم 
  ]\r\n سپاهى روان شد سوى يوزكند * به يك شب گرفت و به يك روز كند\r\nپس آنگاهشان عزم اشناس بود « 1 » * كه شهرى پر از رند و اوباش بود\r\nكه ايشان به شوخى نمودند دست * به يك‌دم سراسر به پيوند بست \r\nو چون خبرها به امير قتلق حاكم جند رسيد ، وهم و هراس در دل او افتاده ، شهر را بگذشت و روى بگريز نهاد و از راه بيابان به خوارزم رفت . جوجى ، جنتمور را به رسالت به جند فرستاد تا اهل آن شهر را نصيحت كرده ، ايل سازد . جنتمور بدانجا رسيد و در آنجا پيشوايى نبود . عوام غلبه كردند ، تا او را هلاك كنند . او به حسن تدبير و مدارا خود را خلاص كرده ، پيش جوجى آمد و صورت حال به عرض رسانيد . جوجى روان گشته ، به ظاهر جند رسيد . اهل شهر به غير از آن‌كه دروازه‌ها بستند و به حصار درآمدند ، جسارتى ننمودند . لشكريان نردبان‌ها نهاده به بالاى حصارى برآمدند و شهر را مسخر كردند .\r\n[ نظم 
  ]\r\n چو مردم نكردند در جند جنگ * به كشتن مغل نيز نگشود چنگ\r\nنشد كشته كس جز دو سه شوربخت * كه با جنتمور گفته بودند سخت\r\nبه صحرا شدند و همه خانه را * به فرمان سپردند بيگانه را \r\nدو هفته غارت كرده ، باروى شهر را به زمين هموار كردند و على خواجه [ كه 
  ] از غجدوان بخارا بود به حكومت آنجا نصب فرمود و شهر بارچين را اميرى با يك\r\n\r\n\r\n","description":"","footnote":"\r\n( 1 ) . د 4472 : - بود .\r\n","page_name":" 126 ","page_number":190},
  {"content":"\r\n\r\nتومان لشكر فرستاد و آنجا را مسخر گردانيد و داروغه‌اى بگذاشت و از آنجا به اردوى خان ملحق شد .\r\n\r\nتتمهء داستان الاق نويان\r\nالاق نويان كه برحسب فرموده متوجه خجند و فناكت شده بود ، چون بدانجا رسيد ، والى آنجا ايلنگو « 1 » ملك با لشكرى از قنغليان در آن حصار متحصّن شد .\r\n[ نظم 
  ]\r\n به پيكار سه روز برخاستند * به روز چهارم امان خواستند\r\nز شهر فناكت برون آمدند * همه غرق در موج خون آمدند\r\nنه بيگانه ماندند نه آشنا * برآمد ز اهل فناكت فنا\r\nنماندند زنده « 2 » مگر چندكس * كه بهر خبر برگزيدند بس\r\nبه سوى خجند آن‌گه او رو نهاد * مدارا و آزرم يك‌سو نهاد \r\nو چون بدان‌جا رسيد ، ارباب شهر به حصار پناهيدند و والى آن تيمور ملك بود كه اگر رستم زنده بودى غاشيه‌دارى او كردى .\r\n[ بيت 
  ]\r\n اگر سام بودى در ايام او * نوشتى بر اندام خود نام او \r\nو او در ميان آب خجند در محلّى كه آب به دو شاخ منشعب مىشود حصار عالى ساخته بود و با هزار كس در آنجا متحصّن شده و از وفور تمكين به ضبط حصار و عزم جنگ و پيكار مشغول شد .\r\n[ بيت 
  ]\r\n همى كرد با دشمنان كارزار * چو شد حلقه بر گرد شهر حصار \r\nو چون نيروى منجنيق بدان‌جا نمىرسيد جوانان خجند را به حشر آنجا بردند و از هر ولايتى كه مستخلص شده بود ، مدد مىآوردند تا پنجاه هزار مرد حشرى و\r\n\r\n\r\n","description":"","footnote":"\r\n( 1 و 2 ) . در د 4472 جاى « ايلنگو » سفيد است و « زنده » ندارد . براساس د 1 / 1520 تكميل شد .\r\n","page_name":" 127 ","page_number":191},
  {"content":"\r\n\r\nبيست هزار مغول جمع شدند و مجموع ايشان را دهچه و صده كردند و به سر هر ده مرد تاژيك [ يك 
  ] مغول تعيين كردند تا سه فرسنگ از كوه پياده سنگ مىآوردند و سواران مغول آن را در آب مىريختند و تيمور ملك دوازده قردو را - كه عبارت از كشتى است - سرپوشيده ساخته بود و بر نمدتر ، گل و سركه اندوده ، چنان‌كه تير و آتش بر آن كار نمىكرد و دريچه‌ها در آن گذاشته و هر روز به امداد ، به هر طرف شش كشتى از آن مىساخت و جنگ‌هاى سخت مىكرد و چون كار به تنگ رسيد ، شبى هفتاد كشتى كه روز گريز را تعيين كرده بود ، بنه و كوچ را در آنجا نشاند و او با جماعتى از مردان كار در قردو نشسته ، مانند برق بر آب روان شد . و لشكر مغول آگاه گشته ، در جنگ مقابلهء لشكر بر كناره‌هاى آب روان شدند و او به هر جا كه قوّت كردى ، بدان موضع رفتى و به زخم تير - كه چون تير قضا از هدف خطا نمىگردد - ايشان را دور مىرانيد و كشتىها مىدوانيد ، تا فناكت آمد و زنجيرى كه در ميان آب بسته بودند تا كشتىها بر ساحل باشد ، به يك زخم تبرزين به دو نيم كرد و چون به كناره رسيد از آب بيرون آمده ، رو به بيابان نهاد و لشكر مغول از عقب او روان شدند .\r\nاو به جنگ مىاستاد تا مردمش پيش مىرفتند و باز مىرفت و بعد از چند روز كه لشكر او اكثر كشته شدند يا مجروح ، بنه از او بازستدند و او با معدودى چند ، برقرار تجلّد مىنمود و دست نمىداد و چون آن چندكس كه با او بودند كشته شدند و او را سلاح نماند ، تنها به سه تير يكى شكسته و دو بىپيكان . سه مغول به عقب او مىرفتند آن تير بىپيكان را گشاد داد ، يك مغول را چشم كور شد و دوى ديگر را گفت دو تير مانده است به عدد شما و تير را دريغ مىداشت و گفت صلاح شما آن كه بازگرديد . ايشان نيز بازگشتند و او به خوارزم رفت و كار رزم را آماده گشت و با جماعتى به جانب شهر فناكت « 1 » آمدند و از آنجا متوجه سلطان شد .\r\n[ نظم 
  ]\r\n همى تاخت تا پيش سلطان رسيد * بگفت از سپاه مغل آنچه ديد\r\nكه آن لشكر بىكران همچو سيل * به هر شهر و قلعه كه كردند ميل \r\n\r\n\r\n","description":"","footnote":"\r\n( 1 ) . تصحيح براساس د 1 / 1520 ؛ د 4472 : كيت ؛ د 1 / 1517 : كات‌كيت .\r\n","page_name":" 128 ","page_number":192},
  {"content":"\r\n\r\n اگر چون بجز آهنين دز نبود * چنان شد كه گويى كه هرگز نبود\r\nچنان دان كه گر آن سپه روز كين * به هر كشورى جنگ سازد چنين\r\nنماند به گيتى دگر هيچ‌كس * مغل ماند از آدمىزاد و بس\r\nچو سلطان شنيد اين از آن پهلوان * شد از بيم همچون تنى بىروان\r\nز غم بىدل و راى و تدبير شد * جوان بود بختش ولى پير شد \r\nالاق نويان چون از كار خجند فارغ شد مراجعت نموده ، بعد از فتح سمرقند به معسكر خان ملحق شد .\r\n\r\nتوجه چنگيز خان به جانب سمرقند\r\nچون چنگيز خان صفت سمرقند و محكمى آن وسعت و عرصه و كثرت خلايق در آن بسيار شنيده بود ،\r\n[ نظم 
  ]\r\n كه در استوارى و در خرّمى * چنان خطّه نبود به روى زمى\r\nاساس وى از چرخ عالىتر است * همان سغد او جنتى ديگر است \r\nسپاه را به تسخير بلاد ماوراء النهر فرمان داد و بعد از آن روى توجه بدان طرف نهاد .\r\n[ نظم 
  ]\r\n حوالى آن پاك كرد از عدو * پس آن‌كه بدان خطه آورد رو\r\nچو آهنگ شهر سمرقند كرد * فلك تخم تيغش برومند كرد \r\nو از مردم بخارا و نواحى آن با لشكر گروه انبوه را به حشر پياده آورد و در راه جماعتى را به محاصرهء قلعهء دبوسى و سرپل بگذاشت و خود به تعجيل براند .\r\n[ بيت 
  ]\r\n سپاهى چو مور و ملخ بىشمار * رسيدند ناگه به شهر حصار \r\nو چنگيز خان به ظاهر آن در گوگ‌سراى نزول كرده ، يك دو روز به مطالعهء سور و\r\n\r\n","description":"","footnote":"","page_name":" 129 ","page_number":193},
  {"content":"\r\n\r\nباره و فصيل و دروازه طواف مىنمود ؛ تا روز سيوم كه مشعل زبانهء آفتاب از ظلمت دخان شب قيروان برافروخت و سپاه شب در كنج آن زوايا پناه گرفت و ايلبار خان « 1 » و شيخ خان و بلا خان و ديگر سرداران با لشكر حصار از سر تهوّر و استظهار بيرون تاختند و جنگ انداختند .\r\n[ بيت 
  ]\r\n به دشمن سمرقند در كارزار * دليرى نمودند مردان كار \r\nلشكر خوارزمشاه در آن‌روز جلادتى تمام نمودند و از طرفين خلق بسيار به قتل آمدند و جمعى از مغولان را اسير كرده ، به شهر درآوردند .\r\n[ بيت 
  ]\r\n بسان چراغى كه گاه عدم * برافروزد و برفرازد علم \r\nروز ديگر چنگيز خان به نفس خود سوار شد و بگفت تا گورگه زدند و متوجه شهر شدند و مردم اندرون را مجال بيرون آمدن نبود . آن روز تا شب از بالاى حصار به توجه جنگ و پيكار اقدام نمودند و از گشاد منجنيق و كمان ، سنگ و تيرباران سدّ تهوّر و دلاورى مردم شهر شكست و خوف و هراس بر ايشان مستولى شده ، مردم دو گروه شدند : جمعى سپردن شهر و امان جستن صواب ديدند و جماعتى پيكار اختيار كردند .\r\n[ بيت 
  ]\r\n چو خورشيد تابان بگسترد پر * سيه زاغ گردون بيفكند پر \r\nسپاه مغول خيره و دلير و اهالى متردّد راى و بىتدبير . جنگ از سر گرفتند و قاضى و شيخ الاسلام با دستاربندان بيرون آمده ، پيش خان شتافتند و از او انواع عنايت و استمالت يافتند و هم در آن روز به اجازت او به شهر درآمدند . وقت نماز دروازهء نمازگاه را بگشادند تا لشكر مغول در شهر رفتند و آن روز و آن شب حصار شهر را خراب و ويران كردند . تمام خلايق از مرد و زن غير از اتباع شيخ الاسلام و\r\n\r\n\r\n","description":"","footnote":"\r\n( 1 ) . د 4472 : يمسار خان ؛ از د 1 / 1520 جايگزين شد .\r\n","page_name":" 130 ","page_number":194},
  {"content":"\r\n\r\nقاضى ، از شهر به صحرا راندند و از بركت آن دو بزرگ دين ، زياده از پنجاه هزار كس سالم بماند .\r\n[ بيت 
  ]\r\n هركه در سايهء ارباب سعادت جا كرد * نتواند فلك او را به ستم ايذا كرد \r\nشب ديگر لشكر مغول از شهر بيرون آمدند و اهل قلعه در هراس و بيم ، با دلى به دو نيم ، نه روى فراز و نه روى نشيب ، و الب خان جلادت نموده دل از جان برگرفت و با هزار مرد در ميان لشكر مغول زد و به در رفت و به سلطان پيوست . روز ديگر لشكر مغول روى به حصار كردند و ديوار و باره ويران كرده ، بين الصلوتين دروازه بگرفتند و به اندرون رفتند و تركان قنغلى را كه مقدّم ايشان برسماس خان و طغاى خان و الاخ خان 36 - كه در جهان‌گشاى ابلاغ است - با زيادت از بيست امير از سرداران سلطان و تمامى لشكر او كه در آنجا بودند ، به قتل آوردند و از اهل سمرقند ، سى هزار پيشه‌ور جدا كرده ، به فرزندان و خويشان قسمت كرد و از باقى مردمان مستظهر كه مادهء نزاع بودند ، دويست هزار دينار امانى بستدند و اين وقايع در شهور سنهء 617 بود .\r\n\r\nذكر لشكر فرستادن چنگيز خان به‌طرف ايران از عقب سلطان محمد خوارزمشاه\r\nچنگيز خان چون به سمرقند رسيد و لشكر بر مدار آن قلعه كشيد ، خبر شنيد [ كه 
  ] سلطان از آب جيحون ، از گذر ترمذ گذشت و بيشتر لشكر را بر قلاع و بقاع پراكنده كرده . با امرا مشاورت كرد . چون با سلطان محمد زيادت كسى نمانده ، پيش از آن‌كه بر او جمعيتى گرد آيد و از اطراف اشراف به دو پيوندند كار او بايد ساخت و دل از او بپرداخت . و بعد از مشورت رأى بدان قرار گرفت كه سه نفر از امراى تومان ، جبه نويان و سوبداى و توقجر از عقب او روانه شوند و تا او را به دست نياورند قرار نگيرند . ايشان با سى هزار مرد متوجه او شدند .\r\n\r\n","description":"","footnote":"","page_name":" 131 ","page_number":195},
  {"content":"\r\n\r\nنظم\r\n بدان سرفرازان لشكرپناه * به هنگام رفتن چنين گفت شاه\r\nكه دل را پر از كين سلطان كنيد * چو زين بوم آهنگ ايران كنيد\r\nسر و افسرش تا نيايد به چنگ * به ايران مسازيد جايى درنگ\r\nوگر او ز چشم كهان و مهان * پرىوار گردد به جايى نهان\r\nشما بر همه ملك او بگذريد * به بوم و برش آتش اندر زنيد\r\nهر آن كو درآيد به فرمان‌برى * از آزار او بود بايد برى\r\nور از خطّتان ناكسى سركشيد * چو خامه سرش را ببايد بريد\r\nبه سه سال بايد كه آن بوم‌وبر * شود از شما پاك زير و زبر\r\nمرا نيز هم اندر اين روزگار * همانا در اين بوم نبود قرار\r\nاز آن پس به يارى داناى راز * روم من به اردوى فرخنده باز\r\nشما از ره دشت قبچاق هم * به خانه رسيده برآريد دم\r\nچو ميران شنيدند گفتار شاه * همان دم نهادند رو سوى راه\r\nبرفتند اين هرسه با سى هزار * سواران جنگى خنجر گذار\r\nبه رسم قراول به هر انجمن * جبه پيش رو بود با يك تمن\r\nدو مير دگر با سپاه دلير * پياپى برفتند چون نرّه شير \r\nو در اواخر ربيع الاول سنهء سبع عشر و ستّمائه موافق ييلان‌ييل از آب آمويه گذر كرده ، به بلخ رسيدند و در آنجا باسقاق گذاشته قلاوز گرفته ، متوجه هرات شدند و چون بدان‌جا رسيدند ملك هرات به اظهار ايلى پيشكش فرستاده بود و بدين سبب جبه و سوبداى متعرض او نشدند و به‌طرف سلطان شتافتند و توقجر چون رسيد ، آغاز پيكار كرد . ايلى او را مسموع نداشت و جنگ درانداخت .\r\n[ نظم 
  ]\r\n ملك گفت من ايل و فرمان برم * سپه را به خوبى بران از درم\r\nنكرد آن سخن گوش و همچون پلنگ * ز كين اندر آورد لشكر به جنگ \r\n\r\n","description":"","footnote":"","page_name":" 132 ","page_number":196},
  {"content":"\r\n\r\nملك نيز از سر ضرورت به مقاومت مشغول شده ، توقجر از قضا در اثناى جنگ به تيرى كشته شد و لشكرى كه با او بودند از عقب آن دو امير رفتند و به ايشان ملحق شدند و جبه و سوبداى به زاوه رسيدند . اهل زاوه التفات نكردند و در ببستند و چون لشكر ، طلبكار سلطان بودند ، متعرض ايشان نشدند و بگذشتند . اهل زاوه از كم‌خردى در باز كردند و كوس فروكوفتند و به افسوس ، ناله و فغان برآوردند .\r\n[ نظم 
  ]\r\n نگشتند ايل و ندادند چيز * به دشنام لب برگشادند نيز\r\nسپهدار ايشان چنان خشم خورد * كه برگشت و آهنگ پيكار كرد\r\nبه سه روز شد پست باروى شهر * بكشتند پير و جوان را به قهر\r\nبه زاوه نماندند جز خاك و باد * كه لعنت بر آن كوس و افسوس باد\r\nز شومى آن كوس و آن ياوه بود * كه شد كشته هركس كه در زاوه بود\r\nو زان پس دو لشكركش نامجوى * به سوى نشابور آورد روى\r\nبه جايى توقف نمىساختند * شب‌وروز لشكر همى تاختند\r\nچو باد خزانى و ابر بهار * نبود آن سپه را به جايى قرار\r\nچو اندر نشابور سلطان شنيد * كزين سان سپاهى به ايران رسيد\r\nنجويند پيكار با هيچ‌كس * طلبكار خوارزمشاهند و بس\r\nبلرزيد از آن ترس بر خود چو بيد * ببريد از تخت شاهى اميد\r\nچو از بيم سرگشته بد تاجور * وزين آگهى گشت سرگشته‌تر\r\nهمى جست جايى كه پنهان شود * تن و جان خود را نگهبان شود\r\nحرم‌ها فرستاد تا پيش كار * به قارن « 1 » دز آن قلعهء استوار\r\nخود از بهر دفع سپاه گران * همى كرد كنكاج با مهتران\r\nكه جايى كه دارند دريا و كوه * كه نبود بر آن دست توران گروه\r\nنشان داد هركس در آن بقعه‌ها * به دريا جزاير به كه قلعه‌ها \r\n\r\n\r\n","description":"","footnote":"\r\n( 1 ) . متن همه‌جا : قارون .\r\n","page_name":" 133 ","page_number":197},
  {"content":"\r\n\r\n ز قصر زمين تا به چرخ اثير * نبد هيچ‌جا شاه را دلپذير\r\nكه با من چه گويند بالا و شيب * كه تركان جنگى به گاه نهيب\r\nستاره فرود آورند از فلك * برآرند از قعر دريا سمك\r\nدر اين گفت‌وگو بود خوارزمشاه * كه پيدا شد ابرى ز گرد سپاه\r\nاگرچه سپاه مغل دور بود * ولى گردشان در نشابور بود\r\nاز آن بيم سلطان هراسان برفت * به عزم عراق از خراسان برفت \r\nو فخر الملك نظام الدين ابو المعالى كاتب جامى و ضياء الملك عارض و مجير الملك كافى « 1 » رخى « 2 » را به جهت مصالح نشابور گذاشت و خود به تعجيل رفت و از رى متوجه قلعهء قزوين شد و پسرش سلطان ركن الدين با سى هزار مرد از لشكر عراق در پاى آن قلعه نشسته بود و چون آوازهء وصول سلطان بشنيد ، پيش آمده ملحق شد و همان روز پسرش سلطان غياث الدين و مادرش را به قارن‌دز پيش تاج الدين طوغان فرستاد و رسولى به احضار ملك نصير الدين هزار اسب كه از ملوك قديم بود ، روانه ساخت و چون جبه و سوبداى به نشابور رسيدند ، هركه را مىيافتند به شكنجه و عقوبت ، تفحص حال سلطان مىكردند و ايلچى پيش فخر الملك و مجير « 3 » الدين و ضياء الملك [ عارض 
  ] زوزنى - كه از صدور خراسان بودند - و وزراى سلطان فرستادند و ايشان را به ايلى چنگيز خان دعوت نمودند . ايشان سه كس را با پيشكش‌ها بيرون فرستادند و اظهار متابعت و انقياد كردند و مجير « 4 » الملك پيغام داد كه : « من مرد پيرم و اهل قلم و شما در عقب سلطان مىرويد ، اگر بر سلطان ظفر يابيد ، ملك شما را باشد و من نيز بنده باشم » . جبه نويان ايشان را استمالت داده به خط ايغورى .\r\n[ نظم 
  ]\r\n سوبداى « 5 » ز فرمان چنگيز خان * به اهل نشابور داد آن زمان \r\n\r\n\r\n","description":"","footnote":"\r\n( 1 ) . متن : ضياء الملك عمر رجى ، براساس د 1 / 1520 اصلاح شد .\r\n( 2 ) . در جامع التواريخ ( ج 1 ، ص 507 ) و تاريخ جهانگشاى ( ج 1 ، ص 114 ) رخّى ذكر شده است ؛ متن : عمر رجى .\r\n( 3 ) . د 1 / 1520 : مجد الملك كافى .\r\n( 4 ) . د 1 / 1520 : مجد الدين .\r\n( 5 ) . متن : سوداى .\r\n","page_name":" 134 ","page_number":198},
  {"content":"\r\n\r\n كه هركس بداند ز نزديك و دور * بزرگان و خردان ايران و تور\r\nكه از شرق تا غرب يزدان پاك * به من داد شاهى اين توده خاك\r\nهر آن‌كس كه با من كند دشمنى * نبيند كسى در جهان ايمنى\r\nابا خويش و پيوند گردد هلاك * زن و بچگانش بميرند پاك\r\nوگر آن‌كه بر خط من سر نهاد * به‌جاى كله بر سر افسر نهاد \r\nو بعد از آن قلاوز گرفته لشكر به تعجيل تمام از عقب خوارزمشاه رو به عراق نهادند .\r\n[ بيت 
  ]\r\n جبه كرد آهنگ مازندران * سوبدا به طوس آمد و رادكان « 1 » \r\nچون جبه به مازندران رسيد ، كس بسيار كشت ، به تخصيص در آمل كه قتل‌عام فرمود و سوبدا به راه اسفراين روان شد و در آنجا قتل بسيار كرد و هركس كه به ايلى پيش آمد بر او ابقا كرد و هر آن‌كه سركشى مىنمود ، مستأصل مىگردانيد و با دامغان و سمنان همين طريقه سلوك داشت و جبه در قلعهء ايلال كه مادر و حرم سلطان در آنجا بودند كس بنشاند و از آن طرف به خوار آمده ، به دو پيوست و رى را به زمين هموار كرد و اهالى آن را تمام به قتل آورد .\r\n[ بيت 
  ]\r\n هنوز اندر آن‌وقت خوارزمشاه * همى جست جايى كه يابد پناه \r\nدر آن ولا ملك نصرت الدين هزار اسب را كه طلب داشته بود 37 از كردستان برسيد .\r\n[ بيت 
  ]\r\n به خدمت زمين هفت جا بوسه داد * پس آن‌گه زبان ثنا برگشاد \r\nسلطان او را به تشريف خاص ارزانى داشت و چون به وثاق بازگشت ، عماد الملك و دو خان را به استشارت تدارك كار مشكل و واقعهء هايل پيش او فرستاد .\r\nملك جواب داد كه : « صلاح آن است كه هم در اين ساعت كوچ كنيم » ، و كوهى\r\n\r\n\r\n","description":"","footnote":"\r\n( 1 ) . متن : رايگان .\r\n","page_name":" 135 ","page_number":199},
  {"content":"\r\n\r\nاست نيك حصين ميان لر و فارس كه آن را تنگ‌تكو گويند . از مقاعد آن چون بگذرند ولايت پرنعمت باشد ، بدانجا پناه سازيم و از لر و شول فارس صدهزار پياده جمع كنيم و بر تمامت مداخل كوه ، مرد معيّن سازيم و چون لشكر مغول برسد ، به دل قوى ، پيش‌باز رويم و كارزار نيكو به‌جاى آريم .\r\nچون اين سخن به سلطان رسيد ، فرمود كه غرض او از اين راى مكاشحت اتابك فارس است و دفع استيلاى او .\r\n[ بيت 
  ]\r\n در اين فكر بودند كامد خبر * كه رى را جبه كرد زير و زبر \r\nسلطان با پسران ازو هم گريزان به‌طرف قارن‌دز رفت و جمعى كه با وى بودند بيشتر متفرق شدند و در راه جوقى از تركان با سلطان پيش آمدند و جنگ كردند و اسب سلطان تير خورد و چون او را نشناختند از ميان بيرون رفت و چون به قارن‌دز رسيد در آنجا هم توقف ننمود و روى به گيلان نهاد و لشكر مغول از عقب رسيدند و جنگ سخت برانگيخت و چون دانستند كه سلطان در قارن‌دز توقف نكرده ، جمعى را به محاصره آنجا بگذاشتند و از عقب او روان شدند .\r\n[ بيت 
  ]\r\n به هر جا كه او رو نهادى به راه * ز تركان بدانجا رسيدى سپاه \r\nسلطان چون به گيلان رسيد صعلوك از امراى گيلان به خدمت استقبال نمود 38 و به اقامت سلطان ترغيب كرد . چون سلطان آنجا نيز توقف نتوانست كرد ، بعد از هفت روز متوجه استندار شد و چون بدان‌جا رسيد ، خزانه‌اى كه همراه داشت در آنجا تلف شد و از آنجا به دابويى « 1 » از اعمال آمل رفت و از آنجا به درياى قلزم به جزيره‌اى از جزاير آبسكون درآمد و خبر اقامت او در آن جزيره شايع گشت . احتياط را به جزيرهء آبسكون نقل كرد و حركت او مقارن وصول جماعتى بود از مغولان كه جبه نويان از رى در عقب سلطان فرستاده بود و چون آن جماعت او را در آنجا نيافتند\r\n\r\n\r\n","description":"","footnote":"\r\n( 1 ) . متن : دانويى .\r\n","page_name":" 136 ","page_number":200},
  {"content":"\r\n\r\nبازگشته ، متوجه قارن‌دز شدند كه بعضى از خواتين و فرزندانش در آنجا بودند و جنگ درانداخته بگرفتند و با خاك هموار كردند .\r\n[ بيت 
  ]\r\n سر قله كردند با خاك راست * ز شهزادگان بانگ و فرياد خاست \r\nزن و فرزند و هرچه در آنجا بود از ذخاير و نفايس تصرف نمودند و قلعهء ايلال كه مادر سلطان و حرمان و فرزندان كوچك او در آنجا بودند ، لشكر مغول به محاصرهء آن مشغول گشت و در هيچ زمانى كس نشان نداده بود كه آن قلعه را به آب احتياج بوده باشد ، چه چندان بركه‌ها ساخته بودند كه از آب باران سال‌ها به آب احتياج نبود . چون لشكر به محاصره بنشست باران به ستيز برخاست . چون دولت از ايشان بازايستاده بود ، پانزده روز آب نماند . تركان خاتون و ناصر الدين وزير و هركه در آنجا بود ، به اضطرار به شيب آمدند . همان ساعت كه ايشان به پاى قلعه رسيدند ، بارانى عظيم باريدن گرفت ، چنان‌كه آب از آستانهء قلعه بيرون آمد و خزاين و جواهرى كه با ايشان بود ، به تمام به دست مغولان افتاد و از آن جمله به غير از جواهر ، ده هزار هزار مثقال زر سرخ و هزار خروار اقمشهء ابريشمين ، باقى تجملات از اينجا قياس توان كرد . به تمام آن را ضبط كرده ، با مادر و متعلقان و فرزندان سلطان و ناصر الدين وزير به‌طرف سمرقند فرستادند و چون ايشان را به چنگيز خان رسانيدند ، يرليغ صادر شد كه ناصر الدين را به ياسا رسانيدند و فرزندان نرينه را هرچند خرد بودند به قتل آوردند . چون سلطان محمد از تسخير قلعهء قارن‌دز و ايلال و گرفتارى مادر و زن و فرزندان واقف گشت ، دود حيرتش به سر درآمد و بىهوش شد .\r\nنظم\r\n چو زين سهمگين حالت دل گسل * خبر يافت سلطان آشفته دل\r\nز جانش برآمد نفير و خروش * بيفتاد زار و از او رفت هوش\r\nچو آمد دگر باره با خويشتن * همى كند موى و همى خست تن\r\nچنان دست غم حلق جانش فشرد * كز آن درد ناديده درمان بمرد \r\n\r\n","description":"","footnote":"","page_name":" 137 ","page_number":201},
  {"content":"\r\n\r\n إِنَّا لِلَّهِ وَ إِنَّا إِلَيْهِ راجِعُونَ  « 1 » در آن محل كفن نيافتند و به همان جامه كه پوشيده بود ، دفنش كردند و اين واقعه در شهور سنهء سبع عشر و ستّمائه موافق ييلان‌ييل بود ، در جزيرهء آبسكون . مدت سلطنتش بيست و يك سال بود .\r\n\r\nفرستادن چنگيز خان جوجى و جغتاى را به جانب خوارزم\r\nچنگيز خان چون از استخلاص سمرقند فارغ گشت و مملكت ماوراء النهر او را مسلم شد ، جوجى و جغتاى را مقرر كرد كه به اتفاق يكديگر ،\r\n[ بيت 
  ]\r\n بكرد آنچنان با سپه عزم جزم * كه سازند در دشت خوارزم رزم \r\nايشان با لشكر گران به راه بخارا به‌طرف خوارزم روانه شدند و خوارزم را از اعيان لشكر سلطان محمد گرفتند و خوارزم را در اصل جرجانيّه گفتندى و ارباب آنجا ، آن را ارگنج گويند و خوارزم نام ناحيتى است و در آن‌وقت در خوارزم ، از اعيان لشكر سلطان محمد ، خمارتگين - كه از اقرباى مادرش بود - و از امراى قانغلى [ اغل 
  ] حاجب ، و از سرداران ديگر پهلوان على درغمى و غيره بودند و از امائل شهر و افاضل دهر چنان‌كه لا يعدّ و لا يحصى و عدد سكّان بلد ، افزون از رمال و حصى .\r\nچون در آن سواد اعظم و مجمع بنى آدم هيچ سرورى از شاه‌زادگان نبود كه در نزول حوادث امور و كفايت مصالح جمهور با او مراجعت نمايند و « 2 » به نسبت قرابت ، خمارتگين را به اسم سلطنت موسوم گردانيدند و از وقايع روزگار و ايام غافل كه ناگه سوارى چند معدود به دروازه رسيدند و به راندن چهارپايان مشغول شدند . جمعى مردم كوتاه نظر پنداشتند كه همين چند نفر معدود آمده‌اند و ندانستند كه از پس آن بلاهاست و از عقب ايشان عذاب‌ها . از دروازه ، خلق بسيار از پياده و سوار متوجه ايشان شدند و ايشان چون صيد ، گاهى مىرميدند و گاهى از\r\n\r\n\r\n","description":"","footnote":"\r\n( 1 ) . بقره / 156 .\r\n( 2 ) . متن : + « به واسطهء او سر روزگار و ايام غافل ممانعت كند » .\r\n","page_name":" 138 ","page_number":202},
  {"content":"\r\n\r\nعقب نظر مىانداختند تا به يك فرسخى شهر به باغ خرم رسيدند .\r\nسواران مغول كه به منغلاى پيش آمده بودند ، از كمين‌گاه‌ها چون برق پرّان و چون رعد غرّان برون تاختند و پس‌وپيش ايشان فروگرفته ، تا هنگام زوال به حرب و قتال مشغول گشتند و به ضرب تير و شمشير ، قريب صدهزار از ايشان به قتل آوردند و هم در آن جوش و خروش از در دروازهء اماييلان از عقب ايشان روانه گشتند و به شهر درآمدند و به محلّى كه آن را تنوره « 1 » گويند ، همچو آتش برسيدند . و چون آفتاب غروب كرد ، لشكر مغول ، الزام حزم را بازگشته از شهر بيرون آمدند . روز ديگر كه ترك تيغ‌زن از مكمن افق سر برزده و تيغ‌زنان اتراك مركب قتال گرم كردند و رو به شهر نهادند و فريدون غورى نام - كه از سران سپاه خوارزمشاه بود - با پانصد كس بر دروازه ، مترصّد بود . لشكر مغول آن روز تا شب در مقابل شهر بايستادند . روز ديگر جغتاى و اگتاى با لشكر چون سيل دررسيدند و بر سبيل تفرج بر مدار شهر طواف نمودند و به اهالى شهر كس فرستادند و به ايلى و انقياد خواندند و تمامت لشكر چون دايره بر مركز شهر محيط گشتند و مانند اجل ، گرد بر گرد شهر نزول كردند و به ترتيب جنگ از چوب منجنيق و سنگ مشغول شدند و چون در آن نواحى سنگ نبود ، از درختهاى تود ، كنده‌هاى گرد مىتراشيدند ، چنان‌كه مقصود ايشان است ، روزبه‌روز بر وعد و وعيد و به اميد و تهديد ، اهالى شهر را مشغول مىداشتند و احيانا تيرى بر يكديگر مىانداختند . چون از سازهاى جنگ و مصالح و آلات پرداختند و از جوانب جند و غير آن ، از اعوان و اخيار دررسيدند و از تمام جوانب شهر روى به محاربه و قتال آوردند و به محاصره مشغول شدند .\r\n\r\nگفتار در توجه چنگيز خان به جانب ترمذ و بلخ\r\nچنگيز خان چون بلاد ماوراء النهر را استخلاص نمود و فرزندان را به جانب خوارزم فرستاد ، بهاران در سمرقند توقف فرمود . بعد از آن به نخشب آمد و در\r\n\r\n\r\n","description":"","footnote":"\r\n( 1 ) . متن : توزه .\r\n","page_name":" 139 ","page_number":203},
  {"content":"\r\n\r\nمرغزارهاى كنار آب خشكار ، اسپان را فربه ساخت . چون تابستان به آخر رسيد از آنجا به ترمذ روان شد و ايلچى فرستاد كه ايل شوند و مخالفت ننمايند .\r\n[ نظم 
  ]\r\n وداع سر و تن كنيد * همه بر خود امروز شيون كنيد\r\nكه فردا نماند به ترمذ كسى * كه بر خان و مانشان بگريد بسى\r\nدل تيغ پولاد آيد به درد * بر آن‌كس كه با ما سگالد نبرد\r\nبه پشتى بارو و شهر و حصار * كه مىكرد گرد جيحون به گردش گذار\r\nكسى درنيامد به فرمان‌برى * نمودند با شاه جنگ‌آورى \r\nچون چنگيز خان به ترمذ رسيد به محاصره مشغول شد و از طرفين منجنيق به كار داشتند و چند روز آتش جنگ افروختند .\r\n[ نظم 
  ]\r\n به ده روز كردند بارو خراب * فكندند باروى ترمذ در آب\r\nهمه مردم ترمذ از مرد و زن * به فرمان به صحرا شدند انجمن \r\nو ياسا دادند تا اهالى آن را از صغير و كبير و جليل و حقير بر عادت مألوف بر مآت و الوف قسمت كردند و تمامت ايشان را به شمشير بگذرانيدند ، عساكر خون‌خوار و مردان روزگار :\r\n[ نظم 
  ]\r\n بكشتند چندان در آن بوم و بر * كه از خون روان گشت رود دگر\r\nزنى پير از آن قوم فرياد كرد * كه از جان من بر مياريد گرد\r\nكه تا من شما را دهم گوهرى * درخشنده همچون فلك اخترى\r\nچو جستند ، او گفت از ابر كف * فروبردم آن را به سان صدف\r\nو را چون صدف سينه بشكافتند * در او آن درّ بىبها يافتند\r\nاز آن پس همه كشتگان را شكم * به اميد گوهر دريدند هم \r\n\r\n","description":"","footnote":"","page_name":" 140 ","page_number":204},
  {"content":"\r\n\r\nو از آنجا به حدود لنكرت و سامانه « 1 » رفت و آن زمستان در آنجا به سر برد و آن نواحى نيز به كشتن و تاختن و كندن و سوختن پاك كرد .\r\n\r\nذكر عبور كردن چنگيز خان از جيحون و فرستادن تولى به جانب مرو\r\nچون زمستان به آخر رسيد ، در ذى الحجه سنهء سبع عشر و ستمائه موافق ييلان ييل ، چنگيز خان به معبر ترمذ از جيحون گذشته به بلخ آمد .\r\n[ بيت 
  ]\r\n بزرگان بلخش دويدند پيش * بسى پيشكش‌ها كشيدند پيش \r\nو به سبب آن‌كه سلطان جلال الدين در حيات بود و شور و آشوبى مىانداخت و اسب لجاج در ميدان عناد مىتاخت ، بر انقياد ايشان اعتمادى ننمود و چون اجل دامن‌گير شد ، ايلى دستگيرى نكرد .\r\n[ نظم 
  ]\r\n به اسم شماره جهاندار گفت * كه آيد همه‌كس برون از نهفت\r\nچو از شهر يك سر برون آمدند * همه غرق در موج خون آمدند\r\nهمه بلخ را چون كف دست كرد * عمارت عاليش را پست كرد \r\nچون از معاملهء بلخ فارغ شد ، تولى را با طغاجارگوركان به تسخير خراسان فرستاد و از لشكرى كه همراه داشت ، از هر ده مرد يكى همراه او روانه ساخت و خود متوجه تالقان شد و چون بدانجا رسيد ، لشكر بر حوالى قلعهء آن كوه - كه به نقره كوه موسوم است - محيط گشتند و به تهيهء اسباب جنگ مشغول شدند و منجنيق‌ها برافراشتند و از هردو طرف كوشش‌هاى مردانه نمودند و شب‌وروز از جنگ نياسودند و چون آن قلعه در غايت استحكام بود ، هفت ماه در تسخير آن توقف نمودند و در اين مدّت جوجى و جغتاى و اگتاى در خوارزم به محاصره مشغول بودند و به چنگيز خان چنان رسانيدند كه ميان جوجى و جغتاى مخالفتى\r\n\r\n\r\n","description":"","footnote":"\r\n( 1 ) . در جامع التواريخ ، ج 1 ، ص 518 و تاريخ جهانگشاى ، ج 1 ، ص 102 كنگرت و سمان ذكر شده است .\r\n","page_name":" 141 ","page_number":205},
  {"content":"\r\n\r\nافتاده است و هرگاه كه يكى به جد مىگردد ، ديگرى فرومىگذارد . از اين جهت كار خوارزم مانده است .\r\n[ نظم 
  ]\r\n از آن كار خوارزم ماند اينچنين * كه ضدّند با يكديگر آن و اين\r\nفراوان سپاه مغول كشته شد * تو گويى كه لشكر به خون كشته شد\r\nچو بشنيد شاه جهان كدخداى * برنجيد از جوجى و جاغداى\r\nهمان در زمان از سر خشم شاه * فرستاد ايلچى سوى آن سپاه\r\nكه پور كهن اگتاى شاه نو * از اين پس شما را بود پيش‌رو\r\nز گفتار و كردار او مگذريد * به فرمان او رزم پيش آوريد\r\nچو فرمان شنيدند هردو پسر * هراسان شدند از خطاب پدر\r\nهمى رفت اگتاى روشن‌روان * گهى پيش اين و گهى پيش آن\r\nبسى گفت بر مرد و بىكاهلى * به لشكر شدند از سر يكدلى \r\nبه يك بار رو [ به 
  ] محاربه و قتال آوردند و منجنيق‌ها را گشاد داده تيرباران كردند و فرمان شد تا لشكر و حشر خندق پرآب را از خاروخاشاك انباشته كردند و لشكر مغول به حصار برآمدند و علم‌ها برآوردند و از بانگ جوشن‌پوش دل زمين در خروش آوردند .\r\n[ بيت 
  ]\r\n چو كردند گرم آتش رزم را * فكندند باروى خوارزم را \r\nاهالى شهر در دروب و محلات مجتمع شدند و بر هر درى حربى از سر گرفتند و نيزه و تير ، مردم را بر يكديگر مىدوختند و به قوارير نفط جان‌ها مىسوختند و چند روز متوالى بر اين منوال به مراسم حرب اقدام مىنمودند ، به مرتبه‌اى كه عدد كشتگان از حدّ و حصر بيرون شد .\r\n[ نظم 
  ]\r\n به يك هفته شد همچو درياى خون * ز شهر آوريدند مردم برون\r\nزن و كودك و مردم پيشه‌دار * ببردند با خويشتن صد هزار \r\n\r\n","description":"","footnote":"","page_name":" 142 ","page_number":206},
  {"content":"\r\n\r\n دگر هركه بد پير و پيكارجو * ز خونش روان شد در آن دشت جو\r\nمحاسب چو بشمرد هريك سوار * ز خوارزميان كشته بد بيست و چهار \r\nدر وقتى كه چنگيز خان لشكر به خوارزم مىفرستاد به شيخ نجم الدين كبرى - قدس الله سرّه - پيغام داده بود كه لشكر من متوجه آنجاست و شايد كه احوال خوارزم به غارت و قتل انجامد ، مصلحت آن است كه ايشان از آنجا بيرون روند .\r\n[ نظم 
  ]\r\n چو بد آخر عمر مرد كهن * از آن‌گونه نگرفت در وى سخن\r\nچنان داد پاسخ كه هفتاد سال * به خوارزم در بوده‌ام نيك‌حال\r\nمروّت چنان مىكند اقتضا * كه گاه بلا تن دهم در قضا\r\nاگر خونم آنجا بخواهند ريخت * ز فرمان يزدان نخواهم گريخت\r\nچو شد آتش كينه افروخته * به ارگنج شد خشك و تر سوخته\r\nنبد لشكر شاه را تير و تيغ * ز اندام دانا و نادان دريغ\r\nمغل هرگز اين پند خواهد شنيد * كه زهاد را سر نبايد بريد \r\n\r\nتتمهء داستان تولى كه به خراسان رفته بود\r\nچون تولى آهنگ خراسان كرد ، تغاجار گوركان با جمعى از امرا با ده هزار مرد متوجه نيشابور شد و چون بدانجا رسيد ، مجير الملك كافى و عمر رخّى « 1 » و جماعتى ديگر كه آنجا بودند جنگ را تهيّهء عظيم نموده از آن جمله سه هزار تير چرخ و سيصد عرّاده و منجنيق بر بارو نصب كرده بودند . روز چهارشنبه [ . . . 
  ] « 2 » رمضان 39 كه خسرو افلاك از ايوان غربى به ميدان شرقى درآمد و به زخم سنان آتش‌فشان سپاه زنگ را منهزم گردانيد ، جنگ دردادند و سه روز متصل به مراسم حرب اشتغال نمودند . در وقت نماز جمعه از قضاى آسمان تير چرخى از برج قراقوس بر تغاجار گوركان آمد و بدان هلاك شد .  أَيْنَما تَكُونُوا يُدْرِكْكُمُ الْمَوْتُ وَ لَوْ كُنْتُمْ فِي بُرُوجٍ \r\n\r\n\r\n","description":"","footnote":"\r\n( 1 ) . متن : رجهى .\r\n( 2 ) . در متن نانوشته مانده است .\r\n","page_name":" 143 ","page_number":207},
  {"content":"\r\n\r\n مُشَيَّدَةٍ  « 1 » و در مختصر امير بزرگ خوجندى 40 مذكور است كه امير تغاجار برادر كوچك قراجارنويان بوده و چون او كشته شد ، لشكريان از محاصره دست بازكشيدند و نوركارنويان لشكر را به دو قسم كرد و نصفى سركرده به جانب سبزوار رفت و بعد از سه شبانه روز كه به محاصره مشغول بود ، به جنگ گرفته ، قتل‌عام فرمود و هفتاد هزار آدمى كشته شد و نصفى به طوس رفتند و حصارى چند كه در آن حوالى بود ، مسخّر كرده ، اهالى آن را به قتل آوردند و چون تولى عازم مرو گشت ، كس فرستاد و از ولاياتى كه ايل شده بودند مثل سرخس و ابيورد و غير آن حشر انبوه بيرون آورد ، چنان‌كه هفتاد هزار مرد بيش جمع شدند .\r\nچون بعد از تخريب بعضى قلاع و مواضع كه در حوالى راه بود « 2 » به نزديك مرو رسيد ، چهار صد سوار بر سبيل يزك پيش فرستاد . در شب به كنار قيتول « 3 » جمعى رسيدند و ترفيهء « 4 » احوال ايشان نموده ، معلوم كردند كه از تراكمهء سلجوقى دوازده هزار مرد به جهت تراش ، از حشم خود بيرون آمده‌اند و در هنگام صبح به تاختن شهر به دروازه‌ها مىروند و گرگ‌ربايى مىكنند ، كمين كردند و فوج‌فوج از ايشان كه رسيدند چون يكديگر را نمىشناختند ، مغولان ايشان را بر باد فنا مىدادند و چون پشت قوّت ايشان شكسته شد ، بر مثال گرگ در رمه و چون باد به خيل خانهء ايشان شتافتند و زيادت از هفتاد هزار تركمان در دست معدودى چند به قتل آمدند . بقيّة السيفى كه مانده بودند ، خود را بر مرو رود زدند و غرق مىشدند و بيرون از گوسفندان بسيار از چهارپايان شصت هزار كه جمع آورده بودند به دست مغولان افتاد . روز ديگر غرّهء محرّم سنهء ثمان عشر و ستّمائه ،\r\n[ بيت 
  ]\r\n چو افكند خور سوى بالا كمند * زمانه برآمد به چرخ بلند \r\nتولى با پانصد سوار به دروازهء فيروزى راند و چون دايره بر مركز شهر ، طواف‌كنان به مطالعه فصيل و باره و خندق و دروازه نظاره مىكرد و شش روز ديگر بدين طريق\r\n\r\n\r\n","description":"","footnote":"\r\n( 1 ) . نساء / 78 .\r\n( 2 ) . د 4472 : - بود .\r\n( 3 ) . د 4472 : خيول .\r\n( 4 ) . ظاهرا « تحقيق » صحيح‌تر است .\r\n","page_name":" 144 ","page_number":208},
  {"content":"\r\n\r\nسوار مىشد و احتياط مىنمود و مجير الملك كه از جزاير قلزم از سلطان محمد جدا گشته به مرو آمده ، حاكم شده بود و به زعم آن‌كه والدهء او خطيبه‌اى بود از حرم سلطان كه پدرش را مشرف گردانيده به وقت تسليم حامله بوده است ، خود را از مرتبهء وزارت برتر مىداشت و در دماغ بىمغز ، هواى مدارج سرورى و ارتقاء معارج مهترى بازديد كرده بود . روز هفتم\r\n[ بيت 
  ]\r\n چو خرشيد تابان ز چرخ بلند * همىخواست افكند رخشان كمند \r\nلشكر جمع گشته به دروازهء شهرستان نزول كردند و جنگ آغاز نهادند و دويست مرد از دروازه بيرون آمدند و حمله آوردند . تولى به نفس خود پياده گشت و قدم جلادت در ميدان مبارزت نهاد .\r\n[ بيت 
  ]\r\n يكى برخروشيد چون پيل مست * سپر بر سر آورد و بنمود دست \r\nمغولان از عقب حمله كردند و به زخم تيرباران و به ضرب شمشير سرافشان ، جمله را به اندرون راندند و از دروازه جمعى ديگر برون رفتند . جماعتى كه در مقابل بودند آن حمله نيز رد كردند و از هيچ‌جانب كارى نتوانستند كرد و هيچ‌كس را مجال و يارى آن نه ، كه سر از دروازه‌ها بيرون كند .\r\n[ بيت 
  ]\r\n چو دركشيد شفق دامن از نسيم هوا * شب سياه فروهشت خيمه را دامن \r\nلشكر مغول بر مدار حصار چند حلقه بايستادند و تمام شب پاس داشتند ، چنان كه هيچ آفريده را مجال فرار و محلّ گريز ، صورت نمىبست . روز ديگر كه زبانهء شمشير صبح ، فرق شب بشكافت و سپاه حبش از طليعهء لشكر روم پشت به هزيمت داد ، مجير الملك بجز ايلى و انقياد چاره‌اى نيافت . امام جمال الدين را كه از كبار ائمّهء مرو بود بيرون فرستاد و به جان امان خواست . چون به استمالت و مواعيد\r\n\r\n","description":"","footnote":"","page_name":" 145 ","page_number":209},
  {"content":"\r\n\r\nمستظهر گشت و از خوف و تهديد مطمئن ، پيش‌كش بسيار از نقود و اجناس و مراكب و جمال و خيول و بغال مرتّب گردانيده ، به خدمت رفت . تولى احوال شهر از او تفحّص نمود [ و 
  ] تفصيل متموّلان و معارف خواست [ او 
  ] دويست كس را نسخه داد . برحسب فرمان محصّلان به مطالبت اموال اقدام نمودند و خاص و عام و ليام و كرام را به صحرا راندند . چهار روز متصل ، خلايق را از شهر بيرون مىآوردند و فرمان شد تا سور و حصار و بارو [ و 
  ] جدار وى خراب كردند و بيرون از چهارصد پيشه‌ور و بعضى از بنين و بنات را كه به اسر گرفته بودند ، حتى عورات و اطفال ، بر لشكر و حشر قسمت كردند تا به قتل آوردند و هيچ آفريده را زنده نگذاشتند . آنچه مجمل مىگويند ، هر نفر از لشكرى را سيصد كس و چهارصد كس حصّه رسيده بود ، چنانچه عزّ الدين نسّابه با جماعت كتبه سيزده شبانه‌روز ، تعداد كشتگان مرو مىكرد . آنچه در نفس شهر در شمار آمده بود ، هزار هزار و سيصد هزار و كسرى بود و زبان حيرت و تعجّب بدين رباعى عمر خيّام مترنّم گشت .\r\n[ رباعى 
  ]\r\n تركيب پياله‌اى كه درهم پيوست * بشكستن آن روا نمىدارد مست\r\nچندين سر و پاى نازنين و كف دست « 1 » * از مهر كه پيوست به كين كه شكست \r\nچون لشكر از نهب و قتال فارغ شدند ، فرمان شد تا امير ضياء الدين على كه از جملهء اكابر مرو بود ، به سبب انزوا و عزلت ، او را سالم گذاشته و ابقا نموده به شهر مرو و بر جماعتى كه از زوايا و خبايا جمع شوند حاكم باشد و بارماس را به داروغگى بگذاشت و از آنجا روانه شد .\r\nچون لشكر از مرو برفت هركه خلاص يافته بود از سوراخ‌ها و نقب‌ها بيرون آمد و ديگر پنج هزار كس جمع شدند . جماعتى از مغولان كه از عقب برسيدند ، حصّهء مردم‌كشى خود مىخواستند ، بگفتند تا هركس به جهت ايشان دامنى غلّه بيرون بردند و بدين واسطه جمعى كه از سياه چاه « 2 » عنا نجات يافته بودند ، به چاه بلا\r\n\r\n\r\n","description":"","footnote":"\r\n( 1 ) . متن : از سر دست .\r\n( 2 ) . شايد : سياه چال .\r\n","page_name":" 146 ","page_number":210},
  {"content":"\r\n\r\nافكندند و از آنجا به راه نيشابور روانه گشتند و هركه را در راه مىيافتند ، مىكشتند .\r\nبعد از آن تايسى از جبه‌نويان بازگشته بود برسيد و او نيز بر سر جراحت‌ها مرهمى نهاد و هركه را مىيافت ، بر باد فناد مىداد .\r\nدر اين‌حال خبر رسيد كه پهلوان ابو بكر ديوانه ، پسر شمس الدين ، در سرخس فتنه آغاز نهاده است . امير ضياء الدين با جمعى به دفع او روانه شد و بارماس با اهالى مرو از محترفه و غيرها به عزيمت بخارا به ظاهر شهر نزول كرد . بقية الموتى كه مانده بودند ، به تصوّر آن‌كه بارماس از جانب سلطان خبرى شنيده است و مستشعر گشته به عزيمت مىرود - كرّة بعد اخرى - طبل فروكوفتند و ياغى شدند .\r\nبارماس به در شهر آمد و جماعتى را به استدعاى معارف به شهر فرستاد . هيچ‌كس روى ننمود و التفات نكرد . بارماس بدان انتقام ، آن مردم را كه در بيرون شهر يافت به قتل آورد و [ با 
  ] جماعتى كه مصاحب او بودند متوجه بخارا شد .\r\nچون امير ضياء الدين به مرو مراجعت نمود و ديگرباره حصار و باره را عمارت كرد ، جماعتى برو گرد آمدند . گوشتگين پهلوان از ملازمان سلطان با جماعتى انبوه دررسيد و به محاصره مشغول شد . امير ضياء الدين چون مقام اقامت نديد با جمعى مغولان كه با او بودند بر عزيمت قلعهء مرغه « 1 » روان شد و گوشتگين به شهر درآمد و به عمارت و زراعت مشغول شد . جماعتى به خفيه از شهر به امير ضياء الدين مكتوبى فرستادند و او را به مراجعت به شهر ترغيب نمودند . برحسب التماس متوجه گشته ، به در شهر نزول كرد . چون گوشتگين از آمدن او خبر يافت ، جماعت بفرستاد تا او را بگرفتند و چون حيات خود در قتل او مىدانست و فناى او در بقاى ملك خود مىپنداشت ، به قتل او فرمان داد و به دل فارغ به عمارت و زراعت مشغول گشت . تا بعد از سه‌چار روز ، سوارى دويست « 2 » متوجه قفو بودند ، به مرو رسيدند .\r\nنصفى به مصلحتى كه بدان مأمور بودند روانه شدند و باقى توقف نمودند . به استعجال به نخشب پيش امراى ترباى و قيار « 3 » ، كس فرستادند و ايشان را دگرباره از اجتماع مردم\r\n\r\n\r\n","description":"","footnote":"\r\n( 1 ) . د 4472 : مراغه .\r\n( 2 ) . د 4472 : تا سه‌چاروز دويست سوار .\r\n( 3 ) . د 4472 : قبا .\r\n","page_name":" 147 ","page_number":211},
  {"content":"\r\n\r\nاعلام دادند و بعد از پنج روز ترباى و آق‌ملك با پنج هزار مرد برسيدند و در زمان شهر را بگرفتند و زياده از صد هزار كس ، كشتند و محلات را بر لشكرى قسمت كردند تا خراب كنند و ترباى با لشكر بازگشت و آق‌ملك را با جمعى بازگذاشت تا جماعتى را كه از منقار غراب شمشير گريخته باشند ، تفحّص نموده ، طعمهء شاهين فنا سازد .\r\nچون از هر نوع تفتيش و تفحّص كه امكان داشت به‌جاى آورد و هيچ حيلتى نماند كه به تقديم نرسانيد ، از نخشب يكى با ايشان بود ، بانگ نماز آغاز نهاد و صلاى صلوة در داد . بدان آواز مردم از سوراخ‌ها و نقب‌ها بيرون آمدند ؛ ايشان را نيز هلاك گردانيدند ، تا به حدى كه در مرو زياده از چهار كس نماند و تولى كه متوجه نيشابور بود و در مقدمهء لشكر ، آلات مجانيق بسيار به نيشابور فرستاد . باوجود آن‌كه نيشابور سنگ‌لاخ بود ، از چند منزل سنگ بار كرده بودند و با خود سنگ آورده ، چنان‌كه خرمن‌ها ريختند و عشر آن در كار نشد و اهالى شهر چون ديدند كه كار خراب است و آن قوم نه آنند كه ديده بودند ، با آن‌كه سه‌چار هزار چرخ بر ديوار بارو بر كار داشتند و سيصد منجنيق و عرّاده تعبيه « 1 » كرده و از اسلحه و نفط درخور اين تعبيه دادند ، چون اين را ديدند تمامت مردم را پاى سست شد و دل از دست برفت . به هيچ روى چاره نديدند جز آن‌كه قاضى ممالك ركن الدين على بن ابراهيم المغيثى را به خدمت تولى فرستادند . چون به خدمت او رسيد ، اهل نيشابور را امان خواست و مال بسيار قبول كرد ، فايده نداشت و او نيز اجازت انصراف نيافت .\r\nروز چهارشنبه دوازدهم صفر - على الصباح كأس صبوح - جنگ دردادند و تا روز آدينه جنگ سخت كردند و به چند موضع خندق آب‌ها بسته بودند و ديوارها رخنه كرده ، از چهار جانب جنگ درداده ، مردان كار ، علم بر سر دوش و بر ديوار برافراشته و با مردانى كه بر سر باره بودند به جنگ مشغول شدند و از دروازه شيربانان هم لشكر برآمد و آن روز تا شب لشكر به ديوار برمىآمدند و مردم را از سر\r\n\r\n\r\n","description":"","footnote":"\r\n( 1 ) . متن : تصنيف .\r\n","page_name":" 148 ","page_number":212},
  {"content":"\r\n\r\nديوار دور مىكردند . شب شنبه تمام ديوار و بارهء شهر از مغول پر شد و روز شنبه تولى به سه فرسخى به چنكوك رسيده بود كه لشكرها از دروازه‌ها درآمدند و به قتل و نهب مشغول شدند و مردم پراكنده در كوچه‌ها جنگ مىكردند و مجير الملك را طلب مىداشتند تا او را از نقب بيرون آوردند ، به سبب آن‌كه تا زود او را به قتل آورند كه سخنان سخت مىگفت تا او را به خوارى بكشتند و تمامت خلقان كه مانده بودند از زن و مرد به صحرا راندند و به انتقام تغاجار ، كه فرمان شده بود كه شهر را در خرابى چنان كنند كه زراعت در آنجا نتوان كردن و تا سگ و گربه را زنده نگذارد و دختر چنگيز خان كه خاتون تغاجار بود با خيل خويش در شهر درآمد و هركس كه باقى مانده بود بكشت . چهل نفر را كه به اسم پيشه‌ورى بيرون آوردند ، به تركستان بردند . اكنون از بقاياى ايشان مردمان هستند .\r\nو برج و باره و ساير عمارت با زمين هموار كردند و هفت شبانه‌روز آب بسته ، جو بكاشتند و در تاريخ خراسان مذكور 41 است كه خلق كشتهء نيشابور را دوازده روز شماره كردند . غير از عورات و اطفال ، هزارهزار و هفتصد و چهل و هفت هزار آدمى در قلم آمد و بعد از آن تولى عزيمت هرات كرد و يك امير با چهار تاجيك آنجا بگذاشت تا بقيّهء زندگانى كه آنجا يابند بكشند . و نزديك هرات رسيد به مرغزارى فرودآمد 42 . ايلچى ايتورنام 43 به هرات فرستاد و گفت ملك و امير و قاضى و خطيب و معروفان و مشهوران هرات بايد كه پيش رايات همايون ما بيرون آيند تا از سخط جهانسوز و قهر زهرآساى ما سالم و مصون مانند « 1 » .\r\nدر آن‌وقت از قبل سلطان جلال الدين ، ملك شمس الدين [ محمد 
  ] جوزجانى حاكم بود 44 . چون خبر وصول تولى خان به وى رسيد ، كار حرب را بساخت و از جوانب ، شهر را محافظت نمود . چنين آورده‌اند كه در آن‌وقت « 2 » قريب صد هزار سپاهى در هرات بود . چون ايلچيان به هرات درآمدند و سخن شاه‌زاده به ملك شمس الدين رسانيدند بالفور ايشان را به قتل آورد و گفت : « آن روز مباد كه من مسخر كافران شوم » . روز ديگر كه\r\n\r\n\r\n","description":"","footnote":"\r\n( 1 ) . متن : مانيد .\r\n( 2 ) . متن : وقب .\r\n","page_name":" 149 ","page_number":213},
  {"content":"\r\n\r\nخبر به تولى خان رسيد در غضب شد و فرمود تا لشكر از جوانب شهر درآيند و هر تاجيك مردى كه يابند به قتل آرند 45 . ملك شمس الدين [ محمد جوزجانى 
  ] به جنگ سعى مىكرد و سپاه شاه‌زاده از بيرون حمله مىآوردند . در آن چند روز چندين هزار مرد به درجات نعيم و دركات حجيم مقيم شدند 46 « 1 » .\r\nاز معتبران شاه‌زاده هزار و هفتصد مرد به قتل آمدند و مدت هفت روز محاربهء عظيم كردند و روز هشتم لشكر بيرون به يك بار حمله كردند و ملك شمس الدين با غلبه بيرون آمده بود و جنگى عظيم واقع شد . ملك را تيرى رسيد و بدان درگذشت .\r\nبنابراين ، اهل شهر دو گروه شدند ، جمعى از تبع سلطان جلال الدين بر جنگ بودند و قضاة و معارف و بزرگان مايل صلح گشتند و در اثناى اين حال ، شاه‌زاده تولى در مقابلهء دروازهء فيروزآباد صف كشيده و در آن روز هشتم با دويست سوار پيش راند و چون به لب خندق رسيد بايستاد و خود را از سر برگرفت و گفت : « اى مردمان بدانيد كه من تولى خان بن چنگيزخانم ، اگر مىخواهيد كه به جان امان يابيد و زن و فرزندان شما به دست مغولان نيفتد دست از محاربه بازداريد و پاى از مبارزت بازپس كشيد و روى سوى اطاعت و انقياد آوريد و نصف آنچه خرجى كه هر سال از متوجهات اين ولايت به عمال سلطان جلال الدين مىرسانيديد به نواب ما رسانيد تا از تر [ بيت 
  ] شاهى و مكرمت پادشاهى ما برخوردار شويد » و سوگندهاى سخت ياد كرد . و چون اهل شهر اين سخن از تولى خان شنيدند ، ايل شدند . اوّل امير عزّ الدين ، مقدم هرويان كه به حكم سلطان حاكم جامه‌بافان بود با صد جامه‌باف هريك با پانصد جامهء ثمين 47 پيش شاه‌زاده تولى خان رفت و بعد از او ، تمام اعيان و سرداران شهر بيرون رفتند و فرمان شد تا دوازده هزار كس كه از اتباع سلطان جلال الدين بودند به قتل آوردند و باقى خلق را به هيچ زحمتى متألم نشد و ملك ابو بكر مراصعى را در هرات نصب كردند 48 و از مقرّبان درگاه ، منگتاى را نام‌زد كردند و بعد از آن با غنايم موفور مراجعت كرد و ملك ابو بكر و منگتاى به عدل و رعيّت‌پرورى\r\n\r\n\r\n","description":"","footnote":"\r\n( 1 ) . متن : شد .\r\n","page_name":" 150 ","page_number":214},
  {"content":"\r\n\r\nاشتغال نمودند و مردم به زراعت و عمارت مشغول شدند . و چون قلم تقدير به تخريب آن ولايت جارى شده بود ، به وقتى كه سلطان جلال الدين را در موضع پروان ميان باميان و غزنين با لشكر چنگيز خان محاربه افتاد و لشكر چنگيز خان منهزم گشت و آن آوازه به خراسان رسيد ، و در هر شهر و قريه كه از قبل چنگيزخانيان ملكى و شحنه‌اى و عاملى بود ، همه را به قتل رسانيدند ، بدان اميد كه ديگر چنگيز خان با سلطان جلال الدين مقاتله نتواند كرد . اهل هرات نيز جمعى متفق شدند و منگتاى شحنه و ملك ابو بكر را به قتل آوردند 49 و هركه از تبع ايشان يافتند كشتند و ملك مبارز الدين سبزوارى را كه از حصار فيروزه‌كوه به حصار آمده بود ، به ملكى شهر نصب كردند و رياست ولايت به خواجه فخر الدين عبد الرحمن عراقى كه مرد كارديده بود ، بر او مفوض گردانيدند و يك‌دل و يك‌زبان شده ، دل بر مخالفت نهادند و چون اين خبر به چنگيز خان رسيد ، در غضب شد و با تولى گفت ايشان را نكشتى بدين سبب اين فتنه واقع شد .\r\nروز ديگر ايلچداى نويان را با هشتاد هزار مرد فرستاد و گفت بايد كه سكّان هرات را به كلى به قتل رسانيد . و او در شوال سنهء ثمان عشر و ستّمائه روان شده به رودخانه به راه فرود آمد و گفت مجموع لشكر بايد كه در مدت يك ماه آلت كارزار ترتيب كنند و از مواضعى كه در حكم چنگيز خان بود ، مددساز طلبيده ، به اندك روزگارى از حدود خراسان و نواحى جبال ، قريب پنجاه هزار مرد پياده و سوار به همراه آمدند و در شهر ، ملك مبارز الدين و خواجه فخر الدين عبد الرحمن عراقى و ديگر اعيان و اكابر شهر ، مستعدّ حرب شدند و عهد و ميثاق بستند و به ايمان مغلّظه به اتفاق صغير و كبير مؤكّد گردانيدند كه تا جان دارند بكوشند و چون نوبت اوّل دورنگى و بىسنگى نكنند .\r\nايلچداى نويان بعد از يك ماه دروازه‌هاى شهر را بر امرا بخش كرده به هر جانب شهر ، سى هزار مرد فرستاد و فرمود كه هركه در كار جنگ تقصير كند كشته شود و هر كه سعى كند عنايت يابد و از چهار طرف شهر ، جنگ در پيوست . مردم شهر\r\n\r\n","description":"","footnote":"","page_name":" 151 ","page_number":215},
  {"content":"\r\n\r\nمصطفىوار از صيت  وَ مَنْ يَتَوَكَّلْ عَلَى اللَّهِ فَهُوَ حَسْبُهُ  « 1 » و على گفتار « بلوغ الآمال فى ركوب الاهوال » 50 را در پيش نظر مىداشتند و در مقابله جد و سعى مىكردند و از بيرون سپاه كينه‌خواه هم سنگ منجنيق سير  دُكَّتِ الْأَرْضُ دَكًّا دَكًّا  « 2 » ظاهر مىگردانيدند و از تعاقب تير چرخ و ناوك ، شرفات بروج و باره را نيستان مىساخت و از تواتر آتش نفط كه چون مقاطير باران مىريخت ، از يمين و يسار شهر حرب در كار بود .\r\nبدين طريق شش ماه و هفده روز بكشيد تا در شهور سنهء تسع عشر و ستّمائه ، ايلچداى حرب عظيم پيش برد و چند روز متعاقب چنان‌كه در هر جنگى پنج‌هزار مرد از عساكر او به قتل آمد و از منجنيق و عرادات و خرك بسيار كه ترتيب داده بودند ، برج و ديوار بارو را سوراخ‌هاى بسيار كرده بودند . ناگاه پنجاه گز ديوار بگسست و بر سر خرك‌ها آمد و چارصد مغول نامدار در شيب آن بماندند . بعد از اين حالت ، سه روز در شهر دوگروهى پيدا شد و مردم از بىذخيرگى و كثرت اشخاص از دربندان به تنگ آمدند و روزبه‌روز مدد ايلچداى بيشتر مىشد . صبح روز جمعه در ماه جمادى الاول از قضاى ربانى ايلچداى از جانب برج خاكستر ، شهر را بگرفت و گفت تا مرد و زن و پير و جوان و صغير و كبير را به قتل آوردند و جوىهاى خون روان كردند و عمارات را ويران كردند و برج و باره را خراب كردند و خندق را بينباشتند و مدّت هفت روز از كشتن و سوختن و كندن و خون ريختن به كار ديگر نپرداختند و هزارهزار و ششصد هزار و كسرى از خلق هرات شهيد شدند .\r\nچون ايلچداى خطهء هرات را پاك كرد چنان كه هيچ‌جان‌دارى نماند ، بعد از هشت روز به‌طرف كالپوش روانه شد و از آن غنايم هرچه لايق بود ، پيش چنگيز خان فرستاد و چون به قصبهء اوبه رسيد ، دو هزار سوار به هرات بازگردانيد كه هركس از گريختگان متوارى كه بيابند به قتل رسانند و چون مرو و نيشابور و هرات و ديگر بلاد و ولايات چون طوس و سبزوار و جاجرم و نسا و باورد و سرخس و خاف و سبزار و غير آن .\r\n\r\n\r\n","description":"","footnote":"\r\n( 1 ) . طلاق / 3 .\r\n( 2 ) . فجر / 21 .\r\n","page_name":" 152 ","page_number":216},
  {"content":"\r\n\r\n[ نظم 
  ]\r\n به سه ماه تولى گيتىستان * گرفت اين همه تا در سيستان\r\nبكند و بكشت و برفت و ببرد * نمانده كسى نه بزرگ و نه خرد\r\nبه هر شهر ، كان جنگجو برگذشت * كسى بازنشناخت آن را ز دشت\r\nچنان ساخت تولى بروبوم را * كه آرامگه شد در او بوم را \r\nو تولى بعد از تسخير و تخريب ممالك خراسان ، برحسب فرمان ، عنان عزيمت به صوب طالقان معطوف داشت و به اردو ملحق شد .\r\nبيت\r\n پسر چون درآمد به الجامشى * پدر كرد او را سيورغامشى \r\nو هم در آن چند روز قلعهء طالقان را بگرفتند و با شهر و قلعه و اهالى آن همان رفت كه با ديگر بلاد رفته بود .\r\n\r\nذكر احوال سلطان جلال الدين پسر سلطان محمد خوارزمشاه\r\nچون سلطان محمد از اين منزل فنا به دار عقبى انتقال نمود ، سلطان جلال الدين و ديگر برادران كوچك ، با معدودى چند از جزيرهء آبسكون بازگشتند و سلطان مىخواست در ميدان مردانگى جولانى كند و با نواى گردش زمان ، شعبهء مخالف نوازد تا چون پدر هدف تير ملامت مردم و مطعون السنهء بشر نگردد . خبر مغول به صوب عراق شنيد ، كسى به الاغ به دشت خوارزم پيش برادران اوزلاق سلطان و كوجان تگين و اغل حاجب و تيمور ملك فرستاد كه با نود هزار مرد قنغلى در آنجا بروند و خود به راه نسا عازم شادياخ شد . چون به استو رسيد با جمعى از لشكر مغول دوچار خورد ، تا هنگام شام به محاربه مشغول شد .\r\n[ بيت 
  ]\r\n چو خورشيد گشت از جهان ناپديد * شب تيره بر روز دامن كشيد \r\nسلطان جلال الدين از ميان بيرون رفت و چون اوزلاق سلطان [ و ديگران 
  ] خبر\r\n\r\n","description":"","footnote":"","page_name":" 153 ","page_number":217},
  {"content":"\r\n\r\nتوجه مغول به جانب خود شنيدند محل قرار نديدند و در عقب سلطان روان گشتند .\r\nروز ديگر كه خسرو آفاق تيغ زرنگار از نيام شب تار بركشيد ، در آن موضع با همان قوم كه با سلطان بازخورده بودند مقابل افتادند . چون قوّت مقاومت نداشتند به يك حمله روى به گريز نهادند و مغولان از عقب روان گشتند و مجموع را به دست آورده بكشتند . سلطان جلال الدين چون به شادياخ رسيد ، سه روز در آنجا توقف نمود و به تهيّهء اسباب مشغول گشت . ناگاه نيم شبى كه :\r\n[ بيت 
  ]\r\n فرومانده گردون گردان بجاى * شده نيست خورشيد را دست و پا \r\nبر مركب توكل سوار شد و در يازدهم ذى الحجهء سنهء سبع عشر و ستّمائه به راه زوزن به‌طرف غزنين [ كه 
  ] پدرش نام‌زد او كرده بود روانه گشت . بعد از ساعتى لشكر مغول به شادياخ رسيدند و چون معلوم كردند كه سلطان جلال الدين آنجا توقف ننموده ، در عقب او روانه شدند . تا پنج روز به اوبه از مضافات هرات رفتند ، چون به او نرسيدند ، بازگشتند . چون سلطان جلال الدين به غزنين رسيد ، لشكر سلطان محمد كه متفرق شده بودند به دو بازگرد آمدند .\r\n[ بيت 
  ]\r\n ز هرسو بر او جمع شد لشكرى * كه چون او به ايران نبد مهترى \r\nو ملك هرات نيز از خبر تولى كه منهزم شده بود ، با قوم و لشكر خود غوريان ، با او ملحق شدند و از قوم قنغلى چهل هزار مرد گريخته از طرف خوارزم برسيدند .\r\n[ بيت 
  ]\r\n سواران لشكرشكن ده تمن * ز هرسو به سلطان شدند انجمن \r\nو چون فصل بهار دررسيد ، سلطان جلال الدين از غزنين برون آمد و متوجه باران شد و چون آنجا نزول فرمود ، خبر دررسيد كه بگجك و تغمور با لشكر مغول به محاصرهء قلعهء واليان مشغولند و نزديك رسيده كه آن را بگيرند ؛ بنه و اثقال در\r\n\r\n","description":"","footnote":"","page_name":" 154 ","page_number":218},
  {"content":"\r\n\r\nآنجا بگذاشت و با لشكر بر سر ايشان تاخت كرد و قريب به هزار كس از مقدّمهء لشكر ايشان به قتل آورد . و چون عدد لشكر سلطان زياده بود از لشكر مغول ، از آب عبور كرده فرود آمدند و فول را خراب كردند و چون شب درآمد ، لشكر مغول روى به هزيمت نهادند و سلطان جلال الدين غنيمت گرفته بازگشت و به باران آمد و چون چنگيز خان را در طالقان خبر رسيد كه سلطان جلال الدين استيلاى تمام يافته است و به بگجك و لشكرى كه با او بود مستولى شده ، قيقو و ديگر امرا را با سى هزار مرد به دفع او روان كرده ، خود از عقب متوجه شد و چون قيقو در موضع باران به سلطان جلال الدين رسيد ، سلطان حرب را مستعد گشته .\r\n[ نظم 
  ]\r\n دلير اندر آورد لشكر به جنگ * چو شيرى كه آيد به جنگ پلنگ\r\nبياراست دست چپ و دست راست * به قلب اندرون جاى خود كردار است\r\nپياده شده همچو شير ژيان * به جلبر ببستند يك سر ميان\r\nكشيدند تير و گشادند شست * به مردى به دشمن نمودند دست \r\nو تا هنگام شام به جنگ مشغول شدند .\r\n[ بيت 
  ]\r\n چو خورشيد تابنده شد ناپديد * شب تيره بر چرخ دامن كشيد \r\nهيچكدام از جانبين بازنگشتند و هركس به مركز خود قرار گرفت . قيقو چون از حرب به تنگ آمده بود ، ياساق داد و گفت تا هرسوارى بر جنيبت تمثالى از نمد و چوب نصب كردند .\r\n[ بيت 
  ]\r\n چو شاهنشاه چين آمد به اورنگ * سپاه روم زد بر لشكر زنگ \r\nاز جانبين صف كشيدند و چون لشكر سلطان در عقب مغول صف ديگر ديدند ، تصوّر كردند كه ايشان را مددى رسيده است ، خايف شدند و به هزيمت جازم .\r\nسلطان ايشان را از اين راى فاسد منع فرمود و ديگرباره پياده شدند و به جنگ\r\n\r\n","description":"","footnote":"","page_name":" 155 ","page_number":219},
  {"content":"\r\n\r\nمشغول شدند و چون سپاه سلطان چيره شدند و سوار گشته به ايشان تاختند ، شكست بر لشكر مغول افتاد و اكثر ايشان را به قتل آوردند و غنيمت بسيار گرفتند و هردو نويين به اندك نفرى به خدمت چنگيز خان رفتند .\r\nچون فى الجمله رونقى در كار سلطان جلال الدين پيدا شد ، به واسطهء اسبى ميان سيف الدين عراقى و ملك هرات نزاعى شد ، ملك تازيانه‌اى بر سر او زد . چون سلطان تدارك آن نكرد ، چون شب شد سيف الدين به‌طرف كوه‌هاى سنقران شتافت و سپاه قنغلى و تركمان و خلج روگردان شدند و بدين سبب ضعفى تمام به حال سلطان راه يافت و چون چنگيز خان متوجه سلطان جلال الدين شد و در اثناى راه به اندراب رسيد ، مردم آنجا به مخالفت مشغول شدند و مدّت يك ماه در آنجا توقف نمود . بعد از استخلاص آن قلعه و كوهستان و قتل و نهب ، كوچ كرده روان شد و چون به قلعهء باميان رسيد ، ايشان هم به جنگ مشغول شدند و از هردو طرف تير و منجنيق در كار شد . مامكان از پسران جغتاى كه چنگيز خان او را بغايت دوست مىداشت از قلعه به تير چرخى هلاك شد .\r\n[ نظم 
  ]\r\n دل شاه پردل شد اندوهناك * كه شد آن گزيده نبيره هلاك\r\nاز آن كين درآمد چنان او به جنگ * كه از تاب او آب شد خاره‌سنگ \r\nچون قلعه بگرفتند فرمود تا اسير كنيد « 1 » و از مرد و زن و خرد و بزرگ مجموع به قتل آوردند . مادر مامكان به قلعه درآمد و او متنفس زنده نگذاشت ، حتّى وحوش و طيور ، و فرمود تا قلعه را ويران ساختند .\r\n[ بيت 
  ]\r\n يكى آتش از دود دل برفروخت * همه قلعه با اهل قلعه بسوخت \r\nچنگيز خان آن قلعه را ماوباليغ گفت يعنى شهر بد و تا غايت كسى در آنجا ساكن نگشته و اين قضيّه در شهور سنهء ثمان عشر و ستّمائه بود ، موافق ايت‌ئيل .\r\n\r\n\r\n","description":"","footnote":"\r\n( 1 ) . شايد : اسير مكنيد .\r\n","page_name":" 156 ","page_number":220},
  {"content":"\r\n\r\n\r\nگفتار در توجه چنگيز خان به حرب سلطان جلال الدين پسر سلطان محمد خوارزمشاه\r\nچنگيز خان چون از شكست قيقو و لشكرى كه با وى بود خبردار شد ، آغرق را به بغلان فرستاد و ايلغار كرده روان شد و لشكرى كه به خوارزم رفته بود ، چون از تسخير آن فارغ شد ، برحسب فرمان جوجى به‌طرف دشت قبچاق - كه نامزد او شده بود - رفت و جغتاى و اگتاى به بالاى آب جيحون روان شدند و كات و خيوق را خراب كردند و اهالى آن را همان شربت چشانيدند كه خوارزمشاهيان را و از آنجا روان شده به خدمت خان پيوستند و پيشكش‌ها را كشيدند و فرمان شده بود كه خبر موت مامكان با جغتاى نگويند ؛ تا بعد از چند روز چنگيز خان\r\n[ نظم 
  ]\r\n ز كين چين بر ابرو برافكند و چشم * سوى جغتاى كرد از روى خشم\r\nكه ياسا و فرمان چرا نشنويد * چرا بر ره سركشى مىرويد\r\nجغتا بزد زانو و از هراس * چنين گفت كاى شاه يزدان‌شناس\r\nتو شاه جهانى و ما چاكريم * به ياسا رسيم ار نه فرمان بريم\r\nچنين گفت از آن پس به او شهريار * كه پور تو شد كشته در كارزار\r\nتو از مرگ او هيچ زارى مكن * همى باش خاموش و بشنو سخن\r\nجغتا چو بشنود مدهوش ماند * سراسيمه از وهم خاموش ماند\r\nنه زهره كه يرلغ دگرگون كند * به فرياد و زارى جگر خون كند\r\nنه صبر و شكيبايى و دستگير * كه از درد دل برنيايد نفير\r\nنگهداشت خود را زمان دراز * پس آمد برون از بر سرفراز \r\nو به گوشهء خلوت رفت و بسيارى گريست و باز به خدمت پدر آمد ، چنان كه هيچ آثار ملالت از او ظاهر نگشت و چنگيز خان به تعجيل هرچه تمامتر به راه كابل متوجه غزنين شد .\r\n[ بيت 
  ]\r\n همى تاخت چنگيز خان با سپاه * به قصد ولىعهد خوارزمشاه \r\n\r\n","description":"","footnote":"","page_name":" 157 ","page_number":221},
  {"content":"\r\n\r\nو از غايت شتاب دو منزل را يكى مىساخت ، چنان‌كه هيچ‌كس طعام نمىتوانست پخت تا به غزنين رسيد . در آنجا معلوم كرد كه پانزده روز بوده ، تا سلطان خبر توجّه چنگيز خان شنيده به‌طرف هندوستان رفته است ؛ و در آنجا بابا يلواج را به داروغگى بگذاشت و بىتوقف از عقب سلطان روان شد .\r\n[ بيت 
  ]\r\n همى رفت پويان و جويان‌نشان * ز سلطان جهاندار سلطان‌نشان \r\nتا صبحگاه نور خور از عذار روز دميد و شير صبح از پستان آفاق جوشيد ، به معبر آب هند به دو رسيد .\r\n[ نظم 
  ]\r\n درآورد لشكر به گردش چنان * كه زه بود رود و سپاهش كمان\r\nدرآمد سپاهش به گرد سپاه * به ايرانيان بازبستند راه \r\nو چون سلطان جلال الدين در ميان آب و آتش بماند از طرفى دل در آتش و از طرفى آب بر روى و از هيچ‌جانب راه بيرون شدن نيافت ، به ضرورت روى به جنگ آورد .\r\n[ بيت 
  ]\r\n وقت ضرورت چو نماند گريز * دست بگيرد سر شمشير تيز \r\n51 لشكر چنگيز خان بر ميمنهء سلطان كه خان ملك بود حمله آوردند و او را منهزم گردانيده با اكثر لشكر به قتل آوردند و بر دست چپ نيز حمله بردند و از جاى برداشتند . سلطان در قلب با هفتصد مرد پاىفشرد و از بامداد تا نيم روز مقاومت كرد و از چپ بر راست مىدوانيد و از راست بر قلب مىتاخت و در هر حمله چند كس مىانداخت .\r\n[ نظم 
  ]\r\n به هرسو كه باره برانگيختى * همى خاك با خون برآميختى\r\nاگر ديدى آن جنگ را پور زال * ببوسيد او دست سلطان جلال \r\n\r\n","description":"","footnote":"","page_name":" 158 ","page_number":222},
  {"content":"\r\n\r\nو لشكر مغول ساعت به ساعت زياده مىگشتند و عرصهء جولان بر سلطان تنگ مىكردند . اجاش ملك كه پسر خال سلطان بود ، عنان سلطان بگرفت و بازپس آورد . سلطان با دل بريان و ديدهء گريان اولاد و اكباد را با هزار درد و داغ ، وداع كرد . بر جنيبت سوار شد و بار ديگر حمله آورد و چون لشكر را بازپس نشاند و عنان برتافت و جوشن از پشت بينداخت و چتر خويش را درربود و چوبش را بيفكند و اسب را تازيانه زد و از كنار آب تا رودخانه مقدار ده گز بود و زيادت كه اسب را در آب انداخت .\r\nچنگيز خان چون حالت او مشاهده كرد به كنار آب راند . مغولان خواستند كه خود را در آب اندازند ؛ چنگيز خان ايشان را منع فرمود و از كنار آب دست به تير گشادند . گويند از بسيارى كشتگان كه در آب به قتل آورده بودند آن مقدار كه تير مىرسيد كشته بود و چون سلطان جلال الدين كه از آب بگذشت همچنان كناركنار آب بيامد تا مقابل لشكرگاه مشاهده نمود كه خانه و خزانه و متعلقان او را غارت كردند و چنگيز خان همچنان بر كنار آب ايستاده . سلطان از اسب فرود آمد و زين باز گرفت و نمد زين و قبا و تيرها در آفتاب خشك مىكرد و چتر را بر سر نيزه كرد و در شيب آن تنها بنشست . تا نماز ديگر ، قرب هفت كس - كه از آب بيرون آمده بودند - به دو پيوستند . چون آفتاب زرد شد با آن هفت كس روانه شد و به چول‌جروق درآمد .\r\nچنگيز خان چون اين حال مشاهده نمود :\r\n[ نظم 
  ]\r\n برو آفرين كرد و گفت از پدر * بدين‌سان نزايد به گيتى پسر\r\nبه صحرا چو شير است و پيروز جنگ * به دريا دلير است همچون نهنگ \r\nروى با پسران آورد و گفت از پدر ، پسر چنين بايد . چون از دو غرقاب آتش و آب به ساحل خلاص رسيد ، از او كارهاى بسيار و فتنه‌هاى بىشمار در وجود آيد و از كار او چگونه مرد عاقل غافل تواند بود . فى الجمله از لشكر هركس كه در آب غرق\r\n\r\n","description":"","footnote":"","page_name":" 159 ","page_number":223},
  {"content":"\r\n\r\nنشده بود ، به تيغ او كشته شد و حرم و فرزندان او را حاضر كردند . آنچه مردينه بود با اطفال شيرخواره به دايهء ابن آوه - يعنى كلاغان - سپردند و سلطان خزاينى كه همراه داشت در آب ريخته بود ، فرمان داد تا غوّاصان آنچه ممكن بود بيرون آوردند .\r\nمثنوى\r\n از آن رود بىرنج بحر و صدف * بسى درّ شهوارش آمد به كف\r\nچو الجه گرفتند بر طرف رود * به فرمان شه لشكر آمد فرود \r\nو چند روز در آن محل توقف نمود و گفت تا در آن محل صفّه‌اى ساختند و اين واقعه در رجب سنهء ثمان عشر و ستّمائه موافق ايت‌ئيل واقع گشت و روز ديگر دو سردار از امرا به تفحص حال سلطان جلال الدين به ناحيت هندوستان روان كرد .\r\nايشان از آب گذشته :\r\n[ نظم 
  ]\r\n برفتند ميران به فرمان شاه * ببردند تا مولتان آن سپاه\r\nلهاور ، برشاور و ملك غور * جز اينها ولايات نزديك و دور\r\nبگشتند و كشتند و كردند پست * چو زان بوم سلطان نيامد به دست\r\nعنان زان بر و بوم برتافتند * سوى خان رخ آورده بشتافتند \r\n\r\nگفتار در مشورت كردن چنگيز خان در باب مصلحت قضيهء انديشهء مراجعت\r\nچون چنگيز خان تمامت ممالك خوارزمشاهيان را زير و زبر گردانيد ، حال سلطان محمد و فرزندانش به مرتبه‌اى انجاميد كه ،\r\n[ نظم 
  ]\r\n پدر مرده زان‌سان به بيچارگى * پسر اوفتاده به آوارگى\r\nهمه ملك ايران مسخر شده * شهان جهان جمله چاكر شده \r\nالم و آزارى كه از كردار سلطان در خاطر داشت ، ساكن شد و آتش غضبش كه\r\n\r\n","description":"","footnote":"","page_name":" 160 ","page_number":224},
  {"content":"\r\n\r\nشعلهء انتقام مىافروخت و زمين و زمان مىسوخت فرونشست . قراچارنويان را آن بشارت كه در وقت عزيمت ايران داده بود و رازى كه در آن زمان با يكديگر گفته بودند ياد آورد .\r\n[ نظم 
  ]\r\n كاى دوست هر آن كام كه جستيم روا شد * هر وعده كه ايّام به ما داد وفا شد\r\nاين جمله ز تدبير تو دانم كه همه حال * رأى توأم آيينهء اقبال نما شد\r\nدستى كه قوى گشت به ياران موافق * در گيسوى معشوق امل حلقه‌گشا شد \r\nو چون در آن حال ، از طرف مشرق پرتو خبرى افتاده بود كه اهل تنگت را ، به واسطهء تمادى غيبت خان ، نهال خيال محال از پندار زار دماغ سر بر زده و خار انديشه عصيان و استقلال در دامن شقاوت آويخته ، رأى ايشان بر آن جمله قرار گرفت كه اركان دولت و اعوان سلطنت ، جماعتى جهت تفحص سلطان جلال الدين تا حدود مكران و نواحى هندوستان بتازند و جمعى به غزنين مراجعت نموده ، متوجه توران‌زمين شوند . و چون در حساب است كه سلطان جلال الدين در اين وهله سالم نماند ، هركه را مظنّهء آن باشد كه اگر روزى گذارى كند كثرتى برو جمع آيند ، آنچه از شرايط حزم و احتياط تواند بود به تقديم رسانند و چون زمستان به پايان رسد ، اردوى بزرگ متوجه صوب توران گردد . بنابر استصواب اين رأى ، جغتاى با لشكر گران متوجه صوب حدود مكران و هندوستان شده ، عزيمت نمود و اگتاى از شيب آب سند با درياى لشكر روان گشته به غزنين مراجعت نمود .\r\n[ بيت 
  ]\r\n برفت و برفت آن ولايات را * به غزنين درآورد رايات را \r\nو هرچند مردم آنجا به حكم ضرورت انقياد و ايلى مىكردند ، امكان فتنهء سلطان جلال الدين باعث بر آن شد كه شهر و شهرى را توده خاك و فرسودهء هلاك ساختند .\r\n[ نظم 
  ]\r\n بجز پيشكاران ز برنا و پير * نبردند كس را از آن شهر اسير\r\nبه قتل آن‌كس آمد كه برپاى ماند * به غارت برفت آنچه برجاى ماند \r\n\r\n","description":"","footnote":"","page_name":" 161 ","page_number":225},
  {"content":"\r\n\r\nو از آنجا برحسب فرمان به راه گرمسير هرات متوجه ماوراء النهر شد .\r\n[ بيت 
  ]\r\n سعادت به اقبال داده نويد * همه كارها بر مراد اميد \r\nو جغتاى كه با سپاه گران متوجه جانب مكران و هندوستان شده بود ، آن ديار و نواحى را مجموع مسخر كرد و زمستان در حدود النجر - كه ولايتى است در كنار آب سند - به سر برد و حاكم آنجا سالار احمد ، كمر انقياد بر ميان بست و آنچه از ترتيب علوفهء لشكر « 1 » ممكن بود بجاى آورد ، اما به سبب عفونت هوا كه موافق مزاج اتراك نبود اكثر لشكر رنجور شدند و از بسيارى بندگان هنود كه در آن حدود گرفته بودند ، كثرتى عظيم جمع آمده بود و به ضبط نسق علوفهء لشكر قيام مىنمودند . بنابراين يرليغ قهر از شحنهء حزم ملوكانه صادر شد كه هر اسيرى چهارصد من برنج « 2 » از براى لشكر به تعجيل پاك كند و بعد از يك هفته كه آن روز برگشتگان از آن شغل بپرداختند ، شبى يرليغ شد كه تمام اسيران را به قتل آورند « 3 » . روز شد از ايشان اثرى نمانده بود و جغتاى به هر ولايت كه در آن نواحى بود ، ايلچى فرستاده ، همه را ايل ساخت و آنان‌كه در اول ، اظهار ايلى و انقياد كرده بودند ، سابقهء قضا دامن‌گير شده مخالفت آغاز نهادند تا فوجى از لشكر متوجه دفع ايشان شدند و دمار از روزگارشان برآوردند و چون لشكر روى به صحّت نهادند و قوّت يافتند و از سلطان جلال الدين در آن نواحى اثرى ظاهر نبود ، عزيمت مراجعت تصميم يافته ، روى به توران‌زمين نهادند .\r\n[ بيت 
  ]\r\n به نيروى اقبال و بخت جوان * سعادت قرين و ظفر همعنان \r\n\r\nذكر مراجعت چنگيز خان به جانب توران‌زمين\r\nهنگام بهار كه خسرو سيّارگان سپاه زمستان را هزيمت داد و عنان عزيمت به صوب خانهء شرق انعطاف داد و سلطان گل به سپاه رياحين روى توجه به الوس\r\n\r\n\r\n","description":"","footnote":"\r\n( 1 ) . متن : + آنچه .\r\n( 2 ) . متن : كرنج .\r\n( 3 ) . متن : آوردند .\r\n","page_name":" 162 ","page_number":226},
  {"content":"\r\n\r\nبساتين - كه منشأ اصلى بود - نهاد و چنگيز خان عزيمت مراجعت كه در وقت مشورت ، تصميم به امضا رسانيد به راهى كه آمده بود مراجعت نمود .\r\n[ بيت 
  ]\r\n به ايران چو شاه اين همه كام يافت * تن‌آباد و دل خوش به توران شتافت \r\nو در بغلان به آغرق كه آنجا گذاشته بود ، ملحق شد و تابستان در « 1 » مرغزارهاى آن نواحى توقف نمود و به جهت ضبط هر شهرى از شهرهاى ايران داروغه‌اى تعيين كرده ، روانه داشت و اوّل فصل خريف ، از آنجا نهضت نمود و از جيحون عبور كرده ، روى به سمرقند آورد و آن ديار دلگشا را مخيّم اقامت ساخت .\r\n[ نظم 
  ]\r\n چو بوم سمرقند خوش يافت شاه * ببد يك زمستان در آن تخت‌گاه\r\nكز آنجا هواى وطن گه كند * جهان جمله با خويش همره كند \r\nاز آنجا به‌طرف جوجى ايلچى فرستاد تا او نيز از طرف دشت قبچاق حركت كند و با گروه انبوه ، پهناى بيابان فروگرفته ، صيد برانند و بيايند و در آن زمستان جغتاى و اگتاى به‌طرف بخارا رفتند و آن فصل در آنجا به شكار كردن و جانور انداختن مشغول بودند و هر هفته به جهت خان پنجاه خروار قو ، شرلغه مىفرستادند و چون زمستان به آخر رسيد و از اثر قدم بهار ، سبزه چون خط سمن بر آن لاله عذار بردميد ، چنگيز خان با لشكر از سمرقند روانه شد و تركان خاتون مادر سلطان محمد خوارزمشاه و حرم‌هاى او را گفت كه پيش‌پيش لشكر برند و به آواز بلند :\r\n[ نظم 
  ]\r\n به ايران و سلطان و تاج و سرير * به آواز نوحه كنند و نفير\r\nحرم‌هاى سلطان و تركان به‌هم * همه راه با خيل تركان به‌هم\r\nلب از آه و شيون نكردند بند * به ايران و سلطان به بانگ بلند \r\nو در كنار آب سيحون ، جغتاى و اگتاى به اردو پيوستند و چون از سيحون عبور كردند ، به بغلان يازى رسيدند . جوجى از طرف دشت قبچاق يزك كرده و از اين\r\n\r\n\r\n","description":"","footnote":"\r\n( 1 ) . اساس : + آن .\r\n","page_name":" 163 ","page_number":227},
  {"content":"\r\n\r\nجانب نيز چنگيز خان و پسران ، جرگه انداختند و چون از اطراف بعد از مدتى در موضع اوقايز كه به‌هم رسيدند ، چنگيز خان به نشاط شكار سوار شده ، در ميان تاخت و بسى شكارى انداخت و بعد از آن‌كه اركان دولت و ساير سپاه از شكار پرداختند آنچه مانده بود ، داغ‌هاى خود كرده ، رها كردند و جوجى پيش خان آمد و زانو زد و دستبوس كرد و برادران را كنار گرفت و پيشكش بىحد و اندازه كشيد ، چنان‌كه اسب صد هزار سر بود و از آن جمله بيست هزار خنگ يك‌رنگ بود . و آن تابستان در آنجا به سر بردند و چون تمامت فرزندان و امرا جمع شده بودند ، قرلتاى بزرگ كردند و جمعى از امراى ايغور را به ياساق رسانيدند و جوجى را اجازت انصراف داد تا به دشت بازگردد و چنگيز خان از آنجا متوجه شده ، در ماه ذى الحجه سنه احدى و عشرين و ستّمائه موافق لوىييل به اردو فرود آمد .\r\nنظم\r\n جهاندار ايران و توران‌زمين * كه داد اين جهانش جهان‌آفرين\r\nبه اردوى فرخنده آمد فرود * به دل‌خواه او گشته چرخ كبود\r\nخواتين و پوران و ميران برش * زده حلقه لشكر به گرد اندرش\r\nبدين‌گونه يك چند با گل‌رخان * به شادى به سر برد چنگيز خان \r\n\r\nتتمهء داستان جبه نويان و سوبداى\r\nچون جبه نويان و سوبداى قلعهء قارن دز را - چنانچه پيشتر اشارتى بدان رفته بود - تسخير كردند :\r\n[ نظم 
  ]\r\n از آنجا شتابان سوى قم شدند * از ايشان همه خلق قم گم شدند\r\nبه همدان و زنگان و شهر سجاس * به قزوين درافتاد از ايشان هراس \r\nجبه به جانب همدان و سوبداى به جانب قزوين روان شدند و چون به همدان رسيد ، علاء الدولهء همدانى ايل شد و پيشكش فرستاد و شحنه بستد و چون خبر\r\n\r\n","description":"","footnote":"","page_name":" 164 ","page_number":228},
  {"content":"\r\n\r\nرسيد كه در سجاس جمعى از لشكر سلطانىاند و مقدّم ايشان بيگ تگين و كوچ‌بوقا خان جمع شده‌اند ، نويينان متوجه ايشان شدند و ايشان را نيز متفرق و ناچيز كردند و نواحى عراق بيشتر كشش و غارت كردند و از آنجا به اردبيل رفتند و به محاصره مستخلص گردانيده ، قتل و نهب كردند و چون فصل زمستان بود ، به موغان رفتند و آن زمستان در آنجا به سر بردند . جمال الدين اوبيه و جمعى ديگر در عراق باز فتنه و آشوب از سر گرفتند و عصيان آغاز نهادند و داروغه‌اى كه در همدان بود بكشتند و علاء الدوله را به سبب ايلى بگرفتند و در قلعهء گريت محبوس كردند و چون وقت بهار شد ، جبه به انتقام قتل داروغه به عراق آمد . جمال الدين اوبيه هر چند به ايلى پيش رفت و متابعت كرد ، فايده نداد . مراغه و نخجوان و تمام ممالك آذربايجان به غير از تبريز - كه سالم ماند - باقى را خراب كردند .\r\n[ نظم 
  ]\r\n به ايران‌زمين دودمانى نبود * كز او اين سپه برنياورد دود\r\nكه باور كند كز دو مير تمن « 1 » * سه كشور شده خالى از مرد و زن \r\nو اتابك ازبك را يرليغ به آل‌تمغا داد 52 و از آنجا به ارّان رفتند و بيلقان را هم ويران كردند و اهالى گنجه و بردع را همان شربت چشانيدند و از آنجا به شروان « 2 » آمدند و از شماخى غجرچى طلبيدند تا از راه دربند و دشت قبچاق به اردوى خان ملحق شوند . والى شيروان ده مرد غجرچى پيش ايشان فرستاد .\r\nنظم\r\n يكى را از آن ده بكشتند زود * كه ما را سبك ره ببايد نمود\r\nنمودند شروانيان راهشان * ز بيم سر خود هم آن گاهشان \r\nو چون از دربند بگذشتند ، الانيان به يارى قبچاقيان راه بر ايشان بستند .\r\nنظم\r\n سوبدا به قبچاق پيغام داد * كه ما و شماييم از يك نژاد\r\nشماييد بىشك همه خويش ما * ولى هست آلان بدانديش ما \r\n\r\n\r\n","description":"","footnote":"\r\n( 1 ) . متن : يمن .\r\n( 2 ) . متن : شيروان .\r\n","page_name":" 165 ","page_number":229},
  {"content":"\r\n\r\n از اين پس كه سازيم ما كارزار * شما با الانان مباشيد يار\r\nبسى هديه‌ها و درود و سلام * فرستاده بودند با اين پيام\r\nچرا كار خويشان پريشان كنيد * به يك بار يارى ايشان كنيد\r\nز ره برد قبچاق را اين فريب * برفتند و ايمن شدند از نهيب\r\nچو آلانيان را نبد هيچ پشت * سپاه مغل همگنان را بكشت\r\nپس آن كينه‌ور لشكر جنگجوى * به پيكار قبچاق كردند روى\r\nفراوان بكشتند قبچاق را * فراموش كردند ميثاق را\r\nمغل هديه‌هاشان فرستاده بود * تو گويى به سود و سلف داده بود\r\nكه بردند صد بار از آن هديه بيش * كه قبچاق را داده بودند پيش\r\nچو كردند آواره قبچاق را * توقف نمودند قشلاق را \r\nو قوم قبچاق به‌طرف روس رفتند و از ايشان مدد خواسته ، لشكرى گران برآراستند و بر سر مغل آمدند و ايشان نيز جنگ را آماده گشته ، متوجه شدند و چون هردو لشكر نزديك رسيدند ، مغل به رسم حيله گريزان شد .\r\nنظم\r\n گمان برد قبچاق و روس آن‌چنان * كز ايشان مغل مىهراسد به جان\r\nز پىشان برفتند ده روزه راه * چو ديدند آن قوم را اين سپاه\r\nسبك بازگشتند و كردند جنگ * به گردون برآمد غريو و غرنگ\r\nدر آن بوم يك هفته با كارزار * مغل غالب آمد سرانجام كار\r\nبكشتند چندان ز قبچاق و روس * كه از خون زمين شد چو چشم خروس\r\nوز آنجا به درگاه چنگيز خان * نهادند رو ، خوش‌دل و كامران \r\nو چون به خدمت خان رسيدند الجه و نايمى كه گرفته بودند پيش كشيده الجامشى كردند .\r\nنظم\r\n به سه سال رفتند و گشتند باز * به فرمان سلطان گردن‌فراز\r\nبدان‌سان كه چنگيز خان گفته بود * تو گفتى قلم خود چنان رفته بود \r\n\r\n","description":"","footnote":"","page_name":" 166 ","page_number":230},
  {"content":"\r\n\r\n\r\nگفتار در خبر يافتن چنگيز خان از مخالفت اقوام تنگت\r\nو چون فصل زمستان درآمد ، دگربار به چنگيز خان خبر رسيد كه شادرقو « 1 » حاكم قاشين آغاز مخالفت نهاده و طريق عصيان پيش گرفته و لشكر جمع آورده .\r\n[ نظم 
  ]\r\n گرفت آن شه شيردل ، ترك بزم * سپه را روان كرد بر عزم رزم\r\nسپه داشت شادرقوى نامدار * شمارش گذشته ز پانصد هزار\r\nبه پيش مغل چون كشيدند صف * برآمد غريوى ز هردو طرف\r\nبر آن هردو لشكر زمين تنگ بود * كه پهنايشان بيست فرسنگ بود\r\nبه فرمان شه بر سر آبگير * ز پشت كمان‌ها روان گشت تير\r\nز پرّنده پيكان بر آن روى يخ * تبه شد سپاهى چو مور و ملخ\r\nدر آن لشكرى كشته كافتاده بود * سه مرده به فرق سر استاده بود\r\nكه چون ده تمن داده باشند جان * ز سر پاى سازد يكى بىگمان\r\nمغل را بود اين‌چنين اعتقاد * بدين گفت‌وگو شد ورا اعتقاد\r\nچو از خيل شادرقوى نامدار * سپاه مغل كشت سيصد هزار\r\nسپهدار قاشين هزيمت گرفت * مغل زان هزيمت غنيمت گرفت\r\nچو بگريخت شيدرقو از پيش شاه * ز ارتاقيا جست خود را پناه\r\nاز آن نامجو لشكر كامياب * ولايات قاشين همه شد خراب\r\nبه قاشين درون شهرهاى دگر * به پيكار كردند زير و زبر\r\nشه از تنگت آمد به سوى ختا * كه دل داشت در آرزوى ختا \r\n\r\nذكر روان شدن چنگيز خان به‌طرف چورچه\r\nچون فصل بهار درآمد ، چنگيز خان آهنگ چورچه و تنگتاش كرد . والى چورچه چون از اين معنى خبردار شد ، انقياد كرده ، پيشكش‌ها و تنسوقات روانه داشت .\r\n\r\n\r\n","description":"","footnote":"\r\n( 1 ) . متن همه‌جا : شيدرقو .\r\n","page_name":" 167 ","page_number":231},
  {"content":"\r\n\r\n[ نظم 
  ]\r\n ز اجناس تنسق يكى طبله پر * فرستاده بود از شب‌افروز درّ\r\nجهاندار از آن بىبها گوهران * بياراست گوش همه سروران \r\nدر اين‌حال شادرقو كه به ارتاقيا متحصن شده بود ، ايلچى با پيشكش پيش چنگيز خان فرستاد كه اگر خان مرا امان بخشد و بر اين معنى عهد و پيمان كند :\r\n[ نظم 
  ]\r\n به يك ماه ، با تحفه و پيشكش * شتابم بدان بارگه شاد و خوش\r\nبيابم به خدمت ببندم كمر * نهم چون قلم بر خط شاه سر\r\nجهانجوى سوگندها ياد كرد * بدانديش را ايمن و شاد كرد\r\nچو ايلچى تنگت ز در دور شد * چو چشم بتان شاه رنجور شد \r\n\r\nذكر وصيّت كردن چنگيز خان فرزندان و قراچارنويان را\r\nچنگيز خان را چون ضعف بر مزاج غالب شد فرزندان و برادران و قراچارنويان را بخواند 53 و گفت : « استيلاى مرض از حد گذشت و وعدهء رحيل نزديك شد . از شما استفسار مىكنم كه بر جاى من كه را مصلحت مىبينيد ؟ » چون جوجى در دشت قبچاق وفات كرده بود ، ديگر فرزندان ، جغتاى و اگتاى و تولى كه حاضر بودند زانو زده گفتند :\r\n[ بيت 
  ]\r\n پدر شهريارست و ما بنده‌ايم * به فرمان و رايش سرافكنده‌ايم \r\nپس چنگيز گفت : « راى در تمام امور به دانايى و فرزانگى قراچارنويان را حاصل است » .\r\n[ نظم 
  ]\r\n ز فرمان و رايى كه بيند صواب * تخلف مجوييد در هيچ باب\r\nكه او راست خطى ز آبا چنان * كه باشد شريك و قرين او به خان \r\n\r\n","description":"","footnote":"","page_name":" 168 ","page_number":232},
  {"content":"\r\n\r\nو گفت عهدنامهء قبل خان و قاجولى كه به آل تمغاى تومنه خان رسيده است و پدران ما نيز به ترتيب ، خط بر آن نهاده‌اند ، از خزانه بياورند . برحسب فرموده بياوردند و بر پسران عرض كرد من و قراچار و پدران ما بدين طريقه عهد كرده بوديم . اكنون من اگتاى را به خانى مقرّر گردانيدم و تخت خود را به دو سپردم ، شما نيز با يكديگر بدين يسون عمل كنيد و خط بنويسيد كه از فرمان « 1 » اگتاى بيرون نرويد و به قرلتاى او حاضر شويد و چون بلاد ماوراء النهر و ديگر ولايات كه متصل به آن است به جغتاى خان مقرر كرده بود و ميان ايران و توران دشمنى قديم بود و سلطان جلال الدين و برادران هنوز در حيات بودند ، جغتاى خان را به قراچار نويان سفارش كرد كه : « چنانچه در زمان حيات من به ضبط امور مملكت و سپاه قيام مىنمودى ، بايد كه بعد از من با جغتاى همان طريقه مسلوك دارى » . و ميان ايشان عهد پدر فرزندى بست و از جانبين خط بر آن عهدنامه نهادند و عهدنامهء پدران را به جغتاى خان سپرده و عهدنامهء پسران را به اگتاى خان داد و گفت :\r\n[ نظم 
  ]\r\n چو مدّت نماند حيات مرا * نهان داشت بايد ممات مرا\r\nنبايد كه از كس برآيد خروش * چنان به كه باشد همه‌كس خموش\r\nچو از شهر شيدرقو آيد برون * مرو را همان دم بريزيد خون\r\nبرآريد از لشكر او دمار * كه تا بر شما ملك گيرد قرار\r\nبگفت اين و ديده به‌هم برنهاد * تو گويى كه چنگيز خان خود نزاد\r\nبسى پادشاه و سپاه درشت * كه چنگيز خان بهر شادى بكشت\r\nكسى را ز ابناى آدم نماند * ولى آخر الامر او هم نماند \r\nو به موجب وصيّت مرگ او را پنهان داشتند .\r\n[ بيت 
  ]\r\n اگرچه به مرگش زبان بد خموش * ولى دل نبد خالى از تاب و جوش \r\nو اين واقعه در چهارم رمضان اربع و عشرين و ستمائه موافق تنگوزييل كه هم\r\n\r\n\r\n","description":"","footnote":"\r\n( 1 ) . تصحيح قياسى ؛ متن : فرزندان .\r\n","page_name":" 169 ","page_number":233},
  {"content":"\r\n\r\nسال ولادت و هم جلوس سلطنت او بود واقع شد و ايام سلطنت او بيست و پنج سال بود و مدّت حيات هفتاد و سه سال و بعد از اين حال ،\r\n[ نظم 
  ]\r\n چو آمد برون شاه تنگت ز شهر * بكشتند با لشكر او به قهر\r\nنكردند از ايشان يكى را رها * كه شاه اين‌چنين گفته بد بارها\r\nكه شد كشته شاه و سپاهى همه * مسخر شد آن پادشاهى همه\r\nزهى پادشاهى كه چون ميرد او * هنوز اين‌چنين مملكت گيرد او\r\nهر آن‌كس كه مرده چنين خون كند * نگه كن كه در زندگى چون كند \r\nبعد از آن لشكر به‌طرف اردو بازگشته ، چنگيز خان را در پاى درختى كه روزى در شكار تعيين كرده بود كه محل قبرش آنجا باشد ، دفن كردند و قرق ساختند و اكنون آن محل بيشه‌اى است و فرزندان امرا و خواتين چنانچه رسم و عادت ايشان است ، به عزا داشتن مشغول شدند .\r\n[ بيت 
  ]\r\n خواتين و پوران و ميران به زار * همه نوحه كردند بر شهريار \r\nو بعد از اقامت مراسم تعزيت و آش دادن ، شهزادگان و امرا و نويينان بىآن‌كه در باب سلطنت سخنى گويند ، هركس به يورت خود بازگشت .\r\n\r\nداستان جغتاى خان\r\nدر زمانى كه مملكت بر چنگيز خان قرار گرفت ، فرمود كه هركس كه طلبكار مهترى و سرورى باشد بايد كه ملازم جغتاى گردد و او پادشاهى عاقل بود و خانى كريم . به اذن چنگيز خان در وقت قسمت لشكر ، چند تومان از هر قبايل به دو تفويض كرد و بر قاعدهء معهود حلّ و عقد لشكر و مملكت جغتاى را به قبضهء كفايت و فرزانگى و صرامت و مردانگى قراچارنويان - [ كه 
  ] جدّ پنجم حضرت صاحب‌قرانى است - سپرد .\r\n\r\n","description":"","footnote":"","page_name":" 170 ","page_number":234},
  {"content":"\r\n\r\nچون چنگيز خان ، سلطان جلال الدين خوارزمشاه را منهزم گردانيد و از آب سند بازگشت ، جغتاى را به حكومت ماوراء النهر و بعضى از خوارزم و ديار ايغور و كاشغر و بدخشان و بلخ و غزنين تا سند نصب فرمود و چون مشروح احوال فرزندان چنگيز خان كه در تواريخ - كه به نام ايشان نوشته‌اند - مذكور است ، در اين كتاب مجملى اختيار كرده مىشود و چون‌كه مقصود ما از اين كتاب صادرات افعال و واردات احوال حضرت صاحب‌قرانى است كه شجرهء دولت او بر جويبار سلطنت جغتاى خان نشو و نما يافته ، بايستى كه ذكر جغتاى مقدم بودى ، امّا ترتيب سخن را اين مناسب‌تر كه نسل ديگر فرزندان بر سبيل اختصار ياد كنيم و بعد از آن به ذكر جغتاى ابتدا كرده ، سلسلهء سخن مضبوط گردانيم .\r\nو چون چنگيز خان از دنيا رحلت كرد ، فرزندان او هريك در مملكتى كه به ايشان منسوب بود ، مباشر امور سلطنت شدند ، چنانچه ذكر كرده مىشود .\r\n\r\nذكر اسامى خانانى كه در الغ‌يورت پادشاهى كرده‌اند\r\nسلاطينى كه در الغ‌يورت چنگيز خان - كه عبارت از كلوران و قراقرم است و به اردو باليغ مشهور - پادشاهى كرده‌اند پانزده‌نفراند كه چون چنگيز خان از عالم برفت و بعد از وظايف تعزيت ، شاهزادگان و امرا و نويينان هركس به يورت و مقام خود رفته بود ؛ بعد از دو سال در اول بهار كه :\r\n[ بيت 
  ]\r\n صبا به سبزه بياراست دار دنيى را * نمونه گشت جهان مرغزار عقبى را \r\n54 مجموع جهت قرلتاى از يورت خود متوجه اردوى چنگيز خان شدند . از طرف دشت قبچاق پسران جوجى ، باتو و شيبان و چيمباى « 1 » و تنقوت و بركه و بركا . 55\r\nو از طرف شرق برادران چنگيز خان ، اوتكين و بلكوتى نويان و املجاى نويان و تكوت وركاى 56 و از بيش باليغ ، جغتاى خان و از اردوى خود قراجارنويان و از هر\r\n\r\n\r\n","description":"","footnote":"\r\n( 1 ) . متن : همپاى .\r\n","page_name":" 171 ","page_number":235},
  {"content":"\r\n\r\nطرف ساير نويينان و امرا و الغ نويان - كه تولى است نام او - و از برادران خردتر او ، خود در اردوى چنگيز خان بودند و بعد از اجتماع جشن ساختند و به عيش و عشرت مشغول شدند و در اثناى آن در كار ملك و وصيت چنگيز خان سخن‌ها راندند و خطها كه پسران داده بودند مضمون آن را بر تمام لشكر عرض كردند ، تا سلطنت بر اگتاى مقرر كنند ، و اگتاى را گفتند به حكم وصيت پدر بر تخت پادشاهى بايد نشست . اگتاى عذر گفت ؛ گفت : « از من بزرگتران هستند يا عم يا برادرم جغتاى بنشيند » . و چهل روز هرروزى بزمى از نو مىساختند و كاس شراب مىخوردند و در اين باب سخن مىراندند و اگتاى هر روز عذرى مىگفت ، روز چهل و يكم :\r\n[ نظم 
  ]\r\n چون صبح به فال نيك روزى * برزد علم جهان فروزى\r\nابروى حبش به چين درآمد * كايينهء چين به چين درآمد \r\nمجموع شاهزادگان و نويينان و تمامت خواتين پيش آمدند و گفتند اين مصلحت ، چنگيز خان از ميان برادران و خويشان و فرزندان به تو تفويض كرده است ، چگونه تغيير به وصيت او راه توان داد و بعد از آن ، مجموع به رسم مغول كاسه‌هاى شراب پر داشته ، كمرها بگشادند و جغتاى دست راست و اوتكين دست چپ او گرفته به اختيار منجمان و قامان .\r\n[ نظم 
  ]\r\n به اقبال بر تخت شاهى نشست * گرفتند جغتاى و اوتگينش دست\r\nو را خان فرخنده پى خواندند * زر و گوهرش بر سر افشاندند \r\nو تولى او را كاسه‌اى داشت و تمامى شاه‌زادگان كامگار و نويين اعظم قراجار و امراى نامدار نه بار زانو زدند .\r\n[ نظم 
  ]\r\n ز شهزادگان هركه بد پيش شاه * هر آن‌كس كه بيرون بد از بارگاه\r\nبه يك بار نه بار زانو زدند * بدانديش را چين بر ابرو زدند \r\n\r\n","description":"","footnote":"","page_name":" 172 ","page_number":236},
  {"content":"\r\n\r\nو به تاريخ سنهء ستّ و عشرين و ستّمائه موافق اودييل بر سرير سلطنت متمكن شد و او را قاآن خواندند و او پادشاه كامل كاردان بود و دين مسلمانى را بر ديگر اديان راجح داشتى ، چنان‌كه شخصى روزى پيش او آمد و گفت : « چنگيز خان را شب به خواب ديدم كه گفت پسرم را بگوى كه مسلمانان را به قتل آور كه ايشان بدند » . قاآن تأمّل كرد و گفت : « چنگيز خان خود با تو گفت يا به مترجم ؟ » گفت : « به زبان خويش ؟ » جواب فرمود كه : « تو تركى و زبان مغولى مىدانى ؟ » گفت : « نه » .\r\nگفت : « اين دروغ محض است ، از براى آن‌كه پدر من جز زبان مغولى ، هيچ زبان ديگر نمىدانست » . فرمود تا او را به قتل آوردند و اندك خللى كه بعد از وفات چنگيز خان به اطراف مملكت راه يافته بود ، مجموع را تدارك كرد .\r\n[ نظم 
  ]\r\n به قبچاق و سقسين و بلغار و چين * به ملك ختا و ختن همچنين\r\nبه هرجا جهان ديده گندآوران * فرستاد با لشكر بىكران \r\nو جرماغون را با سه تومان لشكر به ايران‌زمين به طلب سلطان جلال الدين خوارزمشاه فرستاد و از امرايى كه با جرماغون مىرفتند ، روى به نايماس 57 آورد « 1 » از ميان امرا و گفت كار سلطان به دست تو كفايت مىشود و همچنان شد و سلطان در آن‌وقت از طرف هند به راه كرمان و شيراز ، به آذربايجان رفته بود و تبريز را از دست اتابك ازبك استخلاص كرده و ديگر بلاد را نيز مسخر گردانيده ، قوّتى عظيم يافته بود و چون جرماغون به اصفهان رسيد ، نايماس را با جماعتى از پيش فرستاد و سلطان جلال الدين از ايشان گريخته در حدود دياربكر به كردستان ناپديد شد .\r\n[ نظم 
  ]\r\n به گيتى ز سلطان نشانى نماند * ز حالش كسى داستانى نخواند\r\nمرو را دو نامى برادر بدند * دو سلطان با گنج و گوهر بدند\r\nيكى بد غياث و يكى زين دين * كه با گنج و گوهر بدند آن و اين\r\n58 يكى را به كرمان به كرمان گور * سپرد آفرينندهء ماه و هور \r\n\r\n\r\n","description":"","footnote":"\r\n( 1 ) . اساس : تايماس .\r\n","page_name":" 173 ","page_number":237},
  {"content":"\r\n\r\n دويم را به صحراى فيروزكوه * بكشتند جنگى مغل با گروه\r\nيكى بچه از تخم خوارزمشاه * به ايران نماندند توران سپاه \r\nو گويند سلطان جلال الدين را كردان بيشه به طمع جامه‌هاى پادشاهانه - كه پوشيده بود - بكشتند و بعضى گفتند به درويشى درآمد ، پادشاه دنيا و آخرت شد - و اللّه اعلم بحقايق الامور .\r\nنظم\r\n حكيما ! تو مقصود از اين داستان * همين جنگ و پيكار تنها مدان\r\nبل اين دان كه شاهى چو خوارزمشاه * كه بودش جهان سربه‌سر در پناه\r\nبه جاه و به قدرت چو گردون شده * سپاهش ز سياره افزون شده\r\nبگسترد فرمان به هر كشورى * به هر منزلى بىكران لشكرى\r\nسرانجام از آن جمله چيزى نماند * ز نامش به گيتى پشيزى نماند\r\nز چندان گزيده نبير و پسر * كه بد هريكى پادشاه دگر\r\nنمانده است از نسل ايشان يكى * نه از گنج بسيارشان اندكى\r\nچو حال اين‌چنين است معلوم شد * كه خواهد همه خلق معدوم شد\r\nجز از پاك يزدان فرياد رس * نخواهد بدن جاودان هيچ‌كس\r\nشهى را كز اين سرّ بود آگهى * نبايد كه نازد به تخت مهى\r\nز خوارزمشه چون حكايت نماند * ز شاه اوگتا قصه خواهيم راند \r\n\r\nگفتار در لشكر كشيدن اگتاى قاآن به‌طرف ختاى\r\nاگتاى قاآن و جغتاى و تولى متوجه ختاى شدند و شهر تبتاى را خلاص كردند و آلتان ختايى از لشكر ايشان گريخته ، به نوعى ناپيدا شد كه هيچ آفريده خبر او نيافت . بعضى گويند آتشى برافروخت و خود را با زن و بچه بسوخت و اگتاى قاآن ، عزيز يلواج را به ضبط آنجا بگذاشت و خود مراجعت نمود و تولى در اثناى راه وفات كرد و از او هشت پسر ماند : منگو و قبلاى و اريق‌بوكا و هلاگو از يك مادر و موكا و بوجك و شكر و مزيناى از ديگر خواتين . 59\r\n\r\n","description":"","footnote":"","page_name":" 174 ","page_number":238},
  {"content":"\r\n\r\nو چون اگتاى قاآن به اردوى خود بازگشت ، در قراقوم قصرى بنا كرد و آن را قرشى گويند و باتو پسر جوجى و گيوك پسر اگتا و منگو پسر تولى و بوكان و بورى و پايدار فرزندان جغتاى خان 61 را با لشكر فراوان به استخلاص ارس و چركس و مكس و بلغار و باشقرد و نواحى آن ولايت فرستاد و ايشان به مدّت هفت سال بعد از محاربات بسيار ، آن ممالك را مسخر كردند و امير ارغون را كه از قوم ايرات بود ، بعد از آن‌كه بخشىگرى آموخت و در سلك بيتكچيان منخرط گشت ، به تفحص حال گرگز به خراسان فرستاد 60 و حكومت آنجا به دو تفويض كرد و بعد از چهارده سال در سلطنت گذرانيد ، به تاريخ سنهء تسع و ثلاثين و ستّمائه موافق بارس‌ييل به افراط شراب و ادمان مدام درگذشت و ديگر اخبار و آثار او در تواريخ ايشان ثبت است .\r\nدوم گيوك بن اگتاى قاآن كه مادرش توراكينا خاتون ب 62 ه واسطهء غيبت او به امر حكومت مشغول شده بود ، به تختگاه آمد و شهزادگان و امرا نيز از اطراف و جوانب به جهت قرلتاى جمع آمدند .\r\n[ بيت 
  ]\r\n به فرمان ز هركشورى مهترى * به درگه رسيدند با لشكرى \r\nو با تو از طرف دشت ، برادران را فرستاد و خود به بهانهء درد پاى ، اعراض نمود كه به پادشاهى گيوك خان رضا نداشت . چه اگتا قاآن وصيّت ولايت به نبيرهء خود شيرامون بن كوجوى كرده بود . اما چون او كوچك بود ، مادر گيوك خان و ديگر شاه‌زادگان جانب او داشتند ، اتفاق نموده ، در ربيع الآخر سنهء ثلاث و اربعين و ستّمائه موافق ايت‌ييل ، گيوك را بر تخت خانى نشاندند و او همچون پدر ، خانى كريم و پادشاه بخشنده بود و آن زمستان در آن تختگاه بگذرانيد و چون بهار شد با لشكرى كه زمين از كثرت آن تنگ آيد ، عزيمت بلاد ايران كرد و به اطراف ممالك مثل ختاى و دشت قبچاق و غير آن‌كس فرستاد و لشكرها طلب كرد و به احضار شاه‌زادگان فرمان داد و او چون به حدود سمرقند رسيد ، اجل موعود فرارسيد و چندان امان نيافت كه قدم از آن مقام فراتر نهد 63  فَإِذا جاءَ أَجَلُهُمْ لا يَسْتَأْخِرُونَ ساعَةً وَ \r\n\r\n","description":"","footnote":"","page_name":" 175 ","page_number":239},
  {"content":"\r\n\r\n لا يَسْتَقْدِمُونَ  « 1 » و باتو و شاه‌زادگان هريك به محلى كه رسيده بودند ، بازگشتند و مدت سلطنتش يك سال بود .\r\nسوم منگو ، چون گيوك درگذشت ، كار ملك متزلزل شد و شاه‌زادگان هريك خيالى پختند و فتنه‌اى انگيختند و منگو با برادران به دشت قبچاق پيش باتو رفت كه در آن‌وقت از نبيرگان چنگيز خان كسى از او بزرگتر نبود و او منگو را به خانى برداشت و بر تخت نشانده زانو زد و كاسه داشت و برادر خود بركه را با او همراه كرد و به تختگاه فرستاد و چون شاه‌زادگان مجموع راضى به خانى او نمىشدند ، به سبب آن‌كه او نه از نسل اگتاست و هريك به عذرى توسّل جسته به قرلتاى حاضر نمىشدند ، جلوس او چهار سال در توقف افتاد . ديگرباره بركه‌اغل ، باتو را از اين حال اعلام داد و باتو كس فرستاد كه اگر آن جماعت حاضر شوند خوب ، و اگر نشوند او را بر تخت خانى نشانند و به تاريخ ربيع الاول سنهء ثمان و اربعين و ستّمائه موافق تنگوزييل در صحراى قراقوم در فصل بهار بر تخت خانى نشست .\r\n[ بيت 
  ]\r\n بزد بركه زانو و كاسه گرفت * ز جاهش فلك ماند اندر شگفت \r\nو از شاه‌زادگان كه به خانى او راضى نبودند ييسو پسر جغتاى بود و شيرامون بن كوچوى بن اگتا ، و باتواغل پسر گيوك . و چون منگو بر تخت خانى نشست ، ايشان در باطن غدرى انديشيده به مكر متوجه قرلتاى شدند . شخصى ، منگو را از آن حال خبر داد و گفت تا شيرامون را حاضر كرده پرسش نمود . صورت غدرى كه انديشيده بودند ظاهر شد . منگو او را عفو كرده ، اما امرايى كه شاه‌زادگان را برين داشته بودند مثل قداق كه امير بزرگ گيوك خان بود و ديگر امرا را به ياسا رسانيد و چون ملك بر او قرار گرفت ، برادر خود هلاگو را كه از او كوچك‌تر بود نامزد ضبط ايران كرد و فرمان شد كه از هر ده كس دو كس با او بروند . صد و بيست هزار كس برو جمع آمدند ، از آن جمله برادر خردتر خودش ياسااغل و از الوس جوجى از طرف باتو ،\r\n\r\n\r\n","description":"","footnote":"\r\n( 1 ) . اعراف / 34 .\r\n","page_name":" 176 ","page_number":240},
  {"content":"\r\n\r\nبلقاى پسر سنقاق و تومااغل پسر جوجى با لشكر خود و از جانب ججكا بيگى ، بوقاتمور با لشكر اويرات و ديگر نويينان بزرگ ، خانه كوچ با هلاگو متوجه ايران شدند و آنجا را استخلاص نمودند و آذربايجان را مقرّب سرير سلطنت ساخت ، چنان‌كه مفصّل آن در محل خود مذكور خواهد گشت .\r\nو هم در ايام سلطنت منگو قاآن ، ايدىقوت حاكم ايغور به قصد مسلمانان انديشه كرد ، در بيش‌باليغ به وقت نماز آدينه قتل‌عام كند . قوّت اسلام غالب آمد و يكى از ايشان مسلمان شد و منگو قاآن را از آن انديشه خبر داد . منگو قاآن لشكر فرستاد و او را گرفته ، هم در وقت نماز جمع در بيش‌باليغ به رسوايى بكشتند و دين اسلام در زمان او رونقى تمام يافت و برادر خود اريق‌بوكا را قايم‌مقام خود گردانيد و به اتفاق برادر ديگرش قبلاى با ششصد هزار مرد به تنگياس رفت - كه عبارت از ماچين است - و آنجا را مسخر كرد و هم در آنجا به سبب عفونت هوا بيمار شد و در شهور سنهء خمس و خمسين و ستّمائه موافق ييلان‌ييل وفات كرد . مدّت سلطنتش هفت سال بود و از او يك پسر ماند شيركى نام .\r\nچهارم قبلاى قاآن پسر تولى كه چون از يورش تنگياس بازگشت در ختاى در شهر جنگدو به تاريخ سنهء ثمان و خمسين و ستّمائه موافق بيچين‌ييل بر تخت شاهى نشست و برادرش اريق‌بوكا - كه منگو قاآن در هنگام يورش ، او را در تختگاه قراقوم گذاشته بود - سركشى نمود و در اردوى بزرگ بر تخت نشست و چند نوبت جنگ كرد و بعد از آن انقياد نمود و قايدو نيز - كه نبيرهء اگتا قاآن بود - با او مخالف شده ، ميان ايشان به كرّات محاربه واقع شد و قايدو با ارلات - كه مقدم امراى اگتا قاآن بود - و ديگر اقوام و قبايل از الغ‌يورت به حوالى الوس جغتاى خان آمدند و آنجا اقامت نمودند . قبلاى قاآن چند نوبت لشكرهاى بىكران و عساكر بىپايان بر سر او فرستاد . هر نوبت ، ظفر ، قايدو را بود و قبلاى قاآن هشتصد و سى هزار مرد از جنگدو ديگرباره به تنگياس فرستاد ؛ باز آنجا را مسخر گردانيد و در حوالى شهر جنگدو شهرى ساخت .\r\n\r\n","description":"","footnote":"","page_name":" 177 ","page_number":241},
  {"content":"\r\n\r\n[ نظم 
  ]\r\n جهاندار قبلا همى داشت ننگ * كه در شهر آلتان گزيند درنگ\r\nاساسى به نزديك جنگدو نهاد * مر آن خطه را نام ديد و نهاد \r\nو آنجا تختگاه ساخت .\r\n[ نظم 
  ]\r\n در آن تختگه را يكى قصر ساخت * ز خاكش به سقف فلك برفراخت\r\nبه قرشى همى خواند آن تختگاه * در او شاه قبلا چو بر چرخ ، ماه\r\nچو فردوس گشت آن خجسته مقام * ستونهاش يشم و زمينش رخام\r\nبه فرمان آن نامور شهريار * به گردش كشيدند ديوار چار\r\nكه از هريكى تا به ديگر يكى * يكى تير پرتاب بد بىشكى\r\nبه كرياس خواندى نخستين حصار * دوم جاى ميران خنجرگذار\r\nسيوم موضع پاس‌داران شاه * چهارم وطن‌هاى آن پادشاه \r\nو مغول آن شهر را خان باليغ گويد و از ديگر آثار او جوى بزرگ است ، از درياى زيتون كه بندر هندوستان ، است چهل روزه راه بريده ، در ميان شهر روان كرد و در سنه اثنى و تسعين و ستّمائه ، موافق ييلان‌ييل از دنيا رحلت كرد . مدّت عمرش هفتاد و سه سال و ايام سلطنتش سى و پنج سال بود .\r\nپنجم تيمور قاآن پسر چيمكيم بن قبلاى قاآن . چون بر تخت شاهى نشست ، او را الجايتو خواندند .\r\nششم عم‌زاده‌اش آننده بن مينك قلا بن قبلاى قاآن و او اظهار مسلمانى كرد و اكثر مغول در زمان او مسلمان شدند .\r\nهفتم قشلى قاآن بن برلاء بن چيمكيم بن قبلاى و او بر دين نصارى بود .\r\nهشتم خان تايزى پسر تولك ، چون به خانى نشست او را يولك‌تو خواندند .\r\nنهم انوشيروان وارا قاآن .\r\nدهم وقور تمور قاآن .\r\n\r\n","description":"","footnote":"","page_name":" 178 ","page_number":242},
  {"content":"\r\n\r\nيازدهم يسودار قاآن .\r\nدوازدهم آن‌كه قاآن .\r\nسيزدهم اولنگ قاآن .\r\nچاردهم ايلچى تيمور قاآن .\r\nپانزدهم تايزى كه در عهد سلطنت حضرت صاحب‌قران گريخته ، پيش آن حضرت آمد و به سعادت اسلام مشرف شد و بعد از وفات حضرت صاحب‌قران به قلماق رفت و به خانى نشست ، بعد از اندك روزى او را شونقار كردند و چون پيشتر ، از اين تنغوز خروج كرده ، تخت ختاى از دست قاآن بازستده بود و همين يورت اصلى كه قراقوم و قلماق است به ايشان مانده و چون امراى ايرات قوى شدند ، آن نيز به دست گرفتند و حال در تصرف ايشان است .\r\n\r\nذكر اسامى خانانى كه در دشت قبچاق پادشاهى كرده‌اند\r\nپادشاهانى كه از نسل چنگيز الى يومنا هذا در دشت قبچاق سلطنت كرده‌اند ، سى و دو نفرند :\r\nاول ، جوجى كه به حكم پدر ولايات خوارزم و دشت خزر و بلغار و آلان و آن حدود به دو متعلق بود و پيوسته ميان او و جغتاى و اگتاى غبارى . و او پيش از چنگيز خان به شش ماه درگذشت .\r\nدوّم باتو پسر جوجى كه اگتا قاآن پسر خود گيوك و منگو پسر تولى و پولكان و بورى و پايدار فرزندان جغتاى را با لشكر بسيار به ولايتى كه در تصرف پدرش بود فرستاد ، تا تمامت آن تا آس و روس و چركس و قرم و ازوق و بلغار به مدتى بعد از محاربهء بسيار استخلاص نمودند و شهر مكس را كه از بسيارى جنگل باد را در آنجا آمد شد به دشوارى بود ، شاه‌زادگان از هر طرفى درخت‌ها بريده - به مقدار چهار گردون در مقابل هم تواند رفت - راه ساختند و شهر را محاصره نمودند و بعد از تسخير به قتل عام فرمان دادند و گفتند تا گوش‌هاى راست كشتگان را بريده به\r\n\r\n","description":"","footnote":"","page_name":" 179 ","page_number":243},
  {"content":"\r\n\r\nعرض رسانيدند ، دويست و هفتاد هزار به شمار درآمد و چون بهار شد و از كار روس و قبچاق و آلان فارغ شدند ، به عزم تسخير كلار و باشقرد - كه مردم آنجا نصارى بودند و بلاد ايشان به فرنگ نزديك است - با لشكرى گران متوجه شدند و چون آن جماعت به كثرت عدد و شوكت خويش مغرور بودند و از حركت لشكر باتو خبر يافتند ، ايشان نيز به تهيّهء لشكر مشغول [ شدند و 
  ] چهارصد هزار سوار جنگى نامدار - كه گريز را عار داشتندى - عرض دادند و به مقابله درآمدند . باتو برادر خود سقناق را با ده هزار مرد به رسم منغلاى از پيش فرستاد تا عدد ايشان را ببيند و احوال اعلام كند . بعد از يك هفته ، بازآمد و خبر داد كه اضعاف لشكر مغولند ، همه مردان كار .\r\nچون [ دو 
  ] لشكر به يكديگر نزديك رسيدند باتو مسلمانان را گفت تا جمع شوند و به دعا اشتغال نمايند و خود بر پشته‌اى شد و يك شبانه روز با كس سخن نگفت و تضرع و زارى مىكرد و نصرت مىطلبيد . روز ديگر به جنگ مشغول شدند و آبى بزرگ در ميان ايشان بود ، شبانه بفرستاد تا لشكر از آب بگذشتند و باتو بنفس خويش در ميان معركه آمد و حمله‌هاى پياپى نمود و لشكر خصم چون قوى بودند ، ز جاى نجنبيدند و آن لشكرها كه از آب گذشته بودند ، از عقب ايشان درآمدند و سقناق « 1 » با تمامت لشكر به يك بار حمله آوردند و روى به سراپرده و خيمه‌هاى ايشان نهادند و به شمشير ، طناب‌هاى آن پاره كردند و بينداختند . لشكر خصم دل شكسته شد و منهزم شدند و لشكر باتو تمام ايشان را به قتل آورد و آن ولايت‌ها نيز در تحت تصرف درآمد و بعد از آن باتو را در دشت قبچاق به فرمان اگتا قاآن بر تخت نشاندند و بازگشتند و شهر سراى را باتو بنا كرد و در سنهء اربع و خمسين و ستّمائه موافق لوىييل وفات كرد .\r\nسيوم بركه خان برادر او .\r\nچهارم صاين خان .\r\nپنجم يسون منكه .\r\n\r\n\r\n","description":"","footnote":"\r\n( 1 ) . متن : سيقان .\r\n","page_name":" 180 ","page_number":244},
  {"content":"\r\n\r\nششم توقيا خان .\r\nهفتم اوزبك خان .\r\nهشتم جانى بيگ خان كه بر تخت خانى نشست . بعد از ضبط و نسق الوس با لشكر بسيار از راه دربند متوجه تبريز شد و در آن زمان از نسل چنگيز خان بر تخت ايران پادشاهى نبود و تخت تبريز را [ ملك 
  ] اشرف بن تيمورتاش بن امير چوپان سلدوز داشت . چون به تبريز رسيد ، اشرف را قوت مقاومت نبود ، گريخته به‌طرف نخجوان رفت و او را گرفته به تبريز آوردند و به قتل رسانيدند و او پادشاه مسلمان نيكونهاد بود و مردم تبريز را از ممر لشكر او باوجود انبوهى و كثرت ، هيچ آسيبى نرسيد و روز جمعه در مسجد خواجه عليشاه حاضر شد و چون مملكت آذربيجان را مستخلص كرد ، پسر خود بيردى بيگ را با لشكر بسيار در آنجا بگذاشت و خود به طرف دشت مراجعت كرد و چون به يورت خود رسيد ، به اندك زمانى درگذشت .\r\nنهم بيردى بيگ خان پسر جانى بيگ كه چون خبر وفات پدر بشنيد تبريز را گذاشته ، متوجه دشت شد و به‌جاى پدر بر تخت خانى نشست .\r\nدهم گلدى بيگ خان .\r\nيازدهم نوروز .\r\nدوازدهم چركس .\r\nسيزدهم خضر خان .\r\nچهاردهم مرود .\r\nپانزدهم بازارچى .\r\nشانزدهم سياهى بوقا .\r\nهفدهم تغلق تمور برادرزادهء [ سياهى 
  ] بوقا .\r\nهجدهم مراد خواجه برادر تغلق تمور .\r\nنوزدهم قتلق خواجه .\r\nبيستم اروس خان .\r\n\r\n","description":"","footnote":"","page_name":" 181 ","page_number":245},
  {"content":"\r\n\r\nبيست و يكم توقيا پسر اروس خان .\r\nبيست و دوم تيمور ملك پسر اروس خان .\r\nبيست و سيم توقتمش خان كه به امداد حضرت صاحب‌قرانى و التفات و عنايت او در دشت بر تخت خانى نشست .\r\nبيست و چهارم تيمور قتلق .\r\nبيست و پنجم شادى بيگ .\r\nبيست و ششم پولاد پسر شادى بيگ .\r\nبيست و هفتم جلال الدين پسر توقتمش خان .\r\nبيست و هشتم برادر جلال الدين كپك .\r\nبيست و نهم كريم بردى برادر كپك .\r\nسيم جگره .\r\nسى و يكم درويش اغلن .\r\nسى و دوم محمد خان .\r\nمدّت سلطنت ايشان از ابتداى سنهء احدى و عشرين و ستّمائه تا امروز كه سنه احدى و ثلاثين و ثمان مائه است ، مطابق قوىييل ، دويست و ده سال باشد و از ايشان ديگر احوال اروس خان و خانانى كه بعد از او نشستند ، چون معاصر حضرت صاحب‌قرانى بودند ، در اثناى تاريخ خواهد آمد .\r\n\r\nذكر خانانى كه در ايران حكومت كرده‌اند\r\nپادشاهانى كه در ايران حكومت كرده‌اند از نسل چنگيز خان شانزده تن بوده‌اند :\r\nاوّل هلاگو خان پسر تولى خان . چون منگو قاآن الغ‌يورت را والى شد او را جهت دفع ملاحده به ايران‌زمين نامزد كرد و او را منگو قاآن و ديگر شاه‌زادگان طوىها دادند .\r\n[ نظم 
  ]\r\n به نوبت يكى مه به درگاه بر * همىبود هر روز بزم دگر \r\n\r\n","description":"","footnote":"","page_name":" 182 ","page_number":246},
  {"content":"\r\n\r\n پس آن‌گه به فرمان شاه جهان * به صحرا كشيدند گنج از نهان\r\nزر و درّ و گوهر فزون از قياس * بياورد گنجور گوهرشناس\r\nز نزديك خان پيشكارى ببرد * به فرمان‌بران هلاگو سپرد\r\nچنان هم به خاتون و يك‌يك پسر * جدا هديه‌ها داد بىحدّ و مر\r\nبه تشريف اميرانش را ياد كرد * به بخشش دل همگنان شاد كرد\r\nهلاگو ، را شاه دربر گرفت * به مهرش جهانى بمانده شگفت\r\nجدايى از او بر دلش سخت بود * كه او زيور افسر و تخت بود\r\nروان شد ز چشم هلاگو دو رود * چو مىكرد شاه جهان را درود\r\nتو گفتى به گوشش ندا مىرسيد * كه او را نخواهد دگر بار ديد \r\nو هلاگو در ربيع الاول سنهء احدى و خمسين و ستّمائه موافق اودييل ، خان را وداع كرده به اردوى خود بازگشت و به ترتيب يورش ايران مشغول شد ، از جمله از ختاى هزار خانه‌وار نفطانداز و منجنيقى آوردند و باقى اسباب بر اين قياس توان كرد و در تاريخ رابع عشرين شعبان همان سال توجه ايران نمود و تمغااغل را كه از طرف مادر از ديگر فرزندان ، به راه بزرگتر بود ، قايم‌مقام خود در يورت اصلى بگذاشت و روان شد .\r\nچون به سمرقند رسيد ، در ظاهر شهر در تاريخ سنهء ثلاث و خمس و ستمائه موافق توشقان‌ييل ، به مرغزار كان گل نزول كرد و مسعود بيگ [ يلواج 
  ] در آنجا طوى داد و چهل روز به عيش و عشرت مشغول شد و ياسااغل برادرش در آنجا وفات كرد و از آنجا سوار شده تا كش عنان‌كش نگرديد . چون بدانجا رسيد ارغون آقا از طوس و ملك شمس الدين [ محمد بن ابى بكر 
  ] كرت از هرات با پيشكش‌هاى لايق پيش آمدند .\r\n[ بيت 
  ]\r\n از آن پس هواى لب رود كرد * بر و بوم خود جمله بدرود كرد \r\nو در شوال سنهء خمسين و ستّمائه با لشكرى گران از جيحون عبور كرد و آن زمستان در شبرغان به‌سر برد و از آنجا روان شده ، به قهستان رسيد و در تون و توابع\r\n\r\n","description":"","footnote":"","page_name":" 183 ","page_number":247},
  {"content":"\r\n\r\nكه منشأ ملاحده بود ، قتل‌عام كرد و از آنجا به عراق آمد و در سلخ شوال سنهء اربع و خمسين و ستّمائه ، خور شاه را - كه در قلعهء ميمون‌دز بود - گرفته پيش منگو قاآن فرستاد و منگو قاآن او را ناديده فرمود تا بازگردانيدند كه قلعه‌هاى ديگر را بسپارد و در راه او را هلاك كردند . و هلاگو از آنجا قصد دار الخلافه كرد و چون بدانجا رسيد ، بعد از تسخير ، مستعصم خليفه را - كه آخر خلفاى بنى عباس بود - با چهار پسر در شهور سنهء ستّ و خمسين و ستّمائه ، به درجهء شهادت رسانيد و در بغداد قتل‌عام كردند و هشتصد هزار آدمى را به قتل آوردند و از آثار او رصدخانه‌اى است كه خواجه نصير الملة و الدين الطوسى بربست در ظاهر مراغهء تبريز . و در زمان او عنوان يرليغ‌ها به نام قاآن بودى و امور ماليات مطلقا تعلق به ارغون آقا داشتى . تختش تبريز بود و در زمستان به ارّان قشلاق كردى - [ كه 
  ] باقى احوال او در تاريخ ايشان مثبت است - و در تاسع ربيع الآخر سنهء ثلاث و ستّين و ستمائه مطابق اودييل در موضع جغتو درگذشت و او را بر بالاى كوه شهان تلّه ، در شمال تبريز دفن كردند و مدت عمر چهل و هشت سال بود و مدّت حكومتش نه سال و او را يازده پسر بود .\r\nپسر او اباقا خان كه بعد از پدر ، به فرمان عمش قبلاى قاآن [ اباقا خان 
  ] ، به تاريخ رمضان سنهء ثلاث و ستّين و ستّمائه پادشاه شد و نام او بر عنوان احكام نوشتند و مدار ملكش بر سونجاق نويان بود و در آن‌وقت بركه خان حاكم دشت قبچاق شد ، شاه‌زاده بوقا را با سپاه گران به جنگ ايران فرستاد و برادر خود يشمت را ، اباقا خان ، با لشكرى آراسته به دفع او روان كرد و در بيستم صفر سنهء اربع و ستّين و ستّمائه جنگ كرده ، شكست بر لشكر دشت افتاد و چون اين خبر به بركه خان رسيد ، به نفس خود عازم ايران شد و از دربند گذشته ، در كنار آب كر « 1 » بيامد و چون مجال گذشتن نبود ، عازم تفليس شد تا از پول بگذرد . در راه به زحمت قولنج درگذشت و سپاهش منهزم گشته ، بازگشتند . و در سنه ستّ و ستين و ستّمائه ، مسعود بيگ بن محمود يلواج بخارى از الوس جغتاى به جاسوسى به رسم رسالت به تبريز رفت و بر بالاى تمام امراى آنجا نشست و چون مراجعت كرد به اباقا خان عرضه داشتند كه او پيغام از\r\n\r\n\r\n","description":"","footnote":"\r\n( 1 ) . متن : كرسا .\r\n","page_name":" 184 ","page_number":248},
  {"content":"\r\n\r\nالوس جغتاى به خفيه به توكدر جغتاى كه در گرجستان بود ، آورد تا به اتفاق به جنگ تو آيند . اباقا در عقب او كس فرستاد ، او را درنيافتند ، بدين سبب امير شيرامون را به جنگ شاه‌زاده توكدر فرستاد و در شوال سنهء سبع و ستّين و ستّمائه موافق ييلان‌ييل غافل بر سر توكدر رانده او را دستگير كردند و بدين واسطه ميان شاهزادگان الوس جغتاى و اباقا مخالفت افتاد . بعد از آن براق خان از جيحون عبور كرده متوجه شد و چون اباقا خان واقف گشت لشكرها جمع آورده ، بعد از يك سال در ذى الحجهء سنهء ثمان و ستين و ستّمائه موافق قوىييل اتفاق جنگ افتاد و لشكر براق منهزم شد و در عشرين ذى الحجه سنهء ثلاث و سبعين و ستّمائه موافق سيچقان‌ييل امير ارغون آقا - كه مدّت سى سال حكومت ايران كرده بود - در شهر طوس درگذشت . و در سنهء ثمانين و ستّمائه ، موافق ايت‌ييل منگو تيمور به فرمان برادرش اباقا خان به جنگ شام رفت و در حدود حمص در ماه رجب جنگ كردند و ظفر ، شاميان را شد و شاه‌زاده منگو تيمور شكسته به بغداد رفت و در آن‌وقت اباقا خان در بغداد بود ؛ خواست كه بدان انتقام متوجه شام گردد و چون مصلحت نديد عزيمت همدان نمود و در آنجا به تاريخ ذى الحجهء سنهء ثمانين و ستّمائه ، در اثناى طويى كه وزيرش خواجه شمس الدين محمد صاحب ديوان كرده بود ، درگذشت . مدّت سلطنتش هفت سال و سه ماه بود و در سادس محرم سنهء احدى و ثمانين و ستّمائه ، منگو تيمور كه ارشد آن تخمه بود وفات يافت .\r\n\r\n[ احمد خان تكودار 
  ]\r\nبن هلاگو خان كه سعادت اسلام دريافته بود ، بعد از وفات برادر هوس پادشاهى كرد و او از ارغون پسر اباقاآن كه پدرش در زمان حيات خود ولايات خراسان به دو تفويض كرده بود و لشكر بسيار داشت متوهّم بود ، حيلت كرده ارغون را به بهانهء عزا به اردو حاضر گردانيد و در كار خانى سخن گفتند . ارغون از مرگ منگو تيمور واقف نبود . رجوع به حضور او كرد . احمد خان عهدهء او به خود گرفت . ارغون به ناچار رضا داد و در ربيع الاول سنهء احدى و ثمانين و ستّمائه ، موافق قوىييل در اله‌تاق ، احمد خان به پادشاهى نشست و وزارت برقرار به خواجه شمس الدين\r\n\r\n","description":"","footnote":"","page_name":" 185 ","page_number":249},
  {"content":"\r\n\r\nمحمد صاحب ديوان مقرّر كرد . بعد از مدّتى ارغون خان با احمد خان مخالفت ورزيد و جمعى از شاه‌زادگان متفق شدند . احمد خان لشكر بياراست و به قصد ارغون خان متوجه خراسان شد و در دامغان غارت و قتل‌عام كرد . ارغون قوت مقاومت نداشت . در قلعهء كلات متحصن شد . احمد خان ، اليناق را كه داماد او بود بفرستاد و ارغون را استمالت داده به دل‌خوشى بيرون آورد و پيش او برد . اليناق در خفيه با احمد خان در قتل ارغون خان مبالغه نمود . او مسموع نداشت و ارغون را محبوس كرده به اليناق سپرد و عزيمت اردو كرد و در غيبت او امير بوقاى ، چينگ سانگ و جمعى از هواخواهان ارغون متفق شده ، او را به شب از حبس بيرون آوردند و بر سر اليناق و احمد خانيان شبيخون برده ، ايشان را به قتل آوردند و چون احمد خان از احوال اليناق خبردار شد بگريخت و به‌طرف قزوين رفت و در ظاهر قزوين به اميرتولاى تيمور - [ كه 
  ] از امراى ارغون بود - رسيد . او را با پسران به قتل آورد و از آنجا راه گردانيده تا حدود سر او هيچ‌جا آرام نگرفت . در آنجا لشكريان ارغون او را بشناختند و دستگير كرده پيش ارغون بردند و ارغون او را به قتل آورد و مدّت سلطنتش دو سال بود .\r\n\r\nذكر ارغون خان بن اباقا خان\r\nكه بعد از عم به پادشاهى نشست و خواجه شمس الدين محمد صاحب ديوان را به تهمت آن‌كه اباقا خان را زهر داده بود 64 ، در ظاهر اهر « 1 » از ولايت تبريز به قتل آورد [ و در آن‌وقت امير بوقاى و امير توركتاى از دشت خزر با سپاه گران به جنگ ايران آمدند « 2 » 
  ] . ارغون خان ، طغاجار و جمعى از امرا را به جنگ ايشان به‌طرف قراباغ فرستاد و امير چوپان سلدوز را در عقب ايشان روان كرد و در ربيع الآخر سنهء ثمان و ثمانين و ستّمائه جنگ كردند و امير چوپان در آنجا مردىها نمود و لشكر اوزبك\r\n\r\n\r\n","description":"","footnote":"\r\n( 1 ) . متن : ابهر .\r\n( 2 ) . مطالب داخل [ 
  ] در تاريخ گزيده چنين آمده است : « از دشت خزر از پيش امير تغتاى امير بولتاى با سپاهى گران به جنگ ايران آمد » .\r\n","page_name":" 186 ","page_number":250},
  {"content":"\r\n\r\nمنهزم شد و ارغون خان در ربيع الاول « 1 » سنهء تسعين و ستّمائه در قراباغ اران درگذشت و او را نزديك سجاس در كوه تبرزير به قرب مزار متبرك قيدار پيغامبر - على نبينا و عليه الصلاة و السلام - به دخمه‌اى كه از براى او ترتيب كرده بودند ، دفن كردند 65 و حوالى آن را قرق ساختند و آن موضع به قرق ارغون مشهور است . مدّت سلطنتش هفت سال بود .\r\n\r\nگيخاتو خان بن اباقا خان\r\nدر زمان سلطنت برادر در روم بود و چون بعد از وفات او از روم بيامد و او را بر تخت نشاندند . امير سنكوتور بن ايلكان نويان را كه از امراى بزرگ بود با لشكرى گران و بعضى از خواتين و ديگر امرا به جانب اران فرستاد و خود به جهت دفع جمعى از ياغيان باز به حدود روم رفت و زمستان آنجا بود و آن مهم كفايت كرده ، بازگشت و به تبريز آمد و گيخاتو در مباشرت افراط كردى و ذكور و اناث فرق نكردى و در وقت وفات ارغون خان ، اتابك افراسياب فضلوى در لرستان خروج كرد . و گيخاتو در بذل وجود مبالغت مىنمود ، چنان‌كه محصول مملكت به همت او وفا نمىكرد و در سنهء ثلاث و تسعين و ستّمائه خواست كه در ايران به شيوهء ختا ، چاو روان كند 66 و چون تدبيرش خطا بود ، ميسر نشد و فتنهء عظيم پديد آمد . در اثناى آن حال بايدو خان بن طراغاى بن هلاگو خان خروج كرد و امرا و اركان دولت گيخاتو ، به سبب حركات ناپسنديده كه ازو صادر مىشد 67 بد بودند ، طرف بايدو گرفتند و چون بايدو قوّت گرفت در بغداد محمد سكورجى « 2 » را بكشت كه حاكم آنجا بود و از آنجا متوجه تبريز شد و در شهور سنهء اربع و تسعين و ستّمائه او را آگاهى دادند كه بعضى از امرا به بايدو خان اتفاق كرده‌اند ، غدر خواهند كرد . بعضى از آن امرا كه حاضر بودند ، ايشان را در اران بگرفت و بند كرده ، در قلعه محبوس داشت . بعد از آن امراى ديگر بوقا و طغاجار را به حدود بغداد به محاربهء بايدو خان فرستاد و در\r\n\r\n\r\n","description":"","footnote":"\r\n( 1 ) . متن : صفر .\r\n( 2 ) . متن : شكرجى .\r\n","page_name":" 187 ","page_number":251},
  {"content":"\r\n\r\nعقب ايشان با لشكر روانه شد . امرا كه در بند بودند ، گريخته به اران رفتند و ميان بوقا و طغاجار اختلاف افتاد . بوقا جريده بازگشت و در موضع سمرخاتون از حدود تبريز به گيخاتو رسيد و احوال مخالفت لشكريان با او گفت و او از غدر ايشان انديشه كرد و لشكرها جمع كرده رو به اران نهاد . امرا كه آنجا بودند او را گرفته در شهور سنهء اربع و تسعين و ستّمائه به قتل آوردند . مدّت سلطنتش سه سال و هفت ماه بود .\r\n\r\nذكر بايدو خان بن طراغاى بن هلاگو خان\r\nكه چون از آن حال آگاه شد به جانب تبريز آمد و در آنجا بعضى از امراى بزرگ را به قتل آورد و در هشتم جمادى الاول سنهء اربع و تسعين و ستّمائه ، موافق قوىييل ، در اوجان بر تخت نشست و غازان خان كه پدرش ارغون خان بود ، او را حكومت خراسان داده بود ، متابعت نكرد و از آنجا لشكر كشيده متوجه بايدو شد . بايدو نيز لشكر آراسته در مقابل آمد و محاربهء عظيم واقع شد . بعد از آن هريكى با ده سوار در ميان هردو صف به‌هم رسيدند و فرود آمده در باب صلح سخن گفتند و قرار بر آن شد كه ولايت عراق عرب و دياربكر و آذربايجان و ارّان و ارمن و گرجستان و روم بايدو را باشد و عراق عجم و فارس و خراسان و خوزستان و لرستان و آن حدود غازان خان را بود و بر اين جمله عهد بستند . غازان خان معاودت نموده به دماوند آمد و در ماه ذى القعده ، با لشكر آراسته بازگشت و امير نوروز را پيش فرستاد و به سعى امير نوروز و خواجه احمد خالدى ، طغاجار نويان و ديگر امراى بايدو خان روى به خدمت غازان خان نهادند . اول كسى كه به لشكر غازان خان ملحق شد ، امير چوپان بود . بايدو چون از اين معنى واقف شد ، هزيمت نمود . غازان خان در عقب او لشكر فرستاد و از نخجوان او را گرفته به تبريز آوردند و در آنجا بكشتند . مدت حكومتش هشت ماه بود .\r\n\r\n","description":"","footnote":"","page_name":" 188 ","page_number":252},
  {"content":"\r\n\r\n\r\nغازان بن ارغون خان\r\nكه در سلخ ذى الحجهء سنهء اربع و تسعين و ستّمائه موافق بيچين‌ييل ، در سن بيست و پنج سالگى بر تخت خانى نشست و حق سبحانه تعالى او را به شرف اسلام مشرف گردانيد و از نتيجهء عدل و مهابت و كرم و شوكت او تمام مغول كه در ايران‌زمين بودند مسلمان شدند و اهل اسلام به اعتقاد تمام او را دوست داشتندى و در عهد او تاريخ خانى كه ديوانيان ايران بدان حساب مىكنند ، در سنهء احدى و سبع مائه موافق بارس‌ييل وضع كردند .\r\nچون بر سرير مملكت ممكّن گشت ، طغاجار را به حكومت روم فرستاد و امير نوروز را كه مدار مملكت بر او بود به خراسان نامزد كرد . در آن ولا شاهزادگان سوكاى و ارسلان با غازان خان ياغى شدند 68 و غازان خان به جنگ ايشان رفت و ارسلان را دستگير كرده به قتل آورد و چون غازان خان مخالفت ايشان را از حيلهء طغاجار مىدانست ، بعد از فراغ كار ايشان خرمنچى « 1 » را به روم نامزد كرد و به اميران روم يرليغ فرستاد تا طغاجار را به ياسا رسانيدند . و امرا كه در روم بودند ، بعد از مدّتى ، با غازان خان مخالف شدند و غازان خان امير قتلق شاه را در تاريخ سنهء ستّ و تسعين و ستّمائه با لشكرى بفرستاد تا ايشان را مطيع و منقاد گردانيد و هم در آن سال وزارت را بعد از قتل خواجه جمال الدين دستجردى باز به خواجه احمد خالدى داد و او بدعت قبچور از ولايت برداشت و رسم تمغا بنهاد . و خواجه صدر الدين ، به جهت آن‌كه امير نوروز و برادر او به غايت صاحب وجود و صاحب اختيار بودند ، اختيارى نداشت . پيش غازان خان بدگويى امير نوروز كرد كه او با سلطان مصر اتفاق كرده ، قصد ايران در خاطر دارد و به حيله و تزوير ، اين معنى در خاطر سلطان بنشاند . سلطان برادر نوروز را حاضر كرده يرغو پرسيد و چون گناهى ثابت نشد ، خواجه صدر الدين تزوير كرده خطى از زبان برادرش نوروز به غدر سلطان نوشته بود و در مستى در قبترغهء « 2 » او نهاده ، گفت : « او را بكاويد » . چون\r\n\r\n\r\n","description":"","footnote":"\r\n( 1 ) . متن : جرمجى .\r\n( 2 ) . جامع التواريخ : قابتورقاى ؛ سنگلاخ : قابتورغاى .\r\n","page_name":" 189 ","page_number":253},
  {"content":"\r\n\r\nكاويدند آن ظاهر شد . بدين‌واسطه او را با جميع متعلقان در راه بغداد به ياسا رسانيدند و قتلقشاه را به گرفتن امير نوروز به خراسان فرستاد .\r\nنوروز چون از اين معنى خبردار شد ، پناه به ملك فخر الدين كرت برد . ملك عهد كرد كه تا زنده باشد او را نسپارد . چون قتلقشاه به در هرات رسيد ملك غدر كرده او را به دو سپرد و قتلقشاه او را در ظاهر هرات به قتل رسانيد و بعد از آن غازان خان برادر خود سلطان محمد را به حكومت خراسان فرستاد و خود عازم دمشق شد و چون به حدود دمشق رسيد ، در ثالث عشرين ربيع الاول سنهء تسع و تسعين ستمائه جنگ كردند . ظفر ايرانيان را شد 69 و از آنجا بازگشت و در سال ديگر لشكر فرستاد و چون كارى نتوانستند كرد بازگرديدند و باز سال ديگر امراى بزرگ را با سپاه گران بفرستاد جنگ كردند ؛ غازانيان شكسته شدند و امير چوپان سعى و كوشش بسيار نمود تا ايشان را از آسيب دشمن نگاه داشت و از آنجا شكسته و خراب پيش غازان خان آمدند . غازان چون صورت حال مشاهده نمود و قوت مقاومت نداشت از غصّه رنجور شد و از اين اندوه در عاشر شوال سنهء ثلاث و سبعمائه موافق لوىييل به حدود قزوين به جوار حق پيوست و او را از آنجا به تبريز بردند و در گنبدى كه خود ساخته و به شنب‌غازان مشهور است دفن كردند ، پادشاهان مغول را پيش از او قبر آشكارا نبود و مدّت سلطنتش هشت سال و نه ماه و مدت عمرش سى و سه سال بود .\r\n\r\n[ ذكر الجايتو 
  ]\r\nبرادر [ ش 
  ] الجايتو سلطان محمد خدابنده چون خبر فوت برادر بشنيد 70 از خراسان متوجه تبريز شد و در خامس عشر ذى الحجّهء سنهء ثلاث و سبعمائه ، موافق لوى ييل در سن بيست و سه سالگى ، بر تخت خانى نشست و از ميامن عدل و احسان او ابواب عدل و استقامت گشاده گشت و در روز چهارشنبه هشتم ذى القعده سنهء اربع و سبعمائه موافق ايت‌ييل فرزند دلبند و جگرگوشهء ارجمندش سلطان ابو سعيد در\r\n\r\n","description":"","footnote":"","page_name":" 190 ","page_number":254},
  {"content":"\r\n\r\nييلاق مايين - كه از توابع طارم است - متولد گشت و در شوال سنهء اثنى عشر و سبعمائه متوجه شام گشت و قلعهء رحبه را محاصره كرد و به صلح بازگرديد . در آن وقت شاه‌زادگان الوس جغتاى به خراسان تاخت كردند و غارت كرده بازگشتند و سلطان ابو سعيد بهادر را به حكومت خراسان نامزد كرد و امير سونج را به اتابكى و امير الامرايى تعيين كرد و امرا و اركان دولت ، هريك پسرى يا برادرى ملازم كردند و الجايتو سلطان در شب عيد رمضان سنهء ستّ عشر و سبعمائه وفات يافت و در گنبد ابواب البر ، كه در قلعهء سلطانيه ساخته بود ، دفن كردند . مدّت سلطنتش دوازده سال و نه ماه و مدّت حيات سى و پنج سال و نه ماه بود و از آثار او شهر و قلعه سلطانيه است كه بنا كرده .\r\n\r\nابو سعيد خان بن الجايتو\r\nچون خبر وفات پدرش به خراسان رسيد با امير سونج عزيمت عراق كرد و چون به عراق رسيد به تاريخ صفر سنهء سبع عشر و سبعمائه موافق ايت‌ئيل در سن سيزده سالگى بر تخت خانى نشست و رسم و آيين پدر در دادگسترى و رعيّت‌پرورى تازه گردانيد و در آن‌وقت اكرنجى و قورمشى كه از قوم كراييت بودند به امير چوپان مخالف شدند و سلطان طرف امير چوپان داشت ، بدان سبب ايشان عصيان نموده ، با سپاه گران از نخجوان متوجه سلطان شدند و در موضع زنگان‌رود با لشكر سلطان مقابله نموده ، اتفاق محاربه افتاد و سلطان باوجود صغر سن سبقت نموده ، پيش از همه در ميدان راند تا امرا به سبب شجاعت او قوىدل شدند و ايشان را به‌هم برشكستند و تمامت را طعمهء ضرغام بلا و كشتهء صمصام فنا گردانيدند و بدين سبب ، به تاريخ عشرين رجب سنهء تسع عشر و سبعمائه ، لقب بهادرى اضافهء اسم سلطان گشت و چون در اوايل دولت به سن درنيامده بود ، مدار مملكت بر امير چوپان سلدوز بود ، چنانچه بر او از جهاندارى نامى بيش نبود و در سنهء خمس و عشرين و سبعمائه امير چوپان از راه گرجستان به بلاد اوزبك خان رفت و غارت\r\n\r\n","description":"","footnote":"","page_name":" 191 ","page_number":255},
  {"content":"\r\n\r\nبسيار كرده ، به تعجيل بازگشت و دمشق خواجه پسر خود را در پاى تخت گذاشته ، خود به ضبط خراسان رفت و چون بدانجا رسيد ، پسر خرد خود را حسن با لشكرى به غزنين فرستاد و حسن در آن ولايت غارت و قتل‌عام كرد و در مزار سلطان غازى محمود سبكتكين بىرسمىها به تقديم رسانيد . لاجرم حق سبحانه و تعالى در خاطر پادشاه اسلام ، الهام كرد كه به تدارك ايشان مشغول شود و در شب پنجم شوال سنهء سبع عشرين و سبعمائه به تدبير طغان و تاش تيمور آوازه انداختند كه چوپان را در خراسان به فرمان سلطان به ياسا رسانيدند و سرش را بدين جانب فرستادند . اتفاقا سرى چند از قطّاع الطريق كردستان آورده بودند ، در زمان ، خانه بر دمشق خواجه حصار كردند و چون روز شد او را گرفته به قتل آوردند . سرش از دروازهء سلطانيّه بياويختند و چون يرليغ به خراسان پيش امرا فرستادند تا چوپان را در آنجا به قتل آورند و بعضى از امراى خراسان با چوپان متفق شدند و حسن پسرش تدبير انديشيد كه از امراى ابو سعيد بهادر خان هركه در اينجا هست « 1 » ، همه را بايد كشت و سرهاشان پيش سلطان بايد فرستاد و ضبط ممالك كرد . با شاه‌زادگان الوس جغتاى طريق ايلى و خدمتگارى سپرد « 2 » تا مددكار ما باشند و به تدريج پادشاهى ايران ، ما را بود .\r\nچوپان به سخن او التفات نكرد و به قوت دولت مغرور بود و به اتفاق امرا لشكر آماده داشته ، متوجه عراق شد و ابو سعيد بهادر خان نيز از سلطانيه با لشكر فراوان عازم او شد و چون به ولايت قزوين رسيد ، چنانچه ميان ايشان يك روزه راه بيش نماند ، امرا و لشكر كه پيش چوپان بودند از او روگردان شده ، پيش سلطان آمدند .\r\nچوپان بگريخت و [ به 
  ] طرف ملك غياث الدين كرت روانه شد و با هفده مرد بدانجا رسيد . ملك غياث الدين با او عهد كرد و عادت پدر و برادر در نقض عهد و شكستن پيمان بجاى آورد و در محرم سنهء ثمان و عشرين و سبعمائه او را با پسرش جلو خان بكشت و سر ايشان پيش سلطان فرستاد و اولاد و اتباعش متفرق شدند ، از آن جمله\r\n\r\n\r\n","description":"","footnote":"\r\n( 1 ) . متن : نيست .\r\n( 2 ) . متن : سپردن .\r\n","page_name":" 192 ","page_number":256},
  {"content":"\r\n\r\nتيمورتاش كه حاكم روم بود ، گريخته به مصر رفت و آنجا كشته شد و سلطان بعد از امير چوپان شيخ حسن بن سنكوتور بن ايلكان بن آقبوقا جلاير را كه پدر سلطان اويس بود به امير الامرايى مقرر فرمود و چون سلطان را با بغداد خاتون دختر امير چوپان كه زن شيخ حسن بود تعلقى پيدا شد و از شيخ حسن بستد و بعد از آن بغداد خاتون در هروقت پيش سلطان بدگويى او مىكرد و خاطر سلطان از او بگرديد و خواست تا شيخ حسن را به قتل آورد ، اما چون مادرش عمهء سلطان بود از براى خاطر از سر قتل شيخ حسن بگذشت و او را رانده به قلعهء كماخ فرستاد و سلطان در سلطانيه تابستان و زمستان در بغداد يا قراباغ ارّان ييلاق و قشلاق كردى و او را با ارباب فضل و هنر و شعر و خط ميلى تمام بود و خط را به غايت خوش نوشتى .\r\nاستادش خواجه عبد اللّه صيرفى بود و سلطان در اول حال متوجه بغداد شد و چون در راه ، آوازهء حركت اوزبك از دربند قبچاق شنيد ، عنان توجه به صوب قراباغ ارّان معطوف فرمود و قريب سه ماه در آنجا توقف نمود و در اواخر ربيع الاول سنهء ستّ و ثلاثين و سبعمائه موافق سيچقان‌ييل در بيلقان به جوار رحمت حق پيوست و او را به سلطانيه بردند و در عمارتى كه ساخته بود - به شهريارك مشهور است - دفن كردند . مدّت عمرش سى و دو سال بود و نوزده سال پادشاهى كرد و گويند چون سلطان ابو سعيد ، دلشاد خاتون دختر امير دمشق خواجه را كه پيش عمهء خود بغداد خاتون مىبود ، بديد و خاطرش مايل او شد و به نكاح درآورد و با او محبتى تمام داشت و چندان ملتفت به بغداد خاتون نمىشد ، بغداد خاتون از اين رشك ، سلطان را زهر داد .\r\n\r\n[ ارپه خان 
  ]\r\nچون از نسل ابو سعيد خان كسى نماند ، ارپه خان كه از نسل اريق‌بوكا بن تولى بود در آن‌وقت كه سلطان ابو سعيد خان در خراسان بود ، او از توران‌زمين پيش سلطان آمده بود و ملازم گشته امرا اتفاق نموده او را به خانى برداشتند و چون بر\r\n\r\n","description":"","footnote":"","page_name":" 193 ","page_number":257},
  {"content":"\r\n\r\nتخت سلطنت نشست ، بغداد خاتون را - كه به قصد سلطان ابو سعيد متهم بود - بكشت . و على پادشاه پسر جيجك نويان اويرات - كه طغايى سلطان ابو سعيد بود - در آن‌وقت در جانب دربند تاشى خاتون بود ، چون خبر وفات سلطان و جلوس ارپه خان بشنيد به غايت متغيّر شد و با اقوام اويرات مشورت كرد و گفت بدانيد كه ارپه هرچند از نژاد تولى خان است ، چون با قبايل اويرات و اولاد تنگزنويان سوابق عداوت دارد مصلحت ما نيست كه او پادشاه شود . بنابراين موسى را كه از نسل بايدو خان بود در بغداد ، به خانى برداشتند و از آنجا هزاره‌هاى مغول را - كه يورت ايشان در آن نواحى بود - گردآورد و لشكر ترتيب داده ، متوجه ارپه خان شد و چون ارپه خان از اين فتنه خبر يافت سپاهى انبوه بياراست و روى به ايشان نهاد و در صحراى جغاتو به‌هم رسيدند و بيشتر امراى ارپه خان از او روگردان شده به موسى خان پيوستند كه ميل خاطر مردم به نژاد هلاگو بيش بود ، بدين سبب شكست بر لشكر ارپه خان افتاد و ارپه خان و غياث الدين محمد وزير هردو به قتل آمدند و بعد از وفات سلطان ابو سعيد تا آخر سلطنت ارپه خان هفت ماه و كسرى بود .\r\n\r\n[ موسى خان 
  ]\r\nموسى خان بن على بن بايدو خان كه بعد از كشته شدن ارپه خان در شوال سنهء ست و ثلاثين و سبعمائه در اوجان بر تخت خانى نشست و در آن‌حال امير شيخ حسن در كماخ بود . از روم و گرج با لشكر گران متوجه او شد و در موضع نوشهر به هم رسيدند . على پادشاه پيش امير شيخ حسن فرستاد كه ميان ما و امير سابقهء محبت و دوستى مؤكّد است ، مصلحت آن مىبينم كه در وقت جنگ ، امير با نزديكان خود از معركه كنارى گيرد و محمد خان و موسى خان را به‌هم بگذارد تا پيدا شود كه ظفر كه را خواهد بود . امير شيخ حسن اين رأى را صواب دانست و با دو هزار مرد اعتمادى بر پشته‌اى رفت كه مشرف بر جنگ‌گاه بود و لشكر از جانبين گورگه فروكوفتند و آتشن پيكار برافروختند و لشكر گرج و روم بشكست و موسى\r\n\r\n","description":"","footnote":"","page_name":" 194 ","page_number":258},
  {"content":"\r\n\r\nخان و لشكر اويرات از عقب او براندند . على پادشاه چون ديد كه سپاه مخالف به كلى پشت دادند ، به فراغ خاطر به كنار آبى فرود آمد و سلاح باز كرده به وضو ساختن مشغول شد . امير شيخ حسن چون اين حال مشاهده كرد با سواران آسوده از آن پشته فروريخت و خون على پادشاه با خاك برآميخت . چون خبر اين واقعه به موسى خان رسيد ، رو هزيمت آورد و محمد خان كه گريخته بود بازگشت و به شيخ حسن پيوست و امير شيخ حسن ، قراچين را كه راه نيابت او داشت با امير اكرنج - كه از ايغور بود - به تكامشى موسى خان فرستاد و خود به تبريز آمد .\r\n\r\n[ محمد خان 
  ]\r\nمحمد بن يولقتلغ بن امير تيمور بن انبارجى بن منگو تيمور بن هلاگو خان « 1 » كه بعد از كشته شدن على پادشاه ، در اواخر رجب سنهء ست و ثلاثين و سبعمائه ، در اوجان بر تخت خانى نشست و شيخ حسن نويان جلاير بزرگ به ضبط و نسق مملكت مشغول شد و پير حسين نبيرهء امير چوپان سلدوز را به سلطانيه فرستاد و دلشاد خاتون دختر دمشق خواجه كه حرم ابو سعيد خان بود در عقد نكاح او درآورد .\r\n\r\n[ طغاى تيمور 
  ]\r\nطغاى تيمور كه در مازندران بود و چون اكرنج از عقب موسى خان رفته بود ، به سبب مخالفتى كه ميان او و قراچين واقع شده به سلطانيه پيش پيرحسين رفت كه اغلان خاتون دختر برادرش در نكاح او بود و چون بدانجا رسيد با پير « 2 » حسين عزيمت خراسان كرد و به اتفاق امرا ، طغاى تيمور را به خانى برداشتند و در خراسان سكه و خطبه به نام او مقرّر شد و اقوام مغول را كه در خراسان بودند ، جمع آورده ، روى به تبريز نهادند . چون به حدود آذربايجان رسيدند ، موسى خان با اقوام اويرات به ايشان پيوست و عهد كردند كه اگر ظفر يابند ، خراسان طغاى تيمور را\r\n\r\n\r\n","description":"","footnote":"\r\n( 1 ) . س : محمد بن تاجو ابن و جين بن هلاگو خان . اصلاح براساس مطلع سعدين ، ج 1 ، ص 131 .\r\n( 2 ) . س : امير .\r\n","page_name":" 195 ","page_number":259},
  {"content":"\r\n\r\nباشد و عراق و آذربايجان ، موسى خان را و چون محمد خان و امير شيخ حسن بزرگ از اين مواضعه آگاهى يافتند با لشكر آراسته روى به جنگ نهادند و در صحراى گرمه رود به‌هم رسيدند و اتفاق جنگ افتاد و لشكر محمد خان ظفر يافت و موسى خان را به دست آورده ، سرش برداشتند و طغاى تيمور گريخته به خراسان رفت و شيخ حسن كوچك پسر تيمورتاش بن امير چوپان كه در روم بود از آنجا لشكر جمع آورده ، متوجه تبريز شد و چون محمد خان و شيخ حسن بزرگ از اين معنى خبردار شدند ، لشكر جمع آوردند و به راه نخجوان پيش بازرفتند و چون از دو طرف به‌هم رسيدند ، جنگ درپيوست . محمد خان كشته شد و شيخ حسن بزرگ شكسته ، بگريخت و به‌طرف تبريز رفت و چون شيخ حسن كوچك به نزديك تبريز رفت ، شيخ [ حسن 
  ] بزرگ از آنجا گريخته ، به سلطانيه رفت .\r\n\r\nساتى بيگ دختر سلطان محمد الجايتو\r\nچون شيخ حسن كوچك به تبريز فرود آمد در آنجا از چوپانيان شانزده نفر پيش او جمع آمدند و كنگاج كردند كه ما را پادشاهى بايد از نسل هلاگو خان . امراى هزاره گفتند ساتى بيگ خواهر ابو سعيد خان نشسته است . چون از نسل هلاگو پسر نمانده ، تخت و ملك ميراث اوست و ساتى بيگ را به خانى برداشتند و ساتى بيگ لشكر ترتيب داده ، متوجه سلطانيه شد و شيخ حسن بزرگ نيز به انقياد پيش آمد و خانى او را گردن نهاد و شيخ حسن كوچك ، شيخ حسن بزرگ را كنار گرفته صلح كردند و مقرر چنان‌كه اين زمستان شيخ حسن بزرگ در سلطانيه باشد و ساتى بيگ به قراباغ رود ، اول بهار جمع آمده قرلتاى كنند و راه هركس معين گردد . و چون بهار شد طغاى تيمور بار ديگر لشكر جمع آورده ، متوجه تبريز شد . چون شيخ حسن بزرگ خبردار شد پيش‌واز رفت و در ساوه به‌هم رسيدند و شيخ حسن بزرگ پيشكش‌ها كشيده ، با طغاى تيمور انقياد نمود و از آنجا متوجه سلطانيه شد و چون شيخ حسن كوچك خبردار شد ، او نيز لشكر آراسته با ساتى بيگ روى به جنگ آورد و در صحراى مراغه\r\n\r\n","description":"","footnote":"","page_name":" 196 ","page_number":260},
  {"content":"\r\n\r\nآن دو لشكر به‌هم رسيدند . طغاى [ تيمور 
  ] بىمشورت شيخ حسن بزرگ ، اكرنج بيگى كه دايهء سلطان ابو سعيد بود ، پيش شيخ [ حسن 
  ] كوچك فرستاده كه : « ميان پدر ما و امير چوپان دوستى قديم است و در آن‌وقت كه حكم يرليغ رفته بود تا پدرم سودىگون را از ميان بردارند و امير چوپان مانع آن حادثه شد و ما را آن حقوق فراموش نيست و امروز بدين واسطه روا نمىدارم قصد خانهء چوپانيان كردن ، مصلحت آن است كه مادهء مخالفت از ميان برخيزد » .\r\nشيخ حسن كوچك چون پيغام بشنيد به غايت خرّم شد و گفت : « هرچه پادشاه جهان فرمايد صلاح دين و دولت و سپاه و رعيت باشد » . و اكرنج بيگى را با كسانى كه با او همراه بودند ، نوازش نمود و خلعت‌هاى فاخر پوشانيد و با اكرنج بيگى در خلوت گفت كه : « پادشاه را زمين‌بوس از من برسان و بگو كه مرا در اين مملكت اختيار كلى هست ، اما از طرف شيخ حسن بزرگ - كه داماد ماست و اگرچه از او كارى برنمىآيد - ايمن نيستيم . مصلحت آن است كه پادشاه طغاى تيمور ما را به رفع و قمع او رخصت دهد تا او را از ميان برداريم و چون كار او ساخته باشيم ، ساتى بيگ و دلشاد را به پادشاه دهيم و ما كمر بندگى بر ميان جان بنديم و ملازم كرياس عالى باشيم » .\r\nچون اكرنج بيگى از آنجا بازگشت و اين پيغام‌هاى مموّه مجوّف به طغاى تيمور رسانيد ، پادشاه طمع در مصاهرت دختر الجايتو خان كرد و او را به مواعيد پسنديده مستظهر گردانيده ، جواب برحسب دلخواه فرستاد و از وى بدين مقدمات عهد و پيمان جست .\r\nشيخ حسن كوچك پيغام داد كه : « در اين مصلحت ثابت‌قدميم ، وظيفه آن است كه از براى تأكيد اين عهد به خط شريف خود وثيقت‌نامه‌اى بنويسند كه چوپانيان بايد كه قصد اولاد ايلكان كنند و شيخ حسن بزرگ را با قوم و تبع از ميان بردارند و امارت الوس و نيابت سلطنت آن چوپانيان را باشد » . چون ايلچى به تبليغ رسالت اقدام نمود ، طغاى تيمور را سوداى دو خاتون ، ساتى بيگ و دلشاد خاتون ، در دماغ\r\n\r\n","description":"","footnote":"","page_name":" 197 ","page_number":261},
  {"content":"\r\n\r\nمتمكن شده بود . از عاقبت نانديشيد و به خط طغاى تيمور بن سودىگون و به دست معتمدى پيش شيخ حسن كوچك فرستاد و شيخ حسن آن مكتوب برداشت و به اتفاق پيرحسين و امير على پيلتن سوار شدند و به كنار لشكرگاه شيخ حسن جلاير رفتند و يكى را از خواص او طلب داشته ، مكتوب به دو داد و گفت برو بگو كه :\r\n« شيخ حسن تيمورتاش ايستاده است و زمين‌بوس مىرساند و مىگويد هرچند شيخ حسن آقا از ما كناره مىجويد و بيگانه را كه در اين مملكت حق ندارد و خصم خاندان هلاگو خان است ، در اين الوس راه داده و هزار تومان به وى و لشكر وى خرج كرده و امروز در اداى خدمات پسنديدهء او اين خط نوشته است ؛ اگرچه امير ، ما را حاسد و عدوى خود مىداند ما اين غدر صريح در حق او روا نداشتيم و او را آگاهى داديم تا از كار خود خبردار باشد » .\r\nو شيخ حسن كوچك خرّم و خنده‌زنان به لشكرگاه خود بازگشت و سلاح جنگ از خود باز كرد و با كسان خود گفت : « به حمد اللّه كه كار جنگ يك‌سو شد و فتنهء طغاى تيمور فرونشست » . لشكريانش گفتند : « امروز چهار ماه است تا اين سپاه كارسازى جنگ مىكنند و قرار آن است كه على الصباح چارشنبه برهم زنند ، چگونه شود كه ناگاه فتنه و آشوب به يك‌بار منقطع شود » . شيخ حسن [ كوچك 
  ] گفت : « هم امشب شما را اين معنى معلوم شود » . و چون پيغام و نامه به شيخ حسن بزرگ رسيد ، دودش بسر برآمد و از روى نهاليچه برجست و در حال لشكر را گفت تا در سلاح شدند و جازم و آگاه گشتند و كس فرستاد و ارغون شاه را - كه نايب طغاى تيمور بود - بخواند و آن كاغذ پيش او انداخت . چون ارغون آن را مطالعه فرمود ، امير شيخ حسن سؤال كرد : « كه خط پادشاه هست ؟ » گفت : « هست » ، پس گفت : « من در حق او چه بد كرده‌ام كه اين غدّار بىانصاف دربارهء من چنين شرى مىسگالد و قصد خاندان من مىكند ؟ »\r\nچون ارغون شاه را در اين مصلحت آگاهى نداده بودند ، به زانو درآمد و زبان به ذكر اخلاص امير شيخ حسن بگشاد و گفت : « زينهار ! كه مرا از اين خبرى نيست و همانا اين بازى فرزين‌بندى است از منصوبهء شيخ حسن تيمورتاش ؛ چه پادشاه مرد\r\n\r\n","description":"","footnote":"","page_name":" 198 ","page_number":262},
  {"content":"\r\n\r\nمغول ساده است و هنوز بر كيد و مكر چوپانيان واقف نيست . اگر امير رخصت فرمايد ما به تمامى لشكر خراسان پيش تو جان‌ها فدا كنيم و بكوشيم تا چوپانيان را براندازيم » .\r\nامير شيخ حسن بزرگ چون اين سخن مردانهء عاقلانه استماع كرد ، گفت :\r\n« رحمت بر اصل تو باد » ، و او را در كنار گرفت و گفت : « تو نبيرهء ارغون بزرگى و او از حكم منگو قاآن حاكم تمامت الوس هلاگو خان بود و در يرليغ هلاگو خان ذكر كرده بود ، شاهزادگان هلاگو اغل ، به تدبير امير ارغون كار كنند . از تو چنين وفا و مروّت خيزد ، تو اين مكتوب را بردار و پيش آن غدّار برو و بگو روا باشد كه بىسابقهء عداوتى چنين قصدى در حق من انديشى » .\r\nارغون شاه پيش طغاى تيمور آمد و او را از آن حال خبر كرد و مكتوب به دو داد .\r\nطغاى تيمور گفت : « صورت مكر و تذوير امير شيخ حسن كوچك به من نموده بودند ، اما بدين غايت باور نمىداشتم تا در حق خود مشاهده كردم . اكنون چون از دو مركب پياده مانديم ، اقامت مصلحت نيست » . شبانگاه اسبان زين كرده ، روى به هزيمت نهاد و به‌طرف خراسان روانه شد و چون به استراباد رسيد ، بعد از چندگاه سربداران - كه پس از وفات سلطان ابو سعيد در سبزوار خروج كرده بودند - ايشان را دعوت انقياد كرد ، به ظاهر تلقّى نموده ، به خدمت او آمدند و چون به اندرون بارگاه درآمدند بر سر شيلان ، تبرزينى بر كلهء او زدند و او را بكشتند و تمامى اردو و مملكت مازندران را به تاراج دادند و چون طغاى تيمور از ظاهر مراغه - كه مخيّم لشكر بود - در شب گريخته متوجه خراسان شد ، صباح ، امير شيخ حسن بزرگ با امرا به لشكرگاه چوپانيان پيش ساتى بيگ درآمد و دست شاه‌زاده ساتى بيگ را بوسه داده ، عذرخواهى نمود و به اتفاق روى به اوجان نهاده ، لشكر را اجازت دادند . چون سوار شدند ساتى بيگ و شيخ حسن بزرگ پهلوى يكديگر مىرفتند و شيخ حسن كوچك از پيش و كنار به طريق يساولان مىرفت و چون به اوجان رسيدند ، ساتى بيگ نزول كرد و شيخ حسن بزرگ در دو فرسنگى اوجان فرود آمد و بعضى از امرا متوجه تبريز شدند .\r\n\r\n","description":"","footnote":"","page_name":" 199 ","page_number":263},
  {"content":"\r\n\r\nدر اين ولا امير شيخ حسن كوچك مخالفت نموده بر ساتى بيگ بيرون آمد و اردويش به غارت داد و او را از پادشاهى معزول كرد و شخصى سليمان نام را گفت كه از نژاد هلاگو خان است ، و اللّه اعلم .\r\n\r\n[ سليمان خان 
  ]\r\nسليمان خان بن محمد بن يشمت « 1 » بن هلاگو خان ، كه امير كوچك او را به خانى برگزيده بر تخت نشاند و شاه‌زاده ساتى بيگ را به حكم استيلا به زنى با او داد و از آنجا متوجه تبريز شدند و امير حسن بزرگ به بغداد رفت و آنجا متمكن شد و اقامت نمود . پس از او از نسل چنگيز خان در ايران ، خان نماند . پس هركس در شهرى حاكم شد ، مگر انوشيروان خان .\r\n\r\nگفتار در ذكر خانانى كه از نسل چنگيز خان در ممالك توران حكومت كرده‌اند\r\nپادشاهان چنگيز نژاد كه در الوس جغتاى بر تخت خانى نشسته‌اند سى و دو تن‌اند .\r\n[ بيت 
  ]\r\n كه چنگيز خان را دوم پور بود * پدر را از او ديده پرنور بود \r\nو او پادشاهى صاحب‌شوكت ، عالىهمت ، كيوان رفعت ، بهرام‌صولت بود .\r\n[ نظم 
  ]\r\n فلك رتبت و آفتاب اقتدار * جهاندار دريادل و كامكار\r\nگه بزم ، جودش ز خواهش فزون * گه رزم ، شير ژيانش زبون \r\nو چون چنگيز خان قسمت مملكت توران‌زمين را تا كنار جيحون كه وسط است ميان توران و ايران نامزد اين فرزند ارجمند كرد و او را با مملكت و سپاهى كه ارزانى\r\n\r\n\r\n","description":"","footnote":"\r\n( 1 ) . متن : سكنه .\r\n","page_name":" 200 ","page_number":264},
  {"content":"\r\n\r\nداشته بود به قراجار نويان - كه از ابناى اعمام او بود - سپرد و سفارش بسيار فرمود كه چنگيز خان را از مبداء حال باز ، پشت استظهار در هركار به امداد و اعتضاد اين كامكار ، قوى بود .\r\n[ بيت 
  ]\r\n به آن نامور بد قوى پشت شاه * كه هم كاردان بود هم نيك‌خواه \r\nو جغتاى خان برحسب وصيّت پدر ، بىمشورت و استصواب مشاراليه ، در هيچ باب شروع نفرمودى و كوكب مرادش جز از افق اختيار آن خديو نامدار طلوع ننمودى .\r\nبيت « 1 »\r\n به هركار از او خواستى ياورى * اگر صلح بودى و گر داورى \r\nلاجرم از ميامن ترشح و تربيت كاردان روشن‌روان ، جغتاى خان در كمال كياست و فرزانگى و وفور جلادت و مردانگى يگانه روزگار و سرآمده سلاطين هر ديار گشت .\r\nبيت\r\n چو آموزگارش فريدون بود * از آن پرهنر بىهنر چون بود \r\nو مستقر سرير سلطنت جغتاى خان بيش باليغ بود و باليغ شهر را گويند .\r\nنظم\r\n ز آمو زمين تا در نايمان * ورا داده بد شاه چنگيز خان\r\nولى بيش باليغ بدش تختگاه * بدان جايگه داشت گنج و سپاه \r\nو در اقامت مراسم يرغو و ياساق اهتمام تمام داشت و در رعايت دقايق آن مبالغه واجب دانسته ، هيچ نكته‌اى فرونگذاشتى تا به حيثيّتى كه حكم كرده بود كه در فصل بهار و تابستان كسى در آب ننشيند و دست در جوى نشويد و به ظروف زر و نقره آب از جوى برندارد و جامهء شسته در صحرا بازنيفكند كه در زعم ايشان\r\n\r\n\r\n","description":"","footnote":"\r\n( 1 ) . متن : نظم .\r\n","page_name":" 201 ","page_number":265},
  {"content":"\r\n\r\nاست كه اين افعال موجب زيادتى رعد و برق است و در مواضع و منازل ايشان از اوّل بهار تا آخر تابستان اكثر اوقات باران بارد و تصاعد رعد تا به حدى بود كه از شدّت صداى آن  يَجْعَلُونَ أَصابِعَهُمْ فِي آذانِهِمْ مِنَ الصَّواعِقِ حَذَرَ الْمَوْتِ  « 1 » و تتابع برق تا به غايتى كه  يَكادُ الْبَرْقُ يَخْطَفُ أَبْصارَهُمْ كُلَّما أَضاءَ لَهُمْ مَشَوْا فِيهِ  « 2 » در تمهيد قواعد سياست و مهابت به‌نوعى مبالغه مىنمود كه از نواحى و حوالى لشكر جرّارش هيچ راه گذرى را به طلايه و پاس احتياج نبودى و پيوسته از نتايج حسن تدبير ، امير قراچار با اگتاى خان طريق محامده و ملطفه به نوعى مىسپرد كه علاقهء اخوّت و و داد به مرتبهء يگانگى انجاميده ، برادران بيشتر اوقات باهم مىبودند و بساط زندگانى به اقدام نشاط و كامرانى مىپيمودند و از ساز كامكارى نواى :\r\nبيت\r\n بيا تا از در دولت درآييم * چو دولت خوش درآمد خوش برآييم \r\nبه گوش هوش مىشنودند و از بركت اتفاق ايشان كار دولت و امور مملكت اتساق و انتظام يافت و رسوم خانى و قواعد جهانبانى استمرار و استحكام پذيرفت .\r\nبيت\r\n پذيرفت از يمن آن اهتمام * رسوم قوانين خانى نظام \r\nو جغتاى خان به عيش و شكار به غايت مشغوف بود و اكثر روزگارشان به آن مصروف و امير قراجار نويان به تدبير مهمات سلطنت و جهاندارى قيام نمودى و مصالح رعايا و لشكرى بر وجه احسن كفايت فرمودى .\r\nبيت\r\n شد از عدل آن سرور كاردان * رعيّت غنى لشكرى كامران \r\n\r\n[ خروج محمود تارابى 
  ]\r\nو از بدايع وقايع و غرايب امور كه در آن عهد روى نمود ، خروج محمود تارابى 71\r\n\r\n\r\n","description":"","footnote":"\r\n( 1 ) . بقره / 19 .\r\n( 2 ) . بقره / 20 .\r\n","page_name":" 202 ","page_number":266},
  {"content":"\r\n\r\nبود كه در شهور سنهء ثلثين و ستّمائه در تاراب - كه ديهى است در سه فرسخى بخارا - آغاز شيد و زرّاقى نهاد .\r\nبيت\r\n صوفى نهاد دام و سر حقّه باز كرد * بنياد مكر با فلك حقّه باز كرد \r\nو به تزوير طريق زهد و عبادت پيش گرفته ، دعوى آن كرد كه : « جنّيان پيش من مىآيند و از فرمان من تجاوز نمىنمايند » . و چون اين سخن در ذهن عام افتاد ، هركه را مرضى مزمن از صرع و غير آن بود رو به او نهاد و به حسب اتفاق يك دو كس را خداى تعالى صحت بخشيد . اين معنى موجب زيادتى شهرت او شد و خلق بسيار از اطراف توجه نموده ، مريد و ملازم او گشتند و روزبه‌روز غلبه زيادت مىشد ، چنان‌كه داروغا و امرا كه در بخارا بودند از او متوهّم شدند و خبر به خجند پيش صاحب يلواج فرستادند و خود به صورت اخلاص و اعتقاد به ديدن شيخ رفتند و التماس نمودند كه بركت قدم او به شهر هم رسد و بدين بهانه او را از تاراب بيرون آورده ، متوجه شهر شدند ، به عزم آن‌كه چون به سر پلى برسند كه در آن راه است كار او بسازند و خاطر از آن بپردازند ، همانا تارابى به فراست چيزى از آن دريافت و چون به نزديك آن پل رسيد ، با داروغا گفت : « انديشهء باطل از دماغ بيرون كن و اگر نه بىآن‌كه دست آدمىزاد در ميان باشد چشم‌هاى تو را از سر بيرون كشند » .\r\nداروغا و امرا قصدى كه در خاطر داشتند با كسى نگفته بودند ، از آن سخن بترسيدند و آن قصد به امضا نرسانيدند و تارابى به سلامت به شهر درآمد و به خانهء خود فرود آمد و چندان غلبه رو به منزل او نهادند كه اصلا مجال درآمدن و برون شدن نبود و چون ازدحام از حد مىگذشت و مردم بىتبركى بازنمىگشتند ، شيخ جهت تسلّى مخلصان ، زمان‌زمان به بام برمىآمد و قدرى آب به دهان مىگرفت و بر سر ايشان مىپاشيد و به هركه قطره‌اى از آن مىرسيد خرسند و خوشدل بازمىگشت و داروغا و امرا هرچند خواستند كه فرصتى يابند و او را از راه بردارند ، از غايت كثرت عوام كه از اطراف و جوانب آن خانه و محله را فروگرفته بودند ، قطعا ميسّر نشد و\r\n\r\n","description":"","footnote":"","page_name":" 203 ","page_number":267},
  {"content":"\r\n\r\nچون تارابى آگاه گشت كه امرا قصد او دارند ، دزديده تنها از درى بيرون آمد و اسبى ايستاده بود ، روان برنشست و به تعجيل بتاخت تا تلّ ابا حفض و بر سر آن پشته بايستاد و چون مردم را خبر شد كه شيخ به يك پرواز از خانه پريده است تا تل ابا حفض ، خلق را ماسكه نماند و تمامت اهل شهر رو به بيرون نهادند و پيش او جمع شدند .\r\nشامگاه با جماعت گفت كه : « اى طالبان حق ، توقف و انتظار تا به كى ؛ روى زمين از بىدينان پاك مىبايد ساخت » . هركس را آنچه ميسر شد از سلاح و تير و چوب برداشتند و شيخ را به شهر درآوردند و داروغا و امرا بگريختند ، روز ديگر جمعه بود . خطبه به نام شيخ بخواندند و ائمه و اكابر بخارا را همه حاضر كردند . بعضى از ايشان را بكشت و بعضى را اهانت كرد و رنود و اوباش را استمالت داد و گفت از براى ما سلاح از غيب مىرسد و در آن حال كاروانى از جانب شيراز بيامد و چهار خروار شمشير بياوردند و آن نيز سبب اعتقاد مردم شد و بگفت تا از خانه‌هاى امرا خيمه‌ها و خرگاه‌ها با اسباب و آلات آن بياوردند و بزدند و به حشمتى تمام بنشست و لشكر ترتيب داد و اوباش و اجلاف به خانه‌هاى متموّلان درمىرفتند و هرچه مىخواستند برمىداشتند و پيش تارابى مىآوردند ، بر لشكر تفرقه مىكرد . از آن جانب داروغا و امرا كه بيرون رفته بودند ، از نواحى ولايات سپاهى انبوه از مغول جمع كردند و روى به شهر آوردند و شيخ نيز با اتباع و اشياع آهنگ جنگ كرده ، بيرون رفت و چون لشكر از هرطرف صف كشيدند ، سپاه مغول به واسطهء آوازهء كرامات شيخ ، جنگ به جد نمىكردند ، امّا تير قضايى بر مقتل تارابى آمد و بيفتاد و جان بداد ، چنان‌كه كسى واقف حال او نشد . چه در آن هنگام بادى سخت و غبارى عظيم برخاست ، چنانچه مردم يكديگر را نمىديدند و لشكر مغول آن را حمل بر كرامات شيخ كردند و روى از جنگ برتافتند و اتباع تارابى از پى ايشان روان گشتند و قريب ده هزار كس كشته شد و چون از قتل و تاراج بازگشتند و تارابى را نيافتند ، گفتند شيخ غيبتى فرموده است تا وقت بازآمدن او ، برادرانش محمد و على قايم\r\n\r\n","description":"","footnote":"","page_name":" 204 ","page_number":268},
  {"content":"\r\n\r\nمقام او باشند و برقرار عوام و اوباش كمر متابعت ايشان بسته ، دست برآوردند و هرچه مىخواستند مىكردند .\r\nو چون خبرى كه امراى بخارا فرستاده بودند به خجند رسيد ، يلواج ، صورت حال عرضه داشت امير قراجارنويان كرد و برحسب فرمان او ، ايلدر نويان و چكين قورچى با لشكرى گران عازم دفع اين فتنه شدند و بعد از هفته‌اى - كه اين گمراهان تسلط يافته بودند و دست افساد برآورده - لشكر به ظاهر بخارا رسيد . برادران تارابى با تمامت اتباع و اشياع باز بيرون آمده ، صف كشيدند و جنگ درپيوستند و كم و بيش بيست هزار آدمى به قتل آمد و برادران تارابى نيست گشتند و بقيّة السّيف آن بىباكان هريك به سوراخى گريختند و آن آشوب فرونشست و ليكن لشكر مغول دندان طمع به غارت و برده تيز كرده بودند ، خواستند تا از نو دست‌بردى به اهل بخارا نمايند . لطف الهى فريادرسى فرمود و جمعى بزرگان به انواع خدمت پيش آمده ، از كلانتران سپاه درخواست نمودند كه قتل و غارت چندان موقوف دارند كه صورت واقعه عرضه داشت امير قراجارنويان كنند . به هرچه فرمان صادر گردد كار بند شوند . امراى لشكر به اميد آن‌كه جواب البتّه بر وفق توره خواهد آمد ، خدمتى بستند و دست از خرابى بازداشتند و چون عرضه داشت به عرض آن نويين مرحمت‌گستر رسيد ، قلم عفو بر جريمهء اهل بخارا كشيد . يرليغ به نفاذ پيوست كه لشكر بازگردد و اصلا متعرض قتل و تاراج نشود و از ميامن كفايت و حمايت آن نويين نامدار ، اهالى بخارا و نواحى هم از شر و فساد تارابيان و هم از قتل و تاراج لشكريان خلاص يافتند .\r\nبيت\r\n زهى مملكت را ز هر بد پناه * پناه سپاه و نكوخواه شاه \r\n\r\n[ خانان حاكم در توران 
  ]\r\nچون مدّت حيات جغتاى خان به آخر كشيد و مزاجش از حال صحّت\r\n\r\n","description":"","footnote":"","page_name":" 205 ","page_number":269},
  {"content":"\r\n\r\nو استقامت بگرديد امير قراجار نويان را وصى ساخت و فرزندان را به او سپرد . خانهء اميد از مرادات دنيوى بپرداخت و به هفت ماه پيش از اگتا قاآن در ذى القعدهء سنهء ثمان و ثلاثين و ستّمائه موافق اودئيل از اين سراى فانى رحلت كرد .\r\nبيت\r\n بر هيچ آدمى اجل ابقا نمىكند * سلطان مرگ هيچ محابا نمىكند \r\nو بعد از وفات او ، نويين مشار اليه برقرار معهود ، به ضبط و نسق امور مملكت و سلطنت و كفايت مصالح و مهمّات جمهور خلايق از لشكرى و رعيّت به نوعى قيام مىنمود كه مزيدى بر آن متصوّر نبود .\r\nبيت\r\n داده عدل جور سوزش داد عالم‌پرورى * در زمانش هم رعيّت خوشدل و هم لشكرى \r\nرايت امن‌وامان را در ممالك برافراشت و بر در و ايوان گيتى نقش نيكويى نگاشت .\r\n\r\nقرا هلاگو خان بن مامكان بن جغتاى خان\r\nكه چون بعد از وفات جغتاى چند سال بگذشت قراجارنويان او را به خانى برگزيد و سرير سلطنت به جلوس او زينت بخشيد .\r\nنظم\r\n سر تخت خانى ز نو شد بلند * به آن شاه فرزانهء ارجمند\r\nجهاندار پيل‌افكن شيردل * ز ابر كفش گشته دريا خجل \r\n\r\nيسون منكه بن جغتاى خان\r\nكه برحسب اشارت گيوك خان كه\r\nبيت\r\n پسر تا بود چون نبيره كلاه * به سر برنهد برنشيند به گاه \r\nقراجارنويان ، قراهلاگو را عزل كرد و او را به تاريخ شعبان سنهء ثلاث و اربعين و\r\n\r\n","description":"","footnote":"","page_name":" 206 ","page_number":270},
  {"content":"\r\n\r\nستّمائه ، موافق ايت‌ئيل بر تخت نشاند و چون او درگذشت نويين مشار اليه ، باز قراهلاگو را بر تخت خانى نصب فرمود ، چنانچه راى صايب او بود .\r\nبيت\r\n آب اقبالش به جوى بخت بازآمد دگر * بر سرير پادشاهى سرفراز آمد دگر \r\nدر آن ولا به تاريخ سنهء اثنى و خمسين و ستّمائه ، موافق توشقان‌ييل ، مرغ روح قراجارنويان قفس شكست و از اين وحشت‌زار ناپايدار رخت بربست .\r\n[ نظم 
  ]\r\n دريغ آن خديو رعيت‌نواز * قراجارنويان گردن‌فراز\r\nبسى دور بايد كه چرخ ظفر * برآرد چو او آفتاب دگر \r\nمدّت عمرش هشتاد و نه سال بود .\r\n\r\nارغنه خاتون دختر ارتق‌بوكه بن تولى خان\r\nكه بعد از وفات شوهرش قراهلاگو خان ، مباركشاه پسرش كوچك بود ، از قبل او متصدى امر سلطنت گشت و او خاتونى بود به غايت صاحب وقار نيكوكار . به جانب مسلمانان ميلى تمام داشت و در رعايت و حمايت ايشان هيچ دقيقه‌اى مهمل نمىگذاشت .\r\n\r\nآلغو بن پايدار بن جغتاى خان\r\nو او سرورى بود خوب‌صورت ، نيكوسيرت . فروغ طلعتش غيرت ماه و خورشيد و شكوه سلطنتش ناسخ آيين فريدون و جمشيد .\r\n[ نظم 
  ]\r\n خديو جوانبخت فرخ‌لقا * معلّى سرير مظفرلوا\r\nبه فرق و قدم زيب تاج و سرير * ز دست و دلش بحر و كان در نفير \r\nو در اوايل حال ميان او و ارتق‌بوكه ابن تولى موافقت و مصادقتى تمام بود و در آن مدت كه تخت قراقرم بر ارتق‌بوكه قرار گرفته بود ،\r\n\r\n","description":"","footnote":"","page_name":" 207 ","page_number":271},
  {"content":"\r\n\r\nنظم\r\n بفرمود تا نامدار آلغو * كه از پايدار جغاد آيد او\r\nشتابان بود با سپاه بزرگ * به مردى نگهدارد اقليم ترك \r\nو چون آلغو به الوس جغتاى آمد ، لشكر از هر طرف رو به او نهاد و به اندك زمانى سپاه بسيار پيش او جمع شد . شوكت و مكنتى تمام حاصل شد و خزاينى كه از ايران زمين به اردوى بزرگ مىفرستادند ، تصرف نمود . ميان او [ و 
  ] ارتق‌بوكه ، مخالفت افتاد و به مقابله و مقاتله انجاميد و نوبت اول كه ارتق‌بوكه به عزم رزم او سپاه كشيد و جنگ واقع شد ، شكست به‌طرف آلغو افتاد و چون ارتق‌بوكه بازگرديد ، آلغو به ترتيب سپاه مشغول شد و امير ايجل بن قراجارنويان لشكرها جمع آورده ، به او ملحق شد و چون الوس جغتاى بر او جمع آمده ، متوجه به جنگ ارتق‌بوكه شد و او نيز با سپاهى تمام روى به جنگ و دفع آلغو نهاد و چون لشكر جانبين به‌هم رسيدند و صف كشيدند ، آلغو در اين نوبت به نفس خود حمله كرد و دستبردى نمود كه پاى ثبات مخالفان از جاى برفت و ارتق‌بوكه با لشكرش پشت بركرده روى به گريز نهاد و مسعود بيگ پسر صاحب يلواج بخارى كه به وزارت ارتق‌بوكه موسوم بود به خدمت آلغو شتافت و به شرف پاىبوس سرافرازى يافته ، ملحوظ نظر عنايت گشت و چون آلغو مظفر و كامكار به الوس بازآمد ، در اواخر شهور سنهء ثمان و خمسين و ستّمائه موافق قوىييل در الماليغ بر تخت خانى نشست و ارغنه دختر ارتق‌بوكه را به حبالهء خود درآورد و مدّت چهار سال در سلطنت و كامرانى بگذرانيد و از او دو پسر ماند دوبا و قيان و بعد از آن وديعت حيات به قابض ارواح سپرد .\r\nبيت\r\n نيافروخت در پيكرى شمع جان * كه نفشاند باد فنا ناگهان \r\n\r\nمباركشاه بن قراهلاگو\r\nچون به سن تميز رسيد به معاونت امير ايجل بن قراجارنويان برلاس ، در شهور\r\n\r\n","description":"","footnote":"","page_name":" 208 ","page_number":272},
  {"content":"\r\n\r\nسنهء اثنى و ستين و ستمائه موافق اودايل ، آلغو را از ميان برداشته به استقلال به خانى نشست و او خانى بود نيك‌نهاد كم‌آزار و سلطانى بسيار حلم بردبار .\r\nنظم\r\n بدان‌گونه خانى ز مادر نزاد * حليم و كم‌آزار و نيكونهاد\r\nدر ايام او فتنه نگشاد دم * نگشت از ستم خاطر كس دژم \r\nالوس جغتاى در ايام سلطنتش از ميامن ضبط و شهامت ايجل‌نويان به غايت خوش بود و آبادان و خلايق در سايهء حمايت و رعايت او مرفّه و شادمان .\r\nبيت\r\n لشكرى آسوده بودند و رعيّت بىگزند * بازوى دولت قوى شد رايت نصرت بلند \r\n\r\nبراق خان بن ييسو قرا بن مامكان « 1 » بن جغتاى خان\r\n[ نظم 
  ]\r\n كه از كان امكان چنان گوهرى * ز خانان و كيهان چو او سرورى\r\nبه هر عهد نايد ز دوران پديد * در كينه را خنجرش بد كليد \r\nو در اوايل شهور سنهء ثلاث و ستين و ستّمائه موافق بارس‌ييل به اتفاق شاه‌زادگان و امرا و خواتين ، خانى برو قرار گرفت و بر تخت پادشاهى نشست و ايجل‌نويان او را كاسه داشت و تمامى امرا و شاه‌زادگان نه بار زانو زدند و در زمان او امير ايجل به‌طرف آذربايجان پيش توكدر اغل رفت و چون براق خان بر سرير خانى متمكن گشت ، ميان او و قيدو خان بن غازى اغل بن اگتا قاآن مخالفت افتاد و بعد از منازعت بسيار از جانبين مصالحت جستند و عهد و پيمان بستند ، مقرر بر آن‌كه :\r\nنظم\r\n به يارى قيدو سپاه براق * بگيرد خراسان و ملك عراق\r\nكه ايران‌زمين تختگاهى نكوست * سزاوار ييلاق و قشلاق اوست \r\n\r\n\r\n","description":"","footnote":"\r\n( 1 ) . متن : كامكار .\r\n","page_name":" 209 ","page_number":273},
  {"content":"\r\n\r\nو براق خان در شهور سنهء ست و ستين و ستّمائه موافق ييلان‌ييل ، مسعود بيگ را به رسم رسالت پيش اباقا خان - كه در آن زمان پادشاه تخت ايران شده بود - فرستاد تا به‌حسب ظاهر ، اساس مصادقت و دوستى نهد و قصدش آن بود كه بر كيفيّت اوضاع آن ممالك و چگونگى طرق و مسالك واقف گردد و توكدر برادر براق و امير ايجل را نهفته از توجه لشكر جغتاى « 1 » آگاهى دهد و مسعود بيگ روانه شد و به هر منزل رعايت حزم [ مى 
  ] نمود و دو سر اسب به معتمدى مىگذاشت و مىگذشت و چون آوازهء توجه او به تبريز رسيد ، شمس الدين صاحب ديوان به استقبال مبادرت نموده ، پيش او پياده شد . مسعود بيگ از روى افسوس و استحقار گفت : « صاحب ديوان تويى ، نامت ز نشان خوشتر » . صاحب ديوان به‌هم برآمد ، اما لب به جواب نگشاد و چون مسعود بيگ به پاى تخت رسيد به بالاى تمامت امراى ديوان نشست ، و چون از اوضاع اركان دولت اثر بدگمانى در حق خود تفرس نمود ، روز سيوم مراجعت ، گوش گذار اباقا خان كرد و از كرياس بيرون آمد و بىتوقف روى به راه آورد ، به آن اسبان آسوده كه بازداشته بود چنان براند كه به چهار شبانه‌روز به كنار جيحون رسيد و از آب بگذشت . امراى تبريز چون مسعود بيگ ، روان شد به عرض خان رسانيدند كه : « او به مكر آمده بود ، او را نمىبايست گذاشت كه بازپس رود » . فى الحال جمعى از عقب او فرستادند كه او را بازگردانند ؛ او نه چنان رفته بود كه كسى به او باز رسد ، و چون مسعود بيگ مراجعت نمود و احوال آن‌جانب تقرير كرد ، برق عزم براق ، از سحاب شتاب ، جستن گرفت و با لشكرى گران‌تر از قطرات باران چون رعد غرّان و چون سيل شتابان در شهور سنهء سبع و ستين و ستّمائه موافق ايت‌ييل ،\r\nنظم\r\n به اميد شاهى ز ايران‌زمين * ز جيحون گذر كرد دل پر ز كين\r\nشتابنده راه خراسان گرفت * چنان كار دشوار آسان گرفت \r\nو چون از آب گذشت ، ملك شمس الدين [ محمد بن ابى بكر 
  ] كرت به رسم\r\n\r\n\r\n","description":"","footnote":"\r\n( 1 ) . متن : ختاى .\r\n","page_name":" 210 ","page_number":274},
  {"content":"\r\n\r\nاستقبال استعجال نمود و به دولت پاىبوس خان سرافراز گشته ، ميان و زبان به خدمتگارى و ثناگسترى ببست .\r\nبيت\r\n كزين پس سر تخت شاهى تراست * در اين مملكت هرچه خواهى تراست \r\nو در آن‌وقت متصدّى ايالت خراسان ، شاهزاده تبشين اغل و ارغون آقا بودند و چون لشكر براق خان روى توجه به صوب نيشابور آورد :\r\nنظم\r\n به شهزاده تبشين اغل بازخورد * ز خيل و سپاهش برآورد گرد\r\nوى و مير ارغون به سوى عراق * نهادند رو از نهيب براق \r\nو لشكريان براق خان دست تسلط و استيلا دراز كرده ، تمامى خراسان در حوضهء تسخير درآوردند و طريقى كه معهود ايشان بود ، از سر قدرت به پاى مراد بسپردند و خراسان مدّت يك سال در تحت فرمان براق خان بماند و چون اباقا خان اين خبر بشنيد به غير از آنكه خود با مجموع لشكر به عزم دفع اين حادثه روى به خراسان نهد ، چارهء ديگر نديد .\r\nنظم\r\n اباقا چو شد آگه از كار او * برانگيخت لشكر به پيكار او\r\nچو آمد شتابان به آن سوى رى * رسيدند تبشين و ارغون به وى \r\nو از آنجا متوجه صوب هرات شد و در جلگاى هرات به موضع آب سياه به قرب اشكوان ، سپاه اباقا خان و براق خان به‌هم رسيدند و از هردو طرف صف‌ها بر آراسته ، گورگه فروكوفتند . دلاوران رزم‌آزماى به باد حمله ، آتش پيكار برافروختند .\r\nبراق خان از ميمنه لشكر خود درآمد و ميسرهء لشكر مخالف - كه در مقابل او بود - در هم شكست ، براند و نزديك شد كه لشكر اباقا خان تمام از هم بريزد . سنتاىنويان ايغور از جقران پياده شد و بر صندلى نشست و گفت : « هركس كه امروز پاى ثبات نگيرد ، من او را چه گويم ، خداى داند و روان چنگيز خان ، اما اينجا جان را در خواهم باخت » .\r\n\r\n","description":"","footnote":"","page_name":" 211 ","page_number":275},
  {"content":"\r\n\r\nاز اين سخن لشكريان را سكونى حاصل آمد و باز حمله آوردند و اباقا خان به نفس خود در ميان معركه راند و مرغاول - كه از بهادران لشكر براق خان بود - كشته شد و از جانبين كوششى نمودند كه تا مريخ به تيغ‌گذارى موسوم است ، چنان كارزارى نكرده بود و چون شب درآمد براق عزيمت ماوراء النهر كرد و چون به بخارا رسيد به اظهار شعار اسلام فايض گشت و او را سلطان غياث الدين لقب نهادند و بعد از چند روز عارضهء افلاجى بر او طارى شد ، چنان‌كه به محفّه آمد شد فرمودى و در اواخر شهور سنهء ثمان و ستّين و ستّمائه موافق قوىييل ، پيش قايدو خان رفت و به تجرّع شربتى كه از دست ساقى مكر قايدو خان چشيد ، درگذشت . مدّت پادشاهيش شش سال بود .\r\nرباعى\r\n در گردش اين سپهر ناپيدا غور * جامى است كه جمله را چشانند به دور\r\nنوبت چو رسد عربده نتوان كردن * با ساقى اين بزم كه دور است نه جور \r\nو از او چهار پسر ماند بيگ تيمور و دوا و بوريا و هولادا .\r\n\r\nبيكسى خان بن شيرامون\r\nكه پيرامون سرادق جلالش فلك به ادب گشتى و آفتاب از ساحت كرياس سلطنتش به حرمت گذشتى .\r\nنظم\r\n خديو پسنديده اخلاق بود * به فرمان‌دهى در جهان طاق بود\r\nنظيرش نديده جهان جز به خواب * سرافراز و دريا دل و كامياب \r\n\r\nتوقتيمور خان پسر قدامى\r\nنبيرهء مامكان بن جغتاى خان و او پادشاه بود به استحقاق منصب خانى موصوف و همت بلندش بر احياى مراسم دادگسترى مصروف .\r\n\r\n","description":"","footnote":"","page_name":" 212 ","page_number":276},
  {"content":"\r\n\r\nنظم\r\n چو شد تخت فرماندهى جاى او * نبودى به جز راستى راى او\r\nشد از عدل او كشور آراسته * ستم همچو عمر عدو كاسته \r\n\r\nچيچن خان بن براق خان\r\nو او پادشاهى بود كامكار ، رفيع مقدار و خسروى سرير جهانبانى و افسر كامرانى را شايسته و سزاوار .\r\nنظم\r\n فلك رفعتى درخور تاج و تخت * خديو قوى راى فيروز بخت\r\nدر ايام شاهى همه داد كرد * به داد و دهش كشور آباد كرد \r\nو با النگير نويان بن امير ايجل به يسون عهدنامهء سابق بيعت نمود و راه و رسم پدران بر او مقرر شد و مدت سى سال در فرماندهى و كامرانى روزگار گذرانيد و به حسن تدبير النگير نويان ، الوس جغتاى را آبادان داشته ، هركس را به مرادى كه داشت مىرسانيد .\r\nبيت\r\n از آن نامجو كس مرادى نخواست * كه در دم نشد كار خواهنده راست \r\nآخر الامر ،\r\n[ مصراع 
  ]\r\n « دمى چند بشمرد و ناچيز شد » . \r\n\r\nكونجك خان پسر دوا خان\r\nشهريارى كه نهال اقبالش در موسم خانى ، بهار بهجت و شادمانى شكفانيد و به خاص و عام از نزديك و دور ميوهء شكر آمال و امانى رسانيد .\r\nنظم\r\n خديو خردمند روشن‌ضمير * فروزنده مهر سپهر سرير\r\nز نور جبينش خجل آفتاب * ز شرم كفش غرقه در خوى سحاب \r\n\r\n","description":"","footnote":"","page_name":" 213 ","page_number":277},
  {"content":"\r\n\r\nو چون بر سرير سلطنت ممكّن گشت و ديد كه فرزندان قيدو خان بن غازىاغل بن اگتا قاآن « 1 » از عهدهء كار سلطنت و ضبط مملكت تقضّى نمىتوانند نمود ، سايهء التفات بر الوس و ولايات ايشان انداخت و در تحت تصرف درآورده ، داخل الوس جغتاى ساخت .\r\nبيت\r\n شاه‌باز همتش چون بال همت باز كرد * بحر و بر در سايهء اقبالش آمد بىنبرد \r\n\r\nتاليقو خان پسر بورى\r\nخسروى كه بارقهء سرورى از جبين تمكينش لامع و نيّر اعظم دولت از افق مملكت آرايش ، طالع .\r\nنظم\r\n سپهر بزرگى و مهر مهى * سزاوار ديهيم و فرمان‌دهى\r\nاز ايوان قدرش فلك منظرى * به درگاه جاهش ظفر چاكرى \r\nمدتى بر سرير خانى ، داد جهانبانى داد و از سر قدرت و نهمت ، پاى ستم و دست كرم ببست و بگشاد و در سايهء عدالت او خلايق از بند بيداد ، جسته و رسته زبان و ميان به خدمت و دعا گشاده و بسته .\r\nبيت\r\n گشادند و بستند خلق جهان * به خدمت ميان و به مدحت زبان \r\n\r\nاسن‌بوقا پسر دوا خان\r\nخسروى [ كه 
  ] سايهء چتر معدلتش گرمازدگان تموز بيداد را پناه بود و پيشگاه كرياس دولتش ستم‌ديدگان محنت روزگار را گريزگاه .\r\nنظم\r\n فلك راست رو گشته از هيبتش * پناه خلايق در دولتش\r\nدر ايام او فتنه كوتاه دست * ز سعيش اساس ستم گشته پست \r\n\r\n\r\n","description":"","footnote":"\r\n( 1 ) . دست‌نويس 1 / 1520 : اكداى .\r\n","page_name":" 214 ","page_number":278},
  {"content":"\r\n\r\n\r\nكپك خان پسر دوا خان\r\nسلطانى ستوده خصال و جهانبانى با كمال ابهت و جلال . كار سلطنت و درايت و مهابت او رونقى تمام يافت . آوازهء عدل او در جهان مشهور گشت و شهر بلخ را كه از عهد چنگيز خان خراب بود و نيستان شده ، باز به حال عمارت آورد .\r\nنظم\r\n جم آسمان قدر خورشيد راى * خديو عدو بند كشورگشاى\r\nز شرم كفش ابر گريان شده * ز بيمش دل شير لرزان شده \r\nو از نوادر اخبار كه از آن خان ستوده آثار منقول است آن‌كه روزى به عزم طواف با جمعى از خواص خدم سوار شده ، در صحرايى سير مىفرمود ، استخوانى چند [ از 
  ] آدميان ديد در مغاكى بر ظاهر زمين ريخته ؛ بايستاد و زمانى در آن تأمّل نمود و از ملازمان سؤال كرد كه : « مىدانيد كه اين استخوان‌ها با من چه مىگويند ؟ و هم در جواب گفت كه مظلومى چندند و از من داد مىخواهند » . و همت ملكانه به استكشاف آن گماشته ، امير هزاره‌اى كه آن سرزمين تعلق به او مىگرفت طلب داشت و به تحقيق حال آن استخوان‌ها تكليف فرمود . آن شخص با سردار صده كه آنجا به ايشان خصوصيتى بيشترى داشت همين سبيل سپرد و سردار صده دست در دهه زد كه آنجا يورت ايشان بود تا ظاهر گشت كه به سه سال پيشتر از آن تاريخ ، كاروانى از جانب خراسان به آنجا رسيده بوده است و اين جماعت ايشان را كشته‌اند و مال‌ها برده و بعضى از آن اموال در دست ايشان هنوز باقى است . قهرمان عدالت خان به جمع مال و قيد خونيان فرمان داد و به والى خراسان كس فرستاد تا تفحّص نموده وارثان آن كشتگان را پيدا كرده ، از آن حال آگاهى داد و چون به درگاه معدلت‌پناه آمدند ، مال‌ها با خونيان تسليم ايشان فرمود كردن .\r\nبيت\r\n عدل بين كز غايت انصاف و داد * استخوان مردگان را داد داد \r\nو چون مدّت حياتش سپرى شد او را در قرشى دفن كردند [ و قبه‌اى بر بالاى قبر او برافراختند 
  ] « 1 » .\r\n\r\n\r\n","description":"","footnote":"\r\n( 1 ) . فقط در دست‌نويس 1 / 1520 .\r\n","page_name":" 215 ","page_number":279},
  {"content":"\r\n\r\n\r\nايلچيكداى پسر دوا خان\r\nو او خانى بود خلعت جهاندارى بر قامت استحقاقش برازنده و ذو شوكتى بود اولياى و اعداى مملكت را نوازنده و گدازنده .\r\nنظم\r\n فلك رفعتى آفتاب احتشام * جهان بنده و روزگارش غلام\r\nبدى زهر و ترياق در كين و مهر * به ديدار و مقدار مهر و سپهر \r\n\r\nدوا تيمور خان پسر اوقرا خان\r\nخسروى كه چون به عزم رزم كمر جلادت ببستى ، حصار آسمان بگشادى و در نياز حاجتمندان ببستى .\r\nنظم\r\n خسرو تاج‌بخش چرخ سرير * شاه عالم‌پناه كشورگير\r\nخجل از راى روشنش خورشيد * قهر و لطفش مدار بيم و اميد \r\n\r\nترمشيرين خان پسر دوا خان\r\nو او پادشاهى بود ارجمند و جهاندارى كامل عادل سعادتمند . چهرهء دولت خانى را به گلگونهء سعادت مسلمانى برافروخت و به توفيق ربّانى در اين سراى فانى ، اسباب كامرانى جاودانى اندوخت . الوس جغتاى در ايام خجسته فرجام او به دولت اسلام فايض شد و با وفور تمتعات دنيوى ، موجبات مثوبات اخروى را حايز گشته ، در تمهيد قواعد دين محمدى و تشييد معاقد ملّت احمدى سعى مىنمود و بندگان خداى تعالى در زمان دولت او در عين رفاهيّت بودند .\r\nنظم\r\n چو از نور دل شمع دين برفروخت * در آن بوم بيخ ضلالت به سوخت\r\nالس ميل كردند جمله بدين * بدين شايد ار گويمش آفرين\r\nز فضل خداوند مغفور باد * به باغ جنان شاد و مسرور باد \r\n\r\n","description":"","footnote":"","page_name":" 216 ","page_number":280},
  {"content":"\r\n\r\nو از جملهء وقايعى كه در زمان آن خان عالى مكان واقع شده ، آن است كه لشكر كشيده متوجه هندوستان شد و تا به در دهلى تاخت كرد و چون ظاهر شهر ، معسكر ظفر قرين او گشت ، والى دهلى تحفه‌اى چند به رسم پيشكش با جمعى اكابر و اعيان بيرون فرستاد و از آنجا نهضت نمود و گجرات را نيز تاخت كرد ، سالم و غانم به الوس خود بازگشت و برادرزاده‌اش بوران بن دواتيمور خان بن دوا خان كه از حليهء اسلام عارى بود ، از جته لشكر كشيده ، به تاريخ سنهء ثمان و عشرين و سبعمائه ، در حوالى كش در قوزى منداق ، ترمشيرين خان را به درجهء شهادت رسانيد و او را به قريه‌اى از نواحى سمرقند دفن كردند و او خال « 1 » الجايتو - سلطان محمد خدابنده - بود و بوران هرچند در فرماندهى تمكّنى نداشت ، پس از پادشاه‌زادگان الوس جغتاى و امراى بزرگ آن الوس را مثل دورچى پسر ايلچيكداى « 2 » خان و اتابك و امير جاودو و غيرهما را به تيغ غدر بگذرانيد .\r\n\r\nجنكشو خان\r\nپسر ابوكن‌اغل بود و خان جهان‌پرورى كه داد مظلومان از ظالمان و مراد محرومان و محتاجان به قهر و لطف بستدى و بدادى و گاه كين از چين جبين سياست و مهابتش لرزه بر اندام بهرام خون‌آشام افتادى .\r\nبيت\r\n به رزم اندرون زهر و ترياك سوز * به بزم اندرون ماه گيتىفروز\r\nنمايندهء شب به روز سفيد * گشايندهء گنج پيش اميد \r\n\r\nييسون تيمور خان\r\nبرادر جنكشو خان ، كامكارى چهرهء دولت و رايت سلطنت به راى و رويت افروخته و افراخته . جهاندارى خرمن ظلم و كار مظلومان به سياست و عدالت سوخته و ساخته .\r\n\r\n\r\n","description":"","footnote":"\r\n( 1 ) . متن : خان .\r\n( 2 ) . الف : ايكجيلداى .\r\n","page_name":" 217 ","page_number":281},
  {"content":"\r\n\r\nنظم\r\n مملكت را به راى داده نسق * كار شاهى گرفته زو رونق\r\nافسر از فرق او فراخته سر * تخت را فرّ طلعتش زيور \r\n\r\nعلى سلطان\r\nكه از نسل اگتاى خان بود و بر ييسون تيمور خان خروج كرد و پاى به ناحق و تغلب بر تخت خانى نهاد و خزانهء خان را به غارت داد و عهدنامهء قبل و قاجولى كه به توقيع تومنه خان موشّح بود و چنگيز خان و قراجار نويان تجديد عهد كرده ، خط بر آن نهاده بودند ، عرضهء تلف كرد .\r\nبيت\r\n ستمگر چو شد قهرمان سپاه * شود كار دولت سراسر تباه \r\n\r\nمحمد بن پولاداغل بن كونجك خان بن دوا خان\r\nو او خانى بود به استحقاق ، پادشاهى از سلاطين روزگار ممتاز و در ظلم و عدل در زمان همايون او پيوسته فراز و باز .\r\nنظم\r\n جهاندار عادل كه در عهد او * درآمد دگر آب دولت بجو\r\nخلل‌هاى پيشين تدارك نمود * شب فتنه را عهد او صبح بود \r\n\r\nقزان سلطان بن يسون\r\nكه در شهور سنهء ثلاث و ثلثين و سبعمائه در ماوراء النهر بر تخت خانى نشست و در آن عهد متصدى تخت ايران ، ابو سعيد بهادر خان بود و در تخت ايران سه سال ديگر پادشاهى راند و ديگر خانان چنگيزنژاد كه بعد از ابو سعيد بهادر خان بر تخت ايران سلطنت كردند ، مثل ارپه خان و موسى خان و محمد خان و طغاى تيمور خان و ساتى بيگ دختر سلطان محمد خدابنده ، الجايتو خان و سليمان خان و نوشيروان\r\n\r\n","description":"","footnote":"","page_name":" 218 ","page_number":282},
  {"content":"\r\n\r\nخان ، مجموع معاصر او بودند و منشور آوازهء همايون حضرت صاحب‌قرانى در ايّام پادشاهى قزان سلطان خان به طغراى :\r\nبيت\r\n آمد به وجود و گفت اقبال به بخت * اين است به حق درخور و شايسته تخت \r\nبه مباركى و سعادت موشّح گشت و مضمون :\r\nبيت\r\n بشرى فقد انجز الاقبال ما وعدا * و كوكب النصر فى افق العلا سعدا \r\nبه ادا رسانيد و شرح احوال قزان سلطان خان و ديگر خانان كه بعد از او در الوس جغتاى بوده‌اند ، به ترتيبى كه شمرده مىشود و در اثناى مقالهء اول ، به محل خود خواهد آمد . و مدت سلطنت جغتاى خان و اولاد و اسباطش تا قزان سلطان خان يكصد و نه سال بوده .\r\nبيست و سيوم ، دانشمندچه « 1 » خان از نسل اگتاى قاآن ، او را چون پادشاهى آن الوس ، چون نسبتش به جغتاى خان نمىرسيد « 2 » :\r\nبيت\r\n و ليكن شد از گردش روزگار * به بىراه فرمان ده آن ديار \r\nبيست و چهارم ، بيان قلى خان پسر سورغدواغلن « 3 » بن دوا خان .\r\nبيست و پنجم ، تيمور شاه خان بن ييسون تيمور خان بن ابو كن بن دوا خان .\r\nبيست و ششم ، تغلق تيمور خان بن ايمل خواجه بن دوا خان و بعضى احوال او مفسّر اين شرح‌پذير خواهد گشت و مدفن او الماليغ است ، به قبّه‌اى كه جهت او احداث كرده بودند و به عرف آن ديار مدفن سلاطين را التون مىگويند .\r\nبيست و هفتم ، الياس خواجه پسر تغلق تيمور خان .\r\nبيست و هشتم ، كابل شاه پسر دورچى بن ايلچيكداى « 4 » بن دوا خان .\r\n\r\n\r\n","description":"","footnote":"\r\n( 1 ) . س : دانشمندجه .\r\n( 2 ) . الف : « نمىرسيد » تكرار شده است .\r\n( 3 ) . الف : غدواغل ؛ براساس نسخه بدل‌هاى چاپ اورنبايف اصلاح شد .\r\n( 4 ) . الف : ايكجيلداى .\r\n","page_name":" 219 ","page_number":283},
  {"content":"\r\n\r\nبيست و نهم ، عادل سلطان پسر محمّد خان بن پولاداغل بن كونجك خان بن دوا خان .\r\nسيم ، سيورغتمش خان .\r\nسى و يكم ، سلطان محمود خان بن سيورغتمش خان .\r\n* * * آثار و اخبار چنگيز خان و زنان او و ساير خانان آن دودمان ، چنانچه در تواريخ معتمد عليه ايشان و در تصانيف ديگر نسخ مشهور مسطور است به مطالعه پيوست و بر فحواى آن اطلاع افتاد و از سر اهتمام به جدّ تمام در تحقيق و تفتيش آن شرايط احتياط رعايت كرده شد و خلاصهء همه ، به ترتيبى مناسب ، عبارتى روشن در اين مقدمه ، بر سبيل استطراد گزارش پذيرفت .\r\nو هرچند مقصود كلى از وضع اين مقدمه تحقيق نسب عالى حضرت صاحب‌قرانى است ، در ذكر احوال چنگيز خان و اعقاب او بسطى زياده‌تر اتفاق افتاد ، تا هوشمندان صاحب خبرت ، چون بر مضمون آن واقف شوند ، از مواقف و مآثر حضرت صاحب‌قرانى - كه بعد از اين ذكر كرده خواهد شد - آگاه گردند و به يقين بدانند كه تا منشى ديوان  جَعَلْناكُمْ خَلائِفَ فِي الْأَرْضِ  « 1 » توقيع رفيع  تُؤْتِي الْمُلْكَ مَنْ تَشاءُ  « 2 » بر منشور سعادت سلاطين كامكار مىكشد و مثال اقبال خسروان گردون اقتدار ، به طغراى عالم‌آراى  تُعِزُّ مَنْ تَشاءُ  « 3 » موشّح و محلّى مىگرداند كه در هيچ‌وقت چتر سلطنت و جهانبانى سايه بر فرق صاحب دولتى مثل حضرت صاحب‌قرانى نينداخته و از روى سلطنت و پادشاهى نظير دودمان همايونش - كه مدت جهاندارى و كامكارى آن تا انقراض عالم مستمر و باقى باد - چشم زمانه هرگز به خواب نديده .\r\nچه اكابر مورّخان چون صاحب كامل و ابن كثير و ديگر بزرگان تصريح نموده‌اند و مبالغه فرموده كه در باب جهانگيرى و كشورگشايى و غايت تسلّط و فرمان‌روايى آنچه چنگيز خان را دست داده ، از زمان آدم باز ، هيچ پادشاهى را دست نداده ، با\r\n\r\n\r\n","description":"","footnote":"\r\n( 1 ) . يونس / 14 .\r\n( 2 ) . آل عمران / 26 .\r\n( 3 ) . آل عمران / 26 .\r\n","page_name":" 220 ","page_number":284},
  {"content":"\r\n\r\nوجود اين ممالك كه چنگيز خان به تمام اقوام اتراك و لشكر مغول در آخر به چهار الوس معتبر منقسم شد ، تسخير نموده بود ، با ديگر بلاد و امصار كه فرزندان و نبيرگانش و به زياده از دويست سال به دست آورده بودند ، حضرت صاحب‌قرانى ، به تأييد نصرت يزدانى و وعدهء  إِنَّ جُنْدَنا لَهُمُ الْغالِبُونَ  « 1 » به سپاه يك الوس ، به مدت سى و شش سال مسخر فرمود و فتح چند كشور ديگر چون تمام شام و هندوستان بر آن افزود . و هر شهر و ولايت كه چنگيز خان گرفت نه از ديار اثرى ماند و نه از ديّار خبرى ؛ و آنچه در عهد همايون حضرت صاحب‌قران فتح شد ، از قبضهء اقتدار منازعان و مخالفان به كلى بيرون آمده و در تحت تصرف و فرمان‌روايى گماشتگان حضرتش قرار گرفت ، به نوعى از روزگار سابق به بسيارى خوشتر و آبادان‌تر و ساكنانش ايمن‌تر و شادان گشتند .\r\n[ مصراع 
  ]\r\n « از كجا تا به كجا بىبصرى نتوان كرد » \r\nو اين تفاوتى است كه از راه صورت بينى به‌حسب ظاهر گفته شد و گرنه در اين مقام ، محل ترجيح نصّ صريح  أَ فَنَجْعَلُ الْمُسْلِمِينَ كَالْمُجْرِمِينَ   ما لَكُمْ كَيْفَ تَحْكُمُونَ  « 2 » بس است و برهان رجحان اين دودمان سعادت‌نشان فحواى هدايت افزاى  أَمْ نَجْعَلُ الَّذِينَ آمَنُوا وَ عَمِلُوا الصَّالِحاتِ كَالْمُفْسِدِينَ فِي الْأَرْضِ أَمْ نَجْعَلُ الْمُتَّقِينَ كَالْفُجَّارِ  « 3 » كافى است و الحق فرق بسيار است ، ميان جماعتى كه مقصود ايشان از تفوّق و استيلا ، مجرد اغراض دنيوى و استيفاى لذات فانى اين جهانى باشد و ميان طايفهء دين‌دار ستوده آثار كه قصد ايشان در نصب رايت گيتىنشان رفع اسلام باشد و استحكام ميان مسلمانى ، تقديم مقدمات جهانبانى از براى آن كنند تا تقويت مظهر شرع مصطفوى متمشى گردد و در اعداد اسباب پادشاهى از آن كوشند ، تا تمشيت اوامر و نواهى الهى توانند نمود .\r\nو الحالّه هذه در ربع مسكون هر جا سبزهء امنى دميده يا شكوفهء معدلتى شكفته ،\r\n\r\n\r\n","description":"","footnote":"\r\n( 1 ) . صافات / 173 .\r\n( 2 ) . قلم / 35 .\r\n( 3 ) . ص / 28 .\r\n","page_name":" 221 ","page_number":285},
  {"content":"\r\n\r\nبه يارى تيغ ستم‌سوز ايشان است و در هر گوشه كه شمع جمعيّتى افروخته ، قنديل عبادت‌خانه‌اى درگرفته ، از پرتو راى ايشان است . حق سبحانه و تعالى آفتاب دولت اين خانوادهء مبارك را تا صباح يوم النشور از وصمت زوال نگاه دارد و ميامن روزگار همايونشان به حكم  وَ أَمَّا ما يَنْفَعُ النَّاسَ فَيَمْكُثُ فِي الْأَرْضِ  « 1 » تا ظهور يوم تبدّل الارض غير الارض ، پاينده و مستدام گرداناد .\r\nبيت\r\n در جهان ملك جاودانش باد * خود چنين ملك جاودانش باد \r\nچون مقصود از اثبات و ايراد اين قصص و حكايات - كه مقدمه مشتمل است بر آن تحقيق - نسب حضرت صاحب‌قرانى است و در اثناى آن اخبار و آثار قراجار نويان و پدران نامدارش تا يافث بن نوح و از او تا به آدم - عليه السلام - شرح داده شده ، ذكر فرزندان ارجمندش نيز بايد كرد ، تا سلسلهء نسب متصل شود و مقصود به تمامت ، به حصول پيوندد و حال آنكه قراچارنويان چهل خاتون داشت و خداى ، او را ده پسر كرامت فرموده بود ، از آن جمله يلدوز و يسوكه « 2 » و لالا و شرعه و ايجل ؛ ارشد و اكمل ايشان ايجل نويان بود و هم او قايم‌مقام پدر شد .\r\nنظم\r\n كه پيوسته بوده است كهتر پسر * به رسم مغول جانشين پدر\r\nشجاع و كريم و نبردآزماى * خديو عدوبند كشورگشاى\r\nبه گاه عطا ابر گوهر نثار * به هنگام كين ببر دشمن شكار \r\nو او را چند فرزند بود . مهين ايشان النگيرنويان كه چون امير ايجل با هلاگو خان از توران به ايران نقل كرد ، او در الوس جغتاى قايم‌مقام گشت .\r\nبيت\r\n شده چون پدر ياور پادشاه * نگهبان ملك و پناه سپاه \r\nو از او يك پسر ماند بركل نام .\r\n\r\n\r\n","description":"","footnote":"\r\n( 1 ) . رعد / 17 .\r\n( 2 ) . زبدة التواريخ : يسونيه .\r\n","page_name":" 222 ","page_number":286},
  {"content":"\r\n\r\nنظم\r\n به ميرى و شاهيش ميلى نبود * به اشغال دينى تقاعد نمود\r\nبه غير از حدود و نواحى كش * نكرد از ممالك دگر جاى خوش \r\nو او دو پسر داشت امير طراغاى و امير هسمه ( ؟ ) و امير طراغاى پدر حضرت صاحب‌قرانى است و به حكم آن‌كه در صبح‌دم هرچند طلوع آفتاب نزديك‌تر شود تباشير انوارش عالم‌افروز و رخشنده‌تر گردد و همگى همت امير طراغاى بر تقويت و تمشيت مسلمانى و رعايت و محافظت مسلمانان مصروف بود . ساحت دولتش پيوسته قبلهء حاجات علما و فضلا و مجلس رفيعش ، مجمع صلحا و فقرا بودى و با شيخ عالى مقدار شمس الدين كلار 72 كه نسبت خرقه‌اش به حضرت ولامآب كرامت انتساب ، شيخ الاسلام مغفور مبرور ، شيخ شهاب الدين سهروردى - قدس اللّه روحه العزيز - منتهى مىشود ، ارادت صادق داشتى و به مجالس مبارك او آمد شد بسيار فرمودى .\r\nنظم\r\n جهان كرم بود و بحر سخا * نكوكار و دين‌دار و فرخ‌لقا\r\nز ابر كفش تازه بستان جود * ز رأيش منور سپهر وجود \r\nو به تاريخ سنهء اثنى و ستين و سبعمائه موافق سيچقان‌ئيل در حدود خطّهء دلكش كش نداى   يا أَيَّتُهَا النَّفْسُ الْمُطْمَئِنَّةُ ارْجِعِي إِلى رَبِّكِ راضِيَةً مَرْضِيَّةً   « 1 » را اجابت فرمود و او را در پيش پدر و برادر و ديگر اقربا نهادند و در سنهء خمس و سبعين و سبعمائه معمار همت صاحب‌قران قبه‌اى در جوار مزار شيخ بزرگوار شمس الدين كلار - قدّس سرّه - كه در جنب مسجد جامع واقع شده ، احداث نمود و او را بدان‌جا نقل فرمود .\r\nبيت\r\n به مينو روانش پر از نور باد * به عزّ لقا شاد و مسرور باد \r\n\r\n\r\n","description":"","footnote":"\r\n( 1 ) . فجر / 28 .\r\n","page_name":" 223 ","page_number":287},
  {"content":"\r\n\r\nپس نسب عالى حضرت صاحب‌قرانى ، چنانچه در ضمن حكايات سابق روشن و مبيّن گرديد ، بدين منوال شد :\r\n« السلطان الاعظم و الخاقان الاعدل الاكرم ، ظلّ اللّه فى الارضين ، قهرمان الماء و الطين ، المؤيّد بتأييدات الملك المنان ، قطب الحق و السلطنة و الدنيا و الدين ، ابو المظفر ، تيمور گوركان بن امير طراغاى بن امير بركل بن النگير بهادر بن ايجل نويان بن قراچار نويان بن سوغوجيجن بن ايردمجى برلاس بن قاجولى بهادر بن تومنه خان بن بايسنغر خان بن قايدو خان بن دوتومنين خان بن بوقا قاآن بن بوزنجر خان بن آلن قوا » كه از نسل قيان بود و نسب قيان تا آدم - على نبيّنا و عليه الصلاة و السلام - سبق ذكر يافته ، حال نسب عالى - كه غرض اصلى از وضع مقدمه بيان آن بود - به وضوح پيوست . هنگام آن آمد كه در اصل تاريخ حضرت صاحب‌قرانى شروع كرده شود . « 1 »\r\n\r\n\r\n","description":"","footnote":"\r\n( 1 ) . [ انجامهء متن 
  ] تمام شد ظفرنامه حضرت صاحب‌قران جنت آشيان در روز دوشنبهء 21 ماه مبارك رمضان در سنهء 1037 در بلدهء محفوظهء سمرقند صانها الله عن الآفات و . . . [ نسخه از بين رفته است 
  ] .\r\n","page_name":" 224 ","page_number":288},
  {"content":"\r\n\r\n\r\nظفرنامه\r\nتأليف مولانا شرف الدّين على يزدى\r\nتصحيح سيّد سعيد مير محمّد صادق و دكتر عبد الحسين نوايى\r\n\r\n","description":"","footnote":"","page_name":" 225 ","page_number":289},
  {"content":"\r\n . \r\n","description":"","footnote":"","page_name":" 226 ","page_number":290},
  {"content":"\r\n\r\nبسم اللّه الرّحمن الرّحيم حمدا كثيرا مباركا لمن  تُؤْتِي الْمُلْكَ مَنْ تَشاءُ وَ تَنْزِعُ الْمُلْكَ مِمَّنْ تَشاءُ  « 1 » و صلوة طبية دائمة على خاتم الأنبياء و سيد الأولياء محمد و آله الاصفياء و اصحابه النجباء و عترته البررة الأتقياء\r\n\r\nمقالهء اول در ذكر صادرات افعال و واردات احوال حضرت صاحب‌قرانى انار اللّه برهانه\r\n[ نظم 
  ] « 2 »\r\n به نام خدايى كه از نام اوست * كه ما را توانايى گفت‌وگوست\r\nخداوند كل ، آشكار و نهان * نهان آشكارا به نزدش عيان\r\nطرازندهء پيكر « 3 » آفتاب * نگارندهء نقش ما را بر آب\r\nخدايى كه هستى مر او را سزاست * بجز هستى او فنا در فناست\r\nچنان « 4 » مىنمايد كه هست ارچه نيست * بجز ظل هستى حق وان « 5 » يكى است \r\n\r\n\r\n","description":"","footnote":"\r\n( 1 ) . آل عمران / 26 .\r\n( 2 ) . فقط در نسخهء « ع » براى اشعار مندرج در متن عنوان ذكر شده و تا پايان كتاب به‌همين صورت آمده ، لذا اشاره مكرر را ديگر لازم نمىدانيم .\r\n( 3 ) . ع : فرازنده .\r\n( 4 ) . الف ، م : جهان .\r\n( 5 ) . ع : دان .\r\n","page_name":" 227 ","page_number":291},
  {"content":"\r\n\r\n زهى صنع كامل كه از يك وجود * پديدار شد هرچه هست آنچه بود\r\nز يك خم برآورده صد گونه رنگ * فلك با شتاب و زمين با درنگ\r\nز يك شاخ رست آنچه بينى به بار * ز نرمى گل تا درشتى خار\r\nاگر طالبى آفريننده را * ميالا به غيرش دو بيننده را\r\nكه هستى غيرش به راى صواب * خيالى است همچون فريب سراب\r\nيقين است كاوّل خدا بود و بس * درين خود نيفتد به شك هيچ‌كس\r\nمكن سهو كآخر همان اول است * ولى ديدهء عقل ما احول است\r\nسوى ذاتش انديشه را راه نيست * كز آن عقل فرزانه آگاه نيست\r\nسخن چون به ذاتش رسد ، لب بدوز * به ذكر صفاتش روان برفروز \r\nمالك الملكى كه عون عنايت بىنهايتش مطعون ،  مَنْ يُفْسِدُ فِيها وَ يَسْفِكُ الدِّماءَ  « 1 » را بر سرير خلافت « 2 » مصير  إِنِّي جاعِلٌ فِي الْأَرْضِ خَلِيفَةً  « 3 » ، سرورى آفرينش به فضيلت دانش و بينش كرامت نمود . و اولاد امجادش را به تاج موفور الابتهاج ،  وَ لَقَدْ كَرَّمْنا بَنِي آدَمَ  « 4 » ، سرفراز گردانيد و در برّ و بحر عالم مكنت تملك و تصرف ،  وَ اسْتَعْمَرَكُمْ فِيها  « 5 » ارزانى فرمود ،  فَلِلَّهِ الْحَمْدُ رَبِّ السَّماواتِ وَ رَبِّ الْأَرْضِ رَبِّ الْعالَمِينَ  « 6 » ، توانايى كه رايت اقتدار سلاطين كامكار به اوج « 7 » فرماندهى و كشورستانى برافراخت و صفحه « 8 » شمشير مصقول پادشاهان جهانگشاى را آينهء چهره‌نماى عروس فتح و نصرت ساخت . نضارت رياض شريعت را به آبيارى تيغ آتشبار مجاهدان منوط گردانيد و سرسبزى نهال اسلام را به سرخ‌رويى حسام خون‌آشام غازيان مربوط فرمود ، قادرى كه قهرمان تقديرش سحاب عنبرين نقاب را به چتردارى سلطان پيغمبران فرمان داد و حامى حمايتش عنكبوت مبهوت را در معمارى حصار سرور انبيا و رسل ، مكنت و توانايى بخشيد .\r\n[ نظم 
  ]\r\n شهى چتر او ابر مشكين پرند * سر سدره از پاى تختش بلند \r\n\r\n\r\n","description":"","footnote":"\r\n( 1 ) . بقره / 30 .\r\n( 2 ) . ع : - خلافت .\r\n( 3 ) . بقره / 30 .\r\n( 4 ) . اسراء / 70 .\r\n( 5 ) . هود / 61 .\r\n( 6 ) . جاثيه / 36 .\r\n( 7 ) . ع : ام .\r\n( 8 ) . صحيفه به نظر درست‌تر است .\r\n","page_name":" 228 ","page_number":292},
  {"content":"\r\n\r\n جهان داورى يثربش بارگاه * به شرق و به غرب امتش پادشاه\r\nبه عهدش ز رفعت شده فرش عرش * پىگرد نعلين او عرش فرش\r\nشجاعى كه چون دست يازد « 1 » به جنگ * كفش ريزهء سنگ سازد خدنگ\r\nخدنگش به كورى دشمن روان * ربايد ، ز اعداى ملت ، روان\r\nبه مزد انتقامش ز كفار حيف * قوى داشت دست نبوّت به سيف\r\nهزاران هزار آفرين و درود * ز جان‌آفرين خالق هست و بود\r\nبر او باد و بر آل و اولاد او * بر اصحاب و احفاد امجاد او \r\nاللّهم صلّ على سيّدنا محمد و آله و صحبه و بارك و سلّم كلّما ذكره الذاكرون و كلّما غفل عن ذكره الغافلون . قال اللّه جلّ و علا :  وَ رَبُّكَ يَخْلُقُ ما يَشاءُ وَ يَخْتارُ ما كانَ لَهُمُ الْخِيَرَةُ سُبْحانَ اللَّهِ وَ تَعالى عَمَّا يُشْرِكُونَ  « 2 » ، پادشاه بىانباز و ملك عالم و عالميان بىتأويل و مجاز عظم سلطانه و بهر برهانه ؛ قادر مختار است و مطّلع بر نهان و آشكار ، هرچه خواهد آفريند ، و از آفريده هركه را خواهد برگزيند ؛ سابقهء عنايت ازلى چون رقم اختصاص بر صفحهء حال برگزيده‌اى كشد ، مقاليد مقاصد و مرادات به قبضهء اقتدار او سپارد ؛ و رابطهء ارادت لم يزلى چون به رفعت منزلت سرورى تعلق گيرد ، عروج بر مدارج معالى به پاى مكنتش آسان گردد ؛ و پرتو آفتاب تأييدات ربانى چون بر ساحت سعادت مقبلى تابد ، انوار آثارش به سايهء ابرى كه از بخار پندار معاندان در هواى خيال محال بندد پوشيده نگردد ؛ و نسيم رضا و رحمت صمدانى ، اگر بر چمن اقبال دولت‌مندى وزد ، طراوت بهار گيتى نگارش به آسيب خزانى كه از دم سرد حسودان خيزد ، نقصان و ذبول نپذيرد ؛ و نهال دولتى كه پروردهء جويبار توفيق الهى بود ، از تندباد حوادث روزگار گزند نيابد ، و كاخ رفعتى كه برافراختهء لطف نامتناهى باشد به منجنيق و احتيال ، اختلال‌پذير نگردد .\r\n[ بيت 
  ]\r\n بزرگ كردهء او را فلك نبيند خرد * عزيز كردهء او را جهان ندارد خوار \r\n\r\n\r\n","description":"","footnote":"\r\n( 1 ) . ع : آرد .\r\n( 2 ) . قصص / 68 .\r\n","page_name":" 229 ","page_number":293},
  {"content":"\r\n\r\nو مصداق اين سياق صورت حال حضرت صاحب‌قرانى است ، كه در بيان كيفيت آن شروع مىرود - و من اللّه العون و التوفيق و الهداية الى سواء الطريق .\r\n\r\nتشبيب سخن و ذكر شمه‌اى از مفاخر حضرت « 1 » صاحب‌قرانى « 2 »\r\n[ نظم 
  ]\r\n همايون شبى چون سواد بصر * همه ظلمتش روشنى سربه‌سر\r\nشبى قدرش از روز روشن فزون * مهش بدر و بدرش ز كاهش مصون\r\nكواكب همه سعد و مسعود حال * مبارك به تأثير و فرخ به فال\r\nمرا بخت فرخنده ، يار آمده * مراد دل اندر كنار آمده\r\nبپرداختم مجلس از خاص و عام * بياراستم بزم عشرت به كام\r\nبرافروخته شمعى از نور فكر * خرد ساقى و مى ، معانى بكر\r\nنوازندهء « 3 » ساز بزمم سروش * سرايندهء نغمهء ذوق و « 4 » هوش\r\nهمه شب بدين‌گونه عشرت‌كنان * دل كاميابم بپرورد جان\r\nچو صبح سعادت دميدن گرفت * نسيم عنايت وزيدن گرفت\r\nخروس ظفر تاج نصرت به سر * بيفشاند بال و بگسترد پر\r\nبه هنگام دولت چو آواز داد * دلم مرغ انديشه پرواز داد\r\nوز آن پس چو طوطى دهن باز كرد * ز صاحب‌قران قصّه آغاز كرد\r\nكه آن شاه دين‌دار گيتىستان * به اندك زمان چون گرفت اين جهان\r\nچو زين بر سمند سعادت نهاد * به مردى كمر بست و عالم گشاد\r\nز سرحدّ چين تا به پايان « 5 » روم * چه از مصر و شام و چه از سند « 6 » بوم\r\nچه ايران چه توران چه بحر و چه بر * به جايى كه بود از عمارت اثر\r\nبه نفس شريف خود آنجا رسيد * به گيتىستانى چو لشكر كشيد \r\n\r\n\r\n","description":"","footnote":"\r\n( 1 ) . ع : - حضرت .\r\n( 2 ) . الف : - « تشبيب سخن و . . . قرانى » .\r\n( 3 ) . ع : فرازنده .\r\n( 4 ) . الف . م : - و .\r\n( 5 ) . الف : اقصاى .\r\n( 6 ) . ع : هند .\r\n","page_name":" 230 ","page_number":294},
  {"content":"\r\n\r\n به هر جا سپاهش توجه نمود * نخست آن زمين نعل اسبش بسود\r\nجهان گشت يكسر كران تا كران * چو فتح و ظفر لشكر از پى روان\r\nبه هر جا رسيد و به هرسو گذشت * به تأييد دادار ، فيروز گشت\r\nخداى جهان‌آفرين ياورش * همه خسروان جهان چاكرش\r\nشده سرفرازان ورا زيردست * سپهرش پرستنده ، او حق‌پرست\r\nفلك بنده و آفتابش غلام * زمانه مطيع و جهانش به كام\r\nمرادى كه در خاطر آراستى * چنان رو نمودى كه او خواستى\r\nيقينش قوى بود و دينش درست * بجز دادگر يارى از كس نجست\r\nبه نيروى مردى و فرهنگ خويش * به گردون برافراشت اورنگ خويش\r\nنه رأيش به تدبير ، محتاج غير * نه امضاى رأيش بجز محض خير\r\nبه تدبير كارى كه رو مىنمود * مشيرش جز الهام دولت نبود\r\nهر آنجا كه از لطف كردى نگاه * بلا را نبودى در آن بوم راه\r\nو گر آتش قهرش « 1 » افروختى * به يك شعله زان كشورى سوختى\r\nبه كوه ار ز كين سايه انداختى * چو يخ پيش خورشيد بگداختى\r\nبه خشم ار سوى چرخ كردى نگاه * شدى تيره‌رخسار خورشيد و ماه\r\nدم از كين او كس به عالم نزد * و گر زد ، دگر در جهان دم نزد\r\nخلافش در انديشهء كس نگشت * كه جان را وصال تنش بس نگشت\r\nكس از خط فرمان او سر نتافت * كه همچون قلم تيغ بر سر نيافت\r\nچو بختش بر اورنگ شاهى نشاند * به عالم جز او تاجور كس نماند\r\nهمه پادشاهان آفاق پاك * به درگاه او بنده يا زير خاك\r\nچو روى زمين شد به فرمان او * جهان غرقهء موج احسان او\r\nسر گنج بگشاد و دست كرم * در فتنه بربست و پاى ستم\r\nبه هركس كه روزى عطايش رسيد * دگر نسل او روى حاجت نديد \r\n\r\n\r\n","description":"","footnote":"\r\n( 1 ) . ع : قهر .\r\n","page_name":" 231 ","page_number":295},
  {"content":"\r\n\r\n به عهد همايون آن دادگر * به عالم نماند از تباهى اثر\r\nبرانداخت رسم فساد و فجور * ز گيتى به يكباره نزديك و دور\r\nنه در شهر و مخزن نه در كوه و دشت * خيانت در انديشهء كس نگشت\r\nزر و مال عالم در آن روزگار * تو گفتى زمرد بد و دزد ، مار « 1 »\r\nامان در زمانش به حدى رسيد * كه منسوخ شد رسم بند و كليد\r\nز نقش كژى لوح گيتى زدود * همين « راستى رستيش « 2 » » مهر بود\r\nتو گفتى زمين سربه‌سر شد حرم * برافتاد آيين ظلم و ستم\r\nبه بومى كه باران عدلش بشست * دگر باره خار جفايى نرست\r\nز مرآت دين زنگ بدعت زدود * ز باغ جهان خار عصيان درود\r\nمرادش ز شاهى و فرماندهى * ز تخت بزرگى و تاج مهى\r\nمراعات دين بود و تعظيم شرع * همين اصل ديد و جز اين جمله فرع\r\nهمه كوششش بهر اسلام بود * دگر چيزها دانه و دام بود\r\nنديدى كس از خويش و از اجنبى * گرامىتر از اهل بيت نبى\r\nبه جان معتقد بود سادات را * همان اهل تقوى و طاعات را\r\nكجا كاملى بودى از اهل علم * تواضع نمودى مر او را به حلم\r\nنكو داشتى اهل دستار را * به تخصيص مفتى دين‌دار را\r\nچو انديشهء كارى آراستى * ز خلوت‌نشينان مدد خواستى\r\nبه سوى مزار بزرگان دين * به اخلاص رفتى ز راه يقين\r\nچو كارى بزرگش فراز آمدى * به خلوت‌سراى نياز آمدى\r\nتوجه نمودى به دادار پاك * نهادى جبين تضرّع به خاك\r\nمناجات كردى و خواهش‌گرى * ز حق خواستى نصرت و برترى\r\nبه سوز دل و آب چشم از خدا * طلب داشتى حاجت خويش را \r\n\r\n\r\n","description":"","footnote":"\r\n( 1 ) . اشاره به اين اعتقاد كهن است كه مىگفتند افعى به زمرد نگرد كور شود .\r\n( 2 ) . نقش مهر تيمور « راستى رستى » بود .\r\n","page_name":" 232 ","page_number":296},
  {"content":"\r\n\r\n چو از هاتف دولتش بىخروش * صداى اجابت رسيدى به گوش\r\nروان سجدهء شكر كردى نخست * به صدقى تمام و يقينى درست\r\nپس آنگه سر از سجده برداشتى * لواى كرامت برافراشتى\r\nز گنجور كردى ذخاير طلب * ز بسياريش مانده گردون عجب\r\nببخشيدى از چند و از چون برون * كسى را كه محتاج بودى فزون\r\nنماندى در آن بوم كس را جدا * دل از شادمانى ، زبان از دعا\r\nچو زان پس به مقصود پرداختى * قضا آنچه او خواستى ساختى\r\nهمه ميل طبعش به خيرات بود * كه روشن‌دل و كامل الذّات بود\r\nبسى بقعهء خير پرداخته * به ايوان كيوان برافراخته\r\nچه از خانقاهات افكنده خوان * چه از مسجد جامع و غير آن\r\nچنين بوده صاحب‌قران را حسب * در انديشه در شاهراه نسب\r\nپدر بر پدر تا به آدم رود * همه پاى بر تخت شاهى نهد\r\nكمالات آن شاه دريا نوال * فزون بوده از هرچه بندى خيال\r\nبه بالاى قدرش قباى ثنا * چو تنگ است و كوته به وقت ادا\r\nمرتب كنم حلّهء شاهوار * كه اخبار شاهش بود پود و تار\r\nاز اول كنم در ولادت شروع * كه كى كرد خورشيد شاهى طلوع \r\n\r\nگفتار در ولادت همايون حضرت صاحب‌قرانى « 1 »\r\nاز نص كلام قديم پادشاه عليم ، عظمت كبرياءه و عمّت نعماءه ، حيث قال عزّ من قائل :  فَأَرادَ رَبُّكَ أَنْ يَبْلُغا أَشُدَّهُما وَ يَسْتَخْرِجا كَنزَهُما رَحْمَةً مِنْ رَبِّكَ  « 2 » ، مستفاد مىشود كه چون لطف فياض على الاطلاق از خزانه ،  أَعْطى كُلَّ شَيْءٍ خَلْقَهُ ثُمَّ هَدى  « 3 » ، خلعت محبت صلاح و ميل نيكوكارى ، پيرايهء قامت دولت و بختيارى سعادت‌مندى سازد ، از ميامن بركات آن در احوال و اوضاع اولاد و اسباط امجاد او ،\r\n\r\n\r\n","description":"","footnote":"\r\n( 1 ) . الف : - « گفتار در . . . صاحب‌قرانى » .\r\n( 2 ) . كهف / 82 .\r\n( 3 ) . طه / 50 .\r\n","page_name":" 233 ","page_number":297},
  {"content":"\r\n\r\nآثار گرامى و نتايج ارجمند « 1 » به ظهور پيوندد ، و مضمون فرمودهء حضرت رسالت‌پناه ختمى - عليه افضل الصلوات و اكمل التحيات - « و ان صلاح الرجل ليدرك البطن السابع » 74 بر صدق اين معنى دليلى واضح است و برهانى لايح ، و مطابق اين اشارت و موافق اين بشارت حال فرخنده مآل پدر نامدار حضرت صاحب‌قرانى است كه جبلّت كريم امير طراغاى - تغمده اللّه بغفرانه - بر مودت و دوستى اهل صلاح و تقوى مفطور بوده - چنانچه در مقدمه سبق ذكر يافته - و مدت العمر به مجالست و مجاورت سعادت‌نشان آن طايفهء عالى شأن رغبتى تمام داشته ، و شك نيست كه انس و الفتى به اين غايت بىمناسبتى ذاتى و آشنايى كه در مجمع « الارواح جنود مجنّدة فما تعارف منها ائتلف » 73 ، واقع شده باشد صورت نبندد .\r\n[ مصراع 
  ]\r\n با خود آورده از آنجا نه به خود بربسته \r\nلاجرم از بركت دانهء دوستى دوستان حضرت عزّت ، كه در كشتزار صدق نيت آن كامكار ستوده آثار به پرورش  وَ أَنْبَتَها نَباتاً حَسَناً  « 2 » برآمده بود ، فضاى صحراى فسيح « 3 » المجال آمال از خرمن دولت و اقبال و دخل كرامت و افضال مالامال گشت .\r\n[ بيت 
  ]\r\n چو بخشش ز اقبال منشور داد * سپهرش يكى نامور پور داد \r\nدر عهد سلطنت قزان سلطان خان ، تباشير صبح پادشاهى از افق تأييدات الهى دميدن گرفت ، و شعشعهء اختر جهانبانى از اوج عنايات ربانى درخشيدن آغاز نهاد ، و به تاريخ شب سه‌شنبهء بيست و پنجم شعبان سنهء ست و ثلثين و سبعماية ، موافق سيچقان‌ايل - كه مبدأ دور سالهاى مغول است - در ظاهر خطهء دلكش كش ، از خدر طهارت‌مآب تكينه خاتون كه به آيين شرع مطهر در حبالهء آن نويين دين‌پرور بود ، آفتاب وجود حضرت صاحب‌قرانى از مطلع ولادت فرخنده آثار ، طالع گشت و ماه غرّهء عالم‌افروزش از برج سعادت پايدار لامع شد .\r\n\r\n\r\n","description":"","footnote":"\r\n( 1 ) . ع : ارجمندى .\r\n( 2 ) . آل عمران / 37 .\r\n( 3 ) . م : فصيح .\r\n","page_name":" 234 ","page_number":298},
  {"content":"\r\n\r\n[ نظم 
  ]\r\n بر آسمان بزرگى هلالى از نو تافت * به بوستان معالى گلى ز نو شكفيد\r\nدرست مغربى خور نهاد بر رويش * سپهر چون‌كه به آن ماه پاره درنگريد \r\nجهانى « 1 » در صورت انسانى به جهان آمد ، جهان ، نثار مقدم همايونش ساختند ، و عالمى در كسوت فردى قدم در عالم نهاد ، علم پادشاهى عالمش به اوج اقتدار برافراختند .\r\n[ نظم 
  ]\r\n چو قدرش با سپهر افزود ، گردونى زيادت شد * چو ذاتش در جهان آمد ، جهانى در جهان آمد \r\nعابدان مجامع  لا يَعْصُونَ اللَّهَ ما أَمَرَهُمْ وَ يَفْعَلُونَ ما يُؤْمَرُونَ  « 2 » تا ذات شريفش از آسيب عين الكمال محفوظ ماند به تلاوت  وَ إِنْ يَكادُ  « 3 » ، مواظبت نمودند و مسبّحان صوامع  وَ الْمَلائِكَةُ يُسَبِّحُونَ بِحَمْدِ رَبِّهِمْ وَ يَسْتَغْفِرُونَ لِمَنْ فِي الْأَرْضِ  « 4 » تا پايهء قدر رفيعش به اقصى مدارج كمال ترقى نمايد به اقامت وظايف دعا مبادرت جستند .\r\nشعر\r\n كه سرسبز باد اين همايون نهال * كه شد رسته در باغ جاه و جلال\r\nجوانبخت بادا و فيروز راى * توانا و دانا و كشورگشاى\r\nبه تاج و به تختش جهان تازه باد * سر خصم او تاج دروازه باد \r\nو از طلوع آن نيّر سعادت پرتو سرّ حقيقت رؤياى صالحه كه اشارت حديث صحيح به تصحيح آن تصريح نموده به ظهور پيوست و صدق خواب قاچولى بهادر - كه تومناى خان به تلقين « ارباب الدول ملهمون » ، تعبير كرده بود و قصهء آن در مقدمه مسطور است - محقق شد كه كوكب هشتم كه به لسان تعبير عبارت از صاحب دولتى بود ، از بطن هشتم « 5 » قاچولى بهادر كه انوار سلطنتش جهات خافقين منور\r\n\r\n\r\n","description":"","footnote":"\r\n( 1 ) . الف : جانى .\r\n( 2 ) . تحريم / 6 .\r\n( 3 ) . قلم / 51 .\r\n( 4 ) . شورى / 5 .\r\n( 5 ) . ع : - هشتم .\r\n","page_name":" 235 ","page_number":299},
  {"content":"\r\n\r\nگرداند ، و بعد از او از ميامن « 1 » آثار عدل و انصاف اولاد و اخلافش همچنان روشن بماند ، از مشرق فتح و فيروزى ظهور آغاز نهاد ، و زمانه از وفور سرور و بهجت ، زبان تهنيت به فحواى ،\r\n[ نظم 
  ]\r\n زهى خوابى كه تعبيرش تو باشى * خوش آن آيت كه تفسيرش تو باشى \r\nبرگشاد ، از فرّ جبين خجسته‌اش همچو آفتاب مىتابيد ، كه سپهر سرير سلطنت هفت اقليم را هرچه زودتر آفتابى شود گيتىافروز ، و از امارات طالع مسعودش چون صبح صادق روشن كه شب پريشانى عالم عن قريب از طلوع صبح دولتش روزى گردد خرم‌تر از عيد نوروز . و تحقيق اين سخن آن است كه چون در وضع قواعد سلطنت و رفع مبانى خلافت ، وجود مبارك آن حضرت اساس و بنياد دولت دودمان ثابت اركان صاحب‌قران آخر الزمان بود و در طالع چنان بنيادى هرآينه ثبات و استقرار بغايت مناسب افتد و احوال و اوضاع عالم را از تغيير و انقلاب چاره نيست ، حكمت باهرهء  يُدَبِّرُ الْأَمْرَ مِنَ السَّماءِ إِلَى الْأَرْضِ  « 2 » ، كه در كارخانهء تكوين و ايجاد نقش كمخاى حوادث جهان كون و فساد بر بالا بسته ، چنان اقتضا فرمود كه طالع همايونش برجى باشد كه ثباتش منافى انقلاب نبود و متحلّى به اين صفت ، برج جدى است كه ثبات در عنصريات به خاك منسوب است و در فلكيات از سيارات به زحل و جدى با آنكه از بروج منقلب است خانهء خاكى زحل واقع شده و اين غايت ثبات است در عين انقلاب و دليلى از اين قوىتر بر استمرار و استقرار متصور نيست ، چه نزد اهل تحقيق مقرر است كه نهايت كمال هر صفتى در آن است كه با ضد خود معانق تواند شد چنان‌كه از تأمل در نظم اسماى حسنى - تعالت و تقدّست - روشن مىگردد ،  هُوَ الْأَوَّلُ وَ الْآخِرُ وَ الظَّاهِرُ وَ الْباطِنُ وَ هُوَ بِكُلِّ شَيْءٍ عَلِيمٌ  « 3 » ، و از اين مقدمات لطيف غريب به وضوح پيوست كه از براى طالع حوادث كونى ، آنچه در آن ثبات و دوام مطلوب باشد موافق‌تر برجى جدى تواند بود و\r\n\r\n\r\n","description":"","footnote":"\r\n( 1 ) . ع : ميان .\r\n( 2 ) . سجده / 5 .\r\n( 3 ) . حديد / 3 .\r\n","page_name":" 236 ","page_number":300},
  {"content":"\r\n\r\nشمامهء صدق اين دعوى ، از حدائق حقائق ازهار اسرار مقطعات حروف منزلهء قرآنى استنشاق « 1 » مىتوان « 2 » نمود .\r\n[ شعر 
  ]\r\n مرد بايد كه بو تواند برد * ورنه عالم پر از نسيم صباست \r\n* * *\r\n به الماس فكرت ، گهر سفته شد * سخن بين كه در پرده چون گفته شد \r\nلاجرم طالع فرخنده [ در 
  ] برج جدى اتفاق افتاد و صاحب جدى - كه علو مطلق از علويات ثلاث او راست - چه برتر كوكبى است از كواكب سياره به حسب تسويه ، در دهم بود ، كه هنگام ولادت ارفع محلى آن است ، از فلك دوار و لهذا خانهء رفعت است و اقبال و منصب و اشغال و به حسب برجيت در يازدهم كه خانه امانى است و آمال ، تا اختر دولت خداوند طالع ، چون به اوج سلطنت صعود نمايد به علوّ قدر و رفعت منزلت بر ساير سلاطين روزگار فائق و برتر آيد ، و صورت هر مراد كه به كلك اميد بر لوح انديشه نقش بندد برحسب دلخواه به حصول پيوندد ، و نيّر اعظم كه كوكب جلالت است و اقتدار در وتد رابع ، كه خانه مقام است و قرار به محل شرف خويش با عطارد ، چنانچه بمثابت دو آفتاب باشند از بيست و دوم درجهء حمل ، رايت فتح و فيروزى برافراشته ، و منشور اقبال به توقيع سعادت نگاشته ، تا هنگام طلوع آفتاب سلطنت در مقام اصلى خود ظهور فرموده ، همانجا مقر سرير پادشاهى گرداند ، و آن مملكت را در زينت و رونق و معمورى و عظمت از ساير ديار و بلاد عالم بگذارند و مشترى كه ينبوع سعادت است و حافظ صورت با مريخ ، كه كوكب قوّت است و قدرت ، در پنجم طالع كه خانهء فرزند است ، افاضت عطيات ارجمند را متعاضد گشته تا از كثرت اولاد و اعقاب سعادتمند ذو شوكت ، صورت دولت ابد پيوند قرنا بعد قرن ، باقى و پايدار ماند ، و سعد اصغر كه در اين طالع خجسته هم صاحب عاشر است ، خانهء جاه و اعتضاد ، و هم صاحب خامس خانهء اولاد و احفاد\r\n\r\n\r\n","description":"","footnote":"\r\n( 1 ) . الف : استنباط .\r\n( 2 ) . الف : مىتواند .\r\n","page_name":" 237 ","page_number":301},
  {"content":"\r\n\r\nبه محل شرف خويش كه سيّم « 1 » طالع است ، و خانهء اقربا در شانزدهم درجهء حوت ، ساز سعادت از پردهء ملايمت نواخته و - قمر كه « 2 » واسطهء وصول تأثير علويات به سفليات اوست - در چهاردهم درجهء همان برج ، پرتو اتصال بر او انداخته ، تا از موافقت فرزندان و خويشان منقبت سلطنت و پادشاهى به اقصى مدارج كمال رسيده ، تا انقراض عالم از تطرّق نقص و زوال ايمن ماند .\r\nنظم\r\n در احكام هفت اختر آمد پديد * كه دنيا به دو داد خواهد كليد \r\nلاجرم قابلهء قبول حقش ، به مهد سلامت و استقامت برآورد و دايهء لطف ايزدش به شير دلپذير تربيت و رعايت مىپرورد .\r\n[ بيت 
  ]\r\n به ناز ، دايهء بختش به بر درآورده * به شير كام ز پستان لطف پرورده \r\nو چون ايام رضاع بگذرانيد و سن مباركش به مبادى حد تمييز رسيد ، از رياض حركات و سكناتش ، بوى سلطنت و جهاندارى ، چون نكهت رياحين از نسيم بهارى مىدميد ، و از مجارى گفتار و كردارش نور سرورى و كامكارى چون بارقه برق از ابر آذارى مىدرخشيد .\r\n[ نظم 
  ]\r\n به بازى اگر تيزش آهنگ بود * حديثش ز ديهيم و اورنگ بود\r\nبه آيين فرماندهى داشت ميل * شدندى برش كودكان ، خيل خيل\r\nشدى كودكى بر سپاهش امير * يكى نصب گشتى به رسم وزير\r\nز چوب و ز نى آدمى ساختى * به كارى ز هرسو برون تاختى\r\nچنان فرض كردى كه فرمان نجست * به يرغو درآوردى او را نخست\r\nچو روشن شدى جرم بر كهترش * بريدى و بر نيزه كردى سرش\r\nسزا گفتى اينست تا كهتران * نپيچيد « 3 » ديگر سر از مهتران\r\nبه جدّ بود ماننده بازى او * به بازى نبد سرفرازى او \r\n\r\n\r\n","description":"","footnote":"\r\n( 1 ) . ع : سوم .\r\n( 2 ) . ع : - كه .\r\n( 3 ) . الف ، م : نه‌پيچند .\r\n","page_name":" 238 ","page_number":302},
  {"content":"\r\n\r\nو چون در ديوان ،  نَحْنُ قَسَمْنا  « 1 » ، به پروانچهء عنايت ،  نَرْفَعُ دَرَجاتٍ مَنْ نَشاءُ  « 2 » ، منشور دولتش به طغراى جهان‌آراى ،  وَ آتَيْناهُمْ مُلْكاً  « 3 » ، موشح گشته بود ، خاطر خطيرش به ركوب باد پايان گيتىنورد و ممارست سوارى و مباشرت آلات و اسباب نبرد ، ميلى تمام داشت و از ده سالگى تا عنفوان شباب روزگار به مداومت شكار و مباشرت رسوم و آئين رزم و پيكار مىگذاشت .\r\n[ بيت 
  ]\r\n شب‌وروز در بزم بود و شكار * دل و جان در انديشهء كارزار \r\nذات مكارم آياتش مظهر لطف نامتناهى الهى ، و مكنون ضمير مستنيرش محض خير و نيك‌خواهى بود ، و آنچه به حسب ظاهر از آثار قهر و سياست در مبادى حال از بعضى اتباع و اشياع عالم اقطاعش صدور مىيافت - چنانچه شرح‌پذير خواهد گشت - جهت ضرورات « 4 » جهانگيرى و لوازم كشورگشايى بود .\r\n[ بيت 
  ]\r\n ملك را گر قرار خواهى داد * تيغ را بىقرار بايد كرد \r\nدليل بر آن‌كه اين سخن از تكلف بيگانه و از ريا برى است ، و نه « 5 » از قبيل تصنعات منشيانه و آرايش سخنورى است ، سرّ اشارت حضرت رسالت است حيث قال صلى اللّه عليه و سلم : « الولد سرّ أبيه » 75 « 6 » ، چه از سليل صلب همايونش ، دادگسترى بر تخت خلافت است ، جاودان باقى باد كه اگر گويند « من المهد إلى العهد » هرگز از آن حضرت مورى آزرده نگشته است ، اهل عالم از نزديك و دور به اتفاق تصديق نمايند .\r\n[ بيت 
  ]\r\n جهاندارى كه گوى « 7 » دولت او برد * سليمان قدر و زو مورى نيازرد \r\nجوان بختى كه باوجود جمعيت اسباب ترفّه و كامگارى و آلات دولت و\r\n\r\n\r\n","description":"","footnote":"\r\n( 1 ) . زخرف / 32 .\r\n( 2 ) . انعام / 83 .\r\n( 3 ) . نساء / 54 .\r\n( 4 ) . ع : ضرورت .\r\n( 5 ) . م : - نه .\r\n( 6 ) . ع : لابيه .\r\n( 7 ) . ع : گويى .\r\n","page_name":" 239 ","page_number":303},
  {"content":"\r\n\r\nبختيارى ، يك لحظه اوقات قدسى ساعاتش به شيوهء ملاعب و ملاهى چنانچه شيمهء سرخوشان شراب دولت و نشوهء جاه باشد ، آلوده نگردد « 1 » ، بلكه روزگار سعادت آثارش مطلقا به اداى فرائض طاعات و نوافل عبادات و تلاوت قرآن و غمخوارى جهان و جهانيان صرف مىشود ، و هذه المعانى اظهر من الشمس و ابين من الامس 76 .\r\nخلافت پناهى كه حشمت فريدون و شجاعت اسفنديار با عفت ذوالنون و عبادت مالك دينار جمع فرموده ، و ابهّت و اقتدار خسروان كامگار ، با متابعت سير گوشه‌نشينان ولايت شعار در سلك توفيق انتظام داده .\r\n[ مصراع 
  ]\r\n خداوندا نگهدار از زوالش \r\n77 و « 2 » هو السلطان الاعظم المطاع و الخاقان الاعدل الاكمل الواجب الاتّباع ، رافع رايات الخلافة بالعدل و الاحسان ، راقم آيات الرحمة و الرأفة على صحائف الامكنة و الازمان ، آية اللّه بين البرايا ، المجتهد فى اعلاء كلمته العليا ، مفيض النعم الظاهرة و الباطنة ، الموعود بلسان النبوة فى المأئة الثامنة ، مشيد مبانى الشرع المبين ، ظل اللّه فى الارضين ، المخصوص باوفر الحظ من عناية الاله الرّحمن ، معين الحق و السلطنة و الدنيا و الدين ، ابو النصر شاهرخ بهادر سلطان - خلد اللّه تعالى سبحانه ملكه و خلافته و سلطانه - چون خامه مشكين عمامه بعد از اين خصوصا در مقالهء ثانى به ذكر مناقب عليّه و مواقف سنيّهء « 3 » آن حضرت عطرساى خواهد گشت عنان بيان از شروع در آن كشيده شد .\r\n[ مصراع 
  ]\r\n كان نه بحرىست كه پايان و كنارى دارد \r\nو باز از اولاد امجاد اين حضرت آنچه چشم اميد از مشاهدهء آن روشن است ، و نه به واسطه اخبار از ديگر ديار استماع مىرود ، يوسف طلعتى ، مصر مملكت سليمانى را به مقامات ابراهيمى و منزلات اسماعيلى ، مشحون به مكارم اخلاق\r\n\r\n\r\n","description":"","footnote":"\r\n( 1 ) . م : نكرد .\r\n( 2 ) . ع : - و .\r\n( 3 ) . ع : به ذكر مناقب سينه .\r\n","page_name":" 240 ","page_number":304},
  {"content":"\r\n\r\nمصطفوى ، و مآثر بسالت و شجاعت مرتضوى - على المصطفى و عليهم الصلاة و السلام - عزيز كرده و آراسته است كه\r\n[ بيت 
  ]\r\n خجسته ذات شريفش به صورت بشرى * تبارك اللّه گويى كه رحمتىست جسيم \r\nسلطنت پناهى كه ، با آنكه در حسن سيرت و نقاء « 1 » سريرت ، خلعت معاش پسنديده را به طراز « الولد الرّشيد يقتدى بوالده الحميد » 80 مطرّز داشته ، بلكه در كمال حلم و كم‌آزارى مصدوقهء « حسنات الابرار سيّئات المقربين » 78 به ظهور رسانيده ، ذات ملكى صفاتش جامع اصناف فضائل و كمالات و منبع انواع فواضل و مكرمات است .\r\nشعر\r\n أبكى و أضحك خصمه و وليّه * بالسّيف و القلم الضّحوك الباكى\r\nالدّرّ و الدّرّى خافا جوده * فتحصّنا بالبحر و الأفلاك \r\nذهن وقادش در ادراك دقائق حقائق و اسرار ، مفسر  يَكادُ زَيْتُها يُضِيءُ وَ لَوْ لَمْ تَمْسَسْهُ نارٌ  « 2 » ، و راى مشكل‌گشايش در كشف خفيات رموز و حل معضلات امور كاشف سر ،  نُورٌ عَلى نُورٍ  « 3 » .\r\n[ نظم 
  ]\r\n ملك‌سيرتى صورتش ز آب و گل * پر از هوش مغز و پر از راى دل\r\nنپوشد ز اغيار سرّى « 4 » قدر * كه رايش نگردد از آن باخبر \r\nزبان معجز بيانش كه ترجمان ملهم توفيق است چون گاه تقرير ، بيّنهء « إنّ من البيان لسحرا » 79 ، روشن سازد .\r\n[ بيت 
  ]\r\n روح از نهيب آنكه مگر وحى منزل است * اندر فتد به سجده كه سبحان لم يزل \r\n\r\n\r\n","description":"","footnote":"\r\n( 1 ) . الف : نقاء .\r\n( 2 ) . نور / 35 .\r\n( 3 ) . نور / 35 .\r\n( 4 ) . ع : سر .\r\n","page_name":" 241 ","page_number":305},
  {"content":"\r\n\r\nچون از بنان گوهرافشانش كه مفاتيح خزاين فضل و احسان است در وقت تحرير آثار امتنان  عَلَّمَ بِالْقَلَمِ  « 1 » مشاهده افتد .\r\n[ نظم 
  ]\r\n عقل واله شود و ديده بماند حيران * دل منوّر شود و قوت روان يابد جان \r\n* * *\r\n إذا قال فالدّرّ الثّمين منظّم * و إن خطّ فالوشى البديع منمّم \r\n81 به كلك لطائف‌نگار بدايع آثار ، كه ، شرفات قصر شرفش به كتابهء   ن وَ الْقَلَمِ وَ ما يَسْطُرُونَ   « 2 » مزين است فحواى :\r\n[ بيت 
  ]\r\n اى حسن خط از دفتر اخلاق تو بابى * سلطانى از اوصاف تو حرفى ز كتابى \r\nبر در و ديوار روزگار به هر ديار به خوبتر صورتى نگاشته ، حاجت بيان نيست ، « لا يحتاج الصباح الى المصباح » 82 ، و حبر خامهء مكرمت صريرش در بطون اوراق مصاحف و مجلدات قرآنى و در متون كتب و دروج ، بل بروج شموس و اقمار معالى و معانى جمال و كمال ،  وَ فِي ذلِكَ فَلْيَتَنافَسِ الْمُتَنافِسُونَ  « 3 » ، بر نظر ديده‌وران اطراف و اكناف عالم به نيكوتر وجهى جلوه داده ، « لا خبر بعد المعاينة » : 83\r\n[ بيت 
  ]\r\n چه گويم در اوصاف اين سرفراز * كه هست آفتاب از صفت بىنياز \r\nو هرچند محقق است كه ،\r\n[ نظم 
  ]\r\n گر بگويم و گرنه ، داند عقل * كين طراز قباى دولت كيست \r\nاما چون قلم به نشر شمه‌اى از صفات محمدت آياتش ، زبان به آب حيات شسته ، اگر به ذكر القاب همايون استسعاد يابد شايد ،\r\n[ نظم 
  ]\r\n چو وصف ذات شريفش كند زبان قلم * عجب مدار كه آب حيات ازو زايد \r\n\r\n\r\n","description":"","footnote":"\r\n( 1 ) . علق / 4 .\r\n( 2 ) . قلم / 1 .\r\n( 3 ) . مطفّفين / 26 .\r\n","page_name":" 242 ","page_number":306},
  {"content":"\r\n\r\nغره جبين آفرينش ، و روشنى ديدهء اهل دانش و بينش ، خلاصهء كارخانه ايجاد و تكوين ، صورت لطف و رحمت ارحم الراحمين .\r\n[ نظم 
  ]\r\n نشاننده شاه و ستاننده گاه * روان گشته فرمانش بر هور « 1 » و ماه « 2 »\r\nنگهدار كيهان و پشت مهان * سر تاجداران و شاه جهان \r\nوارث ملك سليمان ، سمىّ خليل الرحمن ، المؤيد من السماء ، المظفر على الاعداء ، مطرّز شعار شرع سيد المرسلين ، قهرمان الماء و الطين ، المنظور بانظار الطاف الملك المنان ، مغيث الحق و السلطنة و الدنيا و الدين ، ابو الفتح ابراهيم سلطان ، خلّد اللّه تعالى فى مراضيه مآثر ملكه و سلطانه و افاض على العالمين ذوارف « 3 » فضله و احسانه .\r\n[ نظم 
  ]\r\n در آن قسمت كه بخششها نمودند * دو ابراهيم را رتبت فزودند\r\nيكى دولت‌سراى ملت آراست * يكى شد كار ملك از عدل او راست\r\nاز ان گشت آتش سوزنده ريحان * وزين نار ستم شد نور احسان\r\nاز ان شد خانه‌اى در مكه پرنور * وزين ملك سليمان گشت معمور\r\nشكست آن يك بت آزر بچستى * وزين يك دين احمد را درستى\r\nشد اسماعيل آن را كيش قربان * وز اسمعيل اين قربان سزد « 4 » جان\r\nزهى نامى كه هست از بخشش عام * حروف ابرويم ز آغاز و انجام\r\nميان ابرويم زين نام ايمن * دو چشم هاى همت گشته روشن\r\nجهانبانى « 5 » از اين نام بلند است * سرير سلطنت زو ارجمند است \r\nلاجرم زمزمه زبان حال و مقال صغار و كبار فحواى اين گفتار است .\r\n[ نظم 
  ]\r\n خدايا به رحمت نظر كرده‌اى * كه اين سايه بر خلق گسترده‌اى\r\nدعاگوى اين دولتم بنده‌وار * خدايا تو اين سايه پاينده دار \r\n\r\n\r\n","description":"","footnote":"\r\n( 1 ) . الف : حور .\r\n( 2 ) . م : مور و مار .\r\n( 3 ) . م : دوارق .\r\n( 4 ) . ع : سرو .\r\n( 5 ) . الف ، ع : جهان‌نامى .\r\n","page_name":" 243 ","page_number":307},
  {"content":"\r\n\r\nچون محل آنكه پرنيان بيان ، به زواهر جواهر مفاخر و مآثر آن حضرت مرصع گردد ، مقالهء سيم « 1 » است ، عنان قلم به صوب ثبت اخبار و آثار صاحب‌قران گيتىستان ، انعطاف مىبايد ، و نخست كيفيت طرز و نسق اين تأليف و طريق ضبط و تحقيق آن بازنموده مىشود - و من اللّه العون و التأييد انّه حميد مجيد .\r\n\r\nگفتار در خصايص اين تأليف و ذكر مزيتى چند كه به آن متفرد است ، در ميان اشباه و نظاير\r\nتاريخ مفاخر و مآثر حضرت صاحب‌قرانى بر وجهى كه مسودهء آن مكمل شده و بىتغييرى در آن به زيادتى و نقصان به بياض خواهد رفت ، از ساير تواريخ ارباب دولت و اقبال و اصحاب عظمت و جلال كه متقدمان و متأخران به نظم و نثر نوشته‌اند و به تازى و فارسى در سلك بيان كشيده ، به سه گونه مزيت مخصوص است :\r\nيكى وفور فوايد و كثرت نفع ؛ چه سودبخش‌تر ميوه‌اى كه در بوستان تصانيف اين فن و شاخسار خصايص هريك به انامل تأمل توان چيد ، آگاه گشتن است از غرايب احوال و عجايب اتفاقات و انقلابات كه در طى اطلاقات احكام تقدير بر دقايق حيل و لطائف تدبيرات ، مترتب شده باشد كه هرآينه انتقاش الواح ضماير به آن اهل كياست و دانش را مرآتى بود صواب‌نماى ، كه هنگام وزيدن رياح دولت و فرصت در تحصيل مطالب عليّه و تكميل مراتب سنيّه چهرهء رايى « 2 » صايب در آن توان ديد و گاه هبوب نكباى نكبت ، در بيرون شد « 3 » از مضايق اهوال و اخطار و تحرز نمودن از طوارق احداث روزگار ، عكس تدبيرى منجح در آن مشاهده توان كرد .\r\n[ بيت 
  ]\r\n جز عكس راى اهل سعادت گمان مبر * آيينه‌اى كه چهره نمايد در او ظفر \r\nو چون حضرت صاحب‌قرانى از مبدأ تأسيس كاخ سرورى و ملك‌ستانى تا\r\n\r\n\r\n","description":"","footnote":"\r\n( 1 ) . م : سوم .\r\n( 2 ) . همهء نسخ : راى .\r\n( 3 ) . ع : شدن .\r\n","page_name":" 244 ","page_number":308},
  {"content":"\r\n\r\nغايت ترفيع شرفات قصر سلطنت و جهانبانى معظمات امور را مجموع به نفس همايون خود التفات مىفرمود و با آنكه تمام ممالك اسلام از ايران و توران ، جولانگاه يكران فرمان آن حضرت شده بود ، همت عالىنهمتش در هيچ‌حال از توسيع دايرهء حكومت و تفسيح عرصهء مملكت ، شبى يا روزى ، غافل و ذاهل نغنود و نياسود ؛ در اثناى سفر بود كه از زين سمند لشكركشى و كشورگشايى به سرير پادشاهى و فرمان‌روايى برآمد و با سلطنت روى زمين ، هم در اثناى سفر دعوت حق را اجابت نمود و تخت شاهى به تختهء تابوت رحمت نامتناهى الهى بدل شد - نور اللّه مضجعه بانوار الرحمة و الرضوان - لاجرم چندان بدايع وقايع كه آن مؤيد گيتىستان را روى نموده و آن مقدار آثار غريب و اتفاقات عجيب كه بر رأىهاى رزين و تدبيرات اصابت آيين آن صاحب‌قران سعادت‌قرين ترتب پذيرفته ، از هيچ نامدار سپهر اقتدار ، از اساطين سلاطين و عظماى ملوك كامگار عشر عشير آن مروى نيست .\r\n[ مصراع 
  ]\r\n وان كه گويد كه هست ، گو بنماى \r\nو مزيت ديگر تبيين جزئيات قضاياست و بازنمودن نقير و قطمير آن ؛ چه بيان كيفيت هر قضيه و تفتيش از چگونگى وقوع آن به تفصيلى كه در اين صحيفه ظفر التزام رفته ، در هيچ نسخه از تواريخ ملوك متقدم و متأخر اتفاق نيفتاده ، با آنكه صاحب منظومهء تركى گفته كه بعضى از غرايب امور كه آن حضرت به نفس مبارك خود متصدى آن شده بود ، نگذاشت كه به سلك تحرير درآيد كه شايد :\r\n[ مصراع 
  ]\r\n كه مردم بعد از اين باور ندارند \r\nو حمل بر تكلف و تصلف نمايند و بدين سبب بسيارى از بدايع وقايع و محاربات كه آن حضرت را در اوائل احوال دست داده ، ناگفته ماند ، و هركه از مبادى تا مقاطع اين كتاب به نظر تأمل و تدبر درآورد و از طور و طرز نظاير و اخوات او\r\n\r\n","description":"","footnote":"","page_name":" 245 ","page_number":309},
  {"content":"\r\n\r\nواقف باشد ، يقين داند كه اختصاص او بدين دو فضيلت كه اشارت به آن رفته امرى است واقعى و در آن اصلا شائبهء تكلف و سخن‌آرايى نيست .\r\n[ نظم 
  ]\r\n محكّ خرد را آزمايش بود * كه معيار ذمّ و ستايش بود\r\nخرد زان محكّ گزين بىغبار * بداند نقود سخن را عيار \r\nو مزيت سيّم « 1 » حليهء صدق است و راستى و درستى قصص و اخبار ، چه حضرت صاحب‌قران را در سفر و حضر پيوسته اعاظم ارباب عمايم ، از سادات و علما و فقها و اهل فضل و دانش ، از بخشيان ايغور و دبيران فرس ملازم مىبوده‌اند و همواره جمعى از ايشان ، برحسب فرمان قضا جريان ، هرچه وقوع مىيافت از صادرات افعال و اقوال آن حضرت و واردات احوال ملك و ملت و اركان دولت همه را تحقيق نموده ، به اهتمامى تمام قلمى مىكردند و حكم چنان بود ، بر سبيل تأكيد كه هر قضيه چنانچه در واقع بوده بازنموده شود ، بىتصرفى در آن به « 2 » زيادتى و نقصان ، بتخصيص در باب اصالت و شجاعت هركس كه اصلا مراعات جانب و مداهنه كرده نشود ، خصوصا در آنچه به شهامت و صرامت آن حضرت تعلق داشته باشد كه در آن به‌هيچ‌وجه مبالغه نرود . و هم به اشارت عليّه آن حضرت اصحاب بلاغت و براعت آن را كسوت عبارت پوشانيده ، به نظم و نثر در سلك تأليف مىكشيدند ، به همان شرط كه در ضبط آن رفته بود و به كرّات در مجلس عالى به سمع مبارك مىرسانيدند تا وثوق تمام به صحت آن حاصل مىشد و بدين نمط منظومهء تركى و مؤلفى فارسى هريك از آن مشتمل بر معظمات احوال و اوضاع آن حضرت رقم‌زدهء كلك نظم و تأليف شده بود 84 و به غير از آن بعضى از بندگان درگاه عالم‌پناه متصدى تدوين تاريخ آن حضرت شده ، در تفتيش و تحقيق آن سعى بليغ مىنمودند و فضلاى سخن‌پرداز در ظلّ تربيت و رعايت ايشان آن را به نظم و نثر تركى و فارسى مرتب و مكمل ساخته و پرداخته بودند .\r\n\r\n\r\n","description":"","footnote":"\r\n( 1 ) . م : سوم .\r\n( 2 ) . الف ، ع : و .\r\n","page_name":" 246 ","page_number":310},
  {"content":"\r\n\r\nو چون در اين كتاب - كه سبب تأليف و كيفيت وضع مقدمه و مقالاتش در ديباچه سبق ذكر يافته - نوبت بيان به اين مقاله رسيد ، حضرت سلطنت‌پناهى - كه خامه به تجديد در اين مجمل به ذكر القاب خجسته‌فالش فايز گشت - التفاتى كه به ذات شريف در جمع و ترتيب اين تصنيف از اوّل بار « 1 » مىفرمود سمت ازدياد و تضاعف پذيرفت و مجموع نسخ مذكور را از منظوم و منثور ، تركى و فارسى از تمام ممالك طلب داشته ، جمع آمده بود و آماده نهاده و هنگام توجه مبارك به آن شغل فرخنده ، سه طايفه مردم ، از خواننده و داننده و نويسنده در حواشى بساط جلالت مناط از سر تيقظ و احتياط به اقامت وظايف خدمت قيام مىنمودند و بخشيان تركى « 2 » و سخن‌دانان فارسىزبان هريك نسخه‌اى از آن نسخه‌ها مىخواندند و در هر واقعه جمعى كه گاه وقوع آن حاضر بوده‌اند ، اوضاع آن را چنانچه به رأى العين ديده بودند عرضه مىداشتند و بعد از اطلاع بر مضمون نسخ و تقرير ارباب وقوف و خبرت و تكرار « 3 » استكشاف و استفسار نقير و قطمير آن ، آنچه خاطر عاطر آن حضرت به صحت و راستى آن جزم مىنمود به زبان درربار گهرنثار ادا فرموده ، نويسندگان به قيد كتابت درمىآوردند و به تكرار آن را بازخوانده محقق و مقرر مىگشت ، و اگر جزوى امرى در عقدهء ابهام و اشتباه مىماند يا مخالفتى ميان نسخ و راويان واقع مىشد ، رسل و رسائل به اطراف ممالك ارسال مىرفت و از معتمدان صاحب وقوف كه در آن قضيه ، اعتمادى بر سخن ايشان بيشتر بود « 4 » ، استفسار كرده مىشد و بدين طريق قصه‌قصه تحقيق نموده ، در مجلس همايون قلمى مىگشت و چند نوبت بازخوانده تصحيح مىيافت . چنانچه جمع اين تاريخ و نسق وضع و ترتيب آن و ايراد هر قضيه « 5 » در محل مناسب كه تأليف كتاب عبارت از آن است مطلقا از حسنات حسن التفات و نتايج خاطر فياض آن حضرت است .\r\nو بعد از آن به‌حسب فرمان به عبارتى كه قرار بر آن گرفته سمت تحرير\r\n\r\n\r\n","description":"","footnote":"\r\n( 1 ) . ع ، م : باز .\r\n( 2 ) . فقط در نسخهء « ع » .\r\n( 3 ) . م : تكرر .\r\n( 4 ) . ع : بوده ؛ م : - بود .\r\n( 5 ) . ع : قصه .\r\n","page_name":" 247 ","page_number":311},
  {"content":"\r\n\r\nمىپذيرفت و دگربار در مجلس عالى شرف اصغا مىيافت و به « 1 » نوشته اول و نسخهء اصل رجوع نموده ، در تصحيح آن مبالغه به اقصى الغاية مىرفت و اصلاحى كه به خاطر همايون مىآمد ، كرده مىشد و چون امر واجب الامتثال چنان بود كه هرچه در مسودهء اولى كه در مجلس معلّى قلمى مىشد مجموع به همان ترتيب نقل كرده شود و اصلا تغييرى در اصل قصه به كم‌وبيش واقع نگردد و در آن سواد التزام رفته كه در هر واقعه جميع جزويات آن تا ذكر اوقات ركوب و نزول در اسفار ، و تعيين منازل ، و تبيين مقادير مسافات مواضع و مراحل ، همه بازنموده شود و در ايراد آنچه به تاريخ تعلق داشته باشد ، تكلفى در عبارت كرده نشده ، « 2 » تا به تطويل نانجامد و از وقوع تكرار كه مترسلان از آن انديشند مبالاتى چندان نرفت مگر در اشعار كه تكرار در آن همانا بسيار نباشد .\r\nو چون حوادث و وقايع عالم به يكديگر مرتبط و مشتبك است ، از بهر تحقيق مبادى احوال حضرت صاحب‌قرانى به ايراد حكايتى چند احتياج است ، بنابرآن ، اول شروع در آن كرده مىشود  وَ ما تَوْفِيقِي إِلَّا بِاللَّهِ عَلَيْهِ تَوَكَّلْتُ وَ إِلَيْهِ أُنِيبُ  « 3 » .\r\n\r\n\r\n","description":"","footnote":"\r\n( 1 ) . م : بر .\r\n( 2 ) . ع : نشود .\r\n( 3 ) . هود / 88 .\r\n","page_name":" 248 ","page_number":312},
  {"content":"\r\n\r\n\r\n( 746 - 759 ) ذكر خروج امير قزغن\r\nچون قزان سلطان خان بن يسون اغلن در شهور سنة ثلث و ثلثين و سبعمائه موافق طوشقان‌ئيل « 1 » در الوس جغتاى « 2 » خان بر سرير خانى قرار يافت ، دست تسلط و تعدى برگشاد و پاى طغيان از جادهء عدل و نصفت بيرون نهاده « و الملك يبقى مع الكفر و لا يبقى مع الظّلم » 85 ، خلايق از آسيب ظلم او بجان آمدند و مردم از نكايت بيدادش به فغان . چه سياست و قهرى « 3 » به افراط داشت ، چنانچه امراى الوس را كه به قرلتاى طلب داشتى هركس از غايت وهم در خانهء خويش رسم وصيت بجاى آوردى و بعد از آن متوجه او شدى .\r\n[ نظم 
  ]\r\n ز بس جور آن خسرو سخت‌گير * ز مردم سراسر برآمد نفير \r\nامير قزغن كه از عظماى امراى عهد بود و اوماق او تبيت « 4 » با بعض امراى الوس جغتاى اتفاق نموده ياغى شد ، و در سالى سراى به جمع « 5 » و ترتيب لشكر مشغول گشته ، عزم محاربهء او كرد و قزان سلطان خان چون واقف شد با لشكرى متوجه دفع او گشت و از قهلغه گذشته در صحراى قريه دره‌زنگى به تاريخ سنهء ست و اربعين و\r\n\r\n\r\n","description":"","footnote":"\r\n( 1 ) . الف : توق‌ئيل ؛ كلكته : تخاقوئيل .\r\n( 2 ) . ع : جغداى .\r\n( 3 ) . ع : سياست قهر .\r\n( 4 ) . ع : ببيعت .\r\n( 5 ) . ع : تجميع .\r\n","page_name":" 249 ","page_number":313},
  {"content":"\r\n\r\nسبعمائه اتفاق محاربه افتاد و امير قزغن را چشم‌زخم رسيده ، يك چشم او به زخم تيرى كه از شست قزان سلطان خان گشاد يافت تيره شد و از ديدن بازماند و شكست يافت و قزان سلطان خان به‌طرف قرشى بازگشت و در آن زمان زمستان « 1 » ، سرماى عظيم شد و اكثر چهارپايان لشكر او تلف شدند و چون امير قزغن بر آن حال اطلاع يافت لشكر جمع آورده ، روى همت به دفع او نهاد و متوجه قرشى شد و در سنه سبع و اربعين و سبعمائه با او جنگ كرد و ظفر يافته ، او را از ميان برداشت . و مدت سلطنت قزان سلطان خان در ماوراء النهر و تركستان چهارده سال شمسى بود . بعد از او مملكتش در تحت تصرف امير قزغن درآمد و دانشمند چه « 2 » اغلان را كه از نسل اوگداى قاآن بود به « 3 » خانى برگزيد و بعد از دو سال او را شونقار « 4 » كرده و به دار القرار فرستاده ، بيان قلى اغلان بن سورغدو بن دوا خان را بر سرير خانى نشاند .\r\n[ نظم 
  ]\r\n شاهى كه چو بر سرير خانى « 5 » بنشست * دست و « 6 » در جود و فتنه بگشاد و ببست\r\nبا همت او حوصلهء دريا تنگ * با رفعت او مرتبهء گردون پست \r\nو مدت سلطنت او ده سال متمادى شد ، و امير قزغن به ضبط مملكت و تدبير امور و نسق مصالح سلطنت و اسعاف حوايج جمهور به نوعى قيام نمود كه آثار مفاخر او طراز تواريخ سلاطين رفيع‌مقدار زيبد و ذكر خصال پسنديده‌اش ديباچه مآثر ملوك گردون‌اقتدار .\r\n[ نظم 
  ]\r\n چهان‌پرورى شيمه‌اش دين و داد * حليم و خردمند و نيكونهاد\r\nستم را زيان ، عدل را سود ازو * خدا راضى و خلق خشنود ازو \r\nبه روزگار فرخنده آثارش دست هيچ ظالم حلقهء تشويش بر در خانه رعيتى نزد و پاى هيچ ستم‌پيشه‌اى ساحت‌سراى كسى به گام مناقشت و مزاحمت نسپرد .\r\n\r\n\r\n","description":"","footnote":"\r\n( 1 ) . ع : بود .\r\n( 2 ) . ع : دانشمند .\r\n( 3 ) . ع : + جاى او .\r\n( 4 ) . ع : سنقار ؛ الف : شفقار .\r\n( 5 ) . م : شاهى .\r\n( 6 ) . م : - و .\r\n","page_name":" 250 ","page_number":314},
  {"content":"\r\n\r\n[ نظم 
  ]\r\n هر خوشدلى كز اهل جهان فوت گشته بود * آن را به يك لطيفه قضا كرد روزگار\r\nمحتاج بود ملك به پيرايه‌اى چنين * آخر مراد ملك روا كرد روزگار \r\nبر جاده قويم شريعت و منهج مستقيم طريقت راسخ‌قدم بود و صادق‌دم و وضيع و شريف از مواهب بىدريغش غريق نعم و مشمول كرم و از معظمات امور كه در ايام او وقوع يافت آن بود كه از ارهنگ « 1 » سراى لشكر كشيده به در هرات آمد .\r\nو شرح اين حال بر سبيل اجمال آن است كه چون بعد از وفات سلطان ابو سعيد در تخت ايران از نسل چنگيز خان پادشاهى ذو شوكت نافذفرمان استقلال نيافت و امراى ترك در خراسان عموم تسلط و استيلايى - كه سابقا ايشان را بود - نداشتند و در الوس جغتاى خان اواخر عهد قزان سلطان خان بود و به واسطهء افراط سياست و قهر ، خاطر مردم از او بغايت رميده و متنفر گشته ، چنانچه اشارتى بدان رفت . ملك معز الدين حسين پسر ملك 86 غياث الدين را - كه در مقدمه ايمايى به اصل و نژاد ايشان رفته - در هرات قوت و مكنتى تمام حاصل شد ، و شيخ حسن جورى و امير وجيه الدين مسعود سربدال « 2 » با لشكرى آراسته از شجعان و ابطال ، از سبزوار متوجه او شدند و او نيز سپاه خود مرتب داشته ، روى جلادت به مقابله و مقاتلهء ايشان آورد و سيزدهم صفر سنهء ثلث و اربعين و سبعمائه ، در زاوه ، لشكر جانبين به‌هم رسيده جنگى عظيم درپيوست و در اول شكست بر سپاه ملك افتاد و بسيارى از ايشان كشته شدند . ملك با معدودى چند به بالاى پشته برآمد و اشارت كرد كه رايت برافراشته طبل فروكوفتند و از لشكريانش كه متفرق شده بودند ، سيصد سوار باز به او پيوستند و ملك مردم خود را دل داده ، گفت : « يك حملهء ديگر مىكنيم كه ايشان به غارت مشغول شده‌اند » . امير مسعود را چشم بر ايشان افتاد ، روان متوجه ايشان شد و شيخ حسن از عقب او مىراند ، در آن‌حال از حسن اتفاق - كه دولت به حقيقت عبارت از آن است - شخصى هم از ميان ايشان شمشيرى به پهلوى شيخ حسن\r\n\r\n\r\n","description":"","footnote":"\r\n( 1 ) . الف : ارسنگ ؛ م : اصل ارهنگ .\r\n( 2 ) . الف ، ع : سربدار .\r\n","page_name":" 251 ","page_number":315},
  {"content":"\r\n\r\nجورى فروبرد ، چنانچه از آن‌جانب بيرون آمد و در زمان جان تسليم كرد و او به امير مسعود سربدال « 1 » گفته بود كه اگر من در اين كارزار كشته شوم ، تو روان برگرد و اصلا توقف منماى . و چون شيخ حسن بر وفق فالى كه خود زده بود سر در سر فضولى كرد ، امير مسعود بنابر وصيت شيخ بىتوقف رو به گريز نهاد و سپاه ملك پس از شكست غالب گشته ، تيغ انتقام در سربداليان « 2 » برگشته‌روز نهادند و غنيمت فراوان به دست ايشان افتاد و ملك بعد از حصول مراد چون به تفقد سپاه خود پرداخت ، هيچ دهچه نبود كه كسى از ايشان به قتل نيامده بود ، اما به حكم « الامور بخواتيمها » 87 خلعت فتح و فيروزى از خزانهء  يَنْصُرُ مَنْ يَشاءُ  « 3 »  وَ هُوَ  « 4 »  الْعَزِيزُ الرَّحِيمُ  « 5 » بر قامت سعادت او راست آمد و چون مظفر و منصور با غنايم و فتوحات نامحصور به هرات معاودت نمود نهال اقبال او نشوونمايى به كمال يافت و از بخار پندار در هواى دماغش سحاب غرور و اعجاب تراكم پذيرفت و با آنكه آبا و اجدادش مجموع ، از يمن التفات شاهزادگان چنگيزى و حمايت امراى ايشان ، حكومت هرات كرده بودند او دم استقلال زد و به اظهار شعار سلطنت چون تخميس نوبت « 6 » و رفع چتر جسارت نمود و يكران اقتدار در ميدان خانى تيز كرده ، چند كرّت لشكر كشيد و تا حدود اندخود و شبرغان تاخت كرد .\r\n[ بيت 
  ]\r\n چو خالى گردد از گوهر خزينه * به ياقوتى نشيند آبگينه \r\nو چون از ميامن عدالت و بردبارى امير قزغن ممالك ماوراء النهر به قرار خود بازآمد جمعى از مشايخ عظام جام ، كه با ملك حسين قرابت سببى داشتند و از حركات او كه برتر از حد خود مىزيست راضى نبود ، پيش امير قزغن رفتند و از او شكايت كردند و امراى ارلات و اپردى كه ملك حسين با ايشان مصافى داشته بود و بسيارى از مردم ايشان را به قتل آورده به زبان تشنيع به سمع امير قزغن رسانيدند كه :\r\n\r\n\r\n","description":"","footnote":"\r\n( 1 ) . الف ، ع : سربدار .\r\n( 2 ) . ال ، ع : سربداريان .\r\n( 3 ) . متن : تشاء .\r\n( 4 ) . متن : انت .\r\n( 5 ) . روم / 5 .\r\n( 6 ) . يعنى پنج نوبت زدن . رسم بود كه بر درگاه پادشاهان روزى پنج نوبت نقاره و كوس مىزدند .\r\n","page_name":" 252 ","page_number":316},
  {"content":"\r\n\r\n[ نظم 
  ]\r\n مگر نسل چنگيز خان برفتاد * كه كس گوهر شاه نارد به ياد\r\nچنان غره شد غورى بدگهر * كه جز خود نيارد كسى در نظر \r\nامير قزغن چون بر حقيقت « 1 » حال ملك حسين اطلاع يافت ، فرمود كه : « تاژيك « 2 » را چه راه آن باشد كه دعوى سلطنت كند و از فرمان پادشاهان سركشد . باد نخوت و غرور از دماغ پرپندار او به تيغ آبدار آتش‌بار بيرون كنيم و به سم بادپايان آتش سرعت ، شهر و حصار او را با خاك برابر كرده از خون پردلانش جيحون سازيم » . و بدين عزم تواچيان را به اطراف ممالك فرستاد كه عساكر از آب آمويه گذشته به ميعاد مقرر در بلخ جمع شوند و چون آن امر به نفاذ انجاميد ، امير قزغن در ركاب بيان قلى خان روان شد و امراى الوس مثل امير بيان سلدوز و محمد خواجه اپردى و ستلمش و امير اولجايتو اپردى و امير عبد اللّه پسر تايغو و شاهان بدخشان جمع آمدند و به اتفاق روى توجه به صوب هرات آوردند ؛ و چون خبر به ملك حسين رسيد ، امير آخر را با سيصد سوار به خبرگيرى روان ساخت كه تا آنجا كه تواند برود ، و كيفيت احوال بازداند و اگر يقين شود كه لشكر جغتاى از آب عبور نموده است اصلا توقف نكند و سبك بازگردد ، و چون امير آخر از آب مرغاب بگذشت و گذشتن لشكر توران‌زمين از جيحون محقق شد ، روان مراجعت نمود و پيش ملك حسين آمده عرضه داشت كه :\r\n[ نظم 
  ]\r\n قزاغن سپهدار تركان رسيد * ز توران به ايران سپاهى كشيد\r\nبه آلات پيكار و ساز نبرد * به گردنده گردون برآورد گرد\r\nتو گويى كه كرده به فرمان‌دهى * همه ملك توران ز آهن تهى \r\nملك حسين سران سپاه و اعيان و اشراف مملكت خود را جمع كرده صورت واقعه به طريق مشورت با ايشان در ميان نهاد كه :\r\n\r\n\r\n","description":"","footnote":"\r\n( 1 ) . ع : كيفيت .\r\n( 2 ) . م ، كلكته : تاجيك .\r\n","page_name":" 253 ","page_number":317},
  {"content":"\r\n\r\n[ نظم 
  ]\r\n سپاهى ز توران به ايران رسيد * كه از گردشان شيد « 1 » شد ناپديد\r\nگروهى بر حمله ، كوه شكيب * گه حمله ، سيل سر اندر نشيب « 2 »\r\nنخستين مراعات جان كرده ترك * پس آنگه نهاده ز فولاد ترك \r\nاصحاب ملك را هريك رايى رو مىنمود ، چون سپاه توران ، هم به عدد زياده بودند و هم در جنگ صحرا از ايشان دليرتر ، ملك يارا نداشت كه لشكر بيرون برد ، چه او را چهار هزار سوار بود و ده پانزده هزار پياده و ملك نمىخواست كه از ابتدا حصار و كوچه باغ پناه سازد كه دلالت بر عجز و خوف كند و مخالفان چيره گردند ، لاجرم راى بر آن قرار گرفت كه هم در ظاهر شهر روى به دشمنان آورند و در مقابله و مدافعه مردانه بكوشند و از جانب شرقى شهر از پاى مرغ تا كهدستان ديوارى بكشيدند و خندقى فروبردند و اسباب و ساز محاربه و مقاتله از شهر بيرون برده ، جنگ را آماده گشتند و ملك حسين مردم خود را بر نبرد و پيكار تحريض مىكرد كه :\r\n[ نظم 
  ]\r\n بكوشيم در جنگ مردانه‌وار * چه انديشه از لشكر بىشمار\r\nدل و زور و زهره به كار آوريم * جهان بر عدو تنگ و تار آوريم \r\nو امير قزغن با سپاه صف‌شكن از راه درهء پاشتان درآمده به كهدستان نزول كرد و روز ديگر با خان و امير اولجاتيو و ستلمش و ديگر امرا سوار شده در دامن گازرگاه به بالاى پشته‌اى بلند برآمدند و لشكر ملك را به نظر احتياط درآوردند ، امير قزغن فرمود كه : « اين تازيك رسوم رزم و پيكار نمىداند ، اين محل كه او اختيار كرده لشكرش زود خواهد شكست ، از دو جهت يكى آنكه هنگام حمله و آويزش ايشان را سربالا مىبايد آمد و سپاه ما سرزير « 3 » ؛ و ديگر آنكه چون آفتاب طلوع كند بر چشمهاى ايشان خواهد تافت و مقابل خود را نيك نبينند » . و از آنجا به لشكرگاه خود\r\n\r\n\r\n","description":"","footnote":"\r\n( 1 ) . شيد به معناى درخشنده و تابنده است . شاعر آن را به معناى خورشيد گرفته .\r\n( 2 ) . ع :\r\n گه حمله چون سيل اندر نشيب . \r\n( 3 ) . ع : از زير ؛ سرزير صورت ديگرى است از سرازير .\r\n","page_name":" 254 ","page_number":318},
  {"content":"\r\n\r\nبازگشته ، فرودآمدند . و روز ديگر صف‌ها راست كرده ، روى جلادت به شهر نهادند و چون به معركه رسيدند ، امير قزغن به فراز پشته‌اى برآمد كه تمام لشكر طرفين در تحت نظر او بود و سپاه خود را به جنگ امر فرمود . بهادران توران‌زمين به يك بار حمله كردند و لشكر هرات نيز دست مقاومت برگشادند و جنگى عظيم درپيوست .\r\nنظم\r\n زمين از خون مردان موج‌زن گشت * سپرها خشت و جوشنها كفن گشت\r\nدليران سپه درهم فتاده « 1 » * صلاى مرگ در عالم فتاده « 2 »\r\nتن از اسب و سر از تن سرنگون شد * همه صحراى كين درياى خون شد \r\nلشكر ملك بعد از كوشش بسيار ، زار و زخم‌دار منهزم شدند و از عقب آب در زمين‌ها انداخته بودند ، اكثر در آن وحل اسير اجل شدند و سپاه ترك از پس ايشان رسيده دستبردى عظيم نمودند و شكستى فاحش بر لشكر هرات افتاد . ملك به شهر درآمد و سپاهش كوچه باغ متصل شهر را به كوشش فراوان ضبط نمودند ، و امير قزغن با امرا و لشكر منصور و مظفر به معسكر خويش بازگشت . و بعد از آن لشكر هرات از ديوار بست بدر « 3 » نمىآمدند . روز ديگر امير قزغن به نزديك شهر آمد و به محاصره مشغول شد و سپاه ظفرپناه هر روز به جنگ پيش مىرفتند و تا شب هنگام نيران محاربه و قتال اشتعال مىيافت .\r\n[ بيت 
  ]\r\n بدين‌گونه چل روز پيكار بود * زمين پر ز خون و هوا تار بود \r\nو چون ملك از مضيق محاصره در تنگ بود ، اكابر و اشراف شهر را « 4 » در ميان داشت كه قضيه به مصالحت رسانند ، مبنى بر آنكه ملك در اين مجال « 5 » ايشان را خدمتى كند و سال ديگر احرام اخلاص بسته به درگاه خان و امير قزغن رود و عذر جرايم و تقصيرات گذشته بخواهد و چون امير قزغن حاكم عادل رحيم‌دل بود و\r\n\r\n\r\n","description":"","footnote":"\r\n( 1 ) . ع : فتادند .\r\n( 2 ) . ع : بدادند .\r\n( 3 ) . ع : بيرون .\r\n( 4 ) . ع : شهر را .\r\n( 5 ) . ع : محل .\r\n","page_name":" 255 ","page_number":319},
  {"content":"\r\n\r\nدانست كه رعايا و عجزه در زحمت‌اند و خرابى تمام به حال آن ولايت راه يافته به صلح رضا داد كه ،\r\n[ نظم 
  ]\r\n رعاياى مسكين به تنگ اندرند « 1 » * ز تنگى به كام نهنگ اندرند « 2 »\r\nنه كارىست پيكار و خون ريختن * نكشته درو كردن و بيختن \r\nملك حسين به رسم پيشكش و ساورى بسى چيز از اسبان آراسته و اصناف خواسته از نقد و جنس و غير آن بيرون فرستاد و وعده كرد كه چون امير به مباركى مراجعت نمايد و به تختگاه فرود آيد ، بنده متوجه احراز سعادت زمين‌بوس گردد و اين معنى را به عهود و مواثيق ، مؤكّد گردانيد ، و امير قزغن به جانب ماوراء النهر معاودت فرمود و اين وقايع « 3 » در شهور سنهء اثنين و خمسين و سبمعائه - كه صورت حرفى آن « دنب « 4 » » باشد - موافق توشقان‌ئيل اتفاق افتاد و بعد از آن واقعه كار ملك حسين رو به تراجع نهاد و وقعى كه در خاطرها داشت نقصان پذيرفت و سران سپاهش كه اكثر غورى بودند بغايت مسلط شدند و به قصد او اتفاق نمودند كه او را گرفته ، برادرش ملك باقر را به‌جاى او نصب كنند و ملك اين معنى دريافت و قدرت بر دفع آن نداشت و خود را به صنعت نگاه مىداشت .\r\nغوريان با يكديگر اتفاق كرده بودند كه چون ملك سوار شود ، فرصتى نگاهدارند و او را بگيرند . روزى ملك از بستان‌سراى خود سوار شده بيرون آمد ، ديد كه غوريان با همدگر فكرى و عزيمتى دارند ، تفرّس نمود كه همان زمان قصد او خواهند كرد ، و جمعى از بادغيس آمده بودند و اسبه چند در بازار كرده و غلبه‌اى به سودا و خريد و فروخت آن جمع شده « 5 » ، در اين حالت ملك را نظر بر ايشان افتاد ، غوريان را گفت اين جماعت را بغارتيد . غوريان از غايت حرص به تاراج مشغول شدند ، ملك فرصت غنيمت دانسته ، كوچه غلطى به ايشان داد و متوجه قلعهء\r\n\r\n\r\n","description":"","footnote":"\r\n( 1 ) . ع : آمدند .\r\n( 2 ) . ع : آمدند .\r\n( 3 ) . م : وقوع .\r\n( 4 ) . به حساب جمل دنب برابر است با 752 .\r\n( 5 ) . ع : شده بودند .\r\n","page_name":" 256 ","page_number":320},
  {"content":"\r\n\r\nاشكلچه شد كه اجداد او در جلگهء هرات به‌طرف جنوبى مايل به غربى شهر ساخته بودند و در آن‌وقت معمور بود و مشحون به ذخاير بسيار .\r\nو در شهور سنة ثلث و خمسين و سبمعائه ملك حسين « 1 » برحسب وعده‌اى كه كرده بود از اشكلچه عازم ماوراء النهر شد . چون به آنجا رسيد ، امير قزغن مقدم او را به اعزاز و اكرام تلقى نمود و به انواع نوازش مخصوص گردانيده نويد داد كه هرات را كه غوريان به برادر او ملك باقر داده بودند بازستاند و به او ارزانى دارد ، ليكن امراى الوس با ملك بد بودند و در هر وقت امير قزغن را بر آن مىداشتند كه او را بگيرد و چون امير قزغن سخن ايشان نمىشنيد ، اتفاق نمودند كه ملك را به قتل آورند كه بعد از وقوع ، كسى از ايشان بازخواست نخواهد كرد ؛ و چون امير قزغن از آن حال آگاه گشت ملك را طلب كرد و از قصد و انديشهء امرا خبر داده ، فرمود كه : « مصلحت آن است كه هم امشب متوجه ديار خود گردى تا گزندى به تو نرسد » . ملك وظيفهء دعا و ثنا بجاى آورده او را وداع كرد و به منزل خود بازگشت و چون شب درآمد ، سوار گشته « 2 » روى توجه به صوب هرات نهاد ؛ و چون بدانجا رسيد بىدهشت به شهر درآمد و در حصار به مسند حكومت نشسته ، كس فرستاد و ملك باقر را گرفته محبوس كرد .\r\nو از جمله وقايع كه هم در اين ايام وقوع يافت آن بود كه اميرزاده عبد اللّه پسر امير قزغن از سمرقند لشكر مرتب داشته به خوارزم رفت و آن را تسخير كرد و امير قزغن زمستان سالىسراى را مخيّم اقامت ساختى و در بهار به گلزار قرانور پرداختى و تابستان و خزان در « 3 » شهر ونك « 4 » رايت توطن افراختى و بيشتر اوقات صيد كردى و جانور انداختى . روزى از مراعات حزم ذاهل ، و از محافظت شرايط احتياط و تيقّظ غافل ، با ده پانزده كس بىسلاح ، از سالىسراى سوار شد و از جيحون عبور نموده ، در ارهنگ آهنگ جانور انداختن كرد ، شاهانه شاهين صيد\r\n\r\n\r\n","description":"","footnote":"\r\n( 1 ) . ع : - حسين .\r\n( 2 ) . ع : شده .\r\n( 3 ) . ع : دور .\r\n( 4 ) . ع : هونك .\r\n","page_name":" 257 ","page_number":321},
  {"content":"\r\n\r\nآيين را به شكار طيور طيار پرواز مىداد ، ناگاه شاهباز اجل به قصد مرغ روح او از مكمن « 1 »  أَيْنَما تَكُونُوا يُدْرِكْكُمُ الْمَوْتُ  « 2 » كمين برگشاد و قتلق تمور پسر بورلداى كه اوماقش اورنات « 3 » بود و هم داماد امير قزغن و از ديرگاه باز ، در مكمن « 4 » كين ، انتهاز فرصتى چنين مىنمود ، مجال يافت و با گروهى غدار بر سر او شتافت و آن نامدار عدالت شعار را به تير غدر انداخته به تيغ ظلم شهيد گردانيد و از امرا و خواص امير قزغن طايفه‌اى كه :\r\n[ نظم 
  ]\r\n ره و رسمشان رزم و كين خواستن * هوس ريزش خون و خو « 5 » تاختن\r\nزره جامه‌شان روزوشب جاى زين * زمين پشت اسب و هوا گرد كين \r\nدر عقب قتلق تمور تاخت كرده و در حوالى قندز به او رسيده او را در ميان گرفتند و به شمشير انتقام بگذرانيدند .\r\n[ نظم 
  ]\r\n سرانجام غدّار نبود نكو * بود بدكنش را جهان كينه‌جو \r\nو امير قزغن را به سالىسراى نقل نموده دفن كردند .\r\n[ مصراع 
  ]\r\n روانش به مينو پر از نور باد \r\nو اين وقايع در شهور سنهء تسع و خمسين و سبعمائهء موافق ايت‌ئيل دست داد .\r\n\r\n\r\n","description":"","footnote":"\r\n( 1 ) . ع : ممكن .\r\n( 2 ) . نساء / 78 .\r\n( 3 ) . م ، كلكته : اوزنات .\r\n( 4 ) . ع : ممكن كمين .\r\n( 5 ) . الف : خود .\r\n","page_name":" 258 ","page_number":322},
  {"content":"\r\n\r\n\r\n( 761 ه . ق ) « 1 » ذكر حكومت اميرزاده عبد اللّه بن قزغن « 2 »\r\nبعد از حادثهء امير قزغن ، اميرزاده عبد اللّه از سمرقند آمده ، متصدى منصب پدر گشت و امرا به متابعت و مطاوعت او اتفاق نمودند و در اوايل حال بيان قلى را برقرار سابق به خانى مقرر و ممكّن داشت و چون در زمان حيات پدر مدتى به سمرقند به سر برده بود و به متنزّهات دلكش آن ديار فردوس‌وش خوپذير شده ، خواست كه مركز رايت دولتش همانجا باشد ، عازم سمرقند شد و بيان قلى خان را با خود ببرد ؛ و هرچند امير قوتغو و ديگر امرا و اركان دولت پدرش از راه نصح و دولتخواهى عرضه داشتند كه مقام اصلى را گذاشتن از رعايت حزم « 3 » دور است ، اصلا سودمند نيفتاد .\r\n[ نظم 
  ]\r\n آن‌كس كه نصيحت ز عزيزان نكند گوش * بسيار بخايد سر انگشت ندامت \r\nو در آنجا هم در آن سال بنابر غرضى فاسد و نظرى كه با حرم بيان قلى خان داشت ، به قتل او اقدام نمود و تمور شاه اغلن پسر ييسون تمور خان را به‌جاى او به خانى بنشاند و نعش بيان قلى خان را به بخارا نقل نمود ، به جوار مزار مكرم شيخ\r\n\r\n\r\n","description":"","footnote":"\r\n( 1 ) . مطابق با مطلع سعدين .\r\n( 2 ) . الف : - « ذكر حكومت . . . قزغن » .\r\n( 3 ) . ع : حزم و احتياط .\r\n","page_name":" 259 ","page_number":323},
  {"content":"\r\n\r\nعالم شيخ سيف الدين باخرزى - قدّس اللّه تعالى سرّه 88 - دفن كردند .\r\nمصرع\r\n مرقدش پرنور باد ، از شمع رضوان جاودان \r\n\r\nذكر لشكر كشيدن بيان سلدوز و شكسته شدن اميرزاده عبد اللّه « 1 »\r\nبه حكم ،  مَنْ يَعْمَلْ سُوءاً يُجْزَ بِهِ  « 2 » قتل بيان قلى خان بر اميرزاده عبد اللّه ، مبارك نيامد و امير بيان سلدوز لشكر جمع آورده ، از حصار شادمان متوجه سمرقند شد و چون به حدود كش رسيد ، امير حاجى برلاس بن بورلغى بن نموله بن يسوكه « 3 » بن قراجارنويان با تمامت سپاه خويش به او پيوست و به اتفاق ، بر سر اميرزاده عبد اللّه آمدند و جنگ كرده ، او را براندند ؛ برادرانش و تمور شاه را كه به خانى برداشته بود از ميان برداشتند .\r\n[ نظم 
  ]\r\n چو بد كردى مباش ايمن ز آفات * كه واجب شد طبيعت را مكافات \r\nو اميرزاده عبد اللّه گريخته و از جيحون گذشته به بالاى بقلان به اندراب رفت و در آنجا به سر مىبرد تا وفات يافت و اتباع و اشياع امير قزغن مجموع متفرق شدند و امير بيان سلدوز و امير حاجى برلاس كه از نويينان كامكار و امراى نامدار و در آن روزگار به مزيد شوكت و اقتدار ممتاز بودند ، مملكت را در حوزهء تصرف آورده ، متصدى ضبط امور و نسق مصالح جمهور گشتند . و امير بيان سلدوز ، مردى حليم كم‌آزار بود اما به شرب مدام ، شعف تمام داشتى و مانند غنچه و لاله ، بىصراحى و پياله روزگار نگذاشتى چنانچه در سالى هفته‌اى هشيار نبودى و به غير از نقش\r\n[ مصراع 
  ]\r\n جز باده كه باد نيست ديگر باد است \r\nدر آيينهء پندار نه « 4 » . لاجرم به اندك زمانى انياب ذياب شر و شور ، تيز شد و هرج و\r\n\r\n\r\n","description":"","footnote":"\r\n( 1 ) . الف : - « ذكر لشكر . . . عبد اللّه » .\r\n( 2 ) . نساء / 123 .\r\n( 3 ) . همهء نسخ : يسومنكا ؛ قبلا يسوكه ضبط شده است و منكايا مونكا پسر ديگر قراجارنويان است .\r\n( 4 ) . ع : نديدى .\r\n","page_name":" 260 ","page_number":324},
  {"content":"\r\n\r\nمرج به حال مملكت راه يافت و از امرا و نويينان ، هركس در مقامى كه بود به كلك پندار نيرنگ پيشوايى و فرمانروايى بر صفحهء تصور نگاشت و رايت استقلال و استبداد برافراشت ، هركه تيغى داشت مرغ خيالش در آشيان « 1 » دماغ بيضهء انديشهء سرورى و گردن‌فرازى نهاد و هركه را قوتى بيشتر بود شهباز آرزويش در هواى سوداى سلطنت طيران مىنمود .\r\nشهر كش با توابع و لواحق - كه از سوالف ايام باز تعلق به آبا و اجداد حضرت صاحب‌قرانى و امير حاجى برلاس داشت - برقرار در تصرف ايشان بود ، و خجند در تصرف امير بايزيد جلاير ، و بعضى از ولايات در تصرف امير حسين بن مسلّا « 2 » بن امير قزغن ، و او با خيل و حشم تلاش منصب پدر مىكرد و اولجاى بوغاى سلدوز در بلخ با قوم خود دم از استقلال مىزد و در شبرغان ، محمد خواجه اپردى - كه اوماق او نايمان « 3 » بود - همين طريق مىسپرد و شاهان بدخشان در كوههاى خويش سر به ديگرى فرونمىآوردند و كيخسرو و اولجايتو اپردى در ولايت ختلان و ارهنگ همين سبيل داشت و امير خضر يسورى - كه يورت قديم او سر پول و تاتكنت « 4 » از نواحى سمرقند بود - مجموع يسوريان جمع آورده ديگرى را در حساب نمىگرفت . و در ميان اين طوايف مختلف به كرّات و مرّات مقابله و مقاتله واقع شد و مردم بسيار عرضهء تلف گشتند ، از آن جمله محمد خواجه اپردى با امير ستلمش كه حاكم قهستان بود و از قصد و محاربهء ملك معز الدين حسين به تنگ آمده به ماوراء النهر رفته بود و از آنجا بازگشته و به امير محمد خواجه پيوسته و ميان ايشان صداقتى عظيم حاصل شده با يكديگر عهد كردند كه به اتفاق لشكر به سر ملك حسين كشند . به امضاى آن عزم ، لشكرى عظيم ترتيب كرده متوجه هرات شدند ؛ و ملك نيز لشكر خود جمع آورده ، به استقبال ايشان روانه شد . و محمد خواجه و ستلمش از غايت غرور و پندار ، با خود مقرر كرده بودند كه چون ملك را ببينند بر او حمله\r\n\r\n\r\n","description":"","footnote":"\r\n( 1 ) . ع : آشيانه .\r\n( 2 ) . الف : مصلى منسلا .\r\n( 3 ) . الف : نمايان ؛ م : تايمان .\r\n( 4 ) . الف : تانكنت ؛ ع : تكنت ؛ شايد : تاشكنت .\r\n","page_name":" 261 ","page_number":325},
  {"content":"\r\n\r\nآورند « 1 » و تا سرش از تن جدا نكنند عنان بازنپيچند . و چون ملك از آب مرغاب گذشته در صحراى يبغو ، لشكر طرفين به‌هم رسيدند ؛ محمد خواجه و ستلمش تيغ كشيده پيش از همه حمله كردند ؛ و از غرايب اتفاقات دو تير از صف لشكر ملك بر مقتل آن دو سردار آمد و هردو بر خاك هلاك افتادند و هيچ آفريدهء ديگر را گزندى نرسيد .\r\n[ نظم 
  ]\r\n نه خاكى به خون كس آغشته شد * نه يك مور در زير پى كشته شد \r\nو لشكرى به آن كثرت و شوكت منهزم و پريشان گشت . القصه به سبب هرج‌ومرج الوس جغتاى ، آتش بلا بالا گرفت و فتنه و آشوب انتشار يافت و رعاياى بيچاره در كشاكش تشويش و پريشانى مبتلا و گرفتار ماندند .\r\n\r\nذكر لشكر كشيدن توغلق تمور خان به مملكت ماوراء النهر « 2 »\r\nچون اوضاع ممالك ماوراء النهر از حدوث وقايع مذكور به‌هم برآمد توغلق تمور خان بن ايمل خواجه بن دوا خان از نسل جغتاى خان كه پادشاه جته بود و او را به حسب نسب ، سلطنت آن « 3 » ممالك مىرسيد ، حشم و اتباع خود جمع آورده لشكر برآراست و در ربيع الثانى سنهء احدى و ستين و سبمعائه موافق سچقان‌ئيل به رسم كشورگشايى ، روى آرزو به سوى ماوراء النهر نهاد . و از زمان وفات ترمشيرين خان تا به اين وقت سى و سه سال بود ، و در اين قرن ، هشت خان در الوس جغتاى خان پادشاهى كردند و چون توغلق تمور خان به موضع جناق بلاق رسيد - كه به قرب آب خجند واقع است از صحارى تاشكند - با امرا و اركان دولت جانقى كرده صلاح امر در آن ديدند كه الغ‌توق‌تمور - كه اوماق اوكراييت - و حاجى بيگ - كه اوماقش اركنوت - و بيگيجك - كه اوماقش قانغلى « 4 » بود - به رسم منغلاى از پيش روان\r\n\r\n\r\n","description":"","footnote":"\r\n( 1 ) . الف ، م : كنند .\r\n( 2 ) . الف : - عنوان . در مطلع سعدين اين رويداد جزو وقايع سال 762 آمده است .\r\n( 3 ) . ع : - آن .\r\n( 4 ) . ع : قانغلر .\r\n","page_name":" 262 ","page_number":326},
  {"content":"\r\n\r\nشوند ، امراى ثلاث به امتثال فرمان مبادرت نمودند و چون از آب خجند عبور كردند ، امير بايزيد جلاير قدم متابعت در راه موافقت نهاده ، با قوم خود به ايشان پيوست و به اتفاق عزيمت به صوب شهر سبز آوردند . امير حاجى برلاس ، لشكر كش و قرشى و آن نواحى را گرد آورد و به عزم مدافعه و معارضه ايشان سوار شد و چون امضاى آن راى « 1 » مصلحت ندانست ، پيش از آنكه سپاه جانبين به‌هم رسند ، عنان توجه به صوب خراسان تافت .\r\n[ بيت 
  ]\r\n همى تا برآيد به تدبير كار * طريق سلامت به از كارزار \r\n\r\nگفتار در مشورت كردن حضرت صاحب‌قران با امير حاجى برلاس و مراجعت نمودن از لب جيحون و ملاقات كردن با امراى توغلق تمور خان\r\n الرّأى قبل شجاعة الشّجعان * هو أوّل و هى المحلّ الثّانى\r\nفأإذا هما اجتمعا لنفس حرّة * بلغت من العلياء كلّ مكان \r\n89 حكمت بالغهء قدير « 2 » حكيم تعالى و تقدّس كه وقوع هر امرى به وجود سببى منوط گردانيده و حصول هر مقصودى به توسط وسيله‌اى مربوط ساخته ، شغل خطير سلطنت را كه ظلّ مرتبهء الوهيت است به دو خصلت از خصال پسنديدهء انسانى بازبسته :\r\nاول رأى ثاقب كه چون شب حادثه نيك « 3 » تيره شود به پرتو انوارش راه به مأمن نجات توان برد .\r\n به رايى لشكرى را بشكنى پشت * به شمشيرى يكى تا صد توان كشت \r\nو دوم ، شجاعتى كامل كه هنگام تلاطم امواج حروب و فتن به قوت قلب و سكون جاش « 4 » پاى جلادت و ثبات توان فشرد .\r\n\r\n\r\n","description":"","footnote":"\r\n( 1 ) . ع : عزم .\r\n( 2 ) . م : قادر .\r\n( 3 ) . ع : تنگ .\r\n( 4 ) . ع : حاس ؛ الف : خاش .\r\n","page_name":" 263 ","page_number":327},
  {"content":"\r\n\r\nبيت\r\n به جايى كه كار اندرآيد به تنگ * جگر بايد آنجا و لختى درنگ \r\nو به حسب رتبت ، رأى بر شجاعت اقدم است و افضل ، و فوايد تدبير از عوايد شمشير و تير ، اتم است و اشمل ؛ تيغ اگرچه در تيز زبانى آيتى است ، آيت فتح مبين از تلقين رأى رزين آموزد ، و سنان هرچند به ايوان ميدان شمع‌سان درخشان است ، شمع ظفر از پرتو تدبير صواب افروزد ؛ حكم شمشير اگر به پروانچه رأى مستقيم نفاذ يابد قبول آن به گردن دشمنان فرود آيد و پيغام تير اگر از تقرير « 1 » تدبير باشد در دل خصم جايگير افتد ، روشنى ديدهء اقبال از غبار معركه افزايد و در تاريكى معركه روشنى رأى مستنير دستگير آيد .\r\n به هنگام تدبير يك راى نيك * به از صد سپاهى چو درياى ريگ \r\nو مصداق اين سياق آن است كه چون امير حاجى برلاس از توجه سپاه جته متوهم شد و يورت قديم را مهمل گذاشته عازم خراسان گشت و از چول عبور كرده به كنار آب جيحون رسيد ، حضرت صاحب‌قرانى ،\r\nنظم\r\n جهاندار جم‌قدر گردون شكوه * قيامت نهيب « 2 » ستاره گروه\r\nفلك قدر ، تيمور دريا نوال * كه بادا بر او رحمت ذوالجلال \r\nبه يقين دانست كه اگر بيش از اين خويشتن‌دارى مىكند ، وطن اصلى به يكباره زير و زبر خواهد شد و مقام موروثى سمت قاعا صفصفا خواهد گرفت ، چه پدرش امير طراغاى در آن سال به جوار رحمت حق پيوسته بود .\r\nنظم\r\n پدر رفته و عم گريزان شده * ز بيگانه كشور پريشان شده\r\nمخالف مسلط الوس در « 3 » خطر * گشاده عقاب بلا بال و پر \r\nو در چنين حال باوجود آنكه سن مباركش هنوز از حدود بيست و پنج سالگى\r\n\r\n\r\n","description":"","footnote":"\r\n( 1 ) . م : تقدير .\r\n( 2 ) . ع : نهيب و .\r\n( 3 ) . ع : پر .\r\n","page_name":" 264 ","page_number":328},
  {"content":"\r\n\r\nتجاوز ننموده بود و آيينه ضمير منيرش از صيقل تجارب روزگار جلاپذير نگشته ، رأى مشكل‌گشاى را - كه مطرح انوار تأييدات الهى و مهبط اسرار عنايات نامتناهى بود - بر كشف آن واقعهء هايله گماشت و سنت سنيّهء  وَ شاوِرْهُمْ فِي الْأَمْرِ  « 1 » كار بند گشته به رسم مشورت بر صحيفهء « 2 » ضمير امير حاجى نگاشت كه : « مملكت اگر بىحاكم بماند البته خلل‌هاى فاحش به اوضاع آن راه يابد و سكان و اهالى آن از صدمات قهر و غدر مخالفان به كل مستأصل گردند .\r\n[ بيت 
  ]\r\n ملك بىسر چون تن بىجان بود * حال تن بىجان يقين ويران بود \r\nصواب آن مىنمايد كه چون شما به جانب خراسان خواهيد رفت ، من به‌طرف كش بازگردم و الوس را استمالت داده از آنجا به خدمت خان روم و امرا و اركان دولت را ببينم تا ولايت خراب نشود و رعايا - كه ودايع حضرت آفريدگاراند - به زحمت و تشويش نيفتند » .\r\nامير حاجى از اين سخن كه نتيجهء الهام ربانى بود ، روايح سعادت و اقبال استشمام نمود « 3 » و آن رأى را استحسان فرمود . حضرت صاحب‌قران عنان دولت به صوب ولايت منعطف داشته ، روان شد و چون به موضع خزار رسيد حاجى محمود شاه يسورى را ديد كه منغلاى لشكر جته را غجرجى شده ، گروهى انبوه به تعجيل هرچه تمامتر مىآمدند ، دندان طمع به نهب و غارت آن ولايت تيز كرده و كيسه‌هاى آز و آرزو از پى ذخاير و اموال آن حدود و نواحى دوخته . حضرت صاحب‌قران به يارى دولت روزافزون او را تسكين فرمود كه : « شما چندان توقف نماييد كه من بروم و با امرا ملاقات كنم و به استصواب ايشان آنچه يراق و مصلحت وقت باشد به تقديم رسد » .\r\nكلام شريف آن حضرت چون مطلقا از تلقين ملهم دولت « 4 » آسمانى بود ، چون\r\n\r\n\r\n","description":"","footnote":"\r\n( 1 ) . آل عمران / 159 .\r\n( 2 ) . ع : صفحه .\r\n( 3 ) . ع : كرد .\r\n( 4 ) . م : - دولت .\r\n","page_name":" 265 ","page_number":329},
  {"content":"\r\n\r\nحكم قضا هرگز در هيچ باب با رد مقابل نشد ، لاجرم ايشان با كمال شعفى كه به رفتن داشتند همانجا بايستادند و حضرت صاحب‌قران به سعادت روان شد و چون به كش رسيد ، امراى جته نيز به آنجا رسيده بودند . با اميران سه‌گانه ملاقات كرد و چون ايشان بارقهء فرّ ايزدى در جبين مباركش مشاهده نمودند ، مقدم همايونش را به انواع اعزاز و اكرام گرامى داشتند و او را بر اظهار متابعت خان ستايشها نمودند و تومان امير قراجار و ايالت ولايت كش با توابع و لواحق بر او مقرر شد و از ميامن راى عقده گشايش سيل قهر و بلا - كه رو به آن ديار نهاده بود - بازگشت و باران لطف و احسان - كه اميد ساكنانش از آن گسسته بود - باريدن آغاز نهاد و مضمون « 1 »\r\n غم از قبل تو شادمانى گردد * عمر از نظر تو جاودانى گردد\r\nگر باد به دوزخ برد از كوى تو خاك * آتش همه آب زندگانى گردد \r\nبه ظهور پيوست . مردم كوته‌نظر را تصور آن بود كه اين معنى دولتى عظيم است كه آن حضرت را رو نمود ، اما قضا به هزار زبان به ادا مىرسانيد كه :\r\n بوى تو نكرده‌ست صبا فاش هنوز * تا بر تو وزد باد صبا باش هنوز \r\nحضرت صاحب‌قران از پيش امراى جته مراجعت نمود و سايهء التفات بر ضبط و محافظت الوس انداخت و به جمع لشكر از شهر سبز تا به كنار آب جيحون فرمان داد و به اندك زمانى سپاه بسيار جمع آمد و از آنجا نهضت فرموده به امير خضر يسورى پيوست . و در اين اثنا ميان امراى جته مخالفت افتاد و با تمام لشكر خويش از آن نواحى كوچ كرده بازگشتند و به اردوى توغلق تمور خان پيوستند و امير بايزيد جلاير با اتباع خود به حضرت صاحب‌قرانى و امير خضر يسورى ملحق شد .\r\n\r\n\r\n","description":"","footnote":"\r\n( 1 ) . م : به مضمون .\r\n","page_name":" 266 ","page_number":330},
  {"content":"\r\n\r\n\r\n( 762 ه . ق ) « 1 » ذكر لشكر كشيدن امير حسين به عزم رزم امير بيان سلدوز و مدد خواستن از امرا « 2 »\r\nامير حسين نبيرهء امير قزغن در اين ولا از كابل توجه نموده ، آهنگ جنگ امير بيان سلدوز كرد و به ترتيب و تجهيز لشكر مشغول شد و ايلچى روان داشته از حضرت صاحب‌قرانى و امير بايزيد جلاير « 3 » و امير خضر يسورى مدد طلبيد . ايشان بعد از مشورت صلاح در آن دانستند كه حضرت صاحب‌قرانى و امير خضر يسورى ملتمس امير حسين مبذول دارند و امير بايزيد متوجه توغلق تمور خان شود تا امراى جته را مجال بدگويى و بدفرصتى نماند . امير بايزيد به امضاى آن رأى مبادرت نمود و چون به ولايت خجند رسيد و خبر شنيد كه توغلق تمور خان با مجموع لشكر بازگشته است و در كنار آب چو به آغرق خود پيوسته ، از آن انديشه كه داشت ايمن گشت و همانجا توقف نمود ، و از آن‌جانب حضرت صاحب‌قران و امير خضر با لشكرى آراسته :\r\n به گه وقفه يك‌به‌يك صف دار * به گه حمله سربه‌سر صف در\r\nچرخ از زخم تيغ‌شان به فزع * مرگ از نوك رمحشان به حذر\r\nبا هژبران بيشه هم بالين * با پلنگان كوه ، هم‌بستر \r\n\r\n\r\n","description":"","footnote":"\r\n( 1 ) . مطابق با مطلع سعدين .\r\n( 2 ) . الف : - عنوان .\r\n( 3 ) . م : - امير بايزيد جلاير .\r\n","page_name":" 267 ","page_number":331},
  {"content":"\r\n\r\nروى توجه به معاونت امير حسين آوردند و از قهلغه - كه آن را در بند آهنين گويند - گذشته ، به امير حسين رسيدند و به اتفاق عازم حصار شادمان گشتند كه امير بيان سلدوز آنجا بود و چون او قوت مقابله با ايشان در حيّز مكنت خود نديد به ضرورت فرار اختيار كرد و روى به جانب بدخشان آورد و ايشان در عقب او روان شدند و چون به بدخشان رسيدند ، شاه بهاء الدين - كه والى آنجا بود - بگريخت و مملكت به تحت تصرف امير حسين درآمد و بعد از ضبط و نسق آن ، كيقباد برادر كيخسرو ختلانى را به ياساق رسانيد و چون صحيفهء آمال امير حسين از ميامن امداد حضرت « 1 » صاحب‌قرانى و امير خضر به نقوش دولت و اقبال زينت پذيرفت ، مراسم منت و سپاس‌دارى به تقديم رسانيد و ايشان به عزم معاودت روان شده ، روى سعادت به ولايت خويش نهادند .\r\n ظفر هم‌عنان نصرت اندر ركاب * ز بخت جوان خرّم و كامياب \r\nو چون گذار امير خضر بر ولايت و ديار حضرت صاحب‌قرانى بود ، مكارم خسروانه اقتضاى آن كرد كه مراسم مهماندارى به نوعى كه لايق آيين پادشاهان باشد به تقديم رسد و در موضع كشم « 2 » بدخشان از پيش روان شد و از آنجا تا به شهر سبز - كه پانزده روزه راه بيش است - به چهار شبانه‌روز قطع فرمود و هنگام چاشت در الغ ميدان - كه از ييلاق كش است - نزول كرده به ترتيب طوى فرمان داد ؛ و چون امير خضر به نزديك رسيد ، حضرت صاحب‌قرانى اشارت حديث نبوى را - عليه الصلاة و السلام - كه ، « أكرموا الضّيف » 90 امتثال فرمود و مهمان را استقبال نمود و آنچه از لوازم اكرام و اجلال تواند بود به اقصى الغاية بجاى آورد . بندگان حضرت صاحب‌قرانى « 3 » ، اسباب طوى را مهيا و آماده داشته بودند و مجلس انس و عشرت را مقدمات بهجت و مسرت انتظام داده ،\r\n شد آراسته مجلسى ارجمند * مهيا در او هرچه باشد پسند\r\nخورش خورده شد جام برداشتند * ز جام طرب كام برداشتند \r\n\r\n\r\n","description":"","footnote":"\r\n( 1 ) . ع : - حضرت .\r\n( 2 ) . الف ، ع ، م : كسم .\r\n( 3 ) . م : - صاحب‌قرانى .\r\n","page_name":" 268 ","page_number":332},
  {"content":"\r\n\r\nو بعد از طوى ، امير خضر به ولايت خود توجه نمود و حضرت صاحب‌قران در مقرّ ابّهت و جلال خويش استقرار يافت و آفتاب مرحمت و احسانش بر در و ديوار روزگار صغار و كبار آن ديار تافت :\r\n منور شد از نور عدلش جهان * رعايا همه شاد و ملك آبدان « 1 » \r\n\r\nذكر مدد خواستن امير حسين از حضرت صاحب‌قرانى نوبت ثانى « 2 »\r\nدر اثناى اين احوال امير تغلق سلدوز با امير حسين آغاز مخالفت نهاد و تيغ تمرّد و عناد از بىآبى آب داد . امير حسين را چون پشت دولت به استظهار حضرت صاحب‌قرانى گرم بود ، معتمدى فرستاد و صورت واقعه با راى مشكل‌گشايش در ميان نهاد و امير بايزيد و امير خضر يسورى را نيز از آن حال آگهى داده ، حضرت صاحب‌قران از فرط فتوت و مردى - كه شيوهء آن خسرو كامكار بود - فى الحال به جمع سپاه فرمان فرمود و گروهى كه در بزم رزم دم شمشير زمرّدفام را لب لعل خوبان طراز انگارند ، و تاب و پيچ كمند را حلقه و چين زلف ماه‌رويان ختن شمارند .\r\n همه سپر تن و شمشير دست و تير انگشت * همه سپه‌شكن و ديوبند و پيل‌شكار\r\nبه سان دريا ليكن به حمله صاعقه فعل * كه ديد هرگز درياى صاعقه كردار \r\nو با چنين لشكرى جرار روى شوكت و اقتدار به صوب معاونت امير حسين آورد و در موضع قهلغه امير خضر با سپاه خود به موكب همايون پيوست و به اتفاق روان شده ، در حصار به امير حسين رسيدند . دشمن چون پشه كه پيش از رسيدن باد گريزد و مانند ديوار بىبنياد كه سيل به آن نارسيده از هم فروريزد گريخته بود ، امير حسين مقدم فرخندهء ايشان را به انواع اعزاز و اكرام تلقى نمود و رسم طوى و اغرلوميشى اقامت كرده هريك را به مستقرّ دولت خويش روانه داشت . حضرت صاحب‌قران چون از دربند آهنين بگذشت خبر به مسامع جلال پيوست كه امير حاجى برلاس - كه هنگام يأس از هراس امراى جته به خراسان رفته بود - بازآمده\r\n\r\n\r\n","description":"","footnote":"\r\n( 1 ) . مقصود آبادان است . كلمه‌اى كه شاعر به كار برده نادرست و زشت و صرفا به مقتضاى وزن بيت استفاده كرده است .\r\n( 2 ) . الف : - عنوان .\r\n","page_name":" 269 ","page_number":333},
  {"content":"\r\n\r\nاست و با امير بايزيد ملاقات كرده ، اتفاق نموده‌اند كه لشكرها جمع كرده به سر خضر يسورى روند و امير حاجى از پيش به كش آمده تا سپاه آن‌جانب را گرد آورد .\r\nچون راى عالم‌آراى از اين خبر آگاهى يافت با لشكرى كه به سعادت ملازمت ركاب همايون فايز بودند از پايان كش عبور نموده ، به امير خضر پيوست و به اتفاق روى توجه به صوب كش نهادند .\r\n\r\nگفتار در محاربهء حضرت صاحب‌قرانى و امير خضر يسورى با امير حاجى برلاس\r\nچون امير حاجى از توجه صاحب‌قرانى و خضر يسورى وقوف يافت ، سپاه جمع كرده ، از كش روان شد و جنگ را آماده گشت و در موضع آقيار ، لشكر طرفين به‌هم رسيدند .\r\n پر از نالهء كوس شد مغز ميغ * پر از آب شنگرف شد جان تيغ\r\nدها ده برآمد ز هردو گروه * بيابان نبد هيچ پيدا ز كوه\r\nدليران همه درهم آويختند * چو رود روان خون همى ريختند \r\nبهادران هردو سپاه كوششى نمودند كه زمانه از ذكر آثار رستم و اسفنديار شرمسار شد و بهرام تيغ‌گذار از فراز حصار فيروزه كار سپهر به زنهار آمد و از اعيان امرا ، اردوان بخشى عرضهء شمشير فنا گشت و عاقبة الامر صبح ظفر از مطلع اقبال حضرت صاحب‌قران بىهمال بدميد و نسيم فيروزى بر رايت نصرت شعار خسرو گردون اقتدار وزيد و امير حاجى از آنجا گريخته رو به جانب سمرقند نهاد و به امير بايزيد ملحق شد . حضرت صاحب‌قران با لشكر شهر سبز و امير خضر و يسوريان عزم سمرقند جزم كرده از عقب او روان شدند . در اثناى راه ، لشكر كش با اجمعهم جاده سعادت از دست داده ، پاى جسارت به بيراه ضلالت نهادند و گريز بىهنگام نموده ، به امير حاجى پيوستند و به غير از امير جاكو بن مبارك بن طوغان بن قادان بن شرعه بن قراجار نويان ، كسى پيش حضرت صاحب‌قران نماند . امير خضر اين معنى\r\n\r\n","description":"","footnote":"","page_name":" 270 ","page_number":334},
  {"content":"\r\n\r\nرا حمل بر مواضعه كرد و توهمى بىوجه به خاطر خود راه داد و چهرهء مصادقت و مصافات را به ناخن بدگمانى بخراشيد چنانچه آثار آن از مجارى گفتار و كردارش مىترابيد . حضرت صاحب‌قران را چون يقين گشت كه امير يسورى هرچند به خضر معروف است ، راه صواب گم كرده ، از او كناره جست و صلهء رحم را ملاحظه فرموده با امير جاكو روانه شد و به امير حاجى برلاس ملحق گشت و به اتفاق پيش امير بايزيد رفتند ، امير بايزيد از مقدم خجستهء آن حضرت بغايت مبتهج و شادمان گشته رايت افتخار و استظهار برافراشت و از اقامت وظايف ترحيب و تعظيم و لوازم اعزاز و تكريم هيچ دقيقه‌اى نامرعى نگذاشت ، و لاغرو .\r\n[ بيت 
  ]\r\n آزاد بنده‌اى كه بود در ركاب تو * خرّم ولايتى كه تو آنجا سفر كنى \r\n\r\nگفتار در محاربهء حضرت صاحب‌قرانى با امير خضر يسورى « 1 »\r\nحضرت صاحب‌قرانى چون مدتى به امير خضر طريق مودّت و مصادقت مسلوك داشته بود و از دقايق مراعات و محافظت جانب او در هيچ باب هيچ نكته فرونگذاشته ، در آن ولا كه خدمتش از بدگمانى خويش رقم غدر و مكرى كه اصلا پيرامون ضمير منير آن حضرت نگشته بود بر صفحهء حال او كشيد ، خاطر خطيرش بيش از اندازه از او آزرده گشت ، چنانچه حميت خسروانه به هيچ‌وجه تحمل آن غبن رخصت نمىداد و امير بايزيد و امير حاجى خود آهنگ قصد او داشتند ، در اين حال به اتفاق لشكرى گران ترتيب كرده متوجه امير خضر شدند و حضرت صاحب‌قرانى ،\r\n آن‌كه چون آتش سنانش را * باد حمله دهد سرافرازى\r\nفتح بينى كه با زبانهء او * چون سمندر همى كند بازى \r\nبه رسم منغلاى از پيش روان شد ؛ و چون از عقبهء كش عبور فرمود در موضع سروش\r\n\r\n\r\n","description":"","footnote":"\r\n( 1 ) . الف : - عنوان .\r\n","page_name":" 271 ","page_number":335},
  {"content":"\r\n\r\nتلاقى لشكر جانبين اتفاق افتاد ، امير خضر هرچند مىدانست كه سررشتهء دولت به خطا از دست داده است و روزگار برگشته‌اش دم به دم به گوش جان فرومىخواند كه ،\r\n سالها جام جم به دست تو بود * چون تو نشناختى كسى چه كند\r\nبرده بودى و داوت آمده بود * چون تو كج باختى كس چه كند \r\nاما ندامت را فايده نبود ، به تكلف جلادتى اظهار كرد و سپاه خود را مرتب داشته در مقابله بايستاد ، از طرفين گورگه و كوس فروكوفتند ، و دلاوران با نعره و خروش درهم آويختند ؛\r\n بر چرخ برده باد هوا خاك معركه * بر باد داده آب حيات آتش سنان\r\nپيكان چو عشق در حرم دل گرفته جاى * حربه چو عقل قبهء سر ساخته مكان\r\nگه ، تير همچو غمزهء دلدار دلربا * گه ، نيزه همچو قامت جانانه جان‌ستان\r\nبر كشتگان معركه بر رسم تعزيت * چشم زره چو ديدهء عشاق خون‌فشان\r\nتا بر فوات جيش بنالد سپر دمى * رخسارش از زبان سنان گشته پر دهان \r\nهواى معركه از گرد سپاه سياه شد « 1 » و زمين نبردگاه از خون دليران لعل‌فام گشت ، امير خضر چون طاقت مقاومت نداشت همچو روزگار دولت خود ، پشت بر كرد و مانند بخت برگشته روى فرار به صوب ادبار آورد .\r\n پلنگ دمان گرچه باشد دلير * نيارد زدن پنجه با نرّه شير \r\nو امير بايزيد از ميامن اقبال حضرت صاحب‌قرانى در مسند حكومت متمكّن گشت و امير حاجى نيز حاكم قوم خود « 2 » شد .\r\n ظفر جويى به گرد مقبلان گرد * كه زود از مقبلان مقبل شود مرد \r\nاما سرّ لطايف خفيه - كه در ضمن تقديرات الهى مضمر است و عقول بشرى از فهم حكمت آن قاصر و بىخبر - در اين اثنا طريق صواب از نظر بصيرت امير بايزيد پوشيده داشت ، و روزى ديگر از بىدولتى خيال محال بسته ، خواست كه با نسبت\r\n\r\n\r\n","description":"","footnote":"\r\n( 1 ) . الف ، ع : - شد .\r\n( 2 ) . ع : - خود .\r\n","page_name":" 272 ","page_number":336},
  {"content":"\r\n\r\nحضرت صاحب‌قرانى غدرى سگالد . راى انور آن حضرت چون پيوسته مطرح انوار الهامات ربانى بود ، به حكم ، « اتّقوا فراسة المؤمن فأنّه ينظر بنور اللّه » 91 در مجلس ، آن شعبده را به فراست دريافت و به بهانهء رعاف ، دست پيش‌بينى گرفته بيرون آمد و فى الحال سوار شد و بر پشت اسب تركش بر ميان و دل بر عون عنايت ملك ديّان بست و روى توكل به بيابان نهاده ، از آن ورطهء مخوف خود را به كنار انداخت . آن را كه حامى حفظ الهى محافظت نمايد از آسيب غدر معاندان گزند نيابد و طاير دولتى كه از آشيان عنايت ازلى پرواز گيرد ، به دام مكر و حيلهء بد فرصتان پاىبند نگردد .\r\nبيت\r\n اگر كوه آهن بجنبد ز جاى * نبرّد رگى تا نخواهد خداى \r\nو چون امير حاجى برلاس از رفتن حضرت صاحب‌قران واقف شد از پى او كس فرستاد و راى عقده‌گشايش را آگاهى داد كه : « خبر رسيده كه عبد اللّه طايغو و زنده حشم پسر محمد خواجه اپردى لشكر فراهم آورده‌اند و انديشهء مخالفت و عصيان در سر دارند . از آب عبور ننمايد و لشكر چول را جمع آورد ؛ و از اين‌جانب نيز جوغام را با انبوهى تمام از عقب خواهم فرستاد ، تا دفع فساد ايشان كرده آتش فتنه « 1 » بالا نگيرد » .\r\n[ مصراع 
  ]\r\n علاج واقعه پيش از وقوع بايد كرد \r\n92 و جوغام پسر ايلاودار بن اوجار بن لالا بن قراجارنويان بود و حضرت صاحب‌قران چون بر كيفيت آن حال اطلاع يافت با سپاه چول بىآنكه انتظار وصول جوغام كشد روى سعادت به دفع آن حادثه نهاد و امير بايزيد از جلگهء « 2 » كش مراجعت نموده به خجند رفت و چون حضرت صاحب‌قرانى به حوالى ترمد رسيد ، شيخ على جرجرى « 3 » پاى جسارت از حد خود بيرون نهاده با لشكرى پيش\r\n\r\n\r\n","description":"","footnote":"\r\n( 1 ) . ع : بلا ؛ الف : - فتنه .\r\n( 2 ) . م : جلگاى .\r\n( 3 ) . براساس اعراب‌گذارى متن « الف » .\r\n","page_name":" 273 ","page_number":337},
  {"content":"\r\n\r\nآمد و در موضع انكار ، اتفاق پيكار افتاد . رسيدن لشكر به يكديگر همان بود و شكست يافتن مخالفان همان ، دلاوران موكب ظفرپناه به حملهء اول ايشان را برداشتند و تا ترمد كهنه دوانيده متفرق و پراكنده گردانيدند . و چون از آن جنگ بپرداختند ترمد كهنه را مخيّم نزول همايون ساختند .\r\n\r\nذكر لشكر كشيدن توغلق تمور خان به ولايت ماوراء النهر نوبت دوم « 1 »\r\nچون توغلق تمور خان را داعيهء سلطنت مملكت ماوراء النهر ديگرباره دامن همت گرفت ، لشكر بىقياس جمع آورده در جمادى الاولى سنهء اثنين و ستين و سبمعائه ، موافق لوىئيل « 2 » روى توجه به آن ديار نهاد و چون به خجند رسيد ، امير بايزيد جلاير كمر متابعت بر ميان انقياد بست و امير بيان سلدوز نيز طريق اطاعت سپرده به رسم استقبال تا به سمرقند بيامد و امير حاجى برلاس با آنكه نوبت اول مخالفت كرده بود ، توكل شعار ساخته پيش خان رفت . و در اثناى اين حال خان به گرفتن امير بايزيد و كشتن او فرمان داد ؛ و امير حاجى برلاس وهم و هراس به خود راه داده فرار اختيار كرد و رو به ولايت كش نهاد و بعضى از الوس خود كوچانيده ، از آب جيحون بگذرانيد و از سپاه جته كشمير با غلبه به تكامشى « 3 » او از عقب بيامدند و جنگى واقع شد و جوغام برلاس كشته شد و امير حاجى متوجه خراسان گشت و چون به خوراشه رسيد - كه قريه‌ايست در بلوك جوين از ولايت سبزوار - جمعى از اشرار آنجا او را با ايدكو برادرش بىخبر گرفته به قتل آوردند و عن‌قريب بعد از فتح خراسان از آثار انتقام صاحب‌قران گيتىستان بعد از آنكه جماعتى از ايشان به تيغ قهر كشته شدند ، آن قريه به سيورغال ، از اقطاع وارثان امير حاجى گشت و تا غايت ، اهالى آنجا باركش و كارگزار ايشانند و از امراى جته ، امير حميد كه اوماقش كرلكوت بود و از امثال و اقران خويش به كمال عقل و مزيد كياست و كفايت ممتاز و پيش\r\n\r\n\r\n","description":"","footnote":"\r\n( 1 ) . الف : عنوان ندارد ؛ ع : - نوبت دوم ؛ در مطلع سعدين اين رويداد در حوادث سال 763 ذكر شده است .\r\n( 2 ) . الف ، م : اوى .\r\n( 3 ) . الف ، ع : نكامشى .\r\n","page_name":" 274 ","page_number":338},
  {"content":"\r\n\r\nخان راهى تمام داشت و هرچه بر سبيل نصيحت و نيكوخواهى با خان گفتى مقبول مىافتاد . در اين‌حال « 1 » شمّه‌اى از كمال شهامت و صرامت حضرت صاحب‌قران به عرض خان رسانيد و در باب ولايتى كه به حسب ارث تعلق به آن حضرت داشت امان طلبيد . خان سخنان او را به سمع رضا اصغا نمود و ايلچى روان كرده ، حضرت صاحب‌قران را طلب فرمود . و چون آن حضرت برحسب اشارت ، پيش خان آمد مقدم او را به انواع تربيت و نوازش گرامى داشت و ايالت ولايت كش و تومان موروثى ، با توابع و لواحق به او ارزانى فرمود و خان در آن زمستان عزم رزم امير حسين جزم كرده ، متوجه او شد و امير حسين نيز لشكر فراهم آورده ، تا كنار آب وخش بيامد و آن موضع را مخيّم عساكر خويش ساخت . و چون خان از دربند آهنين گذشته به آنجا رسيد و سپاه طرفين سياهى يكديگر ديده صف‌ها بياراستند ، كيخسرو ختلانى با اتباع خود از امير حسين روگردان شد و صف ويران ساخته به لشكر خان پيوست ، امير حسين چون آن حال مشاهده نمود روى به هزيمت نهاد و خان مظفر و منصور از عقب او روان شد و از جيحون گذشته تا به قندز بيامد و لشكريانش ايل و الوس آن حدود و نواحى را تا عقبهء هندوكش غارت كردند و بهار و تابستان در آن اطراف و نواحى بگذرانيدند .\r\n\r\n\r\n","description":"","footnote":"\r\n( 1 ) . ع : جاى .\r\n","page_name":" 275 ","page_number":339},
  {"content":"\r\n . \r\n","description":"","footnote":"","page_name":" 276 ","page_number":340},
  {"content":"\r\n\r\n\r\n( 763 ه . ق ) « 1 » ذكر مراجعت نمودن توغلق تمور خان به تختگاه خويش « 2 »\r\nچون پاييز درآمد ، خان متوجه سمرقند شد و در راه فرمان داد تا امير بيان سلدوز را به ياساق رسانيدند ، و چون به سمرقند رسيد و تمام ممالك ماوراء النهر به تحت تسخير و تصرف درآمده بود و مجموع امرا و نويينان اطراف به كام و ناكام سر بر خط فرمان نهاده ، جماعتى را - كه از فساد ايشان انديشناك بود - به ياساق رسانيد و بعضى كه محل اعتماد بودند به عنايت و تربيت اختصاص بخشيد ، و پسر خود را الياس خواجه اغلان به حكومت آن ديار نصب فرمود و غلبهء تمام از امرا و لشكريان جته ، مقدم بر همه بيگيجك را به ملازمت او نامزد كرد و حضرت صاحب‌قرانى را به صنوف تربيت و عواطف مخصوص داشته پيش پسر بگذاشت ؛ و چون از مجارى احوال و اوضاع آن حضرت آثار شهامت و صرامت تفرّس مىنمود ، ضبط امور آن ممالك را بر راى رزين او مفرّص فرمود و خود در عين جلالت و كامگارى به مستقر سرير سلطنت بازگشت .\r\n ظفر ملازم و دولت قرين و نصرت يار * قوى به طالع فرخنده ، پشت استظهار \r\n\r\n\r\n","description":"","footnote":"\r\n( 1 ) . مطابق با كتاب مطلع سعدين ، ص 335 .\r\n( 2 ) . الف : - عنوان .\r\n","page_name":" 277 ","page_number":341},
  {"content":"\r\n\r\n\r\nگفتار در توجه نمودن حضرت صاحب‌قرانى به طلب امير حسين « 1 »\r\nقال اللّه تبارك و تعالى  سُنَّةَ اللَّهِ الَّتِي قَدْ خَلَتْ مِنْ قَبْلُ وَ لَنْ تَجِدَ لِسُنَّةِ اللَّهِ تَبْدِيلًا  « 2 » حضرت ملك علام كه ذو الجلال و الاكرام است گلزار لطف دلفروزش بىخار قهر جگردوز نيست و انوار انعام عامش خالى از شوايب ظلام انتقام نه .\r\n يصرّفهم فى القبضتين « 3 » و لا ولا * فقبضة تنعيم و قبضة شقوة \r\n93 فراز اوج  تُؤْتِي الْمُلْكَ  « 4 » را نشيب حضيض و  تَنْزِعُ الْمُلْكَ  « 5 » در مقابل است و گشادگى فضاى  يَبْسُطُ الرِّزْقَ لِمَنْ يَشاءُ *  « 6 » را بستگى مضيق  وَ يَقْدِرُ لَهُ  « 7 » معادل ، گنج و مار و گل و خار و غم و شادى بهم‌اند .\r\nلاجرم سنة اللّه جارى شده كه چون عنايت بىعلت به علوّ شأن برگزيده‌اى تعلق گيرد او را مبادى احوال به انواع شدايد و بلا آزمايش نمايند و چون ظهور سرّ  إِنَّ الْأَرْضَ لِلَّهِ يُورِثُها مَنْ يَشاءُ  « 8 » در مظهرى « 9 » جلوه‌گرى آغاز نهد او را به اصناف مشقت و عنا پرورش دهند .\r\n اوّل شكسته باش كه اوج سرير ملك * يوسف پس از مجاورت قعر چاه يافت \r\nآدم - على نبيّنا و عليه الصلاة و السلام - كه پدر همه است ، تا برهنگى ،  يَنْزِعُ عَنْهُما لِباسَهُما  « 10 » نكشيد خلعت گران‌مايهء ،  فَاجْتَباهُ رَبُّهُ  « 11 » به طراز  فَتابَ عَلَيْهِ  « 12 » مطرّز نشد « 13 » و حضرت خاتم - عليه افضل الصلوت و اكمل التحيات - كه بهترين همه اوست چون بر كربت غربت و زحمت مهاجرت مصابرت فرمود ، منشور بلندپايهء   إِنَّا فَتَحْنا لَكَ فَتْحاً مُبِيناً   « 14 » به توقيع  وَ يَنْصُرَكَ اللَّهُ نَصْراً عَزِيزاً  « 15 » موشّح گشت « 16 » .\r\n\r\n\r\n","description":"","footnote":"\r\n( 1 ) . الف : - عنوان .\r\n( 2 ) . فتح / 23 .\r\n( 3 ) . همهء نسخ يصرفهم قبضتين .\r\n( 4 ) . آل عمران / 26 .\r\n( 5 ) . آل عمران / 26 .\r\n( 6 ) . عنكبوت / 62 .\r\n( 7 ) . عنكبوت / 62 .\r\n( 8 ) . اعراف / 128 .\r\n( 9 ) . الف ، ع : مظهر .\r\n( 10 ) . اعراف / 27 .\r\n( 11 ) . طه / 122 .\r\n( 12 ) . طه / 122 .\r\n( 13 ) . م : شد .\r\n( 14 ) . فتح / 1 .\r\n( 15 ) . فتح / 3 .\r\n( 16 ) . الف ، ع : نگشت .\r\n","page_name":" 278 ","page_number":342},
  {"content":"\r\n\r\n وصال دوست طلب مىكنى بلاكش باش * كه خار و گل همه با يكدگر تواند بود\r\nكسى به گردن مقصود دست حلقه كند * كه پيش تير بلاها سپر تواند بود « 1 » \r\nو از نظاير اين تشبيب ، مجارى احوال حضرت صاحب‌قرانى است كه چون توغلق تمور خان از ديار ماوراء النهر بازگشت و تقدم امرا و مردم جته به امير بيگيجك مسلّم داشته بود و كفايت مصالح اهالى آن مملكت به حسن تدبير حضرت صاحب‌قرانى بازگذاشته ، امير بيگيجك برحسب فرمودهء خان نمىزيست ؛ دست تظلّم و بيداد برگشاد و از سر بىباكى پاى جسارت به راه عدوان و طغيان نهاد و حضرت صاحب‌قرانى چون مشاهده فرمود كه ياساق خان برقرار نماند و حال ملك به اختلال خواهد انجاميد ، اقامت در آن ديار مصلحت نديد ، عزم طلب داشتن امير حسين جزم كرد و روى همت بلند جناب به راه آورد ، و چون از امير حسين خبرى ظاهر نبود ، به تفحّص حال او در بيابانها و چول‌ها مىگشت ، تا در برابر خيوق به سر چاه ساغج به او رسيد و از آنجا به اتفاق ، پيش تكل حاكم خيوق رفتند . آن بدنهاد و غدار خواست كه ايشان را بگيرد .\r\n كز سرشت بد نيايد جز بدى * از بدان دورى گزين گر بخردى \r\nايشان بر آن مكر واقف شدند و از آنجا سوار گشته با شصت نفر روى توكل به‌طرف پاياب نهادند . تكل با هزار سوار مكمل از عقب ايشان تاخت آورد و چون برسيد ، از اول روز جنگ درپيوست . زبان تيغ آيت  كُلُّ مَنْ عَلَيْها فانٍ  « 2 » به گوش جان مىخواند و صفير تير پيغام  كُلُّ نَفْسٍ ذائِقَةُ الْمَوْتِ  « 3 » به نزديك و دور مىرسانيد . از اتباع حضرت صاحب‌قران ، امير طغى بوغاى برلاس و امير سيف الدين را بعد از كوشش بسيار اسب از كار بازماند و هردو در آن ريگستان پياده بماندند ؛ و ايلچى بهادر را نيز اسب از پا درآمد و همچنان از غايت مردانگى روى از پيكار برنمىتافت و تير در كمان نهاده پياده مىرفت .\r\n خروشان كه « 4 » شير و پلنگ و نهنگ * پياده درآيند هرسه به جنگ \r\n\r\n\r\n","description":"","footnote":"\r\n( 1 ) . م : - بيت .\r\n( 2 ) . رحمن / 26 .\r\n( 3 ) . آل عمران / 185 .\r\n( 4 ) . ع : چو .\r\n","page_name":" 279 ","page_number":343},
  {"content":"\r\n\r\nحضرت صاحب‌قران - كه جبلّت مباركش بر محافظت و غمخوارى زيردستان مجبول بود - كمان از دست او بستد و زه را پاره كرد تا دست از جنگ بازدارد و از آسيب غدر آن بىباكان ، عرضهء تلف نگردد و دلاوران هردو طرف تا به حدى كوشيدند كه از هزار كس كه با تكل بود پنجاه سوار بيش با او نماند ؛ و از اين‌جانب كه شصت نفر بودند هفت سوار ماند . امير حسين دست جلادت برآورده بر سر تكل تاخت و به شمشير صاعقه كردار\r\n درفش تكل را به دو نيم كرد * دل رزم‌جويان پر از بيم كرد \r\nو چون سپاه تكل بر سر « 1 » امير حسين ريختند حضرت صاحب‌قران با تيغ ظفر پيكر نصرت‌نشان حمله كرد و مجموع را متفرق گردانيده ، امير حسين را بيرون آورد و چون روان شدند آن مدبران ، دگرباره مجتمع گشتند و از عقب ايشان درآمده ، به جنگ مشغول شدند و اسب امير حسين را به زخم تير بينداختند و چون او پياده ماند ، خاتونش دلشاد آغا پياده شد و اسب را به او داد و حضرت صاحب‌قران كه\r\n ز هامون شب تيره بر چرخ تير « 2 » * كشد سرمه در چشم سوزن به تير\r\nعقابى است تيرش كه در مغز ترگ * بچه فتح باشد ورا ، بيضه مرگ \r\nروى شجاعت به لشكر دشمن آورده :\r\n روان راست خم « 3 » كرد و چپ كرد راست * فغان از خم چرخ چاچى بخاست\r\nچو پيكان ببوسيد انگشت شاه * گذر كرد از ديده كينه‌خواه\r\nقضا گفت گير و قدر گفت ده * فلك گفت احسنت و مه گفت زه \r\n94 تير نخست بر روى رزمهء آن سپاه زد و از پشت زين بر روى زمين انداخت و ديگران را به سهم پيكان جان‌ستان از مسافت سر تير چون مور بر روى قير برجاى بازداشته ، امير حسين را سوار ساخت و از آنجا روان گشته به چول درآمدند ، به عدد اختر سيار ، هفت نفر و از آن هفت ، سه « 4 » [ كس 
  ] از نحس اكبر منحوس‌تر و شبانه كه نزول كردند ، سرّ لطف خفى كه عطا را به صورت بلا فرانمايد و حلاوت شفا را در دواى\r\n\r\n\r\n","description":"","footnote":"\r\n( 1 ) . الف ، ع : سر .\r\n( 2 ) . ع : پير .\r\n( 3 ) . ع : چپ .\r\n( 4 ) . م : - سه .\r\n","page_name":" 280 ","page_number":344},
  {"content":"\r\n\r\nتلخ مذاق تعبيه فرمايد ، مقتضى آن شد كه بقيهء اسباب صورى به كلى از ميان برخيزد تا دست توجه از سر اخلاص بىغبار واسطه در دامن فضل و رحمت پروردگار آويزد .\r\nنظم\r\n خداى عزّ و جل را به ضمن هرچه كند * لطيفه‌ايست كه كس را از آن خبر نبود \r\nاز همراهان سه نوكر خراسانى بل سه غول بيابانى در صورت انسانى بودند در چنان حالتى اسبان ايشان را گرفته بگريختند و خاك چنين ننگى ، بر فرق نام خود بيختند .\r\nمصراع\r\n كم است از سگى آن‌كه نشناخت حق \r\nحضرت صاحب‌قران كه اين همه نقشهاى بو العجب طلسم گنج دولت بىپايان او بود ، اصلا از آن واقعه دهشت و حيرت به خاطر عاطر راه نداد .\r\nنظم\r\n عالم علوى و سفلى زير و بالا گر شود * او نه آن كوهى كه هرگز ترسد از زلزال خويش \r\nبا دلى قوى و خاطر گشاده ، رفقا را تسلّى داد و اولجاى تركان آغا را - كه خواهر امير حسين و حرم محترم آن صاحب تأييد بود - همراه كرد با يك نوكر ، و روى توكل نگويم به راه ، بلكه به فضل بىانتهاى إله نهاد و چون از چول بيرون آمده به جوى فى « 1 » رسيد . يورت فوجى از تركمانان بود ، اهل حشم بانگ شرارت بر يكديگر زده ، گرد شدند و سر راه بگرفتند . حضرت صاحب‌قرانى از وفور غيرت و حميّت خسروانه حرم عفت‌پناه را در پناه حفظ الهى به جايى « 2 » كه غله در آن ريزند پنهان كرد و نهنگ درياى فتح و نصرت را يعنى شمشير آبدار آتش كردار ،\r\nنظم\r\n كز بس‌كه دل شكافت گرفته است نور دل * وز بس‌كه جان ربود گرفته است نور « 3 » جان \r\n\r\n\r\n","description":"","footnote":"\r\n( 1 ) . الف : بو ؛ ع : - فى .\r\n( 2 ) . ع : چاهى .\r\n( 3 ) . م : لطف .\r\n","page_name":" 281 ","page_number":345},
  {"content":"\r\n\r\nاز ميان بركشيد و روان ، بىانديشه رو به ايشان آورد . يكى از آن جماعت حاجى محمد نام حضرت صاحب‌قرانى را بشناخت و تركمانان « 1 » را از جنگ منع نمود و اسبى مناسب كشيده ، آن حضرت را سوار كرد و به اتفاق تركمانان آن شب منزل خويش را از فرّ وجود همايونش غيرت‌فزاى بزم سپهر ساخت و وظيفهء خدمتكارى به قدر وسع بجاى آورد . روز ديگر حضرت صاحب‌قران كه\r\n به بخشش كف او ساعتى وفا نكند * اگر ستاره درم گردد و فلك ضرّاب \r\nدست همت به نوازش ايشان بگشاد و يك قطعه لعل گرانبها و دو تومغاى بافته از لولوى لالا - كه قيمت آن خراج مملكتى بود - به ايشان داد و حاجى محمد مذكور سه سر اسب و ما يحتاج مهيا داشته ، غجرچى - نامش سارغ قولانجى - ملازم كرد و حضرت صاحب‌قران به پيش امير حسين مراجعت فرمود و او را سوار ساخته به موضع محمودى رفتند و در آن چول - چاهى كه از ترشح آبش نهال حيات را تازه توان داشت - فرود آمدند « 2 » و قريب دوازده شبانه‌روز در آن منزل توقف نمودند .\r\n در رنج توان يافت بزرگى و بلندى * نرگس شرف تاج زر از رنج سهر يافت \r\n\r\nذكر غدر على بيگ جون قربانى با امير حسين و حضرت « 3 » صاحب‌قرانى « 4 »\r\nدر آن‌وقت كه امير حسين و حضرت صاحب‌قرانى در موضع محمودى بودند ، على بيگ بن ارغون شاه جون قربانى از وضع ايشان آگاهى يافت و چون خامهء « جفّ القلم بما هو كائن » 95 بر جريدهء حال آن لئيم بدفعال نگاشته بود كه به انواع عقوبت و نكال گرفتار آمده به بدترين وجهى نيست شود و شآمت قبح سيرتش به اتباع و اشياع او سرايت كرده همه در ذلّ آوارگى و بيچارگى تلف و ناچيز گردند .\r\nسرنوشت بد ، او را بر آن داشت كه شصت سوار مسلح را مرتب ساخت و به تاخت بر سر امير حسين و حضرت صاحب‌قرانى فرستاد و بىخبر ايشان را گرفته به ماخان بردند و در خانه‌اى تاريك كه از اسباب وحشتش چندان كيك بود كه راندن آن به\r\n\r\n\r\n","description":"","footnote":"\r\n( 1 ) . م : تركمان .\r\n( 2 ) . الف ، م : فروبردند .\r\n( 3 ) . ع : - حضرت .\r\n( 4 ) . الف : - عنوان .\r\n","page_name":" 282 ","page_number":346},
  {"content":"\r\n\r\nپاىمردى دست ، اصلا ميسر نمىشد ، بند كرده بازداشتند . گوهر شاهوار تا چندگاه در حبس صدف به سر نبرد ؛ پاى مراد بر گوشهء تاج سلاطين كامگار نتواند نهاد و لعل آبدار تا مدتى در زندان كان « 1 » پرورش نيابد . دست مقصود در كمر سروران رفيع مقدار نتواند زد ، و گل احمر نكهت جان‌پرور در تنگناى غنچه يا بد و مشك اذفر شمامهء عطرگستر از بستگى نافه كسب كند .\r\n شمشير را ز حبس چه بازار بشكند * آيينه را چه عيب ز آيينه‌دان بود\r\nعمرى است تا برابرى زر همىكند * آهن از آن شرف كه چو آخر زمان بود\r\nاو را چنان بلند شود دست اقتدار * كو پاىبوس حضرت صاحب‌قران بود \r\nمحمد بيگ برادر بزرگ على بيگ چون از آن حركت ناپسنديده آگاه شد به يقين دانست كه نتيجهء آن جسارت وخامت عاقبت و پريشانى روزگار تواند بود و شاخ آن گستاخى البته روزى ثمر ندامت و خسارت بار آورد ؛\r\n گر از كوه پرسى بيابى جواب * كه شاخ خطا ميوه ندهد صواب \r\nاز حدود طوس براى امير حسين و حضرت صاحب‌قرانى تحف و هدايا فرستاد و برادرش را به زبان پيغام سرزنش و ملامت بسيار كرد و مبالغه نمود كه در زمان ، ايشان را رها كرده عذرخواهى نمايد و به قدر وسع و امكان تدارك و خاطرجويى بجاى آورد ، اما چون على بيگ را پردهء شقاوت به ديدهء بصيرت فرود آمده بود ، چهرهء صواب مشاهده نتوانست كرد .\r\nنظم\r\n نصيحت همه عالم چو باد در قفس است * به گوش مردم نادان و آب در غربال \r\nو از لوم « 2 » طبيعت ، آن تحف و هدايا كه برادرش فرستاده بود خود برگرفت و پس از شصت و دو روز ايشان را بيرون آورده ، رها كرد و درخورد دنائت همت خود ، اسبى لاغر و شترى عنكبوت پيكر داد .\r\n گرد پيرى نشسته بر پشتش * كثرت سن شكسته دندانش\r\nشب مولد ، اوان دعوت نوح * روز پيرى زمان طوفانش \r\n\r\n\r\n","description":"","footnote":"\r\n( 1 ) . م : زندكان .\r\n( 2 ) . م : لوازم .\r\n","page_name":" 283 ","page_number":347},
  {"content":"\r\n\r\nدر آن ولا مبارك شاه سنجرى « 1 » به ارشاد دولت ، با حضرت صاحب‌قران ، طريقهء اخلاص و هوادارى مسلوك داشته با فرزندان پيش آن حضرت آمد و تمهيد معذرت نموده ، اسبان نيكو كشيد و خدمات پسنديده بجاى آورد ، نه بس دير از آن دانهء نيكوكارى كه زمين سعادت پاشيد ، رياض دولتش به سبزهء فيروزى آراسته گشت و از آن ممر به مناصب ارجمند و حكومت شهرهاى معتبر فايز شد « 2 » .\r\nنظم\r\n چون همان بدروى البته كه خواهى كشتن * بر تو بادا كه همه تخم نكويى كارى \r\nحضرت صاحب‌قرانى تمام آن اسبان را پيشكش امير حسين كرد .\r\nنظم\r\n اگر بزرگ عطا بود ازو غريب مدان * نهاد بحر بزرگ است از آن بزرگ عطاست \r\n\r\n\r\n","description":"","footnote":"\r\n( 1 ) . شايد هم : سجزى .\r\n( 2 ) . ع : گشت .\r\n","page_name":" 284 ","page_number":348},
  {"content":"\r\n\r\n\r\n( 764 ه . ق ) « 1 » گفتار در جدا شدن حضرت صاحب‌قرانى از امير حسين و توجه نمودن به‌طرف كش « 2 »\r\nبعد از آن امير حسين و حضرت صاحب‌قرانى در باب مصلحت وقت ، بر سبيل مشورت انديشه كردند ، رأى ايشان بر آن قرار گرفت كه امير حسين به‌طرف گرمسير هيرمن روانه شود و حضرت صاحب‌قران به صوب ولايت و الوس خويش مراجعت نمايد و موعد ملاقات گرمسير هيرمن باشد ، پيش ، تومن و او امير هزارهء نكودرى بود . برحسب اشارت  فَإِذا عَزَمْتَ فَتَوَكَّلْ عَلَى اللَّهِ  « 3 » به امضاى آن عزم نهضت نمودند و امير حسين روى توجه به جانب گرمسير هيرمن آورد و حضرت صاحب‌قران به صوب ولايت كش روان شد و چون از آب گذشته به بخار زندان - كه از قراى بخاراست - رسيد . مهد عصمت‌پناهى ، اولجاى تركانى را در آنجا بازداشت و به حكم آن‌كه ماه دولتش در سپهر سلطنت ، هنوز هلال روزافزون بود ، حال اقتضاى سير پنهانى مىكرد ؛ پوشيده از آنجا روانه گشت و به ميان ولايت و ايل درآمد . تموكه قوچين از وصول آن حضرت آگاه شد و با ده پانزده كس به احراز\r\n\r\n\r\n","description":"","footnote":"\r\n( 1 ) . براساس حدس مصحح ( ميرمحمد صادق ) است .\r\n( 2 ) . ع : - و توجه نمودن به‌طرف كش ؛ الف : عنوان ندارد .\r\n( 3 ) . آل عمران / 159 .\r\n","page_name":" 285 ","page_number":349},
  {"content":"\r\n\r\nسعادت پاىبوس شتافت . صاحب‌قران كامگار با آن جماعت عازم خزار گشت و صبحگاهى كه خسرو سيّارگان از كمينگاه مشرق ، پرتو انداخته ، مراكب كواكب را از مرغزار سپهر براند ، گلهء اسب از بالاى خزار براندند و نماز ديگر به آقوبى رسانيدند و از آب جيحون گذرانيده به چول و ريگستان درآمدند و چون هوا بغايت گرم بود در كنار آب و سايهء جنگل مدت يك ماه توقف نمودند ؛ و در آنجا مهد اعلى اولجاى تركان از بخار زندان توجه نموده ، به حضرت صاحب‌قرانى پيوست ، و بعد از يك ماه ، ناگاه سياهى سپاهى از دور پيدا شد ؛ حزم - كه رعايت آن بر ذمهء همت ارباب دولت واجب است - اقتضاى آن كرد كه از آب بگذرند ، صاحب‌قران كامگار به عون پروردگار سوار شد ، و بادپاى همايون در آب جيحون راند .\r\nنظم\r\n به آب اندر افگند ، مركب روان * به تأييد حق ، شاه صاحب‌قران\r\nهمان مركب مهد عصمت‌پناه * درآمد به آب از پى اسب شاه\r\nهمه بندگان نيز درتاختند * فرس را به جيحون درانداختند\r\nچو كشتى همىراندند اسپ را * به نيروى شاه مظفّر لوا\r\nگذشتند مجموع از ان رودبار * به اقبال كيخسرو روزگار\r\nجهان را فلك مژده داد از نوى * كه شد تازه آيين كيخسروى\r\nكسى را كه ايزد نگهدار اوست * سعادت به خشك و به تر يار اوست \r\n وَ مَنْ يَتَوَكَّلْ عَلَى اللَّهِ فَهُوَ حَسْبُهُ  « 1 » . و بعد از گذشتن آب به چول درآمدند و چند روزى بنشستند تا ايل و الوس از ييلاق مراجعت نمود و آنجا خالى ماند . حضرت صاحب‌قران ميل ييلاق فرمود و مدت يك ماه در آن موضع توقف نمود و از آنجا عنان عزيمت به صوب سمرقند انعطاف داد ؛ و چون برسيد در خانهء خدر معلّى قتلغ تركان آغا - كه خواهر كلان آن حضرت بود - به سعادت نزول فرمود و موافق عدد « 2 » « حم » چهل و هشت روز آنجا بگذرانيد . و چون بعضى مردم را بر حال\r\n\r\n\r\n","description":"","footnote":"\r\n( 1 ) . طلاق / 3 .\r\n( 2 ) . ع : - عدد .\r\n","page_name":" 286 ","page_number":350},
  {"content":"\r\n\r\nفرخنده مآلش اطلاع افتاد و زمانه به افشاى آن سرّ ، زبان برگشاد ، بىتوقف سوار شد و به جلگهء كش درآمده ، در دهى آچغى نام « 1 » قطب‌وار ، ساكن شد ؛ تا فلك الافلاك چهل و هشت نوبت ديگر گرد عالم برآمد . و بعد از آن به دولت و اقبال برنشست و شب در ميان به كنار آب آمويه راند و در آنجا با تمور خواجه اغلن و بهرام جلاير به‌هم رسيدند و برحسب وعده‌اى كه حضرت صاحب‌قران با امير حسين فرموده بود به اتفاق عازم قندهار شدند و تقدير موافق تدبير آمده ، در هيرمن پيش تومن كه وعده‌گاه بود به امير حسين پيوستند و بهرام جلاير گريخته به‌طرف هندوستان رفت .\r\n\r\nگفتار در نهضت امير حسين و حضرت صاحب‌قران به جانب سيستان\r\nدر اين وقت والى سيستان دشمنى قوى داشت كه مقابله و مقاتله با او در حيّز قدرت و مكنت خود نمىديد از سر عجز و انكسار دست تضرّع و اضطرار ، به دامن دولت و اقتدار امير حسين و « 2 » صاحب‌قران « 3 » كامگار ، استوار كرده صورت واقعهء خود عرضه داشت كرد . ايشان به حكم آنكه فريادرسى ضعفا و درماندگان بر ذمّت همّت صاحب‌دولتان واجب است ، با هزار مرد آراسته هريك در بيشهء كارزار ، شيرى ژيان و در درياى معركه نهنگى جان‌ستان متوجه صوب سيستان گشتند . والى آنجا به اقامت رسم استقبال ، استعجال نمود و بعد از تقديم شرايط خدمت ، متقبل شد كه اگر از ميامن امداد ايشان ، اساس شوكت دشمنش انهدام پذيرد و جان تاريك او از آن ورطهء هايل خلاص يافته ، شمع دولتش درگيرد ، مبلغى خطير از نفايس جواهر و كرايم اموال به شكرانه در نظر آورد و مدت العمر رهين منت و در مقام خدمت باشد . ايشان برحسب اشارت « اغاثة الملهوفين صدقة » عنان عزم به جانب رزم دشمنش تافتند و به تيغ آبدار آتشبار ، دمار از روزگار مخالفانش برآوردند و اگرچه والى سيستان را حوصلهء آن نبود كه به عهد خود وفا نمايد و آنچه تقبل نموده بجاى آرد ،\r\n\r\n\r\n","description":"","footnote":"\r\n( 1 ) . ع : آجغىفام .\r\n( 2 ) . م : + حضرت .\r\n( 3 ) . م : - قران .\r\n","page_name":" 287 ","page_number":351},
  {"content":"\r\n\r\n ز هركس نايد اين كز ابر همت * نهال عهد را سرسبز دارد \r\nو چون امير حسين و حضرت صاحب‌قران از آنجا بازگشتند سپاهى گران از سگزيان بر سر راه آمده ، پاى جسارت از طريق ادب بيرون نهادند و دست بىباكى به محاربه « 1 » و قتال برگشادند ؛\r\n دها ده خروش آمد و دار و گير * هوا دام كركس شد از پرّ تير\r\nتو گفتى زمين موج خواهد زدن * و زان موج بر اوج خواهد زدن \r\nحضرت صاحب‌قران ،\r\n كه چون دست بردى به تير و كمان * نرستى كس از تير او بىگمان \r\nبه شهاب ناوك ديده‌دوز جگرسوز ، بسى از سگزيان ديوسار را به خاك هلاك انداخت ؛\r\n به هر تيرى از شست صاحب‌قران * تن جنگجويى به پرداخت جان\r\nكسى را كه زد تيغ سندان شكاف * دو پيكر نمود از سرش تا به ناف\r\nكسى را كه زد گرز بر « 2 » فرق سر * كله خود كرد از شكم سر به در\r\nبه نوك سنان گره بر گره * بسى كرد خفتان گردان زره\r\nز بادى كه آمد ازان گرز و دست * بسى گرد را پشت گردن شكست \r\nايشان به يكبارگى روى قصد به آن حضرت آوردند و به اتفاق تيرباران كردند و دست مبارك آن حضرت كه مقدّر بود كه بوسه جاى لب پادشاهان عالم و منبع فيض ارزاق بنى آدم باشد از زخم تيرى آزرده گشت و الحق چنان دستى را از آسيب چشم زخم ، چاره نباشد . دست كليم اللّه را - على نبينا و عليه الصلاة و السلام - چون كرامت  وَ اضْمُمْ يَدَكَ إِلى جَناحِكَ تَخْرُجْ بَيْضاءَ مِنْ غَيْرِ سُوءٍ  « 3 » مدّخر بود ، نخست از شعلهء آتش كافرى بسوخت ؛\r\nنظم\r\n هر دست كه از خار جفا زخم نبيند * از شاخ امانى گل مقصود نچيند \r\n\r\n\r\n","description":"","footnote":"\r\n( 1 ) . ع : محاوره .\r\n( 2 ) . م : - بر .\r\n( 3 ) . طه / 22 .\r\n","page_name":" 288 ","page_number":352},
  {"content":"\r\n\r\nجهان ، فغان\r\n مهلا فتلك يد تعوّد بطنها * فيض النّوال و ظهرها تقبيلا \r\n96 برآورده ، نزديك بود كه اشك نجوم از ديدهء سپهر فروبارد ، و قضا مرهم جراحت آن چنان « 1 » دستى ، همان « 2 » دانست كه زمام حلّ و عقد امور عالم مطلقا به قبضهء اختيار و اقتدار او سپارد و عن قريب چنان شد ؛  ما يَفْتَحِ اللَّهُ لِلنَّاسِ مِنْ رَحْمَةٍ فَلا مُمْسِكَ لَها  « 3 » و چون سپاه سگزيان از صدمات حملهء دلاوران لشكر منصور از هم فروريخته متفرق شدند ، امير حسين و حضرت صاحب‌قرانى به گرمسير معاودت فرمودند و آن حضرت جهت معالجهء دست مبارك ، در مخيّم تومن توقف نمود ، و امير حسين با نود كس متوجه بقلان شد و چون به حوالى آنجا رسيد ، آجونى - كه برادر كوچك بيگيجك بود - با لشكر بسيار راه بر او ببست و جنگ درپيوست و سپاه امير حسين از انبوهى گروه دشمن به ستوه آمده بشكست و امير حسين به اضطرار فرار اختيار كرده با دوازده كس - چهار سوار و هشت پياده - به موضع شبرتو مراجعت نمود .\r\n\r\nگفتار در صحت يافتن حضرت صاحب‌قرانى و توجه نمودن به صوب ارصف « 4 »\r\nچون چشم زخمى كه دست مبارك حضرت « 5 » صاحب‌قرانى را دست داده بود به پايمردى  وَ إِذا مَرِضْتُ فَهُوَ يَشْفِينِ  « 6 » به سر آمد و جراحت به راحت و زحمت به رحمت مبدّل گشت « 7 » ، آن حضرت با تمور خواجه اغلان و بيست و چهار مرد ديگر روى توجه به صوب ارصف نهاد و چون به كهمرد رسيد و خبر امير حسين و كيفيت حالات او استماع رفت « 8 » ، نوكرى سونج « 9 » نام را پيش او فرستاد تا مژدهء صحت و سلامت رسانيده ، مقرر سازد كه در ارصف اتفاق ملاقات افتد ؛ و در اثناى راه ميان ارصف و كهمرد ، صدّيق برلاس - كه از نسل ايلدر بن قراجار نويان بود - با پانزده\r\n\r\n\r\n","description":"","footnote":"\r\n( 1 ) . الف ، م : - آنچنان .\r\n( 2 ) . الف ، م : آن همان .\r\n( 3 ) . فاطر / 2 .\r\n( 4 ) . الف : - عنوان .\r\n( 5 ) . ع : حضرت .\r\n( 6 ) . شعرا / 80 .\r\n( 7 ) . م : شد .\r\n( 8 ) . م : كرد .\r\n( 9 ) . ع : سوبخ .\r\n","page_name":" 289 ","page_number":353},
  {"content":"\r\n\r\nچاكر ديگر به عزم ملازمت حضرت صاحب‌قرانى مطيهء توفيق در باديهء طلب رانده بودند ، به مقصد رسيدند . آن حضرت ، صدّيق را به جانب امير حسين روانه داشت كه هرچه زودتر مىبايد آمد ، و خود به سعادت براند . در اثناى طريق از طرف ارصف سياهى صد سوار بنمود . حضرت صاحب‌قران پياده‌اى چست ، برگماشت تا حال ايشان بازداند و چون خبرگير معلوم كرد كه قزانجى پسر حسن است - كه آوازه آمدن امير حسين به نواحى بقلان شنيده است و متوجه شده - روان به بالاى پشته‌اى برآمد و چرخى زد . راى نكته‌دان صاحب‌قران از آن حركت تفرّس نمود كه آن جماعت موافق‌اند ، نه مخالف . از طرفين به تعجيل براندند و بعد از تلافى مجموع در ركاب همايون آن حضرت عازم ارصف گشتند و بعد از وصول و نزول در ارصف جمعى را به قراولى فرستاد . صبحگاهى خبر آوردند كه از دور سياهى جمعى سواران مىنمايد . حضرت صاحب‌قرانى به تأييد ربانى سوار شد و از پس ايشان گشته از طرف راست درآمد و سؤال فرمود كه : « شما چه كسانيد ؟ » جواب گفتند كه :\r\n« فوجى از نوكران فلان كسيم » . يعنى حضرت صاحب‌قران . آن حضرت پيش راند .\r\nتغلق خواجه برلاس و امير سيف الدين و آيشه و توتك « 1 » و جماعتى ديگر از متعيّنان بودند - قريب هفتاد نفر - كه به عزم ملازمت آن حضرت روى اخلاص به راه خدمتكارى نهاده بودند ، چون بدانستند كه مصدوقهء ،\r\n گر در ره عاشقى قدم راست نهى * معشوق به اول قدمت پيش آيد \r\nروى نموده ، روان پياده گشته مراسم زمين‌بوس به تقديم رسانيدند . و چون آن حضرت به منزل همايون معاودت فرمود ، روز ديگر از طرف كهمرد ، گردى پيدا شد و بعد از تفحص ، شير بهرام بود كه هنگام توجه حضرت صاحب‌قران از مخيّم تومن در آنجا تقاعد نموده بود و بعد از آن پشيمان شده و از عقب روان گشته « 2 » و چون صديق و سونج « 3 » بشارت صحت و نهضت حضرت صاحب‌قران به امير حسين رسانيدند ، او را از گلبن آمال غنچهء اقبال شكفيدن گرفت و از چمن امانى ، نسيم شادمانى وزيدن آغازيد و بىتوقف كمر عزيمت بسته ، سوار شد و در خدمت\r\n\r\n\r\n","description":"","footnote":"\r\n( 1 ) . ع : توبك .\r\n( 2 ) . م : شده .\r\n( 3 ) . ع : سوبخ .\r\n","page_name":" 290 ","page_number":354},
  {"content":"\r\n\r\nاولم‌غولى بود با صد و سى سوار و محمود كلى با صد و پنجاه پياده در ارصف با آن حضرت به‌هم رسيدند و يكديگر را كنار گرفته ، بر بساط انس و الفت قرار جستند و به تذكار احوالى كه هريك را در مدت غيبت روى نموده بود ، سخن درپيوستند ؛ و چون آگاهى يافتند كه منگلىبوغا سلدوز در قلعهء اولاجو نشسته و دل در عداوت بسته ، قصد آن حصار كردند . شير بهرام به واسطهء صداقتى كه با منگلىبوغا داشت ، تقبل نمود كه برود و او را نصيحت كرده بياورد و به اين معنى امضاى آن قصد در تعويق انداخته ، خود روان شد . و چون منگلىبوغا بر آن حال اطلاع يافت ، فرار بر حصار اختيار كرد و برفت . و مقارن اين حال سيصد مرد از قوم دولان‌جاون - كه هزارهء خلم است و از قديم باز ، در عداد اتباع و اشياع دودمان حضرت صاحب‌قرانى بوده - برسيدند و در سلك ديگر ملازمان انتظام يافتند و مواد شوكت و اعتضاد لشكر سمت ازدياد پذيرفت و از آن محل روان روان شده ، در درهء صوف نزول كردند ؛ و املس پسر تومن با دويست كس تاخت آورده بود ، به آن حوالى كه اسبان ولايت بلخ را براند ، چون از حال امير حسين و حضرت صاحب‌قران وقوف يافت به ايشان ملحق شد . آن حضرت تموكه را به سه كس به‌طرف قهلغه فرستاد ، تا خبرى بازداند و او چون از معبر ترمد گذشته به قهلغه رسيد ديد كه لشكر جته ولايت را غارت كرده مىكشتند ؛ و تموكه به حسب اتفاق با خويشان و متعلقان خود دوچار خورد و بعد از رسم « 1 » آغوش و پرسش او را خبر دادند كه خانه و فرزندانت به همين نزديكى فرود آمده‌اند و مبالغهء بسيار نمودند كه به خانهء خود رود و زمانى ، فرزندان و كسان خويشتن را ببيند . آن صادق مردانه ، اصلا قبول نكرد كه چون مخدوم از خانه دور است خدمتكار نشايد كه به خانهء خود درآيد .\r\nنظم\r\n از چنين طايفه آموز ادب خدمت را * كه به هر كام كه خواهى برسى از خدمت \r\nو امير حسين و حضرت صاحب‌قران از دره صوف كوچ كرده ، به دره‌گز آمدند و به ميدان اولجىبوغا نزول فرمودند و در آنجا استماع افتاد كه امير سليمان برلاس و\r\n\r\n\r\n","description":"","footnote":"\r\n( 1 ) . ع : مراسم .\r\n","page_name":" 291 ","page_number":355},
  {"content":"\r\n\r\nامير موسى و امير جاكو برلاس و امير جلال الدين برلاس و امير هندوكه برلاس با جماعتى خبر حضرت صاحب‌قران شنيده‌اند و با جته مخالفت نموده از ميان ايشان بيرون آمده‌اند و به ترمد رسيده ؛ تولان‌بوغا را روانه كردند تا شبگير كرده از جيحون بگذرد و ايشان را كيفيت احوال اعلام كند . و چون از آنجا كوچ كرده به جلگهء « 1 » بلخ درآمدند امير « 2 » ابو سعيد پسر تايغو و منگلىبوغا سلدوز - كه از قلعهء اولاجو گريخته بود و پيش ابو سعيد كه داماد او بود رفته - و حيدر اندخودى ، هرسه با شش هزار مرد مكمل ، كمر عداوت بسته و دست جلادت گشاده ، صبحگاهى به معسكر ظفرپناه رسيدند و بر لب آب سياه - كه در ميان فاصل بود - جوشان و خروشان فرود آمدند و از طرفين گذار آب را گرفته كمين كردند . صاحب‌قران ظفر قرين « 3 » [ تيغ 
  ] « 4 » برحسب اشارت « الحرب خدعة » 97 به نفس مبارك به كنار آب رفت و به هرگونه سخنان هوشمندانه و حكايات فريبنده ، آب تسكين بر آتش صولت و حدّت ايشان ريخت و هرآينه كاردان صاحب تأييد ، هنگام حدوث وقايع ، به حسن تدبير و لطف تقرير ، آن مقدار مصالح دولت رعايت نمايد كه از دست اقتدار هزار شمشيرزن خنجرگذار « 5 » برنيايد .\r\n كارها راست كند عاقل كامل به سخن * كه به صد لشكر جرّار ميسّر نشود \r\nسپاه آن طرف لب آب درهء گز گرفته مىرفتند و لشكر نصرت شعار ، كنار به كنار جوى قوت « 6 » مىراندند و از جانبين محل گذار مىجستند و مجال جنگ را مترصد فرصت بودند تا برابر بلخ رسيدند .\r\n\r\nگفتار در جنگ امير حسين و حضرت صاحب‌قران مؤيد مظفر ، با ابو سعيد و منگلىبوغا و حيدر\r\nچون عساكر طرفين به مقابل بلخ رسيدند از هردو جانب ، جوى عبد اللّه را در\r\n\r\n\r\n","description":"","footnote":"\r\n( 1 ) . م : جلگاى .\r\n( 2 ) . الف ، ع : - امير .\r\n( 3 ) . الف ، ع : - قرين .\r\n( 4 ) . در هرسه نسخه « تيغ » آمده كه ظاهرا زايد است .\r\n( 5 ) . الف ، م : گزار .\r\n( 6 ) . ع : - قوت .\r\n","page_name":" 292 ","page_number":356},
  {"content":"\r\n\r\nميان گرفته ، صف بركشيدند و ميمنه و ميسره و قلب مرتب داشته جنگ را آماده گشتند و از امارات دولت در آن حال امرا كه در ترمد بودند برسيدند و به حضرت صاحب‌قرانى پيوستند و تموكه نيز برسيد و احوال و اوضاع كه تحقيق نموده بود عرضه داشت و آن روز از وقت پيشين تا به شب آتش حرب و قتال سمت التهاب داشت و اشتعال ، و ميان جان و تن و تير و جوشن رسم فراق بود و وصال . مبارزان هردو طرف بر يكديگر تيرباران كردند و از زخم پيكان رخنه در خانهء حيات بسياران افتاد .\r\n ز هر تير كز شست « 1 » پرواز كرد * تنى را ز پيوند جان باز كرد \r\nو در آن روز تموكه كه زخم‌دار شد و شب‌هنگام :\r\nنظم\r\n كه در پردهء كوه رفت آفتاب * سر روز روشن درآمد به خواب\r\nفرود آمدند از دو جانب سپاه * يزك را نشاندند بر پاسگاه \r\nروز ديگر كه شهسوار پيروزه مضمار سپهر ، از قنطرهء افق گذشته ، سپاه انجم را هزيمت داد و لشكر جانبين باز در جوش و خروش آمد ، صداى غريو گورگه و كوس در خم اين طاق آبنوس افتاد . حضرت صاحب‌قرانى به عون تأييد آسمانى حمله كرد و از پول « 2 » گذشته ، روى قهر و كين به آن لشكر جنگجوى نبرد آيين آورد و ايشان هرچند به عدد بسيار و هنگام پيكار پيل‌افكن و شير شكار بودند ، با سطوت حملهء آن مؤيد كامگار جز فرار چاره‌اى نديدند و گروهى چنان انبوه از يك حملهء خسرو گردون شكوه ، به ستوه آمده ، از هم فروريختند و چون شب روسياه از پيش تيغ آفتاب بگريختند .\r\nبيت\r\n ستاره گرچه بود بىشمار پشت دهند * چو مهر يك‌تنه روى آورد سوى پيكار \r\nامير حسين و صاحب‌قران كامگار بعد از آن فتح نامدار ، عرض سپاهى كه ملازم بودند ، بازديدند ؛ دو هزار سوار درشمار آمد . حضرت صاحب‌قران با جمعى از ايشان ، از پيش روان شد و چون به كنار جيحون رسيد از معبر ترمد به كشتى گذشته ،\r\n\r\n\r\n","description":"","footnote":"\r\n( 1 ) . م : شصت .\r\n( 2 ) . ع : پل .\r\n","page_name":" 293 ","page_number":357},
  {"content":"\r\n\r\nقراول به جانب قهلغه فرستاد تا خبرى بازداند و لب آب را مخيم نزول همايون ساخت . قراولان را تعب و كوفتگى راه ، از رعايت شرايط حزم ذاهل گردانيد و خواب بر ايشان غالب شد تا لشكر آجونى برادر كوچك بيگيجك برسيد و از ايشان بگذشت . حضرت صاحب‌قران به اعتماد قراول منتظر نشسته و سپاه به خيمه‌هاى خود غافل آسوده ، ناگاه ياغى با قراول به‌هم آميخته برسيدند .\r\nنظم\r\n جهان‌جو چو سازد قراول روان * نزيبد بجز مردم كاردان\r\nدلير و سبك حمله و تيزهوش * به هر كار سر تا قدم چشم و گوش\r\nوفا باشد و راستى كيششان * بود كاهلى كافرى پيششان \r\nلشكر را در آن حال چون مجال آن نشد كه فراهم آمده به مقابلهء مخالفان درآيند به ضرورت به كشتى درآمدند و خيمه‌ها را گذاشته از آب مىگذشتند و حضرت صاحب‌قرانى با چندكس در جزيره‌اى به محاربه و مدافعه مشغول گشت و چندان پاى ثبات و تمكّن بفشرد كه لشكريان تمام از آب بگذشتند و بعد از آن خود عبور فرمود .\r\nنظم\r\n كه پيوسته آن شاه عالم‌پناه * به‌هرحال بودى پناه سپاه \r\nو مدت يك ماه ايشان از اين طرف آب و لشكر مخالف از آن طرف آب در مقابل يكديگر بنشستند و پس از ماهى ، حضرت صاحب‌قران به سوختن كشتىها فرمان داد و از آنجا كوچ كرده متوجه خلم شد كه از حدود بلخ است و در آن محل با امير حسين و بقيهء لشكر به‌هم رسيدند .\r\n\r\nگفتار در توجه نمودن امير حسين و حضرت صاحب‌قران به جانب طايخان « 1 » و بدخشان و صلح كردن با شاهان « 2 »\r\nامير حسين و حضرت صاحب‌قران به اتفاق عازم قندز گشتند و در آنجا ايل « 3 »\r\n\r\n\r\n","description":"","footnote":"\r\n( 1 ) . در زيرنويس نسخهء عباسى ذكر شده كه در اكثر نسخ به‌جاى طايخان ، طالقان است .\r\n( 2 ) . ع : صلح كردن پادشاهان .\r\n( 3 ) . ع : + و الوس .\r\n","page_name":" 294 ","page_number":358},
  {"content":"\r\n\r\nبرولداى « 1 » را جمع آورده ، عنان عزيمت به جانب بدخشان تافتند ؛ و چون به طايخان رسيدند در آب شور مذاق وفاق را از چاشنى  الصُّلْحُ خَيْرٌ  « 2 » شيرين ساخته ، با شاهان بدخشان از در مصالحت درآمدند و تلخى وحشت و مخالفت كه هرآينه موجب ترشرويى دولت تواند بود به كلى مرتفع شد و از آنجا به‌طرف ارهنگ بازگشتند و در آنجا از آب به جانب سالىسراى عبور نموده متوجه ختلان شدند و به چول درآمدند و از چول گذشته موضع دشت كولك مخيّم نزول فرخنده گشت ؛ شبانه - كه به حكم  وَ جَعَلَ اللَّيْلَ سَكَناً  « 3 » طباع ميل آرميدن كند - بعد از آنكه حضرت صاحب‌قرانى به عزم استراحت ، تخفيف جامه فرموده بود و پاى مباركش از سآمت صحبت موزه پرداخته ، امير حسين به استدعاى حضور آن حضرت ، كس فرستاد و چون توجه فرموده ، به مجلس درآمد از حاضران پولادبوغا بود و شير بهرام .\r\nامير حسين با حضرت صاحب‌قرانى ، شكوهء شير بهرام آغاز نهاد كه : « در چنين وقتى كه به دشمن رسيده‌ايم ، عزم ايل خود كرده ، جدايى مىجويد و به پاى مروت و وفا طريق موافقت و ولا نمىپويد » . صاحب‌قران كامگار او را به انواع ، نصيحت فرمود و سرزنش نمود اما جواب او بر فحواى\r\nمصراع\r\n من گوش استماع ندارم ، لمن تقول « 4 » \r\n98 محصور بود ، امير حسين را هرچند از آن لجاج و استبداد نايرهء غضب اشتعال مىيافت به حسب مقتضى حال تحمل اولى دانست .\r\nنظم\r\n هرچند توانا بود و قادر مرد * هم گاه‌گهى خشم فرو بايد خورد \r\nآخر الامر شير بهرام به صوب بلجوان روان شد و دراين‌حال به تحقيق پيوسته بود كه تغلغ سلدوز و كيخسرو لشكر جته را سر كرده « 5 » با بسى امراى جته پيش آمده‌اند و\r\n\r\n\r\n","description":"","footnote":"\r\n( 1 ) . الف ، ع : يولداى .\r\n( 2 ) . نساء / 128 .\r\n( 3 ) . انعام / 96 .\r\n( 4 ) . الف ، ع : يقول .\r\n( 5 ) . ع : - سه كرده .\r\n","page_name":" 295 ","page_number":359},
  {"content":"\r\n\r\nتمور پسر بوبكان و ساريق و شنگوم و توغلق خواجه برادر حاجى بيگ و كوچ تمور پسر بيگيجك و ديگر امراى هزاره و قشون ، با بيست هزار مرد از سر جالا تا پول سنگين نشسته‌اند ؛ و از اين‌جانب بيش از شش هزار مرد در معسكر همايون حاضر نبود . صاحب‌قران مؤيد پاك‌اعتقاد ، مصدوقهء  كَمْ مِنْ فِئَةٍ قَلِيلَةٍ غَلَبَتْ فِئَةً كَثِيرَةً بِإِذْنِ اللَّهِ  « 1 » به گوش صدق و اخلاص از هاتف توفيق مىشنيد و در آيينهء دولت روزافزون كه به صيقل تأييد آسمانى جلاى ظفر يافته بود به ديدهء يقين مىديد .\r\nنظم\r\n كه گر بحر گيتى شود پر نهنگ * و گر كوه و صحرا بود پر پلنگ\r\nكسى را كه يار است بخت بلند * نيابد از آن يك سر مو گزند \r\nبا دو هزار مرد دلاور روى توكل به سوى دشمنان آورده از پيش روان شد و در سر پول سنگين ، سپاه جانبين به‌هم رسيدند . از وقت چاشت كه رايت سلطنت   وَ الضُّحى   « 2 » برافراشتند تا آن زمان كه پرچم سنجق  وَ اللَّيْلِ إِذا سَجى  « 3 » شانه زدند ، آتش پيكار از زبانهء  ناراً حامِيَةً  « 4 » حكايت مىكرد و زمين از كرّ و فرّ پياده و سوار تفسير   إِذا زُلْزِلَتِ الْأَرْضُ زِلْزالَها   « 5 » مىگفت . صفير تير صداى  فَأَتْبَعَهُ شِهابٌ ثاقِبٌ  « 6 » در گوش جان مىانداخت و بريق سنان صورت  يَكادُ الْبَرْقُ يَخْطَفُ أَبْصارَهُمْ  « 7 » بر ديدهء دل جلوه مىداد . زبان تيغ تحقيق معنى  مَسْحاً بِالسُّوقِ وَ الْأَعْناقِ  « 8 » به برهانى قاطع به ادا مىرساند و از واقعهء گران وقع چماق در شأن نزول    الْقارِعَةُ مَا الْقارِعَةُ    « 9 » حجتى واضح به اقامت مىپيوست و آن روز تا به شب دلاوران رزم‌آزماى از هردو جانب در سر پول تا به حدى كوشش نمودند كه نم طاقت در جگر جلادت هيچ بهادر نماند . شب كه از طرفين به موافقت شهسوار گردون ، عنان از ميدان برتافتند و كثرت سپاه مخالف ، بيش از اندازه بود ، حضرت\r\n\r\n\r\n","description":"","footnote":"\r\n( 1 ) . بقره / 249 .\r\n( 2 ) . ضحى / 1 .\r\n( 3 ) . ضحى / 2 .\r\n( 4 ) . قرآن كريم ، بخشى از آيات : غاشيه / 4 ؛ قارعه / 11 .\r\n( 5 ) . زلزال / 1 .\r\n( 6 ) . صافات / 10 .\r\n( 7 ) . بقره / 20 .\r\n( 8 ) . ص / 33 .\r\n( 9 ) . قارعه / 1 و 2 .\r\n","page_name":" 296 ","page_number":360},
  {"content":"\r\n\r\nصاحب‌قران به الهام دولت ، متيقّن شد كه شمشير شجاعت را تا به صيقل رأى روشن نزدايند ، چهرهء ظفر در آن نتوان ديد و تير جلادت ، اگرنه از شست تدبير گشاد يابد ، از صداى صفيرش بشارت نصرت نتوان شنيد . خاطر خطير بر انديشهء تدارك آن واقعه گماشت تا كلك تأييدش ، صورت بهبود بر لوح ضمير منير نگاشت .\r\n\r\nگفتار در گذشتن حضرت صاحب‌قرانى از آب پول سنگين و گريختن لشكر جته\r\nحضرت صاحب‌قران امير موسى و امير مويد ارلات و اوچ قرابهادر را با پانصد مرد - كه يكى از هزار بازنخوردى - بر سر پول سنگين در مقابلهء لشكر خصم « 1 » بازداشت و به نفس مبارك با هزار و پانصد سوار كه غبار عرصهء پيكار را سرمهء ديدهء آرزو دانستندى در ضمان اقبال ، روى سعادت از بالا آب به ميدان اسن نهاد و در ميان اسن ميدان و رسن‌كش ، نيم‌شب از آب به شناه بگذشتند و روى به كوه آوردند .\r\nروز ديگر قراول ياغى را از اثر پاى اسبان معلوم شد كه لشكر از آب گذشته است ، و از آن معنى دغدغه‌اى در ايشان پيدا شد و چون شب درآمد ؛\r\nنظم\r\n جهان در سر آورد كحلى پرند * سر مه درآمد به مشكين كمند \r\nصاحب‌قران كشورگشاى عدوبند « 2 » ، فرمان داد تا از بالاى كوههاى بلند آتش بسيار افروختند ، سپاه مخالف را از مشاهده آن ترس و هراس غالب شد و پاى ثبات و قرار از جاى برفت و از سر دهشت پاى خوف به مركب فرار درآوردند و عنان عزم به دست اضطرار داده روى ادبار به صوب گريز نهادند و به عون پروردگار ، چنان لشكرى جرار كه در مقابل يك سوار ، ده جنگجوى تيغ‌زن نيزه‌گذار بيش بود ، بىكلفت رزم و پيكار از هم فروريخت ،  وَ اللَّهُ يُؤَيِّدُ بِنَصْرِهِ مَنْ يَشاءُ  « 3 » زهى فروغ راى اصابت شعار نصرت آثار كه از پرتو آتشى كه از دور برافروزد ، خرمن شوكت و\r\n\r\n\r\n","description":"","footnote":"\r\n( 1 ) . م : دشمن .\r\n( 2 ) . الف ، ع : - عدوبند .\r\n( 3 ) . آل عمران / 13 .\r\n","page_name":" 297 ","page_number":361},
  {"content":"\r\n\r\nاستكبار جهانى مخالف كينه‌دار با چندين امراء و سردار بسوزد .\r\nنظم\r\n آنجا كه يك پياده فروكرد حزم او * ملكى توان گرفت به نيروى يك سوار \r\nو نه عجب آن را كه عنايت بارى « 1 » ياورى كند كه تواند با او برابرى كند و برگزيده‌اى كه عزيز كردهء پروردگار باشد بدخواه او به ضرورت خوار و برگشته روزگار بود .\r\nنظم\r\n بدانديش آن شاه گيتىفروز * نباشد مگر خوار و برگشته روز \r\nو چون دشمنان به‌هم برآمده روى به گريز نهادند ، حضرت صاحب‌قران با لشكر نصرت‌نشان چون شير ژيان و سيل بىپايان خروشان و جوشان از بالاى كوه فروتاختند و تا ميدان كجرات ، تكامشى كرده به تيغ عمرفرساى و رمح جان‌گزاى دمار از روزگار ايشان برآوردند ،\r\nنظم\r\n در آن روز « 2 » بس كز عدو كشته شد * بيابان همه پشته بر پشته شد \r\nو در آن محل مظفر و منصور به شادمانى و سرور نزول فرمود و امير حسين نيز با بقيهء لشكر از عقب برسيد . از ميامن نسايم اين فتح ارجمند نهال اقبال بلند و شاخ دولت قوى گشت و روضهء امانى و آمال را طراوتى تازه و نضارتى بىاندازه « 3 » به نوى روى نمود رايت استظهار همگنان به اوج اقتدار برآمد و شوكت و شكوه شاه و سپاه يكى در هزار شد .\r\nبيت\r\n سپه را همه دست و دل شد قوى * به اقبال صاحب‌قران از نوى \r\nو چون رتبت پيشى و برترى در ميدان سلطنت و سرورى حضرت صاحب‌قران را مقدّر و مقرر شده بود با دو هزار مرد از پيش روان شد و چون به قهلغه رسيد اهل « 4 »\r\n\r\n\r\n","description":"","footnote":"\r\n( 1 ) . الف ، ع : - بارى .\r\n( 2 ) . الف ، ع : ره ز بس .\r\n( 3 ) . الف ، م : - بىاندازه .\r\n( 4 ) . م : اهالى .\r\n","page_name":" 298 ","page_number":362},
  {"content":"\r\n\r\nكش و آن نواحى « 1 » فوج‌فوج گريخته مىآمدند و به ملازمان سعادتمند مىپيوستند .\r\nآن حضرت از جملهء دو هزار مرد - كه همراه آورده بود - سيصد مرد گزيده را ، ملازم ركاب همايون ساخت و روى عزيمت به راه آورد و ديگران را به توقف در آنجا فرمان داد و از آن سيصد سوار ، دويست مرد با امير سليمان برلاس و امير جاكو برلاس و بهرام جلاير و امير جلال الدين برلاس و امير سيف الدين و يولتمور به صوب كش روان ساخت و فرمود كه : « چهار قوشون شوند و هرسوارى دو بند شاخ بسيار بزرگ از هردو پهلوى اسب درآويزد ، تا غبار انگيزد و گرد فراوان برخيزد و داروغا اگر « 2 » آنجا باشد بگريزد » . ايشان برحسب فرموده كاربند شدند و تدبير ، موافق تقدير افتاده ، چون به جلگهء كش درآمدند ، داروغاى جته از آن گردوغبار ترسيده بود و گريخته ؛ ايشان به شهر كش درآمده به ضبط آن مشغول شدند و زهى « 3 » عنايت بىنهايت الهى دربارهء آن مشيّد اركان پادشاهى گاه از افروختن اخگرى لشكرى شكسته مىشود و گاه از انگيختن غبارى ديارى مسخر مىگردد .\r\nمصراع\r\n چشم بد دور كه بالاتر از اين ممكن نيست \r\nو در آن حال ، مخيّم اقامت الياس خواجه خان ، تاش آريغى بود - كه در چهار فرسنگى كش واقع است . اعيان و امراى « 4 » نامدار مجموع ملازم و سپاهى برون از حد و شمار در سلك اجتماع منتظم و در آن‌وقت توغلق تمور خان در مستقر سرير « 5 » خانى خويش درگذشته بود و الغ‌توق تمور و امير « 6 » حميد آمده بودند كه الياس خواجه خان را به الوس بازبرند تا به ضبط جاى پدر قيام نمايد . حضرت صاحب‌قران با صد سوار كه به سعادت ملازمت مستسعد بودند شبگير كرده به خزار آمد و چون روز شد و پويندگان از رسيدن جمشيد خورشيد به جانب مشرق آگاه گشتند ، در حركت آمدند . مردم از وصول همايون آن حضرت خبر يافته به احراز\r\n\r\n\r\n","description":"","footnote":"\r\n( 1 ) . م : حوالى .\r\n( 2 ) . الف : - اگر ؛ ع : + در .\r\n( 3 ) . الف ، ع : - زهى .\r\n( 4 ) . الف ، ع : چون امراء .\r\n( 5 ) . ع : - سرير .\r\n( 6 ) . الف ، ع : - امير .\r\n","page_name":" 299 ","page_number":363},
  {"content":"\r\n\r\nدولت زمين‌بوس شتافتند . آن حضرت به جمع سپاه خزار و كش فرمان فرمود و تا خواجه سالبرى را چغداول ساخت و با عساكر گردون مآثر به‌طرف جگداليك بازگشته ، روان شد و چون به آنجا رسيد ، به سعادت نزول فرمود . شيخ محمد پسر بيان سلدوز با هفت قوشون لشكر به آن حضرت پيوست و در آن محل هفت روز توقف افتاد و امير حسين و سپاه آنچه ، با او بودند و آنچه حضرت صاحب‌قران در قهلغه گذاشته بود ، برسيدند و شير بهرام كه در دشت كولك « 1 » جدا شده بود و به ايل خود رفته ، با لشكر ختلان بعد از چهل و سه روز غيبت هم در آنجا ملحق شد .\r\nامير حسين و حضرت صاحب‌قرانى با تمامى لشكر از آنجا كوچ كرده متوجه خزار شدند « 2 » و در آنجا به مزار متبرك خواجه رسمس « 3 » - طاب مثواه - درآمدند و از روح مقدس آن بزرگ دين استمداد همت نموده ، عقد موافقت را به عهد و پيمان مستحكم گردانيدند و سوابق دوستى و اخلاص را به لواحق يگانگى و اختصاص ، مؤكّد ساختند .\r\nمصراع\r\n آرى به اتفاق جهان مىتوان گرفت \r\n99\r\n\r\n\r\n","description":"","footnote":"\r\n( 1 ) . الف : كولنك .\r\n( 2 ) . الف ، ع : گشتند .\r\n( 3 ) . ع : شمس ؛ در نسخه عباسى در ذيل اين كلمه اشاره شده است كه چهار نسخه رسمس نوشته‌اند . در ظفرنامهء شامى رزماز و در مطلع سعدين ، ج 1 ، ص 342 ايلغانور ذكر شده است .\r\n","page_name":" 300 ","page_number":364},
  {"content":"\r\n\r\n\r\n( 765 ه . ق ) گفتار در خواب ديدن حضرت صاحب‌قرانى و به آن تفأّل نموده آهنگ جنگ الياس خواجه خان كردن\r\nقال النبى - صلى اللّه عليه و سلم : « الرّؤيا الصّالحة جزء من ستّة و اربعين جزءا من النّبوّة » 100 . ارادت قديم از عنايت عليم حكيم - تعالى و تقدّس - چون رقم اختصاص بر ناصيهء اخلاص صاحب دولتى كشيده ، قامت اقبالش را از خزانهء  إِنَّا جَعَلْناكَ خَلِيفَةً فِي الْأَرْضِ  « 1 » به خلغت فاخر بيارايد هرآينه « 2 » ، آيينهء ضمير منير او را به صيقل توفيق زدوده به انوار تحقيق منوّر سازد تا عرايس اسرار غيبى در آنجا چهره نمايد و مخدّرات مغيبات امور در نظر شعورش پيش از وقوع و ظهور ، نقاب اشتباه بگشايد ، و از دريچه‌هاى عالم غيب كه روح انسانى از آن ممر كيفيت احوال آينده پيش از آنكه واقع گردد تواند ديد ، روزن خيال است ، چنانچه از مضمون حديث مبارك - كه ثبت افتاد - مستفاد مىگردد .\r\nنظم\r\n ز نقش‌بند خيالم خوش آمد اين معنى * كه صورتى بنگارد به شكل دلبر ما \r\nيوسف صديق - على نبيّنا و عليه الصلاة و السلام - صورت اذعان اخوة و ابوين\r\n\r\n\r\n","description":"","footnote":"\r\n( 1 ) . ص / 26 .\r\n( 2 ) . ع : - هرآينه .\r\n","page_name":" 301 ","page_number":365},
  {"content":"\r\n\r\nكه نص كريمه  وَ رَفَعَ أَبَوَيْهِ عَلَى الْعَرْشِ وَ خَرُّوا لَهُ سُجَّداً  « 1 » از آن خبر مىدهد به سالها پيش از وقوع از اين دريچه ديده بود و بشارت فتح مكه - شرّفها اللّه تعالى - كه مضمون همايون  لَقَدْ صَدَقَ اللَّهُ رَسُولَهُ الرُّؤْيا بِالْحَقِّ  « 2 » به بيان آن ناطق است ، بر ضمير وحىپذير سلطان پيغمبران - عليه و عليهم الصلاة و السّلام - هم از آن ممر نقش بسته بود و اين كرامت به حسب مهمات ملكى و مصالح پادشاهى اساطين سلاطين و اعاظم ملوك و خواقين را از راه وراثت ، خلافت صورى دست مىدهد ، چنانچه حضرت صاحب‌قرانى را روى نمود ، چه در آن حالت كه كارى چنان هولناك پيش آمده بود و به لشكرى از سپاه دشمن بسيار كم با ايشان مقابله و مقاتله مىبايست كرد .\r\nروزى وقت چاشت در آن باب تأملى مىنمود . در اثناى آن انديشه خوابش درربود ، آوازى شنيد ، صريح به زبانى « 3 » فصيح كه : « شاد باش و غم مخور كه خداى تعالى شما را نصرت و فيروزى كرامت فرمود » . و چون از خواب انتباه يافت از براى دفع اشتباه از حاضران پرسيد كه : « در اين وقت هيچ‌كس اينجا سخنى گفت ؟ » . همه گفتند نه . به يقين پيوست كه آن سخن از هاتف غيب به گوش هوش او رسيده و آن نسيم بشارت شميم « 4 » از گلشن لطف عميم الهى وزيده ، اعتمادش به عون تأييد ربانى واثق‌تر شد و با دلى قوى و خاطرى « 5 » گشاده پيش امير حسين آمد و صورت واقعه بازنمود و همگنان را از استماع اين بشارت مواد استظهار و استبشار سمت تضاعف پذيرفت و دل تابع و متبوع ، كه چون غنچه گرفته بود ، از اين آگاهى چون گل ، از نسيم صبحگاهى بشكفت .\r\nنظم\r\n ز فكر خاطر شاه و سپاه بود نژند * از آن بشارت فرخنده شادمان گشتند \r\n\r\n\r\n","description":"","footnote":"\r\n( 1 ) . يوسف / 100 .\r\n( 2 ) . فتح / 27 .\r\n( 3 ) . الف ، ع : زبان .\r\n( 4 ) . الف ، ع : - شميم .\r\n( 5 ) . ع : - خاطرى .\r\n","page_name":" 302 ","page_number":366},
  {"content":"\r\n\r\n\r\nگفتار در محاربهء امير حسين و حضرت صاحب‌قرانى با لشكر جته و ظفر يافتن ايشان\r\nامير حسين و حضرت صاحب‌قران بعد از اقامت وظايف شكر و ستايش پادشاه پادشاهان - جلّ و علا - به سعادت سوار شدند و در ترتيب و تعبيهء لشكر « 1 » شرايط حزم رعايت نموده دو قول مرتب داشتند . امير حسين دست راست آراسته ، بيرق ظفر پيكر برافراخت و حضرت صاحب‌قران چون هنگام نبرد همه دل بود ، جانب چپ مركز رايت نصرت شعار خويش ساخت و به اين آيين صف‌ها راست كرده روان شدند ؛ و لشكر دشمن - كه در تاش آريغى بود - بر همين منوال ، دو قول تعيين كرده ، ميسره از فرّ الياس خواجه خان و امير حميد زينت يافت و ميمنه را به شكوه امير تق‌تمور و امير بيگيجك آذين بست و از جانبين ، لشكر يسال كرد ، روى كينه و پرخاش به سوى قصد يكديگر نهادند .\r\nنظم\r\n به جنبش درآمد زمين و زمان * تو گفتى بخواهد پريدن جهان\r\nز آواز اسپان و گرد سپاه * نه خورشيد تابنده روشن نه ماه\r\nسپه يكسره نعره برداشتند * سنان‌ها به ابر اندر افراشتند \r\nدر موضع قبىمتن ، سپاه طرفين به‌هم رسيد و غريو گورگه و « 2 » نعرهء دليران در گنبد گردون پيچيد اول از مقابل حضرت صاحب‌قرانى هراولان لشكر مخالف از غرورى كه به بسيارى و كينه‌گزارى خود داشتند مركب مبارزت در ميدان مسابقت جهانيدند . آن حضرت قطب‌وار پاى وقار در مركز قرار ، چون اساس دولت خويش استوار گردانيد و ركاب نصرت انتساب گران داشته ، سبك دست تأييد به تير و كمان يازيد و چپ را الف و راست را دال ساخته .\r\nنظم\r\n خدنگش الف از خم نون و دال * روان كرد بر سينهء بدسگال \r\n\r\n\r\n","description":"","footnote":"\r\n( 1 ) . الف ، ع : - و در ترتيب و تعبيهء لشكر .\r\n( 2 ) . الف ، ع : با .\r\n","page_name":" 303 ","page_number":367},
  {"content":"\r\n\r\nو سپاه به موافقت شاه ، چون ستاره در خيل ماه از چرخ كمان ، شهاب پيكان آتش‌افشان به جان « 1 » دشمنان روان گردانيدند ، كلك تير ، تفسير  وَ جَعَلْناها رُجُوماً لِلشَّياطِينِ  « 2 » به خون پردلان چنان تحرير كرد كه از حال ايشان به تصوير مؤدّاى  وَ خَرُّوا لَهُ سُجَّداً  « 3 » مثنى گشت . بهادران لشكر مخالف كه از حدّت آتش كينه چون باد مىآمدند ، مانند آب باران رو به مركز خاك آوردند . بعضى آب حيات بر باد فنا داده و چندى از تاب زخم پيكان آبدار آتشبار ، سينهء پركينه بر خاك نهاده ،\r\nنظم\r\n جنگجو كز باد پندار آتش كين برفروخت * زخم پيكان ، آبرويش همچو خون بر خاك ريخت \r\nاز مشاهير كشتگان ، دومسا بود ، از قوم بهرين كه در بحر كين نهنگى « 4 » بودى مردم‌خوار و در بيشهء پيكار ، شيرى پيل‌شكار . و چنپو از خاصگيان « 5 » ملك خان كه شاه و سپاه او را مادهء استظهار دانستندى و مايهء اعتضاد و افتخار . و از افتادگان ، توق‌تمور بهادر بود و بيگى برادر بيگيجك و دولتشاه و دو شاهزاده ديگر كه هريك سرور لشكرى و پناه سپاهى بودند .\r\nنظم\r\n نماند از دليران كسى برقرار * همه كشته يا خسته افتاده زار \r\nسپاه طرفين به يكبارگى ، بارگى برانگيختند و درهم آويختند و هواى كارزار بر كار زار مخالفان چون زره به هزار ديده خون مىريخت .\r\nنظم\r\n برفتند از جاى يكسر چو كوه * دها ده برآمد ز هردو گروه\r\nبيابان چو درياى خون شد درست * تو گفتى ز روى زمين لاله رست \r\nو چون صدمات حمله رزم‌آزمايان متواتر شد و امواج بحر بلا متلاطم گشت به موجب وعدهء مبشّر غيبى با حضرت صاحب‌قرانى اولياى دولت را ميامن\r\n\r\n\r\n","description":"","footnote":"\r\n( 1 ) . الف : جانب .\r\n( 2 ) . ملك / 5 .\r\n( 3 ) . يوسف / 100 .\r\n( 4 ) . ع : نهنگ .\r\n( 5 ) . ع : خاصگان .\r\n","page_name":" 304 ","page_number":368},
  {"content":"\r\n\r\n الْحَمْدُ لِلَّهِ الَّذِي صَدَقَنا وَعْدَهُ  « 1 » شامل روزگار گشت و اعداى وافر شوكت را معنى  ثُمَّ وَلَّيْتُمْ مُدْبِرِينَ  « 2 » صورت حال آمد ، چنان لشكرى جرار كه به كثرت شمار ، از قطرات امطار و اوراق اشجار نشان مىداد ، از اندك لشكرى چون اوراق خزانى و قطرات باران نيسانى به اطراف و اقطار متفرق و پراكنده گشت  وَ مَا النَّصْرُ إِلَّا مِنْ عِنْدِ اللَّهِ  « 3 » .\r\nالياس خواجه خان و امير بيگيجك و اسكندر اغلن و امير حميد و امير يوسف خواجه دستگير شدند ، اما خان را وفادارى - كه در جبلّت اتراك مركوز است « 4 » - دستگير آمد و تنى چند از لشكر كه او را گرفته بودند بشناختند و بىآنكه سرداران سپاه را خبر شود او را با بيگيجك سوار ساخته رها كردند و ديگر گرفتگان در قيد اسار گرفتار بماندند ، و همان شب حضرت صاحب‌قرانى شبگير كرده ، تا آب يام براند و در آنجا باز سر راه بر دشمنان بگرفت و بسيارى از ايشان كشته شدند .\r\nنظم\r\n ز خون آب در جوى چون باده شد * به كه كهربا لعل و بيجاده شد \r\nو امير جاكو و امير سيف الدين برحسب فرمان متوجه سمرقند شدند . و اين فتح ارجمند در شهور سنهء خمس و ستين و سبعمائه موافق لوىئيل اتفاق افتاد ، صاحب‌قران كامگار كه همت بلندش در هر كار تا آن را به منتهاى مراد نرسانيدى نيارميدى ، به مشورت امير حسين با شير بهرام ايلغار كرده در عقب دشمن روانه شد « 5 » و از آب خجند گذشته ، تاشكنت را مخيّم نزول همايون ساخت و از براى دفع عين الكمال ، چند روزى نيل عارضهء مزاجى بر رخسار دولت كشيده شد .\r\nبيت\r\n هرچه را چشم در پسند آرد * چشم‌زخمى در آن گزند آرد \r\n101 و حضرت صاحب‌قرانى و امير حسين را هريك در محلى كه بودند اندك مرضى\r\n\r\n\r\n","description":"","footnote":"\r\n( 1 ) . زمر / 74 .\r\n( 2 ) . توبه / 25 ؛ م : « ولّوا على ادبارهم نفورا » ؛ اسراء / 46 .\r\n( 3 ) . آل عمران / 126 ؛ انفال / 10 .\r\n( 4 ) . ع : + چون .\r\n( 5 ) . الف ، ع : - در عقب دشمن روانه شد .\r\n","page_name":" 305 ","page_number":369},
  {"content":"\r\n\r\nطارى گشت و عن‌قريب از شفاخانهء ،  وَ نُنَزِّلُ مِنَ الْقُرْآنِ ما هُوَ شِفاءٌ وَ رَحْمَةٌ لِلْمُؤْمِنِينَ  « 1 » به صحت بدل گشت و مهد عليا اولجاى تركانى به سعادت و كامرانى از طرف « 2 » گرمسير هيرمن « 3 » آمده ،\r\nمصراع\r\n بلقيس عهد ، سوى سليمان رسيد باز \r\nو حضرت صاحب‌قران به عزم مراجعت ، از آب خجند عبور فرمود و به قصد شكار جرگه انداخت و امير حسين نيز در موضع دزق به ميل شكار و ترتيب جرگه موافقت نمود و از هردو طرف روان شده در آقار ، قمار ميشى كردند و روزى چند برحسب\r\nمصراع\r\n وقت را غنيمت دان آن‌قدر كه بتوانى \r\n102 به عشرت و كامرانى گذرانيدند و از آنجا به سعادت و اقبال سوار شده به صوب سمرقند معاودت نمودند و آن خطهء فردوس آيين را به فرّ قدوم بهجت‌افزاى مملكت‌آراى ، آذين بستند . ديدهء اميد اهالى آن ديار از غبار مركب همايون ايشان روشنايى پذيرفت و كسرى كه از لگدكوب حوادث روزگار به حال صغار و كبار راه يافته بود از مراهم مراحم و نوشداروى استمالت و نوازش موميايى يافت « 4 » .\r\nشعر\r\n الحمد للّه على انعامه * قد رجع الحق إلى مقامه \r\n\r\nگفتار در قرلتاى كردن امير حسين و حضرت صاحب‌قرانى و برداشتن كابلشاه اغلن را به خانى\r\nچون مملكت ماوراء النهر و تركستان با توابع و لواحق از قبضهء تسلط و استيلاى قوم جته مستخلص شد ، اعيان امراى بزرگ و نويينان رفيع قدر « 5 » ، حكومت و فرماندهى يكديگر را گردن اذعان و انقياد نمىنهادند و چون هريك از پيشوايان\r\n\r\n\r\n","description":"","footnote":"\r\n( 1 ) . اسراء / 82 .\r\n( 2 ) . ع : - طرف .\r\n( 3 ) . م : - هيرمن .\r\n( 4 ) . الف ، ع : پذيرفت .\r\n( 5 ) . ع : مقدار .\r\n","page_name":" 306 ","page_number":370},
  {"content":"\r\n\r\nقبايل سنگين را پشت استظهار به كثرت اتباع و اشياع خويش گرم بود ، مجموع سر اطاعت و فرمانبردارى به يك كس فرونمىآوردند و سنة اللّه جارى است كه هر كثرتى را كه جهت وحدتى نباشد كه حافظ آن بود ، زود به فساد انجامد و هر مملكت را كه واليى نبود كه مجموع اهالى آن امتثال اوامر و نواهى او را واجب و لازم شمرند و از حكم و فرمودهء او به هيچ‌وجه تجاوز روا « 1 » ندارند ، نظام احوال و اوضاع آن البته اختلال پذيرد .\r\nنظم\r\n جهان بىجهانبان تن بىسراست * تن بىسر از خاك ره كمتر است \r\nبنابراين امير حسين و حضرت صاحب‌قرانى با يكديگر مشورت كرده ، مصلحت در آن دانستند كه از نسل جغتاى خان يكى را به خانى بردارند و جهت امضاى آن عزم ، هم در شهور « 2 » سنهء خمس و ستين و سبعمائه ، جمع امرا و نويينان را جمع آورده قرلتاى كردند « 3 » و در باب مصالح « 4 » سلطنت و كفايت مهمات مملكت سخن راندند و رأى بر آن قرار گرفت كه كابلشاه اغلن پسر دورچى بن ايلچيكداى بن دوا خان را كه از وهم آسيب تغلّبات روزگار به حصار شعار فقر و لباس درويشى درآمده بود از آن كسوت بيرون آرند و قامت اقبالش را به خلعت عالى طراز خانى بيارايند و از براى اتمام اين مهم ،\r\nنظم\r\n يكى جشن كردند با زيب و ساز * كه در وصف آن قصه گردد دراز\r\nز سيم و زر و نعمت و خواسته * همه صحن گيتى بد آراسته \r\nو به اتفاق كابلشاه اغلن را بر تخت سلطنت نشاندند و به رسمى كه آيين سلاطين ترك است او را كاسه داشته ؛\r\nنظم\r\n همه سرفرازان و گردنكشان * بيكبار نه بار زانو زدند \r\n\r\n\r\n","description":"","footnote":"\r\n( 1 ) . الف ، ع : جايز .\r\n( 2 ) . الف ، ع : سال .\r\n( 3 ) . ظفرنامه شامى ، ص 27 اين رويداد را در سال 761 ذكر مىكند .\r\n( 4 ) . الف ، ع : - مصالح .\r\n","page_name":" 307 ","page_number":371},
  {"content":"\r\n\r\nو امير حيدر اندخودى را - كه دربند بود - به زنده حشم سپردند و همان شب كار او بساخت و تخت وجودش را از والى حيات بپرداخت .\r\nنظم\r\n نخيزد دگر چون درآيد به سر * كسى كز حد خود نهد پا به در \r\nو چون آن ديار از قديم باز ، منسوب به حضرت صاحب‌قران و دودمان عالى شأن او بود ، مكارم ملكات ملكانه اقتضاى اكرام اضياف مىكرد . امير حسين را طوى داد و گماشتگان حضرتش جشنى آراستند كه زهرهء رامشگر ، از نظارهء آن ساز حيرت نواخته به اداى اين نوا مترنم گشت :\r\nنظم\r\n اين چه بزم است مگر گلشن كام است اينجا * خضر در آرزوى جرعهء جام است اينجا\r\nنعمت آماده و اسباب تنعم وافر * مجلس خاص و طربخانهء عام است اينجا\r\nنغمهء ساز سعادت طرب‌افزا شب‌وروز * گردش ساغر انعام مدام است اينجا \r\nعاطفت شاملش همگنان را به نوازش‌هاى درخور ، مراعات فرمود و امير حسين را پيشكش‌هاى لايق كشيد .\r\nنظم\r\n ز هرچيز كان بود شايسته‌تر * ز اسپ و ز تيغ و كلاه و كمر \r\nو چون پدر امير حميد را با پدر حضرت صاحب‌قرانى سوابق مودت و دوستى ثابت بود به حكم « مودة الآباء قرابة الابناء » 103 در آن طوى با امير اولجايتو اپردى - كه آيينه خرد و كياستش از كبر سن به صيقل تجربه‌هاى گوناگون جلا يافته بود و همگنان هنگام سوانح امور بر رأى مشكل‌گشايش رجوع نمودندى - در باب خلاص امير حميد و اسكندر اغلن مشورت فرمود و ابقاى مهجهء ايشان را از امير حسين التماس نمود . امير حسين « 1 » هرچند مقتضاى رايش فحواى اين بيت بود ،\r\nنظم\r\n دشمن چو به دست آمده از پاى درآور * تا باز به دندان نبرى دست ندامت \r\n\r\n\r\n","description":"","footnote":"\r\n( 1 ) . ع : - امير حسين .\r\n","page_name":" 308 ","page_number":372},
  {"content":"\r\n\r\nليكن از براى خاطر شريف آن حضرت دست رد به سينهء آن ملتمس بازننهاد و به خلاص ايشان رخصت داد و با اين‌همه چون ايشان را وعدهء  لِكُلِّ أَجَلٍ كِتابٌ  « 1 » نزديك رسيده بود ، آن معنى مفيد نيفتاد و چون امير حسين به عزم يورت قديم متوجه سالىسراى شد حضرت صاحب‌قران سعادت‌قرين امير داود و امير سيف الدين را بفرستاد تا امير حميد را بند برداشته به اعزاز و اكرام بياورند . بايزيد و ايمن كه امير حميد در دست ايشان بود چون امير دوگانه را از دور بديدند ، گمان بردند  إِنَّ بَعْضَ الظَّنِّ إِثْمٌ  « 2 » كه ايشان از براى كشتن امير حميد مىآيند ، مبادرت نموده يكى گرزى زد او را و يكى شمشيرى و امير حميد شهيد را از شهد نجات كه به لب اميد رسيده بود زهر ممات به كام جان فرورفت « لا مرد لقضاء اللّه » 104 و  لا مُعَقِّبَ لِحُكْمِهِ  « 3 »\r\n ز جوى هركه قضا بازبست آب حيات * ز جام خضر نبيند مگر خمار ممات \r\nو چون امير حسين از اين حال آگاه گشت ، گفت : « كار نوكر و كهتر در اين قضيه از مهتر بهتر » . و ايلچى را به تعجيل روان ساخته ، اسكندر اغلن را طلب داشت و او را به ياساق رسانيد .\r\nمصراع\r\n با تير قضا سپر نباشد \r\nو در آن زمستان امير حسين و حضرت صاحب‌قران هريك به مستقر دولت و كامرانى خويش آرام جستند . مجارى امور و احوال بر وفق امانى و آمال كؤوس امانى و آمال از زلال دوستكامى و اقبال مالامال ، و الحمد للّه المنعم المفضال .\r\n\r\n\r\n","description":"","footnote":"\r\n( 1 ) . رعد / 38 .\r\n( 2 ) . حجرات / 12 .\r\n( 3 ) . رعد / 41 .\r\n","page_name":" 309 ","page_number":373},
  {"content":"\r\n . \r\n","description":"","footnote":"","page_name":" 310 ","page_number":374},
  {"content":"\r\n\r\n\r\n( 766 ه . ق ) گفتار در جنگ لاى و شرح كيفيت آن « 1 »\r\nاز چمن خارنماى گل‌آراى مؤدّاى  عَسى أَنْ تَكْرَهُوا شَيْئاً وَ هُوَ خَيْرٌ لَكُمْ  « 2 » نسيم بشارت به مشام جان‌شكستگان معركهء مكاره و احزان مىرسد كه حكمت قاهرهء الهى تواند بود كه عرايس مطالب و مقاصد به كسوت مكاره و شدايد جلوه دهد و لطايف نعمت و عطا را در مائدهء نعمت و عنا پيش آرد .\r\nنظم\r\n عاشقى كآگاه گشت از لطف پنهانى دوست * هرچه پيش راهش آيد خار يا گل خير اوست \r\nبسيار دولت ، كه سبب ظهور او آثار نكبت باشد و بسى جمعيت و كامرانى كه موجب آن نامرادى و پريشانى بود .\r\nنظم\r\n بسا رخنه كه اصل محكمىهاست * بسا انده كه در وى خرّمىهاست\r\nبسا قفلا كه بندش ناپديد است * چو وا بينى نه قفل است آن كليد است \r\nو از اشباه و نظاير اين احكام ، مجارى احوال حضرت صاحب‌قرانى است در اين مقام ؛ چه چون فصل زمستان كه آن حضرت در مستقر دولت خويش قرين سعادت\r\n\r\n\r\n","description":"","footnote":"\r\n( 1 ) . الف : - عنوان .\r\n( 2 ) . بقره / 216 .\r\n","page_name":" 311 ","page_number":375},
  {"content":"\r\n\r\nو اقبال آرميده بود ، به آخر رسيد و قهرمان بهار ، سنجق لاله « 1 » برافراخته ، سپاه سبز خفتان نباتى ، به ميدان باغ و بستان كشيد ،\r\nنظم\r\n لشكر كشيد باد صبا سوى جويبار * و آماده ساخت آلت و اسباب كارزار\r\nپيكان ز غنچه كرد مرتب سپر ز گل * داده زره به آب و سنان تيز كرده خار \r\nخبر آمد كه لشكر جته باز عزيمت اين‌جانب كرده متوجه شده‌اند . حضرت صاحب‌قران روى همت به جمع لشكر آورده ، كس فرستاد و امير حسين را از آن حال آگاهى داد . امير حسين بفرمود تا پولادبوغا و زنده حشم پسر محمد خواجه اپردى و ملك بهادر با سپاه ايلغار كرده هرچه زودتر به حضرت صاحب‌قرانى ملحق شوند . و چون ايشان به آن حضرت پيوستند ، با لشكرى - گاه حمله گردون صولت و هنگام سير ، ستاره « 2 » نهضت - به اتفاق روى توجه به سوى دشمن نهادند . و چون به موضع آقار رسيدند ملاحظهء حال خيول و دواب كرده ، چند روز در آن علفزار توقف نمودند و از آنجا كوچ كرده ، روان گشتند و از آب خجند گذشته فرود آمدند . و امير حسين سپاه گران جمع آورده از عقب ايشان بشتافت و چون به كنار آب رسيد و از آن‌جانب منغلاى لشكر مخالف نزديك شده بود ، حضرت صاحب‌قران در ميان چيناس و تاشكنت لب آب را مخيّم نزول ساخت و سپاه را فرمان داد كه به تورا و چپر « 3 » جاى خود را مستحكم گردانيده ، شرايط حزم و احتياط را بجاى آورند . و امير حسين با تمامى لشكر كه در عقب بودند ، از آب سيحون عبور نمودند و به مورچل خود فرود آمدند . و از آن طرف نيز سپاه مخالف به كنار آب بادام رسيده ، نزول كردند .\r\nامير حسين و حضرت صاحب‌قران از آنجا نهضت نموده روان شدند . و چون قراول طرفين يكديگر را ديدند به ترتيب لشكر مشغول شده صف‌ها بياراستند . بر دست راست ، امير حسين رايت شوكت به عيّوق برافراشت و قنبلش تيلانجى ارلات بود و هراول اولجايتوى اپردى و شير بهرام و پولادبوغا و فرهاد\r\n\r\n\r\n","description":"","footnote":"\r\n( 1 ) . ع : لانه .\r\n( 2 ) . الف ، ع : سياره .\r\n( 3 ) . الف ، ع : چر .\r\n","page_name":" 312 ","page_number":376},
  {"content":"\r\n\r\nاپردى و ملك بهادر و ديگر بهادران نامدار . و حضرت صاحب‌قران - كه جان عالم بود - دل كردار در جانب چپ ماهچهء سنجق ظفر پيكر را ثالث نيّرين گردانيد و در قنبل ، امير ساربوغا را با قوم قبچاق تعيين فرمود ؛ و در هراول تمور خواجه اغلن مقرر شد و امير جاكو و امير سيف الدين و امير مراد برلاس با عباس بهادر و ديگر دلاوران شمشيرگزار در قول بداشت و به اين آيين\r\nنظم\r\n لشكرى كين‌كش و جلادت كيش * به شمار از سپاه دشمن بيش \r\nپيش راندند ، اما بر وفق  وَ يَوْمَ حُنَيْنٍ إِذْ أَعْجَبَتْكُمْ كَثْرَتُكُمْ  « 1 » از عقاب « 2 » اعجاب سالم نماندند ، چه جته در مصاف قبىمتن ، با آنكه به كثرت افزون بودند از سپاه اين طرف شكستى عظيم يافتند . اين نوبت كه لشكر اين‌جانب بيش از ايشان بودند بنياد كار بر حيله نهادند و به سنگ جده - كه خاصيت آن از بدايع صنع آفريدگار - است توسل جسته ، جده كردند .\r\nنظم\r\n نبد لشكر جته را تاب جنگ * به افسونگرى چاره جستند و سنگ\r\nبه سنگ جده مرد افسون‌پژوه * جهان ساخت از باد و باران ستوه\r\nبغرّيد ابر و فغان كرد باد * يكى صاعقه در جهان اوفتاد \r\nو با آنكه آفتاب در جوزا بود ، ناگاه سپاه سياه جوشن ابر\r\nنظم\r\n باد در زير ران سليمان‌وار * رعد غرّان و برق آتش‌بار \r\nاز كمينگاه قضا به ميدان هوا تاخت و غريو گورگه ، رعد در طاق نگون نيل‌گون گردون انداخت . ناوك برق از كمان رعد به هرسو گشاد داد و از باران ، تير ساخته ، تيرباران آغاز نهاد ، و روزگار را در آن ايّام عشق فتنه و آشوب تازه گشته بود ، چندان آب از ديدهء سحاب فروريخت كه طوفان برخاست .\r\n\r\n\r\n","description":"","footnote":"\r\n( 1 ) . توبه / 25 .\r\n( 2 ) . م : اعقاب .\r\n","page_name":" 313 ","page_number":377},
  {"content":"\r\n\r\nنظم\r\n طوفان از آن ديار برآمد ، تو گفتى ابر * آن دم شنيده بود صداى دعاى نوح \r\nاز بس آب و نم كه به خاك فرورفت ، گاو زمين چون ماهى در آب شناور شد و دست و پاى اسبان معركه‌پيماى ، چنان در لاى نشست كه پوستين شكمشان با پشت زمين رو و آستر گشت . از غلبهء رطوبت ، پى بر استخوان كمان علت استرخا پيدا كرده ، به رعشه انجاميد و چون مفلوج لقوه زده ، سست شد و اطرافش بگرديد . طاير تير را پر فروريخته و منقار از كار افتاده ، و از كثرت نم پوشيدنى و ديگر اسباب چنان گران شده كه نه سوار قوت حركت داشت و نه پياده . و باوجود اين حال ، سپاه اين طرف از فرط حميّت و دلاورى پيش مىرفتند و لشكر مخالف بر جاى خود قرار گرفته نمدها بر سر كشيده بودند و به قدر امكان جامه و سلاح را از وصول باران محافظت مىنمودند . و چون لشكر به ايشان رسيدند نمدها از سر بينداختند و به اسبان آسوده ، و سلاح محافظت نموده چنگ در جنگ « 1 » آويختند « 2 » .\r\nنظم\r\n غو و هاى و هوى « 3 » از دو لشكر بخاست * جهان پر دها ده شد از چپّ و راست\r\nخروش يلان و دم كرّناى * چنان شد كه چرخ اندر آمد ز پاى\r\nبدان رستخيز و دم زمهرير * خروش يلان بود و باران تير\r\nز جان‌سوزى بيلك مو شكاف * نهان گشت در مهرهء پشت ناف\r\nز دلجويى ناوك ديده‌دوز * نفس در مجارى تن سينه‌سوز \r\nحضرت صاحب‌قرانى به تأييد ربّانى از ميسره حمله كرده و ميمنهء مخالف را كه قنبل آن ، شنگوم نويان برادر امير حميد بود بشكست . و الياس خواجه خان از مشاهدهء اين حال رو به گريز نهاد ، اما چون زمانه پاى از راستى بيرون نهاده بود ، چپ لشكر مخالف نيز كه قنبلش شيراول « 4 » و حاجى بيگ بود ، بر راست اين‌جانب غالب آمد و تيلانجى و زنده حشم را رانده به امير حسين رسانيدند و قول ايشان به‌هم\r\n\r\n\r\n","description":"","footnote":"\r\n( 1 ) . شايد چنگ در چنگ درست‌تر باشد .\r\n( 2 ) . ع : درآويختند .\r\n( 3 ) . م : هاى هو .\r\n( 4 ) . الف : شراول ؛ ع : سرول .\r\n","page_name":" 314 ","page_number":378},
  {"content":"\r\n\r\nبرآمده متفرق شدند و روى به گريز آوردند . شير بهرام و پولادبوغا پاى ثبات استوار داشته داد مردى دادند . و چون حاجى بيگ ميمنه اين‌جانب را پيش كرده مىراند ، فرهاد و اورنگ تمور از مشاهدهء آن حال متحير بايستادند . از آن طرف امير شمس الدين نيز با گروهى انبوه دست جلادت از آستين تهوّر برآورده كوشش‌هاى مردانه نمودند حضرت صاحب‌قران را نايرهء حميّت اشتعال يافت و به دست مقدرت مآب تأييد انتساب\r\nنظم\r\n ز « 1 » تيغ آتشى بركشيده چو آب * كزو خيره شد چشمهء آفتاب\r\nروان كرد مركب چو غرنده شير * ز آهن كلاه ، اژدهايى به زير \r\nبا هفده قوشون بر ايشان تاخت و از باد حمله آتش بيم در خرمن قرار ايشان انداخت . امير شمس الدين از هراس صولت آن حضرت عنان اقتدار از صوب پيكار برتافته روى عجز و انكسار به جانب فرار نهاد ؛ و لا غرو\r\n هر كرا شد يقين كه حملهء اوست * پاى هستيش بدگمان باشد \r\nامير حسين را از ظفر حضرت « 2 » صاحب‌قران پشت استظهار قوى گشت و باز سپاه خود را جمع كرده باستاد .\r\n به پيروزى شاه لشكرشكن * سپه را دگر جان درآمد به تن \r\nحضرت صاحب‌قران ، تابان بهادر نوكر خود را پيش امير حسين فرستاد كه صلاح وقت در آن مىنمايد كه امير پيش آيد و به اتفاق حمله كرده ، اركان شوكت دشمنان چنان متزلزل سازيم كه ايشان را قوت مقابله و مكنت معارضه اصلا نماند . و چون از قوت طالع صاحب‌قران سعادت مآل ، كوكب اقبال امير حسين آغاز رجعت نهاده بود و روز دولتش به شام نكبت نزديك شده برحسب نص  إِنَّ اللَّهَ لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ  « 3 » در اين ايام طبيعت او از قرار معهود تغيير يافته بود و اخلاق\r\n\r\n\r\n","description":"","footnote":"\r\n( 1 ) . الف ، ع : به .\r\n( 2 ) . ع : - حضرت .\r\n( 3 ) . رعد / 11 .\r\n","page_name":" 315 ","page_number":379},
  {"content":"\r\n\r\nناپسنديده و افعال نكوهيده از او به ظهور مىپيوست ، چون تابان بهادر به نزد او رسيد « 1 » بعد از سفاهت زبانى ، او را چنان بزد كه بيفتاد ؛ و حضرت صاحب‌قران باز ملك و همدى را كه از بهادران امير حسين بودند به سوى او روانه داشت كه البته پيش مىبايد آمد تا فرصت فوت نشود . ديگرباره چون پيغام شنيد ، ايشان را بزد و دشنام داد و زبان تجبّر و استبداد به وعيد و تهديد برگشاد كه : « مگر من گريخته‌ام كه مرا پيش مىخوانيد ، اگر شما غالب مىشويد و اگر دشمن ، گمان مىبريد كه كسى از دست انتقام من جان خواهد برد » . ملك و همدى آزرده‌خاطر از نزد او برگشتند و نزد حضرت صاحب‌قران شتافته در عنان همايونش آويختند كه : « اصلا در كار اين پيكار سعى نمىبايد نمود و در اين باب بيش از اين نكوشيد » . آن حضرت از سخن ايشان تجاوز نفرمود و دست اهتمام بازكشيد ؛ و چون ميسرهء هردو طرف مقابل خود را رانده بودند و از پى روان شده ، لشكر از هم گذشته بودند و سپاه هردو جانب به جاى يكديگر « 2 » رسيده ، هركس آنجا كه بود فرود آمد .\r\nنظم\r\n جهان‌جو فرود آمد از بارگى * همان لشكرش نيز يكبارگى\r\nبه تدبير آسايش « 3 » آورد راى * نجنبيد تا روز روشن ز جاى \r\nو در آن شب امير حسين چند نوبت به استدعاى حضور صاحب‌قران كس فرستاد ؛ و چون خاطر مبارك آن حضرت از حركات بىجايگاه او بازمانده بود ، اجابت ننمود و التماس مبذول نيفتاد .\r\nنظم\r\n دگر روز كين ترك سلطان شكوه * ز درياى چين كوهه برزد ز كوه\r\nگراينده شد هردو لشكر به خون * علم بركشيدند چون بيستون\r\nدم ناى برخاست چون رستخيز * سنان مرگ آسوده را گفت خيز\r\nقضا با سر نيزه انباز شد * نهنگ بلا را دهن باز شد \r\n\r\n\r\n","description":"","footnote":"\r\n( 1 ) . م : آمد .\r\n( 2 ) . الف ، ع : به يكديگر .\r\n( 3 ) . الف ، ع : آرايش .\r\n","page_name":" 316 ","page_number":380},
  {"content":"\r\n\r\nو چون دلاوران نبردآزماى از جانبين به‌هم ريختند و در يكديگر آويختند ، شكست بر لشكر جته افتاده ، پشت بدادند و رو به گريز نهادند . و سپاه اين طرف از پى گريختگان ، چون جان ايشان از تن ناتوان ، روان گشت ؛ و چون روزگار سر آشفته كارى داشت ، در اين‌حال توق امير شمس الدين ، كه از او جدا مانده بود ، با فوجى از سپاه كه سرگشته مىگشتند پيدا شد و لشكر اين‌جانب كه از عقب گريختگان مىشتافتند عنان برتافتند و روى توجه به آن توق نهادند و سپاه شكسته باز جمع شد و يكباره حمله آورد ، زلزله در زمين و زمان افتاد .\r\nنظم\r\n ز هرسو تكاور برانگيختند * به شمشير در يكدگر ريختند\r\nز پيكان همه خودها شد زره * سنان در دل و ديده‌ها شد گره \r\nزمانه چنان كه « 1 » رسم بىثباتى اوست رايتى كه از دولت برافراخته بود به نكباى نكبت نگونسار كرد و لشكر اين‌جانب بعد از آنكه غالب گشته بود رو به گريز نهاد .\r\nنظم\r\n سپهر تند را هست اين‌چنين كيش * نمايد راحت و رنج آورد پيش \r\nدر آشوب تك و تاز هزيمت ، خلقى « 2 » بسيار در گل‌ولاى فروماندند و دشمنان زبون شده ، چيره گشتند و تيغ كين به مراد دل براندند و قريب ده هزار كس عرضهء تلف گشت  وَ كانَ أَمْرُ اللَّهِ قَدَراً مَقْدُوراً  « 3 » .\r\nو اين واقعه در اوّل رمضان سنهء ست و ستين و سبعمايه موافق ئيلان‌ئيل روى نمود و به حسب اتفاق ، قران هشتم « 4 » از قرانات مثلثهء هوايى - كه در برج عقرب واقع شد و منجمان ، آن را قران مسترقه خوانند - در آن نزديكى شده بود و اين سخن از براى تتميم قصّه ثبت افتاد ، نه به قصد اسناد آثار به اوضاع فلكى ، « اذ لا مؤثّر فى الوجود الّا اللّه » 105 .\r\n\r\n\r\n","description":"","footnote":"\r\n( 1 ) . الف ، ع : چنانچه .\r\n( 2 ) . ع : خلق .\r\n( 3 ) . احزاب / 38 .\r\n( 4 ) . الف ، ع : دهم .\r\n","page_name":" 317 ","page_number":381},
  {"content":"\r\n\r\nچون امرا از آنجا بازگشته به كش رسيدند و هركس از ايشان عزم آن كرد كه ايل خود را از جيحون بگذراند ، امير حسين ، حضرت صاحب‌قران را گفت كه : « خانه و ايل از آب گذرانيدن مصلحت است ؟ » آن حضرت جواب فرمود كه : « ايشان به عزم گذشتن رفته‌اند ، اما مرا همت رخصت نمىدهد كه ولايت را بگذارم كه به كلى لگدكوب غدر و بيداد بيگانگان گردد و يك‌بار ديگر سپاه جمع آورده ، با مخالفان در معرض مقابله خواهم آمد » .\r\nو امير حسين از آنجا متوجه سالىسراى شد و چون برسيد تمام ايل و اتباع خود را كوچانيده از آب عبور كرد و از پشته‌ها و عقبه‌ها گذرانيده به موضع شبرتو اقامت نمود و خبرگيران برگماشت تا اگر از توجه سپاه جته آگاه گردد به جانب هندوستان رود . و صاحب‌قران كامگار چون امير حسين از كش روان شد ، روى همت به جمع لشكر آورد و به حسن تدبير دوازده قوشون مرتب ساخت و تمور خواجه اغلان و چاورچى و عباس بهادر را با هفت قوشون از آن به رسم منغلاى روانهء سمرقند گردانيد و در آنجا چاورچى به شرب مشغول شد و سورت شراب در او تأثير كرده برحسب\r\n[ شعر 
  ]\r\n الراح كالريح ان مرّت على عطر * طابت و تخبث ان مرّت على الجيف \r\nنيران شرارت كه در كانون اندرونش افروخته بود ، از روزن دهان زبانه زدن گرفت و داود خواجه و هندو شاه را تخويف كرد كه : « فلان‌كس يعنى حضرت صاحب‌قران به خاطر دارد كه شما را گرفته پيش امير حسين فرستد و او بىتوقف ، شما را نيست خواهد ساخت » . ايشان را خوف و هراس غالب شد و فرار اختيار كرده به جانب دشمن شتافتند ؛ و چون به موضع كوكنك رسيدند از لشكر جته ، كپك‌تمور پسر الغ‌توق تمور و شيراول و انكر چاق پسر حاجى بيگ به رسم منغلاى پيش آمده بودند ، ايشان را غجرجى شده ، به سر تمور خواجه اغلان و چاورچى و عباس آوردند و ايشان را هزيمت داده عقد جمعيت آن سپاه از هم فروگسست . حضرت صاحب‌قران چون از آن حال آگاه گشت دانست كه در كار دولت هنوز عقدهء تعويقى باقى است و سخت‌كوشى فايده نخواهد داد .\r\n\r\n","description":"","footnote":"","page_name":" 318 ","page_number":382},
  {"content":"\r\n\r\nشعر\r\n على المرء ان يسعى لتحسين حاله * و ليس عليه ان يساعده الدّهر \r\n106 از آب آمويه عبور فرمود و بلخ را مخيّم نزول همايون ساخته ، تومان و ايل خود را كه متفرق شده بودند جمع آورد و تومان كپك خان و تومان اولجاىبوغاى سلدوز را نيز گردآورى فرمود و جمعى را به ضبط و محافظت كنار آب نامزد كرد تا شرايط حزم و احتياط مرعى داشته از سوانح امور به نقير و قطمير باخبر باشند ؛ و تمور خواجه اغلان را به جريمهء تقصيرى كه از او صدور يافته بود ، سياست فرمود و به انتظار طلوع آفتاب دولت و جهانبانى به صبوح عشرت و كامرانى مشغول گشت .\r\nنظم\r\n هردم كه توانى كه به عشرت گذرانى * فرصت شمر اى خواجه در اين عالم فانى \r\n\r\nذكر محاصره كردن لشكر جته سمرقند را\r\nچون لشكر جته به سمرقند رسيد و در آن‌وقت حصارى نداشت ، مولانازادهء سمرقندى و مولانا خردك و ابو بكر كلوى ندّاف ، اهل شهر را تحريك نموده به كوچه‌بند و محافظت شهر مشغول گشتند و مدتى بىشكوه پادشاهى قاهر ، آن رعيت ، مردانه با چنان لشكرى جرّار غدّار ، داد گيرودار دادند و به مقابله و مدافعهء مخالفان به نوعى قيام نمودند كه دست تسلط و استيلاى ايشان به دامن عرض و مال اهالى آن شهر نرسيد و چون مردم از تمادى ايام محاصره ، نيك به تنگ آمدند ، لطف چاره‌ساز درماندگان تبارك و تعالى فريادرسى فرمود و نسيم روح‌بخش  فَإِنَّ مَعَ الْعُسْرِ يُسْراً  « 1 » از مهبّ رحمت الهى وزيده ، و با در اسبان جته افتاد و چندان اسب هلاك شد كه از چهار سوار يكى را بيش الاغ نماند و بدان سبب عاجز و متحيّر مانده از همانجا به ضرورت بازگشتند و اكثر ايشان را تركش بر پشت بسته ، پياده مراجعت بايست نمود ؛ و چون محافظت ملك و مقابله با چنان لشكرى كه امثال آن كارها\r\n\r\n\r\n","description":"","footnote":"\r\n( 1 ) . انشراح / 5 .\r\n","page_name":" 319 ","page_number":383},
  {"content":"\r\n\r\nدرخور همّت ملوك و حوصلهء تايبان ايشان تواند بود ، از دست رعايا برآمد ، جمعى را كه قوت و اختيارى بيشتر داشتند ، باد غرور در سر پندار افتاده ، پاى جسارت از پايهء خود برتر نهادند و دست تغلّب و تعدى به خونريزى و فسادانگيزى برگشادند .\r\nمصراع\r\n يا رب مباد آن‌كه گدا معتبر شود \r\n107 و در آن‌وقت كه لشكر جته آهنگ بازگشتن كرده بودند ، حضرت صاحب‌قران ، عباس بهادر را جهت استكشاف اوضاع جته ، به قهلغه فرستاده بود و احوال ايشان را بعد از تفتيش و تحقيق ، به صورتى كه گفته شد عرضه داشت آن حضرت كرد . و چون راى عالى بر مراجعت سپاه جته اطلاع يافت ، پيش امير حسين كس فرستاد تا او را از آن حال آگاهى داده بازنمايد ، كه عزيمت اين طرف مىبايد كرد . و چون فرستاده خبر برسانيد ، امير حسين را بهجت و سرورى بيش از حد روى نمود و فى الحال از شبرتو كوچ كرده متوجه سالىسراى شد . و حضرت صاحب‌قران خانه و ايل خود را از آب گذرانيده به يورت قديم فرستاد و به عزم استقبال امير حسين سوار شد ؛ و در سر جلگاى بقلان اتفاق ملاقات افتاد و يكديگر را كنار گرفته ، رسم مراعات از جانبين به تقديم پيوست و از گذشته و آينده سخن‌ها گفته شد و در باب حال و ماضى و مستقبل گهرها به الماس مشورت سفته گشت و راى بر آن قرار گرفت كه اول بهار به اتفاق متوجه سمرقند شوند . و حضرت صاحب‌قران به سعادت معاودت نمود و از جيحون گذشته و منازل طى كرده به قرشى نزول فرمود . و سبب اشتهار آن شهر به قرشى آن شد كه كپك خان در دو فرسخى نسف و نخشب قصرى بنا نمود و مغول قصر را قرشى خواند . و آن حضرت فصل زمستان در آنجا توقف اختيار نموده به عمارت حصار قرشى فرمان داد و به فرّ دولت روزافزون هم در آن زمستان تمام شد .\r\nنظم\r\n هرچه دلش خواست قضا راست داشت * رست روان تخم اميدى كه كاشت \r\n\r\n","description":"","footnote":"","page_name":" 320 ","page_number":384},
  {"content":"\r\n\r\n\r\n( 767 ه . ق ) گفتار در نهضت ارجمند امير حسين و حضرت صاحب‌قران سعادتمند به جانب سمرقند\r\nاول بهار كه جمشيد گردون سرير خورشيد از شرف‌سراى ناهيد ، نهضت نموده ، سايهء وصول به بيت الشرف خويش انداخت و ضحاك فيروزه تخت گل ، با لشكر سبزه و رياحين ، حدود و اطراف حدايق و بساتين را مخيّم نزول ساخت .\r\nنظم\r\n چهار سوى چمن لشكر بهار گرفت * بنفشه رنگ و سمن بوى و گل نگار گرفت\r\nصبا نقاب رياحين مشكبيز گشاد * درخت مروحهء شاخ سيم‌بار گرفت \r\nامير حسين و حضرت صاحب‌قران برحسب وعده‌اى كه داشتند رايت عزيمت به صوب سمرقند برافراشتند و چون با وفور جلالت و تمكين ، ظاهر آن خطهء فردوس آيين را مضرب خيام نزول ساختند ، اهم مهمات دولت و دين ، دفع سربدالان « 1 » بىباك شناختند ، كه در اين مدت عرصهء خالى را به اقدام بغى و طغيان پيموده بودند و به انواع حركات شنيع از قتل و نهب و غير آن اقدام نموده ، فرمان به گرفتن مجموع ايشان نفاذ يافت . راى صواب‌نماى حضرت « 2 » صاحب‌قران كشورگشاى ، خلاص مولانازاده را مصلحت دانست و او را از آسيب قهر امير حسين\r\n\r\n\r\n","description":"","footnote":"\r\n( 1 ) . الف ، ع : سربداران .\r\n( 2 ) . الف ، م : - حضرت .\r\n","page_name":" 321 ","page_number":385},
  {"content":"\r\n\r\nدرگذرانيد و ديگران را در كان گل كه معسكر ظفر قرين در آنجا بود به تيغ سياست بگذرانيدند .\r\nو چون در ديوان قضا به پروانچهء قدر ، مثبت و مقرر شده بود كه چنانچه ظهور آفتاب بعد از خفاى كواكب مىباشد ، آفتاب سلطنت حضرت صاحب‌قرانى بعد از زوال و انعدام امير حسين طلوع نمايد ، در اين وقت اسباب ادبار و نكبت امير حسين ، روزبه‌روز دست فراهم مىداد . از آن جمله حرص و آز و خسّت و نياز كه اصلا نه لايق طور سروران گردن‌فراز است در نهاد او غالب شد و به همگى همت ، جمع مال و اندوختن ذخاير را طالب آمد ، تا به حدى كه بر امرا و ملازمان حضرت صاحب‌قران چشم طمع سياه كرد و به اسم امير جاكو و امير سيف الدين و آق‌بوغا و ايلچى بهادر و دولتشاه بخشى ، مبلغى خطير رقم زد و بر استخلاص آن محصل گماشت و چون به آن نزديكى ، واقعهء جنگ لاى گذرانيده بودند و بيشتر اموال و ذخاير ، عرضهء تلف و تاراج گشته بود ، دست مكنت ايشان به تدبير تمامى وجهى كه او كيسهء طمع بر آن دوخته بود نمىرسيد . همت خسروانهء حضرت صاحب‌قران ، اقتضاى آن كرد كه ايشان را مساعدتى فرمايد . مبلغى عظيم از زر و سيم به وجه مطالبه ايشان مبذول داشت و از آن جمله ياره و گوشوارهء مهد اعلى اولجاى تركان آغا بود ، و چون امير حسين آن را بديد بازشناخت كه از آن خواهر اوست ، اما نعل حرصش چنان بر آذر بود كه حق برادرى و خواهرى فروگذاشت و دست از آن بازنداشت .\r\nنظم\r\n با چنين همت نيايد راست كار سرورى * پست همت در جهان هرگز نيابد برترى \r\nو با اين همه مبلغ سه هزار دينار از آن وجه كه رقم زده بود باقى ماند . صاحب‌قران دريانوال به ازاى آن اسبان خاصّهء خويش پيشكش كرد . امير حسين چون دانست كه اسبان خاصهء آن حضرت است قبول نكرد و تمهيد معذرت نموده ، گفت : « من به سالىسراى مىروم و پيشنهاد خاطر آن است كه از نقود مبلغى لايق ، جهت خواستارى دختر به خوارزم فرستم پيش حسين صوفى ؛ اگر به رسم مساعدت اين\r\n\r\n","description":"","footnote":"","page_name":" 322 ","page_number":386},
  {"content":"\r\n\r\nوجه را نقد كرده از عقب من روانه گردانى شايد » . و چون امير حسين به جانب سالىسراى روانه گشت ، حضرت صاحب‌قرانى در كش - كه مستقر دولت روزافزون بود - اقامت فرمود و آن وجه را نقد كرده از عقب امير حسين بفرستاد و به عزم شكار سوار شد .\r\n\r\nگفتار در وقوع مخالفت ميان امير حسين و حضرت صاحب‌قران به واسطهء افساد مفسدان\r\nبعد از آن ، شعبده‌باز روزگار ، طرح بازى نو « 1 » درانداخت و به مهرهء مكر در عرصهء تزوير منصوبه‌اى تازه بساخت . چه خاطر مردم به واسطهء حركت بىقانون از امير حسين متنفر شده بود و نهال كينه‌اش از رياض سينه‌ها سر برزده و همه مىدانستند كه تا حضرت صاحب‌قران با او متفق باشد « 2 » هيچ‌كس قدم جسارت در راه مخالفت او نتواند نهاد . لاجرم افساد آغاز نهادند و امير موسى و على درويش پسر بايزيد جلاير - كه برادرزن « 3 » او بود - و فرهاد ، به اتفاق « 4 » ، سر حقهء مكر و حيل برگشادند و به ارده خاتون سخن كرده مكتوبى نگاشتهء كلك كذب و بهتان به امير حسين فرستادند ، و ارده خاتون از خواتين ترمشيرين « 5 » خان بود و دختر او - كه مادر على درويش بود - در حبالهء امير حسين ؛ و مضمون آن تزوير نامه كه سمت  ما هذا إِلَّا إِفْكٌ مُفْتَرىً  « 6 » داشت ، آنكه : « فلان‌كس يعنى صاحب‌قرانى نسبت با خان و با تو كه امير حسينى انديشهء مخالفت و جدال دارد و به ناخن نخوت سر سركشى و استقلال مىخارد ، از كردار و گفتار تو بغايت آزرده‌خاطر است و ملول ، و عزم رزم جزم كرده است و به ترتيب مقدمات آن مشغول » .\r\nو چون امير حسين بر آن نوشتهء بىحقيقت واقف شد ، آن صورت وحشت‌انگيز را با خان در ميان نهاد و به يرليغ او كسى فرستاد تا حضرت صاحب‌قران و جمعى كه آن معنى بازنموده‌اند به سمرقند پيش ارده خاتون جمع آيند و به غور آن سخن\r\n\r\n\r\n","description":"","footnote":"\r\n( 1 ) . الف ، ع : از نو .\r\n( 2 ) . ع : است .\r\n( 3 ) . الف ، ع : برادرزاده .\r\n( 4 ) . ع : - به اتفاق .\r\n( 5 ) . الف : ترمشترين ؛ ع : ترمشرين .\r\n( 6 ) . سبا / 43 .\r\n","page_name":" 323 ","page_number":387},
  {"content":"\r\n\r\nرسيده ، حقيقت امر بازنمايند . حضرت صاحب‌قران چون ساحت حالش از غبار آن افترا معرّا و مبرّا بود ، هيچ انديشه از آن ننمود و بىتوقف متوجه سمرقند شد . و امير موسى و على درويش و فرهاد چون از توجه آن حضرت خبر يافتند از بيم فضيحت و نكال و خوف خجالت و انفعال روى از آن هنگامه برتافتند و روان به جانب خجند شتافتند .\r\nبيت\r\n به هر جا كه روى آورد راستى * فروغ دروغ آورد كاستى \r\nاما چون آن سخن ، گوش‌زدهء امير حسين شده بود و تحقيق ناكرده بماند ، صاحب‌قران مؤيد دانشور به رأى انور كه از تلقين الهام دولت بر دقايق امور و خفيّات اسرار اطلاع داشت ، انديشه كرد كه به حكم « من يسمع يخل » 108 اختر هر خبر كه از افق گوش برآمده ، پرتوش از روزن صماخ به كاخ دماغ تابد ، البته عكسش بر پيشگاه ضمير افتد و دل از آن اثر يابد و اگر نيز جاى گير نيايد و نپايد ، وساوس هواجس نفسانى ، ترانهء اگرومگر سرايد ؛ و امير حسين را خود در اصل مزاج تلوّنى تمام هست شايد كه از آن معنى خرازه‌اى در خاطر او مانده باشد و بىشك ريش را اگرچه سر فراهم آيد اثرش بماند . بعد از اين بر جانب او اعتماد كردن به فتواى حزم - كه امتثال امرش بر ارباب دول واجب است - حرام مىنمايد . بنابراين خاطر خطيرش در آن باب تأملى مىنمود و به گام انديشه فرازونشيب آن قضيه مىپيمود ، و شير بهرام و بهرام جلاير خود بر امير حسين اعتماد نداشتند و پيوسته در معاملهء او نقش چاره بر لوح تدبير مىنگاشتند . تا روزى حضرت صاحب‌قران « 1 » ، مكنون ضمير منير با ايشان در ميان نهاد « 2 » و در آرزوى ، بر روى اميد ايشان باز شد ، و رازى كه پيشتر از خوف آن حضرت در سينهء انتظار پنهان مىداشتند بىحجاب به زبان آوردند ، كه :\r\n« امير حسين را دل با هيچ‌يك از ما راست نيست و رأى صواب در اين باب بر مخالفت او منحصر است ؛ هرچه زودتر به ترتيب لشكر اشتغال مىبايد نمود كه البته او بر قصد ما جازم است و بعد از فوت فرصت ، پشيمانى سود ندارد « 3 » » .\r\n\r\n\r\n","description":"","footnote":"\r\n( 1 ) . م : قرانى .\r\n( 2 ) . م : - نهاد .\r\n( 3 ) . الف ، ع : چه سود .\r\n","page_name":" 324 ","page_number":388},
  {"content":"\r\n\r\nنظم\r\n آن‌كس كه پند عقل به سمع رضا شنيد * پل پيش از آن ببست كه سيلاب دررسيد \r\nو چون ايشان بر اين معنى اصرار نمودند و مبالغه فزودند ، دغدغه‌اى كه حضرت صاحب‌قران را از خاطر مبارك سر برزده بود ، اشتداد يافت و با ايشان در مخالفت امير حسين اتفاق نموده ، عهد بستند و قرار بر آن شد كه شير بهرام به ختلان رود - كه يورت اصلى او بود - و به جمع سپاه مشغول گردد ؛ و حضرت صاحب‌قران در اين طرف به ترتيب و تجهيز لشكر قيام نمايد . و شير بهرام هنگام توجه ختلان ، شخصى عادل نام ، از نوكران صاحب‌قران گردون غلام ، همراه ببرد و از مردم خود تا خواجه را بازداشت تا هرگاه كه عادل بيايد تا خواجه برود و سپاه طرفين از حال يكديگر آگاهى يابند . و چون شير بهرام به ختلان رسيد لشكر خود را جمع كرد و به بالاى ييلاق بس ترك برآمد و در آنجا متحصن شده ، اظهار مخالفت امير حسين آغاز نهاد .\r\nامير حسين با او طريق مكر و فريب پيش گرفت و او را به عهدى ، از اساس دولت خود سست‌تر ، از آن بالا فرود آورد و مطيع و منقاد ساخت . و چون حضرت صاحب‌قران از آن معنى خبر يافت به شير بهرام مكتوبى نوشت . مخلصش « 1 » آنكه « بنياد مخالفت ، تو نهادى و ياغىگرى آغاز كردى و اكنون به او پيوسته خود را نيك‌مرد مىسازى ؛ زود باشد كه جزاى تو هم او دهد و پشيمانى فايده ندهد » . و همچنان شد .\r\nو از اين‌جانب حضرت صاحب‌قرانى بهرام جلاير و امير جاكو و عباس بهادر را لشكر داد و به‌طرف خجند فرستاد تا ايل جلاير ضبط كنند و امير موسى و على درويش پسر بايزيد را - كه سبب اين مخالفت افساد و تزوير ايشان بود - بگيرند .\r\nو چون ايشان از اين معنى آگاه شدند بگريختند و بهرام ، الوس جلاير جمع آورد و بر ولايت خود حاكم شد و از خوف آنكه از عهدهء مخالفت خان و امير حسين مشكل توان بيرون آمد ، بىوقوف حضرت صاحب‌قران ، با جماعتى كه يكجهت او بودند ،\r\n\r\n\r\n","description":"","footnote":"\r\n( 1 ) . ع : محصلش ؛ م : مخلص .\r\n","page_name":" 325 ","page_number":389},
  {"content":"\r\n\r\nسوار شد و مردم على درويش را به قتل آورده ايل خود را براند و به‌طرف جته روان شد .\r\n\r\nگفتار در رفتن صاحب‌قران فيروزى اثر به « 1 » سمرقند جهت جمع آوردن لشكر « 2 »\r\nحضرت صاحب‌قران سعادت‌قرين به جانب سمرقند نهضت فرمود تا لشكر آن طرف جمع آورد . و در اين اثنا امير سليمان و چاورچى - كه اول تحريك سلسلهء مخالفت با امير حسين ايشان مىكردند - گريخته پيش او رفتند ؛ و چون امير خضر يسورى وفات يافته بود ، على برادر او و الياس و حاجى محمود شاه با مجموع يسوريان كمر اطاعت و انقياد بسته در سلك بندگان حضرت صاحب‌قران انخراط يافتند و آن حضرت قرا و هندوكه برلاس را در سمرقند داروغه گذاشت و به عزم معاودت سوار گشته ، به سعادت روان شد . هندوكه از بخت هندو صفت وارون بگريخت و پيش امير حسين رفت و قرا ، چون از ضبط و نسق كار عاجز بود خود را به ديوانگى داد .\r\nمصراع\r\n چاره‌اى كو بهتر از ديوانگى \r\nو در آن‌وقت كه حضرت صاحب‌قران به عزم جمع سپاه از دولتخانه روان مىشد ، مهد عليا اولجاى تركان آغا عارضه مزاجى داشت و در اين مدت مفارقت ، جان نازنينش به موافقت آن حضرت از خانهء تن غيبت نموده بود و به جوار رحمت آمرزگار پيوسته و زمانه در وصف حالش به هزار زبان به ادا رسانيده كه\r\nبيت « 3 »\r\n جاى آن است كه حوران بهشت از ديده * بر سر او همه بادام سياه اندازند\r\nچون ببينند تن نازكش اندر تابوت * سنبل زلف ببرّند و به راه اندازند \r\n\r\n\r\n","description":"","footnote":"\r\n( 1 ) . دست‌نويس شمارهء 4472 ، در چاپ عكسى اوربنايف : فيروزفر به جانب .\r\n( 2 ) . الف : - عنوان .\r\n( 3 ) . م : - بيت .\r\n","page_name":" 326 ","page_number":390},
  {"content":"\r\n\r\nخاطر بزرگوار صاحب‌قران كامگار از وقوع آن حادثهء اندوه آثار ، بغايت پريشان گشت و ديدهء واقعه ديده‌اش چون دست دريانوال گوهرافشان شد .\r\nبيت « 1 »\r\n از سيل اشك بر سر طوفان واقعه * خونابه قطره‌قطره به شكل حباب شد \r\nو چون تدبير آن كار از حيّز اقتدار و اختيار اخيار و اشرار بيرون است دست وقار و اصطبار به حبل متين  إِنَّا لِلَّهِ وَ إِنَّا إِلَيْهِ راجِعُونَ  « 2 » استوار داشت .\r\nبيت « 3 »\r\n به هر كارى از نيك و بد چاره هست * بجز مرگ كش چاره نايد به دست \r\nو از اعقاب سلطنت انتساب صاحب‌قران كامياب ، درّ درج ابّهت و تمكين ، سلطان بخت بيگم ، از صدف « 4 » عفت و جلالت آن بانوى بلقيس آيين است .\r\nبيت « 5 »\r\n بهشت برين باد مأواى او * در آن روضه آراسته جاى او \r\nو چون امير حسين خبر اين « 6 » واقعهء پروحشت - كه فى الحقيقه مقدمهء ماتم دولت و آغاز انهدام بنيان رفعت او بود - بشنيد ، هم از جهت ميل و محبت طبيعى كه لازم قرابت نسبى است خار مصيبت « 7 » و اندوهش در جان غمگين نشست و هم از آن جهت كه علاقهء خويشى سببى كه با حضرت صاحب‌قرانى داشت به كلى گسسته شد ، پشت اميدوارى و استظهارش بشكست . حال پريشانش به زبان تحسّر و درد به فحواى اين نظم نوحه‌گرى آغاز كرد .\r\n[ نظم 
  ]\r\n خواهر به خاك رفت و برادر بر آذر است * بادش به دست و دستش از اين نوحه بر سر است\r\nوان كس كه خويش بود و به او پشت و دل « 8 » قوى * بيگانه گشت و اين غم ازان غصه بدتر است \r\n\r\n\r\n","description":"","footnote":"\r\n( 1 ) . م : - بيت ؛ الف : نظم .\r\n( 2 ) . بقره / 156 .\r\n( 3 ) . م : بيت ؛ ع : نظم .\r\n( 4 ) . الف ، ع : صدق .\r\n( 5 ) . م : - بيت ؛ ع : نظم .\r\n( 6 ) . م : - اين .\r\n( 7 ) . م : معصيت .\r\n( 8 ) . ع : پشت خود .\r\n","page_name":" 327 ","page_number":391},
  {"content":"\r\n\r\n\r\nگفتار در لشكر كشيدن حضرت صاحب‌قرانى به عزم رزم امير حسين « 1 »\r\nدر پاييز سنهء سبع و ستين « 2 » و سبعمائه موافق ايت‌ئيل ، حضرت صاحب‌قران لشكرى گران « 3 »\r\n[ بيت 
  ]\r\n همه شير در بيشهء كارزار * نبردآزمايان خنجرگزار \r\nترتيب كرده به آهنگ جنگ امير حسين سوار شد و امير سيف الدين را با گروهى انبوه منغلاى ساخته در مقدمه روان گردانيد . و امير حسين چون شير بهرام را به مكر و حيله فريفته در دام تلبيس انداخت و مطيع و منقاد ساخت تصور مىكرد كه با حضرت صاحب‌قران نيز همان منصوبه توان باخت . هيهات هيهات !\r\nبيت « 4 »\r\n جهان پهلوان شاه گردون غلام * به بازيچه سر درنيارد به دام \r\nدر اين ولا ، ملك بهادر و عبد اللّه بيراو « 5 » را با عهدنامه‌اى پيش آن حضرت فرستاد و سخنان فريب‌آميز پيغام داد كه : « تا غايت به اتفاق يكديگر به كليات امور اشتغال نموديم و از ميامن اتفاق گوى تقدم از ميدان اقران و امثال ربوديم ، چنان سزد - كه فيما بعد - همان طريق سپرده شود و براين عهدنامه اعتماد كلى نموده ، هيچ‌گونه دغدغه به خاطر راه ندهد » . و چون لشكر منصور از قهلغه گذشته ، بايسون مخيّم نزول همايون گشت ، ملك بهادر « 6 » و عبد اللّه برسيدند و به شرف بساط بوس استسعاد يافته ، پيغام امير حسين و عهدنامهء او عرضه داشتند و درخواست صلح و آشتى آغاز نهادند . صاحب‌قران سعادت‌قرين از الهام دولت فرصت آيين دانست كه مصراع « 7 »\r\n تكيه بر عهد وى و باد صبا نتوان كرد \r\n109\r\n\r\n\r\n","description":"","footnote":"\r\n( 1 ) . الف : - عنوان .\r\n( 2 ) . الف ، ع : سبعين .\r\n( 3 ) . الف ، ع : بىكران .\r\n( 4 ) . ع : - بيت .\r\n( 5 ) . الف ، ع : پسر او .\r\n( 6 ) . الف ، م : - بهادر .\r\n( 7 ) . م : - مصراع .\r\n","page_name":" 328 ","page_number":392},
  {"content":"\r\n\r\nآن عهدنامه را وقعى ننهاد و آن سخنان به سمع قبول راه نداد ، اما يسوريان از بيم آنكه حكايت مصالحت شايد كه به جايى رسد انديشناك شدند و خواستند كه از موكب ظفرپناه تخلف نمايند . در آن حال امير جاكو و امير عباس - كه با بهرام جلاير به خجند رفته بودند - برسيدند و به اتفاق « 1 » امرا مصلحت در آن دانستند - كه كلانتران يسوريان را - كه انديشهء مخالفت كرده بودند - بگيرند . رأى آفتاب اشراق حضرت صاحب‌قرانى - كه از تأييد آسمانى پرتو انوارش در هر كار جز بر بهبود نيفتادى - به آن معنى رضا نداد و زبان دولت به بيان حكمت برگشاد .\r\nملخصش « 2 » آنكه : « اين قضيه در صبح نهار سعادت و اقبال و غرّهء بهار سلطنت و استقلال ما واقع شده اگر به گرفتن ايشان گرد نسبت غدر بر دامن احوال ما نشيند ديگران پناه به اين درگاه نياورند و كار كشورستانى و جهانبانى چنانچه بايد انتظام نيابد ؛ كاخ دولت اگر براساس نيكوكارى بنا كنند ، كنگرهء قدرش از طاق مقرنس گردون بگذرد و نهال اقبال اگر از جويبار عدل و احسان آب خورد ، شاخ رفعتش ميوهء كامرانى بارآورد و سايهء سعادت دو جهانى گسترد . » و بعد از ارشاد بندگان هواخواه ، يسوريان را استمالت و نوازش فرمود ، اجازت مراجعت ارزانى داشت و ديگر لشكريان را به بازگشتن رخصت داد و از آنجا به سعادت معاودت نموده ، قرشى از فرّ نزول همايونش رتبت سپهر برين يافت . و امير حسين لشكرى انبوه جمع آورده ، با شير بهرام متوجه آن‌جانب شدند . مبارك شاه و شيخ محمد پسر بيان سلدوز روى دل به قبلهء اخلاص حضرت صاحب‌قرانى داشتند ، اما چون سپاه امير حسين به تعجيل دررسيد « 3 » به ضرورت با ايشان پيوستند .\r\n\r\nذكر مكر و حيلهء امير حسين و فرستادن خضر خزانه‌دار را به مصالحت جستن « 4 »\r\nامير حسين ، خضر خزانه‌دار را با مصحفى - كه به آن سوگند خورده بود - پيش\r\n\r\n\r\n","description":"","footnote":"\r\n( 1 ) . ع : + ديگر .\r\n( 2 ) . ع : محصلش .\r\n( 3 ) . ع : دررسيدند .\r\n( 4 ) . الف : - عنوان .\r\n","page_name":" 329 ","page_number":393},
  {"content":"\r\n\r\nحضرت صاحب‌قران فرستاد كه : « مخالفت ميان ما موجب ويرانى مملكت و پريشانى رعيت است و يقين مىدانم كه جبلّت تو بر نيكخواهى مسلمانان و مرحمت با زيردستان مفطور است و آن معنى روا ندارد . صلاح در آن مىبينم كه لشكر اين‌جانب در چغانا توقف نمايند و از آن « 1 » آن طرف در خزار ؛ و هريك با صد مرد در تنگ چكچك به‌هم رسيم و تجديد عهد مصادقت و موالات كرده ، نوعى شود كه بعد از اين مفسدان را ميان ما مجال مداخلت و افساد نماند و تا ما به يكديگر نمىرسيم ، مملكت قرار نخواهد يافت » .\r\nصاحب‌قران صائب تدبير به نور رأى منير مىدانست كه نقد آن عهد را بر محك امتحان ، عيارى و بنيان آن پيمان را هنگام آزمايش ، اعتبارى نخواهد بود .\r\nبيت\r\n زبان مىدهد مار در زينهار * ولى هست دندان او زهردار \r\nليكن چون امرا متفق الكلمه برآن بودند كه مصلحت در مصالحت است و بهبود در موافقت ، بر وفق رأى ايشان بنياد معامله بر عهد و ميعاد امير حسين نهاد و لشكر را در خزار بگذاشت و سيصد مرد كارديدهء مكمل را با اسبان اعتمادى اختيار فرموده ، روان شد . به عزم آنكه دويست سوار از براى رعايت حزم به ديه نو بگذارد و با صد كس به تنگ چكچك رود كه وعده‌گاه است . و از آن طرف امير حسين « 2 » در نونداك ، شيربهرام را بكشت و همان شد كه حضرت صاحب‌قران فرموده بود .\r\nنظم\r\n تفسير قضاست قول ارباب دول * ديگر نشود هرآنچه ايشان گويند \r\nو سه هزار سوار « 3 » گزيده به ايلغار روانهء جانب صاحب‌قرانى گردانيد . تاجيكى از غلامان آن حضرت در ميان ايشان بود ، بگريخت و به تعجيل تمام بشتافت كه صورت حال به عرض همايون رساند . و چون آن حضرت به ديه نو نزول فرمود ، آن تاجيك شامگاهى برسيد و اتفاقا بر در منزل مبارك ، نوكرى بهرام نام حاضر بود كه\r\n\r\n\r\n","description":"","footnote":"\r\n( 1 ) . ع : - آن .\r\n( 2 ) . م : - نو بگذارد . . . امير حسين .\r\n( 3 ) . م : - سوار .\r\n","page_name":" 330 ","page_number":394},
  {"content":"\r\n\r\nدر تجربهء وقايع و حوادث ممارستى نداشت . چون صورت واقعه با او بگفت « 1 » از قلّت خرد و خبرت ، آن را وقعى ننهاد و پنداشت كه چون امرا همه در صلح مىكوشند و اين خبر موجب وحشت است ، نبايد رسانيد . آن شخص را بزد و براند و « 2 » دم دركشيد . و سواران امير حسين سحرگاه چون سيل شتابان دررسيدند .\r\nحضرت صاحب‌قران از حسن اتفاق پيش از وصول ايشان ، به عزم توجه وعده‌گاه سوار شده بود . چون از رسيدن لشكر آگاه گشت روان براند و چون به تنگ حرم رسيد ، مردم خود را گذرانيده ، راه بر دشمنان ببست و جنگ درپيوست .\r\nنظم\r\n برآمد خروش ده و دار و گير * چو باران بباريد زوبين و تير\r\nشد از آب گلرنگ شمشير شاه * همه لاله‌گون خاك آوردگاه « 3 » \r\nو چون به زخم تيغ آبدار و قوت بازوى كامگار آن لشكر غدّار را بازداشت از آنجا روان شد « 4 » ؛ و باز دشمنان حمله آورده ، جنگ‌كنان مىرفتند تا به موضع قاتلش - كه هردو آب جگداليك آنجا به‌هم مىرسيد - و از آنجا مخالفان را ياراى پيش آمدن نماند .\r\n[ مصراع 
  ]\r\n خايبا خاسرا بايستادند \r\nو چون خبر اين غدر به خزار رسيد ، لشكر كه « 5 » آنجا بودند ، مجموع متفرق شدند .\r\n[ نظم 
  ]\r\n ندانم كه اين چرخ گردنده را * خم آورد پشت شتابنده را\r\nچه شد كاين شتر گربه‌ها درخور است * خرف گشت يا خود به خواب اندر است \r\nحضرت صاحب‌قرانى با اندك مردمى كه پيش او مانده بودند از خزار گذشته به قرشى نزول فرمود و با امرا مشورت نموده ، مصلحت در آن دانستند كه از براى محافظت حريم حرمت - كه مدار ناموس و حميت بر آن است - كوچ‌ها را نقل كنند\r\n\r\n\r\n","description":"","footnote":"\r\n( 1 ) . م : بازگفت .\r\n( 2 ) . ع : + خود .\r\n( 3 ) . م : ناور [ د 
  ] گاه .\r\n( 4 ) . م : - شد .\r\n( 5 ) . الف ، م : - كه .\r\n","page_name":" 331 ","page_number":395},
  {"content":"\r\n\r\nبه ماخان و در جوار سنجريان - كه ايشان با حضرت صاحب‌قران سوابق هواخواهى و خدمتكارى داشتند و بر اخلاص و يكجهتى ايشان وثوق حاصل بود - بگذارند و بعد از آن از سر فراغ خاطر روى همت به تدبير كار دشمنان آرند . و چون رأى بر آن قرار گرفت ، شب هنگام همان روز چاه اسحق را - كه در برون بورداليغ « 1 » واقع است - وعده‌گاه ساخته ، هركس به محل و مأواى خود شتافت و مهمات ضرورى را كفايت نموده ، هم در آن شب با كوچ روان شده روز ديگر لشكر امير حسين به قرشى رسيدند و امير موسى و امير هندو شاه به حصار درآمده ، بساط اقامت بگستردند . و چون حضرت صاحب‌قرانى به چاه اسحق آمد ، چندان توقف فرمود تا « 2 » خواص و خدم كه وعده داشتند جمع شدند و از آنجا كوچ كرده ، به‌طرف ماخان روان گشتند و از آب آمويه گذشته به چول درآمدند . حضرت صاحب‌قرانى پيش هريك ، از ملك هرات و محمد بيگ جون قربانى ايلچى فرستاد تا بر احوال ايشان اطلاع يابد كه در چه مقام‌اند . و از رفتن ايلچيان تا بازآمدن دو ماه و نيم سر چاه شورآب را مخيّم نزول همايون ساخت و در آن مدت هر كاروان كه از خراسان متوجه ماوراء النهر بود و آنجا رسيد ، بازداشت و چون ايلچيان مراجعت نمودند از لطايف تدبير كه در خاطر خطير نقش بست ، آوازه انداخت كه ملك هرات ما را طلب كرده است 110 و كاروانيان را اجازت رفتن داد ؛ و هم در آن حال سوار شد و برابر ايشان روى توجه به صوب هرات نهاد . بازرگانان چون به قرشى رسيدند خبر دادند كه ايشان به هرات رفتند پيش ملك . امير موسى بر آن خبر كه جماعتى بىغرض به اتفاق از ديده بازمىگفتند اعتماد نمود و از قلعهء قرشى بيرون آمده لشكر را جمع آورد و با هفت هزار سوار به موضع بيمراغ « 3 » نزول كرد و عزم داشت كه به اوزكند رود . و ملك بهادر نيز با جمعى امراى قوشون و پنج هزار سوار قروناس از پيش امير حسين آمده بودند و از خزار گذشته در قرغاشون توپه « 4 » و گنبد لولى نشسته .\r\n\r\n\r\n","description":"","footnote":"\r\n( 1 ) . ع : بورواليغ .\r\n( 2 ) . ع : كه .\r\n( 3 ) . م : نيمراغ ؛ ظاهرا : بيمرغ ( بايمرغ ) .\r\n( 4 ) . همهء نسخ : تويه .\r\n","page_name":" 332 ","page_number":396},
  {"content":"\r\n\r\n\r\nگفتار در توجه نمودن حضرت « 1 » صاحب‌قرانى به جانب قرشى « 2 »\r\nقال اللّه سبحانه و تعالى  وَ مَنْ يَتَوَكَّلْ عَلَى اللَّهِ فَهُوَ حَسْبُهُ إِنَّ اللَّهَ بالِغُ أَمْرِهِ قَدْ جَعَلَ اللَّهُ لِكُلِّ شَيْءٍ قَدْراً  « 3 » . مجارى امور عالم و هرچه واقع مىگردد از نيك و بد و بيش‌و كم ، نتيجهء تقدير « 4 » ملك قدير است و در حيّز تسخير پادشاه بىوزير  وَ هُوَ الْقاهِرُ فَوْقَ عِبادِهِ وَ هُوَ الْحَكِيمُ الْخَبِيرُ  « 5 » .\r\n[ نظم 
  ]\r\n اگر پاى پيل است و گر پرّ مور * ازو يافت هريك ضعيفى و زور\r\nچو نيرو فرستد به تقدير پاك * به مورى ز مارى برآرد هلاك \r\nگل هر مراد در گلزار امانى از نسيم عنايت ربانى شكفتن گيرد و ديگر اسباب در ميانه بهانه‌اى ، و طغراى ظفر و نصرت [ و 
  ] برنامهء فتح « 6 » هردولت خامهء تأييد  يَنْصُرُ مَنْ يَشاءُ وَ هُوَ الْعَزِيزُ الرَّحِيمُ  « 7 » رقم زند و كثرت لشكر و وفور شوكت در اين كارخانه افسانه‌اى .\r\n[ نظم 
  ]\r\n اين مستى تو مستى مستى « 8 » دگر است * وين هستى تو هستى « 9 » هستى دگر است\r\nرو سر به گريبان تفكر دركش * كاين دست تو آستين دستى « 10 » دگر است \r\nپس هركه را ديدهء بصيرت از سرمهء توفيق روشنايى يابد و پرتو انوار اين معانى بر جام فرجام‌نماى ضمير منير او تابد ، بر هر كار كه پيش آيد و به هر مهم خطير كه رو نمايد دست اعتصام در حبل متين توكل استوار سازد و رايت عزم به قوت بازوى  وَ أُفَوِّضُ أَمْرِي إِلَى اللَّهِ  « 11 » برفرازد .\r\n[ نظم 
  ]\r\n به يزدان پناهد به هر نيك‌وبد * به درگاه او استعانت برد « 12 » \r\n\r\n\r\n","description":"","footnote":"\r\n( 1 ) . ع : - حضرت .\r\n( 2 ) . الف : - عنوان .\r\n( 3 ) . طلاق / 3 .\r\n( 4 ) . ع : - تقدير .\r\n( 5 ) . انعام / 18 .\r\n( 6 ) . الف ، م : - فتح .\r\n( 7 ) . روم / 5 .\r\n( 8 ) . ع : مست .\r\n( 9 ) . ع : هست .\r\n( 10 ) . ع : دست .\r\n( 11 ) . مؤمن / 44 .\r\n( 12 ) . الف : - نظم و شعر .\r\n","page_name":" 333 ","page_number":397},
  {"content":"\r\n\r\nهرآينه برحسب « و هو حسب من يتوكّل عليه » « 1 » بر در هر مراد كه حلقهء آرزو بجنباند بىتوقف بگشايد و روى اميد به هر جانب كه آرد وفود مقصودش دو اسبه استقبال نمايد .\r\n[ نظم 
  ]\r\n نشد كس بر اسب توكل سوار * كه او را نشد صيد دولت شكار \r\nدليلى روشن بر درستى و راستى اين سخن ، صورت حال خجسته مآل حضرت صاحب‌قرانى است كه چون كاروانيان را كه توقيف نموده بود ، اجازهء رفتن فرمود و به حضور ايشان متوجه صوب هرات شد . بعد از روان گشتن ايشان به منزل مبارك مراجعت فرمود و چندان توقف نمود كه كاروان از آنجا به قرشى تواند رفت . و بعد از آن عزم انتقام دشمنان جزم كرده كمر كوشش و اجتهاد بر ميان مردى بست و در آن حال زياده از دويست و چهل و سه كس ملازم آن حضرت نبودند . برحسب اشارت  فَإِذا عَزَمْتَ فَتَوَكَّلْ عَلَى اللَّهِ  « 2 » از كمال اخلاص و صدق نيت توكل بر خداى نصرت‌بخش كرده ، با آن نفر اندك متوجه قرشى شد كه در حوالى آن دو « 3 » هزار سوار با چندين امرا و سردار ، در كمين كين آمادهء رزم و پيكار نشسته بودند و اين امرى است وراى طور شجاعت و دلاورى و بيش از اندازهء پهلوانى و بهادرى .\r\n[ نظم 
  ]\r\n هست مخصوصان درگاه الهى را بسى * حالهاى بو العجب كان درنمىيابد كسى \r\nو چون شبگير كرده به كنار آب آمويه رسيد ، هم در آن شب به نفس مبارك ، با چهل كس اسب در آب رانده به شناه بگذشتند و قريهء خستار را در ميان گرفتند ، تا كسى خبر به جايى نبرد و از آنجا كشتىها گرفته ، به آن طرف آب فرستاد تا بقيهء لشكر به كشتى عبور نمودند ؛ و از خواص دلاوران كه در آن يورش ظفر كردار ملازم بودند ، سيورغتمش اغلان بود و امير داود - كه اوماقش دوغلات بود و كلانتر خواهر حضرت صاحب‌قرانى ، قتلغ تركان‌آغا در حباله داشت - و امير جاكو برلاس و امير\r\n\r\n\r\n","description":"","footnote":"\r\n( 1 ) . اشاره است به  وَ مَنْ يَتَوَكَّلْ عَلَى اللَّهِ فَهُوَ حَسْبُهُ  طلاق / 3 .\r\n( 2 ) . آل عمران / 159 .\r\n( 3 ) . الف ، ع : دوازده .\r\n","page_name":" 334 ","page_number":398},
  {"content":"\r\n\r\nمؤيد ارلات - كه ديگر خواهر آن حضرت شيرين بيگ آغا در حبالهء او بود - و امير ساربوغاى جلاير و حسين بهادر و امير سيف الدين نكوز و عباس بهادر قبچاق و آق‌بوغا بهادر نايمان « 1 » و محمود شاه بخارى .\r\nو چون از آنجا روانه شدند شب به بورداليغ رسيدند و ايلچيان امير موسى آنجا بودند ؛ ايشان را بگرفتند و آن شب بورداليغ را مركزوار ، احاطه كرده ، آن شب آنجا توقف نمودند و روز ديگر ايوار كرده ، روى جلادت به راه آوردند و در شب به موضع فزد كهنه « 2 » فرود آمدند . روز ديگر راهها ضبط نموده ، كمين كردند و هركه آمد تا آب بردارد او را موقوف داشته ، بازنگذاشتند و شب هنگام به سعادت سوار شده ، به شير « 3 » كنت آمدند . امير جاكو در آنجا عرضه داشت كه : « مصلحت در آن مىبينم كه متوكلانه بر سر « 4 » امير موسى شبيخون بريم كه اگر او را به دست آريم ساحت مراد ، به پاى كامگارى سپريم » .\r\nحضرت صاحب‌قرانى به ترجمانى ملهم تأييد فرمود كه : « مردم ما بس اندك‌اند ، اگر نعوذ باللّه ، چشم‌زخمى رسد ، باز جمع شدن مشكل باشد . شما همين‌جا توقف نماييد تا من به قرشى روم و جاى درآمدن و برآمدن احتياط نمايم و يراق كار انديشيده بيايم » . از هاتف دولت به گوش همت مىشنيد كه « 5 »\r\n[ بيت 
  ]\r\n چون مهر به خود سپه‌شكن باش * يارىده خويش خويشتن باش \r\n111 فى الحال به سعادت و اقبال سوار شد و مبشر و عبد اللّه را ملازم خود ساخته چون برق خاطف به قرشى راند و به لب خندق قلعه فرود آمد و آب خندق بسيار بود . اسبان را به مبشر سپرد و از ممر ترناوى كه بر بالاى خندق ، آب به قلعه مىرفت به نفس مبارك تا به زانو به آب درآمد و دريايى در مختصر آبى روان شده ، به خاكريز برآمد و عبد اللّه نيز از عقب شتافته ، دوم آن يگانهء آفاق شد . و چون به دروازه‌اى رسيدند كه در جانب خزار است ، صاحب‌قران سرافراز دست بر در زد و معلوم شد\r\n\r\n\r\n","description":"","footnote":"\r\n( 1 ) . ع : تايمان .\r\n( 2 ) . ع : فرد كنه ؛ كلكته : قرد كهنه .\r\n( 3 ) . ع : شهره .\r\n( 4 ) . الف ، ع : - سر .\r\n( 5 ) . ع : - كه .\r\n","page_name":" 335 ","page_number":399},
  {"content":"\r\n\r\nكه پشتش به خاك انباشته‌اند . بازگشت و اطراف و جوانب بارو را به نظر احتياط درآورده ، جايى كه ديوارش پست‌تر بود ، بازجست و عبد اللّه را نمود كه محل نردبان نهادن اينجاست و هم از آن ممر كه آمده بود معاودت نمود و به تعجيل هرچه تمام‌تر پيش لشكر شتافت و باز با ايشان هم در آن شب به قرشى راند و چهل و سه كس را به محافظت اسبان بازداشت و صد مرد را با نردبان‌ها كه از بورداليغ آورده بودند ، از همان راه كه خود فرموده بود ، به حصار فرستاد و با صد مرد ديگر دربه‌در دروازه « 1 » مترصّد فتح الباب دولت بايستاد . دلاوران كه برحسب رأى اصابت شعار به خاكريز حصار برآمده بودند ، در همان محل كه عبد اللّه را نموده بود ، نردبان‌ها بنهادند و به بالاى بارو برآمدند و با شمشيرهاى كشيده به صوب دروازه شتافتند و چون آنجا رسيدند ، نگاهبانان را مانند چشم و دل معشوق و عاشق ، مست و خراب يافتند ، تيغ از ايشان دريغ نداشتند و يكى را زنده نگذاشتند و درويش بكّه بند دروازه را به تبر بشكست و حضرت صاحب‌قران فرمان داد كه برغو كشيدند .\r\n[ نظم 
  ]\r\n بفرمود تا دل پر از كين كنند * دم اندر دم ناى رويين كنند \r\nو بىتوقف با سپاه در قلعه تاختند و به غريو داروگير ، زلزله در آن حصار انداختند . اهالى قرشى را از نفير برغو ، خواب از چشم جسته ، دود تحير به سر برآمد و تير تدبير صاحب‌قران كشورگير از گشاد دولت بر نشانهء ظفر آمد . لشكر منصور به ضبط قلعه مشغول گشته ، زن و فرزند امير موسى و اتباع او را دستگير كردند و مردان را در چاه و زندان مقيّد گردانيدند ، و محمد بيگ پسر امير موسى - كه حضرت صاحب‌قران او را بعد از اين به شرف مصاهرت خويش سرافراز گردانيد - خردسال بود . آن حضرت فرمود كه او را پوشيده مجال گريز دهند ، تا چون به پدر رسد ، لشكرش از بيم و هراس پراكنده شوند .\r\nمحمد بيگ در همان شب به پدر ملحق شد ، اما ايشان از اين معنى انهزام به خود\r\n\r\n\r\n","description":"","footnote":"\r\n( 1 ) . الف ، ع : - به در دروازه .\r\n","page_name":" 336 ","page_number":400},
  {"content":"\r\n\r\nراه ندادند و متفرق نشدند . امير موسى در زمان ، پيش ملك بهادر كس فرستاد و او را از صورت واقعه آگاهى داد و به يكديگر پيوسته لشكرها جمع آوردند و به اتفاق روان گشته ، چون روز به نيمه رسيد با دوازده هزار سوار حصار را مركزوار در ميان گرفته بودند . امير موسى - كه اوماقش تايجوت بود - مقابل دروازهء شهر فرود آمد و ملك با لشكر قروناس محاذى دروازه طرف خزار نزول كرد ، و حضرت صاحب‌قران به نفس مبارك محافظت دروازهء شهر را متصدى گشت ، و امير ساربوغا ملازم بود و امير داود و امير مؤيد و امير سيف الدين را به ضبط دروازهء خزار فرمان داد ، و سيورغتمش اغلن و امير عباس و حسين بهادر و آق‌بوغا و ديگر امرا را در بارو و برج‌ها بازداشت . امير مؤيد ارلات با سى مرد از دروازه بيرون رفت و بر آن سپاه كينه‌گزار زد و به تيغ آبدار آتشبار ، داد مردى داده ، كارنامهء رستم و اسفنديار را در نظر روزگار خوار كرد و شصت سر اسب از ايشان گرفته به حصار درآورد .\r\n[ بيت 
  ]\r\n به فرّ شاه برون رفت و رزم‌ساز آمد * سوار گشته و اسپان گرفته بازآمد \r\nدر اين اثنا دوركه بهادر چون از مخالفان روى برتافته به قلعه درآمد و در سلك بندگان سعادت قرين منتظم شد . حضرت صاحب‌قران عزم كرد كه همان روز بيرون فرمايد و به قوت بازوى كامگار و زخم شمشير ظفرنگار دشمنان را به روز ستاره بنمايد .\r\nامير سيف الدين را از قواعد نجومى و احكام رمل وقوفى بود ، عرضه داشت كه :\r\n« امروز توقف نمودن اولى مىنمايد ، فردا وقت چاشت ساعتى بغايت مسعود است » . آن سخن محل قبول يافت و عزم بيرون رفتن موقوف ماند و از جانب مخالف تيزكجى بهادر با دويست كس همه درءها و سپرها برداشته به نزديك دروازه آمدند و رعايت حزم را شب آنجا ببودند . و چون رايت صبح از كمينگاه افق برافراختند ايلچى بوغا بهادر و آق‌تمور بهادر ، پول دروازه را بينداختند و با پنجاه مرد از قلعه بيرون آمده بىخبر بر سر دشمنان ريختند و به تيغ سرافشان و خنجر جان‌ستان خاك معركه با خون برآميختند .\r\n\r\n","description":"","footnote":"","page_name":" 337 ","page_number":401},
  {"content":"\r\n\r\n[ بيت 
  ]\r\n چكاچاك خنجر به گردون رسيد * ز قرشى روان خون به جيحون رسيد \r\nبه فرمان حضرت صاحب‌قران على شاه و درويشك برغوچى با بيست سوار به معاونت پيادگان سوارافگن از حصار بيرون تاختند و آتش كين و رايت فتح مبين برافروختند و برافراختند .\r\nاز مخالفان ، طغاىبوغا بهادر با شمشير كشيده حمله كرد و آق‌تمور بهادر راه او گرفته به يك ضربش از پا درآورد . و در سپاه امير موسى جوانى اوزبكى بود بغايت متهوّر و دلاور ، پندار پهلوانى در دماغ و غرور جوانى در سر ، گرزى - كه كوه البرز از تاب زخمش بلرزيدى - در چنگ ، آهنگ جنگ كرد . قزان‌بوغا از سر « 1 » تهوّر پيش رفته ، هردو دست او را چنان بگرفت ، كه پاى از جاى برنتوانست داشت تا يكى « 2 » در رسيد و او را به شمشير هلاك بگذرانيد .\r\n[ نظم 
  ]\r\n هر آن كاو به مردىّ خود دل نهاد * ز ناگه غرورش دهد سر به باد \r\nو امير ساربوغا و ايلچى بهادر كمان كين به زه درآوردند و از بالاى دروازه تيرباران كردند .\r\n[ نظم 
  ]\r\n ز شست خدنگ افكنان خاست جوش * كمان گوشه‌ها گشت همراز گوش\r\nهوا پر ز زنبور شد دال « 3 » پر * خدنگين تن و آهنين نيشتر \r\nتير بهادران از بالاى حصار چون كار دشمنان رو به نشيب آورد و جان مخالفان از نقبى كه پيكان مىزد بيرون جسته ، عزم عالم بالا مىكرد .\r\n[ نظم 
  ]\r\n ز پيكان دل جنگ‌جويان بخست * ز انبوه جان راه گردون ببست \r\nسپاه دشمن از بيم ، توراها انداخته كپنك‌ها در سر كشيده ، بجستند و به خندقى -\r\n\r\n\r\n","description":"","footnote":"\r\n( 1 ) . الف ، ع : - سر .\r\n( 2 ) . الف : بنكى .\r\n( 3 ) . ع : تير ؛ الف : تيز .\r\n","page_name":" 338 ","page_number":402},
  {"content":"\r\n\r\nكه از براى حزم و احتياط كنده بودند - پناه جستند . لشكر منصور ايشان را از آنجا نيز رانده از خيمه‌هايشان بگذرانيدند « 1 » و در كوچه‌هاى شهر دوانيدند .\r\n[ نظم 
  ]\r\n گريزان شدند از دليران همه * چو از شير غرّنده آهو رمه \r\nباز از سپاه دشمن ، توكل با صد مرد از طرفى ديگر حمله آورد و پيادگان مخالف دست جلادت به تيرباران گشاده ، لشكر ظفرقرين را برگردانيدند . صاحب‌قران كامگار با پانزده سوار از حصار بيرون تاخت و سپهر از بيم بلرزيد و فرّ دولتش بهادران را قوّتى تازه و شوكتى از نو بخشيد . ايلچى بوغا و بهرام ، متوكلانه روى به توكل نهادند ، و او پارهء ديوار را پناه ساخته بود و نشسته . ايلچى بوغا از بالاى ديوار شمشير بر او حواله كرد و او سپر در سر كشيده « 2 » رو به گريز نهاد و در آن‌حال از جملهء دلاوران لشكر ، منصور خراسانى نادانسته شمشير فرود آورد و روز حيات بهرام از آسيب حسام او به شام رسيده كارش تمام شد - « و لا مردّ لقضاء اللّه » .\r\n[ نظم 
  ]\r\n گر نيست اجل دشمن جان يار ملك‌خوست * چون وعده رسد دوست ، چو دشمن بكشد دوست \r\nآخر الامر از فرّ دولت روزافزون ، امير موسى با هفت هزار سوار كه در اين‌جانب به باد حملهء پياپى ، آتش پيكار برافروخته « 3 » بودند ، آب روى ناموس ريخته و خاك عار بر فرق روزگار خود « 4 » بيخته ، از پيش اندك نفرى از عساكر گردون مآثر پشت دادند و رو به گريز نهادند و مجموع پراگنده و متفرق گشتند ، اما ملك بهادر با پنج هزار مرد از لشكر قروناس از طرف دروازهء خزار هنوز ايستاده بود . حضرت صاحب‌قران ، آن مؤيد مظفر گيتىستان ، با شصت كس روى شجاعت به سوى ايشان آورد . و ملك چون ديد كه آن حضرت متوجه انتقام اوست ، پاى قرارش از جاى رفته دست عجز\r\n\r\n\r\n","description":"","footnote":"\r\n( 1 ) . بگذرانيدن .\r\n( 2 ) . الف : او سركشيده ؛ م : او شمشير كشيده .\r\n( 3 ) . الف ، ع : افروخته .\r\n( 4 ) . الف : - خود .\r\n","page_name":" 339 ","page_number":403},
  {"content":"\r\n\r\nدر دامن فرار آويخت ، و بىآنكه شمشير بركشد سپر انداخته روان بگريخت « 1 » ، و به قيتول خود شتافت كه در گنبد لولى بود . حضرت صاحب‌قران عنان دولت به آن صوب تافت و چون شير غران از عقب او روان شد . - ايشان چون سياهى سپاه آن حضرت « 2 » از دور بديدند در آنجا هم نتوانستند ايستاد ، متفرق و پريشان گشته ، رو به گريز نهادند « 3 » .\r\nزهى عنايت بىنهايت الهى و زهى فيض فضل و رحمت نامتناهى كه يك كس را به مزيد لطف مخصوص گردانيده آن مايه قوت و شجاعت ارزانى دارد كه با دويست و چهل و سه مرد به اختيار - نه بر سبيل اضطرار - روى مقابله و مقاتله به دوازده هزار سوار خونخوار ، همه دشمنان كينه‌دار نهد و چون برسد به دو شبانه‌روز شهر و حصار از ايشان بستاند و اهل‌وعيال اسير كرده مال و منال بتالاند و همه را به زخم تيغ آبدار آتشبار متفرق و پراكنده گرداند و همچنان به نفس مبارك در پى ايشان تازد و بهادران را اندازد و اسير سازد ؛ و اين حكايتى است واقعى كه صحتش به تواتر پيوسته و در مجلس تحرير بعضى از آن مردم كه به رأى العين اين احوال مشاهده كرده‌اند بىمداهنه تقرير مىكنند ، نه از قبيل لاف و گزاف كه فردوسى در شاهنامه براى سخنورى و فصاحت‌گسترى بر بعضى مردم بسته و در نظم قصهء يوسف - على نبينا و عليه الصلاة و السلام - خود معترف شده و انصاف داده كه\r\n[ نظم 
  ]\r\n ز هرگونه‌اى نظم آراستم * بگفتم در آن هرچه خود خواستم\r\n[ اگرچه دلم بود از آن بامزه * همى كاشتم تخم و بيخ بزه 
  ]\r\n[ از آن تخم كشتن پشيمان شدم * زبان را و دل را گره برزدم « 4 » 
  ]\r\nكه آن داستانها دروغ است پاك * دوصد زان نيرزد به يك مشت خاك\r\nبدين مىسزد گر بخندد خرد * ز من خود كجا كى پسندد خرد\r\nكه يك نيمهء عمر خود گم كنم * جهانى پر از نام رستم كنم\r\nچه باشد سخن‌هاى برساخته * شب‌وروز ز انديشه پرداخته \r\n\r\n\r\n","description":"","footnote":"\r\n( 1 ) . م : رو به گريز نهاد .\r\n( 2 ) . م : سپاه ايشان .\r\n( 3 ) . م : روان بگريختند .\r\n( 4 ) . الف ، ع : - ابيات داخل [ 
  ] .\r\n","page_name":" 340 ","page_number":404},
  {"content":"\r\n\r\nو الحق اين معذرت و انصاف از آن بديع مقال بىهمال هم از دلايل وفور فضل و كمال اوست .\r\n[ نظم 
  ]\r\n كه جاويد فردوسى آسوده باد * به جايى كه نامش به آن مژده داد \r\nالقصه ، چون به نيروى اقبال فرخنده‌فال ، رايت شوكت و اقتدار معاندان كه به اوج تجبّر و استكبار افراشته بودند ، نگونسار شد و نقوش مباهات و افتخار معارضان كه به استظهار كثرت اعوان و انصار ، بر لوح تصور و پندار نگاشته داشتند ، به آب تيغ آتشبار به كلى شسته گشت . لشكر مخالف به يكبارگى پشت عجز به هزيمت داد و امير و نوكر و سردار و لشكر روى اضطرار به صوب فرار نهاد . حضرت صاحب‌قران امير جاكو و امير سيف الدين را فرمود كه تا تنگ چكچك تكامشى كرده ، از گريختگان\r\n[ مصراع 
  ]\r\n آنچه توانند به دست آورند \r\nايشان در آن باب اندك توقفى رواداشتند . صاحب‌قران كامياب چون آفتاب كه بىلشكر بر حشر اختر زند و چون شير كه به سرپنجهء قوت خويش ، شكار افكند ، بىدرنگ از پى مخالفان تاخت كرد ، و امير داود چون ظفر در مقدمه روان شد و از طرف ياغى ، صد « 1 » سوار دلاور كه قفاى لشكر خود را نگاه مىداشتند از آمدن ايشان آگاه گشتند و دو قوشون شده ، جوانغار « 2 » ايشان ايلچىبوغا را رانده برگردانيدند و برانغار بر صاحب‌قران كامگار حمله آورد ، نهنگ مردمخوار يعنى شمشير آبدار آتش كردار در درياى دست حضرت صاحب‌قرانى آغاز سرافشانى كرد . ايشان چون پشه از پيش باد صرصر چنان گريزان شدند كه از مشاهدهء آن سپاه جوانغار نيز كه جلادتى نموده بودند و ايلچىبوغا را رانده ، از بيم فى الحال بگريختند و كوتل‌ها و اسبان ايشان همه به ديگر غنايم عساكر منصور ، مضاف شد .\r\n\r\n\r\n","description":"","footnote":"\r\n( 1 ) . الف ، ع : چند .\r\n( 2 ) . ع : جرانغار .\r\n","page_name":" 341 ","page_number":405},
  {"content":"\r\n\r\n[ نظم 
  ]\r\n به هرجا كه رو كرد صاحب‌قران * ظفر تافت با او عنان در عنان \r\nو آرزو ملك‌آغا - كه دختر امير بايزيد جلاير و خاتون امير موسى بود - با ملك بهادر همراه گشته ، گريخته مىرفتند . صاحب‌قران فلك اقتدار از عقب ايشان روان شد و ملك را آواز داد كه : « از سر خون تو - اگرچه ريختنى است - گذشتم ، عورات را از خود جدا گردان » ملك چون مژدهء امان جان شنيد به امتثال فرمان مبادرت نمود و قضيهء « من نجا برأسه فقد ربح » 112 را غنيمت شمرده از ايشان جدا گشت و چون باد به شتاب برفت . عورات همچنان مىتاختند و صاحب‌قران سپهراقتدار يك‌تنه ، آفتاب‌وار از پى ايشان مىرفت و با ايشان نوكرى بود عاشق‌تاز نام ، كمان و تير در دست ، و اگرچه در آن كار دستى نداشت و چون حضرت صاحب‌قران نزديك مىشد ، تير در كمان نهاده مىكشيد و نمىانداخت . آن حضرت از انديشهء آنكه او تيراندازى نيك باشد و اگر زخمى رسد ، محل ملامت و سرزنش بود - كه از براى طمع در زن و مال زخم خورد - احتراز مىكرد و بسيار پيش نمىراند ؛ ناگاه از قضا بارگير جهان‌نوردش را جو گرفت 114 و برجاى بماند ، و در آن حال دولتشاه بخشى برسيد و سپر در سر كشيده از پى عورات بدوانيد ، آن شخص كه كمان داشت به ضرورت تيرى بينداخت و عيب و عوارش « 1 » در آن كار ظاهر شد ، دست از كوشش بازداشت و با زنان روى به گريز نهاد ؛ و دولتشاه هرچند از عقب ايشان بتاخت نرسيد ، و در آن‌وقت آرزو ملك‌آغا حامله بود ، نه ماهه به تومان‌آغا و همانا سعادت آن فرزند ارجمند بود كه و « السّعيد من سعد فى بطن امّه » 113 كه دست تعرّض قاصدان به ايشان نرسيد ، چه در محكمهء قضا عقد ازدواج آن بانوى عالىشأن با حضرت صاحب‌قران رقم تقدير يافته بود ، - چنانچه مشروح به وضوح خواهد پيوست - و آن حضرت از آقوبى - كه قريب قزلقاق است - مراجعت فرموده ، معسكر ظفرپناه را از فرّ نزول همايون بياراست و امير جاكو و امير سيف الدين از آن توقف كه در امتثال\r\n\r\n\r\n","description":"","footnote":"\r\n( 1 ) . ع : عارش .\r\n","page_name":" 342 ","page_number":406},
  {"content":"\r\n\r\nامر نموده بودند ، خجلت‌زده پشيمان شدند و تا فرمان قضا جريان بجاى آورده باشند به بالاى آب جگداليك در عقب دشمنان تا تنگ چكچك بتاختند و هزارهء جلاير و جمعى ديگر را كه گريخته مىرفتند ، بازگردانيده بياوردند .\r\n[ بيت 
  ]\r\n بر هر طرف كه چشم نهى جلوهء ظفر * وز هر جهت كه گوش كنى مژدهء سرور \r\nحضرت صاحب‌قران ، آن زمستان قرشى را به سعادت و سلامت محل توقف و اقامت ساخت و سايهء مرحمت و احسان بر حال اهالى و سكّان آن ديار انداخت ، رعايا را استمالت نمود و به سعى در باب عمارت و زراعت ولايات اشارت فرمود و محمود شاه را به حكومت بخارا فرستاد ، تا آن طرف را ضبط كرده معمور گرداند و خراج و اموال آن به خزانهء عامره رساند و نيك‌پى شاه را - كه در خراسان پريشان مىگرديد - نشان فرستاده ، طلب نمود و آمويه را با توابع به او ارزانى داشت و از ميامن تربيت آن حضرت ، حاكم جاى خود گشته به ضبط آن مشغول شد . و على يسورى كه با يسوريان سرگردان مىگشت در بخارا به محمود شاه - كه داماد او بود - پيوست . حضرت صاحب‌قران چند نوبت على و يسوريان را تفقّد فرموده طلب داشت و ايشان به سعادت امتثال فرمان « 1 » مستسعد نگشتند و امير مويّد حرم خود را - شيرين بيگ آغا - به‌طرف ماخان روان كرد و ترمچى بخشى نيز كوچ خود را با ايشان بفرستاد و در اثناى طريق راه غلط كردند و بسى اسب و الاغ از آن سبب تلف شد ، تا كسى را كه خبير بود در آن راه بفرستادند و ايشان را سركرده در ماخان به آغرق همايون رسانيد .\r\n\r\n\r\n","description":"","footnote":"\r\n( 1 ) . ع : - فرمان .\r\n","page_name":" 343 ","page_number":407},
  {"content":"\r\n . \r\n","description":"","footnote":"","page_name":" 344 ","page_number":408},
  {"content":"\r\n\r\n\r\n( 768 ه . ق ) « 1 » ذكر لشكر كشيدن امير حسين به جانب حضرت صاحب‌قرانى\r\nچون امير موسى از صدمهء جلادت بهادران حضرت صاحب‌قران هزيمت يافت با سپاه شكسته به سوى امير حسين شتافت و صورت واقعه را درست بازراند .\r\nامير حسين از آن معنى متعجب بماند و به غايت هراسان و انديشناك شد و به تعجيل هرچه تمام‌تر لشكر خود را جمع آورده از سالىسراى متوجه آن حضرت گشت و امير اولجايتو اپردى و جهانشاه پسر تايغو و پولادبوغا و ده هزار مرد قروناس با امير موسى از پيش روان ساخت و ايشان از قهلغه به نزديك تنگ « 2 » چكچك فرود آمدند و به ترتيب كار رزم و پيكار مشغول شدند . حضرت صاحب‌قران چون بر آن حال اطلاع يافت به عزم شبيخون متوجه ايشان گشت و از راه يلغوزباغ كه در دشت و راغ در فرازونشيب آن\r\n[ مصرع 
  ]\r\n گفتى كه لقمه‌اى است جهان در دهان برف \r\nبه آهن نعل اسبان خاره سم ، سيم برف بر سندان زمين كوفته ، سكهء چستى و چالاكى زدند ، و چندكس را از راه بالا به زبان‌گيرى ارسال فرمود تا كيفيت احوال دشمنان به تحقيق بازدانند ، ايشان بيست مرد از طرف ياغى گرفته بياوردند و بعد از\r\n\r\n\r\n","description":"","footnote":"\r\n( 1 ) . مطابق با مطلع سعدين .\r\n( 2 ) . ع : - تنگ .\r\n","page_name":" 345 ","page_number":409},
  {"content":"\r\n\r\nاستكشاف خبر لشكر ، چنان معلوم شد كه ايشان در شب از تنگ چكچك عبور كرده ، در جگداليك فرود آمده‌اند ، حضرت صاحب‌قران كامگار رعايت حزم را ، باز كسى فرستاد و بعد از تحقيق به يقين پيوست كه امير موسى و امير اولجايتو و ديگر امرا ده هزار سوار مكمل را ترتيب داده‌اند و بر بالاى آق‌قيا صف‌ها كشيده ، ايستاده‌اند ، حضرت صاحب‌قران را در آن‌وقت زياده از دويست كس ملازم نبود ، به نيروى شجاعت صف لشكر برآراست و روى توكل بر ايشان نهاد ؛ و چون لشكر يكديگر را بديدند از طرفين سورن انداختند ، حضرت صاحب‌قرانى از الهام تأييد آسمانى انديشه فرمود كه\r\n[ بيت 
  ]\r\n كس از آزمايش نيابد جواز * نشيب آيدش چون رود برفراز \r\nبعد از چنان فتحى نامدار كه تا انقراض عالم ، طغراى كارنامهء پادشاهان گردون اقتدار و ديباچهء مناقب جهانداران در هر روزگار خواهد بود ، اقدام بر چنين جنگى نمودن مصلحت نيست ، على الخصوص در مبادى حال ، چه به تجربه ، كه آيينهء يقين‌نماى عقل است روشن شده ، كه هردولت عظيم كه آستين مآثرش به طراز ثبات مزيّن و نامهء مفاخرش به رقم دوام معنون خواهد بود ، مبادى آن را از تقلبات گوناگون چاره نباشد ، بدر عالم‌افروز فتح بدر را در عقب هلال واقعهء جگرسوز احد از كوه برآمد و آفتاب جهان‌تاب سلطنت سليمانى را ابر استيلاى ديو كبر به پيش درآمد .\r\n[ بيت 
  ]\r\n دولت آن به ، كه افت و خيز بود * دولت تيز رستخيز بود \r\nلاجرم آن حضرت در آن حال چون دشمن آگاه شده بود و مجال شبيخون نمانده ، مراجعت اولى دانست ، از راه كوردنگ روانه شد و لشكر مخالف به آن غلبه و كثرت اگرچه معاينه ديدند كه ايشان اندك نفرى بيش نيستند ، اصلا از جاى خويش پيش نيامدند و كس از عقب ايشان نرفت .\r\n\r\n","description":"","footnote":"","page_name":" 346 ","page_number":410},
  {"content":"\r\n\r\nحضرت صاحب‌قران به قرشى معاودت فرمود و از آنجا متوجه بخارا گشت .\r\nعلى يسورى و محمود شاه اقامت رسم استقبال واجب دانستند و به قدم عبوديت پيش آمده وظيفهء خدمتكارى بجاى آوردند و موكب همايون به سلامت و سعادت به شهر بخارا نزول فرمود . امير جاكو به سبب آنكه پيش از اين محمود شاه را بر دم اسب بسته دوانيده بود و پيش و پس چوب زده ، ادبى بليغ كرده ، بر جانب او اعتماد نداشت و به صورت دولتخواهى بر خاطر خطير حضرت صاحب‌قرانى مىنگاشت كه مصلحت وقت توجه به صوب خراسان است و هرچند مبالغه نمود ، آن حضرت قبول نفرمود . امير جاكو و امير سيف الدين و عباس بهادر متفق شدند و بىاستجازه به‌طرف خراسان به ماخان رفتند . بعد از چند روز خبر به بخارا رسيد كه منغلاى امير حسين و امير موسى و امير اولجايتو با لشكر گران نزديك رسيده‌اند . حضرت صاحب‌قران با على يسورى و محمود شاه فرمود كه صلاح دولت و مملكت و مقتضاى شجاعت و جلادت آن است\r\n[ بيت 
  ]\r\n كه ما لشكر از شهر بيرون بريم * بر آن جنگجويان شبيخون بريم \r\nايشان را قوت « 1 » ارتكاب آن امر خطير نبود ، اتفاق ننمودند و عرضه داشتند كه ما بندگان مصلحت در آن مىبينيم كه جاى را نگاه داريم و چون دشمن برسد به دفع و معارضهء ايشان قيام نماييم حضرت صاحب‌قران چون آثار خوف و بددلى از ايشان مشاهده فرمود و بر ثبات قدم ايشان نيز وثوقى نداشت ، از آنجا نهضت نمود و عازم خراسان شد ؛ و چون به لب آب آمويه رسيد ، از اتفاقات حسنه ده كشتى از بالاى آب مىآمد ، فرمان داد تا آن كشتىها بگرفتند و از آب عبور كردند و به چول درآمده و از مرو گذشته در ماخان به سعادت و اقبال به آغرق همايون پيوست .\r\n\r\nذكر محاصره كردن امير حسين بخارا را\r\nچون امير حسين با لشكر به بخارا رسيد ، على و محمود شاه به استظهار معاونت\r\n\r\n\r\n","description":"","footnote":"\r\n( 1 ) . الف : وقت .\r\n","page_name":" 347 ","page_number":411},
  {"content":"\r\n\r\nاهالى شهر ، به ضبط و محافظت حصار مشغول شدند ، و لشكر بيرون حصار را در ميان گرفته جنگ درانداختند ؛ و مردم شهر جلادت نموده ، از دروازهء كلاباد بيرون آمدند و روى جسارت به محاربهء ايشان نهادند . امير حسين از راه خداع و مكر با لشكر هزيمت نمود و تا مزار شيخ عالم سيف الدين باخرزى - قدس سره - بازگشتند .\r\nمردم تاجيك به تصور آنكه لشكر گريخته مىرود ، بىتحاشى با اسلحه و تبر و فلاخن از پى ايشان بشتافتند ، لشكر بازگرديد و به يك حمله همه را تا دروازه رانده ، بسيارى از آن زياده سران را به دست قهر از پا درآوردند ، و بقية السيف كه به هزار حيله جان از آن ورطه بيرون بردند تير و كمان انداخته به سوراخ‌ها و كاه‌دان‌ها خزيدند و دم دركشيدند .\r\n[ بيت 
  ]\r\n هر سر سبك كه او ننشيند به‌جاى خويش * از دست روزگار ببيند سزاى خويش \r\nعلى و محمود شاه خواستند كه باز حشرى جمع آورند و به محافظت شهر قيام نمايند ، هرچند در آن باب سعى نمودند و مردم را طلب داشتند كسى به سخن ايشان التفات نكرد ، شب به ضرورت دروازه بازكرده بيرون جستند و راه ماخان پيش گرفتند ، آستين دولت از دست فرصت داده بودند ، دامن عجز به دندان اضطرار گرفته از پى مىبايست دويد .\r\n[ بيت 
  ]\r\n شوربختى كه دهد دامن اقبال ز دست * زود باشد كه ازان غصه گريبان به درد \r\nامير حسين ، بكاول از عقب ايشان روان كرد و تا كنار آب تاخته ، بيشتر نوكران ايشان را فرود آوردند و تمام اموال و چهارپايان بازگرفتند . على و محمود شاه سوار و جمعى نوكران پياده به بسى مشقت جان بيرون بردند و از آب عبور نموده به چول درآمدند و از مرو گذشته ، در ماخان به سعادت بساطبوس حضرت صاحب‌قران مستسعد گشتند ، از هرگونه تقصيرات خويش منفعل و شرمسار و به لطف و مرحمت آن حضرت خوشدل و اميدوار . مراحم خسروانه جرايم ايشان را رقم عفو\r\n\r\n","description":"","footnote":"","page_name":" 348 ","page_number":412},
  {"content":"\r\n\r\nكشيده ، نوازش بسيار فرمود و به اسب و جامه سرافراز گردانيد و به عزم شكار سوار شده ايشان را در سلك ملازمان انتظام بخشيد . و امير حسين را چون بخارا مسخّر شد ، چند روز در آنجا توقف نمود و بعد از آن امير خليل را با ديگر امرا و لشكرى غلبه ، به محافظت آنجا بازداشت و به سالىسراى مراجعت نمود . و حضرت صاحب‌قرانى فرمان داد تا نيستان‌هاى ماخان را آتش زده بسوختند ، و چون باز از نو سبز شد اسبان را فربه گردانيدند .\r\n\r\nگفتار در عبور نمودن حضرت صاحب‌قران از آب آمويه و گرفتن نيك‌پى شاه و تاخت فرمودن بر لشكر قروناس و شكستن ايشان\r\nدر اين اثنا به مسامع عليّهء آن حضرت رسيد كه نيك‌پى شاه از ميامن التفات بندگان حضرت از ذلّ آوارگى خلاص شده و در آمويه و توابع - كه جاى اصلى اوست - به عزّ حكومت تمكّن يافته ، به حكم   إِنَّ الْإِنْسانَ لَيَطْغى أَنْ رَآهُ اسْتَغْنى   « 1 » پاى از جادهء اطاعت بيرون نهاده و سر به طغيان و عصيان برآورده و هركه را مىداند كه احرام توجه اين حضرت بسته ، از نوكران آن حضرت و غيرهم مىگيرد و محبوس داشته نمىگذارد كه بگذرد . و حضرت صاحب‌قران را از استماع اين خبر ، نايرهء غضب اشتعال يافت و از راه تورت‌كول با ششصد مرد ، شبگير كرده ، روان شد و چون به لب جيحون رسيد هنگام آب‌خيز بود و سيلى بغايت بسيار و تيز .\r\n[ نظم 
  ]\r\n به ديدار كه موج و دريا نشيب * به تك چرخ كردار و طوفان نهيب\r\nچو باد از شتاب و چو آتش ز جوش * چو مار از شكنج و چو شير از خروش \r\nآن حضرت به نفس مبارك محل گذر طلب كرد و نظر احتياط به هر طرف آورده و برده ، از پايان بورداليغ ، جاى گذار اختيار فرمود و امرا را فرمان داد كه با چهارصد\r\n\r\n\r\n","description":"","footnote":"\r\n( 1 ) . علق / 6 و 7 .\r\n","page_name":" 349 ","page_number":413},
  {"content":"\r\n\r\nسوار به‌طرف نشيب آب روان گردند و خود با دويست كس چاشتگاه بر آب زده آخر پيشين از آن‌جانب به شناه بيرون آمدند و از آنجا شبگير كرده ، سحرگاه اطراف و جوانب آمويه كه نيك‌پى شاه آنجا بود فروگرفتند ؛ و او مردى دلير بود ، پهلوان و چابك‌سوار تيرانداز سخت كمان ، دست جلادت از آستين كوشش برآورد ، اما شآمت كفران نعمتش دامن دولت گرفت و سعادت يارى نكرد . اول تير كه بينداخت ، زه كمانش بگسست و تيرش بر سپر ختاى بهادر آمد و دوركه و ختاى بهادر دررسيدند و او را دستگير كردند . سبحان اللّه ، زه كمان گويى از تار پيمان خود تافته بود كه بس زود بگسست ، و تير مكر از چوبهء تدبير خود تراشيده بود كه به سپر خطا باز خورد .\r\nحضرت صاحب‌قران فرمان داد تا كشتىها به آن طرف روان كردند و امرا با چهارصد مرد كه برحسب فرمان به آن طرف آب بودند ، به كشتى بگذشتند .\r\nحضرت صاحب‌قران را در اثناى اين احوال معلوم شد كه لشكر قروناس در نواحى بخارا نشسته‌اند و همت عالى اقتضاى آن كرد كه به عطفهء عنانى ، خرمن جمعيت ايشان به باد تفرقه بردهد . به نيروى تأييد شبگير كرد و به موضع پيرمس به ايشان رسيد .\r\n[ نظم 
  ]\r\n دو لشكر چنان درهم آويختند * كه از آهن آتش فروريختند\r\nتو گفتى هوا لاله كارد همى * ز پولاد بيجاده بارد همى \r\nباد حملهء سپاه نصرت‌پناه از گرد راه ، خاك ادبار ، بر ديدهء شوكت مخالفان پاشيد و نسيم فتح ، از مهب عنايت الهى ، بر رايت ظفر پيكر وزيد . امير خليل كه مقدّم لشكر قروناس بود مقهور و مغلوب شد و تمام لشكر متفرق و پراكنده شدند .\r\n[ بيت 
  ]\r\n دولتش بسيار ازينها كرد و تا باشد كند * كاين هنوز از پرتو صبح جمالش لمعه‌ايست \r\nموكب همايون از آنجا مظفّر و منصور در كنف ملك غفور به سعادت معاودت\r\n\r\n","description":"","footnote":"","page_name":" 350 ","page_number":414},
  {"content":"\r\n\r\nفرمود ، و از آب گذشته مدت يك ماه بر سر چاه‌هاى موضع قراول توپه توقف نمود و از آنجا عازم ماخان گشت و نيك‌پى شاه نقد روان جان به حوالهء ديوان قهر و انتقام ، از وجه جنايت كفران نعمت « 1 » به قابض ارواح فرود آورد .\r\n[ مصراع 
  ]\r\n هركس كه چنان كرد چنينش آيد پيش « 2 » \r\nو هرآينه\r\n[ بيت 
  ]\r\n هر كاو ز ولىنعمت خود روى بتابد * روزى بكشد كيفرش و چاره نيابد \r\n\r\nگفتار در فرستادن صاحب‌قران گردون جلالت امير جاكو را پيش ملك حسين به رسالت\r\nچون حضرت صاحب‌قرانى از مرو گذشته ، ماخان مضرب خيام نزول همايون گشت ، امير جاكو را به رسالت پيش والى هرات ، ملك حسين فرستاد . ملك ، مقدم او را به اعزاز و احترام تمام تلقى نموده ، از شرايط مراعات و محافظت جانب او هيچ دقيقه فرونگذاشت و نسبت با حضرت صاحب‌قرانى اظهار هوادارى و محبت جانى كرده ، در باب موافقت و مظاهرت مبالغه‌ها نمود و استدعا فرمود كه من به سرخس مىآيم ، اگر ايشان از آن طرف تشريف دهند « 3 » بنياد مودّت و موالات استحكام پذيرد و عقد موافقت و اركان معاضدت به عهد و پيمان مؤكّد و مشيّد گردد . و چون امير جاكو مراجعت نموده ، آن سخنان را به عرض رسانيد و حضرت صاحب‌قران پيش از آن مصاحب امير حاجى برلاس به آن‌طرف رسيده بود و بر عادت ناپسنديده و شيمهء غدر ، كه از آن دودمان در هرزمان به ظهور آمده اطلاع يافته ، چه امير نوروز پسر ارغون‌آغا كه در زمان سلطنت قزان خان كه صاحب حلّ و عقد ممالك خراسان بود ، عم ملك حسين ، ملك فخر الدين [ را 
  ] - كه پدرش ملك\r\n\r\n\r\n","description":"","footnote":"\r\n( 1 ) . الف ، ع : - نعمت .\r\n( 2 ) . وزن اين مصرع مخدوش است . شايد : . . . چنين آيد پيش .\r\n( 3 ) . ع : آرند .\r\n","page_name":" 351 ","page_number":415},
  {"content":"\r\n\r\nشمس الدين كرت او را در قلعهء خيستار غور ، بند كرده بود - از پدرش طلب داشت و از قلعه خلاص كرده ، تربيت فرمود و دختر برادر خود را امير حاجى به او داد و حكومت هرات به او تفويض فرمود و كار او از آن تربيت بالا گرفت .\r\nو چون مزاج قزان خان به افساد بدگويان بر امير نوروز متغير شد و برادر و خويشان او را در آذربايجان به قتل آورد و امير قتلق شاه منكغوت و ديگر امرا را به قصد امير نوروز به خراسان فرستاد . او بنابر حقوق بسيار كه بر ملك فخر الدين داشت و پيوند كه با او كرده بود ، از طوس پناه به هرات برد و ملك فخر الدين با او تجديد عهد كرده ، به غلاظ ايمان مؤكّد گردانيد و با اين همه چون امير قتلق شاه ، به در هرات رسيد ، ملك فخر الدين غدر ورزيد و امير نوروز را به دو سپرد و به قتل آوردند ؛ و برادر ملك فخر الدين ، ملك غياث الدين - كه پدر ملك حسين بود - در عهد سلطان ابو سعيد با امير چوپان سلدوز - كه مربى او بود - همان طريقه سپرد و او را و پسرش را چلاو خان كه از سلطان ابو سعيد گريخته ، پناه به دو برده بودند و با ايشان عهد كرده ، به بيداد بكشت . و عجب‌تر آنكه امير چوپان پيوسته نكوهش رأى امير نوروز كردى كه به طايفهء غدار پناه برد ، وسعت پشت اسب به ضيق چهار ديوار حصار بدل كرد و خود عاقبت همان كرد كه او كرد ، بعينه همان ديد كه او ديد « إذا جاء القضا عمى البصر » 115 .\r\n[ بيت 
  ]\r\n قضا چون ز گردون فروهشت پر * همه زيركان كور گشتند و كر \r\n116 و اين حكايت در مقدمه به تفصيل گزارش پذيرفته . غرض آنكه حزم و كاردانى حضرت صاحب‌قرانى بعد از اطلاع براين معانى رخصت ملاقات و مخالطت با ملك نمىداد و محاسن خصال خسروانه روانمىداشت كه مباسطت و تودّد او به عدم التفات و اعراض « 1 » كلى مقابل گردد و بنابراين فرزند ارجمند ، نور حدقهء سلطنت و جهاندارى ، و نور حديقهء ابّهت و كامگارى ، اميرزاده جهانگير را ،\r\n\r\n\r\n","description":"","footnote":"\r\n( 1 ) . ع : اغراض .\r\n","page_name":" 352 ","page_number":416},
  {"content":"\r\n\r\nمبارك شاه سنجرى ملازم كرده پيش ملك فرستاد و بر وفق  وَ إِذا حُيِّيتُمْ بِتَحِيَّةٍ فَحَيُّوا بِأَحْسَنَ مِنْها أَوْ رُدُّوها  « 1 » ، سخنان محبت‌آميز مهرانگيز او را جوابى مناسب آن پيغام داد كه : « چون بر دين‌دارى و نيكوكارى ملك وثوق و اعتماد حاصل است فرزند را پيش او فرستاديم و متعلقان را با آغرق در اين مملكت خواهيم گذاشت و در خاطر چنان است كه عنان عزيمت به صوب ديار اصلى معطوف گردد ، يقين كه در رعايت و محافظت ايشان ، آنچه مقتضاى مكارم ملكانه باشد به ظهور خواهد پيوست » .\r\n[ مصرع 
  ]\r\n نيايد از بزرگان جز بزرگى \r\n\r\nگفتار در نهضت همايون حضرت صاحب‌قرانى به ماوراء النهر و شكستن لشكر امير حسين\r\nچون سابقهء عنايت ربّانى منشور سعادت حضرت صاحب‌قرانى را به طغراى فحواى بهجت‌افزاى و  جَعَلْناكُمْ خَلائِفَ فِي الْأَرْضِ  « 2 » موشّح گردانيده بود ، همت بلند جناب آن حضرت ، سر نهمت به آن فرونمىآورد كه همچون سلامت‌جويان به مأمنى قرار گرفته ، به مجرد انتظام اسباب دولت و كامرانى قناعت نمايد و مانند آسايش‌پرستان ، فرصت عيش غنيمت شمرده ، لذّات جسمانى طلبد و بزم عشرت و شادمانى آرايد .\r\nشعر\r\n نحن اناس نعشق المكارما * لسنا نحبّ الثغر « 3 » و المباسما \r\nدر اين‌وقت باوجود آنكه تمامت ممالك ماوراء النهر در حوزهء تصرف و تسلط مخالفان و معاندان بود و در هر موضعى گروهى انبوه از لشكر دشمن تمكّن يافته ، هركس جاى خود را به جدّ تمام محافظت مىنمود ، صاحب‌قران سپهر اقتدار ، عزم آن ديار جزم كرد و به استظهار عون پروردگار سوار شد و با ششصد كس شبگير\r\n\r\n\r\n","description":"","footnote":"\r\n( 1 ) . نساء / 86 .\r\n( 2 ) . يونس / 14 .\r\n( 3 ) . ع : الشعر .\r\n","page_name":" 353 ","page_number":417},
  {"content":"\r\n\r\nكرده روى توكل به راه آورد و چون از آب جيحون بگذشتند شبگير كرده ، نزديك صبح به نيستان رسيدند و آن روز در اندرون چهارباغى كمين كرده ، توقف نمودند تا اسبان از رنج راه برآسودند و از موضع جويبارى شبگير كردند و از طرف خزار ، قرشى را در ميان گرفتند . و جمعى از نوكران امير موسى آنجا بودند ، همه را دستگير كرده در قيد اسار درآوردند . خويشان قيصر و انانجك و كوده و اردو شاه با قوم خود بگريختند و دوركه و شيخ على بهادر با بازرگانان - به تصور آنكه از ياغيانند - جنگ كردند و غالب شده ، چهار تنگ كمخا غنيمت گرفته ، پيش حضرت صاحب‌قران آوردند . آن حضرت فرمان داد تا تمام آن را به صاحبانش بازگردانيدند ، و به كم و بيش در آن تصرفى نرفت . و از لشكر قروناس پنج‌هزار مرد در موضع قوزىمنداق نشسته بودند و امير سليمان يسورى به ايشان ملحق شد و برات « 1 » خواجه و هندو شاه نيز با لشكر به ايشان پيوستند ؛ و انانجك و كوده از نزديك خزار گذشته پيش ايشان رفتند . و حضرت صاحب‌قرانى از اين احوال آگاهى نداشت ، آفتاب زردى ، از قرشى به سعادت سوار شد و نيمه‌شب ، به نوقت رسيد و در آنجا خبر لشكر قروناس و كثرتى كه پيش ايشان جمع آمده بشنيد و جانب حزم رعايت نموده ، فى الحال از ميان عمارات و ديوارها بيرون فرمود و آن شب در ظاهر نوقت به صحرا توقف نمود .\r\n[ بيت 
  ]\r\n دگر روز كاين « 2 » گنبد لاجورد * برآورد و بنمود ياقوت زرد \r\nرايت نصرت شعار از آنجا به سعادت روان گشت . در اين اثنا امير جاكو از اسب بيفتاد و چنان آزرده و مجروح شد كه مزاجش از نهج استقامت انحراف يافت .\r\nحضرت صاحب‌قران سى سوار مكمّل همراه او كرده به ماخان فرستاد و روى همّت راسخ اساس به جنگ قروناس آورد . امرا و بهادران همه در آن عزم متفق و يكدل شدند ، مگر على يسورى كه آن رأى را مستصوب نبود و مصلحت نمىدانست .\r\n\r\n\r\n","description":"","footnote":"\r\n( 1 ) . ع : بيان .\r\n( 2 ) . كلكته ، م : چون .\r\n","page_name":" 354 ","page_number":418},
  {"content":"\r\n\r\nخويشانش اين معنى به عرض حضرت صاحب‌قرانى رسانيدند و آن حضرت او را به جبر تكليف كرده ، سوار ساخت . و شيخ على بهادر و آق‌بوغا بهادر را با شصت مرد به رسم منغلاى روان گردانيد . و از جانب مخالف ، هندو شاه با سيصد سوار مقدمهء لشكر بود ، منغلاى جانبين به‌هم رسيده در يكديگر آويختند و به باد حمله ، آتش پيكار افروخته ، به آب تيغ خاك معركه با خون برآميختند .\r\n[ نظم 
  ]\r\n چو ابر و هوا درهم آويختند * چو باران ز تن خون فروريختند\r\nز خون دليران و گرد سپاه * زمين گشت لعلى ، هوا شد سياه \r\nتأييد آسمانى سپاه حضرت صاحب‌قرانى را با قلّت عدد فتح و فيروزى كرامت فرمود ، و منغلاى دشمن را رانده به قول ايشان رسانيدند . و چون اين فتح روى نمود آن حضرت فرود آمد و اسبان را آسايش دادند و در همان روز ، وقت پيشين به سعادت سوار شد و ششصد مرد را هفت قوشون ساخت . و چون سپاه ظفرپناه از معارضان به عدد بسيار كم بودند ، لشكريان را دل داده ، استمالت نمود و جهت ترغيب ايشان به كوشش و نبرد به لفظ گوهربار درآورد كه : « امروز روز بزم و عشرت مردان است » .\r\n[ بيت 
  ]\r\n بزم مردان عرصهء رزم است و عشرت داروگير * باده خون دشمن و جام دمادم تيغ و تير \r\nو امير داود و امير ساربوغا و حسين برلاس و امير سيف الدين و عباس بهادر و آق‌بوغا بهادر و هندو و ايلچى و دوركه و شيخ على بهادر و على يسورى و چوبين و محمود شاه هريك را به‌جاى خود بازداشت و به نفس مبارك به قراولى پيش رفت .\r\nو چون ياغى نزديك رسيد ، جوانغار « 1 » و برانغار ترتيب داده قول را به فرّ شكوه خودش بياراست و فرمود كه : « هنگام جنگ بايد كه سه جوق شده ، حمله بريم « 2 » » .\r\nو چون سپاه طرفين دستادست شدند ، مولانا بدر الدين و پسرش بگريختند و\r\n\r\n\r\n","description":"","footnote":"\r\n( 1 ) . ع : جرانغار .\r\n( 2 ) . الف ، ع : برند .\r\n","page_name":" 355 ","page_number":419},
  {"content":"\r\n\r\nعلى يسورى با دو نوكر رو به گريز نهاد . حضرت صاحب‌قرانى به تائيد ربانى حمله كرده\r\n[ نظم 
  ]\r\n درافگند خود را در آن كارزار * چو شيرى كه گور افكند در شكار\r\nچو خورشيد تيغش درخشنده « 1 » شد * عدو چون ستاره پراكنده شد\r\nشكست آن جهان‌جوى نصرت‌پناه * چنان لشكرى را به اندك سپاه\r\nكسى را كه ايزد بود كارساز * ز يارى لشكر بود بىنياز \r\nلشكرى به آن كثرت و شوكت ساعتى داد مقاومت ندادند و از يك حملهء صاحب‌قران گيتىستان پشت به فرار نموده رو به هزيمت نهادند . سپاه ظفرپناه تكامشى كرده تا جگداليك برفتند و كلانتران ايشان را به دست آورده ، بسى غنايم از چهارپاى و جبا و غير آن بگرفتند .\r\n[ بيت 
  ]\r\n چو آن بدسگالان هزيمت شدند * سپه بىنياز از غنيمت شدند \r\nاز آن جمله اولجايتو طايخانى و پولاد - كه با حضرت صاحب‌قرانى سوابق دوستى و اخلاص داشتند - در اين ولا با مخالفان موافقت نموده ، آمده بودند و لشكريان ظفرقرين ايشان را به تيغ كين بگذرانيدند و سرهاى بريده ، پيش حضرت صاحب‌قران آوردند و وقوع اين حال از كمال مرحمت و افضال بر خاطر همايونش گران آمد و فرمان داد تا جسد ايشان را به شهر كش نقل كنند و علما و صلحاى آنجا بر ايشان نماز گزارند و باوجود عداوت و عصيان كه از ايشان به ظهور انجاميده بود ، حقوق دوستى سابق به اين مرتبه رعايت كرده شد .\r\n[ بيت 
  ]\r\n به روزگار همايون او محقّق شد * كه چيست معنى لفظ مكارم اخلاق \r\nو بعد از آن فتح ارجمند همت عالى عزم آن كرد كه دشمنان را مجال نداده ، برانند و به جلگاى حصار رسانند و لشكر آنجا جمع كرده رو به جنگ امير حسين\r\n\r\n\r\n","description":"","footnote":"\r\n( 1 ) . الف ، ع : درفشنده .\r\n","page_name":" 356 ","page_number":420},
  {"content":"\r\n\r\nآورند ، قوت قلب امرا به رفعت همت آن حضرت وفا نمىكرد به اتفاق زانو زده ، عرضه داشتند كه : « درخواست هواداران دولتخواه و صوابديد بندگان درگاه آن است كه اين عزيمت فسخ پذيرد و عنان توجه به صوب سمرقند معطوف گردد » .\r\nعواطف خسروانه سخن ايشان را به سمع رضا اصغا نمود .\r\n\r\nگفتار در توجه حضرت صاحب‌قرانى به جانب سمرقند به سعادت و كامرانى\r\nصاحب‌قران كامگار ، لشكر كش و نواحى آن جمع آورده متوجه سمرقند شد و ترماجوق ايغور « 1 » و طغاى شاه را در ولايت كش بازداشت تا به ضبط ديوانى قيام نموده ، به سويّت و راستى از رعايا مستخلص گرداند . و چون رايت نصرت شعار به حوالى سمرقند رسيد ، اوچ قرا بهادر با سپاه امير موسى بيرون آمد و كنار آب رحمت گرفته باستاد . حضرت صاحب‌قران لشكر ظفرقرين را مرتب داشته ، ميمنه و ميسره بياراست و به نيروى دولت قاهره ، به يك حمله ، همه را متفرق گردانيد و آق تمور بهادر از عقب اوچ‌قرا شتافته ، شمشيرى زد او را كه تمام تيرهاش قلم شد ، و اوچ‌قرا بهادر « 2 » از بالاى زين خود را پيچيده ، شمشير حمايل‌وار فرود آورد و بر اسب آق تمور بهادر زد ، چنانچه اسب از پاى درآمد و سوار پياده ماند « 3 » ، و اوچ قرا گريخته ، به شهر درآمد . صاحب‌قران نصرت‌قرين به موضع رتين نزول فرمود و اوچ قرا يكهزار و پانصد مرد مرتّب و مكمّل ساخته به آهنگ جنگ بيرون آمد . سپاه ظفرپناه صاحب‌قران گردون اقتدار ، چون شير غرّان به بوى شكار روى « 4 » جلادت به ايشان نهادند و ايشان از غايت خوف و هراس پيش از جنگ بگريختند .\r\n[ بيت 
  ]\r\n نيارست دشمن توقّف نمود * رخ از دور بنمود و برگشت زود \r\nو چون لشكر گريخته به محله‌هاى شهر رسيدند و دربندها را تنگ كرده بودند\r\n\r\n\r\n","description":"","footnote":"\r\n( 1 ) . الف ، ع : - ايغور .\r\n( 2 ) . ع : - شتافته . . . اوچ بهادر .\r\n( 3 ) . ع : - ماند .\r\n( 4 ) . ع : - روى .\r\n","page_name":" 357 ","page_number":421},
  {"content":"\r\n\r\nو كوچه‌ها را چوب انداخته ، چنانچه سوار را مجال گذار نبود ، از غايت دهشت و ترس ، اسبان را با زين به تعجيل مىكشيدند و تمام زين‌ها شكسته شد و نكبت‌زده و مقهور به شهر درآمدند\r\n[ بيت 
  ]\r\n چو نكباى نكبت به ايشان وزيد * گريزنده هركس به كنجى خزيد \r\nحضرت صاحب‌قران به سعادت و اقبال چند روزى در سغد جنّت مثال به موضع فرين‌كنت و ساغرج توقف نمود . در اين اثنا استماع افتاد كه اولجايتو و پولادبوغا با لشكر قروناس متوجه شده مىآيند ، و بعد از اين فتح « 1 » طغاى شاه از كش گريخته ، برسيد و تقرير كرد كه : « جمعى بىخبر بر سر ترماجوق تاخته او را گرفته‌اند و به قتل آورده » . حضرت صاحب‌قران از آنجا نهضت نمود و با لشكر بهرام انتقام ، به كنار آب يام فرود آمد و ارغون شاه بورداليغى كه او را به خبرگيرى فرستاده بود ، بيامد و يكى را گرفته بياورد ؛ و چون از او خبر پرسيدند ، زانو زده جواب داد كه :\r\n« اولجايتو و پولادبوغا به آب توم نشسته‌اند . و امير حسين با لشكرى گران به قرشى رسيده » . در آيينهء راى صواب‌نماى حضرت صاحب‌قران - كه به صيقل توفيق جلا يافته بود - مصلحت وقت چنان روى نمود كه به حكم « الأمور مرهونة بأوقاتها » 117 ، چند روزى با روزگار سازگارى كرده شود تا هنگام آن دررسد كه دشمنان را به حسام انتقام ، سزاى لايق در كنار توان نهاد ؛  وَ ما ذلِكَ عَلَى اللَّهِ بِعَزِيزٍ  « 2 » .\r\n[ بيت 
  ]\r\n ياقوت همى قيمت ازان افزايد * كز سنگ به روزگار بيرون آيد \r\nبنابراين لشكرى را كه از كش و آن نواحى جمع آورده بود ، رخصت مراجعت ارزانى داشت و با ششصد سوار كه از آن سوى آب باز « 3 » ملازم ركاب نصرت انتساب بودند به‌طرف پايان آب سمرقند روان شد . و امير حسين پيش از اين به امير موسى پيغام كرده « 4 » بود كه سر راه حضرت صاحب‌قرانى بگيرد . و امير موسى و\r\n\r\n\r\n","description":"","footnote":"\r\n( 1 ) . م : خبر .\r\n( 2 ) . ابراهيم / 20 .\r\n( 3 ) . الف ، ع : - باز .\r\n( 4 ) . ع : داده .\r\n","page_name":" 358 ","page_number":422},
  {"content":"\r\n\r\nاوچ قرا بهادر با لشكر « 1 » در كلوكلدر آچيغى فرود آمده بودند و جنگ را آماده گشته . و چون آن حضرت برسيد ، لشكر فيروزى اثر حمله كردند و ايشان چون پشه از پيش باد صرصر جسته رو به گريز نهادند و به هزار حيله خود را به سمرقند انداختند .\r\nحضرت صاحب‌قران از آنجا به سعادت شبگير كرده ، به ساغرج راند و سحرگاه اسبان را آسايش داده سوار شد و شب هنگام در قرجق « 2 » فرود آمده ، زمانى برآسود ، و از آنجا كوچ كرده به وقت صبح در موضع توه‌بوينى نزول فرمود و چاشتگاه ايوار كرده ، شب در ميان به‌كوكنك رسيد و از آب خجند گذشته شب آنجا توقف فرمود .\r\nو چون كيخسرو و بهرام جلاير كه پيش خان جته رفته بودند ، از آنجا كوچون تمور و شيراول را سركرده ، با هفت‌هزار مرد جته آورده بودند و در تاشكنت نشسته ، حضرت صاحب‌قران روى توجه به آن صوب آورد و چون فرمان خان نفاذ يافته بود كه لشكر و ايل آن ولايت پيش بهرام جمع شوند ، و او به حكم يرليغ در آن ولايت مستولى شده بود و چون هواى تاشكنت از غبار موكب همايون حضرت صاحب‌قرانى « 3 » عطرسا گشت و بهرام پيش از اين نسبت با حضرت صاحب‌قرانى دم از موافقت و هوادارى مىزد و بر مخالفت امير حسين با آن حضرت عهد بسته بود و به تقويت و معاونت بندگان حضرت صاحب‌قران بر ايل و تومان خود حاكم شده و بر معارضان غالب آمده ، در اين ولا تصوّر بندگان حضرت آن بود كه او حقوق سابق مرعى دارد و به عهد خود وفا نموده ، در معاملهء معارضه و مقابله با امير حسين به جان بكوشد و او خود اصلا از آن در درنيامد و نسبت با حضرت صاحب‌قران رسم خدمتى لايق به تقديم نرسانيد و با اين همه مواضعى كه در آن نواحى به خاصهء شريفهء آن حضرت تعلّق داشت - به علت آنكه مال از براى خزانهء خان جمع مىكنم - تصرف مىنمود .\r\n[ بيت 
  ]\r\n گفتم كه لب تو جان‌فزايى كندم * افسوس كه طرّهء تو دل نيز ببرد \r\n\r\n\r\n","description":"","footnote":"\r\n( 1 ) . ع : - با لشكر .\r\n( 2 ) . م : خرچق .\r\n( 3 ) . ع : آن حضرت .\r\n","page_name":" 359 ","page_number":423},
  {"content":"\r\n\r\nلاجرم غيرت حضرت صاحب‌قران ، زبان عتاب به او برگشود و فرمود كه : « من به سبب موافقت تو مخالفت با خان و امير حسين آغاز كردم و بسى خرابى از آن ممر به ولايت راه يافت و رعايت جانب دوستى نموده تو را از آن حال كه خود مىدانى به حكومت رسانيدم و بر معارضان غالب بر تو « 1 » مسلط گردانيدم و امروز كه اندك قوتى دارى به اعتماد عهد و پيمان تو اينجا آمدم و مروّت و مردى تو اين است ؛ اميد به كرم خداى مرادبخش دارم كه تو را دگرباره بر در خود خوار و محتاج ببينم » . و عن قريب چنان شد .\r\n[ مصرع 
  ]\r\n و ان خود چه مراد بود كو جست و نيافت \r\nو امير كيخسرو از مقدم حضرت صاحب‌قران مبتهج و شادمان گشته آن حضرت را به خانه برد و طوى داد و آنچه از وظايف هواخواهى و جانبدارى تواند بود ، بجاى آورد . و امير كيخسرو در آن‌وقت كه پيش توغلق تمور خان رفته بود ، خان او را به دامادى خود گرامى گردانيده بود و تومان قتلق دختر عم‌زادهء خود ييسون تمور خان بن ابو كن را به او داده و او را از آن حرم محترم صبيه‌اى بود رقيه خانيكه نام ؛ حضرت صاحب‌قران در اين ولا او را از براى فرزند ارجمند اميرزاده جهانگير خواستارى فرمود و بساط عيش و كامرانى گسترده مدت يك ماه به عشرت و شادمانى گذرانيدند .\r\n\r\n\r\n","description":"","footnote":"\r\n( 1 ) . ع : - بر تو ؛ الف : ترا .\r\n","page_name":" 360 ","page_number":424},
  {"content":"\r\n\r\n\r\n( 769 ه . ق ) « 1 » ذكر لشكر فرستادن امير حسين به جانب حضرت صاحب‌قران و شكسته بازگشتن ايشان « 2 »\r\nدر اين‌وقت خان و امير حسين با لشكرى بىقياس از قروناس از شهر سبز گذشته سالار بلاق را مخيّم نزول ساخته بودند و امراى معتبر مثل امير موسى و شيخ محمد پسر بيان سلدوز و اولجايتو پسر اپردى و ديگر بهادران را با بيست هزار سوار به عزم رزم حضرت صاحب‌قران از پيش فرستاده و ايشان از سمرقند عبور نموده در كنار آب بلنغور فرود آمده بودند ، و چون امير موسى و ديگر امرا و بهادران آن سپاه به كرّات از حضرت صاحب‌قران دستبردها ديده بودند و هراس لشكر منصور در دل ايشان جاى گرفته ، سه فوج لشكر از پيش روان كرده بودند تا هر گروهى بر سر راهى نشسته به محافظت آن طريق قيام نمايند . ملك بهادر با سه هزار مرد به موضع سوزنگران آمده بود و آن را نگاه مىداشت ؛ و جهانشاه با هزار و پانصد سوار در رباط ملك بود ؛ و خرمن با هزار مرد در موضع دزق ، راه ينىقدق « 3 » محافظت مىنمود . صاحب‌قران گردون اقتدار چون همگى استظهار به عون عنايت پروردگار داشت از بسيارى سپاه دشمن انديشه نمىكرد .\r\n\r\n\r\n","description":"","footnote":"\r\n( 1 ) . مطابق با مطلع سعدين .\r\n( 2 ) . الف : - عنوان .\r\n( 3 ) . م : پئىقدق .\r\n","page_name":" 361 ","page_number":425},
  {"content":"\r\n\r\n[ نظم 
  ]\r\n چو سرسبزيش داد يزدان پاك * ورا از سياهى دشمن چه باك\r\nيكى تن كه با او بود كردگار * نبايد كه انديشد از صدهزار \r\nدر اين‌حال به اتفاق كيخسرو دوهزار مرد جته همراه « 1 » ، روى توكل به دفع مخالفان نهادند . و آن حضرت با پانصد مرد از پيش روان شد و از موضع خاوص بيرون آمد و از آب خجند گذشته ، شبگير كرد و بر جهانشاه و سپاه او شبيخون آورد و ايشان را متفرق و پريشان گردانيد . و هم در آن روز به موضع دزق تاخت و خرمن را رانده و كوفته تمامى اموال ايشان را به باد تاراج برداد ، و در آنجا زمانى توقف فرمود تا اسبان بياسايند و سيصد مرد جته با غنيمت‌ها كه فتوح روزگار شده بود همان‌جا بگذاشت و به يارى تأييد بارى « 2 » پاى عزم در ركاب توكل آورد و با دويست كس روى همت ملكانه به سوى ملك بهادر نهاد و سى مرد جلد كار ديده از پيش روان ساخت و دو كس را از طرف دست راست و دو كس به‌طرف چپ به قراولى بفرستاد و به نفس مبارك با صد و شصت و شش سوار در عقب ايشان براند ، مخالفان چون آن « 3 » سى مرد آراسته « 4 » ديدند كه بىانديشه مىآيند ، انديشناك شدند و گمان بردند كه مگر لشكر مغول رسيد و غلبه در عقب است ؛ سپاه ملك به‌هم برآمد و روى به گريز نهاد . لشكر منصور از پى ايشان تاخته در آن چول ، بسيارى از ايشان را فرود آوردند .\r\nو از هر طرف « 5 » گريختگان به امير موسى و شيخ محمد و اولجايتو رسيدند ، ايشان را بيم و هراس صاحب‌قران در دل‌وجان قرار گرفته بود .\r\n[ مصرع 
  ]\r\n گل نم ديده را آبى تمام است \r\n118 باوجود آنكه بيست‌هزار مرد مكمل داشتند خوف بر ايشان غالب گشت . و هم در آن شب بىتوقف شبگير كردند و حالت  يَوْمَ يَفِرُّ الْمَرْءُ مِنْ أَخِيهِ  « 6 » صورت حال ايشان شده كس به كس نايستاد و هريك از بيم جان بى خود و لرزان مىتاختند ، تا\r\n\r\n\r\n","description":"","footnote":"\r\n( 1 ) . م : + كرده بود .\r\n( 2 ) . ع : ربانى .\r\n( 3 ) . ع : - آن .\r\n( 4 ) . م : سوار مكمل .\r\n( 5 ) . م ، كلكته : و چون\r\n( 6 ) . عبس / 34 .\r\n","page_name":" 362 ","page_number":426},
  {"content":"\r\n\r\nپيش امير حسين .\r\nدر اين ولا ، امير كيخسرو از عقب حضرت صاحب‌قرانى كس فرستاد كه : « لشكر جته ، مسلمانان را غارت كرده و برده ، گرفته از دزق بازگرديدند ، و من با صد مرد در رباط منتظر شما نشسته‌ام » . از وصول اين خبر ، گرد ملال بر خاطر مبارك آن حضرت نشست و روان بازگشته به امير كيخسرو پيوست و فرمود كه مسلمانان « 1 » را در دست كافران اسير گذاشتن روا نباشد و چون رأى عقده‌گشاى را بر تدارك آن واقعه گماشت ، صلاح در آن ديد كه شصت مرد گزيدهء كاردان را بفرستند تا از طرف كوه خود را به لشكر جته نمايند ، باشد كه ايشان متوهم شده به شتاب بگريزند و اسيران را به آسان‌تر وجهى از ربقهء تسلط كفّار خلاص توان كرد . آن تدبير صورت تقدير بود كه خامهء عنايت پروردگار بر لوح ضمير آن مؤيّد كامگار نگاشت ، همان‌كه آن شصت مرد روان شده ، سياهى خود را از جانب كوه بنمودند ، لشكر جته اسيران را با هرچه غارت كرده بودند بگذاشتند و بىتوقف به تاخت بگريختند . سپاه منصور اسيران را با غنايم بىزحمتى به دست آورده مراجعت نمودند و بدان تدبير لطيف ، اسيران مسلمانان « 2 » از تعرض استيلاى كافران خلاص يافتند .\r\n[ بيت 
  ]\r\n نه بر « 3 » حديقهء رايش وزيده باد غلط * نه بر صحيفهء عزمش نشسته گرد فتور \r\nحضرت صاحب‌قران بعد از آن ، از آنجا نهضت فرمود و از آب سيحون عبور كرده ، در موضع خمرك نزول فرمود . و چون امرا و لشكريان امير حسين شكسته و به رسوايى جسته « 4 » ، پريشان و تازان پيش او رسيدند ، آتش خشمش برافروخته رايت ملامت و زجر برافراخت و ايشان را سرزنش‌ها كرده ، گناهكار ساخت و خود از سر كين چون شير عرين با خان روان شد و چون به آق كوتل رسيد از تمام لشكر ده هزار مرد نامدار كه در شجاعت و مردانگى هريك خود را ثالث رستم و اسفنديار مىدانستند به تعيين برگزيد و ايشان را بر جنگ تيز كرده ، سخن « 5 » گستريد :\r\n\r\n\r\n","description":"","footnote":"\r\n( 1 ) . ع : مسلمان .\r\n( 2 ) . ع : مسلمان .\r\n( 3 ) . الف ، ع : در .\r\n( 4 ) . ع : خسته و .\r\n( 5 ) . ع : اين سخن .\r\n","page_name":" 363 ","page_number":427},
  {"content":"\r\n\r\n[ بيت 
  ]\r\n كه بايد كه مردانه جنگ آوريد * جهان بر جهان‌جوى تنگ آوريد \r\nو به رسم منغلاى روان ساخته ، مبالغه كرد كه به تعجيل « 1 » از آب خجند بگذريد و آتش كين را به باد حمله افروخته با دشمن نبرد آوريد .\r\n[ بيت 
  ]\r\n سراسر همه دل پر از كين كنيد * ز كين ابروان را پر از چين كنيد \r\n\r\nگفتار در گريختن لشكر امير حسين از هيبت حضرت صاحب‌قرانى و بازگشتن امير حسين\r\nچون خبر توجه لشكر امير حسين به حضرت صاحب‌قرانى رسيد ، شامگاهى بود ؛ جهان از فراق آفتاب و تراكم حجاب « 2 » سحاب چنان تاريك ، كه فلك با چراغ ماه راه نمىديد و سحاب از ديدهء مردم « 3 » حسود دولت روزافزون مايه گرفته ، برفى عظيم مىباريد ، هوا چون رأى مخالفان تيره‌تر از قار و ابر چون دست دريانوال صاحب‌قران سيم‌بار .\r\n[ بيت 
  ]\r\n هوا پر ز ميغ و زمين پر ز برف * ز لب ره نبردى سوى گوش حرف \r\nعالى حضرت گردون صولت\r\n[ بيت 
  ]\r\n در آن‌حال شد بىتوقف سوار * به نيروى تأييد پروردگار \r\nو امير كيخسرو چون دولت در اين كار يار ، و به اتفاق با پانصد مرد روى توكّل به راه آورده ، نيم‌شب به گذار پارسين رسيدند و گذارها را گرفته ، فرمان شد تا برغو كشيدند و چون قوت دولت آسمانى ، هيبت حضرت صاحب‌قرانى در دل‌ها انداخته بود ، چنان لشكرى به آن كثرت و شوكت چون رمهء وحش به مجرد آوازى\r\n\r\n\r\n","description":"","footnote":"\r\n( 1 ) . م : - به تعجيل .\r\n( 2 ) . الف ، ع : - حجاب .\r\n( 3 ) . م : از ديده و دم .\r\n","page_name":" 364 ","page_number":428},
  {"content":"\r\n\r\nبه‌هم برآمدند ؛ و هم در آن‌شب از كنار آب شبگير كرده ، بازگشتند و پيش امير حسين رفتند .\r\n[ بيت 
  ]\r\n سپه گشته پيش سپهبد خجل * سپهبد هم از بخت خود منفعل \r\nدر اين اثنا ، بهرام جلاير بىاشارت و استصواب حضرت صاحب‌قران كامياب و كيخسرو ، از تاشكنت با لشكر جته بازگشت و به جانب سيرام رفت و چون آغرق صاحب‌قران و از آن كيخسرو پيش بهرام بود ، ايشان نيز از عقب با مردم خود عنان عزيمت به آن صوب تافتند و چون به سيرام رسيدند در قريهء چمىكنت آغرق خود را يافتند و بهرام پيش از وصول حضرت صاحب‌قران از آنجا رفته بود . آن حضرت ساربوغا و آق‌بوغا بهادر را به جانب جته پيش امير شمس الدين و حاجى بيگ فرستاد به طلب لشكر و بعد از تأمل و استشاره در اختيار موضع قشلاق ، كيخسرو به اترار رفت و حضرت صاحب‌قران با ششصد مرد خاصّه بازگشته ، زمستان به سعادت و اقبال در تاشكنت - كه آن را چاچ و شاش نيز گويند - بگذرانيد . خان و امير حسين چون در اين مدت هرچند كوشيدند ، دست سعىشان به دامن مراد نرسيد و در عرصه معارضه هر منصوبه كه از وفور شوكت و كثرت سپاه بنشاندند به بيدق تدبيرى كه دولت حضرت صاحب‌قرانى فروكرد ، از هم برشد ؛ در اين‌هنگام « 1 » كه لشكر زمستان هجوم كرد و بساط كافورى برف در بسيط گيتى « 2 » بگسترد به ضرورت بازگشتند و در سمرقند ، پولادبوغا را با جمعى بهادران به ضبط آنجا بگذاشتند و خود با خان به ارهنگ‌سراى رفتند و فصل زمستان در آنجا به سر بردند .\r\n\r\nگفتار در مصالحت جستن « 3 » امير حسين و حضرت صاحب‌قرانى « 4 »\r\nچون فصل شتا به آخر انجاميد و رسولان صبا و شمال آوازهء رسيدن لشكر بهار درانداختند و نصيحت‌گويان قمرى و هزار ، در باب مصالحت گل با خار ،\r\n\r\n\r\n","description":"","footnote":"\r\n( 1 ) . م : هنگامه .\r\n( 2 ) . ع : زمين .\r\n( 3 ) . ع : - جستن .\r\n( 4 ) . الف : - عنوان .\r\n","page_name":" 365 ","page_number":429},
  {"content":"\r\n\r\nفصل‌ها پرداختند « 1 » ، ساربوغا و آق‌بوغا بهادر كه حضرت صاحب‌قران ايشان را به جانب جته فرستاده بود بازآمدند و خبر آوردند كه از جته لشكرى انبوه مىرسد و چون آن حضرت به حقيقت صاحب‌قران بود و مؤيد من عند اللّه ، و در هروقت به اندك سپاهى لشكرهاى گران مىشكست و بىكثرتى كارهاى بزرگ از پيش مىبرد و امور غريب از دولتش به ظهور مىپيوست ، امير حسين را دائما دل در تدارك خاطر او بود و در باب مصالحت با او سعى مىنمود ، و چون اوّل بهار شد و خبر شنيد كه لشكر جته به معاونت آن حضرت خواهد آمد ، انديشه كرد كه اگر از جانب جته لشكرى به سپاه او پيوندد ، كوه آهنين به مثل پيش باد حمله‌اش پر كاهى نسنجد « 2 » و ما را به كلى دست از جان « 3 » ببايد شست و دل از جهان برگرفت .\r\n[ بيت 
  ]\r\n آن‌كه بىلشكر ازين‌گونه جهان برهم زد * چون سپاهش برسد خود كه تواند دم زد \r\nو صلاح در آن دانست كه به علما و مشايخ خجند و تاشكنت توسل جسته ، از ايشان استدعا نمود كه به اتفاق با حضرت صاحب‌قرانى از در ديندارى و مسلمانى درآمده معارضه و مجادله‌اى كه در ميان ايشان است ، به موافقت و مصالحت رسانند و غبار وحشت و آتش فتنه كه در ميان برخاسته و برافروخته است به زلال موعظت و نصيحت فرونشانند . اصحاب درس و فتوى و ارباب زهد و تقوى ، به مقتضاى نص  وَ إِنْ طائِفَتانِ مِنَ الْمُؤْمِنِينَ اقْتَتَلُوا فَأَصْلِحُوا بَيْنَهُما  « 4 » درّاعهء موافقت پوشيده ، دست صلاح از آستين صدق برآوردند و به پاى اخلاص ، پيش آن سرور صاحب‌قران آمدند و بعد از تقديم مراسم دعا و ثنا ، عرضه داشتند كه چون بندگان را كمال دانش و ديندارى و مرحمت و نيكوكارى حضرت صاحب‌قرانى به يقين معلوم است ، به درخواست حاجتى كه متضمّن خير و صلاح دنيوى و اخروى مسلمانان مىدانند جسارت مىنمايد ، حال آنكه مخاصمت و « 5 » مخالفت ميان شما و امير حسين خود موجب ويرانى مملكت و پريشانى رعيت است و چون ستيزه به\r\n\r\n\r\n","description":"","footnote":"\r\n( 1 ) . م : پر انداختند .\r\n( 2 ) . الف : - پرّ كاهى نسنجد .\r\n( 3 ) . الف ، ع : جهان .\r\n( 4 ) . حجرات / 9 .\r\n( 5 ) . الف ، ع : - مخاصمت و .\r\n","page_name":" 366 ","page_number":430},
  {"content":"\r\n\r\nجايى رسد كه شما لشكر بيگانه را در اين ديار راه دهيد ، دست تعرض كفّار به خون و مال مسلمانان دراز شود و اگر ايشان را غلبه و استيلايى - كه مبادا هرگز - دست دهد ، با شما هم وفا نكنند .\r\n[ بيت 
  ]\r\n ستيزه به جايى رساند سخن * كه ويران كند خاندان كهن \r\nاميد به توفيق الهى كه پيوسته رفيق حال شما بوده و خواهد بود ، چنان است كه برحسب فرمودهء  وَ الصُّلْحُ خَيْرٌ  « 1 » زنگ كدورتى كه بر آيينهء مصادقت و دوستى طرفين نشسته ، به مصقل مصالحت جلا پذيرد تا عرايس مصالح ملك و ملت و سلامت و امن لشكرى و رعيت در صفاى آن چهره بنمايد ؛ و از حسن اتفاق در آن نزديكى حضرت صاحب‌قرانى به خواب ديده بود كه در آب خجند سيل بسيار درآمده بود و او در ميان آب بر سر چوب پاره‌اى نشسته بودى و به سجده درافتاده و از فريادرس درماندگان ، خلاص و نجات طلبيدى و از غايت دهشت از خود غايب شده و چون چشم بازكردى ، خود را به ساحل آب « 2 » ديدى از طرف سمرقند و در عقب نظر كردى ، دريا همچنان جوشان مشاهده نمودى .\r\nو چون از خواب برآمد ، رأى مباركش به الهام دولت آن سيل جوشان را به لشكر تعبير فرمود و صورت نجات كه در جانب سمرقند ديده بود ، دانست كه آنچه مراد است هم از آن طرف به حصول خواهد پيوست ، در خاطر خويش روى توسل و اميدوارى از جانب جته به كلى بگردانيد . چون در اين هنگام آن گروه گزيده مصالحت التماس نمودند و در آن باب مبالغه فرمودند ، در محكمهء رأى صواب‌نماى آن حضرت ، به دو گواه عدل ثابت شد كه خير در سلوك جادهء موافقت و مصالحت است ، و چون خاطر شريف بر آن نهاد ، انديشه فرمود كه اگر جمعى در ميان ، آمد و شد نمايند و گفت‌وگو كنند ، اين كار مدتى در حيّز توقف و تأخير بماند ، همان به كه خود پيش امير حسين روم و بحثى كه باشد رودررو گفته و شنيده « 3 » ، هرچه زودتر غبار كدورت از ميان برخيزد .\r\n\r\n\r\n","description":"","footnote":"\r\n( 1 ) . نساء / 128 .\r\n( 2 ) . م : دريا .\r\n( 3 ) . ع : - و شنيده .\r\n","page_name":" 367 ","page_number":431},
  {"content":"\r\n\r\n[ بيت 
  ]\r\n هژبرانى كه شيران شكارند * پيام خود به پاى خود گزارند \r\nلاجرم نوكرى پنجشنبه نام را جهت اعلام قصدى كه فرموده بود ، پيش امير حسين فرستاد و به نفس مبارك چنان كه شيمه و وار آن مؤيد كامگار بود كه كارهاى كلى همه به نفس همايون خود ساختى ، روى صدق به سوى كعبهء صفا نهاده ، بىتوقف و انديشه روان شد و از سيحون عبور كرده متوجه سمرقند گشت . و چون به آنجا رسيد و آفتاب غرّهء مباركش ظاهر شهر سمرقند را منوّر گردانيد ، وقت طلوع آفتاب بود ؛ خواست كه به شهر درآيد ، شخصى از شهر بيرون آمد و خبرى غيرواقع رسانيد كه امير حسين وفات يافته است . حضرت صاحب‌قران بعد از استماع آن سخن به شهر درآمدن مصلحت ندانست ، عنان توجه به صوب شادمان تافت و چون به شادمانى به شادمان رسيد با چند قوشون از لشكر امير حسين كه از مقابل مىآمدند دوچار خورد و چون روى قصد به آن حضرت نهادند دفع صايل را به نيروى تأييد ، حمله كرد و ايشان را رانده منهزم و متفرق گردانيد ، و از آنجا به آب يام آمده نزول فرمود ، و زمانى توقف نمود تا اسبان چريده ، سير شدند و به سعادت سوار شد و چون به موضع نيازى رسيد ، امير موسى هزارهء غانچى كه تعلق به خاصّهء او مىداشت و ديگر سپاه جمع آورده با لشكرى پيش آمد . بهادران اين طرف او را از قصد و نيّت حضرت صاحب‌قرانى خبر دادند كه عزم ملاقات امير حسين دارد تا كدورت كه در ميان آمده به صفا مبدل شود . امير موسى به كثرت لشكر مستظهر بود « 1 » ، آن سخن مسموع نداشت ، غافل از آنكه عمده در باب محاربه و جنگ ، مردى و مردانگى سردار است نه بسيارى لشكر جرار\r\n[ مصراع 
  ]\r\n پشت سپه گران ، سوارى دارد \r\nو با آنكه چندبار خود را آزموده بود ، باز لشكر را برآراسته آهنگ جنگ كرد .\r\n\r\n\r\n","description":"","footnote":"\r\n( 1 ) . م : - بود .\r\n","page_name":" 368 ","page_number":432},
  {"content":"\r\n\r\nحضرت صاحب‌قران ، امير سيف الدين و ختاى بهادر را با پنجاه مرد فرستاد كه از عقب ايشان درآمده حمله آورند و به نفس مبارك با هفتاد كس پيش ايشان بگرفت .\r\nلشكر امير موسى چون ديدند كه سپاه از پس‌وپيش ايشان درآمد و دستبرد اين سپاه به كرّات ديده بودند و مرارتش چشيده ، فى الحال منهزم شده   كَأَنَّهُمْ حُمُرٌ مُسْتَنْفِرَةٌ فَرَّتْ مِنْ قَسْوَرَةٍ   « 1 » متفرق و پريشان گشتند . لشكر منصور از پى ايشان روان شده ، بسيارى را به تيغ قهر بگذرانيدند ؛ بسى را فرود آورده ، از قتل درگذرانيدند . و در اين اثنا حضرت صاحب‌قرانى جهت تفقد دولتخانه ، ارغون شاه بورداليغى را با بيلاكات لايق به جانب ماخان روان فرمود . و دراين‌حال از پيش خبر آمد كه لشكر امير حسين رسيد . حضرت صاحب‌قرانى مراجعت نمود و همان ششصد مرد را مرتب داشته بر بلندى بايستاد . و لشكر قروناس سى قوشون سواران گزيدهء ميمنه و ميسره آراسته دررسيدند و در مقابل صف‌ها بركشيدند و از جانبين سورن انداختند .\r\n[ بيت 
  ]\r\n خروشى برآمد ز هردو طرف * كه لعلى شد از بيم درّ در صدف \r\nحضرت صاحب‌قران با سپاه ظفرپناه زمان‌ها توقف نمودند تا آن بهادران به كارى كه اين « 2 » راه از براى آن پيموده‌اند و زحمت كشيده درآيند و دست بگشايند .\r\nكسى سر برنياورد و پاى پيش ننهاد . آن حضرت ايشان را بگذاشت و با دلاوران خويش مراجعت نموده و شبگير كرده ، از آب كوهك بگذشت و سحرگاه به قينارشقشار نزول فرمود . چون پيش از اين نوكرى پنجشنبه نام به سالىسراى پيش امير حسين فرستاده بود كه سخن مصالحت برساند ، در آن موضع به انتظار معاودت او توقف نمود . چون پنجشنبه به امير حسين رسيد و خبرى كه پيوسته گوش اميد او به راه انتظار آن بود برسانيد ، آن معنى را غنيمت شمرد و بر التزام موافقت و ترك مخالفت سوگند ياد كرده عهد بست ، و توران شاه را با پنجشنبه بفرستاد تا عهد از اين‌جانب نيز مستحكم شود .\r\n\r\n\r\n","description":"","footnote":"\r\n( 1 ) . قيامه / 50 ، 51 .\r\n( 2 ) . الف ، ع : - اين .\r\n","page_name":" 369 ","page_number":433},
  {"content":"\r\n\r\nحضرت صاحب‌قران عباس بهادر را با توران شاه روان كرد و امير حسين با عباس بهادر تجديد عهد كرده ، پيمان را به ايمان مؤكّد گردانيد و امير موسى و اولجايتو را با ده‌هزار مرد بفرستاد و با ايشان مبالغه كرد كه : « خاطر فلان‌كس - يعنى حضرت صاحب‌قران - به دست آورده با او صلح كنيد و سعى نموده ، البته نوعى سازيد كه ميان ما ملاقات افتد « 1 » » . و چون ايشان از قهلغه و كش گذشته در پايان سمرقند به قريهء كمش‌كنت - كه مزار متبرك علىاتا ، قدس سره آنجاست - فرود آمدند . حضرت صاحب‌قران به علىآباد سغد نزول فرموده بود ، ايشان به درخواست مصالحت ، كس فرستادند ؛ و آن‌كس از آب كوهك عبور كرده ، پيش حضرت صاحب‌قران آمد و به شرف بساطبوس استسعاد يافته ، حكايت درخواست امرا در باب مصالحت به عرض رسانيد و قرار برآن شد كه آن حضرت با صد كس و امير موسى و امير اولجايتو با صد كس به‌هم رسند و ملتمس ايشان مبذول افتاده صلح كنند . و چون اين سخن به امرا رسيد ، فى الحال سوار شده ، با صد مرد متوجه شدند « 2 » و حضرت صاحب‌قران با دويست مرد توجه نمود ؛ و چون به يكديگر نزديك شدند ، ملازمان آن حضرت عرضه داشتند كه : « امراى صاحب وجود امير حسين اينهايند كه به پاى خود به دام آمده‌اند ، اگر اينها را به دست آوريم ، ديگر او را قوت مقاومت با ما نماند و به كلى ويران و مستأصل شود . گردش چرخ ، نقشى موافق نموده فرصت غنيمت مىبايد شمرد » . همت عالى آن حضرت آن سخن را تمكين نكرد و فرمود كه : « عهد شكستن از مردى نيست » .\r\n[ بيت 
  ]\r\n از عهدهء عهد اگر برون آيد مرد * از هرچه گمان برى فزون آيد مرد \r\nو چون امير موسى و امير اولجايتو به حضرت صاحب‌قران رسيدند ، زبان انصاف به عذرخواهى برگشادند و از جانبين عهد مودّت و دوستى تازه كرده ، وحشت و كدورت به كلى از ميان برخاست و حضرت صاحب‌قران - تسلّى خاطر ايشان را - به\r\n\r\n\r\n","description":"","footnote":"\r\n( 1 ) . ع : شود .\r\n( 2 ) . الف ، ع : گشتند .\r\n","page_name":" 370 ","page_number":434},
  {"content":"\r\n\r\nوثاق امير موسى فرود آمد و به قاعدهء سابق ، بساط انبساط و يگانگى مبسوط گشت و بعد از آن ايشان لشكر خود را اجازت داده بازگردانيدند و خود نيز به خانه‌هاى خويش معاودت نمودند . و آن حضرت به جانب كش توجه نموده ، به سعادت و اقبال در آن خطّهء جنّت مثال نزول فرمود . اصول و اهالى آنجا به احراز دولت پاىبوس مبادرت نموده به انواع عنايت و نوازش سرافراز گشتند .\r\n[ بيت 
  ]\r\n به اقبال بنشست صاحب‌قران * به فرّش همه مملكت شادمان \r\n\r\nذكر لشكر كشيدن امير حسين به جانب بدخشان\r\nدر آن‌وقت شاهان بدخشان با خان و امير حسين ياغى بودند . امير حسين لشكر كشيده به سر ايشان رفت ؛ و شاهان نيز سپاه خود جمع آورده پيش آمدند و لشكر طرفين در مقابل يكديگر بنشستند . و چون ملك حسين والى هرات از مخالفت شاهان بدخشان و توجه امير حسين به جانب ايشان « 1 » آگاه شد ، لشكرى گران به طرف بلخ روانه كرد تا ايل و اولوس آنجا را غارت كنند . حضرت صاحب‌قران را بر آن حال اطلاع افتاد ، از كش با سپاه ظفرپناه روى توجه به دفع ايشان نهاد . لشكر ملك را چون از توجه آن حضرت خبر شد شبورغان و بلخ را تا خلم تاخت كرده ، به تعجيل بازگشتند . حضرت صاحب‌قران از معبر ترمد عبور فرمود و چون خراسانيان بازگشته بودند ، عزم ديدن خان و امير حسين كرد . و چون امير حسين را از توجه آن حضرت آگاهى دادند ، با شاهان بدخشان صلح كرده ، روان بازگرديد و در قندز اتفاق ملاقات افتاد ، و يكديگر را كنار گرفته غبار وحشتى كه در ميان بود به كلى مرتفع شد و چند روز متصل طوىها كرده به عيش و عشرت مشغول شدند و از آنجا نهضت فرموده به ييلاق اشكمش رفتند و حضرت صاحب‌قران به ماخان كس فرستاد تا اميرزاده جهانگير با آغرق به خطّهء دلكش كش توجه « 2 » فرمايد .\r\n\r\n\r\n","description":"","footnote":"\r\n( 1 ) . ع : - به جانب ايشان .\r\n( 2 ) . الف ، م : - توجه .\r\n","page_name":" 371 ","page_number":435},
  {"content":"\r\n\r\n[ بيت 
  ]\r\n روان گشت فرمان صاحب‌قران * كه اغرق به سوى كش آيد روان \r\n\r\nگفتار در لشكر كشيدن امير حسين و حضرت صاحب‌قرانى به كابلستان\r\nچون در آن‌وقت پولاد و آق‌بوغا بىسودى پشت استظهار به حصار كابل بازگذاشته پاى از جادهء انقياد بيرون نهاده بودند و سر از ربقهء اذعان كشيده ، دم از مخالفت مىزدند ، امير حسين و حضرت صاحب‌قرانى لشكر گران مرتب داشته ، به عزم توجه آن‌جانب ، سوار شدند و چون از عقبهء هند و كش گذشته به كابل رسيدند ، پولاد و آق‌بوغا مقابله و معارضه را آماده گشته ، به حصار تحصن جستند و لشكر اين‌جانب حصار را مركزوار در ميان گرفته جنگ درپيوستند .\r\n[ نظم 
  ]\r\n چو باران نيسان به هنگام جنگ * بباريد از آن باره سنگ و خدنگ\r\nتو گفتى شد آن باره ابرى مطير * تگرگش همه سنگ و بارانش تير \r\nحضرت صاحب‌قران روى همت عالى به قهر دشمنان آورده ، ايشان را عاجز و مضطر گردانيد و بهادران نصرت‌پناهش ، داد مردى و مردانگى داده ، ختاى بهادر و شيخ على بهادر « 1 » با بسى دلاوران در آن جنگ زخمدار شدند ، و چون آن حضرت به نفس مبارك متصدى كارزار شده بود ، مخالفان را به ضرورت ، كارزار گشت و لشكر ظفرقرين حصار را به حرب و ضرب بگشادند و پولاد و آق‌بوغا را دستگير كرده ببستند « 2 » .\r\n[ نظم 
  ]\r\n سپه را چو صاحب‌قران پشت بود * نگين سعادت در انگشت بود\r\nخدا دادشان از عنايت ظفر * بر اعداى بىسود كوته‌نظر \r\nو بعد از فتح حصار و قهر مخالفان و ضبط ديار ، مظفر و كامگار بازگشتند . و در اين اثنا امير حسين با حضرت صاحب‌قرانى بر سبيل مشورت سخن راند كه : « داعيه\r\n\r\n\r\n","description":"","footnote":"\r\n( 1 ) . ع : - بهادر .\r\n( 2 ) . الف ، ع : كردند .\r\n","page_name":" 372 ","page_number":436},
  {"content":"\r\n\r\nدارم كه بلخ را نشستن جاى سازم و قلعهء هندوان را كه در وقت معمورى پاسبان بامش با هندوى فلك همراز بودى و از ترشّح آب خندق عميقش ، گاو زمين در شناورى با ماهى همباز .\r\n[ بيت 
  ]\r\n گردون چو خاك و خاك چو گردون همى نمود * از پستى و بلندى آن خندق و حصار \r\nبه حال عمارت بازآورم » .\r\nحضرت صاحب‌قران به حكم « المستشار مؤتمن » 119 او را از امضاى آن رأى منع فرمود و قصهء عمّش امير عبد اللّه ياد داد ، كه : « بعد از واقعهء امير قزغن عزم توطّن سمرقند جزم كرد و امرا و دولتخواهانش عرضه داشتند كه ولايت خود را گذاشتن و در ميان بيگانگان وطن ساختن از طريق حزم دور است ؛ چه اگر كارى افتد مردم بيگانه به كار نيايند و مددكارى ننمايند و او نصيحت نيكخواهان را نشنيد و عاقبت به سخن ايشان برسيد و ديد آنچه ديد .\r\n[ بيت 
  ]\r\n هركس كه نصيحت ز عزيزان نكند گوش * بسيار بخايد سر انگشت ندامت \r\nو اين انديشه كه « 1 » به خاطر آورده‌اى بعينه همان حكم دارد و عاقل بعد از چنان تجربه چنين فكرها در خيال نيارد » .\r\n[ مصراع 
  ]\r\n مكن مكن كه پشيمان شوى و سود ندارد \r\n120 امير حسين اين سخنان را مسلّم داشت و معترف شد كه : « منشأ نصيحت محض شفقت و نيكخواهى است » . اما توفيق قبولش رفيق نگشت و فحواى\r\n[ بيت 
  ]\r\n با شمع روشن كه دودى نداشت * نمودم به دارا و « 2 » سودى نداشت « 3 » \r\nوصف الحال آمد و به عزم آن كار ناكردنى كه از جملهء اسباب نكبت و ادبار او بود روى توجه به بلخ نهاد و باوجود آنكه مقرر چنان بود كه بعد از مراجعت كابل\r\n\r\n\r\n","description":"","footnote":"\r\n( 1 ) . م : كه تو .\r\n( 2 ) . ع : بداور او .\r\n( 3 ) . م : - نمودم به دارا و سودى نداشت ؛ شايد : نمودم مدارا .\r\n","page_name":" 373 ","page_number":437},
  {"content":"\r\n\r\nحضرت صاحب‌قران به مستقر دولت خويش فرمايد ، از آن حضرت التماس موافقت كرد و همراه به بلخ برد و همين‌كه آنجا رسيد ، عمارت حصار هندوان و حفر خندق آن پيش گرفت و يساق انداخته ، تمامت رعايا و لشكرى به جدّى هرچه تمام‌تر مشغول گشتند و اهالى و متوطنان شهر بلخ را مجموع به قلعه درآورد و شهر خراب بماند ؛ و اين قضيه به تاريخ « 1 » سنهء تسع و ستين و سبعمايه موافق بيچين‌ئيل بود . در اين اثنا خبر آمد كه لشكر جته باز متوجه اين طرف شده مىآيند . امير حسين مىدانست كه ظلمت امثال اين واقعه به انوار آثار شهامت و صرامت حضرت صاحب‌قرانى انكشاف يابد ، توجه او را به صوب ماوراء النهر ضرورى دانست و گفت :\r\n[ بيت 
  ]\r\n كى به جايى رسد چنين كارى * بىزد و گير چون تو سردارى \r\n\r\nگفتار در لشكر كشيدن حضرت صاحب‌قرانى به محاربهء سپاه جته\r\nچون توجه سپاه جته متحقق « 2 » شد ، حضرت صاحب‌قرانى متوجه ماوراء النهر گشت و با امير موسى از جيحون عبور نموده روى جلادت به دفع دشمنان آوردند و لشكر جته به تاشكنت رسيده بودند . و چون زمستان دررسيد همانجا توقف نمودند . و حضرت صاحب‌قران با امير موسى از سمرقند گذشته ، در مقرقرا قشلاق كردند ، و امير حسين نيز با باقى لشكر از عقب آمده ، در جلگاىكش بنشستند . و از اتفاقات حسنه ، ميان امراى جته اختلاف افتاد ؛ قمر الدين كه اوماقش دوغلات است و كپك‌تمور و شيراول با بعضى لشكر به قصد حاجى بيگ اركنوك متفق گشتند و حاجى بيگ بر آن اطلاع يافته ، به آهنگ جنگ ايشان برنشست و ايشان نيز سوار شدند . و چون نزديك به يكديگر رسيدند باهم ، هم‌سخن شده بازگرديدند و\r\n\r\n\r\n","description":"","footnote":"\r\n( 1 ) . ع : در شهور .\r\n( 2 ) . الف : محقق .\r\n","page_name":" 374 ","page_number":438},
  {"content":"\r\n\r\nقمر الدين و كپك‌تمور حيله كردند و با اتباع خود بازگشته بگريختند و حاجى بيگ به سر شيراول رفت و او را به قتل آورد و از اين جهت لشكر جته به‌هم برآمده و متفرق شده بازگشتند و آن مهم خطير از ميامن دولت حضرت صاحب‌قران بىكلفت زحمتى كفايت شد كه\r\n[ بيت 
  ]\r\n چو در لشكر دشمن افتد خلاف * تو بگذار شمشير خود در غلاف \r\nبعد از آن حضرت صاحب‌قران و امير موسى ، پيش خان و امير حسين كس فرستادند كه چون لشكر جته پريشان و پراكنده بازگشتند ، مصلحت آن است كه از عقب ايشان بشتابيم ، و چون در آن زمستان شاهان بدخشان تاخت آورده بودند و قندز را غارت كرده و بازگشته ، امير حسين عزيمت صوب بدخشان و سرانجام معاملهء ايشان كردن ، اولى دانست .\r\n[ بيت 
  ]\r\n چو داريم در كشور خود عدو * به ديگر ديار از چه آريم رو \r\n\r\nگفتار در نهضت امير حسين و حضرت صاحب‌قران به جانب بدخشان\r\nچون به نيروى دولت از انديشهء سپاه جته فراغت حاصل شد ، امير حسين و حضرت صاحب‌قران لشكر از نو مرتّب داشته متوجه صوب بدخشان شدند و چون از جيحون عبور نموده و قول و منغلاى آراسته ، از طايخان و كلاوكان بگذشتند و كشم - كه از توابع بدخشان است - مضرب خيام نزول گشت . حضرت صاحب‌قران چنانچه مقتضاى تقدم ذاتى آن حضرت بود ، از پيش به ايلغار روان شد ، و امير حسين پسر خود جهان ملك را همراه آن حضرت بفرستاد و خود با خان در كشم توقف نمود . و از آن‌جانب بدخشانيان عقبهء كركس را گرفته پياده شدند و بايستادند ، به تصور آنكه به عقاب تير ، مرغ را نگذارند كه از آنجا گذار يابد ؛ و به مجرد آنكه سياهى سپاه حضرت صاحب‌قران بديدند ، وهم بر ايشان غالب شد و رو به گريز نهاد .\r\n\r\n","description":"","footnote":"","page_name":" 375 ","page_number":439},
  {"content":"\r\n\r\n[ بيت 
  ]\r\n غبار موكب منصورش از دور * شكست آرد به خصم ار هست فغفور \r\nو باز در عقبه جرم ، جلادتى نموده بايستادند ؛ و چون رايت ظفر پيكر به نزديك رسيد ، آنجا هم توقف نيارستند كرد ، فرار اختيار كردند و از آب جرم گذشته پول را خراب كردند و گدارهاى آب را گرفته بايستادند ؛ حضرت صاحب‌قرانى از دگر جاى محل گدار جست و فوجى از مردم خود را پنهانى بگذرانيد . و چون ايشان را از گذشتن لشكر خبر شد ، پاى قرارشان از جاى برفت و به‌طرف بالاى بدخشان گريختند و در دره ارتنج - كه جايى بود بغايت تنگ « 1 » و دو آب عظيم آنجا به‌هم مىپيوندند - چپرها بستند و مجموع شاهان در آن محل بايستادند . و چون عساكر گردون مآثر ، روى شجاعت به آنجا نهادند ، ايشان پشت داده ، از آن محل نيز بگريختند و به‌طرف قنغر النگ رفته ، از سر آب جيحون بگذشتند و گدارهاى آب را گرفته بايستادند . منغلاى لشكر ظفرقرين از عقب ايشان بشتافتند و چنگ جلادت به جنگ يازيده ، آن سراسيمگان را از آنجا هم براندند و شاه شيخ على بدخشانى را دستگير كردند و گله‌هاى اسب و گوسفند ايشان را گرفته ، مفصّل آن را به عرض نواب حضرت صاحب‌قرانى رسانيدند و جماعتى از بدخشانيان گريخته بودند و در دره‌اى جمع شده ، آن حضرت ، جهان ملك را با انبوهى از لشكر بفرستاد و ايشان را غارت كرده ، اولجهء بسيار گرفتند ، و چون بازگشتند ، بدخشانيان در تنگنايى ، سر راه ايشان گرفته ، جنگ درپيوستند « 2 » و نيران قتال اشتعال يافت ؛ جهان ملك بگريخت و مخالفان چيره گشته ، هرچه ايشان غارت كرده بودند ، بازگرفتند و بعضى را به قتل آوردند و ششصد و سى سوار را فرود آورده ، اسب و جبا از همه بستدند و چون بلخىاى به شتاب تاخته ، صورت اين‌حال به عرض صاحب‌قران رسانيد ، نايرهء حميت خسروانه برافروخت و بىتوقف به نفس مبارك سوار شد و به بالاى كوه برآمد و از هول خبر آن واقعهء هايله بيشتر لشكر منهزم گشته ، از موافقت كردن در آن امر خطير تخلف نمودند . صاحب‌قران مؤيّد كامگار با سيزده كس سر راهى تنگ كه\r\n\r\n\r\n","description":"","footnote":"\r\n( 1 ) . الف ، ع : كه جايى بغايت تنگ است .\r\n( 2 ) . م : درپيوست .\r\n","page_name":" 376 ","page_number":440},
  {"content":"\r\n\r\nممر ايشان بود بگرفت و دست شجاعت از آستين تأييد آسمانى برآورده ، دستبردى نمود كه فلك دوّار حيران و مريخ خنجرگذار را انگشت تعجب در دندان بماند .\r\n[ شعر 
  ]\r\n گر آن جنگ ، رستم بديدى به خواب * شدى از نهيب ويش زهره آب\r\nخدا هركه را سرفرازى دهد * مپندار كان را به بازى دهد \r\nو بعد از كوشش بسيار به زخم تيغ ظفرنگار لشكريان را از آسيب استيلاى مخالفان چيره گشته ، بازرهانيد و از زبان مبارك آن حضرت - كه ترجمان ملهم دولت بود - منقول است ، كه : « اين همه جنگ كه من كرده‌ام و كارها كه مرا پيش آمده است ، به سختى آن جنگ نديده‌ام » . و از آن‌جانب دگرباره پنجاه پياده سپرها بر سر كشيده رو به آن حضرت نهادند و به نزديك آمده ، تيرباران كه بر جان مخالفان مىبايست ، سوى صاحب‌قران روان كردند ، و دويست مرد ديگر به امداد ايشان از عقب مىآمدند ، قوت طالع صاحب‌قران ، ايلچىبوغا را نيرو بخشيد و پياده در ميان ايشان دويد و چند تاجيك را سيلى بر گردن زد و به نكته‌دانى و چرب‌زبانى به ايشان گفت :\r\n« آن شخص را كه مىبينيد فلان‌كس است - يعنى صاحب‌قرانى - و اسيران شما را خلاص كرده باز مىدهد ، اين همه جنگ بيهوده چرا مىكنيد ؟ اگر كشته شويد يا اسير گرديد گناه در گردن شما خواهد بود ، تا دانيد » .\r\nپيادگان چون نام همايون آن حضرت بشنيدند دست جسارت از جنگ بازداشتند و سر مسكنت فرود آورده ، لب ادب را به اقامت رسم زمين‌بوس بياراستند . دو كس از ايشان به پاى بيچارگى پيش آمده ، به تضرع و زارى از حضرت صاحب‌قرانى امان جان طلبيدند ، اشارت عليّه نفاذ يافت كه : « آنچه از اسب و جباى لشكريان گرفته‌ايد ، همه را جمع كرده على الصباح بياوريد و بسپاريد تا اسيران شما را به شما بخشيم » . ايشان اطاعت فرمان را انگشت قبول بر ديدهء تسليم نهادند .\r\n[ بيت 
  ]\r\n كه ما بندگانيم و فرمان تراست * سخن در سر و حكم بر جان تراست \r\n\r\n","description":"","footnote":"","page_name":" 377 ","page_number":441},
  {"content":"\r\n\r\nوظيفه دعا و ثنا بجاى آورده ، بازگشتند و صاحب‌قران گردون اقتدار مظفّر و كامگار\r\n[ بيت 
  ]\r\n فتح و ظفر ملازم و اقبال و بخت يار * در سايهء محافظت لطف كردگار \r\nبه معسكر همايون نزول فرمود . بدخشانيان تمام آنچه از سپاه اين‌جانب ستده بودند ، جمع كردند و بسى پيشكش از تغوزهاى اسب مرتب ساختند و روز ديگر همه را برداشته\r\n[ مصرع 
  ]\r\n جگر از نهيب خونين و لب « 1 » از اميد خندان \r\nمتوجه آستان نصرت‌آشيان حضرت صاحب‌قران شدند و بعد از آنكه مراسم بندگى اقامت كرده ، غنايم را باز رسانيدند و پيشكشها بكشيدند . مرحمت خسروانه به خلاص اسيران ايشان فرمان داد و آنچه لشكرى غلبه « 2 » ، كه به غير از كشته و خسته ششصد و سى سوار از ايشان اسير گشته ، به باد كم‌ناموسى داده بودند آن مؤيّد كامگار به سيزده كس از مخالفان ظفر يافته ، چيره شده به ضرب شمشير بازستد و پيشكش‌ها به غرامت بر سر .\r\n[ نظم 
  ]\r\n چه گويم ازان خسرو و كار او * كه بيش از شمار است آثار او\r\nسعادت كه اقبال را رهبر است * عنانش به دست عنايت دَراست\r\nبه لشكر نبسته است فتح و ظفر * كه هست آن عطيّه ز جاى دگر \r\nو بعد از آن به سعادت و فيروزى از آنجا مراجعت نمود و چون در ظلّ حفظ و حمايت رحيم رحمان در شهر بدخشان نزول فرمود ، تيزكجى جلاير و بعضى مردم كه گريخته بودند و آنجا رسيده ، در معرض خطاب و عتاب افتادند . امرا خواستند كه يرغوى ايشان موقوف مانده ، بعد از معاودت پرسيده شود . غيرت خسروانه تحمل\r\n\r\n\r\n","description":"","footnote":"\r\n( 1 ) . م : دل .\r\n( 2 ) . الف : عليه .\r\n","page_name":" 378 ","page_number":442},
  {"content":"\r\n\r\nنفرمود و به احضار ايشان فرمان داد . بعد از پرسش گناه ، همه را پس‌وپيش چوب ياساق زدند .\r\n[ مصراع 
  ]\r\n وان گنه را اين عقوبت همچنان بسيار نيست \r\nدر اثناى توقف حضرت صاحب‌قرانى در بدخشان امير حسين پيش او كس فرستاد كه : « شيخ محمد سلدوز و كيخسرو آمده و اتباع و اشياع خود را جمع آورده‌اند و رايت مخالفت برافراشته ؛ و فرونشاندن آتش اين فتنه\r\n[ بيت 
  ]\r\n كار شمشير آبدار تو است * شيوهء بخت كامگار تو است \r\nاميدوار كه در اين كار توقف روا ندارى و به تعجيل بيايى » . و خود با خان به سالىسراى بازگشت .\r\n\r\nگفتار در مراجعت صاحب‌قران از بدخشان « 1 »\r\nچون خبر جسارت و مخالفت شيخ محمد بيان سلدوز و كيخسرو به حضرت صاحب‌قران رسيد به عزم مراجعت از بدخشان سوار شد و به سعادت و اقبال روان گشت و چون همه مىدانستند كه مركز مدار دولت و ظفر ، رايت فتح آيت حضرت صاحب‌قرانى است\r\n[ مصراع 
  ]\r\n به هر جانب كه باشد نصرت آنجاست \r\nشيخ محمد بيان « 2 » و كيخسرو نيز دست اميد به دامن دولتش دراز كرده مكتوبى به آن حضرت نوشته بودند ، و انديشهء خود را عرضه داشته ، درخواست مدد و معاونت كرده ، و آن مكتوب در راه به دست امير حسين افتاده بود ، و حضرت صاحب‌قران را از آن معنى آگاهى دادند . و چون به ارهنگ رسيد و در كنار آب با امير حسين ملاقات فرمود ، امير حسين اظهار بشاشت و شادمانى كرد و از وظايف\r\n\r\n\r\n","description":"","footnote":"\r\n( 1 ) . الف : - عنوان .\r\n( 2 ) . ع : + سلدوز .\r\n","page_name":" 379 ","page_number":443},
  {"content":"\r\n\r\nتعظيم و تكريم هيچ دقيقه‌اى فرونگذاشت ، اما حضرت صاحب‌قرانى را در خاطر آنچنان بود كه چون بناى مصادقت و مصافات به عهد و پيمان موكّد شده ، امير حسين آن مكتوب در ميان آرد و ما فى الضمير خود را پنهان ندارد ، كه از نشانهء صفاى خاطر بازنمودن راز است .\r\n[ شعر 
  ]\r\n الخلّ كالماء يبدو لى ما فى ضمائره * مع الصّفاء و يخفيها مع الكدر \r\n[ بيت 
  ]\r\n دوست چون آب است اگر صافى بود اسرار خويش * مىنمايد روشن و چون تيره شد پنهان كند \r\nامير حسين اصلا اظهار آن نكرد و هيچ از آن به زبان نياورد و حضرت صاحب‌قران را از اين معنى خرازه‌اى در خاطر مبارك پديد آمد و چون به منزل فرخنده بازگشت ، سه كس درآمدند و به اتفاق عرضه داشتند كه امير حسين غدرى به خاطر آورده قصد گرفتن شما دارد ؛ هرچند اين سخن موجب زيادتى خرازه شده ، اما از آنجا كه كمال تمكّن و قوت نفس آن مؤيد صاحب دولت بود ، هيچ‌گونه تغيير به خود راه نداد و آن حكايت را وقعى ننهاد ؛ و از عقب آن شخصى بيامد و مكتوبى رسانيد - كه عادل سلطان كه در آن‌وقت خان او بود ، به حضرت صاحب‌قران نوشته بود - مضمونش آنكه امير حسين با امير موسى گفته است كه فرصت نگاه داشته ، هنگام مجال تو را بگيرد ، و باوجود امارات و علامات سست عهدى و غدرانديشى امير حسين كه از چندين وجه به ظهور رسيد ، همچنان حضرت صاحب‌قرانى از قوت تأييد آسمانى اضطراب به حال خود راه نداد و آن مكتوب را پنهان داشته ، خاطر مبارك را تسلّى فرمود كه اگر امير حسين را غدرى در خاطر بودى ، هم در مجلس اول به نفس خود اقدام نمودى ، امثال امير موسى را كجا قدرت آن باشد كه مرا تواند گرفت .\r\n[ بيت 
  ]\r\n روبه چگونه شير عرين را كند شكار * زنهار از اين حديث ، دل خود دژم مدار \r\n\r\n","description":"","footnote":"","page_name":" 380 ","page_number":444},
  {"content":"\r\n\r\nو بعد از اين انديشه به عزم ملاقات امير حسين سوار شد تا حقيقت آن سخن را به مشافهه از او بازداند و بىحجاب از كيفيت آن استفسار نموده ، دغدغه مرتفع گرداند . و چون به امير حسين رسيد ، او هم سوار بود و به كنار آب جيحون ايستاده . و مقارن وصول آن حضرت از آن‌طرف آب ، كشتى رسيد و شخصى به تعجيل بيرون آمده ، آهسته به امير حسين گفت كه : « ياغى نزديك رسيده ، لشكر آماده مىبايد داشت » . امير حسين چون آن سخن بشنيد غير از روان كردن حضرت صاحب‌قران چاره‌اى نديد . صورت واقعه به آن حضرت در ميان نهاد و گفت : « تدبير اين قضيه « 1 » همان است كه بىتوقف با سپاه خود از آب بگذرى و لشكر منغلاى را مرتب داشته ، به دفع دشمنان قيام نمايى كه زنده حشم و ديگر سرداران كه از پيش رفته‌اند از عهدهء آن كار چنانچه بايد تفصّى نمىتوانند نمود » .\r\n[ بيت 
  ]\r\n نه هركسى كه كله كج نهاد و تند نشست * كلاه‌دارى و آيين سرورى داند \r\n121 حضرت صاحب‌قران با لشكر خود از آب بگذشت و آنچه دلخواه او بود به حصول پيوست و چون به زنده حشم و سپاه منغلاى رسيد ، لشكر آراسته و صف‌ها مرتب داشته ، روى همّت به دفع و قهر دشمنان نهاد . ايشان چون از توجه آن حضرت واقف شدند روان روى گردانيده ، پشت به هزيمت دادند .\r\n[ بيت 
  ]\r\n گور چندان زند ترانه دلير * كه نبالد به قهر پنجهء شير \r\nكيخسرو گريخته به راه قيرتكين به‌طرف آلاى رفت و زنده حشم در عقب او تكامشى نموده ، روان شد و شيخ محمد بيان سلدوز ، به راه دزى « 2 » به جانب خجند گريخت و حضرت صاحب‌قران تكامشى فرموده ، او را تا خجند براند و او از سيحون گذشته به‌طرف تاشكنت و اترار شتافت و رايت فتح آيت آن حضرت از آنجا به سعادت معاودت نموده ، مظفر و منصور در كش نزول فرمود و به عون تأييد الهى در مستقر دولت روزافزون قرار گرفت .\r\n\r\n\r\n","description":"","footnote":"\r\n( 1 ) . م : قصّه .\r\n( 2 ) . ع : راه روى ؛ الف ، م : درزى .\r\n","page_name":" 381 ","page_number":445},
  {"content":"\r\n\r\n[ بيت 
  ]\r\n اميد تازه و دولت قوى و بخت جوان * مراد حاصل و دشمن ز بيم در غم جان \r\nو امير حسين چون از آثار دولت و يمن مساعدت حضرت صاحب‌قرانى از شرّ استيلاى دشمنان امان يافت ، از ارهنگ به بلخ آمد و حصار هندوان را مركز رايت دولت خويش ساخته ساكن شد .\r\n\r\n","description":"","footnote":"","page_name":" 382 ","page_number":446},
  {"content":"\r\n\r\n\r\n( 770 ه . ق ) « 1 » گفتار در سبب مخالفت حضرت صاحب‌قرانى با امير حسين نوبت ثانى « 2 »\r\nطوطى « 3 » وحىپرداز همراز  فَأَوْحى إِلى عَبْدِهِ ما أَوْحى  « 4 » - عليه افضل الصلوات و اكمل التحيات - از مصر  إِنْ هُوَ إِلَّا وَحْيٌ يُوحى  « 5 » شكر اين گفتار هدايت آثار در كام جان امّت بلند رتبت نهاده ، كه « اذا اراد اللّه شئيا هيّأ اسبابه » 123 يعنى چون ارادت بارى - تعالى و تقدّس - به بودن چيزى و پيدا شدن حالى تعلق گيرد اسباب وقوع آن آماده و مهيا گرداند و مقدمات حصولش مرتب و پرداخته سازد .\r\n[ نظم 
  ]\r\n هرآن كار كان را درآيد زمان * مهيا شود جمله اسباب آن\r\nبه راه ار بود نوعى از بستگى * گشايش « 6 » پذيرد به شايستگى \r\nو چون در دار السلطنه و  جَعَلْناكُمْ خَلائِفَ فِي الْأَرْضِ  « 7 » منشى « جفّ القلم بما هو كائن » 122 به پروانچهء  نُصِيبُ بِرَحْمَتِنا مَنْ نَشاءُ  « 8 » منشور خلافت روى زمين به اسم همايون رسم حضرت صاحب‌قران سعادت‌قرين نوشته بود و به نشان  ما يَفْتَحِ اللَّهُ \r\n\r\n\r\n","description":"","footnote":"\r\n( 1 ) . مطابق با مطلع سعدين ؛ البته در اين كتاب در سر صفحه به اشتباه 771 آمده است .\r\n( 2 ) . الف : - عنوان .\r\n( 3 ) . م : + نطق .\r\n( 4 ) . نجم / 10 .\r\n( 5 ) . نجم / 4 .\r\n( 6 ) . ع : كشاكش .\r\n( 7 ) . يونس / 14 .\r\n( 8 ) . يوسف / 56 .\r\n","page_name":" 383 ","page_number":447},
  {"content":"\r\n\r\n لِلنَّاسِ مِنْ رَحْمَةٍ فَلا مُمْسِكَ لَها  « 1 » رسيده و به قانون قويم « 2 »  ذُرِّيَّةً بَعْضُها مِنْ بَعْضٍ وَ اللَّهُ سَمِيعٌ عَلِيمٌ  « 3 » مقرر شده كه از ميامن سلطنت و جهانبانى خانوادهء بزرگوارش جهان و جهانيان در سايهء عدل و احسان و ضمان امن‌وامان تا دامن آخر الزمان آسوده و شادمان روزگار گذرانند ، اسباب پادشاهى و استقلال آن حضرت از مكمن غيب به نوعى روى مىنمود كه ديدهء بصيرت عقل در آن حيران و انديشه عقلاى عالم در فهم حكمت آن سرگردان مىماند .\r\n[ نظم 
  ]\r\n به نوعى شدى كار او ساخته * مرادش ز هرگونه پرداخته\r\nكز انديشه‌اش عقل حيران شدى * چه هرچيز كاو خواستى آن شدى \r\nو چون برحسب فرمودهء ، « السّلطان ظلّ اللّه فى الأرض » 124 منزلت عظيم الشأن سلطنت ، سايهء مرتبهء الهى است و « لا إله الّا اللّه وحده لا شريك له » اقتضاى سرّ اين معنى چنان است كه شغل خطير سلطنت اصلا شركت برنتابد « 4 » و منصب جليل جهاندارى به انبازى تمشّى نيابد .\r\n[ نظم 
  ]\r\n بزم دو جمشيد مقامى كه ديد * جاى دو شمشير نيامى كه ديد\r\nتنگ بود مملكتى بر دو شاه * كس نشنيده فلكى با دو ماه \r\nبنابراين سنة اللّه جارى شده كه چون فيّاض موهبت  إِنَّا مَكَّنَّا لَهُ فِي الْأَرْضِ  « 5 » ارادت فرمايد كه رايت دولت صاحب شوكتى به اوج شاهى برافرازد و ميدان ربع مسكون جولانگاه يكران فرمان او سازد ، نخست هر سر كه در او مجال سوداى سرورى باشد به تيغ فنا بردارند و هركس را كه انديشهء سركشى و برترى به خاطر راه يابد زنده نگذارند .\r\n[ نظم 
  ]\r\n سر نكشد شاخ نو از سر و بن * تا نزنى گردن شاخ كهن\r\nتا نشود رهگذر چشمه پاك * آب نزايد ز دل چشمه خاك \r\n\r\n\r\n","description":"","footnote":"\r\n( 1 ) . فاطر / 2 .\r\n( 2 ) . م : - قويم .\r\n( 3 ) . آل عمران / 34 .\r\n( 4 ) . الف : - و لا إله الّا الله وحده . . . شركت برنتابد .\r\n( 5 ) . كهف / 84 .\r\n","page_name":" 384 ","page_number":448},
  {"content":"\r\n\r\nو در هنگام طلوع تباشير صبح سلطنت و مبدأ ظهور ابّهت و جلالت حضرت صاحب‌قرانى قوىتر كسى در آن اطراف و اكناف كه داعيهء حكومت و سرورى « 1 » داشت امير حسين بود ، لاجرم اسباب زوال او هم از اخلاق و افعال او به اندك مدتى ، دست فراهم داد ، اولا حرص مال و امساكى بغايت كمال بر مزاج او غالب بود و تندخويى و درشت‌گويى با غرور و پندار و نخوت و استكبار جمع كرد .\r\n[ بيت 
  ]\r\n ره مردمى نزد او خوار شد * دلش بندهء گنج و دينار شد \r\nو به اين واسطه خاطر مردم به كلى از او متنفر گشت و روى دل‌ها از راه مودت و موالات او برگشت .\r\n[ بيت 
  ]\r\n كمر بستهء آز و جوياى كين * به گيتى ز كس نشنود آفرين \r\nو تاركن شوكتش به موافقت حضرت صاحب‌قرانى قوى بود مردم را سازگارى با او ضرورى بود ؛ چه هركه اظهار مخالفت او كرده ، پاى جلادت پيش نهاد ، سر از دست انتقام آن حضرت جز از راه گريز بيرون نتوانست برد و در هر كار كه او را پيش آمد و هر حال كه رو نمود آن حضرت با او طريق موافقت و معاونت حسب الامكان به پاىمردى و مردانگى مىسپرد ، تا غايتى كه چون عادل سلطان خان از امير حسين متوهم شده مىگريخت و او را گذار بر حوالى كش بود . حضرت صاحب‌قران از عقب او شتافته و جنگ كرده او را بگرفت و پيش امير حسين فرستاد و ميان ايشان نسبت صداقت و دوستى به علاقهء قرابت و خويشى مؤكّد شده بود ، اما باطن امير حسين از غايلهء مكر و غدرانديشى خالى نبود باوجود آنكه از مخالفتى كه پيش از اين ميان او و حضرت صاحب‌قرانى واقع شده بود ، بسى پشيمانى كشيد و به چندين وسيله باز « 2 » به مصالحت رسانيد و عهد و پيمان به غلاظ ايمان مؤكّد گردانيده در اين هنگام دگرباره از تلوّن مزاج خويش و افساد پولادبوغا\r\n\r\n\r\n","description":"","footnote":"\r\n( 1 ) . م : سردارى .\r\n( 2 ) . الف ، ع : - باز .\r\n","page_name":" 385 ","page_number":449},
  {"content":"\r\n\r\nكه خويش او بود و امير خليل عهد و سوگند را يك‌سو نهاده مكر و حيله آغاز كرد و كس فرستاد كه از ايل و الوس آن حضرت هركه را اسمى باشد از كش و آن نواحى كوچانيده ، به بلخ نقل كنند و به علت آنكه امير مؤيد ارلات در سر شراب ، پسر چاورچى را زده ، هلاك گردانيد و بگريخت ، كسى را فرستاد تا حرم او شيرين بيگ آغا را - كه خواهر صاحب‌قرانى بود - به بلخ برد و اميرزاده جهانگير را كه حضرت صاحب‌قرانى پيش او گذاشته بود ، بفرستاد و به آن حضرت پيغام داد كه :\r\n« امير موسى را با كوچ پيش ما فرست » .\r\nحضرت صاحب‌قرانى را خود از حكايات قصد او كه هم به مشافهه و هم به كتابت « 1 » رسانيده بودند و نهان داشتن مكتوب كيخسرو و شيخ محمد بيان سلدوز كه مصدّق آن سخن بود ، خرازه‌اى به خاطر مبارك راه يافته بود و چون اين حركات با امارات و علامات سابق جمع گشت ، رأى عالى را روشن و محقق شد كه امير حسين خاطر گردانيده است و انديشهء قصد و غدر دارد و بيش از اين مساهله « 2 » و مدارا كردن مصلحت ندانست .\r\n[ نظم 
  ]\r\n نبايد غنودن چنان بىخبر * كه ناگاه سيلى درآيد به سر\r\nبه جايى نخسپد عقاب دلير * كه آبى توان هشت او را به زير \r\nسنّت سنيّهء مشاورت را رعايت نموده با امير موسى و خواص محرمان و دولتخواهان خويش در ميان نهاد كه : « امير حسين باز آغاز مكر و حيله كرده ، فكرهاى عجب مىانديشد و از او غافل بودن مقتضاى حزم نيست » . حاضران چون اين سخن بشنيدند ، و امير موسى و امرا و اركان دولت آن حضرت مثل امير داود و امير ساربوغا و امير جاكو و امير مؤيّد و حسين بهادر و امير سيف الدين و عباس بهادر و امير آق بوغا و ايلچى بهادر و شيخ على بهادر و دولتشاه بخشى ايغور ، همه به اتفاق زبان برگشادند كه : « بر عهد امير حسين اصلا اعتماد نيست و او در بند قصد و غدر است و مبادا كه چون فرصت فوت شود ، تدارك آن نتوان كرد و ندامت\r\n\r\n\r\n","description":"","footnote":"\r\n( 1 ) . م : كنايت .\r\n( 2 ) . م : مشاهده .\r\n","page_name":" 386 ","page_number":450},
  {"content":"\r\n\r\nفايده ندهد ، البته در مخالفت با او يكدل و يكجهت مىبايد شد و به همگى همت متوجه تدبير كار او بود » .\r\n[ نظم 
  ]\r\n به پاسخ گشادند يكسر زبان * دعا و ثنا كرده زيب بيان\r\nكه چون غدر جوشد دل كينه‌خواه * چه و خار خشكش برآيد به راه\r\nتو نيز آتش كينه را برفروز * كه فرخ بود آتش كينه‌سوز\r\nبدانديش تو هست بيدادگر * بپيچد رعيت ز بيداد سر\r\nقلم دركش آيين بيداد را * كفايت كن از خلق فرياد را \r\nو امير جاكو و دولتشاه بخشى در آن معنى مبالغه از حد درگذرانيدند .\r\nحضرت صاحب‌قرانى سخن ايشان مسموع داشت و امير موسى با آن حضرت عهد هوادارى و يكجهتى تازه كرد . مجموع دل بر مخالفت امير حسين نهادند و به حكم اقتضاى وقت ، على برادر خضر يسورى را به ياساق رسانيدند - « و الخيرة فيما يقضى اللّه » 125 .\r\n\r\n","description":"","footnote":"","page_name":" 387 ","page_number":451},
  {"content":"\r\n . \r\n","description":"","footnote":"","page_name":" 388 ","page_number":452},
  {"content":"\r\n\r\n\r\n( 771 ه . ق ) « 1 » گفتار در لشكر كشيدن حضرت صاحب‌قرانى و ظفر يافتن بر امير حسين به عون عنايت « 2 » ربّانى « 3 »\r\nچون از هرگونه دلايل و علامات محقق شد كه امير حسين نقض عهد انديشيده ، باز قصد غدر دارد « 4 » و طبل « 5 » شعبده در زير گليم نفاق مىزند تا فرصت يافته مراد خود به حيله به دست آرد ، حضرت صاحب‌قرانى را به حكم وجوب دفع صايل - كه به شرع ثابت شده - ضرورت گشت ، كه در تدبير كار او سعى فرمايد و پيش از آنكه اختيار نماند ، به آنچه تواند قيام نمايد . و چون همت بلند جنابش رخصت نمىداد كه بنياد كار بر حيله و نفاق - كه منشأ آن عجز و اضطرار است - نهد ، پشت توكل به عون عنايت ربّانى قوى داشته ، روى همّت به دفع امير حسين نهاد و مردانه اظهار مخالفت كرده ، به جمع سپاه فرمان داد . شيخ محمد بيان سلدوز « 6 » كه گريخته از آب جيحون گذشته بود و به اترار رفته ، هندو قرقرهء قبچاق را به طلب او فرستاد . و چون سپاه نصرت‌پناه برحسب فرمان قضا جريان به درگاه سپهر اشتباه آمدند ، قول و منغلاى را ترتيب كرده ، امير موسى را در قول بداشت و به نفس مبارك در خجسته‌تر زمانى و فرخنده‌تر طالعى از كش نهضت فرمود و با گروهى از بهادران از پيش روان شد .\r\n\r\n\r\n","description":"","footnote":"\r\n( 1 ) . مطابق با كتاب مطلع سعدين .\r\n( 2 ) . م : - عنايت .\r\n( 3 ) . الف : - عنوان .\r\n( 4 ) . م : كرد .\r\n( 5 ) . ع : باز طبل .\r\n( 6 ) . م : - بيان سلدوز .\r\n","page_name":" 389 ","page_number":453},
  {"content":"\r\n\r\n[ نظم 
  ]\r\n ظفرقرين و فلك بنده و ملك داعى * اميد تازه و دولت قوى و بخت جوان\r\nفتوح سوى يمين و سعود سوى يسار * سپهر پيش ركاب و زمانه زير عنان \r\nو چون به خزار رسيدند ، امير موسى - چنانچه عادت او بود - توهمى بىجايگاه به خود راه داده ، پيمان بشكست و گريخته به جانب سمرقند بازگشت . حضرت صاحب‌قرانى سايهء التفات به كار او نينداخت و سيورغتمش اغلان را با امير مؤيّد و حسين برلاس و جمعى از دلاوران به رسم منغلاى از پيش روان ساخت و قول را به فرّ شكوه همايون آراسته روان گشت . و چون منغلاى از قهلغه به ترمد رسيد ، منغلاى لشكر امير حسين كه هندو شاه و خليل سركرده پيش آمده بودند ، سياهى ايشان را ديده ، رو به گريز نهادند و از آب آمويه گذشته ، متوجه بلخ شدند . و چون حضرت صاحب‌قرانى قرين تأييد آسمانى به موضع بيا - كه در سه فرسخى ترمد واقع است - نزول فرمود ، عالىجناب نقابت قباب مرتضى اعظم اكرم ، المستغنى بكمال جلالته عن الاوصاف و الالقاب ، سيد بركه 126 كه از عظماى شرفاى مكه معظمه بود و در آن عصر غرهء جبين سادات روى زمين و واسطهء عقد زمره‌گزين آل طه و يس ، ذات شريف او بود ،\r\n[ شعر 
  ]\r\n شمس ضحيها هلال ليلتها * درّ تقاصيرها زبرجدها \r\nبىقصد وعده و مواضعه در آن منزل همايون به محض اتفاق پيش‌آمد و طبل و علم كه اظهر علامات سلطنت و پادشاهى است ، مهيا و آماده هديهء حضرت صاحب‌قرانى ساخت و به تلقين ملهم توفيق ، زبان سعادت گشاده سرود بشارت از پردهء كرامت بنواخت .\r\n[ نظم 
  ]\r\n كه حفظ الهى نگهبان تو است * جهان از كران تا كران آن تو است\r\nبزن گوى دولت كه ميدان تراست * خداى جهان را چنين است خواست \r\n\r\n","description":"","footnote":"","page_name":" 390 ","page_number":454},
  {"content":"\r\n\r\nو زبان مباركش در آن حال گوياى ترجمان تقدير الهى و واسطهء تقرير عنايت نامتناهى بود كه مضمون بشارتش نه تغيير پذيرفت و نه در حيّز تأخير افتاد .\r\n[ نظم 
  ]\r\n چو صاحب‌قران خيمه زد در « بيا » * قضا گفت با دولت او بيا\r\nبيامد روان دولت و زد رقم * كه ز ان آستان برندارد قدم\r\nچو دولت ، رخ شاه فرخنده ديد * جوان شد كه دولت به دولت رسيد\r\nنه از دولت آن شاه شد ارجمند * كه شد پايهء دولت از وى بلند\r\nچو دولت از اين خاندان شد تمام * نه دولت بود گر رود زين مقام\r\nزهى دولت دولت نيك‌بخت * كه گشت از قضا وقف اين تاج و تخت \r\nحضرت صاحب‌قران از آن اتفاق غريب كه در فاتحهء دولت روزافزونش « 1 » رو نمود ، برطبق اشارت ، الفاتحة ام الكتاب ، به حصول غايات امانى و اقبال در هر باب واثق و مستظهر شد ، و دست تولّا و اعتصام در دامن اعلام دولت  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  « 2 » استوار كرده ، مقدم شريف آن شعبهء دوحهء نبوت را بغايت اجلال و تعظيم تلقى نمود . و از صدق نيت و صفاى طويت آن حضرت ميان ايشان انس و الفتى پديد آمد كه آن بزرگوار بركت آثار ، در تمام ايام حيات ، همچو دولتى كه مژدهء وصولش خود آورده بود ، مصاحبت و مجالست آن حضرت به اختيار ، اختيار فرمود و به هيچ حال از آن امر تخلف ننمود و بعد از وفات ، هردو در يك قبه آسوده و روى بىرياى حضرت صاحب‌قران همچنان به جانب اوست يعنى « 3 »\r\n[ بيت 
  ]\r\n فردا كه هركسى به شفيعى زنند دست * ماييم و دست و دامن اولاد مصطفى \r\nاللّهم صلّ على المصطفى و آله و اصحابه و احبابه و بارك و سلّم ، و حسن عقيده و كمال اخلاص كه حضرت صاحب‌قرانى را نسبت با مطلق اهل بيت بوده ، اشهر و\r\n\r\n\r\n","description":"","footnote":"\r\n( 1 ) . ع : افروزش .\r\n( 2 ) . احزاب / 33 .\r\n( 3 ) . الف : - يعنى .\r\n","page_name":" 391 ","page_number":455},
  {"content":"\r\n\r\nاظهر از آن است كه به شرح محتاج باشد و شرح آن خود كجا توان داد و آثار آن خصلت گرامى كه مزد « 1 » رهانيدن خلايق از ظلمات ضلالت و رسانيدن به نور هدايت كه رهيدن از شقاوت ابدى و رسيدن به سعادت سرمدى از آن توان يافت ، به نص  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  « 2 » منحصر است در آن ، الحالة هذه ، به حمد اللّه در خانوادهء بزرگوارش باقى است و اميد به رحمت بىنهايت پروردگار - جلّ و علا - چنان است كه چون آب دولت در اين جوى كه بحر احسان است از آن چشمه‌سار جارى شده ، بقاى جريانش تا انقراض عالم بادوام دولت دين آمن ، از نسخ و انصرام متّصل و مستدام باشد - ان شاء اللّه تعالى به حق محمد و آله عليه و عليهم السلام .\r\n[ بيت 
  ]\r\n چو از دولتى دين بود استوار * سزد گر بماند چو دين برقرار \r\nالقصه ، حضرت صاحب‌قران از بيا نهضت فرموده به‌طرف چغانا ، بالاى آب چغان رود روان شد ، و چون در چغانا به سعادت نزول كرد ، امير جاكو را به جمع لشكر اطراف فرمان داد . او به امتثال امر مبادرت نموده ، متوجه شد و سپاه آن نواحى را از سلدوز و غيرهم جمع آورده ، روانهء اردوى همايون ساخت و خود عازم جانب ختلان گشت ، تا قضيهء لشكر آنجا نيز سرانجام كند . و چون رايت نصرت‌شعار به گدار « 3 » اوباج رسيد ، شيخ محمد بيان با هندوى قرقره رو به صوب فرمان نهاده ، آنجا به موكب همايون پيوستند و به سعادت دست‌بوس مبارك سرافراز گشتند ، و چون از آب جيحون عبور فرموده ، موضع خلم مخيّم نزول فرخنده گشت ، هزارهء آنجا به معسكر همايون پيوستند و امير اولجايتو كه امير حسين او را در قندز گذاشته بود و شاه شيخ محمد والى بدخشان كه حضرت صاحب‌قران كسى را به طلب او فرستاده بود ، با لشكر برسيد و به عزّ « 4 » نوازش آن حضرت استسعاد يافتند ؛ و چون همه را خاطر از امير حسين رميده بود و از او ايمن نبودند ، از توجه حضرت صاحب‌قرانى\r\n\r\n\r\n","description":"","footnote":"\r\n( 1 ) . ع : + آن .\r\n( 2 ) . شورى / 23 .\r\n( 3 ) . الف : گذار .\r\n( 4 ) . م : عزم .\r\n","page_name":" 392 ","page_number":456},
  {"content":"\r\n\r\nبه دفع او بغايت خرم و شادمان بودند و بشاشت‌ها اظهار كرده ستايش‌ها نمودند كه\r\n[ نظم 
  ]\r\n ز خصمت همه مملكت گشته سير * به خصم افگنى پاى در نه دلير\r\nتو سرو نوى ، خصم ، بيد كهن * كجا سر كشد بيد با سر و بن\r\nبه ديباى اين دولت تازه عهد * عروس جهان را بياراى مهد \r\nو امير كيخسرو كه ولايت خود ، ختلان را گذاشته بود و از بيم امير حسين به‌طرف آلاى گريخته ، چون از عزم صاحب‌قران آگاه گشت فرحان و شادمان به معسكر ظفرپناه پيوست و امير جاكو نيز با لشكر ختلان برسيد .\r\n[ نظم 
  ]\r\n به فرمان ز هر كشورى مهترى * به درگه رسيدند با لشكرى\r\nدر آن دشت جاى نشستن نماند * همان موضع اسپ بستن نماند \r\nو تمام امرا و نويينان الوس جغتاى ، كمر مطاوعت و انقياد حضرت صاحب‌قران بر ميان جان بسته ، به تقديم مراسم هوادارى و خدمتكارى اتفاق نمودند .\r\n[ بيت 
  ]\r\n كمر بسته گردنكشان مردوار * به درگاه آن خسرو كامگار \r\nحضرت صاحب‌قران جمعى بهادران كاردان را به رسم منغلاى از پيش روان ساخت ؛ و از جانب امير حسين نيز جماعتى پيش آمده بودند . شيخ على بهادر كه\r\n[ بيت 
  ]\r\n به نوك سنان پيل برداشتى * سپاهى به يك حمله برگاشتى \r\nچون ايشان را بديد ، تيغ كين بركشيد و چون شير عرين حمله كرد .\r\n[ نظم 
  ]\r\n بپيوست رزمى گران كز سپهر * گريزنده شد ماه و بگريخت مهر\r\nبرآمد ده و دار و گير و گريز * ز هرسو سرافشان شد و ترك‌ريز \r\nو ختاى بهادر كه\r\n\r\n","description":"","footnote":"","page_name":" 393 ","page_number":457},
  {"content":"\r\n\r\n[ بيت 
  ]\r\n در آهنگ چون شير غرّنده بود * گه « 1 » جنگ شمشير برّنده بود \r\nاز ديگر طرف حمله آورد و سپاه مخالف را از جاى برداشته براندند ، و شيخ على بهادر ، چوپان سربدال « 2 » را دستگير كرده ، بياورد ؛ و رايت نصرت‌شعار از آنجا نهضت نموده ، آن لشكر انبوه ، گروه‌گروه از دامن كوه شاديان شادمان و ثناخوان\r\n[ بيت 
  ]\r\n همه دل پر از مهر صاحب‌قران * كمر بر ميان و ثنا بر زبان \r\nروان شدند و به لب آب درهء گز ، نزديك قلعهء اربز فرود آمدند . و حضرت صاحب‌قران سيورغتمش اغلان را به اسم خانى موسوم گردانيد و لشكر مرتب ساخته ، به سعادت و فيروزى متوجه شهر بلخ شد ، و زنده حشم پسر محمد خواجه منغلاى با لشكر اپردى از شبرغان رسيده ، به معسكر ظفرپناه پيوست و عساكر گردون مآثر از اطراف و جوانب شهر درآمدند و قلعهء بلخ را - كه به هندوان مشهور است - در ميان گرفته گورگه زدند و سورن انداختند .\r\n[ نظم 
  ]\r\n چو شاه جهانگير گردون نهيب * درآورد لشكر ز بالا به شيب\r\nسپاهى چو مور و ملخ بىشمار * رسيدند ناگه به شهر و حصار\r\nغريوى برآمد ز توران گروه * كه لرزان شد از هول‌شان دشت و كوه \r\nو از قلعه نيز سوار و پيادهء بسيار به عزم رزم و پيكار بيرون آمدند و از هردو جانب حمله كرده جنگ درپيوست .\r\n[ نظم 
  ]\r\n سواران روان درهم آميختند * پياده به كين درهم آويختند\r\nزمين گشت خورد و جهان شد سياه * بلرزيد مهر و بترسيد ماه\r\nنگارنده از خون سنان‌ها زمين * گشاينده مرگ از كمان‌ها كمين\r\nبراين‌گونه تا شب نيامد فراز * نچيده كسى دامن از جنگ باز \r\n\r\n\r\n","description":"","footnote":"\r\n( 1 ) . ع : كه در .\r\n( 2 ) . الف ، ع : سربدار .\r\n","page_name":" 394 ","page_number":458},
  {"content":"\r\n\r\nو در آن روز اميرزاده عمر شيخ با آن‌كه در سنّ شانزده سالگى بود ، مركب جلادت در معركه رانده ، آثار شجاعت و نجابت به ظهور رسانيد و از گشاد قضا تيرى بر پشت پايش آمد كه از زير قدم سر به در كرده ، چابك‌دستان صنعت جراحى ، سيخى گرم « 1 » كرده آن جراحت را چنان داغ كردند كه سيخ از ديگر طرف بيرون آمد و آن شاهزادهء دلاور باوجود صغر سن هيچ اضطراب به خود راه نداد .\r\n[ مصراع 
  ]\r\n و زان پرهنر بىهنر چون بود \r\nروز ديگر كه خسرو سپاه سياره به عزم تسخير قلعهء فيروزه بارهء گردون ، رايت منصور « 2 » صبح از جانب مشرق برافراخت و حشرى كه بر بالاى آن حصار خودنمايى مىكردند همه را به يكبارگى از عرصهء ظهور گم ساخت .\r\n[ بيت 
  ]\r\n گرفته خسرو فيروزه اورنگ * حصار هندوان ظلمت آهنگ \r\nاز جانبين دگرباره به عزم جنگ كمر كينه تنگ ببستند ؛\r\n[ بيت 
  ]\r\n لشكر نصرت‌قرين از در صاحب‌قران * عون الهى معين ، فتح مبين همعنان \r\nبرنشستند ، و غريو كوس نبرد و غبار جولان اسبان ميدان‌نورد ، گوش و ديدهء كيوان و بهرام خيره و تيره گردانيد .\r\n[ نظم 
  ]\r\n بغرّيد بر كوس چرم هژبر * دم ناى رويين برآمد به ابر\r\nپر از اژدها گشت گردون ز گرد * پر از شير غرنده هامون ز مرد \r\nاز قلعه جمعى خاصّگيان امير حسين جلادتى نموده بيرون آمدند و از باد حملهء دلاوران ، نيران محاربه و قتال اشتعال يافت .\r\n[ نظم 
  ]\r\n يكى را تن افتاده بىپا و دست * يكى را سر و مغز از گرز پست\r\nعقيقى شد از خون به فرسنگ سنگ * فروريخت از چنگ خرچنگ جنگ \r\n\r\n\r\n","description":"","footnote":"\r\n( 1 ) . ع : سرخ ؛ الف : - گرم .\r\n( 2 ) . ع : - منصور .\r\n","page_name":" 395 ","page_number":459},
  {"content":"\r\n\r\nامير حسين از مشاهدهء آن كارزار كار خود را زار ديد و تدبير واقعه بيرون از حيّز قوت و اقتدار .\r\n[ بيت 
  ]\r\n ز دهشت در قلعه بر خود ببست * فروشسته از دولت و ملك دست \r\nحضرت صاحب‌قرانى پيش او كس فرستاد كه : « اگر بر جان خود بخشايشى مىكنى ، طريق آن است كه قدم بر جادهء انقياد نهاده بيرون آيى » . امير حسين را كار به حدّ اضطرار رسيده بود ، اذعان نمود . پسر بزرگ را با خانى كه برگزيده بود بيرون فرستاد كه : « سلوك جادهء متابعت را كمر مطاوعت بسته‌ام ؛ التماس آن است كه از سر خون من درگذرى » . و متعاقب آن ديگرى بفرستاد . حضرت صاحب‌قران را به زبان عجز و مسكنت پيغام داد كه : « چون دولت از من برگشته است و قرين روزگار تو گشته ،\r\n[ بيت 
  ]\r\n نصيب تو ملك است و فرمانروايى * مرا بهره از بخت بد بىنوايى \r\nبه كلى دل از ملك و مال و حشمت و اقبال برداشته‌ام و خاطر بر تحمل رنج و عنا و مشقّت و بلا گماشته ، درخواست همين است كه مرا راه دهى تا بيرون روم و به جانب كعبهء معظّمه توجه نمايم » . حضرت صاحب‌قران ملتمس او را مبذول داشته ، بفرمود كه : « هيچ آفريده متعرض او نشود ، تا بيرون آيد و هرجا كه خواهد برود » . امير حسين ديگرباره پيغام فرستاد كه : « فردا بيرون مىروم و دلخواه آن است كه عهد كنيد كه كسى قصد جان من نكند » . حضرت صاحب‌قران برحسب دلخواه او عهد كرد و قضيه بر آن قرار يافت كه روز ديگر بيرون آيد و « 1 » به سلامت برود ؛ و چون امير حسين را نقض عهد در نهاد بود و مقرر است كه\r\n[ مصراع 
  ]\r\n هركس همه را چو خويشتن مىداند \r\n127 بر آن سخن اعتماد ننمود و هم در آن شب « 2 » با دو نوكر از قلعه بيرون آمد .\r\n\r\n\r\n","description":"","footnote":"\r\n( 1 ) . م : - برود امير حسين . . . روز ديگر بيرون آيد و .\r\n( 2 ) . ع : شب پياده .\r\n","page_name":" 396 ","page_number":460},
  {"content":"\r\n\r\n[ بيت 
  ]\r\n نه عزمى درست و نه رايى صواب * دلى پرنهيب و سرى پرشتاب \r\nو از غايت وهم و حيرت ندانست كه كجا مىرود و به شهر كهنه افتاد و چون روشنايى صبح آغاز غمّازى نهاد ، از بيم جان به منارى - كه در ميان مسجد آدينه بود - برآمد و پنهان شد و فحواى نظم مولانا جلال الدين رومى - قدس سره - كه\r\n[ بيت 
  ]\r\n به سر مناره اشتر رود و فغان برآرد * كه نهان شدم من اينجا مكنيدم آشكارا \r\n128 وصف الحال آمد ؛ و چون متقاضى اجل كه حجّتش در محكمهء قضا ، به نشان  لا يَسْتَأْخِرُونَ ساعَةً وَ لا يَسْتَقْدِمُونَ  « 1 » مسجّل شده دررسيده بود ، كوشش مفيد نيامد و به‌حسب اتفاق شخصى را اسبى گم شده بود و به هر طرف در طلب آن مىشتافت و نمىيافت ؛ در خاطرش افتاد كه به بالاى منار برآيد و اطراف و جوانب را احتياط نمايد ، باشد كه گمشدهء خود را بازيابد . و چون به منار برآمد ، امير حسين را ديد و بشناخت . امير حسين كه در زمان رفاهيت و امن ، دينارى به خنجرگذارى و نانى به پهلوانى نمىداد ، از خوف سر ، يك مشت مرواريد به راه آن شخص نهاد و تقبل نمود كه اگر از آن ورطه خلاص يابد رعايت او حسب المقدور بجاى آورد و به زارى درخواست كرد و سوگند داد كه حال او با كسى نگويد و پنهان دارد .\r\nآن‌كس او را به عهد و پيمان ايمن گردانيد و روان از مناره فرود آمد و دوان پيش حضرت صاحب‌قران شتافت و صورت واقعه و حكايت مرواريد و زارى و درخواست امير حسين به‌تفصيل بازراند و عذر خود تمهيد كرد كه چون بنده را قوت پنهان داشتن اين معنى نبود ، به عزّ عرض رسانيدم . و چون امرا و سپاه از آن حال آگاه گشتند سوار و پياده رو به تعجيل « 2 » به مسجد نهادند . امير حسين چون از بالاى منار توجه مردم مشاهده كرد ، دست اميد از جان شيرين شسته ، به پاى دهشت از آنجا فرود آمد و هم در مسجد از سر خوف به سوراخى پنهان شد و از\r\n\r\n\r\n","description":"","footnote":"\r\n( 1 ) . اعراف / 34 ؛ ابراهيم / 61 .\r\n( 2 ) . ع : به تعجيل رو .\r\n","page_name":" 397 ","page_number":461},
  {"content":"\r\n\r\nبخت پشت بركرده گوشه‌اى از جامه‌اش بيرون بماند . طلبكارانش در جست‌وجو شرايط احتياط مرعى داشته ، پيدا كردند و دست بسته پيش حضرت صاحب‌قران « 1 » آوردند . دولت به رسم ثنا زبان برگشاد كه\r\n[ بيت 
  ]\r\n كسى كه گردن از امرت كشيد ، گردونش * به آستان تو اكنون كشان‌كشان آورد \r\nو اقبال بر سبيل دعا ندا درداده كه\r\n[ بيت 
  ]\r\n سرى كه از تو بپيچد بريده باد چو زلف * دلى كه از تو بگردد سياه باد چو خال \r\nحضرت صاحب‌قران نخواست كه به هيچ‌وجه از عهد تجاوز نمايد . با امرا گفت :\r\n« من از خون او گذشته‌ام و بساط انتقام او درنوشته » . و چون او را از مجلس همايون بيرون بردند ، امير كيخسرو ختلانى ، زبان تظلم برگشاد كه : « امير حسين برادر مرا كيقباد كشته است ، بفرماييد كه او را به من سپارند تا به مقتضاى شرع او را به قصاص رسانم » . حضرت صاحب‌قران كيخسرو را تسكين فرمود كه : « از اين دعوى بگذر كه خون برادر تو خود او را نخواهد گذاشت » .\r\n[ بيت 
  ]\r\n تو بد كنندهء خود را به روزگار سپار * كه روزگار ترا چاكرىست كينه گزار \r\nو در اثناى اين حالات تذكر حقوق مصادقت و مؤانست قديم و ياد وصلت و قرابت كه به واسطهء مهد عليا اولجاى تركان ميان حضرت صاحب‌قران و امير حسين واقع شده بود ، شعلهء حزن و اندوه در كانون اندرون آن حضرت به نوعى برافروخت كه برحسب\r\n[ مصراع 
  ]\r\n هرگه كه بسوزد جگرم ، ديده بگريد \r\nآب تحسّر از ديدهء مبارك آن حضرت چكيدن گرفت . پير كارديدهء چاشنى روزگار\r\n\r\n\r\n","description":"","footnote":"\r\n( 1 ) . م : قرانش .\r\n","page_name":" 398 ","page_number":462},
  {"content":"\r\n\r\nچشيده ، امير اولجايتو از مشاهدهء آن حال انديشه كرد كه چون حضرت صاحب‌قرانى در اين مقام است ، امير حسين از اين ورطه جان خواهد برد و مبادا كه چون فرصت از دست برود روزى دست ندامت بايد گزيد .\r\n[ بيت 
  ]\r\n سنگ در دست و مار بر سر سنگ * نه ز دانش بود فسوس و درنگ \r\nپنهان به امير كيخسرو و امير مؤيّد اشارت كرد و ايشان از مجلس بيرون آمدند و بىطلب رخصت از حضرت صاحب‌قرانى سوار شده ، بتاختند و كار امير حسين بساختند و تن او را از جان و جان خود را از انديشهء بغى و طغيان او بپرداختند و چون آن قصاص به حكم شرع متوجه او بود ، حمايت حضرت صاحب‌قرانى مفيد نيفتاد و زبان حال آن حضرت را در اين قضيه اين دو بيت نشيد آمد .\r\n[ نظم 
  ]\r\n نمىخواستم تا بر آن بىوفا * ز هول سپاه من آيد جفا\r\nولى هركه او دل دگرگون كند * سزد گر سپهرش جگرخون كند \r\nو امير حسين را در گنبد خواجهء عكاشه دفن كردند و لشكر منصور روى تسلّط و استيلا به قلعهء هندوان نهاده ، آن را به تحت تصرف درآوردند و دو پسر امير حسين ، خاند سعيد و نوروز سلطان به آتش كردار او سوخته ، آب حياتشان بر خاك هلاك ريختند و خاك وجودشان به باد فنا بررفت و دو پسر ديگرش جهان ملك و خليل سلطان گريخته به جانب هندوستان رفتند و هم در آنجا نيست شدند ؛ و خانى را كه امير حسين نصب كرده بود ، به تيغ هلاك خون ريختند .\r\n[ مصراع 
  ]\r\n آتش چو درگرفت تر و خشك را بسوخت \r\n129 و خواتين « 1 » و متعلقان امير حسين را « 2 » با تمامت خزاين و دفاين كه به دست حرص و امساك كرده بود و اندوخته ، پيش حضرت صاحب‌قران آوردند .\r\n\r\n\r\n","description":"","footnote":"\r\n( 1 ) . الف : خاتون .\r\n( 2 ) . ع : - را .\r\n","page_name":" 399 ","page_number":463},
  {"content":"\r\n\r\n[ نظم 
  ]\r\n آن‌كه با مهر خازنش رويد * هرچه ز اجناس بحر و كان باشد\r\nو ان كه با داغ طاعتش زايد * هركه ز ابناى انس و جان باشد \r\nحضرت صاحب‌قران از خواتين امير حسين ، سراى ملك خانم دختر قزان سلطان خان ، و الوس آغا دختر بيان سلدوز ، و اسلام آغا دختر خضر يسورى ، و طغى تركان خاتون را رقم اختصاص كشيد ؛ و سونج قتلغ آغا دختر ترمشيرين خان - كه حرم بزرگ امير حسين بود - به بهرام جلاير داد ، و دلشاد آغا را به زنده حشم و عادل ملك دختر كيقباد ختلانى را به امير جاكو و ديگر قمگان را هريك به كسى نامزد فرمود ، و دخترش را به ايلچىبوغا برادر تابان بهادر داد . و فرمان جهان مطاع نفاذ يافت كه اهالى شهر كه با امير حسين در قلعه بودند باز به شهر كهنه روند و در آنجا عمارت كرده ، توطّن سازند و قلعه را به جاروب غارت پاك رفته ، ويران كردند و خانه‌هاى امير حسين را چون نهال آمال و اقبالش از بيخ بكندند .\r\n[ نظم 
  ]\r\n نشان از در و برج‌وبارو نماند * مر آن درد را هيچ دارو نماند\r\nسراى سپنجى براين‌سان بود * يكى خوار و ديگر تن‌آسان بود\r\nيكى بر فراز و يكى بر نشيب * يكى با فزونى يكى در نهيب\r\nبيا تا ز دنياى دون بگذريم * به دانش جهانى به دست آوريم\r\nكه شادى آن جاودانى بود * نه چون اين غم‌آباد فانى بود \r\n« اللّهم وفّقنا لما تحب و ترضى و جنّبنا عمّا تكره و تسخط و الحمد للّه رب العالمين » .\r\n\r\nگفتار در جلوس حضرت صاحب‌قرانى بر تخت سلطنت و جهانبانى\r\nقال اللّه تبارك و تعالى  الَّذِينَ إِنْ مَكَّنَّاهُمْ فِي الْأَرْضِ أَقامُوا الصَّلاةَ وَ آتَوُا الزَّكاةَ وَ أَمَرُوا بِالْمَعْرُوفِ وَ نَهَوْا عَنِ الْمُنْكَرِ وَ لِلَّهِ عاقِبَةُ الْأُمُورِ  « 1 » مالك الملك بارگاه كبريا - جلّ و\r\n\r\n\r\n","description":"","footnote":"\r\n( 1 ) . حج / 41 .\r\n","page_name":" 400 ","page_number":464},
  {"content":"\r\n\r\nعلا - كه امضاء « 1 » حكم  تُؤْتِي الْمُلْكَ مَنْ تَشاءُ وَ تَنْزِعُ الْمُلْكَ مِمَّنْ تَشاءُ  « 2 » به پروانچه لطف و قهر او است ، ملك و دين را در مشيمهء حكمت توأمان و در مهد قدرت رضيع لبان گردانيده ؛ چمن ملك را طراوت سعادت جز از چشمه‌سار ميامن دين ، چشم نتوان داشت و چشمه‌سار دين را زلال احكام ، بىحسام سياست نيام واليان ملك جريان نيابد .\r\n[ نظم 
  ]\r\n سرسبزى نهال سعادت به باغ ملك * بىچشمه‌سار شرع مطهّر طمع مدار\r\nليكن زلال چشمهء دين كى شود روان * بىسايهء سياست شاهان كامگار \r\nبنابراين شايستهء سرير سلطنت و جهاندارى و سزاوار افسر فرماندهى و كامگارى ، صاحب‌دولتى تواند بود كه پيش نهاد همت عالى رتبتش تقويت دين مستبين بود و نصب العين ضمير منيرش ، تمشيت احكام شرع سيّد المرسلين عليه و عليهم صلوات رب العالمين ؛ سعادتمندى كه چون درخت بختش در گلشن سلطنت بالا كشد ، بهترين ميوه‌اش اقامت مراسم امر معروف و لوازم نهى منكر شناسد ، و چون نهال اقبالش از جويبار حكومت و فرمانروايى سرسبز و شاداب گردد ، تازه‌ترين نوباوه‌اش ايصال خير و نفع و استيصال شرّ و ضرّ شمارد . آيينهء دولتش چون صيقل توفيق بزدايد ، در او جز صورت نيك‌خواهى و نيكوكارى ننمايد ، و شمع جلالش چون از لمعهء عنايت ربانى بر شود ، پرتو انوارش به شارع شرع مستقيم راهبر آيد ؛ به باد حمله ، آتش پيكار ، از آن برافروزد كه بيخ ظلم و ستمكارى بسوزد ، و به تيغ آبدار از آن بر خاك معركه خون ريزد ، كه غبار فتنه از هر گوشه برنخيزد ؛ زبردستى از آن جويد كه زيردستان را حمايت نمايد و بيشى بر همه از براى آن طلبد كه دربارهء كم‌مايه‌اى عنايت فرمايد ؛ سرافرازى در آن داند كه از پاى افتاده‌اى را دستگيرى تواند كرد و پاى در طلب سرورى به آن قصد گشايد « 3 » كه تا چارهء كار سرگشته‌اى از دست قدرتش برآيد ؛ نهال كامگارى در جويبار اقتدار از براى\r\n\r\n\r\n","description":"","footnote":"\r\n( 1 ) . الف ، ع : احضار .\r\n( 2 ) . آل عمران / 26 .\r\n( 3 ) . ع : كشاند .\r\n","page_name":" 401 ","page_number":465},
  {"content":"\r\n\r\nآن نشاند كه تا در بهار معدلت شكوفه مكرمت شكفاند و گلبن پادشاهى را به آبيارى تيغ از آن سرسبز دارد كه تا به دست مرحمت خار بيداد از پاى مظلومان برآرد .\r\n[ نظم 
  ]\r\n بود كامش از شاهى و برترى * رعيت‌نوازى و دين‌پرورى\r\nبه احسان كند خاطر خلق شاد * جهان يكسر آباد دارد به داد \r\nلاجرم ، بعد از فتح بلخ ، مجموع امرا و نويينان الوس جغتاى كه آنجا جمع آمده بودند مثل امير شيخ محمد سلدوز و امير كيخسرو ختلانى و امير اولجايتو اپردى و امير داود دوغلات و امير ساربوغاى جلاير و امير جاكو برلاس [ و زنده حشم اپردى 
  ] و امير مؤيّد ارلات « 1 » و شاه شيخ محمد والى بدخشان و حسين بهادر و ديگر امرا و سرداران به اتفاق اعاظم سادات روزگار كه فرمودهء « إنّى تارك فيكم الثقلين كتاب اللّه و عترتى » 130 مشعر است به وجوب ملاحظهء جانب ايشان ، مثل سيد بركه و خان‌زادگان ترمد ، خان‌زاده ابو المعالى و برادرش خان‌زاده على اكبر همه يك دل و يك زبان گشته ، حضرت صاحب‌قرانى را كه در تقويت دين و تمشيت مسلمانى از سلاطين عصر ممتاز بود ، شايستهء پادشاهى و جهانبانى دانسته ، سر انقياد بر خط فرمان نهادند و به اتفاق با آن حضرت بيعت تازه كرده ميان و زبان به چاكرى و ثناگسترى ببستند و بگشادند .\r\n[ نظم 
  ]\r\n كه اى فرّ فرخنده‌ات زيب‌گاه * ترا زيبد آيين تخت و كلاه\r\nدل ما يكايك به فرمان تست * همه جان ما زير پيمان تست\r\nسزاوار شاهى كيهان تويى * گزين دليران و شيران تويى\r\nتو شستى به شمشير هندى زمين * به آرام بنشين و رامش گزين \r\nو در زمانى كه جهان از جور استيلاى قهرمان شتا خلاص يافته ، سلطان گردون سرير آفتاب به تخت شرف برآمد و در ممالك بساتين از براى خسرو رياحين اورنگ فيروزه‌فام گلبن را به پيروزى بياراستند . فراش ظفر به ترتيب آيين جلوس همايونش\r\n\r\n\r\n","description":"","footnote":"\r\n( 1 ) . م : - « مثل امير شيخ محمد سلدوز و . . . امير مؤيد ارلات » .\r\n","page_name":" 402 ","page_number":466},
  {"content":"\r\n\r\nقيام نموده ، عرصهء گيتى را از غبار وحشت و اندوه پرداخته ، سراپردهء بسطت « 1 » و جاه را پيرامون بسيط ربع مسكون دركشيد و قبهء بارگاه رفعت و جلال را از سايبان سپهر گذرانيده ، بساط امن‌وامان بگستريد . سرير سلطنت را به چهار قائمهء دوام و قرار و احتشام و افتخار ممكّن و استوار ساخت و تاج شاهى به جواهر عزت و شوكت و يواقيت حشمت و عظمت مرصّع كرده ، بپرداخت .\r\n[ نظم 
  ]\r\n به روزى كه نيك‌اخترى يار بود * نمودار دولت پديدار بود\r\nگزيده‌ترين روزى از روزگار * چو عيد همايون به فصل بهار \r\nمهندس تأييد آسمانى تقويم سعود سعادت را از جداول « 2 » زيج عنايت استخراج نموده ، به اصطرلاب فتح و فيروزى ارتفاع اختر خجسته فال اقبال بازجست .\r\n[ نظم 
  ]\r\n و زان پس به فرخنده‌تر طالعى * سعودش عطا بخش بىمانعى\r\nبرافراخت صاحب‌قران تاج زر * برافروخته تخت شاهى به فرّ\r\nكمر بست با فرّ شاهنشهى * جهان سربه‌سر گشت او را رهى\r\nبدان را ز بد دست كوتاه كرد * روان را سوى روشنى راه كرد \r\nنويينان و امرا رعايت رسومى كه در جلوس سلاطين ، ميان ايشان متعارف است به تقديم رسانيده ، به اتفاق زانو زدند و زبان و دست « 3 » به تهنيت و ثنا برگشادند .\r\n[ نظم 
  ]\r\n زر و گوهرش بر سر افشاندند * ورا شاه صاحب‌قران خواندند \r\nو در آن زمان سنّ مبارك آن حضرت به سى و چهار سال شمسى ترقى نموده بود « 4 » . و اين اتفاق همايون در روز چهارشنبه دوازدهم ماه مبارك رمضان  الَّذِي أُنْزِلَ فِيهِ الْقُرْآنُ  « 5 » سنهء احدى و سبعين و سبعمايه موافق ايت‌ئيل بود ، چنانچه ناظم جوش و خروش به تلقين سروش هوش زيور گردن و گوش روزگار ساخته ،\r\n\r\n\r\n","description":"","footnote":"\r\n( 1 ) . الف ، ع : سلطنت .\r\n( 2 ) . ع : جدول .\r\n( 3 ) . ع : - دست .\r\n( 4 ) . م : - بود .\r\n( 5 ) . بقره / 185 ؛ م :  فِيهِ الْقُرْآنُ هُدىً لِلنَّاسِ . \r\n","page_name":" 403 ","page_number":467},
  {"content":"\r\n\r\n[ نظم 
  ]\r\n ز هفصد فزون رفته هفتاد و يك * قضا گفت شه را كه الملك لك\r\nجهان را كه مىداشت پستى خراب * برآمد ز مشرق بلند آفتاب\r\nمهى را كه پرتو ز كش مىنمود * فلك داد رفعت كه خورشيد بود\r\nتمر آمدش نام يعنى حديد * و من شأنه  فِيهِ بَأْسٌ شَدِيدٌ  « 1 »\r\nتمور طراغى شه شيرمرد * خديو جهانگير گيتىنورد\r\nو زان پس جهانگير شرقىنژاد * جهان را جوان كرد از عدل و داد\r\nقضا شمع اقبال او برفروخت * عطارد كمربند جوزا بسوخت\r\nقدر بخت او را چو شد مشترى * بياموخت ناهيد خنياگرى\r\nدمش با مسيحا چو همخانه شد * بر او شمع خورشيد پروانه شد\r\nدرخشنده شمعى برآمد ز ميغ * ز خور تاج بستد ز مريخ تيغ\r\nسعادت‌قران همچو برجيس شد * ز رفعت مكانش چو ادريس شد\r\nزمين را سراسر همه صحن خاك * بشست آب شمشيرش از ظلم پاك\r\nتبر تيشهء تيغ او بىگزند * ز باغ جهان بيخ آفت بكند\r\nشكوه سپاهش به گرز نبرد * برآورد از كوه البرز گرد\r\nچو كاف ار به حدّت برد نام قاف * پذيرد ز تيغ زبانش شكاف\r\nعدو گو برو خون گرى زهرخند * كزو پايهء تخت شد سربلند\r\nدر اين باغ هر شاخ كاو سركشيد * سرش زد به شمشير و بيخش بريد\r\nدر اول عزيمت سوى بلخ كرد * همه عمر دشمن ز غم تلخ كرد\r\nسر و پاى خصم و سرا و وطن * زر و سيم اعدا و فرزند و زن\r\nبخست و ببست و بكند و بسوخت * گرفت و نهاد و خريد و فروخت \r\nو از بدايع اشارت و كرايم بشارات آنكه ، اساس تاريخ اين جلوس همايون بر چهار ركن عظيم از حروف منزله قديم واقع شده ، كه صدر سورة البقره « 2 » - كه سنام كلام\r\n\r\n\r\n","description":"","footnote":"\r\n( 1 ) . حديد / 25 .\r\n( 2 ) . الم - 71 .\r\n","page_name":" 404 ","page_number":468},
  {"content":"\r\n\r\nملك علّام افتاده - موشّح است به آن و در ضمن اين اتفاق حسنه بسى اميدوارى است ، عالم و عالميان را به دوام ايام اين دولت و خلود روزگار اين سلطنت كه بىتكلف و مداهنه نسبت با ديگر روزگار و ازمنه ، راست چنان است كه حريم حرم شريف ، نسبت با ديگر ديار و امكنه ؛ بسيط زمين و زمان به بساط امن‌وامان آراسته و رياض احوال عباد و بلاد از خار تعرض و تغلب اهل فساد و عناد پيراسته ؛ نهال آمال خلايق از رشحات عدل و احسان ، ميوهء مقصود بارآورده و سايهء رفاهيت گسترده ، و كشتزار امانى و آمال خاص و عام ، از قطرات غمام انعام دانهء هر مراد در خوشهء آرزو پرورده ، از كژى و ناراستى جز در ابرو و زلف خوبان اثرى نمانده ، و از فتنه و آشوب غير غمزه و طرّهء ماه‌رويان از جانبى خبرى نرسيده .\r\n[ بيت 
  ]\r\n گردون فروگشاد كمند از ميان تيغ * و ايّام برگرفت زه از گردن كمان \r\nايزد تعالى و تقدس كافهء اهل اسلام را از ميامن نصفت و مرحمت اين دودمان نامدار\r\n[ مصراع 
  ]\r\n تا چرخ را مدار بود ارض را قرار \r\nمتمتع و برخوردار داراد . به حق محمد و آله الاطهار .\r\nو چون حضرت صاحب‌قرانى تخت سلطنت و جهانبانى را به فرّ شكوه همايون زينت بخشيد و بشارت\r\n[ بيت 
  ]\r\n سرير سلطنت اكنون كند سرافرازى * كه سايه بر سرش افكند خسرو غازى \r\nگوش زمانه از زبان قضا شنيد .\r\n[ نظم 
  ]\r\n سر گنج بگشاد صاحب‌قران * نه چندان‌كه آن‌را شمردن توان\r\nببخشيد چندان‌كه شد آز سير * ز بخشش نترسد خديو دلير \r\nمجموع كلانتران و سرداران الوس جغتاى را از امرا و اركان دولت به انواع نوازش\r\n\r\n","description":"","footnote":"","page_name":" 405 ","page_number":469},
  {"content":"\r\n\r\nو تربيت سرافراز گردانيده پايهء قدر و منزلت « 1 » برافراخت و تمامت ذخاير و نفايس امير حسين را علاوهء جزايل مواهب و عطاياى بىدريغ ساخت و همه را اجازت انصراف ارزانى داشت تا هركس به مقام خويش بازگردد و شاهين عدل و نصفت را در هواى آن ديار پرواز دهد .\r\n\r\nگفتار در مراجعت حضرت صاحب‌قران مؤيّد ارجمند از بلخ و انشاء فرمودن قلعه و حصار سمرقند « 2 »\r\nرأى عالم‌آراى حضرت صاحب‌قرانى ، مراد پسر جوغام برلاس را به حكومت بلخ و توابع نصب فرمود و عزم مراجعت جزم كرده در ضمان حفظ الهى\r\n[ مصراع 
  ]\r\n روشن‌دل و دادگستر و شاد \r\nروى توجه به صوب كش نهاد و بر لب آب جيحون كه از بلخ تا بدانجا هشت فرسخ است به كشتى پول بسته به سعادت بگذشت و در جلگاى دلكش كش بر لب آب خشكا ، مرغزار خشمش را مخيّم نزول همايون ساخت . ديدهء اولياى دولت را نور بهجت و سرور افزوده و سينهء اعداى مملكت را نيران ويل و ثبور فرسوده ، شاه عالم‌پناه مدت دو ماه\r\n[ نظم 
  ]\r\n به عزّ و ناز در آن منزل بهشت آيين * كه هست غيرت نزهت‌سراى خلد برين \r\nتوقف فرموده بساط عيش و عشرت چون سماط فضل و مكرمت على الدوام به كام گسترده و گوهر هر مراد كه در بحر اميد گنجد در صدف دولت برحسب آرزو پرورده .\r\n[ نظم 
  ]\r\n به فرّخ‌تر زمان شاه جوان‌بخت * به دار الملك خود شد بر سر تخت\r\nجهان را از عمارت داد يارى * ولايت را ز فتنه رستگارى \r\n\r\n\r\n","description":"","footnote":"\r\n( 1 ) . ع : گردانيد و منزلت .\r\n( 2 ) . الف : - عنوان .\r\n","page_name":" 406 ","page_number":470},
  {"content":"\r\n\r\nو در اثناى آن ، خواص بندگان و هواداران - كه در اين مدت به وظايف خدمتكارى و جانسپارى قيام نموده بودند ، و اسامى ايشان مكررا ذكر كرده شد - همه را به عواطف و مراحم پادشاهانه اختصاص بخشيد و به صنوف مواهب سنيّه گرامى داشته به مراتب و مناصب عليّه رسانيد .\r\n[ نظم 
  ]\r\n ز دريا دلى شاه گردون شكوه * نوازش بسى كرد با آن گروه\r\nسران سپه را كه بردند رنج * به خروارها داد دينار و گنج\r\nغنى كردشان از زر انداختن * ز نو هرزمان خلعتى ساختن \r\nو هركسى را برحسب حال تومان و هزاره مقرر گردانيد و به قدر قابليت و استعداد خلعت ، منصبى بر قامت استحقاق بريد ، از آن جمله امير داود را ضبط و داروغگى سمرقند علاوهء امارت و منصب ديوان و ديگر تربيت‌ها فرمود . و امير جاكو و امير سيف الدين و امير عباس و اسكندر و عالم شيخ و علقه قوچين و اردشير قوچين و قمارى ايناق برادر تموكه قوچين را امارت لشكر و تواچىگرى - كه تالى منصب سلطنت است پيش اتراك - تفويض فرمود و امير ساربوغا و حسين برلاس و امير آق‌بوغا و حاجى محمود شاه و ايلچى بهادر و دولتشاه بخشى را مير ديوان ساخت و ختاى بهادر و شيخ على بهادر و آق‌تمور بهادر و تابان بهادر و دكنه و بختى شاه و قراهند و تكنك و اپاچى كلته و قزان‌بوغا ارسلان و دورا بهادر را مقدم سپاه گردانيد و ختاى بهادر « 1 » و شيخ على و آق تمور را بزرگ و كلانتر بهادران ساخت « 2 » ؛ و براين منوال هركسى به اندازهء رتبت و استيهال به شغلى لايق و راهى مناسب مخصوص گشت .\r\n[ نظم 
  ]\r\n تأييد الهيش چو يارىها كرد * عالم بگرفت و كامگارىها كرد\r\nهر بنده كه در ركاب او روزى رفت * بر مركب سرورى سوارىها كرد \r\n\r\n\r\n","description":"","footnote":"\r\n( 1 ) . م : - بهادر .\r\n( 2 ) . م : بزرگ ايشان و كلانتران در آن ساخت .\r\n","page_name":" 407 ","page_number":471},
  {"content":"\r\n\r\nو هم در خلال آن احوال به سعادت و اقبال روى ابّهت و جلال و سلطنت و استقلال به خطّهء فرخنده‌فال فردوس مثال سمرقند آورد و آن شهر گزيده را - كه از شهرت نزاهت دشت و طراوت اشجار و حصانت عمارات و سلاست انهار ، طيرهء هر ديار و غيرت‌فزاى ساير بلاد و امصار است - مركز رايت دولت گردانيده ، پايتخت ساخت و به بناى قلعه و حصار و انشاى عمارات عالى و قصور زرنگار فرمان داد ، و سر كارها بر امرا بخش فرموده ، امير آق‌بوغا را به صرف اهتمام در اتمام آن شغل نصب فرمود .\r\nو چون مجارى امور سلطنت بر وفق مرام انتظام يافت ، همت كيوان رفعت آن حضرت به تدارك خلل‌ها كه در ايام سابق به واسطهء تركتاز حوادث روزگار ، به احوال آن ديار راه يافته بود ، التفات نموده ، نسيم مرحمت و رأفت از مهبّ نصفت و عدالت وزيدن گرفت و سحاب انعامش كه چون انعام سحاب عام بود « 1 » بر كشتزار اميد همگنان باريدن آغاز نهاد و به اندك مدتى سمرقند به ميامن مكرمت و معدلت آن جهاندار دين‌پرور ، از غايت آبادانى و كثرت اهالى و سكّان و بسيارى صادر و وارد از اطراف و اكناف گيهان ، به مرتبه‌اى رسيد كه از آوازهء آن مصر با منقبت  اهْبِطُوا مِصْراً فَإِنَّ لَكُمْ ما سَأَلْتُمْ  « 2 » جامهء رشك در نيل زد و بغداد را هرچند به دار السلام - كه لقب بهشت است - مرسوم شده ، از سرشك حسد و غيرت پيوسته سيلى بر چهره روان است .\r\n[ بيت 
  ]\r\n از پى رشك بر سمرقندش * دجله اشكىست بر رخ بغداد \r\nو امير موسى كه هنگام توجه حضرت صاحب‌قران به جانب بلخ در راه چون نكبت از موكب همايون تخلف نموده بازگشت ، چون خبر فتح آن حضرت بشنيد گريخته به‌طرف تركستان رفته بود . در اثناى اين احوال حضرت صاحب‌قران چنگى قوچين را به طلب او فرستاد ؛ و چون به او رسيد ، قضيه به جنگ انجاميد و امير موسى شكست يافته بگريخت و به ينگىبالا رفته ، در ييلاق و كوهستان\r\n\r\n\r\n","description":"","footnote":"\r\n( 1 ) . ع : - بود .\r\n( 2 ) . بقره / 61 .\r\n","page_name":" 408 ","page_number":472},
  {"content":"\r\n\r\nسرگردان مىگشت تا دگرباره امير قزلغاج ، برادر حسين ، برحسب فرمان قضا جريان با جماعتى متوجه او شد . و چون امير موسى سياهى ايشان بديد بىتوقف بگريخت و امير قزلغاج در پى او شتافت ، اما به دو نرسيد . و امير موسى با دو حرم خود از آب جيحون گذشته ، به شبورغان پيش زنده حشم رفت و آغاز اغوا و افساد نهاد و به آنجا رسانيد كه زنده حشم عن‌قريب زنده نماند و حشمش در تحت تصرف ديگران درآمد .\r\n[ نظم 
  ]\r\n از صحبت بد بدتر ، هم‌صحبت بد باشد * وين نكته يقين داند « 1 » آن را كه خرد باشد \r\n131\r\n\r\nگفتار در قرلتاى حضرت صاحب‌قرانى در عين اقبال و كامرانى « 2 »\r\nدر تيرماه همين سال حضرت صاحب‌قران جهانگشاى جهت قرلتاى به جمع آمدن امراى تومانات و هزارجات مثال داد ، مجموع برحسب فرمان چون اقبال و دولت و ظفر و نصرت روى به درگاه عالم‌پناه آورد ، جمع آمدند .\r\n[ نظم 
  ]\r\n ز اطراف شاهان و گردنكشان * رسيده به درگاه صاحب‌قران \r\nمگر زنده حشم پسر محمد خواجه اپردى كه چون دولتش برگشته بود ، چون نكبت تخلف نمود ، آن حضرت ايلچى فرستاد تا او را از و بال عصيان ترسانيده به قرلتاى طلب دارد و چون ايلچى به دو رسيد و سخن به دو برسانيد كه اگر در مقام اطاعت و انقيادى ، بىتوقف به آستان سلطنت آشيان مىبايد شتافت . زنده حشم زبان تملق به اظهار « 3 » ايلى برگشاد كه\r\n[ بيت 
  ]\r\n من بندهء فرمانم ، گر خواند و گر راند * شمشير و كفن بر كف ، گر مىكشد او داند \r\nو ايلچى را اعزاز و اكرام تمام كرده بازگردانيد ، قرار برآنكه او نيز از عقب روان شود و\r\n\r\n\r\n","description":"","footnote":"\r\n( 1 ) . ع : باشد .\r\n( 2 ) . الف : - عنوان .\r\n( 3 ) . الف ، ع : - اظهار .\r\n","page_name":" 409 ","page_number":473},
  {"content":"\r\n\r\nاما به آن وعده وفا نكرد و از آن‌جانب كسى آمد و از سر وقوف به مسامع عليه رسانيد كه زنده حشم به تحقيق از جادهء انقياد برگشته ، و پيشتر از اين امير بيرم شاه ارلات و پسرش تيلانجى كه با امير حسين در مقام ياغىگرى بودند ، چون خبر فتح حضرت صاحب‌قرانى شنيدند مبتهج و شادمان گشته ، از طرف خراسان روى اطاعت و هوادارى به درگاه سلطنت‌پناه نهادند . و چون زنده حشم از آن معنى آگاه گشت ، از طريق مكر و غدر ، با اسباب صحبت و عشرت از ساورى و شراب و ما يتعلق بهذا الباب به سر راه ايشان آمد و در موضع دلبه ييلاق « 1 » ايشان را طوى داد و در حال استيلاى سورت شراب ، پدر و پسر را بگرفت و بند بر پاى نهاده ، به دست برادر خود پير محمد سپرد و به حضور مردم با او گفت كه : « ايشان را به بارگاه حضرت صاحب‌قران رسان » . و در خفيه با برادر مواضعه داشت كه ايشان را نيست سازد . پيرمحمد هردو را نيم‌روزه راه ببرد و در شب كار ايشان ساخته ، همان شب بازگرديد و پيش برادر آمد . چون رأى حضرت صاحب‌قرانى براين احوال اطلاع يافت ، امير اولجايتو را فرمود كه : « برو و خويش خود را ملامت و سرزنش كرده ، نصيحت كن و بياور ، تا نهال حياتش به جنبش صرصر قهر از بيخ برنيايد » . پير كارديده قماش خود را مىشناخت ، به زبان معذرت عرضه داشت كه : « من از آن مىانديشم كه نصيحت با او سودمند نيفتد و مرا در ميان خجالت بايد برد ؛ اگر رأى عالى مصلحت فرمايد « 2 » ، پسرم خواجه يوسف به كفايت اين مهم ، كمر بندگى بندد » .\r\nحضرت صاحب‌قران عذر او را مسموع داشته تابان بهادر و خواجه يوسف را بفرستاد ، تا زنده حشم را طريق صواب ارشاد كرده بياورند . و چون ايشان به شبورغان رسيدند آن خودرأى عاقبت ناانديش ايشان را بگرفت و مقيد گردانيد .\r\n\r\nگفتار در لشكر كشيدن حضرت صاحب‌قران به جانب شبورغان « 3 »\r\nچون حضرت صاحب‌قران از جسارت نمودن زنده حشم ، در آن قضيه و بىباكى\r\n\r\n\r\n","description":"","footnote":"\r\n( 1 ) . م : ولبه ييلاق .\r\n( 2 ) . ع : صواب بيند .\r\n( 3 ) . الف : - عنوان .\r\n","page_name":" 410 ","page_number":474},
  {"content":"\r\n\r\nاو آگاهى يافت ، آتش خشم از كانون حميّت پادشاهانه زبانه زدن گرفت و با تمام لشكر از كش متوجه او شد . پرچم رايت همايون را مشاطهء عون ربّانى پيراسته و بازوى دولت روزافزون به تعويذ تأييدات آسمانى آراسته ؛ و چون از آب جيحون عبور نموده ، خاك شبورغان از شرف بوسيدن نعل بادپايان لشكر منصور ، سر به گردون كشيد ، زنده حشم به قلعهء آنجا - كه در شاهنامه به سفيد دز مذكور است - تحصن جست و روى رأى خطا از صوب صواب گردانيده پشت تمنع به آن حصن حصين بازگذاشت .\r\n[ نظم 
  ]\r\n زان حصارى كه طرف بارهء او * در علوّ از ستاره دارد عار\r\nصحن « 1 » او حصن اختر ثابت * بوم او بام گنبد دوار \r\nعساكر گرون مآثر ، غران و جوشان گرد قلعه برآمده ، گورگه فروكوفتند و از غريو كوس و كرّناى و نعره و خروش بهاداران نبردآزماى ، زمين و زمان چون بيد از تندباد وزان بلرزيده . زنده حشم را از مشاهدهء آن حال دود تحيّر به سر برآمد و آتش خوف و هراس در خرمن تمكّن « 2 » و ثبات افتاد ، چاره همان ديد كه دست عجز و مسكنت در دامن تضرع و زارى آويخت و به امير اولجايتو توسل نموده ، او را شفيع انگيخت ؛ و الحق « 3 »\r\n[ بيت 
  ]\r\n عذر به آن‌را كه خطايى رسيد * كآدم ازان عذر به جايى رسيد \r\nامير اولجايتو به پايهء سرير سلطنت مصير آمد و در موقف اعتذار و استغفار ايستاده به گريه و زارى درخواست كرد كه جريدهء جريمهء زنده حشم ، چون قدم در دايرهء ندم نهاده و از نادانى و تبهكارى خويش پشيمان شده ، مرقوم رقم عفو و اغماض گردد و سپاه ظفرپناه به سعادت معاودت نمايند تا بعد از تسكين غلبهء حيرت و دهشت به قدم خدمتكارى و طاعت‌گزارى با شمشير و كفن به درگاه\r\n\r\n\r\n","description":"","footnote":"\r\n( 1 ) . م : حصن .\r\n( 2 ) . ع : - تمكّن .\r\n( 3 ) . ع : - و الحق .\r\n","page_name":" 411 ","page_number":475},
  {"content":"\r\n\r\nگردون اشتباه آيد و در سلك ديگر بندگان انتظام يابد . حضرت صاحب‌قران فرمودهء « البركة فى مشايخكم » 132 ملاحظه نموده شفاعت و درخواست امير اولجايتو را به قبول تلقى فرمود و از خون زنده حشم درگذشت . و زنده حشم امير موسى را - كه تيغ مخالفتش تيز كردهء فسان و افسون او بود - بيرون آورد و به بندگان حضرت سپرد و اسلام ، برادر كوچك خود را ، به ملازمت موكب همايون فرستاد . و حضرت صاحب‌قران پاى عزم به ركاب معاودت درآورد و لشكريان را اجازت مراجعت به مواضع خويش ارزانى داشت . و چون به فتح و فيروزى به شهر سبز بازآمده ، به مستقر دولت و اقبال نزول فرمود ، نقوش جرايم و زلّات امير موسى را به زلال عفو گناه‌سوز فروشسته ، حامى لطف پادشاهانه به مراسم استمالت و اعزاز او قيام نمود و او را طوى داده ، به خلعت‌هاى فاخر سرافراز گردانيد و ايالت ايل او را به او تفويض فرموده به منتهاى اميد رسانيد ؛ و لا غرو .\r\nبيت\r\n ز ابتداى عهد عالم تا به دور « 1 » پادشاه * از بزرگان عفو بوده‌ست از فرودستان گناه \r\n\r\nگفتار در فرستادن حضرت صاحب‌قران لشكر را به جانب ترمذ و بلخ « 2 »\r\nچون زنده حشم را سابقهء قضا ، رقم وخامت عاقبت بر صحيفهء قسمت كشيده بود باوجود چنان مرحمتى - كه حضرت صاحب‌قران نسبت با او كرامت فرمود - باز وسوسهء ديو غرورش از راه موافقت ببرد و پاى جسارت از جادهء مطاوعت بيرون نهاده ، عنان آرزو از سر بيهوشى به دست پندار سپرد و العجب كه خان‌زاده ابو المعالى در آن كار كه روزگار به هزار زبان هرزمان « 3 » به ادا مىرسانيد كه\r\n[ مصراع 
  ]\r\n مكن مكن كه پشيمانيت « 4 » ندارد سود \r\n133 با او متفق شد و نه عجب « 5 » .\r\n\r\n\r\n","description":"","footnote":"\r\n( 1 ) . الف ، ع : عهد .\r\n( 2 ) . الف : - عنوان .\r\n( 3 ) . م : - هرزمان .\r\n( 4 ) . الف : پشيمان شوى .\r\n( 5 ) . الف ، ع : - و نه عجب .\r\n","page_name":" 412 ","page_number":476},
  {"content":"\r\n\r\n[ بيت 
  ]\r\n چون گمراهى حوالت آيد * معجز ، سبب ضلالت آيد \r\nو به اتفاق الوس ، بلخ و ترمذ را بغارتيدند . و چون پرتو خبر « 1 » اين خطا كه از ايشان واقع شد به ساحت ضمير منير حضرت اعلى افتاد ، ختاى بهادر و ارغون شاه بورداليغى را با لشكرى\r\n[ نظم 
  ]\r\n همه با دل شاد و با ساز جنگ * همه گيتىافروز و با نام و ننگ\r\nهمه رزمجويان و نيزه‌گزار * همه جنگجو از در كارزار\r\nگرايندهء تاج و زرّين كمر * نشانندهء شاه بر تخت زر \r\nبه ايلغار بفرستاد تا به دفع شرّ و فساد ايشان آثار مردى و مردانگى به ظهور رسانند و دامن احوال رعايا كه ودايع پروردگاراند از خار تعرّض متغلبان ستمكار ايمن گردانند . و چون امرا با سپاه ظفرپناه به ترمذ رسيدند ، مردم آن طرف بر آب آمويه از كشتىها پول بسته بودند و جماعتى از مخالفان در شب گريخته از پول گذشته بودند و پول را از آن سر ويران ساخته ؛ و چون ياغى ، سياهى لشكر نصرت‌قرين بديدند ، روى زرد گشته ، از بيم به گريز نهادند و از هول جان ، عنان به‌جانب پول تافته بشتافتند و از سرگذشت شبانه غافل ، روان به پول راندند و چون به ميان پول رسيدند آن طرف پول را خراب يافتند و بهادران لشكر منصور ، از عقب ايشان رسيده ، دست تأييد به تيرباران برگشادند و آن روز برگشتگان را\r\n[ نظم 
  ]\r\n ز پس تير و از پيش درياى آب * روان در نهيب و اجل در شتاب\r\nنه امّيد رحم و نه برگ ستيز * نه ياراى بودن نه راه گريز \r\nبسيارى ازيشان به زخم تيغ سپرى شدند و بسيارى در آب ريخته از جان برى گشتند و اندكى از ايشان چنانچه از ده يكى نبودى « 2 » به مشقت بسيار جان به كنار انداختند ؛\r\n\r\n\r\n","description":"","footnote":"\r\n( 1 ) . م : اشعر .\r\n( 2 ) . ع : - نبودى .\r\n","page_name":" 413 ","page_number":477},
  {"content":"\r\n\r\nو زنده حشم به شبورغان گريزان درآمد و آن را محكم كرده ، پشت استظهار از روى پندار به ديوار حصار بازداد .\r\n\r\nگفتار در فرستادن حضرت صاحب‌قرانى گيتىستان ، امير جاكو را به محاصرهء شبورغان « 1 »\r\nحضرت صاحب‌قران چون از تحصن زنده حشم در قلعهء شبورغان آگاهى يافت ، امير جاكو را به محاصرهء آنجا نامزد فرمود و او با لشكر از آب گذشته پيرامون حصار شبورغان فروگرفتند و به رسم محاصره گرداگرد حصار فرود آمده ، زمستان آنجا بگذرانيدند . و زنده حشم چون [ مار 
  ] مرده در سوراخ مانده ، سر بيرون نتوانست كرد و چون كوكبهء سپاه بهار در « 2 » رسيد ،\r\n[ نظم 
  ]\r\n كردند نظاره را عروسان چمن * سرها ز دريچه‌هاى چوبين بيرون \r\nزنده حشم سابقهء دوستى قديم كه با امير جاكو داشت ، وسيله ساخت و از قلعه بيرون آمد و دست عجز و اضطرار به دامن حمايت او استوار كرد و سر خجالت را از گريبان ندامت برآورده ، به پاى اعتذار و استغفار بايستاد . و امير جاكو او را به نويد مرحمت حضرت اعلى اميدوار گردانيده ، همراه خود كرد و روى توجه به درگاه عالم‌پناه آورد . و چون امرا از آمدن ايشان وقوف يافتند ، صورت حال به عزّ عرض حضرت صاحب‌قران رسانيدند . و چون زنده حشم برسيد ، تمام امرا مقدم او را به مراسم اعزاز و اكرام تلقى نمودند و امير جاكو او را به اتفاق امرا « 3 » و نويينان به شرف بساطبوس حضرت اعلى رسانيده ، لطف و مرحمت پادشاهانه شفيع جرايم او ساختند . زبان عفو حضرت صاحب‌قران او را به تشريف خطاب گرامى داشته ، فرمود كه ما از سر گناهان تو گذشته ، خون « 4 » تو را بخشيديم ، تو هم بر جان خود ببخشاى و ديگر سوداى محال به دماغ راه مده ، كه دولت خلعتى است كه از\r\n\r\n\r\n","description":"","footnote":"\r\n( 1 ) . الف : - عنوان .\r\n( 2 ) . ع : بهادر .\r\n( 3 ) . الف ، م : - امرا .\r\n( 4 ) . الف ، م : چون .\r\n","page_name":" 414 ","page_number":478},
  {"content":"\r\n\r\nدولتخانهء  يَخْتَصُّ بِرَحْمَتِهِ مَنْ يَشاءُ  « 1 » هركس را كه خواهند پوشانند ، دست آرزوى هركس به سعى و كوشش به دامن آن نرسد .\r\n[ بيت 
  ]\r\n هر سرى شايستهء تاج بزرگى كى بود ؟ * گر نسازى با قضا ، سر در سر سودا كنى \r\nو بعد از آنكه سرش را به كلاه امان از گزند و گوشش را به گوشوارهء نصيحت و پند بياراست و او را نوازش فرمود ، انواع مواهب و رغايب از كمر زرين و اسب تازى و شتر بسيار و استر قطار و گوسفند بىشمار دربارهء او ارزانى داشت و مرتبهء او را بلند گردانيد ؛ و او كمر خدمتكارى بسته ، در سلك ملازمان انخراط يافت .\r\n\r\n\r\n","description":"","footnote":"\r\n( 1 ) . بقره / 105 .\r\n","page_name":" 415 ","page_number":479},
  {"content":"\r\n . \r\n","description":"","footnote":"","page_name":" 416 ","page_number":480},
  {"content":"\r\n\r\n\r\n( 772 ه . ق ) گفتار در نهضت همايون حضرت صاحب‌قرانى به جانب جته « 1 »\r\nدر سنه اثنين و سبعين و سبعمايه مطابق تنغوزئيل حضرت صاحب‌قران يورش جانب جته ، پيش نهاد همت عالى ساخت .\r\n[ نظم 
  ]\r\n با سپاهى ظفر طليعهء آن * كارسازش مهيمن ديّان\r\nبه سعادت نهاد روى به راه * نصرتش همعنان به عون إله \r\nو چون از سيحون عبور فرموده ، كمز « 2 » و اورنگ تمور ايل شده ، حلقهء بندگى و خدمتگارى در گوش انقياد و طاعت‌گزارى كشيدند . و چون آن ايل و الوس به تحت تصرف و تسخير بندگان حضرت درآمد ، صاحب‌قران كامگار كپك تمور را به ضبط و نسق آنجا نصب فرمود .\r\n[ بيت 
  ]\r\n به سعادت قرين فتح و ظفر * عون تأييد ايزدى ياور \r\nبه مستقر سرير سلطنت و مسند خلافت معاودت نمود . و در همان ايام خبر رسيد كه كپك‌تمور به كفران نعمت اقدام نموده ، به اقدام جسارت ، بساط سركشى و ياغيگرى مىسپرد ، و در آن‌وقت بهرام جلاير به موجبى كه در تاشكنت هنگام\r\n\r\n\r\n","description":"","footnote":"\r\n( 1 ) . الف : - عنوان .\r\n( 2 ) . ع : - كمز .\r\n","page_name":" 417 ","page_number":481},
  {"content":"\r\n\r\nعتاب به زبان تمنّاى حضرت صاحب‌قران گذشته بود ، در سلك بندگان درگاه جهان‌پناه و ملازمان آستان كيوان اشتباه انخراط داشت ، فرمان جهان مطاع به نفاذ پيوست كه او و امير عباس و ختاى بهادر و شيخ على بهادر به عزم رزم كپك تمور روان شوند و آتش عصيان و طغيان او را به آب تيغ جان‌ستان فرونشانند .\r\nامرا و بهادران به امتثال امر مبادرت نموده روى جلادت به راه آوردند ؛ و چون به ياغى رسيدند و در مقابل يكديگر صف كشيدند . ايل بهرام جلاير به اتفاق امير صدهء ايشان تيزكچى « 1 » - كه عداوت قديم داشت - با بهرام غدر انديشيده خواستند كه او را بگيرند . بهرام را براين حال اطلاع افتاد و با امرا كه همراه بودند در ميان نهاد و شرايط احتياط مرعى داشته ، ناوك قصد ايشان به نشانهء مقصود نيامد . و هم در آن حال كه سپاه جانبين صف كشيده ايستاده بودند ، ختاى بهادر با شيخ على بهادر در باب مصلحت جنگ و رعايت « 2 » حزم در آن « 3 » سخنى گفت . شيخ على آن را مسموع نداشت . ختاى بهادر از تصور آنكه مگر پهلوان سخن او را حمل بر بددلى كرده ، آتش غضبش اشتعال يافت و شمشير كشيده و از آب عايشه خاتون عبور نموده ، به يك تن تنها بر صف دشمنان زد و چندى از ايشان را بينداخت . و چون ايشان بسيار بودند ، شيخ على بهادر نيز از عقب او درآمد و بر دشمنان حمله برد و ختاى بهادر را به تكلف از ميان مخالفان بيرون آورد و هردو به سلامت به لشكر خويش پيوستند ؛ و امثال اين امور كه در واقع از بدايع وقايع است جز از آثار دولت مؤيّد حضرت صاحب‌قرانى « 4 » نتواند بود .\r\n[ مصراع 
  ]\r\n به دولت توان كرد اين كارها \r\nو امرا در همان كنار آب با دشمنان صلح كرده ، بازگشتند . و در اثناى راه ، جماعتى از ايل جلاير را كه دربارهء « 5 » بهرام غدر انديشيده بودند ، به ياساق رسانيدند . و چون به سعادت بساطبوس استسعاد يافتند ، حضرت صاحب‌قران از مصالحت و مراجعت ايشان غضب فرمود .\r\n\r\n\r\n","description":"","footnote":"\r\n( 1 ) . ع : تزكجى .\r\n( 2 ) . الف ، م : در غايت .\r\n( 3 ) . ع : - در آن .\r\n( 4 ) . م : - حضرت صاحب‌قرانى .\r\n( 5 ) . الف ، ع : با .\r\n","page_name":" 418 ","page_number":482},
  {"content":"\r\n\r\n\r\n( 773 ه . ق ) « 1 » گفتار در لشكر كشيدن حضرت صاحب‌قرانى به جانب جته نوبت ثانى « 2 »\r\nچون برحسب فرمودهء « إنّ اللّه تعالى يحبّ معالى « 3 » الهمم و يبغض سفسافها » همت بلند جناب صاحب‌قران كامياب ، در هر كارى كه شروع افتادى ، جز به حصول غايت و نهايت آن رضا ندادى ، از مساهله‌اى كه امرا با مخالفان كرده بودند و عرصهء معارضه و محاربه به صلح ريخته ، استنكاف داشت ، يعنى كه\r\n[ بيت 
  ]\r\n سگ كيست روباه ريزنده چنگ * كه با شير صلحش بود دفع جنگ \r\nلاجرم به نفس مبارك ، عزم آن صوب جزم فرموده ، يرليغ همايون در باب جمع آمدن سپاه به هر طرف روان شد و عساكر منصور از اطراف و اكناف در حركت آمده ،\r\n[ نظم 
  ]\r\n سپاه انجمن شد به درگاه شاه * نبردآزمايان نصرت‌پناه\r\nز ريگ بيابان فزون از شمار * به رزم اندرون شير دشمن‌شكار\r\nسپاهى سراسر چو غرّنده ميغ * به جنگ اندرون همچون برّنده تيغ\r\nروان كرد لشكر ، شه نيك‌بخت * چو ريگ بيابان و برگ درخت\r\nبه جنبش درآمد سپاهى كه كوه * گدازان شد از گرمى آن گروه \r\n\r\n\r\n","description":"","footnote":"\r\n( 1 ) . مطابق با مطلع سعدين .\r\n( 2 ) . الف : - عنوان .\r\n( 3 ) . الف : معال ؛ ع : عولى .\r\n","page_name":" 419 ","page_number":483},
  {"content":"\r\n\r\nو چون رايت ظفرنگار به سعادت از سيرام و ينگى بگذشت ، از ميامن تولايى كه آن حضرت به دودمان مبارك مصطفوى - عليه و عليهم الصلاة و السلام - داشت از كرامت « نصرت بالرّعب مسيرة شهر » 134 محظوظ گشته ، لشكر مخالف ، به مجرد آوازهء توجه آن حضرت از هم فروريخته بگريختند . صاحب‌قران كامگار با لشكر جرار تا موضع سنكز « 1 » يغاج برفت و سپاه ظفرقرين را اسير بسيار و غنيمت فراوان به دست افتاد « 2 » و رايت فتح آيت با كرايم غنايم بيرون از حصر و شمار ، در كنف حفظ پروردگار بازگشت و در موضع آدون كوزى « 3 » ، امير موسى و زنده حشم باوجود سوابق الطاف و لواحق اعطاف كه حضرت صاحب‌قران دربارهء ايشان به كرّات ارزانى داشته بود ، باز آغاز مكر و غدر انديشى كردند و با پسر خضر يسورى ، ابو اسحق در آن باب مشاورت نموده ، عهد بستند و به مصحف سوگند خوردند كه چون به موضع قراسمان رسند ، حضرت صاحب‌قران را در هنگام شكار به حيله بگيرند . با آنكه عقل بر ايشان و آن انديشه پريشان مىخنديد ،\r\n[ بيت 
  ]\r\n مكن تيره‌رايى كه شير حرون * به روباه بازى نگردد زبون \r\nو خان‌زاده ابو المعالى ترمذى و شيخ ابو الليث سمرقندى - كه پيشتر از اين در باب مخالفت آن حضرت با يكديگر سخن كرده بودند - با ايشان اتفاق نمودند . كسى كه از آن معنى آگاهى داشت ، صورت حال را به كلك عرض بر صحيفهء ضمير منير حضرت صاحب‌قرانى نگاشت . فرمان قضا جريان به احضار ايشان نفاذ يافت و همه را در مقام خطاب به زانو درآورده ، سخن پرسيدند و عصيان و غدر انديشى ايشان ثابت شد و چون مهد عليا سراى ملك خانم خواهرزادهء امير موسى بود و مخدّرهء تتق عصمت و ابّهت اكه « 4 » بيگى نامزد پسر او شده بود ، حضرت صاحب‌قران با او گفت كه : « گناهى عظيم است كه از تو به ظهور پيوسته ، ليكن چون ميان ما « 5 » پيوند است ، آن را رقم عفو كشيديم و از انتقام آن درگذشتيم » .\r\n\r\n\r\n","description":"","footnote":"\r\n( 1 ) . الف : سنكه ؛ يغاج كلكته : سنكر .\r\n( 2 ) . الف : - افتاد .\r\n( 3 ) . م : كورى .\r\n( 4 ) . م ، كلكته : عكه .\r\n( 5 ) . ع : ما و تو .\r\n","page_name":" 420 ","page_number":484},
  {"content":"\r\n\r\n[ شعر 
  ]\r\n مراعات پيوند و ريش سفيد * ترا داد بر زندگانى اميد\r\nو گرنه بفرمودمى تا سرت * بدانديش كردى جدا از برت \r\nو خان‌زاده را فرمود كه : « چون سلسلهء نسبت متصل است با اهل‌بيت رسول - صلوات اللّه و سلامه عليه و عليهم اجمعين - به هيچ حال روا نداريم كه غبار آسيبى به دامن روزگار تو نشيند و تو ترك فضولى نمىكنى ، مصلحت آن است كه از اين ولايت بيرون روى » . و شيخ ابو الليث را به سفر حجاز امر فرمود و پسر خضر يسورى ، چون برادرزن امير سيف الدين بود ، به شفاعت و درخواست او از آن ورطه خلاص يافت و نقوش جرايم او به زلال مراحم خسروانه شسته گشت و يرليغ لازم الاتباع صادر شد كه زنده حشم را بند كرده ، به سمرقند بردند و در محبسى « 1 » بازداشتند كه راه بيرون آمدنش مسدود بود كه\r\n[ بيت 
  ]\r\n عدو گشته پا بند و زندان دابه * به كين بيخ و بنياد وى « 2 » كنده به « 3 » \r\nچه از ديدهء دوربين عقل - كه گشايندهء بند شك و نمايندهء راه يقين است - پوشيده نماند كه مار در جيب داشتن و دشمن را دوست انگاشتن از حساب حزم و عاقبت‌انديشى دور است .\r\n[ نظم 
  ]\r\n نكند از درندگى توبه * گرگ تا نشكنند دندانش\r\nنكند مار ترك زخم زدن * تا نكوبند سر به سندانش \r\nو چون حضرت صاحب‌قران به سمرقند كه مقر سرير سلطنت ابد پيوند بود ، معاودت نمود ، به اقبال و سعادت نزول فرمود ، حكومت شبورغان و جاى زنده حشم را به بيان تمور پسر آق‌بوغا داد .\r\n\r\n\r\n","description":"","footnote":"\r\n( 1 ) . الف ، ع : مجلس .\r\n( 2 ) . الف ، ع ، م : دين .\r\n( 3 ) . اين بيت سست و ناموزون است و مغلوط .\r\n","page_name":" 421 ","page_number":485},
  {"content":"\r\n\r\n[ بيت 
  ]\r\n سعادتش به‌همين‌گونه زود روى زمين * ز خسروان بستاند ، به بندگان بخشد \r\n\r\nگفتار در ايلچى فرستادن حضرت صاحب‌قرانى پيش والى خوارزم حسين صوفى « 1 »\r\nچون حضرت صاحب‌قرانى به عون تأييدات ربانى ، مملكت از قبضهء تسلط و استيلاى مخالفان استخلاص فرمود و به ضبط و نسق الوس جغتاى اشتغال نمود و از مدت پنج شش سال باز ، كات و خيوق را والى خوارزم حسين صوفى پسر تنغداى « 2 » - كه اوماقش غونكرات بود - تصرف مىنمود . همت خسروانه ، سايهء التقات بر آن حال انداخت و علفه تواچى را با جمعى به رسم رسالت پيش او فرستاد و پيغام داد كه : « كات و خيوق تعلق به الوس جغتاى دارد و در اين مدت آن را بىخداوند يافته ، در حوزهء تصرف آورده‌اى ، اكنون مىبايد كه آن را با تمام توابع و لواحق به تصرف گماشتگان اين‌جانب بازگذارى تا طريق مودّت و دوستى بين الجانبين گشاده ماند و اسباب موافقت و معاضدت آماده گردد » .\r\nعلفه تواچى چون به خوارزم رسيد و به تبليغ رسالت قيام نموده ، مؤدّاى پيغام را چند نوبت به عرض رسانيد . حسين صوفى در ميدان خالى ، گوى مراد زده بود و از چيره‌دستى شهسواران ميدان دولت غافل ، جواب گفت كه : « من اين ولايت را به تيغ مسخر كرده‌ام ، هم به تيغ از من توان ستد » .\r\n[ بيت 
  ]\r\n عروس ملك كه مهرش بريده‌اند به تيغ * مگر به تيغ مر او را طلاق بتوان داد \r\nو چون فرستاده مراجعت نمود و آن جواب ناصواب در پايهء سرير سلطنت مآب معروض افتاد ، حميّت خسروانه داعيهء توجه به جانب او در خاطر خطير آن حضرت انداخت . ورع و مسلمانى مولانا جلال الدين كشى - رحمة اللّه عليه - كه با\r\n\r\n\r\n","description":"","footnote":"\r\n( 1 ) . الف : - عنوان .\r\n( 2 ) . م ، كلكته : ينغداى .\r\n","page_name":" 422 ","page_number":486},
  {"content":"\r\n\r\nكمال علم و تقوى و فضيلت درس و فتوى ، شرف ملازمت حضرت صاحب‌قرانى را طراز خلعت ساير مفاخر ساخته بود ، روا نمىداشت كه به واسطهء غرور يك كس اهل مملكتى در معرض تفرقه و تشويش افتند . از آن حضرت بعد از تقديم مراسم دعا و ثنا رخصت طلبيد كه به خوارزم رود و حسين صوفى را به هرگونه موعظت و نصيحت از خواب غفلت بيدار كرده ، نوعى سازد كه خون و مال مسلمانان عرضهء تلف نگردد . حضرت صاحب‌قران ملتمس او را مبذول داشته ، اجازت رفتن ارزانى فرمود . مولانا جلال الدين ، روى نيك‌خواهى به خوارزم نهاد تا به رفق و آزرم آن مهم كفايت فرمايد . و چون به آنجا رسيد وظايف نصيحت و خيرانديشى - چنانچه از علماى دانشور و ائمهء دين‌پرور سزد - به تقديم رسانيد و در تسكين مادهء آشوب و اطفاى نايرهء فتنه ، سعى بليغ نمود و آن معانى را به هرگونه مواعظهء « 1 » دلپذير مؤكّد ساخت و به شواهد آيات و احاديث مؤيّد گردانيد ، اما چون محل قابل نبود ، فصاحت و براعت قايل سودمند نيفتاد و نتيجه نداد .\r\n چو گوش هوش نباشد چه سود حسن مقال \r\n135 حسين صوفى از قبول سخن ابا كرد و به حبس آن بزرگ حقّانى در حصار جرأت نمود . و چون اين خبر به مسامع عليّه بندگى حضرت صاحب‌قرانى رسيد ،\r\n[ بيت 
  ]\r\n بفرمود تا جمع گردد سپاه * به فرخنده درگاه عالم‌پناه \r\n\r\nگفتار در نهضت همايون حضرت صاحب‌قران به عزم رزم به جانب خوارزم\r\nدر بهار سنهء ثلاث و سبعين سبعمايه ، موافق سيچقان‌ئيل ، كه سلطان طبيعت از ادرار ابر آذارى لشكر الوس و بساتين و صحارى را غرق انعام عام گردانيد ، و سپاه نباتى را كه از سعى تواچيان نشو و نما و تردد جارچيان شمال و صبا از هر طرف در حركت آمده بودند ،\r\n\r\n\r\n","description":"","footnote":"\r\n( 1 ) . ع : مواعظ .\r\n","page_name":" 423 ","page_number":487},
  {"content":"\r\n\r\n[ مصراع 
  ]\r\n خلعت رنگ‌رنگ پوشانيد \r\nحضرت صاحب‌قران لشكر گيتىستان را جمع آورده اوكلكا داد ،\r\n[ بيت 
  ]\r\n سر « 1 » گنج بگشاد و روزى بداد * به آيين كشورگشايان راد \r\nو از سمرقند نهضت نموده و در صحارى قرشى شكار فرموده ، قبىمتن را معسكر ظفرقرين ساخت ؛ و ملك غياث الدين پير على پسر ملك معز الدين حسين - كه بعد از وفات پدر در ذى قعدهء سنهء احد و سبعين و سبعمايه حاكم هرات و غور و قهستان و توابع آن شده بود - حاجى وزير را با تحف و هداياى فراوان از اسبان تازى و استران ركابى و قطار و اقمشه و رخوت بسيار به رسم پيشكش به پايهء سرير اعلى روانه داشت و از آن جمله اسبى بود نقره خنگ موسوم به خنگ اغلان با زين زر ،\r\n[ نظم 
  ]\r\n به هيكل چو فيل و به هيبت هژبر * به پستى چو سيل و به بالا چو ابر\r\nز آسيب گوش و سمش گاه « 2 » تك * نشان بر رخ ماه و پشت سمك\r\nهر آنجا كه در خاطر آرد سوار * كند پيش از انديشه زانجا گذار \r\nو حاجى وزير در اين محل برسيد و به عزّ بساطبوس استسعاد يافته ، صورت اخلاص و هوادارى و يكجهتى و خدمتكارى ملك به عزّ عرض رسانيده عواطف پادشاهانه فرستاده را به خلعت و انعام سرافراز گردانيد و به ملك نوازشنامه‌اى به انواع عواطف و مراحم نوشته با خلعت و بيلاك مصحوب معتمدى همراه او گردانيد ، و راى مملكت‌آراى ، امير جاكو برلاس را به حكومت قندز و بقلان و كابل و آن نواحى فرستاد و جمعى از لشكريان با او همراه ساخت ، و ايل بورلداى را كه يورت ايشان آنجا بود ، به او داد و امير سيف الدين را به محافظت سمرقند و رعايت مصالح آنجا بازداشت و به نفس مبارك با سپاه ظفرپناه در كنف حفظ إله متوجه خوارزم شد .\r\n\r\n\r\n","description":"","footnote":"\r\n( 1 ) . م : در .\r\n( 2 ) . الف : دور ؛ ع : روز .\r\n","page_name":" 424 ","page_number":488},
  {"content":"\r\n\r\n[ نظم 
  ]\r\n همى رفت منزل به منزل چو باد * سرى پر ز كينه دلى پر ز داد\r\nظفر همعنان و سعادت‌قرين * غجرچى همه راه ، فتح مبين \r\nو چون رايت فتح آيت از بخارا گذشته ، بر لب آب جيحون ، به موضع سه‌پايه رسيد ، قراول دشمن پيش آمده بودند . قراول لشكر منصور حمله برده ، ظفر يافتند و ايشان را دستگير كرده بياوردند و به مفتوحهء فتح به ياساق رسانيدند .\r\n[ بيت 
  ]\r\n كه اندازه گيرند كارآگهان * ز آغاز هر كار فرجام آن \r\nو چون از آنجا به سعادت روان شده ، به حصاركات رسيدند ، بيرم يساول و شيخ مؤيّد كه از قبل حسين صوفى ، يكى در آنجا داروغا بود و يكى قاضى ، به اتفاق دروازهء حصار استوار كردند و به ضبط و محافظت آن مشغول گشتند . عرّاده‌ها برافراشته و خود را به كارى - كه به هيچ كار نمىآمد - واداشته ، سپاه نصرت‌پناه ، گرد حصار برآمده ، دست قلعه‌گشايى از آستين توانايى « 1 » بيرون آوردند و پاى جلادت به سعادت پيش نهادند .\r\n[ نظم 
  ]\r\n چو از هردو رو جنگ پيوسته شد * در آشتى بر جهان بسته شد\r\nو زان سو براين لشكر تيزچنگ * ز قلعه همى تير باريد و سنگ\r\nو ليكن نيامد يكى كارگر * كه يارى ده شاه بد دادگر \r\nغيرت پادشاهانهء حضرت صاحب‌قران فرمود كه مناسب نباشد كه غلام حسين صوفى را بگذاريم كه روز به شب رساند و او را به دست نياريم ، و فرمان داد تا لشكريان هيمه و خاشاك جمع آورده ، خندق را بينباشتند و خود به نفس مبارك به كنار خندق آمد و گوچه ملك را اشارت فرمود تا به خندق درآيد و چون او از غلبهء وهم نتوانست كه به آن كار اقدام نمايد ، خمارى يساول را اشارت فرمود و او بىتوقف به خندق درآمد .\r\n\r\n\r\n","description":"","footnote":"\r\n( 1 ) . ع : - توانايى .\r\n","page_name":" 425 ","page_number":489},
  {"content":"\r\n\r\n[ نظم 
  ]\r\n دلاور كند كار در كارزار * ز بددل نيايد هنر وقت كار \r\nو [ امير 
  ] مبشر و تا خواجه نيز از عقب او برفتند . لشكريان چون اين صورت مشاهده نمودند ، روان به خندق درآمده رو به فصيل نهادند ، اول شيخ على بهادر دست در ديوار فصيل زده خواست كه برآيد ، [ امير 
  ] مبشر پاى او را بگرفت تا او نيز برآيد و نتوانست و هردو به خاكريز افتادند . شيخ على دگرباره متوجه شد و به فصيل برآمد و يكى از آن‌جانب نيزه‌اى به دست او زد ، جهان پهلوان نيزه را بگرفت و بشكست و تيغ بر سر او راند و سپاه نصرت‌پناه « 1 » از هر طرف راه كرده به حصار درآمدند و كلانتران ايشان را بگرفتند و به شمشير آبدار آتش‌بار ، دمار از روزگار مخالفان بادپيماى خاكسار برآوردند .\r\n[ نظم 
  ]\r\n بسى تن كه بىسر شد از تيغ تيز * نه دست نبرد و نه پاى گريز\r\nهر آن كاو نشد كشته از تيغ و تير * ببردند غارتگرانش اسير\r\nزن و بچه و خان‌مان هرچه بود * گرفتند و تاراج كردند زود \r\nروز ديگر مرحمت جبلّى حضرت صاحب‌قرانى به خلاص اسيران فرمان داد و از آنجا به سعادت كوچ كرده « 2 » به صوب خوارزم روان شد و گوچه ملك را به غرامت تقصيرى كه در خندق رفتن كرده بود ، چوب ياساق زدن فرمود و بر « 3 » دم خر بسته ، به سمرقند فرستاد ؛ و غياث الدين ترخان از نسل قشليق - كه چنگيز خان او را ترخان كرده بود - و خواجه يوسف اولجايتو هردو را منغلاى لشكر ساخته با ديگر بهادران از پيش روان گردانيد . ايشان چون به جوى كورلن رسيدند ، منگلى خواجه و كلك باجوقى از سپاه ياغى آنجا بودند . بهادران به باد حمله ، آتش پيكار برافروختند و منغلاى حضرت صاحب‌قران به يمن دولت قاهره ، چنانچه عادت معهود آن سپاه نصرت‌پناه بود ، غالب آمدند و مخالفان را هزيمت داده ، در پى كردند و بسيارى از ايشان را به دست آورده از پاى درآوردند . صاحب‌قران گردون اقتدار لشكر ظفر\r\n\r\n\r\n","description":"","footnote":"\r\n( 1 ) . الف ، م : آئين .\r\n( 2 ) . م : كوچ كرده به سعادت .\r\n( 3 ) . م : به .\r\n","page_name":" 426 ","page_number":490},
  {"content":"\r\n\r\nشعار را فرمان داد ، تا از آنجا ايلغار كرده ، به اطراف و جوانب روان شدند و تمام ولايات خوارزم را غارت كردند .\r\n[ نظم 
  ]\r\n سپاهش چو آهنگ ايلغار كرد * ولايات ياغى نگونسار كرد\r\nبه غارتگرى چون گشادند چنگ * بيفتاد آن كشور از آب و رنگ \r\nحسين صوفى چون از مقاومت عاجز بود ، محافظت نفس خود را غنيمت دانسته ، به حصار خوازم درآمد و كس بيرون فرستاده ، به تضرع و استكانت ، امان طلبيد و به اشارت رأى صواب مىخواست كه در استرضاى خاطر بندگان حضرت ، به جان كوشيده ، آتش فتنه را فرونشانده .\r\nكيخسرو ختلانى را مادهء عداوت و حسد - كه در باطن داشت و به حكم ضرورت پردهء نفاق بر آن مىپوشيد - در حركت آمد و قاصدى پوشيده پيش حسين صوفى فرستاد ، كه : « اصلا اعتماد منماى و در دوستى مگشاى و لشكر مرتّب داشته ، از دروازه بيرون آى ، تا من از اين‌جانب برگشته ، با تومان خود به تو پيوندم » .\r\nحسين صوفى به آن سخنان بىحاصل كه محض افساد و اضلال بود ، فريفته شد و از لشكرى و رعيت كثرتى تمام از شهر بيرون آورد و كوس و نقاره فروكوفته سورن انداختند ، و بر لب جوى قاون - كه در دو فرسخى خوارزم واقع است - صف كشيده ، رايت عناد برافراختند . و در آن حال بيشتر عساكر گردون مآثر از هر طرف به چپقون رفته بودند . حضرت صاحب‌قران باقى لشكر كه حاضر بودند ترتيب داد و گورگه و برغو زده ، متوجه شد و ميمنه و ميسره را آراسته ، به كنار آب قاون - كه در ميان فاصل بود - مقابل دشمن بايستاد .\r\n[ نظم 
  ]\r\n دو لشكر برابر كشيدند صف * دليران همه بر لب آورده كف\r\nبياراسته ميسره ميمنه * كشيدند نزديك دريا بنه\r\nز زخم تبرزين و كوپال و تيغ * ز دريا برآمد يكى سرخ ميغ \r\nاپاچى كلته و پشايى و سقار « 1 » جرغتو ، مركب در آب راندند و اسبان كشتىسان در\r\n\r\n\r\n","description":"","footnote":"\r\n( 1 ) . الف : شقار .\r\n","page_name":" 427 ","page_number":491},
  {"content":"\r\n\r\nزير ران آن دلاوران روان شده از آن‌جانب بيرون آمدند و لشكر ياغى نيز حمله آورده ، جنگ درپيوست و شيخ على بهادر نيز با پنج نوكر از آب بگذشت و بر خواجه شيخ‌زاده حمله برده او را بگريزانيد و امير مؤيد و ختاى بهادر و آق تمور بهادر به همان طريق از آب عبور نمودند و ايلچى بهادر نيز مىگذشت ، اما چون مدت عمر مقدرش تمام گشته بود ، غرق شد و مؤدّاى  فَكانَ مِنَ الْمُغْرَقِينَ  « 1 » صورت حال او گشت . حضرت صاحب‌قران كامياب مىخواست كه بادپاى آتش آهنگ از سطح خاك به آب راند ، شيخ محمد بيان سلدوز مانع آمد ؛\r\n[ بيت 
  ]\r\n كاز اين پس همه نوبت ماست رزم * ترا جاى تخت است و هنگام بزم \r\nو خود روان ، اسب در آب راند و شناه‌كنان « 2 » به سلامت از آن طرف بيرون رفت ؛ و خان‌زادهء ترمذ ابو المعالى نيز از عقب او همين طريق سپرد ؛ و آن دلاوران ظفر پيشه از اطراف و جوانب حمله بردند و دشمنان را رانده در پى كرده ، به دروازه رسانيدند .\r\n[ نظم 
  ]\r\n سپاه بدانديش برگشت زار * گريزان همى رفت سوى حصار\r\nپس اندر سپاه جهاندار شاه * دمان و زنان برگرفتند راه \r\nمخالفان « 3 » از بيم جان ، پناه به حصار جستند و در دروازه ببستند و لشكر ظفرقرين به فتح و فيروزى پيرامن شهر فرود آمدند و عساكر گردون مآثر كه به چپقون رفته بودند با غنايم بسيار و مال و اسباب « 4 » بىحد و شمار بازآمدند و قلعه را محاصره كرده بنشستند ، و حسين صوفى در اندرون حصار ، پشيمان روزگار مانده در آن چند روز\r\n[ بيت 
  ]\r\n چنان دست غم حلق جانش فشرد * كزان درد ناديده درمان بمرد \r\nو بعد از وفات حسين صوفى ، برادرش يوسف صوفى به‌جاى او متمكّن گشت .\r\n[ بيت 
  ]\r\n يكى چون رود ديگر آيد به‌جاى * جهان را نمانند بىكدخداى \r\n\r\n\r\n","description":"","footnote":"\r\n( 1 ) . هود / 43 .\r\n( 2 ) . م : + از آب .\r\n( 3 ) . الف : + نيز .\r\n( 4 ) . م : اسبان .\r\n","page_name":" 428 ","page_number":492},
  {"content":"\r\n\r\n\r\n( 774 ه . ق ) « 1 » گفتار در مصالحت حضرت صاحب‌قرانى با يوسف صوفى و خواستارى نمودن خان‌زاده از براى اميرزاده جهانگير « 2 »\r\nچون از يوسف صوفى تا غايت ، ترك ادب با بندگان حضرت صادر نشده بود ، وسايل « 3 » انگيخت و به دست ضراعت در دامن موافقت و متابعت آويخت و برادر او آق صوفى پسر ينغداى را از شكر بيگ دختر خان اوزبك ، دخترى بود ، سوين بيگ نام ، به خان‌زاده مشهور .\r\n[ نظم 
  ]\r\n كه تا مهر آدم به حوا فتاد * چنان بانو از نسل ايشان نزاد\r\nز درياى خانى گزين گوهرى * فرشته نهادى پرى پيكرى \r\nرأى جهان‌آراى حضرت صاحب‌قران ، آن لؤلؤى صدف شاهى را با گوهر كان پادشاهى اميرزاده جهانگير در سلك ازدواج كشيدن مناسب دانست و قران ناهيد سپهرخانى « 4 » با برجيس آسمان سلطنت و جهانبانى را دليل حصول سعادت و كامرانى شناخت . سخنى كه فرستادگان يوسف صوفى در باب اظهار انقياد به عزّ عرض رسانيدند ، به قبول تلقى فرمود و بنياد مصالحت و مصافات بر آن پيوند\r\n\r\n\r\n","description":"","footnote":"\r\n( 1 ) . مطابق با مطلع سعدين .\r\n( 2 ) . الف : - عنوان .\r\n( 3 ) . ع : وسيله‌ها .\r\n( 4 ) . الف ، ع : - خانى .\r\n","page_name":" 429 ","page_number":493},
  {"content":"\r\n\r\nهمايون نهاد . يوسف صوفى آن معنى را غنيمت شمرده به رغبتى تمام تقبل نمود كه آن كريمهء خدر عصمت و ابّهت را اسباب فراخور مهيا ساخته ، هرگاه كه اشارت عليّه به نفاذ پيوندد ، روانهء درگاه عالم‌پناه گرداند ؛ و قضيه براين قرار يافته مجادله و عناد به مجامله و و داد مبدل شد . و رايت نصرت شعار ، مظفر و كامگار از آنجا مراجعت نمود .\r\nو چون حضرت صاحب‌قران ، در ضمان حفظ ملك ديّان - تعالى و تقدّس - به جلگهء خاص نزول فرمود ، يرليغ عالم مطاع به نفاذ پيوست كه در همان روز ، كيخسرو ختلانى را گرفته ، به ديوان مظالم حاضر كنند و نويينان و امرا يرغوى او بپرسند . و چون به امتثال امر قيام نموده قضيهء او را نيكو تحقيق و تفتيش نمودند ، از جهت قاصدى كه پيش حسين صوفى فرستاده بود و او را بر مخالفت و عصيان داشته - چنانچه ذكر كرده شد - و از ديگر جهات ، گناهان او ثابت شد و بعد از ثبوت چند گناه او را بند كرده به سمرقند بردند و به نوكران امير حسين سپردند و ايشان او را به قصاص امير حسين به قتل آوردند . و تومان ختلان را حضرت صاحب‌قران به پسر شير بهرام ، محمد ميركه - كه خويش كيخسرو بود - ارزانى داشت . و حضرت صاحب‌قران آن زمستان در مقر سرير سلطنت به دولت و عشرت بگذرانيد و بساط عدل و احسان بر بسيط زمين و زمان بگسترانيد .\r\n[ نظم 
  ]\r\n خرّم ز بخت خويش به تأييد ذو المنن * گيتى ز يمن معدلتش فارغ از محن \r\n\r\nگفتار در لشكر كشيدن حضرت صاحب‌قرانى به خوارزم نوبت ثانى « 1 »\r\nخاتمهء كتاب مجيد آسمانى كه مشتمل بر استعاذه از شرّ وسوسهء شيطان سيرتان انسان صورت ، دليلى روشن است براين معنى كه از امهات مفاسد عالم ، جليس سوء و همنشين بد است و از مؤيدات و شواهد اين سخن آن است كه در آن هنگام كه كيخسرو ختلانى را بگرفتند ، سلطان محمود پسر او ، و ابو اسحق پسر خضر\r\n\r\n\r\n","description":"","footnote":"\r\n( 1 ) . الف : - عنوان .\r\n","page_name":" 430 ","page_number":494},
  {"content":"\r\n\r\nيسورى و محمود شاه بخارى گريخته ، به خوارزم رفتند پيش يوسف صوفى ، و در مجلس او راه سخن يافته ، آغاز اغوا و افساد نهادند و خاطر او را به هرگونه وسوسه از طريق مستقيم مودّت و ولاى حضرت صاحب‌قرانى بگردانيدند و او از شآمت وساوس ايشان ، به شكستن عهد و پيمان كه نه شيمهء « 1 » بزرگان و نه وار مردان است ، اقدام نمود و هم در آن پاييز تاخت كرده ، ولايت كات را خراب كرد و اهالى آن را پراكنده گردانيد و روزگار به زبان تعجب به گوش او مىرسانيد\r\n[ بيت 
  ]\r\n مىدانستم كه عهد و پيمان مرا * درهم شكنى ولى بدين زودى نى \r\nبنابراين چون سپاه ستمكار ظالم نهاد شتا پشت بنمود ، و سلطان عدالت شعار بهار ، اظهار « 2 » آثار شوكت و اقتدار آغاز نهاد ، حضرت صاحب‌قران در رمضان سنهء اربع و سبعين و سبعمايه موافق اود « 3 » ئيل به ظاهر قرشى كه در نخشب كش واقع است لشكر اطراف و جوانب جمع آورد .\r\n[ نظم 
  ]\r\n سپاهى ز ريگ بيابان فزون * وز انديشهء هر محاسب برون\r\nگروهى نه پردل كه يكباره دل * نه پوشيده آهن كه آهن گسل \r\nو به سعادت و اقبال روى ابّهت و جلال به صوب خوارزم آورده روان شد ، و چون از ريگستان گذشته به آنجا رسيد ، يوسف صوفى را خوف و هراس غالب شده از كردار نكوهيدهء خويش پشيمان گشت و از هرگونه وسيلت‌ها انگيخته ، به تضرع و تشفع امان طلبيد و تقبل نمود كه مخدرهء تتق عصمت و جلالت ، خان‌زاده را اسباب تجمل و حشمت چنانچه بايد و لايق آيد آماده داشته ، هرچه زودتر روانه دارد . و حضرت صاحب‌قران از مكارم ملكات ملكانه صحايف جرايم او را رقم عفو كشيد و به سعادت از آنجا معاودت فرمود و چون به سمرقند كه مستقر سرير سلطنت و مركز اعلام « 4 » خلافت بود محفوف به حفظ الهى و صنوف الطاف نامتناهى اتفاق نزول افتاد ، به ترتيب مقدمات زفاف و تهيهء اسباب طوى مثال داد .\r\n\r\n\r\n","description":"","footnote":"\r\n( 1 ) . الف ، ع : شيوه .\r\n( 2 ) . م : - اظهار .\r\n( 3 ) . م : لوى ؛ الف : اوى .\r\n( 4 ) . م ، كلكته : رايت .\r\n","page_name":" 431 ","page_number":495},
  {"content":"\r\n . \r\n","description":"","footnote":"","page_name":" 432 ","page_number":496},
  {"content":"\r\n\r\n\r\n( 775 ه . ق ) گفتار در فرستادن حضرت صاحب‌قرانى امرا را به طلب مهد اعلى خان‌زاده به جانب خوارزم « 1 »\r\nدر شوال سنهء خمس و سبعين و سبعمايه موافق بارس‌ئيل هنگام بهار « 2 » كه سلطان هفت اقليم ، گردون مستقر شرف خويش را\r\n[ مصراع 
  ]\r\n به فرّ طلعت گيتىفروز آذين « 3 » بست \r\nو قهرمان طبيعت سرافرازان قواى ناميه را به آوردن عروس گل سورى نامزد كرد .\r\n[ مصراع 
  ]\r\n مهد فيروزهء گلبن به صد آيين آراست \r\nحضرت صاحب‌قران امير يادگار برلاس - كه از نسل لالاء بن قراچارنويان « 4 » بود « 5 » - و امير داود ازون « 6 » اولجايتو را\r\n[ بيت 
  ]\r\n سرفرازان راد فرزانه * با هداياى پادشاهانه \r\nروانهء جانب خوارزم گردانيد ، تا مهد اعلى خان‌زاده را مصحوب وفود سعادت و\r\n\r\n\r\n","description":"","footnote":"\r\n( 1 ) . الف : - عنوان .\r\n( 2 ) . الف ، ع : - هنگام بهار .\r\n( 3 ) . ع : آئين .\r\n( 4 ) . م : - نويان .\r\n( 5 ) . الف : - بود .\r\n( 6 ) . ع : زن امير .\r\n","page_name":" 433 ","page_number":497},
  {"content":"\r\n\r\nاقبال مبدرق « 1 » به جنود عون و تأييد ذو الجلال به سمرقند آورند . و چون امراى مذكور به خوارزم رسيدند ، يوسف صوفى مقدم ايشان را به مراسم اعزاز و تكريم و لوازم اجلال و تعظيم تلقى نموده ، از شرايط حرمت و جانبدارى هيچ دقيقه نامرعى نگذاشت .\r\n[ بيت 
  ]\r\n ز جانبدارى و تعظيم و اعزاز * فرونگذاشت چيزى آن سرافراز \r\nو ايشان به رعايت رسم طوى به نوعى كه شايستهء چنان قضيه تواند بود ، قيام نمودند و هدايا و تبركات كه همراه داشتند\r\n[ نظم 
  ]\r\n ز دينار و ياقوت و مشك و عبير * ز ديباى زربفت و خزّ و حرير\r\nز چينى نسيج و خطايى پرند * گذشته ز اندازهء چون و چند\r\nزر و زيور و گوهر شاهوار * و زان گونه چيزى كه آيد به كار\r\nبسى جامه‌هاى گرانمايه نيز * پرستنده و اسب و هرگونه چيز \r\nبرسانيدند . يوسف صوفى نيز جشنى خسروانه مرتب داشته ، طوى داد و خان‌زاده را مشايعت نموده ، به صوب درگاه عالم‌پناه روان داشت ، با ترتيبى لايق و تجمّلى فراخور\r\n[ نظم 
  ]\r\n چه از تاج پرمايه و تخت زر * چه از ياره و طوق و زرّين كمر\r\nبسى زيور از گوهر شاهوار * بسى خاتم و ياره و گوشوار\r\nبسى درج و صندوق با قفل زر * پر از درّ و ياقوت و لعل « 2 » و گهر\r\nز پوشيدنى و ز گستردنى * ز هرچيز كان بود آوردنى\r\nكت و خيمه و خرگه و كندلان * ز هرگونه چندان‌كه صد كاروان \r\nو امراى مذكور كسى را به تعجيل روانهء سمرقند گردانيدند ، تا خبر توجه ايشان\r\n\r\n\r\n","description":"","footnote":"\r\n( 1 ) . به معناى بدرقه شده .\r\n( 2 ) . م ، كلكته : از لعل و ياقوت و در .\r\n","page_name":" 434 ","page_number":498},
  {"content":"\r\n\r\nبه عرض ملازمان پايهء سرير اعلى رساند و چون صورت حال عزّ ملاحظهء حضرت صاحب‌قرانى يافت ، كرايم اخلاق خسروى باعث اعزاز مقدم شريف آن نهال روضهء خانى شد . قرتقا « 1 » خاتون - كه عروس پسر قيدو خان بود - با ديگر خواتين و مجموع نويينان و امرا را به اقامت رسم استقبال اشارت فرمود .\r\n[ نظم 
  ]\r\n پذيره شدندش همه سركشان * به شادى درم ريز و گوهرفشان\r\nهوا سربه‌سر مشك سارا گرفت * زمين مرج تا مرج ديبا گرفت \r\nو سادات و قضات و علما و مشايخ و ساير اكابر و اشراف و اعيان مملكت تا موضع كات استقبال نمودند .\r\n[ نظم 
  ]\r\n مهان جهان كارساز آمدند * پرستنده از پيش‌باز آمدند\r\nجهان سربه‌سر گشته آراسته * همه راه پرنزل و پرخواسته\r\nزمين باغ فردوس ديدار شد * هوا ابر بارنده دينار شد \r\nو در باب رعايت ترحيب و تكريم وصول همايونش بعد از تقديم وظايف ضراعت و ادب و رسوم طوى و نثار و پاىانداز ، منزل به منزل متصل به آيينى كرده شد كه تا حجلهء سپهر از جمال عروس ناهيد زينت يافته ، نظير آن كم اتفاق افتاده باشد .\r\n[ نظم 
  ]\r\n به هر منزلى مجلسى ساختند * بهشتى نوآيين بپرداختند\r\nسران پيش پايش برآموده جنگ * هوا پرگهر شد زمين رنگ‌رنگ \r\nو چون خاطر اهالى و ساكنان آن ديار - كه باطن مملكت عبارت از آن است - از ميامن عدل و مرحمت حضرت صاحب‌قران به نور امن و حضور و زيور بهجت و سرور آراسته بود ، مناسب نمود كه به موافقت آن اتفاق مبارك ، ظاهر آن ديار موافق باطنش گردد و صورت مطابق معنى شود ، و دار السلطنهء سمرقند را به انواع تكلفات غريب و تجملات لطيف عجيب آذين بستند .\r\n\r\n\r\n","description":"","footnote":"\r\n( 1 ) . ع : فزتقا .\r\n","page_name":" 435 ","page_number":499},
  {"content":"\r\n\r\n[ بيت 
  ]\r\n پذيره شدن را چو برخاستند * همه كوى و برزن بياراستند \r\nو چون كافهء مردم را دل - كه سلطان كشور بدن است - در پناه آن دولت روزافزون از انديشهء تركتاز حوادث روزگار فراغت يافته بود و اعضا نيز كه رعاياى كارگزار آن كشوراند و سر ايشان در آن شغل دست از تكليف كسب و زحمت كار بازرستند و در دكان‌ها به يكبارگى ببستند ، و بستگى كه پيش از آن در كار مردم بودى ، در آن ايام فرخنده فرجام ، حوالهء در كارخانه‌ها شد و گشادگى كه وقتى دست ستم داشتى ، در آن فرصت روزى دهان قرابه و لب پيمانه گشت و نام و نشان غم چنان گم شد كه بادهء غمگزار بيكار ماند ،\r\n[ مصراع 
  ]\r\n و ليكن شب‌وروز در كار بود \r\nو شادى و فرح چنان غالب و عام افتاد كه كسى را به مفرّح ياقوتى ميلى نمىشد\r\n[ مصراع 
  ]\r\n مگر آنكه از لعل دلدار بود \r\n[ نظم 
  ]\r\n همه شهر جشن و همه سورسور * به هرگوشه صحبت به هرجا حضور\r\nهمه مملكت گشته عشرت‌سراى * مغنى ز هر پرده عشرت‌سراى\r\nسراى جهان از نواى سرود * فرستاده هردم به شادى درود \r\nو مهد قيدافهء عهد ، خان‌زاده مرصّع به جواهر الطاف الهى و مكلل به حلل تأييدات نامتناهى ، به مبارك‌تر طالعى سمرقند را از فرّ قدوم سعادت‌گستر ، غيرت تختگاه بلقيس گردانيد .\r\n[ بيت 
  ]\r\n از بس پرند چينى و ديباى زرنگار * از كثرت جواهر و دينار بىشمار \r\nكه به رسم پاىانداز و نثار بگستردند و برافشاندند ، زمين و آسمان از ديدهء جهان‌بين نظّارگيان پوشيده و پنهان ماند .\r\n\r\n","description":"","footnote":"","page_name":" 436 ","page_number":500},
  {"content":"\r\n\r\n[ بيت 
  ]\r\n بخار نثارش ز درياى دست * چو بر شد هوا از گهر ابر بست \r\n\r\nذكر زفاف اميرزاده جهانگير با خدر معلّى سوين بيگ خان‌زاده\r\nكمر بستگان درگاه سلطنت‌پناه به ترتيب مقدمات طوى و تهيه اسباب آن قيام نموده ، چندان سراپرده و خيمه و خرگاه و سايه‌بان ، طناب در طناب كشيده شد و فرش‌هاى گوناگون گسترده گشت كه\r\n[ بيت 
  ]\r\n همه پشت زمين شد روى ديبا * همه زير فلك بالاى خيمه \r\nو جهت بزم خاص و مجلس زمرهء اختصاص\r\n[ نظم 
  ]\r\n وثاقى مدوّر به‌سان سپهر * سپهرى پر از ماه و ناهيد و مهر\r\nدرون و برونش مغرّق به زر * مرصّع به ياقوت و درّ و گهر\r\nز ديبا تتق بسته گرد اندرش * پر از گوى عنبر سر و چنبرش\r\nيكى تخت زرين گوهرنگار * نهادند در خرگه شهريار\r\nزده تكيه صاحب‌قران كامياب * چون بر طارم چارمين آفتاب\r\nشهان و مهان و سران سپاه * شده انجمن بر در پادشاه\r\nزمين سربه‌سر شيره در شيره شد * جهان گشته حيران فلك خيره شد \r\nكرشمهء ساقيان شيرين‌كار با نشأهء شراب تلخ مذاق خوشگوار يار شده ، دست به غارت‌گرى عقل و هوش برآوردند و نغمهء سرود مطربان خوش‌آواز با آهنگ نواى هرگونه رود و ساز راست گشته ، پرده‌درى عشاق مدهوش آغاز نهادند .\r\n[ نظم 
  ]\r\n در آن بزمگه شادى آراستند * مهان « 1 » را بخواندند و مى خواستند \r\n\r\n\r\n","description":"","footnote":"\r\n( 1 ) . الف ، ع : سران .\r\n","page_name":" 437 ","page_number":501},
  {"content":"\r\n\r\n نمودند مهر و فزودند كام * گزيدند يار و گرفتند جام\r\nهوا گشت از دود عود آبنوس * زمين چون لب دلبران جاى بوس\r\nجهاندار صاحب‌قران كامران * به نيروى دولت به بخت جوان\r\nزر و جامه و گوهر شاهوار * ببخشيد بيرون ز حدّ و شمار\r\nبدين‌گونه چندى به بزم شهى * همى كرد هر روز گنجى تهى \r\nو در اثناى آن چون اسباب و مقدمات چنانچه سزد و زيبد در غايت كمال و نهايت جمال ، دور از آسيب عين الكمال آماده و مرتب بود\r\n[ نظم 
  ]\r\n بفرمود تا موبدان و ردان * ستاره‌شناسان و هم بخردان\r\nشوند انجمن نزد تخت بلند * ز راز سپهرش « 1 » پژوهش كنند \r\nو بعد از رعايت احتياط در اختيار وقت ، در مجلسى خاص مشحون به اكابر و خواص از اعيان مملكت و اركان دولت ، آن مخدّرهء تتق عفت و ابّهت را با اميرزاده جهانگير به موجب شرع مطهر مصطفوى - عليه افضل الصلوات و اكمل التحيات - به مباركى و طالع سعد عقد نكاح بستند و هرسو زبان تهنيت و دست نثار به ثناخوانى و گوهرافشانى برگشادند .\r\n[ بيت 
  ]\r\n همه سرفرازان و گردنكشان * ز هرسو ثناخوان و گوهرفشان \r\nو چون خسرو انجمن « 2 » انجم به خلوتخانهء خاور خراميد و جهان معجر كحلى مرصّع شب « 3 » در سر كشيد ،\r\n[ نظم 
  ]\r\n شبى كز صفا چون شب قدر بود * ز صد ماه و سالش فزون قدر بود\r\nهمى كرد بخشش سعادت سپهر * مه و زهره بودند ناظر به مهر\r\nكواكب به خوبى به‌هم متصل * مزاج چهار اسطقس معتدل \r\n\r\n\r\n","description":"","footnote":"\r\n( 1 ) . م : سپهرم .\r\n( 2 ) . م : - انجمن .\r\n( 3 ) . الف ، ع : - شب .\r\n","page_name":" 438 ","page_number":502},
  {"content":"\r\n\r\nخلوتخانهء زفاف سعادت اتّصاف كه از فيض فضل الهى به جواهر الطاف و حلل اعطاف آراسته بود ، محل اجتماع نيرين سپهر سلطنت و برج مقارنهء سعدين آسمان ابّهت و جلالت گشتند .\r\n[ نظم 
  ]\r\n دهان ناشتا از لقمه پر شد * صدف شايستهء يك دانه در شد\r\nلب از ياقوت شاهى چون برآسود * زر اندر بوته برد و سيم پالود\r\nچو مرغ تشنه زد بر چشمه منقار * ازو آب حيات آمد پديدار \r\nو اين جشن فرخنده و قضيهء مبارك در اواخر سنهء خمس و سبعين و سبعمايه اتفاق افتاد - و الحمد للّه رب العالمين و الصلاة و السلام على سيد المرسلين و خاتم النبيين .\r\n\r\n","description":"","footnote":"","page_name":" 439 ","page_number":503},
  {"content":"\r\n . \r\n","description":"","footnote":"","page_name":" 440 ","page_number":504},
  {"content":"\r\n\r\n\r\n( 776 ه . ق ) گفتار در نهضت همايون حضرت صاحب‌قرانى به‌جانب جته نوبت سوم\r\nدر روز پنجشنبه غرّهء شعبان سنهء ست و سبعين و سبعمايه حضرت صاحب‌قران لشكر ظفرقرين جمع آورده ، به تأييد رب العالمين متوجه جانب جته شد . چون رباط قطغان محل نزول همايون گشت ، آفتاب از غايت برودت هوا ، يكباره « 1 » سر در سنجاب سحاب كشيد و ابر از دست دريانوال شاه ، گوهرافشانى و سيم‌بارى آموخته ، پيوسته باران و برف مىباريد .\r\n[ نظم 
  ]\r\n هرگز كسى نداد ازين سان نشان برف * گفتى كه لقمه‌اى است جهان در دهان برف\r\nمانند پنبه‌دانه كه در پنبه تعبيه است * اجرام كوه‌هاست نهان « 2 » در ميان برف \r\nشدت سرما به مرتبه‌اى رسيد كه قواى بدنى از كار بازماند ، نه دست را دادوستد از دست برمىخاست ، نه پاى درآمد شد ، قدم مىتوانست گشود ، و مردم از محافظت چهارپايان عاجز گشتند ، كه جان شيرين در خطر بود و بدين واسطه مردم بسيار بمردند و بسى از چهارپايان تلف شد . حضرت صاحب‌قرانى را مرحمت و اشفاق بر آن داشت كه از آنجا مراجعت فرمود و مدت دو ماه در سمرقند توقف نمود تا\r\n\r\n\r\n","description":"","footnote":"\r\n( 1 ) . ع : - يكباره .\r\n( 2 ) . ع : پنهان .\r\n","page_name":" 441 ","page_number":505},
  {"content":"\r\n\r\nسورت برودت هوا بشكست ؛ و باز در دوشنبه غرّهء شوال موافق اوايل توشقان‌ئيل ، تشحيذ حدود عزيمت فرمود و عساكر منصور را مرتب داشته ، جبه ديد و متوجه جانب جته شد و اميرزاده جهانگير را به رسم منغلاى از پيش روان گردانيد و شيخ محمد بيان سلدوز و عادلشاه پسر بهرام جلاير كه بعد از وفات پدرش ، حضرت صاحب‌قران ايالت ايل جلاير را به او تفويض فرموده بود ، ملازم موكب ظفرقرين شاهزاده ساخت ؛ و چون از سيرام گذشته به موضع جارون رسيدند ، يكى را از جته گرفته پيش حضرت صاحب‌قران فرستادند ؛ و چون كيفيت حال قمر الدين - كه اوماقش دوغلات بود - از او پرسيدند ، خبر داد كه : « او لشكر خود جمع كرده ، در موضع گوك‌توپه نشسته است و انتظار حاجى بيگ مىكشد و از توجه لشكر شما آگاه نيست » . فرمان اعلى به نفاذ پيوست كه منغلاى ، بىتوقف روان شوند و خود نيز به تعجيل از عقب براند . و چون قمر الدين از رسيدن عساكر گردون مآثر واقف شد توقف نتوانست نمود ، به محلى حصين - كه آن را بركهء غوريان نامند - پناه جست . و آن سه دره است بغايت مغاك و سه رودخانهء عظيم آنجا جارى است . قمر الدين با سپاهش از دو دره گذشته ، در درهء سيوم فرود آمدند و راه‌ها استوار گردانيدند .\r\nشاهزاده جهانگير ، لشكر عدوبند كشورگشاى را ياساميشى كرده ، بر سر او راند و طنطنهء صداى گورگه و نقاره در طاس گردون انداخته ، بهادران پيش رفتند و عقاب روح شكار تير را از آشيان كمان پرواز دادند و بعد از آنكه به زخم پيكان جان‌ستان ، بيّنهء نيروى بازوى كامگار خويش در دل دشمنان بنشاندند و در مقابل ايشان فرود آمدند ، سپاه قمر الدين را پيغام تير در خاطر نشسته بود . چون شب درآمد مجموع رو بگريز نهادند ، چنانچه هنگام صبح از لشكر جته هيچ‌كس آنجا نمانده بود . بهادران فتح آيين تكامشى كرده ، بسيارى از آن لشكر بىدين « 1 » به قتل آوردند . و چون خسرو سيارگان ، رايت ارتفاع برافراخت ، حضرت صاحب‌قران با باقى لشكر رسيد و امير داود و حسين و اوچ قرا بهادر را از پى ياغى بفرستاد و ايشان برحسب فرمان به\r\n\r\n\r\n","description":"","footnote":"\r\n( 1 ) . ع : - بىدين ؛ الف : - دين .\r\n","page_name":" 442 ","page_number":506},
  {"content":"\r\n\r\nنشيب آب ايله روان شدند و حسين در آبى غرق شده ، شعلهء حياتش فرونشست . و چون به ايل ياغى رسيدند ، ايشان را غارتيده ، مال و منال و چهارپايان ايشان را بگرفتند و هزاره‌ها كه ايل شدند ، كورن كرده ، به سمرقند فرستادند . و حضرت صاحب‌قران به قصد استيصال مخالفان تا موضع پاىتاق « 1 » بفرمود و اميرزاده جهانگير را با فوجى از سپاه نصرت‌پناه بفرستاد ، تا در طلب قمر الدين و دفع او سعى بليغ نمود ، او را به دست آورد . شاهزاده با لشكر « 2 » برحسب فرمان روان شد ، هزاره‌هاى جته را كه در موضع اوچ‌قرمان مقام داشتند بغارتيدند و قمر الدين را در كوهستان يافته ، در پى كردند و از ايل و الوس رانده و بيرون كرده تمام مواضع و منازل او را بتاختند ، و از جمله خاتون امير شمس الدين ، بويان‌آغا و دختر او دلشادآغا را بگرفتند ، و شاهزاده كس فرستاد و آن معنى را به عزّ عرض حضرت صاحب‌قرانى رسانيد ، آن حضرت از مدت پنجاه و سه روز باز در آن مقام توقف « 3 » اختيار فرموده بود . و چون اين خبر بهجت‌افزاى به مسامع عليّه رسيد ، از آنجا كوچ كرده ، بالاى قراقسماق برآمد و اميرزاده جهانگير به سعادت معاودت نموده ، در آن محل به شرف پاىبوس سرافراز گشت و غنايم بسيار از برده و اسب و گوسفند پيشكش كرد و دلشادآغا را به دولت بساطبوس حضرت اعلى جوان‌بخت و دلشاد گردانيد .\r\n[ بيت 
  ]\r\n كه پيوسته صاحب‌قران شاد باد * هزارش كنيزك چو دلشاد باد \r\nو باوجود صغر سن از فرّ اقبال صاحب‌قران چنين كارى بزرگ از دست او برآمد .\r\n[ مصراع 
  ]\r\n و زان دولت ، اينها نباشد غريب \r\nو حضرت صاحب‌قران از آنجا نهضت فرموده ، به آت‌باشى فرود آمد و از آنجا به صحراى ارپه‌يازى نقل نموده ، چند روز به عشرت و كامرانى توقف فرمود و\r\n\r\n\r\n","description":"","footnote":"\r\n( 1 ) . ع : عزيمت بفرمود .\r\n( 2 ) . ع : - با لشكر .\r\n( 3 ) . م : - توقف .\r\n","page_name":" 443 ","page_number":507},
  {"content":"\r\n\r\nمباركشاه مگريت كه امير آن هزاره بود و از هواخواهان قديم آن حضرت ، مراسم طوى و تقوز به تقديم رسانيده به انواع خدمت‌هاى شايسته تقرّب جست .\r\n[ بيت 
  ]\r\n كمر بسته در بندگى استوار * به درگاه فرمانده كامگار \r\nو عاطفت پادشاهانه ، ايل سالار اغلان و حسين را كه در اين سفر سپرى شده بود ، به پسرش خداداد ارزانى داشت .\r\n\r\nگفتار در زفاف همايون حضرت صاحب‌قران فرمانروا با سرداق ابّهت‌پناه دلشادآغا « 1 »\r\nقال اللّه تبارك و تعالى  فَانْكِحُوا ما طابَ لَكُمْ مِنَ النِّساءِ مَثْنى وَ ثُلاثَ وَ رُباعَ  « 2 » .\r\nچون سعت رحمت الهى جواز تعدد انكحه و جمع ميان ازواج به صيغهء امر كرامت فرموده ، صاحب‌قران جوان‌بخت را در آن منزل خجسته و صحراى دلگشاى ، داعيهء امتثال امر « تناكحوا تكثّروا » 136 دامن همت گرفت و هماى رغبتش سايهء سعادت بر شعبهء دوحهء امارت دلشادآغا انداخت ، بندگان درگاه به ترتيب اسباب طوى و اقامت مراسم آن قيام نموده ،\r\n[ نظم 
  ]\r\n يكى جشن فرخنده آراستند * مى و رود و رامشگران خواستند\r\nفروزنده جشنى كه خورشيد و ماه * نظاره شدند اندر آن جشن‌گاه\r\nبه روزى كه طالع برومند بود * نظرها سزاوار پيوند بود\r\nجهان‌جوى بر رسم آباى خويش * پرىچهره را كرد همتاى خويش \r\nزمانه زبان بهجت به تهنيت گشوده و فلك از براى رسم نثار ، دامان به زواهر جواهر برآموده ،\r\n[ بيت 
  ]\r\n تا در اين بزم همايون گوهرافشانى كند * آسمان از به دو فطرت پرجواهر داشت جام \r\n\r\n\r\n","description":"","footnote":"\r\n( 1 ) . الف : - عنوان .\r\n( 2 ) . نساء / 3 .\r\n","page_name":" 444 ","page_number":508},
  {"content":"\r\n\r\nدولت شادكام ، خاص و عام را صلاى عشرت درداده و از اسباب عيش و كامرانى هرچه در خيال آمال و امانى گنجد به مراد دل مهيا و آماده به هر طرف كه ديدهء آرزو نگاه مىكرد\r\n[ بيت 
  ]\r\n گلى بىآفت باد خزانى * بهارى تازه بر شاخ جوانى \r\nساغر زرنگار پر از شراب ارغوانى بر كف نهاده ، اياق مىداشت و به هر جانب كه گوش هوش باز مىشد ،\r\n[ بيت 
  ]\r\n يوسف صفتى نبوده در چاه * برده رخش آب زهره و ماه \r\nسازى به قانون عشرت ساز كرده صداى نواى اين سرود در بزم ماه و عشرت‌سراى زهره مىانداخت .\r\n[ بيت 
  ]\r\n كه صاحب‌قران جاودان شاد باد * دلش خرّم و ملكش آباد باد \r\nو بعد از آن ، از آن مقام نهضت فرموده از يسىدبان عبور نموده ، اوزكند مضرب خيام نزول همايون گشت و مهد عليا قتلغ تركان‌آغا با حواشى و نويينان و امرا از سمرقند استقبال نموده ، در آن محل به عزّ بساطبوس استسعاد يافتند و مراسم تهنيت و نثار به تقديم رسانيده ، به طوى و عشرت مشغول شدند و چون از اوزكند روان شده ، به خجند رسيدند ، عادلشاه پسر بهرام جلاير كمر خدمتكارى به دست ضرورت بسته ، حضرت صاحب‌قران را طوى داد و اسبان راهوار كشيد و به‌حسب ظاهر ، خدمات پسنديده بجاى مىآورد ، اما دل دگرگون كرده ، مىخواست كه در اثناى طوى ، غدرى انديشد .\r\nحضرت صاحب‌قرانى را چون حفظ ربانى در همه حال نگهبانى مىكرد ، به الهام دولت از آثار و علامات اوضاع مجلس آن مكر پوشيده را تفرس نمود و از مجارى حركات و سكنات غدرانديشان ، خبث باطن ايشان دريافت . در حال از مجلس\r\n\r\n","description":"","footnote":"","page_name":" 445 ","page_number":509},
  {"content":"\r\n\r\nبرخاسته سوار شد و به اردوى همايون معاودت فرموده ، فرود آمد . و در آن‌وقت كه آن حضرت متوجه قمر الدين بود ، شيخ محمد بيان سلدوز و عادلشاه جلاير و تركن ارلات « 1 » عهد كرده بودند كه اگر مجال يابند ، حضرت صاحب‌قرانى را بگيرند .\r\n[ ابيات 
  ]\r\n وان را كه خدا نگاه دارد * آسيب كسى به دو نيارد\r\nكارش همه بخت نيك سازد * وز غصه حسود جان گدازد \r\nلاجرم آن حضرت قرين عنايت ازلى و تأييد لم يزلى به مستقر سرير سلطنت به سلامت و سعادت معاودت فرمود و لشكريان را اجازت انصراف ارزانى داشت و به نفس مبارك به زنجيرسراى - كه در دو منزلى قرشى واقع است ، به جانب غربى « 2 » - فرموده ، در آنجا قشلاق كرد . و در همين زمستان عادلشاه احرام بساطبوس بسته ، به درگاه عالم‌پناه آمد و بر وفق  فَاعْتَرَفُوا بِذَنْبِهِمْ  « 3 » صورت آن رأى فاسد و انديشهء باطل كه كرده بود به زبان خود به عرض رسانيد ، و حضرت صاحب‌قران چون بر آن معانى اطلاع يافت ، از رأى صائب و حسن تدبير آن را ناشنيده انگاشت و عادلشاه را به عنايت پادشاهانه سرافراز گردانيد و چون زمستان به آخر انجاميد و يوسف آفتاب را يونس‌وار ، مضمون  فَالْتَقَمَهُ الْحُوتُ  « 4 » صورت حال آمد ، يرليغ جهان مطاع به نفاذ پيوست ، كه « 5 » سپاه ستاره عدد مريخ رزم ، به عزم يورش خوارزم به درگاه خلافت‌پناه جمع آيند و چون تمام نويينان و امرا با لشكرها از اطراف و جوانب توجه نموده ؛\r\n[ بيت 
  ]\r\n سپه شد به درگاه شاه انجمن * نبردآزمايان لشكرشكن \r\nحضرت صاحب‌قران به گرفتن شيخ محمد بيان سلدوز و پرسيدن يرغوى او فرمان داد و چون بعد از پرسش ، گناه او روشن گشت ، روز بختش تاريك و رشتهء عمرش باريك شد و او را به برادر هرى ملك سلدوز - كه خويش او بود و به تيغ بيداد او هلاك شده - سپردند تا او را به قصاص برادر همان شربت چشانيد و فحواى\r\n\r\n\r\n","description":"","footnote":"\r\n( 1 ) . الف ، ع : - و تركن ارلات .\r\n( 2 ) . ع : + نزول .\r\n( 3 ) . ملك / 11 .\r\n( 4 ) . صافّات / 142 .\r\n( 5 ) . م : + چون .\r\n","page_name":" 446 ","page_number":510},
  {"content":"\r\n\r\n[ مصراع 
  ]\r\n يك روز بخر آنچه فروشى همه سال \r\n137 بشنوانيد و دو پسر بايزيد جلاير - على درويش و محمد درويش - را نيز به ياساق رسانيدند  وَ هَلْ نُجازِي إِلَّا الْكَفُورَ  « 1 » و ايالت [ و 
  ] تومان سلدوز و ضبط و نسق آن به شهامت و صرامت آق تمور بهادر مفوّض گشت .\r\n\r\n\r\n","description":"","footnote":"\r\n( 1 ) . سباء / 17 .\r\n","page_name":" 447 ","page_number":511},
  {"content":"\r\n . \r\n","description":"","footnote":"","page_name":" 448 ","page_number":512},
  {"content":"\r\n\r\n\r\n( 777 ه . ق ) « 1 » گفتار در توجه حضرت صاحب‌قران به صوب خوارزم نوبت سوم و هم از راه مراجعت كردن به واسطهء ياغى شدن ساربوغا و عادلشاه [ پسر 
  ] بهرام جلاير « 2 »\r\nدر اول فصل ربيع سنهء سبع و سبعين و سبعمائه مطابق لوىئيل كه از فرمان سلطان طبيعت ، سپاه گياه از هر طرف جنبيده ، در روش افتادند و سردار شكوفه به محافظت شهر و حصار باغ و اشجار نصب گشته ، لشكر سبزه روى فيروزى به صحرا نهادند ،\r\n[ نظم 
  ]\r\n لشكر سبزه به فيروزى سلطان بهار * سوى صحرا زده رايات همايون آثار\r\nآب غرق زره از صنعت زرّاد صبا * گل سپر ساخته و خار شده نيزه‌گزار \r\nحضرت صاحب‌قران به تلقين دولت اقبال آيين خويش و تدبير رأى دوربين عاقبت‌انديش\r\n[ بيت 
  ]\r\n عزم خوارزم جزم كرد به حزم * همتش رزم برگزيده به بزم \r\n\r\n\r\n","description":"","footnote":"\r\n( 1 ) . ظفرنامه شامى ، ص 71 و مطلع سعدين ، ج 1 ، بخش 2 ، ص 488 ، اين واقعه را در سال 778 ذكر كرده‌اند .\r\n( 2 ) . الف : - عنوان .\r\n","page_name":" 449 ","page_number":513},
  {"content":"\r\n\r\nامير آق بوغا را به ضبط سمرقند بازداشت و امير ساربوغا و عادلشاه جلاير و ختاى بهادر و ايلچىبوغا و ديگر امراى هزاره را با سىهزار سوار به جانب جته فرستاد و فرمان داد كه در طلب قمر الدين سعى و كوشش بليغ نموده ، هرجا كه بيابند او را نيست گردانند .\r\n[ بيت 
  ]\r\n ز گردان و جنگاوران سىهزار * برفتند جويندهء كارزار \r\nو رايت نصرت شعار ، در ضمان حفظ آفريدگار متوجه خوارزم گشت .\r\n[ نظم 
  ]\r\n با سپاهى برون ز حيّز حصر * در شجاعت همه يگانهء عصر\r\nتند شيران بيشهء پيكار * صفدر و تيزچنگ و تيغ گزار \r\nو چون در كنار آب جيحون موضع سه پايه از وصول ماهچهء رايت سپهر فرسايش رشك طارم چهارم گشت ، تركن ارلات با لشكر خود از آن سوى آب ، متوجه معسكر همايون گشت و چون مسافت عمر مقدّرش به پايان رسيده بود ، به انديشهء ناصواب بازگشت و به‌طرف كرزوان ، به يورت خود گريخت . حضرت صاحب‌قران ، پولاد را با جماعتى در عقب او بفرستاد و ايشان شب‌وروز رانده و از اندخود گذشته بر لب آب فارياب به دو رسيدند و تركن و برادرش ترمش ، با اتباع خود لب آب گرفته به جنگ مشغول شدند .\r\n[ نظم 
  ]\r\n باستاد دشمن كه كوشد دلير * همان كوشش گور با نرّه شير\r\nبه جايى كه شيران برآرند چنگ * چه ياراى روبه كه استد « 1 » به جنگ \r\nو چون شكست بر ايشان افتاد ، پراكنده و گريزان گشتند و لشكر ظفرقرين از عقب ايشان روان شد . پولاد تنها به تركن رسيد و اسب تركن بازمانده بود ، روان فرود آمد و اسب پولاد را به يك چوبه تير بينداخت و پيش از آنكه راست بايستد تيرى به او حواله كرد و از كلاه‌خودش بگذشت ، چنانچه آسيبى به سرش نرسيد ، پولاد تيز\r\n\r\n\r\n","description":"","footnote":"\r\n( 1 ) . الف ، ع : ايستد .\r\n","page_name":" 450 ","page_number":514},
  {"content":"\r\n\r\nگشته روى جلادت به او نهاد و درهم آويختند و پولاد به فرّ اقبال صاحب‌قرانى « 1 » ، تركن را بر زمين زده ، سرش از تن به نام خود جدا كرد .\r\n[ بيت 
  ]\r\n سر كينه‌جوى از تن بدنهاد * به خنجر ببرّيد و برگشت شاد \r\nو امان سربدال « 2 » در پى برادرش ترمش ، تكامشى كرده ، او را به دست آورد و كارش بساخت ،\r\n[ بيت 
  ]\r\n سرش را همان دم ز تن باز كرد * دد و دام را از تنش ساز كرد \r\nو سر هردو را به پايهء سرير اعلى رسانيد . آرى آستان سلطنت آشيان حضرت صاحب‌قران ، حواله‌گاه سر سروران دوران بود .\r\n[ مصراع 
  ]\r\n هر سر كه به پاى خود نبردند آنجا \r\nبه دست ديگران رسانيده شد .\r\n[ بيت 
  ]\r\n سرى كه نيست بر آن آستان جبين فرسا * حواله‌اش نكند چرخ جز به سنگ جفا \r\nو از جماعت امرا كه حضرت اعلى ايشان را به جانب جته فرستاده بود ، ساربوغا و عادلشاه چون ولايت خالى يافتند ، انديشهء خطا كرده ، ختاى بهادر و ايلچىبوغا را بگرفتند و همدى « 3 » - كه حضرت صاحب‌قران او را در اندكان « 4 » به داروغگى گذاشته بود - به ايشان موافق شد و ايشان ايل خود جلاير و قبچاق را جمع آورده ، عازم سمرقند شدند و حصار شهر را محاصره آغاز نهادند . اهالى شهر به زخم تير ديده‌دوز و ناوك جگرسوز نگذاشتند ايشان را كه گرد شهر بگردند ، و امير آق‌بوغا - كه در شهر حاكم بود - صورت واقعه عرضه داشت ايستادگان پايهء سرير سلطنت مصير كرد و موكب همايون از كات گذشته به خاص رسيده بود كه اين خبر به مسامع عليّه\r\n\r\n\r\n","description":"","footnote":"\r\n( 1 ) . الف : - صاحب‌قرانى ؛ ع : صاحب‌قران .\r\n( 2 ) . الف ، ع : سربدار .\r\n( 3 ) . الف : ممدى ؛ ع : همدمى .\r\n( 4 ) . الف : انديجان .\r\n","page_name":" 451 ","page_number":515},
  {"content":"\r\n\r\nپيوست و از همانجا مراجعت نمود ؛ و اميرزاده جهانگير را منغلاى ساخته ، از پيش روان گردانيد و به نفس مبارك با قول لشكر از عقب توجه نمود و چون به بخارا رسيد عساكر گردون مآثر را ترتيب داده و آراسته از آنجا نهضت نمود و به رباط ملك نزول فرمود . و شاهزاده به موضع كرمينه به دشمنان رسيد و از جانبين صف‌ها بركشيده ، جنگ درپيوست .\r\n[ نظم 
  ]\r\n پر از نالهء كوس شد گوش دهر * بيفشاند تنّين كين زهر قهر\r\nتو گفتى كه الماس مرجان فشاند * چه مرجان كه در كين همه جان فشاند \r\nاميرزاده جهانگير به يارى تأييد  نِعْمَ النَّصِيرُ  « 1 » - كه پيوسته در ضمان فتح و نصرت اين دولت ابد پيوند بوده و هست - بر مخالفان غالب آمد و ايشان گريخته ، به دشت قبچاق رفتند و به اروس خان پناه بردند و ملازم آن درگاه شدند و حضرت صاحب‌قران مظفّر و كامياب به مستقر سرير سلطنت مآب ، به سعادت نزول فرمود و الوس جلاير را به امرا قسمت كرده ، متفرق و پراكنده ساخت ؛ و اميرزاده عمر شيخ را به حكومت اندكان فرستاده ، عادلشاه و ساربوغا به ملازمت اروس خان قيام نمودند و آخر الامر عرق شرّيت « 2 » و فسادشان به حركت آمد و در وقتى كه اروس خان به ييلاق رفته بود ، عزم گريز كرده ، تيغ غدر « 3 » از نيام بىوفايى بركشيدند و با اوجىپى - كه گماشتهء خان بود - جنگ كردند و او را به قتل آورده از آنجا بگريختند و به الوس جته پيش قمر الدين رفتند و او را بر فتنه و فساد تحريض نمودند .\r\n[ بيت 
  ]\r\n از جوهر بد همه تباهى خيزد * شور و شر و افساد و مناهى خيزد \r\n\r\nگفتار در توجه حضرت صاحب‌قران به جانب جته نوبت چهارم « 4 »\r\nچون ساربوغا و عادلشاه به قمر الدين ملحق شدند و در هر وقت آتش كينهء\r\n\r\n\r\n","description":"","footnote":"\r\n( 1 ) . انفال / 40 .\r\n( 2 ) . م : شرت ، [ شايد شرارت 
  ] .\r\n( 3 ) . الف ، ع : غدّار .\r\n( 4 ) . الف : - عنوان .\r\n","page_name":" 452 ","page_number":516},
  {"content":"\r\n\r\nديرينه كه در نهاد او بود ، به باد اغوا و افساد تيز مىكردند ، قمر الدين لشكر كشيده ، به ولايت اندكان درآمد و هزارهء قداق از اميرزاده عمر شيخ روگردان شده به او پيوستند ، و شاهزاده در كوه متحصن گشته ، شخصى دانشمند نام را پيش حضرت صاحب‌قران فرستاد و صورت حال عرضه داشت كه : « ياغى با غلبهء تمام دررسيد « 1 » و اندكان را زير و زبر گردانيد » .\r\nآن حضرت را از استماع آن خبر نايرهء غضب اشتعال يافت و در حال عازم آن طرف گشته به تعجيل براند ، و چون قمر الدين از توجه آن حضرت آگاه شد ، پاى قرارش از جاى رفته ، بىتوقف بازگرديد و از موضع آت‌باشى ، ايل و خانه را گريزانيده ، خود با چهار هزار سوار آراسته ، در كمينگاهى توقف نمود . چون حضرت صاحب‌قران به آن موضع رسيد و از كمين قمر الدين آگاهى نداشت ، امرا را با تمام لشكر از عقب دشمن روان گردانيد و از نامداران سپاه پنج هزار مرد « 2 » با جمعى سرداران « 3 » مثل امير مؤيد و ختاى بهادر و شيخ على بهادر و آق تمور بهادر بماندند .\r\nختاى بهادر و شيخ على بهادر در باب استيصال مخالفان سخنى مىگفتند و حكايت منجر شد به بهادرى و پهلوانى و شعلهء عصبيت افروخته گشت ، و ايشان نيز از پى دشمنان تاخت كردند و ديگران هم موافقت نمودند ، چنانچه با حضرت صاحب‌قران زياده « 4 » از دويست كس نماند . دراين‌حال قمر الدين فرصت غنيمت شمرده ، با چهارهزار سوار كينه‌دار تيغ‌گزار ، از كمينگاه برون تاخت و تيغ كين بىمحابا كشيده روى انتقام به حضرت صاحب‌قران نهاد . آن حضرت را ملهم دولت روزافزون مصدوقهء ،  كَمْ مِنْ فِئَةٍ قَلِيلَةٍ غَلَبَتْ فِئَةً كَثِيرَةً بِإِذْنِ اللَّهِ  « 5 » به گوش جان رسانيده ، هيچ‌گونه وهم و اضطراب به خاطر مبارك او راه نيافت ، و مردم خود را استمالت نموده ، دل بازداد كه : « ظفر و فيروزى از بخشش ملك وهّاب است نه از بسيارى لشكر و اسباب ؛ مردانه مىبايد كوشيد كه اگر اندك سستى پيش آريم كار از دست برود » .\r\n\r\n\r\n","description":"","footnote":"\r\n( 1 ) . ع : برسيد ؛ الف : رسيد .\r\n( 2 ) . الف ، ع : - پنج‌هزار مرد .\r\n( 3 ) . ع : سروران .\r\n( 4 ) . م : بيش .\r\n( 5 ) . بقره / 249 .\r\n","page_name":" 453 ","page_number":517},
  {"content":"\r\n\r\n[ نظم 
  ]\r\n بگفت اين و بر كرد مركب ز جاى * به ميدان درآمد به عون خداى\r\nهمى زد به تيغ و به گرز گران * همى تافت در حمله هرسو عنان\r\nبه هر حمله خيلى فگندى نگون * به هر زخم جويى براندى ز خون\r\nبه‌هم‌شان برافگند يكبارگى * همه راند تا قلبگه بارگى\r\nبدين‌گونه آن خسرو ارجمند * به گرز و به تيغ و سنان و كمند\r\nشكست و بريد و فكند و ببست * سران را سر و گردن و پا و دست \r\nو چون صاحب‌قران كامگار در آن كارزار به نفس مبارك خود مبادرت نموده ، كوششى فرمود كه امثال آن جز نتيجهء تأييدات آسمانى نتواند بود ، سپاه نصرت‌پناهش نيز داد مردى و مردانگى دادند و به اندك نفرى چهارهزار سوار نامدار كينه‌گزار را برهم شكسته ، منهزم و پراكنده گردانيدند .\r\n[ بيت 
  ]\r\n نباشد چنين كارها سرسرى * كه يزدان دهد نصرت و برترى \r\nو اگر در مجارى احوال و اوضاع آن حضرت و غرايب اطوار و آثار او از سر خبرت و وقوف ، تأمل كرده شود ، به يقين پيوندد كه ظاهر و باطن آن بزرگوار گردون اقتدار ، مطرح انوار تأييدات الهى بوده ، چه آن روز كه به‌حسب ظاهر از اعضا و جوارح صورى آن حضرت چنان اثرى به ظهور پيوست ، و چه در آن شب كه به‌حسب باطن كه دريچه‌هاى حواس به حكم  وَ جَعَلْنا نَوْمَكُمْ  « 1 »  سُباتاً  « 2 » به پردهء خواب بسته ماند و نفس قدسى سرشت متوجه باطن گشت ، از صفاى آيينه ضمير منير صورت شيخ برهان الدين قلج - رحمة اللّه و رضوانه عليه - به طريق رؤياى صالحه - كه يك جزو از چهل و شش جزو است از نبوت - مشاهده نمود و به ادب تمام پيش او رفته در باب فرزند ارجمند ، اميرزاده جهانگير كه او را بيمار در سمرقند گذاشته بود ، استمداد همت نمود كه : « پسرم را از خداى تعالى درخواه » . شيخ ، فرمود كه : « با خدا باش » . و\r\n\r\n\r\n","description":"","footnote":"\r\n( 1 ) . متن : كم .\r\n( 2 ) . نبأ / 9 .\r\n","page_name":" 454 ","page_number":518},
  {"content":"\r\n\r\nاصلا متعرض ذكر فرزند نشد و چون از خواب درآمد دانست كه آن قضيه نه بر وفق دلخواه خواهد بود و از غايت نگرانى خاطر ، يول‌قتلق را - كه دبير خاص آن حضرت بود - با نوشته به تعجيل از سنگ كول بفرستاد تا خبرى به تحقيق بياورد . و چون او روانه شد باز دربارهء فرزند خواب پريشان ديد ، ملال خاطر مباركش زيادت گشت ، امرا و ملازمان را فرمود كه : « گمان مىبرم كه از فرزند خود يكباره جدا مانده‌ام ، حال او از من مپوشيد » . ايشان به زانو درآمده به غلاظ و شداد سوگند خوردند و به طلاق و عتاق مؤكّد گردانيدند كه : « ما بندگان را از آن معنى وقوف نيست و از حال شاهزاده خبرى نداريم » . و چون از آنجا كوچ كرده روان گشتند ، در سنكزيغاج باز به قمر الدين رسيدند و جنگ درپيوست ؛ و ديگرباره هزيمت يافته بگريخت ، و امير اوچ‌قرا ، او را تكامشى كرده ، از عقب او روان شد و چون پاره‌اى راه برفتند ، قمر الدين با هشت نوكر بازگشت و او را در ميان گرفته ، اسبش را به زخم تير بينداختند و او را نيز زخم بسيار رسيد و عاقبت پياده و خسته به جان امان يافت ؛ و دست پولاد بهادر در آن جنگ از زخم تير مجروح گشته بود ، و از قضاى الهى آتشى در آن ره افتاد . پولاد بهادر خواست كه آن آتش را بازنشاند و از كثرت حركت زحمت جراحتش زيادت شد و به آن رنج درگذشت .\r\n\r\nذكر وفات اميرزاده جهانگير « 1 »\r\nچون حضرت صاحب‌قران از اتاقم مراجعت فرموده و از سيحون عبور نموده به دار السلطنهء سمرقند رسيد ، تمام اركان دولت و اعيان مملكت و اكابر و اشراف\r\n[ نظم 
  ]\r\n همه جامه كرده سياه و كبود * ز خون دل از چشم‌ها رانده رود\r\nهمه بر سر « 2 » افشانده از غصه خاك * چو خامه « 3 » همه سينه‌ها كرده چاك \r\nبه رسم استقبال مبادرت نمودند و مجمع خلايق همه سرها برهنه ساخته و پلاس‌ها\r\n\r\n\r\n","description":"","footnote":"\r\n( 1 ) . الف : - عنوان .\r\n( 2 ) . ع : سرير .\r\n( 3 ) . ع : جامه .\r\n","page_name":" 455 ","page_number":519},
  {"content":"\r\n\r\nو نمدهاى سياه در گردن انداخته ، از شهر بيرون و از گريه در موج خون آمدند ، خروش و ولولهء\r\n[ بيت 
  ]\r\n دريغ آن جهانگير با دين و داد * كه شد همچو گل در جوانى به باد \r\nاز ايوان كيوان گذرانيده و صداى نوحهء\r\n[ بيت 
  ]\r\n دريغ آنچنان خسرو كامگار * كه رفت و سرآمد بر او روزگار \r\nبه گوش سبحه‌طرازان گنبد گردان « 1 » رسانيده . حضرت صاحب‌قران را از مشاهدهء آن حال آنچه به گواهى ضمير الهام‌پذير گمان مىبرد به يقين پيوست .\r\n[ نظم 
  ]\r\n چو آگه شد از مرگ فرزند شاه * جهان بر جهان‌بين او شد سياه\r\nدو رخساره پراشك و تن سوگوار * دژم كرده بر خويشتن روزگار \r\nسرتاسر مملكت كه از فرّ قدوم حضرت صاحب‌قرانى ، گلشن بهجت و سراى سور و سرور بايستى ، از هول آن واقعهء جان‌گداز دلسوز ، محل ماتم و انجمن شيون گشت .\r\n[ نظم 
  ]\r\n به ماتم نشستند يكسر سپاه * همه جامه‌هاشان كبود و سياه\r\nسر سركشان گشت پر تيره خاك * همه ديده پرخون و دل چاك‌چاك\r\nهمه انجمن زار و گريان شدند * چو بر آتش تيز بريان شدند \r\nحضرت صاحب‌قران از اين واقعه به حكم « اولادنا اكبادنا » بغايت محزون و كوفته خاطر شد ، اما چون رأى عالى محيط بود به آنكه ، فناى هر ممكنى از قبيل واجبات است و دوام و بقاى هر محدثى از مقولهء ممتنعات ، اشارت بشارت آيين   وَ بَشِّرِ الصَّابِرِينَ الَّذِينَ إِذا أَصابَتْهُمْ مُصِيبَةٌ قالُوا إِنَّا لِلَّهِ وَ إِنَّا إِلَيْهِ راجِعُونَ   « 2 » مرهم آن\r\n\r\n\r\n","description":"","footnote":"\r\n( 1 ) . ع : گردون .\r\n( 2 ) . بقره . 155 و 156 .\r\n","page_name":" 456 ","page_number":520},
  {"content":"\r\n\r\nجراحت ساخت و روح شاهزادهء سعيد مرحوم را انواع خيرات و مبرّات تقديم فرمود و اصناف صدقات به مستحقان رسانيده ، رسم آش و اطعام فقرا و مساكين به اقامت پيوست و كالبد شريف او را به كش نقل كرده ، در آنجا مدفون ساختند و عمارتى بغايت عالى و دلكش بپرداختند .\r\n[ بيت 
  ]\r\n ز بهرش گزين مرقدى ساختند * به آيين شاهان بپرداختند \r\nمدت عمرش بيست سال بود و از او دو پسر ماند : اميرزاده محمد سلطان از خان‌زاده و اميرزاده پير محمد از بخت ملك‌آغا دختر الياس يسورى كه بعد از وفات شاهزادهء مرحوم به چهل روز به وجود آمد ، و واقعهء وفات ، در سنهء سبع و سبعين و سبعمايه موافق لوىئيل دست داد . و امير سيف الدين را از وقوع اين حادثه ، خاطر از كار و بار اين جهان غدّار ناپايدار متنفر گشت و از حضرت صاحب‌قرانى اجازت طلبيده ، متوجه حجاز شد .\r\n\r\nگفتار در لشكر فرستادن صاحب‌قران ظفرقرين به سر قمر الدين « 1 »\r\nچون حضرت صاحب‌قران به واسطهء ملال واقعهء فرزند ، سايهء التفات از تدبير مصالح سلطنت و ضبط امور مملكت بازگرفت ؛\r\n[ نظم 
  ]\r\n كه آيين دنيا « 2 » نيرزد به آن * چه « 3 » از بهر آن رنجه دارم روان\r\nبراى يكى توده خاك نژند * چرا داشت بايد دل خود به بند\r\nچرا بهر كارى چنين مختصر * دوانيد بايد به هر بوم و بر \r\nاعيان امرا و نويينان در پايهء سرير خلافت‌پناه حاضر شده ، زمين عبوديت به لب اخلاص ببوسيدند و به زبان دولتخواهى عرضه داشتند كه حكمت قادر جهان‌آفرين - تعالى و تقدّس - نظام عالم را به وجود پادشاهان كامگار منوط گردانيده و واسطهء\r\n\r\n\r\n","description":"","footnote":"\r\n( 1 ) . الف : - عنوان .\r\n( 2 ) . م ، كلكته : كه اين دنياى دون .\r\n( 3 ) . م : كه .\r\n","page_name":" 457 ","page_number":521},
  {"content":"\r\n\r\nامن‌وامان بنى آدم كه مقصود از آفرينش ايشانند ، معدلت و سياست جهانداران رفيع مقدار ساخته ،\r\n[ نظم 
  ]\r\n اگر خنجر شه بود در نيام * ز عالم برافتد حلال و حرام\r\nو گر تيغ سلطان شود تيره‌رنگ * بپوشد رخ آيينهء دين به زنگ\r\nبود پادشه سايهء ذو الجلال * و زان سايه باشد جهان را جمال\r\nفروغى ز عدل شه كامياب * جهان را به از پرتو آفتاب\r\nفلك تا بود سجده‌گاه ملك * بود نيك و بد اقتضاى فلك « 1 »\r\nهمه نقد گيتى نثار تو باد * عروس جهان در كنار تو باد \r\nاگر پيشنهاد خاطر همايون رضاى پروردگار است آن را هيچ وسيله‌اى به از دادگسترى و رعيت‌پرورى متصور نيست ، چه اكمل و اعلم اوّلين و آخرين - عليه افضل الصلوات و اكمل التحيات - حاصل يك ساعت از عمر كه به داد دادن صرف كرده شود « 2 » بر عبادت شصت ساله و هفتاد ساله ترجيح فرمود . « 3 »\r\n[ بيت 
  ]\r\n عدل كن زان كه در ولايت دل * در پيغمبرى زند عادى \r\nحضرت صاحب‌قران ، سخنان بندگان را چون منشأ آن محض اخلاص و دولتخواهى بود ، به سمع قبول تلقى نمود و روى همت به تدبير مصالح مملكت آورده به ترتيب و تجهيز لشكر فرمان داد . در اين ولا « 4 » خبر رسيد كه عادلشاه جلاير با چندكس در كوهستان قراجق سرگشته مىگردد . حضرت صاحب‌قران برات خواجه كوكلتاش و ايلچىبوغا را با پانزده سوار به طلب او فرستاد و ايشان از سمرقند شبگير كرده روان شدند ، و چون به اترار رسيدند ، از آنجا جماعتى بيرون كرده ، در آن كوهها\r\n\r\n\r\n","description":"","footnote":"\r\n( 1 ) . الف ، ع : ملك .\r\n( 2 ) . ع : بگذرد .\r\n( 3 ) . مضمون اين بيت است :\r\n شاه را به بود از طاعت صد ساله و زهد * قدر يك ساعت عمرى كه در او داد كند \r\n( 4 ) . يحتمل اثنا صحيح‌تر است .\r\n","page_name":" 458 ","page_number":522},
  {"content":"\r\n\r\nبه جست‌وجوى عادلشاه اشتغال نمودند ، و او را در موضع آق‌سوما به دست آورده به ياساق رسانيدند . و آق‌سوما ميلى است كه در بينى كوه قراجق ساخته‌اند جهت ديدبانى ، كه از آنجا به‌طرف دشت قبچاق احتياط مىنمايند . و ساربوغا كه با او از جادهء صواب انحراف نموده ، ياغى شده بود و گريخته ، بعد از دو سال به هدايت عقل راهنماى ، باز به درگاه عالم‌پناه آمد و مراحم پادشاهانه ، جرايمش را عفو فرموده ، ايالت قوم او به دو ارزانى داشت و رأى عالم‌آراى ، اميرزاده عمر شيخ را با امير آق‌بوغا و ختاى بهادر و ديگر امرا امر فرمود كه به قصد قمر الدين روان شوند و در قلع‌وقمع او به حد تمام كوشيده ، حسب المقدور در آن باب سعى نمايند .\r\nايشان به موجب فرموده توجه نمودند و به تعجيل هرچه تمام‌تر روان گشته ، در بيابان « 1 » قراتو « 2 » به قمر الدين رسيدند و به يمن دولت قاهره ، تيغ زمردفام را در جنگ او ، گونهء ياقوت رمّانى دادند و مخالفان را چهره از بيم كهربايى گشته ، چون كاه از صدمهء تندباد وزان متفرق و گريزان شدند . و چون قمر الدين بگريخت ، لشكر منصور ايل و الوس او را غارت كرده با الجه و بردهء بسيار بازگشتند .\r\n[ بيت 
  ]\r\n سپاه شاه رعيّت‌نواز خصم‌گداز * به هركجا كه رود با غنيمت آيد باز \r\n\r\n\r\n","description":"","footnote":"\r\n( 1 ) . م : پايان .\r\n( 2 ) . م : قوراتو .\r\n","page_name":" 459 ","page_number":523},
  {"content":"\r\n . \r\n","description":"","footnote":"","page_name":" 460 ","page_number":524},
  {"content":"\r\n\r\n\r\n( 778 ه . ق ) گفتار در نهضت همايون باصولت گردون و كثرت انجم به جانب جته نوبت پنجم « 1 »\r\nچون سپاه نصرت شعار ، با غنايم بسيار از يورش طرف جته بازآمدند ، حضرت صاحب‌قرانى در آن سال دگرباره عزيمت آن‌جانب فرمود و محمد بيگ پسر امير موسى كه به شرف مصاهرت آن حضرت سرافراز بود و امير عباس و آق تمور بهادر را به رسم منغلاى روان ساخت ، ايشان برحسب فرمان شب‌وروز رانده [ در 
  ] بوغام آسىكول به قمر الدين رسيدند و به يك جنگ مردانه او را گريزانيده ، ايلش را به باد تاراج بردادند و مردمش را اسير كرده برده گرفتند . و صاحب‌قران كامگار به نفس مبارك خود تا موضع قوجقار ، تكامشى كرده برفت و در آن موضع به مسامع عليّه رسانيدند كه توقتمش اغلن از اروس خان متوهم شده ، روى اميد به درگاه عالم‌پناه آورده است و مىرسد . حضرت صاحب‌قران امير تومن تمور اوزبك را به اقامت رسم استقبال فرمان داد تا او را به اعزاز و اكرام تمام بياورد و خود به سعادت از راه ايناغو مراجعت نموده ، در اوزكند فرود آمد و از آنجا عزيمت كرده ، قرين دولت « 2 » و اقبال به سمرقند نزول فرمود و امير تومن تمور ، توقتمش اغلن را بياورد و امرا و اركان دولت او را به حضرت صاحب‌قران رسانيدند . آن حضرت مقدم او را\r\n\r\n\r\n","description":"","footnote":"\r\n( 1 ) . الف : - عنوان .\r\n( 2 ) . الف ، ع : + به سعادت .\r\n","page_name":" 461 ","page_number":525},
  {"content":"\r\n\r\nعزيز و گرامى داشته ، مكارم اخلاق پادشاهانه در باب ترحيب و تكريم او هيچ دقيقه نامرعى نگذاشت و بعد از اقامت رسم طوى ، چندان مال از زر و جواهر و خلعت و كمر و اسلحه و اقمشه و اسب و شتر و خيمه و خرگاه و كوس و علم و خيل و حشم و ساير اسباب حشمت و بزرگى به او و اتباع او داد كه\r\n[ مصراع 
  ]\r\n وصفش نگنجد در بيان شرحش نيايد در قلم \r\nو او را از غايت احترام و اهتمام « پسر » خواند .\r\n\r\nگفتار در فرستادن حضرت صاحب‌قران توقتمش اغلن را به حكومت اترار و صبران « 1 »\r\nعالى همت صاحب‌قران دريا نوال ، تمام « 2 » ولايت صبران و سغناق را به توقتمش اغلن ارزانى داشت . و چون توقتمش در آنجا متمكّن شد ، قتلق‌بوغا پسر اروس خان ، لشكرى گران به سر او كشيد و ميان ايشان جنگ واقع شد و از طرفين كوشش بسيار نمودند و باوجود آنكه قتلق‌بوغا در مصاف ، تير خورد و به آن زخم هلاك شد ، شكست بر جانب توقتمش افتاد و ايل او را غارت كردند ، و او گريخته پيش حضرت صاحب‌قران آمد . آن حضرت او را زيادت از نوبت اول اعزاز و اكرام فرموده ، تمام اسباب شوكت و شاهى مرتّب داشته بازگردانيد ؛ و چون به صبران رسيد از آن‌جانب ، توخته‌قيا پسر كلان اروس خان با چند شاهزادهء جوجىنژاد و على بيگ و ديگر امراى معتبر ، لشكرى بىقياس ترتيب داده ، روى انتقام به سوى او نهاده ، دررسيدند .\r\n[ نظم 
  ]\r\n سپاهى گران يكدل و كينه‌جو * سوى توقتمش اغلن آورده رو\r\nز انبوه و كثرت چو مور و ملخ * گرفتند كوه و بيابان و شخ\r\nبه ميدان كين فوج‌فوج آمدند * چو درياى جوشان به موج آمدند \r\n\r\n\r\n","description":"","footnote":"\r\n( 1 ) . الف : - عنوان .\r\n( 2 ) . الف ، ع : - تمام .\r\n","page_name":" 462 ","page_number":526},
  {"content":"\r\n\r\nو چون توقتمش اغلن ، لشكر خود را آراسته ، به مقابلهء ايشان درآمد و جنگ درپيوست ، سپاهش هزيمت يافته ، رو بگريز نهادند و او گريخته به كنار آب سيحون رسيد و از بيم جان ، جامه بيرون كرده ، خود را در آب انداخت ؛ و قزانجى بهادر در پى او كرده ، به كنار آب رسيد و دست او را به تير مجروح گردانيد و او از آب به شناه گذشته ، برهنه و بىكس و زخم‌دار به جنگلى درآمد و بر روى خاك و خاشاك بيفتاد .\r\nو از غرايب اتفاقات ، حضرت صاحب‌قرانى ، ايدكوى برلاس را به جانب او روان كرده بود ، كه او را نصيحت كند تا در كار ملك مردانه و دلير باشد و در دفع دشمن رعايت حزم بجاى آورده ، صوبهء « 1 » خود را ضبط نمايد . از قضا امير ايدكو را به‌حسب اتفاق شب در آن جنگل گذار افتاد و آواز ناله‌اى به گوش او رسيد و چون تفحص نمود ، توقتمش را ديد برهنه و مجروح ، بى خود افتاده ،\r\n[ بيت 
  ]\r\n ز خاكش بستر و خاشاك بالين * به تلخى شسته دست از جان شيرين \r\nروان فرود آمد و مراعات او و غمخوارى جراحتش بواجبى « 2 » نموده ، ماحضرى موافق حال او از مأكول و مشروب و ملبوس پيش آورد و حسب المقدور ، آنچه وظيفهء اهتمام و دلبستگى بود مرعى داشت و او را به حضرت صاحب‌قرانى رسانيد . و آن حضرت در آن‌وقت ظاهر بخارا را محل اقامت گردانيده بود و چون بر حال توقتمش اطلاع يافت ، به تجديد آنچه از مرحمت « 3 » پادشاهانهء چنان صاحب‌قران سزد ، كرامت فرمود و اسباب حشمت و كامگارى او را دگرباره ، كما ينبغى مرتب داشت . در اين اثنا ايدكو - كه اوماقش منغوت بود و از امراى جوجى - از اروس خان گريخته بيامد و خبر رسانيد كه : « اروس خان لشكرها جمع كرده ، متوجه اين‌جانب است ، و توقتمش را مىطلبد » . و مقارن آن حال ايلچى اروس خان ، كپك منغوت و تولوجان نيز رسيدند و پيغام اروس خان رسانيدند .\r\nمحصلش آنكه : « توقتمش پسر مرا كشته و گريخته به ولايت شما آمده ، دشمن مرا بسپاريد و اگرنه محل جنگ تعيين كرده » .\r\n\r\n\r\n","description":"","footnote":"\r\n( 1 ) . الف : سوبه ؛ م : سويه .\r\n( 2 ) . ع : - بواجبى .\r\n( 3 ) . ع : مراحم .\r\n","page_name":" 463 ","page_number":527},
  {"content":"\r\n\r\n[ مصراع 
  ]\r\n روان رو سوى كارزار آوريد \r\nحضرت صاحب‌قران ، زبان همت خسروانه به جواب برگشاد كه : « او پناه به من آورده است و من او را نخواهم داد » .\r\n[ نظم 
  ]\r\n هر آن كز غم جان و بيم گناه * به زنهار اين خانه آرد پناه\r\nاگر جان رود در سر كار او * ندارم روا رنج و آزار او \r\nو اما حكايت جنگ ، اسباب آن آماده و مهياست .\r\n[ نظم 
  ]\r\n برو وز من بگو پيش اروس خان * ز باران مرغ آبى را مترسان\r\nدليران مرا جنگ است پيشه * كه شيرانند و دشت رزم بيشه\r\nنترسد مرد كار از پيشهء خود * نه شير خشمناك از بيشهء خود \r\n\r\nگفتار در لشكر كشيدن حضرت صاحب‌قران به جانب اروس خان « 1 »\r\nحضرت صاحب‌قران چون ايلچيان اروس خان را بازگردانيد ، همت عالى « 2 » را بر تجهيز و ترتيب لشكر گماشت و امير جاكو را جهت ضبط تختگاه سمرقند بازداشت ، تمامى الوس جغتاى را جمع آورده ، هم در اواخر لوىئيل متوجه اروس خان شد .\r\n[ نظم 
  ]\r\n ز بس جنبش لشكر بىكران * زمين گشت جنبان‌تر از آسمان\r\nوز انبوهى لشكر دست چپ * شده روز روشن چو تاريك شب\r\nز زخم سم لشكر دست راست * ز كوه و كمر بانگ و فرياد خاست\r\nسپاهى كه شد قلب ازو ارجمند * كه داند خود او را كه چون بود و چند\r\nتوان ريگ‌هاى بيابان شمرد * ولى لشكر شاه نتوان شمرد \r\n\r\n\r\n","description":"","footnote":"\r\n( 1 ) . الف : - عنوان .\r\n( 2 ) . ع : - عالى .\r\n","page_name":" 464 ","page_number":528},
  {"content":"\r\n\r\nو چون از سيحون گذر كرده ، صحراى اترار مخيّم عساكر نصرت شعار گشت ، از آن طرف اروس خان تمام الوس جوجى را فراهم آورده ، به سغناق « 1 » - كه تا اترار بيست و چهار فرسخ است - رسيده فرود آمد .\r\n[ نظم 
  ]\r\n سپاهى شمارش برون از حساب * كران تا كران جهان چون سحاب\r\nسرآگنده از خشم و دل پر ز كين * به ابرو ز تندى برآورده چين \r\nروزگار خواست كه گرد آن فتنه فرونشيند و گرمى آتش كين تسكين پذيرد ، ابرى برانگيخت ،\r\n[ مصراع 
  ]\r\n از كران تا كران فروبسته \r\nو چندان برف و باران بباريد كه اگرنه آب از شدت سرما به‌هم بستى از جميع جوانب زمين ، سيل به محيط پيوستى ؛\r\n[ بيت 
  ]\r\n آب شد بسته ورنه گوى زمين * همچو لؤلؤ در آب جستى چرخ \r\nبرودت هوا بغايتى رسيد كه اعضا و جوارح حيوانات ، مطلقا از ناطق و عجم از جنبش بازماند و اين حال قرب « 2 » سه ماه متمادى شد و آن دو لشكر جرّار بلكه دو بحر بىكنار برابر يكديگر نشسته ، در آن‌وقت كس را مجال حركت نشده . حضرت صاحب‌قران ، يارق تمور و ختاى بهادر و محمد سلطانشاه را - كه از ملك هرات گريخته پيش حضرت صاحب‌قران آمده بود - فرمود كه به تعجيل تمام بر سر دشمن شبيخون برند ؛ و ايشان برحسب فرموده با پانصد مرد به تاخت روان شدند و شب در راه با پسر اروس خان ، تمور ملك اغلان دوچار خوردند و با او زياده از سه هزار سوار بود ؛ و هم در آن شب نزديك صبح جنگ درپيوست .\r\n[ نظم 
  ]\r\n پر از بيم شد مغز و پركينه دل * ز دل خاست خون و ز خون خاست گل\r\nسر تيغ چون خون‌فشان ميغ شد * دل ميغ پر تابش تيغ شد \r\n\r\n\r\n","description":"","footnote":"\r\n( 1 ) . ع : سغتاق .\r\n( 2 ) . م : قريب .\r\n","page_name":" 465 ","page_number":529},
  {"content":"\r\n\r\nو لشكر منصور برقرار معهود ظفر يافته دشمنان را منهزم و مقهور گردانيدند و از نيروى دست و گشاد شست ايلچىبوغا ، پاى تمور ملك اغلان به زخم تيرى مجروح گشت ؛ و دفع عين الكمال را در آن مصاف ، امير يارق تمور و ختاى بهادر هردو شهيد شدند . و چون لشكر ظفرقرين به فتح و فيروزى مراجعت نمودند ، يرليغ عالم مطاع نافذ شد كه محمد سلطانشاه به خبرگيرى بشتابد ؛ و او امتثال امر نموده ، شخصى را بگرفت و بياورد ؛ و امير مبشر نيز به‌همين شغل مأمور « 1 » گشت ؛ و او هم شخصى را گرفته بياورد و چون كيفيت حال تفحص كرده شد ، معلوم گشت كه از جانب مخالف دو بهادر نام ايشان الغ ساتقين و كجگ ساتقين با صد مرد به خبرگيرى به اين طرف فرستاده‌اند . و در اين ولا ، آق تمور بهادر و اللّه‌داد بهادر در شهر اترار بودند و لشكر را تغار مىدادند و ايشان را در بيرون شهر با جماعت ياغى كه به خبرگيرى به اين طرف آمده بودند ، اتفاق ملاقات افتاد و آق تمور بهادر به پشت‌گرمى دولت قاهرهء صاحب‌قران ، روى جلادت به ايشان نهاد و چون جنگ درپيوست فريب مخالفان را هزيمت اختيارى « 2 » نموده ، عنان از جنگ برتافت ، تا دشمنان از پيش روان گشته ، تيز شدند و صف يسال كردهء ايشان به‌هم برآمد ؛ بعد از آن تيغ پندارسوز از نيام انتقام بركشيد و رو باز كرده بر سر ايشان تاخت و دو كس از نامداران را بينداخت و ايشان را برهم شكست و آنچه به پايمردى اسب ، جان بيرون بردند خود را در جرها و جوىها انداختند و كپكچى يورتچى برادرزادهء آق تمور بهادر ، ساتقين كوچك را به قتل آورد و ساتقين بزرگ را هندو شاه دستگير كرده ، زنده پيش حضرت صاحب‌قرانى آورد ؛ و معلوم شد كه اروس خان منهزم بازگشته است و قراكسك « 3 » را به‌جاى خود گذاشته . حضرت صاحب‌قران هندو شاه را به عنايت و عاطفت خسروانه سرافراز گردانيده ، به نفس مبارك متوجه دشمن شد و قراكسك « 4 » نيز رفته بود . و چون كسى از مخالفان در آن نواحى نماند ، به سعادت و اقبال از آن يورش با سپاه مراجعت نموده ، در جلگهء كش به اردوى همايون خويش نزول فرمود و در آنجا هفت روز توقف فرمود .\r\n\r\n\r\n","description":"","footnote":"\r\n( 1 ) . م : مشغول .\r\n( 2 ) . م : هزيمتى اختيار .\r\n( 3 و 4 ) . ع : كيبك .\r\n","page_name":" 466 ","page_number":530},
  {"content":"\r\n\r\n[ بيت 
  ]\r\n بخت جوان همدم و نصرت‌قرين * دولت فرخنده اثر همنشين \r\n\r\nگفتار در تاخت كردن حضرت صاحب‌قران به الوس اروس خان « 1 »\r\nصاحب‌قران گيتىستان به عزم رزم اروس خان به سعادت و اقبال ثابت اركان سوار شد و توقتمش اغلن را غجرچى ساخته ، روان گشت « 2 » و به تعجيل هرچه تمام‌تر تمام شب‌وروز رانده ، پس از پانزده روز ، صبح دوشنبه به جيران قمش رسيده و ايل دشمن بىخبر نشسته بودند ، لشكر منصور ايشان را غارتيده ، غنايم بسيار از اسب و شتر و گوسفند و برده گرفتند . و از حسن اتفاق اروس خان ، بىكلفت كوشش بندگان حضرت ، درگذشته بود و خار مخالفت او از شاهراه دولت اقبال آيين برخاسته و پسر بزرگ او توخته‌قيا به‌جاى او نشسته و او نيز در اين اثنا از پى پدر برفت . حضرت صاحب‌قرانى توقتمش اغلن را تقويت و تمشيت فرموده ، پادشاهى تمام دشت قبچاق و الوس جوجى به دو ارزانى داشت و او را مجموع اسباب سلطنت و كامگارى مهيا و مرتب ساخته ، در آن مملكت بازگذاشت ، و اسب خنگ ، اغلان نام كه برق آتش‌پاى ، از رشك « 3 » سرعت سيرش سوختى و باد گيتىنورد جهان‌پيماى ، از سبك‌خيزى او جستن آموختى ،\r\n[ نظم 
  ]\r\n از انديشهء دل ، سبك‌پوىتر * ز راى خردمند ره‌جوىتر\r\nشتابنده از پيش و رهبر ز پس * جهنده گريز رهاننده رس \r\nبه او بخشيد و فرمود كه : « براين اسب ، گاه فرصت به دشمن مىرسى و وقت گريز كس به تو نمىرسد » . و عنان عزيمت به صوب سمرقند معطوف داشته ، به اقبال و سعادت از دشت قبچاق معاودت نمود و به دولت و كامرانى در اوايل ئيلان‌ئيل سنهء ثمان و سبعين و سبعمائه به مستقرّ سرير جهانبانى نزول فرمود . و بعد از مراجعت\r\n\r\n\r\n","description":"","footnote":"\r\n( 1 ) . الف : - عنوان .\r\n( 2 ) . م : شد .\r\n( 3 ) . م : - رشك .\r\n","page_name":" 467 ","page_number":531},
  {"content":"\r\n\r\nحضرت صاحب‌قرانى از جانب دشت ، تمور ملك به خانى نشست و با لشكر گران متوجه توقتمش خان شد و بعد از مقابله و مقاتلهء بسيار شكست بر جانب توقتمش خان افتاد و بر آن اسب كه حضرت صاحب‌قرانى به او ارزانى داشته بود ، جان به‌در برد و پس از مشقت بسيار يك‌سواره ، تنها به آن حضرت رسيد و از يمن نظر دوربين حضرت صاحب‌قران كامگار ، آن اسب نامدار سبب نجات آن شاهزاده شد . همت پادشاهانهء حضرت صاحب‌قرانى سايهء اهتمام بر تدارك حال توقتمش اغلن انداخت و به تاريخ اواخر سنهء ثمان و سبعين و سبعمائه ، موافق ئيلان‌ئيل اسباب حشمت و شاهى او كما ينبغى مرتب داشته ، امراى بزرگ مثل تومن تمور اوزبك و بختى خواجه پسرش و اورنك « 1 » تمور و غياث الدين ترخان و ينگىقوچى همراه او به سغناق فرستاد ، تا او را به خانى بردارند . امرا به امتثال امر مبادرت نموده ، توقتمش اغلن را در سغناق به تاريخ مذكور بر تخت خانى نشاندند ، و رعايت رسم بجاى آورده .\r\n[ مصراع 
  ]\r\n نثارش به آئين برافشاندند \r\n\r\n\r\n","description":"","footnote":"\r\n( 1 ) . ع : اوزبك .\r\n","page_name":" 468 ","page_number":532},
  {"content":"\r\n\r\n\r\n( 779 ه . ق ) گفتار در طلوع اختر شاهى از مطلع فضل نامتناهى الهى ، يعنى ولادت همايون حضرت خلافت‌پناهى « 1 »\r\nدر اواسط همين سال ئيلان‌ئيل كه رياض سلطنت حضرت صاحب‌قران از رشحات چشمهء تاييد ملك ديّان - سبحانه و تعالى - نضارت و طراوتى تمام يافته بود و نهال اقبالش از ترشح زلال افضال ذو الجلال به حد اعتدال و نشو و كمال رسيده ، چنان كه بندگان حضرتش ، خان‌نشان گشته ، بلبل سعادت بر گلبن منقبت به نواى\r\n[ بيت 
  ]\r\n شاه صاحب‌قران كه بندهء او * در جهان پادشا « 2 » نشان باشد \r\nمترنم شد . درخت بخشش در جويبار دولت فرخنده آثار ميوهء مراد بار آورد و از تخم آرزو كه دهقان اميد در كشتزار  فَهَبْ لِي مِنْ لَدُنْكَ وَلِيًّا  « 3 » افشانده بود ، دخل  إِنَّا نُبَشِّرُكَ بِغُلامٍ  « 4 » به حصول پيوست و ميامن اتفاق  لَمْ نَجْعَلْ لَهُ مِنْ قَبْلُ سَمِيًّا  « 5 » شامل اسم همايون آمده ، كرامت   وَ آتَيْناهُ الْحُكْمَ صَبِيًّا وَ حَناناً مِنْ لَدُنَّا وَ زَكاةً وَ كانَ تَقِيًّا   « 6 » بر آن مرتب گشت و به تاريخ يوم الخميس چهاردهم ربيع الآخر سنهء تسع و سبعين و سبعمائه ، كه مفتتح « 7 » ايام فرماندهى و كشورستانى و غرهء روزگار خلافت و جهانبانى\r\n\r\n\r\n","description":"","footnote":"\r\n( 1 ) . الف : - عنوان .\r\n( 2 ) . ع : پادشه .\r\n( 3 ) . مريم / 5 .\r\n( 4 ) . حجر / 53 .\r\n( 5 ) . مريم / 7 .\r\n( 6 ) . مريم / 12 و 13 .\r\n( 7 ) . ع : مفتح .\r\n","page_name":" 469 ","page_number":533},
  {"content":"\r\n\r\nبود ، ديدهء دولت حضرت صاحب‌قرانى از فيض فضل ربانى ، در بلدهء محفوظهء سمرقند ، كه مستقرّ سرير سلطنت و كامرانى بود ، به نور طلعت فرخنده فرزند ارجمند روشن گشت كه واسطهء بقاى دودمان جاودان امتدادش ، وجود مبارك او شد و رابطهء دوام ايام دولت ابد ميعادش ، ظهور خجسته فرجام او .\r\n[ نظم 
  ]\r\n چو از مادر مهربان شد جدا * سبك تاختندش بر پادشا\r\nجهان‌بخش را لب پر از خنده گشت * كه خورشيد اقبال تابنده گشت\r\nجهانى گرفتند پروردنش * برآمد به ناز و بزرگى تنش\r\nپرستنده‌اى كش به برداشتى * ز سر تا قدم در گهر داشتى\r\nروان بر سرش چتر ديبا بدى * به زير پيش مشك سارا بدى \r\nاز جبين آفتاب آيينش چون شعشعهء نور از چهرهء خور مىدرخشيد .\r\n[ نظم 
  ]\r\n كه ميمون كند تخت را زير تاج * فرستندش از هفت كشور خراج\r\nدر آفاق كشورگشايى كند * جهان در جهان پادشايى كند\r\nهمايون نظر ، كوكبى سعد بود * كه از برج اقبال شه ، رخ نمود \r\nصورت اوضاع فلكى در وقت ولادت خجسته‌اش چنان افتاده كه اهل احكام نجومى از ملاحظهء آن به حصول غايات امانى و آمال و وصول به اعلى مدارج عظمت و جلال بىترددى استدلال نمايند ، چه نوبت ظهور از افق شرقى كه طالع را مىباشد ، نخستين دولتخانهء سعد اكبر كه از منظر سعادتش دريچهء نظر تمام دوستى از يك طرف بر تختگاه سلطان هفت اقليم گردون ، گشاده است و از ديگر طرف به بيت الشرف او رسيده و صاحب طالع - كه سعد اكبر است تا افاضت تمام ، سعادت را ضامن تواند شد - سعد اصغر را با خود يار كرده هردو به اتفاق در خانهء اميد - كه ميزان مجموع دفعات مقاصد دنيوى و اخروى همان است - جمع آمده ، تا صاحب\r\n\r\n","description":"","footnote":"","page_name":" 470 ","page_number":534},
  {"content":"\r\n\r\nطالع را محفوف به شرف سلطنت و عزّ « 1 » جلالت هر مراد كه از طريق آرزو قدم در ساحت اميد نهد ، بىتوقف به احسن صور و ايسر وجوه بر منصّهء حصول جلوه‌گر آيد ، چنانچه هركس از نزديك و دور ، به ديدهء يقين ، مشاهده مىنمايد . و نيّر اعظم كه كوكب سلطنت و جلالت است عالىتر محلى در فلك در آن حال كه آن را وتد عاشر خوانند و خانهء جاه و پادشاه را همان دانند ، مقر سرير سلطنت ساخته و افسر رفعت به وسط السما برافراخته و صاحب آن منزل كه دستور ممالك افلاك است در آنجا كه نسبت با او ، هم خانه است و هم شرف در غايت قوت و بهجت به خدمت حاضر و آثار اين معانى بر كافهء عالميان بىشبهه روشن است و ظاهر زحل - كه اختر ثبات و وقار است - در وتد رابع - كه خانهء مسكن و قرار است - قرار گرفته و آرميده و قمر - كه واسطهء وصول اثر علوى بر سفلى او را شمارند - هم در آنجا به اوج استقبال « 2 » برآمده و به كمال بدرى رسيده تا پيوسته در مقام عزّت و مقرّ خلافت در اوج رفعت و كمال حشمت و ابّهت بىتزلزلى و تشويشى متمكّن تواند بود و صحت اين حكم نيز از غايت ظهور ، مستغنى است از گفت‌وشنود ، و مريخ خنجردار شمشيرگزار در وتد سابع كه مقابل طالع است و خانهء شريك و منازع تيغ انتقام به زهر قهر آب داده ، تا هركه پاى از جادهء مطاوعت بيرون نهاده سر مقابله و معارضه برآرد ، بىتوقف جوهر روح به دست قابض ارواح سپارد و هركه در اين معنى شكى به خاطر آورد ، هم در آيينهء حال خود صورت يقين مشاهده كند و از جوزهرين « 3 » عقدهء رأس ، كه ارباب اين صناعتش ينبوع فزايش و افزونى شناسند در بيت المال واقع شده ، و عقدهء ذنب كه مايهء كاهش و كمى دانند در خانهء خوف و بيم ، و وقوع اين اثر نيز بغايت واضح است  ذلِكَ تَقْدِيرُ الْعَزِيزِ الْعَلِيمِ  « 4 » و گمان نمىافتد كه در هيچ‌وقت ، اهل احكام نجومى را بر درستى قواعد خويش دليلى چنين بيّن بوده باشد و سخن در سهام و ديگر « 5 » امارات كه امهات آثار را مستند به آن سازند ، نه\r\n\r\n\r\n","description":"","footnote":"\r\n( 1 ) . الف : - عزّ .\r\n( 2 ) . م : استقبالى .\r\n( 3 ) . الف : جوهربن .\r\n( 4 ) . انعام / 96 .\r\n( 5 ) . ع : ديگر سهام و .\r\n","page_name":" 471 ","page_number":535},
  {"content":"\r\n\r\nمقتضاى اين مقام است ، با آنكه اين‌ها همه نشانه‌اى چند است كه مردم صورت‌بين ، از روى قياس و تخمين ، بعضى امور جزئى از او استنباط نمايند .\r\nاما آنچه در اين محل بوى انسى به مشام جان اصحاب معنى رساند ، از نسيم « 1 » گفتار هدايت آثار عندليب شاخسار « أوتيت جوامع الكلم » 138 چشم توان داشت ، حيث قال صلى اللّه عليه و سلم : « إنّ اللّه يبعث لهذه الأمّة على رأس كلّ مأئة سنة من يجدّد لها دينها » 139 ؛ و چون محل ثبت تفاصيل مواقف و مآثر آن حضرت مقالهء دوم است و مقصود در اينجا ذكر مولد همايون ، اين حديث در اول آن مقاله اعاده خواهد يافت كه شمه‌اى « 2 » از شرح آن گزارش پذيرد - و من اللّه العون و التّوفيق .\r\n\r\n\r\n","description":"","footnote":"\r\n( 1 ) . ع : - نسيم .\r\n( 2 ) . ع : همه .\r\n","page_name":" 472 ","page_number":536},
  {"content":"\r\n\r\n\r\n( 780 ه . ق ) گفتار در فرستادن حضرت صاحب‌قرانى توقتمش خان را به جنگ تمور ملك « 1 » و ظفر يافتن بر او\r\nدر نوبت اول كه توقتمش اغلن از اروس خان روگردان شده ، روى التجا به حضرت صاحب‌قرانى آورد و اورونك تمور « 2 » با او آمده [ بود و به عنايت حضرت صاحب‌قرانى اختصاص يافته و در غيبت او اروس خان ، هزارهء او را مدتى سيورغال كرده بود 
  ] « 3 » و در آن‌وقت كه توقتمش از تمور ملك منهزم شد اورونك تمور « 4 » در جنگ افتاده آنجا بماند ، او را گرفته پيش تمور ملك بردند و تمور ملك خون او را بخشيده رها كرد ؛ و بعد از مدتى كه در ميان ايشان به فلاكت بگذرانيد ، روزى پيش تمور ملك خان زانو زده ، درخواست كرد كه ايل و كسان او را بازدهند تا خان « 5 » را كوچ دهد . تمور ملك ملتمس او را مبذول نداشت و با او گفت كه : « اگر مىخواهى بايست و اگر مىخواهى برو » . اورونك تمور « 6 » در همان زمستان گريخته ، پيش حضرت صاحب‌قران آمد و در سمرقند به عزّ بساطبوس فايز گشته ، به عنايت پادشاهانه سرافراز شد و كيفيت اوضاع تمور ملك عرضه داشت كه شب‌وروز به شرب خمر\r\n\r\n\r\n","description":"","footnote":"\r\n( 1 ) . ع : ملك خان .\r\n( 2 و 4 ) . اوزبك تمور .\r\n( 3 ) . مطالب داخل كروشه فقط در نسخهء « ع » آمده است .\r\n( 5 ) . شايد منظور خانه باشد .\r\n( 6 ) . ع : اوزبك تمور .\r\n","page_name":" 473 ","page_number":537},
  {"content":"\r\n\r\nو بال « 1 » مشغول است و تا چاشتگاه در خواب مىباشد و اگر صد مهم ضرورى باشد كس را مجال آنكه او را از خواب غفلت برآرد نيست ؛ و از اين سبب مردم را اميدوارى به او نمانده و مجموع الوس جوجى ، توقتمش خان را جويانند .\r\nحضرت صاحب‌قرانى كسى را به سغناق « 2 » فرستاد پيش توقتمش « 3 » كه روان بر سر تمور ملك خان رود . و تمور ملك خان در آن زمستان در قراتال قشلاق كرده بود و توقتمش خان برحسب فرمان ، لشكر آراسته متوجه او شد و چون به آنجا رسيد ميان ايشان جنگى عظيم واقع شد و از ميامن اقبال حضرت صاحب‌قرانى ، شكست بر طرف تمور ملك افتاد و توقتمش خان غالب آمده ، در دشت قبچاق به‌جاى پدران بر تخت نشست و اروس خواجه را به رسانيدن خبر فتح ، به حضرت صاحب‌قران فرستاد . آن حضرت از وصول آن خبر مبتهج و شادمان گشته ، چند شبانه روز به عشرت و شادمانى گذرانيد و از براى تعميم سرور مجموع محبوسان و بنديان را اخلاص فرمود و اروس خواجه را به انواع عنايت و عاطفت « 4 » مخصوص داشته ، به خلعت و كمر سرافراز ساخت ،\r\n[ بيت 
  ]\r\n فرستاده را اسب و دينار داد * ز هرگونه‌اى چيز بسيار داد \r\nو او را بازگردانيد و توقتمش خان به سغناق بازآمد و قشلاق آنجا كرد و چون قهرمان بهار دررسيد و سپاه سبزه و رياحين به سوى باغ و بساتين كشيد ، توقتمش خان لشكر بىكران مرتب ساخته روان شد و مملكت‌سراى و ايل مماق مسخر گردانيد و شوكت و حشمت او روى در ترقى نهاد و از ميامن تربيت حضرت صاحب‌قرانى ، تمام الوس جوجى به حوزهء تصرف و اقتدار او درآمد .\r\n[ بيت 
  ]\r\n شرف خواهى به گرد مقبلان گرد * كه زود از مقبلان مقبل شود مرد \r\n\r\n\r\n","description":"","footnote":"\r\n( 1 ) . ع : - و بال .\r\n( 2 ) . ع : سنغاق .\r\n( 3 ) . م : - توقتمش خان را جويانند . . . پيش توقتمش .\r\n( 4 ) . ع : عاطف .\r\n","page_name":" 474 ","page_number":538},
  {"content":"\r\n\r\n\r\nگفتار در ايلچى فرستادن حضرت صاحب‌قران گيتىستان به خوارزم « 1 »\r\nدر آن سال كه حضرت صاحب‌قران زمستان در اترار مقابل اروس خان نشسته بود ، يوسف صوفى از مآل حال نينديشيده ، بدفرصتى كرد و لشكر به جانب بخارا فرستاد تا آن ولايت را بتاختند و هرچه يافتند عرصهء تاراج و غارت ساختند .\r\nحضرت صاحب‌قران ، جلارتى را به ايلچىگرى پيش يوسف صوفى فرستاد و پيغام داد كه : « بعد از اتفاق خويشى و پيوند ، موجب مخالفت چيست ؟ » . يوسف صوفى ، ايلچى را بگرفت و محبوس گردانيد . و چون حضرت صاحب‌قرانى از آن كردار ناپسنديده آگاه شد » .\r\n[ نظم 
  ]\r\n دبير هنرپيشه را پيش خواند * بفرمود كز خامه گوهر فشاند\r\nسر نامه كرد آفرين خداى * كجا « 2 » بود و باشد هميشه به‌جاى\r\nكسى را كه او كرد فيروزبخت * بماند بر او كشور و تاج و تخت\r\nكرا خوار گيرد بماند نژند * نتابد بر او آفتاب بلند\r\nوزان پس چنان راند پاسخ دبير * چو از مشك‌تر زد رقم بر حرير\r\nكز آيين شاهان و رسم مهان * مگر اين قدر داند آن نكته‌دان\r\nكه بر ايلچى كشتن و بند نيست * جز اين هركه گويد خردمند نيست\r\nز گوشت نيايد به سوى دماغ * ز قرآن مگر نصّ  إِلَّا الْبَلاغُ  « 3 »\r\nفرستاده را كن روان بىدرنگ * مكن شكّر عيش خود را شرنگ\r\nمپرور نهالى كه خار آورد * پشيمانى و رنج بار آورد \r\nو چون مكتوب به مهر مبارك موشح گشته ، قاصد مراحل نورد به يوسف صوفى رسانيد ، او بىمشورت عقل صواب‌انديش آن فيج را نيز بند كرد و باز دست جسارت به تحريك سلسلهء فتنه بگشاد و توىبوغاى دزد را با جمعى بفرستاد و شتران تركمانان « 4 » را كه در نواحى بخارا بودند براندند و ببردند .\r\n\r\n\r\n","description":"","footnote":"\r\n( 1 ) . الف : - عنوان .\r\n( 2 ) . ع : كه او .\r\n( 3 ) . نحل / 82 ؛ نور / 54 .\r\n( 4 ) . الف ، ع : تركان .\r\n","page_name":" 475 ","page_number":539},
  {"content":"\r\n\r\n[ بيت 
  ]\r\n چو تيره شود مرد را روزگار * همه آن كند كش نيايد به كار \r\nو در اثناى ايت‌ئيل امير حاجى سيف الدين از سفر حجاز معاودت نموده ، به استلام عتبهء حريم دولت و اقبال صاحب‌قران بىهمال استسعاد يافت و احوال و اوضاع ملوك طوايف را - كه در آن عصر بر ممالك ايران استيلا يافته بودند - به عزّ عرض همايون رسانيد . و در همين سال ، حضرت صاحب‌قران مهد اعلى تومان‌آغا را - كه سليل صلب امير موسى بود - بر مقتضاى شريعت غرّا به عقد نكاح درآورد .\r\n[ بيت 
  ]\r\n جهان را از اين عقد فرخنده‌فال * بيفزود صدگونه جاه و جلال \r\nو كمال عاطفت آن حضرت مقتضى آن شد كه از براى تطييب خاطر آن ملكهء ملكى نهاد حورانژاد ، نزهت‌آبادى بهشت مثال ترتيب كرده شود . فرمان قضا نفاذ صدور يافت و در جانب غربى سمرقند به عدد خانه‌هاى كواكب دوازده باغ را به‌هم انداختند و يكى ساختند و در آن قصرى عالى برافراختند و بپرداختند و به جهت مطابقت اسم و مسمّى به باغ بهشت موسوم گشت ؛ و حضرت صاحب‌قران زمستان در زنجيرسراى قشلاق فرمود .\r\n\r\n","description":"","footnote":"","page_name":" 476 ","page_number":540},
  {"content":"\r\n\r\n\r\n( 781 ه . ق ) گفتار در لشكر كشيدن حضرت صاحب‌قران به خوارزم نوبت چهارم و فتح آن « 1 »\r\nچون يوسف صوفى پاى جرأت از طريق مراعات بيرون نهاد و از سر غرور دست تطاول به هرگونه بىحفاظى برگشاد ، حضرت صاحب‌قرانى را ضربان عرق حميت باعث قصد انتقام گشت و در شوال سال هفتصد و هشتاد هجرى ، مطابق اول قوىئيل\r\n[ بيت 
  ]\r\n وقت تحويل آفتاب به حوت * اين شده درج و آن شده ياقوت \r\nلشكر فتح آيين را به عزم رزم خوارزم ترتيب داد .\r\n[ نظم 
  ]\r\n لشكرى آن را ظفر لشكركش و نصرت يزك * نى يقين بر طول و عرض آن سپه واقف نه شك\r\nاز سنان نيزه‌هاشان در خطر روى سماك * وز گزند نعل اسپان رخنه بر پشت سمك \r\nو چون به سعادت و اقبال از قشلاق زنجيرسراى در ضمان حفظ ذوالجلال نهضت فرموده ، به خوارزم رسيد ، لشكر نصرت شعار از اسكى اكوز عبور نموده ،\r\n\r\n\r\n","description":"","footnote":"\r\n( 1 ) . الف : - عنوان .\r\n","page_name":" 477 ","page_number":541},
  {"content":"\r\n\r\nشهر را در ميان گرفتند و گورگه زده سورن انداختند و برحسب فرمان ، رعايت احتياط را ، حصارى ديگر برافراختند و از جميع جوانب سوبه‌هاى خود محكم گردانيدند و هر صبح و شام سورن انداخته هردو روز « 1 » از نهيب جنگ و پيكار زلزله در زمين و زمان مىافتاد و برحسب يرليغ عالم مطاع ، چندى از سپاه ظفرپناه ، به اطراف و اكناف آن ديار تاخت كرده ، غنيمت بسيار از دختران گلعذار و اسيران كارگزار و اسبان راهوار و شتر و گوسفند بيرون از اندازهء حصر و شمار بياوردند . و در اين اثنا ، يوسف صوفى نوشته‌اى به حضرت صاحب‌قرانى فرستاد ، مشتمل بر آنكه :\r\n« تا چند مردم از طرفين در عذاب باشند و به واسطهء دو تن چندين هزار مسلمان عرضهء تلف گشته ، عالمى خراب گردد . وظيفه آنكه ما هردو قدم در ميدان مردى نهاده » .\r\n[ نظم 
  ]\r\n توكل به لطف خدايى كنيم * بكوشيم و بخت‌آزمايى كنيم\r\nببينيم تا اين شتابان سپهر * در اين داورى بر كه گردد به مهر\r\nز بازيچهء چرخ گيتىفروز * كه پيروز گردد كه برگشته روز\r\nكه برگردد از رزمگه سربلند * دل دوستان كه گردد نژند \r\nحضرت صاحب‌قران را اين معنى بغايت ملايم مزاج مبارك افتاد و مبتهج و مسرور گشته « 2 » فرمود كه : « من از خداى تعالى همين مىخواستم » . و بىتعلل و توقف از سر صدق و توكل ،\r\n[ نطم 
  ]\r\n بپوشيد صاحب‌قران پوش « 3 » جنگ * نشست از بر بارگى بىدرنگ\r\nبه خفتان بياراست فرّخ برش * يكى مغفر خسروى بر سرش \r\nو شمشير بسته و سپر حمايل كرد و به سعادت سوار شده روى توجه به سوى\r\n\r\n\r\n","description":"","footnote":"\r\n( 1 ) . هر روز دو بار .\r\n( 2 ) . نسخهء « الف » از « گشته . . . » تا « گفتار در بناى حصار كش و عمارت آق‌سرا » ندارد .\r\n( 3 ) . ع : بوس .\r\n","page_name":" 478 ","page_number":542},
  {"content":"\r\n\r\nحصار آورد . نويينان و امرا پيش آمدند و زانو زده درخواست كردند كه رفتن بندگى حضرت مصلحت نيست . حضرت صاحب‌قران نامدار به سخن ايشان التفات ننموده روان گشت . امير حاجى سيف الدين را غايت اخلاص و هوادارى عنان تماسك از دست وقار درربود و بىاختيار زانو زده ، دست در عنان آن حضرت زد و به زبان دولتخواهى عرضه داشت كه : « تا بندگان زنده باشند ، چگونه شايد كه بندگى حضرت به نفس مبارك خود مباشر جنگ شود » .\r\n[ بيت 
  ]\r\n چو خسرو به تنها كند كارزار * چه بايد در اين دشت چندين سوار \r\nحضرت صاحب‌قران را نايرهء غضب برافروخت و او را دشنام داده ، شمشير بركشيد و حواله كرد ، امير حاجى سيف الدين دست از عنان بازداشت و پاى باز « 1 » پس نهاد و آن حضرت از سر وثوق و استظهار به تأييد الهى تنها براند تا به كنار خندق ، و آواز داد كه : « يوسف صوفى را بگوييد كه ما برحسب التماس تو آمده‌ايم ، به قول خود وفا نماى و بيرون آى تا ببينيم كه خداى رهنماى كه را نصرت مىبخشد » . يوسف صوفى بترسيد و از گفته پشيمان گشته ، دم دركشيد . حضرت صاحب‌قران تحريك او را دگرباره آواز داد كه : « هركه به قول خود وفا نكند او را مرگ به از زندگانى » ؛ و هرچند از اين مقوله سخنان تغيّرآميز گفتند « 2 » تا باشد كه ناموس دامنگير شده بيرون آيد ، يوسف صوفى را محافظت جان از رعايت ناموس اولى نمود و الحق در اين معنى معذور بود .\r\n[ نظم 
  ]\r\n كه گر لشكر جمله عالم به جنگ * همه پيل گردند و شير و پلنگ\r\nچو از دور بينند فرهنگ او * نيارند رفتن سوى جنگ او \r\nاز غايت شرمندگى روى جواب هم نداشت . حضرت صاحب‌قران كامگار زمان‌ها توقف فرمود « 3 » و چون كس از بالاى بارو دم نمىزد ، به معسكر همايون معاودت\r\n\r\n\r\n","description":"","footnote":"\r\n( 1 ) . ع : - باز .\r\n( 2 ) . ع : گفت .\r\n( 3 ) . ع : نمود .\r\n","page_name":" 479 ","page_number":543},
  {"content":"\r\n\r\nنمود . جهانيان از كمال شجاعت و دلاورى آن حضرت متعجب مانده ، ستايش‌ها نمودند .\r\n[ نظم 
  ]\r\n همه يكسره خواندند آفرين * كه بىتو مبادا زمان و زمين\r\nهمه سودمندى ز گفتار تست * خور و ماه روشن به كردار تست \r\nو هم در اثناى آن احوال ، از طرف ترمد خربزهء نوباوه به حضرت صاحب‌قران آوردند . مكارم اخلاق ملكانه فرمود كه : « يوسف صوفى برابر ما نشسته است ، نصيبى از اين نوباوه بر طبقى زرين نهاده ، پيش او فرستيد » . امرا عرضه داشتند كه :\r\n« طبق زرين ضرورت نيست به ظرفى چوبين بفرستيم » . همت پادشاهانه رخصت نداد و چون برحسب فرموده ، آن را به طبق زرين نهاده ، به كنار خندق بردند ، از بالاى بارو پرسيدند : « كه برطبق چيست ؟ » برنده گفت : « خربزهء نوباوه است كه حضرت صاحب‌قران براى يوسف صوفى فرستاده است » . آن را بر كنار خندق گذاشته ، بازگشت . ايشان آن را پيش يوسف صوفى بردند و او از ركاكت رأى ، خربزه‌ها را فرمود كه از بالاى بارو در آب انداختند و طبق را به دربان بخشيده بعد از آن سردارى حاجى نام دروازه باز كرده با لشكرى مستعد پيكار از مردان كار بيرون آمد ؛ اميرزاده عمر شيخ ، با بهادرانى كه ملازم ركاب همايون او بودند ، شمشيرها كشيده ، حمله كردند و از آب به شناه گذشته ، آتش پيكار برافروختند .\r\n[ نظم 
  ]\r\n به هر جا كه ايشان نهادند پى * تو گفتى درافتاد آتش به نى\r\nسر تيغ در چرخ مه تاب داد * سنان باغ كين را به خون آب داد\r\nزمين را ز خون بازنشناختند * همى اسب بر كشتگان تاختند\r\nز چاك تبرزين و جرّ كمان * زمين گشت لرزان‌تر از آسمان\r\nهمه رزمگه كشته بد كوه‌كوه * بهم برفگنده ز هردو گروه\r\nچنين تا فروشد سپهرى درفش * ز شب گشت زربفت گردون بنفش \r\n\r\n","description":"","footnote":"","page_name":" 480 ","page_number":544},
  {"content":"\r\n\r\nبهادران نبردآزماى از هردو جانب ، داد مردى و مردانگى دادند و بسى از سواران به خاك هلاك افتادند و مردم بسيار از طرفين زخم‌دار شدند و آخر الامر لشكر خوارزم از رزم ستوه آمده ، رو به هزيمت نهادند و به حصار درآمدند ؛ و ايلچىبوغا و انوشروان پسر آق‌بوغا كوشش‌هاى دلاورانه نمودند هردو را زخم رسيد . و چون ايشان را به لشكرگاه همايون آورده ، به معالجه مشغول شدند ، ايلچىبوغا صحت يافت و انوشروان درگذشت . بعد از آن عساكر نصرت‌نشان برحسب فرمان قضا جريان ، منجنيق ترتيب كرده ، برافراختند و به ضرب سنگ ، قصر يوسف صوفى را ويران ساختند . يوسف صوفى را از مشاهدهء اين حال وهم و هراس مستولى شده ، به‌جاى ديگر نقل كرد و مدّت محاصره سه ماه و شانزده روز متمادى شد ، اما روزبه‌روز آثار دولت و علامات غلبه و نصرت عساكر منصور به ظهور مىپيوست .\r\nيوسف صوفى را از استيلاى عوارض نفسانى از اندوه و حيرت و خوف و ضجرت ، مزاج از جادهء صحت و استقامت منحرف گشت و مرضى مهلك طارى شده ، به آن درگذشت .\r\n[ بيت 
  ]\r\n ز بس خوف و غيرت ز غم جان نبرد * سراسيمه گشت و به زارى « 1 » بمرد \r\nو اين قضيه هم از نوادر اتفاقات دولت حضرت صاحب‌قرانى است ، چه در آن روز كه آن حضرت تنها به نزديك حصار فرموده بود تا با يوسف صوفى جنگ كند و او بيرون نيامد ، بر زبان مبارك راند كه : « هركه به قول خود وفا ننمود او را مرگ به از زندگى » ؛ و هم در آن چند روز تقدير الهى وفات او بر حيات او ترجيح نهاد . و چون گرگ فنا پيراهن حيات يوسف صوفى را پاره كرد ، شيران بيشهء ظفر و پلنگان قلهء مردى و هنر ، يعنى بهادران لشكر صاحب‌قران تاجور ، در روز چهارشنبه روى شجاعت و جلادت به شهر نهادند و از اطراف و جوانب جنگ درانداخته ، حصار را رخنه‌ها كردند و درآمدند .\r\n\r\n\r\n","description":"","footnote":"\r\n( 1 ) . ع : گرديد و از غم .\r\n","page_name":" 481 ","page_number":545},
  {"content":"\r\n\r\n[ نظم 
  ]\r\n چو كردند گرم آتش رزم را * فكندند باروى خوارزم را\r\nجهانى كه نام وى ار گنج بود * پر از درّ و گوهر يكى گنج بود\r\nمسخر شد از سعى گندآوران * به نيروى اقبال صاحب‌قران\r\nشمال و جنوب و صبا و دبور * ببرد اين بشارت به نزديك و دور\r\nز مه تا به ماهى برآمد غريو * كه پيروز شد شاه گيتى خديو \r\nعساكر منصور ، دست تسلط به نهب و غارت برگشادند و هرچه اسم مال بر آن افتد از صامت و ناطق ، به باد تاراج بردادند .\r\n[ نظم 
  ]\r\n به قتل و به غارت برآورده دست * سراى سران جمله كردند « 1 » پست\r\nزن و كودكانشان ببردند اسير * بكشتند جمعى به شمشير و تير \r\nعماراتش را مضمون  عالِيَها سافِلَها  « 2 » صورت حال آمد و از اماكن و مساكنش مصدوقهء    إِذا زُلْزِلَتِ الْأَرْضُ زِلْزالَها وَ أَخْرَجَتِ الْأَرْضُ أَثْقالَها    « 3 » مشاهده افتاد .\r\n[ نظم 
  ]\r\n لب بام كرده زمين‌بوس در * ستون‌ها ز هيبت برفته ز جا\r\nسرآورده ديوار سوى سجود * چو عابد كه ترسد ز قهر خدا\r\nدر از منع مردم شده توبه كار * امان رفته از قفل و گنجينه‌ها \r\nو تمام اشراف از دانشمندان و موالى و حفّاظ و اصناف پيشه‌كاران را خانه كوچ به شهر كش فرستادند .\r\n[ بيت 
  ]\r\n زن و كودك و مردم پيشه‌كار * ببردند با خويشتن بىشمار \r\nو اين فتح نامدار در قوىئيل ، موافق سنهء احدى و ثمانين و سبعمائه دست داد .\r\nحضرت صاحب‌قران گيتىستان مركب تيزگام دولت زير ران و ظفر در ركاب و نصرت همعنان ، روى معاودت به مستقرّ سرير سلطنت و خلافت نهاد و چون به\r\n\r\n\r\n","description":"","footnote":"\r\n( 1 ) . ع : گرديد .\r\n( 2 ) . هود / 82 .\r\n( 3 ) . زلزال / 2 و 1 .\r\n","page_name":" 482 ","page_number":546},
  {"content":"\r\n\r\nمحل عظمت و جلال به سعادت و اقبال نزول فرمود ، آن زمستان در زنجيرسراى اتفاق قشلاق افتاد .\r\n[ بيت 
  ]\r\n حاصل شده ز دولت انواع كامرانى * آماده و مهيا اسباب شادمانى « 1 » \r\n\r\nگفتار در بناى حصار شهر كش و عمارت آق‌سرا\r\nاز بعضى كتب تواريخ منقول است كه مدينهء كش در سوالف ايام ، مجمع كبار علماى اسلام بوده ، و از محدّثان نامدار ، سه امام بزرگوار در آن ديار توطّن فرموده‌اند ، ابو محمد عبد اللّه بن حميد بن نصر الكشى و عبد اللّه بن عبد الرحمن الدارمى السمرقندى و ابو عبد اللّه محمد بن اسمعيل البخارى  رَضِيَ اللَّهُ عَنْهُمْ وَ رَضُوا عَنْهُ  « 2 » و در آن روزگار ، اهل علم از براى اقتباس انوار فضائل از اطراف و جوانب بدان بلدهء طيّبه توجه مىنمودند ، از آن جمله ابو الحسين مسلم بن حجاج القشيرى النيسابورى به آنجا فرموده و از عبد اللّه بن حميد الكشى استفاده نموده و بسيارى از ائمّه و افاضل در آنجا بوده‌اند و همه را مجلس درس و افاده بوده و از اين جهت كش را قبّة العلم و الأدب لقب شد و به واسطهء طراوت و نضارت بساتين و مرغزار كه هنگام بهار تا بام و ديوار آن شهر و ديار سبزه مىروييد ، به شهر سبز اشتهار يافته و در اواخر سنهء احدى و ثمانين و سبعمائه ، موافق بيچين‌ئيل ، اوايل فصل ربيع كه معمار بهار قواى ناميه را به عمارت شهر سبز و مرغزار برگماشت و قصر گلبن را شرفات اغصان به اوج رفعت برافراخته ، به نقوش فيروزه كار اوراق و « 3 » شمسهء زرنگار گل مىنگاشت « 4 » .\r\n[ نظم 
  ]\r\n معمار چمن فكند بنياد حصار * پيرامن شهر سبز گلزار ز خار\r\nوانگاه در آن مملكت خلدآثار * پرداخته قصر گل به صد زيب و نگار \r\nحضرت صاحب‌قران كامگار جلگهء دلكش كش را كه\r\n\r\n\r\n","description":"","footnote":"\r\n( 1 ) . م : شادكامى .\r\n( 2 ) . مائده / 119 .\r\n( 3 ) . ع : - اوراق و .\r\n( 4 ) . الف ، ع : بنگاشت .\r\n","page_name":" 483 ","page_number":547},
  {"content":"\r\n\r\n[ نظم 
  ]\r\n هواى فضايش چو خلد برين * گواهى دهد عقل و دانش براين\r\nگلش مشك سارا و آبش گلاب * خوشا در چنان جاى عهد شباب \r\nمقرّ سرير سلطنت گردانيده ، به بناى حصار شهر سبز فرمان داد و آن را بر امرا و لشكريان قسمت كرده ،\r\n[ مصراع 
  ]\r\n به طالعى كه بناى حصار را شايد \r\nبنياد نهادند و در اندرون شهر برحسب فرمان قضا نفاذ ، قصرى اساس افكندند كه چون برافراخته و پرداخته گشت ،\r\n[ نظم 
  ]\r\n علوّ كنگرهء آن بغايتى برسيد * كه آسمان را از چشم اختران افكند\r\nشب سياه فروغ بياض ديوارش * مؤذنان را از صبح در گمان افكند\r\nبه خود فروشد صد بار وهم دورانديش * كه تا كمند نظر چون بر آن توان افكند\r\n[ چو خشت عرصهء او داشت رنگ فيروزه * فلك به مغلطه خود را در آن ميان افكند 
  ] « 1 » \r\nعمارتى رفيع به آيين بديع كه تا معمار قدرت  وَ السَّماءَ بَنَيْناها بِأَيْدٍ وَ إِنَّا لَمُوسِعُونَ  « 2 » از ابداع  وَ الْأَرْضَ فَرَشْناها فَنِعْمَ الْماهِدُونَ  « 3 » پرداخته مهندس سالخوردهء گردون ، بنايى چنان با آنكه بارها « 4 » گرد جهان گرديده نديده ،\r\n[ بيت 
  ]\r\n از زمين سركشيده سوى سما * گشته نام شريفش « آق‌سرا » \r\n\r\nگفتار در فرستادن حضرت صاحب‌قران ظفرقرين ، امير حاجى سيف الدين را به هرات به طلب ملك غياث الدين « 5 »\r\nحضرت صاحب‌قران از قشلاق ، ايلچى پيش ملك غياث الدين پير على فرستاده\r\n\r\n\r\n","description":"","footnote":"\r\n( 1 ) . [ 
  ] فقط در « ع » .\r\n( 2 ) . ذاريات / 47 .\r\n( 3 ) . ذاريات / 48 .\r\n( 4 ) . الف ، ع : سالها .\r\n( 5 ) . الف : - عنوان .\r\n","page_name":" 484 ","page_number":548},
  {"content":"\r\n\r\nبود كه اول بهار امرا و نويينان بزرگ به قرلتاى جمع خواهند شد ، ملك نيز مىبايد كه حاضر گردد . و چون فرستاده به آنجا رسيد ، ملك با او طريق ادب و رعايت جانب « 1 » مرعى داشته و تعللى نمود كه : « اگر امير حاجى سيف الدين تشريف دهد ، بنده دست استظهار به فتراك مصاحبت او زده ، به خدمت شتابد » . به ظاهر اين سخنان مىگفت و در واقع بغايت ترسان و لرزان بود . حضرت صاحب‌قران ملتمس او را مبذول داشته ، امير حاجى سيف الدين را در شهور سنهء احدى و ثمانين و سبعمائه بفرستاد و چون به هرات رسيد ، ملك مقدم او را به ترحيب و تعظيم تمام تلقى نموده ، او را مدتى به بهانهء ترتيب پيشكش و تهيهء اسباب سفر توقيف كرد و به حدّ بليغ از اطراف غله به حصار مىكشانيد و به يك سال پيش از اين به پيرامون هرات شهربندى ، دور آن دو فرسخ ، از نو بنياد كرده بود و به جدّ تمام در اتمام آن سعى مىنمود ، چنانچه بسى محلات و باغات كه بيرون حصار قديم بود ، داخل اندرون شهر شد ؛ به تصور آنكه مگر تير تقدير را به سپر كوشش و تدبير دفع تواند كرد ، هيهات هيهات ،\r\n[ مصراع 
  ]\r\n با ناوك ديده‌دوز تقدير \r\nسپر آهنين با كاغذ نم يافته و حصار سنگين با پردهء عنكبوت بافته سمت مساوات دارد !\r\n[ رباعى 
  ]\r\n با تير قضا سپر نجويد هشيار * با حملهء تقدير چه صحرا چه حصار\r\nخفتان ز رضا گزين ، حصار از تسليم * با خيل حوادثت چو افتد پيكار \r\nو چون امير حاجى غياث الدين آنچه ملك به كلك انديشه بر لوح خيال مىنگاشت ، از صحيفهء احوال و اوضاع او برخواند ، او را به حال خود رها كرده ، روى معاودت به پايهء سرير اعلى آورد و آنچه از احوال ملك تفرّس نموده بود ، عرضه داشت .\r\n\r\n\r\n","description":"","footnote":"\r\n( 1 ) . الف و ع : - جانب .\r\n","page_name":" 485 ","page_number":549},
  {"content":"\r\n\r\nو هم در اثناى اين حالات على بيگ بن ارغون شاه جون قربانى برحسب اشارت صاحب‌قرانى كمر بندگى بسته ، به درگاه عالم‌پناه آمد و مراحم پادشاهانه باوجود سوابق جرايم كه از او صدور يافته بود ، نقوش زلّات او را به زلال عفو و اغماض فروشسته ، مقدم او را گرامى داشت و به انواع نوازش و الطاف اختصاص بخشيد و دختر او را از براى اميرزاده محمد سلطان رقم قبول كشيد و طوى داده به كرّات او را « 1 » خلعت پوشانيد و با او در باب توجه به جانب هرات بر سبيل مشورت سخن پيوست و قرار بر آن شد كه اول بهار جهت يورش هرات حاضر شود . على بيگ اين معنى را التزام نموده ، به عهود و مواثيق ، مؤكّد گردانيد . مرحمت حضرت صاحب‌قرانى او را به صنوف عنايت و تربيت سرافراز داشته ، رخصت مراجعت كرامت فرمود و او به محل خود معاودت نمود .\r\n[ بيت 
  ]\r\n چو ز انعام خسرو سرافراز شد * به منزلگه خويشتن باز شد \r\n\r\n\r\n","description":"","footnote":"\r\n( 1 ) . ع : - او را .\r\n","page_name":" 486 ","page_number":550},
  {"content":"\r\n\r\n\r\n( 782 ه . ق ) گفتار در فرستادن حضرت صاحب‌قران اميرزاده ميرانشاه [ را 
  ] به خراسان « 1 »\r\nاز انوار مشكوة كلمات نبوى « 2 » مصطفوى حيث قال صلى اللّه عليه و سلم : « إنّ اللّه تعالى يحبّ معالى الهمم و يبغض سفسافها » روشن مىشود كه هماى همت برگزيدگان حضرت عزت سايهء التفات جز بر عظايم امور و كرايم مهمات نيندازد و در هر مقصد از مقاصد غايت كمال آن مطمح نظر قصد و نيت ساخته ، به فرود از آن رضا ندهد و نسازد . از كوه شكوه بلند همتان صاحب تأييد ، صدايى جز فحواى\r\n[ شعر 
  ]\r\n و نحن اناس لا توسّط عندنا * لنا الصّدر دون العالمين أو القبر « 3 » \r\n140 برنيايد و از اوتار اوطار و اقتدار ذوى الاقتدار نوايى غير از مؤداى\r\n[ نظم 
  ]\r\n گردن چرا نهيم جفاى زمانه را * همت چرا كنيم به هر كار مختصر\r\nدريا و كوه را بگذاريم و بگذريم * سيمرغ‌وار زير پر آريم بحر و بر\r\nيا بر مراد بر سر گردون نهيم پاى * يا مردوار بر سر همت كنيم سر \r\n\r\n\r\n","description":"","footnote":"\r\n( 1 ) . الف : - عنوان .\r\n( 2 ) . ع : نبوى و كلمات .\r\n( 3 ) . ع : العبر .\r\n","page_name":" 487 ","page_number":551},
  {"content":"\r\n\r\nبه گوش روزگار نرسد . لاجرم چون مدارج دولت حضرت صاحب‌قرانى به عون تأييدات صمدانى به مراقى و معارج پادشاهى و جهانبانى عروج نمود ، علوّ همت و غيرت سلطنت به حكم سرّ « السّلطان ظلّ اللّه » روا نمىداشت كه ديگرى را در آن منقبت متعالى منزلت مشاركت و مساهمت تواند بود ، و از السنه و افواه استماع افتاده كه بر زبان همت عالى نهمت آن حضرت بسيار گذشتى كه عرصهء ربع مسكون درخور آن نيست كه آن را دو پادشاه باشد .\r\n[ بيت 
  ]\r\n سلطان يكى سزد كه خداى جهان يكىست * دنيا به نزد همت فرزانه اندكىست \r\nو در آن روزگار به ايران‌زمين در هر مملكتى طايفه‌اى خروج كرده بودند و اساس سلطنتى انداخته و به تمادى ايّام فرصت قوّت و مكنتى تمام يافته و رايت استقلال و استبداد برافراخته ، بنابراين چون دولت روزافزون آن حضرت از تسخير و ضبط ممالك توران بپرداخت و تمام الوس جغتاى و الوس جوجى در تحت تصرف گماشتگان كاميابش قرار گرفت ، روى عزم قضا امضا به صوب تسخير ايران آورد و در خريف همين سال پيچين ، موافق سنهء اثنين و ثمانين و سبعمائه ، فرزند ارجمند ، اميرزاده ميرانشاه را با آنكه هنوز در سن چهارده سالگى بود ، به حكم « الشّبل فى المخبر مثل الأسد » 141 به حكومت خراسان نامزد فرمود و امير جهانگير برادر امير حاجى برلاس و امير حاجى غياث الدين و امير آق‌بوغا و امير عثمان عباس و محمد سلطان شاه و قمارى « 1 » برادر تموكه و تابان بهادر و اروس‌بوغا برادر ساربوغا و پير حسين برلاس و حمزه پسر امير موسى و محمد قزغان و سارق « 2 » اتكه و مظفر پسر اوچ قرا و ديگر امرا با پنجاه قوشون سوار - كه از لشكر نصرت شمار اختيار فرموده بود - ملازم موكب همايون گردانيده ، همه را خانه كوچ به صوب خراسان روان ساخت .\r\n قاد الجياد لخمس عشرة حجّة * ولداته « 3 » إذ ذاك فى الأشغال \r\n142\r\n\r\n\r\n","description":"","footnote":"\r\n( 1 ) . الف ، ع : خمارى .\r\n( 2 ) . ع : ساريق .\r\n( 3 ) . ع : و لذاته .\r\n","page_name":" 488 ","page_number":552},
  {"content":"\r\n\r\n[ شعر 
  ]\r\n شهنشه چو شايسته بيند پسر * سزد گر برآرد به خورشيد سر \r\nشاهزادهء عالميان برحسب فرمان با آن سپاه گران در ضمان امان و حفظ يزدان عنان يكران ظفر جولان به جانب ايران معطوف گردانيد .\r\n[ نظم 
  ]\r\n ز توران دليران پرخاش‌جو * شتابان به ايران نهادند رو\r\nسپاهى چو مور و ملخ بىشمار * همه تيغ‌داران خنجرگزار\r\nچو لشكر سوى رود جيحون رسيد * غبار سواران به گردون رسيد\r\nبه فرمان شهزادهء دادگر * مهندس برآورد دست هنر\r\nبه كشتى پلى بر گدار كلف * كشيده چو بر آب مدّ الف\r\nز جيحون بر آن پل به عون إله * گذشتند بىوهم ، توران سپاه \r\nپائيز و زمستان در بلخ و شبرغان ، شادمان و كامران بگذرانيدند و در اواخر زمستان از ولايت ملك ، بادغيس را بتاختند و مال بسيار و اسب و نعمت بىشمار ، فتوح روزگار عساكر نصرت‌شعار شد .\r\n[ نظم 
  ]\r\n شد از فرّ آن شاه نوخاسته * ز بس خواسته ، لشكر آراسته\r\nز اسب و ز مال و ز گستردنى * سپه گشت از بس غنيمت غنى \r\nو چون آفتاب به نيمهء حوت رسيد ، على بيگ ، ايلچى فرستاده در پايهء سرير اعلى عرضه داشت كه : « اگر برحسب فرموده ، رايات ظفر پيكر به‌طرف هرات توجه نمايد ، بنده ميان به خدمتكارى بسته ، عساكر منصور را غچرچى باشد » .\r\n[ بيت 
  ]\r\n غلامى كنم لشكر شاه را * به مژگان بروبم همه راه را \r\n\r\n","description":"","footnote":"","page_name":" 489 ","page_number":553},
  {"content":"\r\n\r\n\r\nگفتار در لشكر كشيدن حضرت صاحب‌قران سعادت‌قرين به ايران‌زمين « 1 »\r\nدر اوايل تخاقوئيل « 2 » مطابق اواخر سنهء اثنين و ثمانين و سبعمائه هجرى - على صاحبها افضل الصلاة و السلام « 3 » - به قرب فصل بديع ربيع كه سلطان عدالت شعار بهار ، لشكر آراستهء رياحين و ازهار را در عرضگاه  فَانْظُرْ إِلى آثارِ رَحْمَتِ اللَّهِ كَيْفَ يُحْيِ الْأَرْضَ بَعْدَ مَوْتِها  « 4 » احضار فرمود و تمام روى زمين را از كران تا به كران بتاييد صنع  وَ أَنْبَتْنا فِيها مِنْ كُلِّ زَوْجٍ بَهِيجٍ  « 5 » تسخير فرمود .\r\n[ نظم 
  ]\r\n سلطان ربيع را چو عدل است آيين * بگرفت به خرّمى همه روى زمين\r\nدر هر طرف از سبزه سپاهى آراست * وز معدلتش گشت جهان خلد برين \r\nحضرت صاحب‌قران گيتىستان ، عزم توجه ايران جزم فرموده ، به احضار عساكر و كتايب از اطراف و جوانب فرمان داد و پيش از جمع آمدن سپاه - متوكلا على اللّه - به مبارك‌تر طالعى روان شد ؛\r\n[ بيت 
  ]\r\n اسب دولت زير ران ، چتر ظفر بالاى سر * فتح و نصرت پيش و پس عون الهى راهبر \r\nو عساكر منصور از هرطرف و هرجانب متوالى و متعاقب به موكب همايون مىپيوست .\r\n[ نظم 
  ]\r\n چو دشت از گيا گشت چون پرنيان * ببستند گردان توران ميان\r\nسپاهى ز تركان بيامد گزين * همه تيغ‌داران خاورزمين\r\nز ختلان و از ترمد و ويسه گرد * ز هرسو شده لشكرى گشن گرد\r\nز خاور بجنبيد تا باختر * تو گفتى كه گيتى برآورد پر\r\nزمين آن سپه را همى برنتافت * بر آن بوم كس جاى رفتن نيافت \r\nو چون بعد از چند كوچ\r\n\r\n\r\n","description":"","footnote":"\r\n( 1 ) . الف : - عنوان .\r\n( 2 ) . الف ، م : توق .\r\n( 3 ) . ع : التحيه .\r\n( 4 ) . روم / 50 .\r\n( 5 ) . ق / 7 .\r\n","page_name":" 490 ","page_number":554},
  {"content":"\r\n\r\n[ نظم 
  ]\r\n سوى جيحون رسيد با لشكر * شاه صاحب‌قران دين‌پرور\r\nكاردانان به كشتى و زورق * جسر بستند بر گدار دزق « 1 »\r\nز آب جيحون گذشت و آمد تيز * در خراسان فكند رستاخيز \r\nتمام عرصهء دشت و صحرا از خيام و اعلام و طويله و سپاه و بنه و بارگاه مالامال شد .\r\n[ نظم 
  ]\r\n ز بس كثرت خلق و جوش سپاه * سراپرده و خيمه و بارگاه\r\nچنان گشت گيتى ز نزديك و دور * كه ره بسته شد بر صبا و دبور\r\nزمين گشت جنبان چو ابر سياه * تو گفتى همى برنتابد سپاه \r\nو چون حضرت صاحب‌قران به اندخود رسيد ، از سر « 2 » صدق نيّت و صفاى طويّت ، به ديدن باباسنكو كه از زمرهء اوليا و اصحاب جذبه بود ، فرمود و او از سر جذبه و جنون كه داشت سينهء گوشت به‌طرف آن حضرت انداخت . آن حضرت آن را به شگون گرفته گفت : « خداى تعالى خراسان را كه سينهء روى زمين گفته‌اند به ما ارزانى خواهد داشت » ، و همچنان شد ؛ و از آنجا به سعادت و اقبال روان گشت ، از كوچ و نزول آن كثرت بىاندازه ، مصدوقهء   إِنَّ زَلْزَلَةَ السَّاعَةِ شَيْءٌ عَظِيمٌ   « 3 » هر روز از تازه مشاهدت مىرفت و از خروش كوس و كرّناى و غريو گورگه و فغان جلاجل و روبين دراى صداى فحواى  يَوْمَ يُنْفَخُ فِي الصُّورِ فَفَزِعَ مَنْ فِي السَّماواتِ وَ مَنْ فِي الْأَرْضِ  « 4 » در گوش كيوان مىافتاد و ملك محمد برادر ملك غياث الدين كه در قلعهء سرخس بود ، چون از توجه رايت كشورگشاى واقف گشت ، احرام اخلاص بسته ، به درگاه عالم‌پناه آمد و به عزّ بساطبوس فايز شده ، به انواع نوازش و سيورغامشى شرف اختصاص يافت ، و چون بعد از قطع مراحل و منازل از مرو رود\r\n\r\n\r\n","description":"","footnote":"\r\n( 1 ) . ع : كنار ذرق .\r\n( 2 ) . ع : - سر .\r\n( 3 ) . حج / 1 .\r\n( 4 ) . نمل / 87 .\r\n","page_name":" 491 ","page_number":555},
  {"content":"\r\n\r\n- كه به مرغاب اشتهار يافته - گذشته در جگداليك - كه يازده فرسخى هرات است - نزول فرمود ، كس به طلب على بيگ فرستاد تا سپاه خود جمع آورده ، هرچه زودتر به موكب ظفرقرين ملحق گردد . على بيگ چهرهء عهد را به ناخن بىوفايى بخراشيد و در اطاعت فرمان تعلل و تهاون ورزيد و پاى جسارت از سر غرور ، برتر از حد خود نهاد و با آنكه خود نيامد ، فرستاده را نيز اجازت مراجعت نداد . و چون ملك غياث الدين پير على به آن زودى نيشابور را از سربدالان 144 « 1 » انتزاع نموده بود و بسيارى از لشكر او در آن‌جانب بودند ، حضرت صاحب‌قران عنان عزيمت به صوب جام و كوسويه تافت تا لشكر آن‌جانب به ملك ملحق نتوانند شد . و چون به كوسويه رسيد ، پهلوان مهدى كه سردار آنجا بود ، استقبال نموده ، به عزّ بساطبوس سرافراز گشت و اهالى آنجا را از عبور عساكر گردون مآثر ضررى نرسيد و صاحب‌قران دين‌پرور پاك اعتقاد ، به عزم زيارت مولاناى اعظم اورع ، زين الدين ابو بكر تايبادى 143 كه از علماى متورّع آن روزگار بود ، به تايباد « 2 » فرمود و به صفاى نيّت و خلوص طويّت صحبت آن يگانهء روزگار دريافت و مولاناى مشار اليه ، زبان نصيحت گشاده آن حضرت را سخنان سودمند فرمود و آن حضرت او را وداع كرد و به سعادت و اقبال بازگشته متوجه هرات شد .\r\n\r\nگفتار در تسخير قلعهء فوشنج « 3 »\r\nچون رايت فتح آيت به قلعهء فوشنج رسيد ، عساكر نصرت‌نشان برحسب فرمان قلعه را مركزوار در ميان گرفتند و چون در خندق حصار آب بسيار بود سه روز توقف كرده ، به ترتيب اسباب پيكار و تحصيل آلات فتح حصار اشتغال نمودند .\r\n[ نظم 
  ]\r\n به روز چهارم كه سلطان مهر * كه تاجش ز نور است و تختش سپهر\r\nبه تسخير اين قلعهء سبزفام * برآورد تيغ شعاع از نيام \r\n\r\n\r\n","description":"","footnote":"\r\n( 1 ) . الف ، ع : سربداران .\r\n( 2 ) . ع : + نزول .\r\n( 3 ) . الف : - عنوان .\r\n","page_name":" 492 ","page_number":556},
  {"content":"\r\n\r\nيرليغ عالم مطاع به نفاذ پيوست كه هركس از مقابل خويش روى قوت و اقتدار به حصار آورده ، آتش پيكار برافروزند و به تيغ آبدار آتش‌بار ، دشمن خاكسار بادپيما را به شعلهء قهر بسوزند .\r\n[ نظم 
  ]\r\n سپه كار پيكار برساختند * گورگه زده سورن انداختند\r\nچو غرّنده شير و چو برّنده تيغ * كسى را نبد جان ز فرمان دريغ \r\nبهادران سپاه « 1 » به سناج « 2 » ها و چوب‌ها ، چون باد وزان از آب خندق گذشته به خاكريز حصار برآمدند و آتش فنا در خرمن مخالفان زده ، آب حياتشان بر خاك هلاك ريختند و خاك وجودشان به باد نيستى بردادند . حضرت صاحب‌قران كه پيوسته « 3 » به جوشن توكل و مغفر توفيق آراسته بود ، و بىجبه به يك دگله ، گرد حصار مىگرديد و دلاوران نبردآزماى را بر جنگ تحريض فرموده ، فرّ حضور مباركش ، ايشان را قوتى تازه و قدرتى بىاندازه مىبخشد و از بالاى حصار سنگ و تير چون قطرات باران از ابر مطير فرومىباريد ، چنانچه دو تير به سپر حضرت صاحب‌قرانى رسيد .\r\n[ بيت 
  ]\r\n ز پيكان پولاد و پرّ عقاب * سيه گشت رخشان رخ آفتاب \r\nو اميرزاده على پسر امير مؤيّد كه جمال منقبتش به خالى چون حضرت صاحب‌قران آراسته بود و ايكوتمور بلكوت و عمر پسر عباس و مبشر و ديگر بهادران\r\n[ مصراع 
  ]\r\n به نيروى مردى و مردانگى \r\nپيش رفته به فصيل رسيدند و دست جلادت در ديوارها زده به فصيل برآمدند و هرچند از طرف دشمنان تير و سنگ بر ايشان باريد روى شجاعت برنتافتند .\r\n\r\n\r\n","description":"","footnote":"\r\n( 1 ) . الف ، ع : - سپاه .\r\n( 2 ) . ظاهرا بايد شناخ باشد ، چيزى كه بر شكم بندند و از آب گذرند . براى آگاهى بيشتر ، ر ك : لغت‌نامهء دهخدا ، ج 10 .\r\n( 3 ) . م : هميشه .\r\n","page_name":" 493 ","page_number":557},
  {"content":"\r\n\r\n[ قطعه 
  ]\r\n لشكر خسرو دين‌دار به هنگام نبرد * هرچه مقدور بشر هست توانستندى\r\nو آنچه در جنگ ببايد همه مىدانستند * به جز از پشت نمودن كه ندانستندى \r\nو شير پيشهء شجاعت و مردى ، شيخ على بهادر و برادر كوچك او سلطان خسرو بكه و ميرك پسر ايلچى ، شمشير كين كشيده ، به دست دلاورى حمله كردند و به يك بار روى به دروازه نهاده ، از آب خندق بگذشتند و به قوت بازوى كامگار و به زخم شمشير صاعقه كردار تا در « 1 » دروازه رفته با دشمنان دست و گريبان شدند و ايشان را مقهور و منكوب گردانيده در دروازه بازگشادند و لشكر منصور از اطراف و جوانب رخنه‌ها كرده ، به قلعه درآمدند و بقية السيفى كه از مخالفان روز برگشته مانده بودند ، مجموع به تيغ انتقام بگذرانيدند و دست تسلط به غارت و تاراج برآورده ، قلعه را از هرچه بود ، بپرداختند و خراب ساختند\r\n[ شعر 
  ]\r\n دز تودهء خاك و اهل دز جمله هلاك * اى بخت خجسته أحسن اللّه جزاك \r\nو اين فتح ارجمند نزد زيركان هوشمند كه اشارت زبان رمز دريابند بشارتى بود عظيم بندگان حضرت صاحب‌قرانى را ، چه اول جايى كه در فاتحهء عزيمت ايران زمين همت آن حضرت متوجه تسخير آن شد ، اين قلعه بود و حقيقت آنكه حصنى بود به غايت حصين ، باره‌اش از بلندى سر به ابر كشيده و فصيلى در غايت استحكام پيرامن آن گردانيده ، و استواريش به مرتبه‌اى كه حصارى بر روى زمين به آن محكمى هيچ رونده هيچ‌جاى نديده ، بيرون « 2 » به خندقى عميق و آب روان محفوف و اندرون « 3 » به گروهى انبوه از مردان كار و به آلات و اسباب كارزار و ذخيرهء بىشمار مشحون و با اين همه به جنگ اول كه سپاه نصرت‌پناه درانداختند به آسانى مسخر شد و اين معنى بر وفق فرمودهء ، الفاتحة ام الكتاب ، علامت آن است كه تمام ممالك\r\n\r\n\r\n","description":"","footnote":"\r\n( 1 ) . ع : - در .\r\n( 2 ) . م : - بيرون ؛ الف ، ع : بيرونش .\r\n( 3 ) . الف ، ع : بيرونش .\r\n","page_name":" 494 ","page_number":558},
  {"content":"\r\n\r\nايران به اندك زمانى بىكلفت و زحمت چندان در تحت تصرف و تسخير بندگان كامگارش قرار يابد ؛ و آنچه در اول امر رو نمود ، آخر كار همان بود .\r\n[ بيت 
  ]\r\n ديده مىبايد و گرنه هرچه ظاهر مىشود * سرّ عالم سربه‌سر در وى هويدا كرده‌اند \r\nو در اين قضيه دفع چشم بد را الياس و بعض لشكريان هنگام جنگ در آب خندق غرق شدند .\r\n[ بيت 
  ]\r\n سپند اگرچه در آتش نهند رسم اين است * سپند لشكر صاحب‌قران در آب بسوخت \r\n\r\n","description":"","footnote":"","page_name":" 495 ","page_number":559},
  {"content":"\r\n . \r\n","description":"","footnote":"","page_name":" 496 ","page_number":560},
  {"content":"\r\n\r\n\r\n( 783 ه . ق ) گفتار در تسخير شهر هرات « 1 »\r\nچون خاطر مبارك حضرت صاحب‌قرانى از انديشهء قلعهء فوشنج بپرداخت ، عنان عزيمت به جانب « 2 » هرات معطوف گشت و ملك غياث الدين 145 را ديو غرور با استوارى حصار و بسيارى اعوان و انصار فريفته ، اسباب مقاومت و مقابله مهيا و آماده گردانيده بود ، روز چهارشنبه كه لشكر ظفر قرين به آنجا رسيد ، باغات را خراب كردند و ديوارها بينداختند و شهر را از اطراف و جوانب در ميان گرفتند و گورگه زده سورن انداختند ؛ و يرليغ همايون صدور يافت كه در مقابلهء حصار خندقى رعايت حزم را فروبرده ، جاى خود محكم سازند ، امر عالى را به امتثال تلقى نمودند و حضرت صاحب‌قران به سعادت و اقبال سوار شده ، گرد شهر و بارو دوران مىفرمود و مداخل و مخارج آن را به نظر احتياط مطالعه مىنمود مخالفان كمر كين بسته در دروازه بگشادند و جماعتى « 3 » غوريان همه مردان كار و پيل‌افگنان شير شكار بيرون آمدند و جنگى عظيم درپيوست .\r\n[ نظم 
  ]\r\n حدّت دندان رمح زهرهء جوشن دريد * صدمهء آسيب گرز تارك مغفر شكست\r\nشست به پيغام تير خطبهء جان فسخ « 4 » كرد * دست به ايماى تيغ منبر پيكر شكست \r\n\r\n\r\n","description":"","footnote":"\r\n( 1 ) . الف : - عنوان .\r\n( 2 ) . الف ، م : + صوب .\r\n( 3 ) . الف ، ع : جماعت .\r\n( 4 ) . ع : فتح .\r\n","page_name":" 497 ","page_number":561},
  {"content":"\r\n\r\nامراى نامدار و بهادران تيغ‌گزار ، به تخصيص قمار شاه برلاس در آن روز جنگ‌هاى مردانه كردند و دشمنان را تا در دروازه رانده ، ايشان را مقهور و مغلوب گردانيدند و خلق بسيار به قتل آمدند .\r\n[ نظم 
  ]\r\n شد از كشته پر پشته بالا و پست * به تاراج جان مرگ بگشاده دست\r\nبباريد چندان نم خون ز تيغ * كه باران به سالى نبارد ز ميغ \r\nو چون جهان از ماتم كشتگان ، پلاس سياه شب « 1 » در گردن انداخت ، از بيرون و اندرون ، طلايه برگماشتند و از هردو طرف تا روز پاس داشتند و بهادران لشكر منصور توره‌ها و چپرها گرفته ، هيچ دقيقه از شرايط حزم فرونگذاشتند .\r\n[ بيت 
  ]\r\n دگر روز چون « 2 » گنبد لاجورد * برآورد و بنمود ياقوت زرد \r\nسپاه نصرت‌پناه سوار شدند و صف كشيده ، برابر حصار بايستادند ، اما آن روز اتفاق جنگ نيفتاد .\r\n[ نظم 
  ]\r\n چو بنوشت شب فرش زربفت راغ * شده چرخ طوطىصفت همچو زاغ\r\nچنان تيره گيتى كه از لب خروش * ز بس تيرگى ره نبردى به گوش \r\nفوجى مخالفان از دروازهء انصارى كه در شهربند بود ، به قصد شبيخون بيرون آمدند و سه كس را به قتل آورده ، به تعجيل بازگشتند و سوى حصار شتافتند « 3 » .\r\n[ نظم 
  ]\r\n دگر روز چون چشمهء آفتاب * فروشست از چشمه‌ها گرد خواب\r\nشه خاور از پرده بالا گرفت * زمين از ثرى تا ثريا گرفت \r\nچاشتگاه روز جمعه لشكر ظفرقرين\r\n[ بيت 
  ]\r\n همه سر پر از خشم و دل پر ز كين * به ابروى مردى درافگنده چين \r\n\r\n\r\n","description":"","footnote":"\r\n( 1 ) . الف ، ع : شب سياه .\r\n( 2 ) . الف ، ع : كين .\r\n( 3 ) . ع : رفتند .\r\n","page_name":" 498 ","page_number":562},
  {"content":"\r\n\r\nآهنگ جنگ كردند .\r\n[ نظم 
  ]\r\n جهان شد پر آواى بوق و سپاه * همه برنهادند از آهن كلاه\r\nتو گفتى زمين شد سپهر روان * همى بارد از تيغ هندى روان\r\nز گرد سواران هوا بست ميغ * درخشنده چون برق پولاد تيغ\r\nزمين شد به كردار كشتى بر آب * تو گفتى سوى جنگ دارد شتاب \r\nامير اروس‌بوغا و شوريده برادر مبشر با فوجى از لشكر نصرت‌شعار در زير حصار ايستاده ، سعى مىنمودند كه به بالا برآيند و دشمنان از بالاى حصار كوشش‌هاى مردانه مىكردند و در محافظت اطراف و جوانب ، آثار جلادت و مردانگى به ظهور مىرسانيدند . « 1 »\r\nصاحب‌قران كامگار به سعادت و اقبال سوار شده ، به نظارهء كارزار و مشاهدهء كوشش نبردآزمايان تيغ‌گزار فرمود . بهادران نصرت‌آيين را كه هميشه در معارك و مهالك جانبازى و سراندازى عادت جلادت ايشان بود ، از شكوه حضور مبارك آن حضرت نيروى قوت يكى هزار شد و دستبردها نمودند كه ناسخ آثار رستم و اسفنديار گشت . فرمان قضا جريان از آن حضرت صدور يافت كه از اطراف و جوانب جنگ سلطانى درانداخته ، حمله آوردند . امير ايكوتمور و مبشر و سونجك برادر ختاى بهادر بىتوقف پيش رفتند و دلاوران از هر طرف به پاى حصار درآمدند و تير و سنگ اهل حصار را به سپر بلكه به دوش و سر گرفته ، پيش رفتند و نردبان‌ها بر بارو نهاده ، بالا رفتن گرفتند و چند دلاور به نزديك كوشك مرغنى از ممرى كه آب انجيل به شهر درمىآمد ، درآمدند و چون شهربند بسيار بزرگ بود و مردم از حال يكديگر خبر نداشتند و آن روز ملك غياث الدين در پشت دروازه‌اى كه در سر پول انجيل « 2 » بود ، به نفس مبارك « 3 » خود كوشش‌هاى مردانه نمود ، اما حركة المذبوحى بود و فايده‌اى بر آن مترتب نشد . و از پردلان عساكر منصور ، اول كسى كه آن روز حايز قصب السبق مردى شد و به فصيل برآمد ، خليل يساول بود و امراى\r\n\r\n\r\n","description":"","footnote":"\r\n( 1 ) . ع : + حضرت .\r\n( 2 ) . م : انجير .\r\n( 3 ) . الف ، ع : - مبارك .\r\n","page_name":" 499 ","page_number":563},
  {"content":"\r\n\r\nبرانغار و جوانغار « 1 » هريك از مقام خود حمله آورده ، جنگ‌كنان به فصيل برآمدند و بهادران در دروازه را چون دل دشمنان شكسته به اندرون حصار ريختند و مانند باد خزان كه برگ رزان ريزاند ، مخالفان را از بالاى باره و سور به نشيب ماتم و ثبور انداختند .\r\n[ نظم 
  ]\r\n هركه گردن پيچد از صاحب‌قران * سور او ماتم شود سودش زيان\r\nچون سپاه شه به كين بشتافتند * دشمنان از سور ماتم يافتند \r\nملك غياث الدين از نهيب استيلاى آن سپاه آتش آهنگ پيروز « 2 » جنگ بگريخت و به شهربند اندرون درآمد . عساكر منصور قريب دو هزار كس از لشكر او گرفته ، پيش حضرت صاحب‌قران آوردند . مراحم پادشاهانه به شكرانهء فتح و فيروزى خواست كه اهالى آن مملكت از آسيب قهر سپاه قيامت نهيبش امان يافته به سلامت بمانند ، رقم عفو بر صحايف احوال ايشان كشيد و بفرمود تا حكم واجب الاتباع مكرر قلمى شود كه : « هركه در مسكن خود آرميده ، به فصيل و باره نرود ، او و اهل و اولاد او در امان باشند و هركه خلاف آن ورزد هرچه بيند از خود بيند ، و هرچندى از آن گرفتگان را نوشته‌اى ارزانى داشته « 3 » رها كنند » . بندگان حضرت برحسب فرموده به تقديم رسانيدند و چون آن جماعت خلاص يافته ، به‌جاى خود بازشتافتند « 4 » و به حصار درآمدند و رعايا و سكان شهر از آن‌حال واقف شدند ، گوشه‌هاى كاشانه غنيمت شمرده ، دست از فضولى بازداشتند و خيال بيهوده از سر بيرون كرده ، پا در دامن سلامت كشيدند .\r\n[ بيت 
  ]\r\n سلامت ار طلبى از فضول دست بدار * و گرنه شاخ فضولى ندامت آرد بار \r\nو چون ملك به حصار اندرون درآمد خواست كه چاره‌اى سازد و باز طرح\r\n\r\n\r\n","description":"","footnote":"\r\n( 1 ) . ع : برنغار و جرنغار .\r\n( 2 ) . الف ، ع : تيز .\r\n( 3 ) . الف ، ع : داده .\r\n( 4 ) . الف ، ع : گشتند .\r\n","page_name":" 500 ","page_number":564},
  {"content":"\r\n\r\nمقابله‌اى دراندازد ، منادى داد كردن « 1 » كه مردم به فصيل و باره برآيند و در محافظت حصار سعى نمايند . هرچند در بازار و محلات بگرديدند و آواز رسانيدند كس التفات ننمود و هيچ‌كس سخن هيچ‌كس نشنود . ملك دانست كه جز تسليم چاره‌اى نيست . همان روز مادر خود را سلطان خاتون دختر طغاى تمور خان و پسر بزرگ خود امير پيرمحمد را و اسكندر شيخى 146 - كه گويند از نسل بيژن بود - همراه كرده ، به حضرت صاحب‌قران فرستاد . مكارم اخلاق خسروانه ايشان را به نوازش و تربيت اختصاص بخشيد و ملك‌زاده را به خلعت و كمر سرافراز گردانيد و ايشان را استمالت فرموده ، بازگردانيد و فرمود كه ملك را بگوييد كه بيرون آيد ، كه اگر بر مقابله و مقاتله اصرار نمايد و شهر به جنگ گرفته شود ، موجب تخريب مملكت و تضييع اموال و دماء اهالى آن گردد ، و وزر و و بال آن در گردن ملك باشد ، و اسكندر شيخى را بازداشت و احوال و اوضاع از او استفسار نموده ، بر قضاياى اندرونى ، چنانچه واقع بود اطلاع يافت ، و كوشك باغ زاغان را به نزول همايون مقرّ سرير سلطنت گردانيد و ملك غياث الدين روز ديگر به تهيهء بيرون آمدن مشغول شد و روز يكشنبه از حصار و مضيق پندار بيرون آمد و چون به شرف بساطبوس استسعاد يافت ، پاى ادب در جادهء انقياد نهاده ، زانو زد و سر تسليم فرود آورده ، به دست خضوع و خشوع در دامن اعتذار « 2 » و استغفار آويخت .\r\n[ نظم 
  ]\r\n بدانديش را چون شد آشفته بخت * بيامد سرافكنده تا پاى تخت\r\nزبان را به پوزش بياراسته * ز كردار بد عذرها خواسته \r\nحضرت صاحب‌قرانى او را امان داده ، نوازش نمود و به خلعت خاص و كمر مرصّع مخصوص فرموده ، بازگردانيد . روز ديگر سادات و مشايخ و ائمه و اشراف و اكابر بيرون آمدند و عزّ بساطبوس دريافته ، به وظيفهء دعا و ثنا قيام نمودند . و اين\r\n\r\n\r\n","description":"","footnote":"\r\n( 1 ) . ع : - كردن .\r\n( 2 ) . از اين قسمت به بعد تا ص 532 « . . . جسارت به قتل تابان بهادر . . . » در نسخهء « الف » افتادگى دارد .\r\n","page_name":" 501 ","page_number":565},
  {"content":"\r\n\r\nفتح ارجمند در محرم سنهء ثلث و ثمانين و سبعمائه ، موافق توق « 1 » ئيل اتفاق افتاد و رايت نصرت‌شعار از آنجا كوچ كرده به شرقى هرات به مرغزار كهدستان نزول فرمود و چند روز توقف نموده به نقل خزاين ذخاير « 2 » - كه ملوك غور به سال‌ها اندوخته بودند - فرمان داد .\r\n[ نظم 
  ]\r\n ز هرگونه‌اى گنج آگنده بود * ز دينار وز گوهر نابسود\r\nز تخت گرانمايه و تاج و زر * كمرها مرصّع به درّ و گهر\r\nز زرينه آلات و سيمينه ظرف * ز هرگونه‌گون تحفه‌هاى شگرف\r\nز ديباى زربفت خروارها * ز ديگر نفايس به انبارها\r\nبه فرمودهء شاه ، مردان كار * شترها كشيدند در زير بار\r\nبه صحرا كشيدند آنها همه * روان‌ست حكم شبان بر رمه \r\nو يرليغ لازم الاتباع به تخريب حصار بيرون و اندرون هرات به نفاذ پيوست .\r\n[ نظم 
  ]\r\n چو شهر از خزاين بپرداختند * حصارش سراسر بينداختند\r\nحصارى كه بد كهنه و سالخورد * همان را كه از نو ملك راست كرد\r\nهم آن و هم اين با زمين گشت راست * كه صاحب‌قران را چنين بود خواست \r\nو به رسم امانى مبلغى بر اهالى شهر حواله رفت و به چهار روز نقد شد و مولانا قطب الدين پسر مولانا نظام الدين 147 - كه مقدم ائمه و علماى آن مملكت بود - با دويست كدخداى معتبر را از شهر و ولايت تعيين كردند كه با كوچ به شهر سبز روند و داروغهء ترمد ، تمورتاش - كه برادرزادهء امير آق‌بوغا بود - به جهت نقل ايشان نام‌زد شد و دروازه‌هاى آن را كه مغرّق بود به آهن و مزين به نقوش و كتابه به كش نقل كردند ، و إلى يومنا هذا ، در آنجا منصوب است و ملك را حصارى ديگر بود در غايت محكمى و استوارى كه آن را « 3 » اشكلچه مىخواندند و امان كوه نيز گفتندى « 4 » به\r\n\r\n\r\n","description":"","footnote":"\r\n( 1 ) . شايد تخاقوىئيل ؛ ع : قوى .\r\n( 2 ) . ع : دفاين .\r\n( 3 ) . قلعه .\r\n( 4 ) . ع : مىگفتند .\r\n","page_name":" 502 ","page_number":566},
  {"content":"\r\n\r\nپسر كوچك خود امير غورى كه او را در دلاورى و مردانگى و كارگزارى و فرزانگى بر امثال و اقران خود فائق مىدانستند ، سپرده بود . صاحب‌قران كامگار اشارت فرمود :\r\n« كه برو و پسرت را بياور و اگر نياورى و تو نيز به قلعه درآيى آنچه شدنى باشد خود مشاهده نمايى » . ملك به موجب فرموده ، به پاى قلعهء اشكلچه رفت و انديشه را بر حل آن اشكال گماشته ، پسر را به حسن تدبير فرود آورد و به سعادت بساطبوس رسانيد و او نيز از عواطف پادشاهانه به خلعت و اعزاز گرامى و سرافراز گشت .\r\n\r\nگفتار در توجه رايات نصرت آيات به جانب طوس و كلات\r\nچون خاطر خطير حضرت صاحب‌قران از اين قضايا بپرداخت ، امير جهانشاه جاكو را با جمعى از سپاه ظفرپناه جهت تسخير نشابور و سبزوار به آن‌جانب روانه كرد و قضيهء على بيگ وجههء همت عالى شده ، عنان عزيمت را به صوب كلات و طوس معطوف داشت و چون در راه به مزار صاحب الدعوه ابو مسلم مروزى - رحمة اللّه عليه - رسيد ، كمال اخلاص و صفاى عقيدت باعث اقامت رسم زيارت شده ، فرود آمد و استمداد همت نموده ، از حضرت حىّ لا يموت - تعالى و تقدّس - نصرت و تأييد خواست .\r\n[ نظم 
  ]\r\n خداى جهان را ستايش نمود * به درگاه او دست حاجت گشود\r\nبه هر كار ازو خواستى ياورى * كزو ديد پيروزى و برترى \r\nو على بيگ را آوازهء توجه آن حضرت سيل اضطراب و اضطرار در خانهء ثبات و قرار انداخته بود و با دلى در كشاكش اميد و بيم ، به دو نيم ، روى مطاوعت و انقياد به معسكر ظفرمآب نصرت‌معاد آورده ، در اين اثنا برسيد و گرد خجالت و انفعال بر چهرهء حال نشسته به شرف بساطبوس استسعاد يافت و خواجه على مؤيد سربدال « 1 » سبزوارى نيز چون از توجه لشكر منصور آگاهى يافت ، بىتوقف به درگاه\r\n\r\n\r\n","description":"","footnote":"\r\n( 1 ) . ع : سربدار .\r\n","page_name":" 503 ","page_number":567},
  {"content":"\r\n\r\nعالم‌پناه شتافت . عاطفت خسروانه هردو را بنواخت و به اعزاز و اكرام هردو را « 1 » مخصوص گردانيده ، كمر و شمشير داد و خلعت‌هاى فاخر پوشانيد .\r\n[ نظم 
  ]\r\n بر ايشان در مرحمت باز كرد * هم اين را هم آن را سرافراز كرد\r\nكمر داد و شمشير و تشريف خاص * به دلجوييش يافتند اختصاص \r\nو از آنجا به سعادت و اقبال سوار شده ، به جانب اسفراين - كه گماشتگان امير ولى 148 داشتند - روان شد . و مقارن وصول كه مردم هنوز به تعيين يورت و مقام و انديشهء نزول و ضرب خيام مشغول بودند ، حكم جهان‌مطاع به نفاذ پيوست كه كار شهر بسازند . عساكر نصرت‌شعار بىتوقف چپرها و سپرها گرفته ، روى به حصار نهادند و رسيدن و فتح كردن يكى بود ؛ حصار را رخنه‌ها كرده درآمدند و خلق بسيار به قتل آوردند و عمارات مطلقا از حصار و خانه و مسكن و كاشانه با زمين هموار گشت .\r\n[ نظم 
  ]\r\n چو قهر سپاهش درآورد دست * همه خلق شد كشته و شهر پست\r\nحصار و بيوت و مساكن نماند * بجز نامى از اسفراين نماند \r\nحضرت صاحب‌قران ايلچى به مازندران پيش امير ولى فرستاد ؛ محصّل رسالت آنكه : « اگر بىانديشه به احراز سعادت‌بوس شتابد ، به عنايت و عاطفت مخصوص گشته ، رفعت و سربلندى يابد و اگر تقاعد نمايد و نيايد ، در محنت و بلا بر روى خود گشايد » .\r\nامير ولى در تعظيم و ترحيب ايلچى شرايط ادب بجاى آورده ، نوشته‌اى كه همراه داشت ببوسيد و بر سر نهاد و اظهار متابعت و انقياد نموده ، به آمدن و دولت ملازمت در يافتن وعده داد ،\r\n[ نظم 
  ]\r\n كه از من ببوسى زمين ، شاه را * فروزندهء افسر و گاه را\r\nبگستر ثنا و ز من عرضه دار * كزين برنيايد بسى روزگار\r\nكه برحسب فرمان صاحب‌قران * بيايم ببندم به خدمت ميان \r\n\r\n\r\n","description":"","footnote":"\r\n( 1 ) . ع : - هردو را .\r\n","page_name":" 504 ","page_number":568},
  {"content":"\r\n\r\nو صاحب‌قران كامگار از آنجا به تأييد كردگار سوار شد و به ييلاق اغولجاتو برآمد و چندروزى توقف نمود ، تا اسبان و ديگر چهارپايان لشكريان\r\n[ نظم 
  ]\r\n در آن مرغزار چو خلد از نوى * برآسوده فربه شدند و قوى\r\nو زان خاطرى لشكرى شاد شد * ز انديشهء مركب آزاد شد \r\nو در اثناى اين احوال از اهالى خوراشه - كه پيش از اين سبق ذكر يافته ، كه به قتل امير حاجى برلاس و ايدكو برادرش جسارت نموده بودند - جمعى اشرار را به قتل آوردند و عاطفت پادشاهانه ، آن موضع را به محمد درويش پسر ايدكو و على درويش نبيرهء امير حاجى ارزانى داشت ، و إلى يومنا هذا ، در تصرف متعلقان ايشان است .\r\n\r\nگفتار در مراجعت حضرت صاحب‌قران كشورگشاى عدوبند به دار السلطنهء سمرقند « 1 »\r\nحضرت صاحب‌قران به مباركى و طالع سعد از آنجا نهضت فرموده « 2 » و ممالك خراسان را كه به تحت تسخير و تصرف درآمده بود ، ضبط و نسق نموده ، ملك هرات و ديگر حكّام ولايات « 3 » را هريك به‌جاى خود مقرر داشته ، بازگردانيد ؛ و امير شيخ سبزوارى « 4 » را كه پيش از فتح خراسان از ملك گريخته بود و پناه به بندگان حضرت صاحب‌قرانى آورده و سال‌ها به دولت ملازمت ركاب همايون استسعاد يافته ، منصب پيشوايى سبزوار « 5 » ارزانى داشت و تابان بهادر را داروغهء آن ولايت ساخت و روى توجه به تخت سلطنت‌پناه آورده ، كيوان در هفتم ايوان سپهر ، به مهر غبار از پرچم رايت رفعت آيتش مىافشاند ، و برجيس در ششم پايهء منبر اخضر گردون ، دفع چشم بد را  وَ إِنْ يَكادُ  « 6 » مىخواند ؛ شحنهء پنجم حصار پيروزه‌نگار « 7 »\r\n\r\n\r\n","description":"","footnote":"\r\n( 1 ) . ع : + فردوس مانند .\r\n( 2 ) . ع : - فرموده .\r\n( 3 ) . ع : + آن .\r\n( 4 ) . م : سبزارى .\r\n( 5 ) . م : سبزار .\r\n( 6 ) . قلم / 51 .\r\n( 7 ) . ع : كار .\r\n","page_name":" 505 ","page_number":569},
  {"content":"\r\n\r\nآسمان بدخواه دولت پايدارش را از دار هلاك و بوار مىآويخت ، و جمشيد خورشيد در چهار بالش چرخ چهارمين زواهر جواهر اجلال و تمكين بر فرق روزگار همايون آثارش به رسم نثار مىريخت ؛ ناهيد نغمه‌سراى ، در سوم « 1 » عشرت‌سراى سما پردهء سه‌گاه راست كرده ، عشاق‌وار ، آوازهء نواى تهنيت اين فتح بزرگ درداده كه\r\n[ نظم 
  ]\r\n رسيد خسرو صاحب‌قران سوى توران * خجسته رايت و راى و گزيده نام و نشان\r\nجهان به كام و فلك بنده و ملك داعى * اميد تازه و دولت قوى و بخت جوان\r\nفتوح سوى يمين و سعود سوى يسار * سپهر پيش ركاب و زمانه زير عنان \r\nو تير دبير « 2 » از بالاى دوم سرير فلك زبان قلم و قلم زبان به تحرير و تقرير ثنا و دعا برگشاده كه\r\n[ نظم 
  ]\r\n خراسان چه باشد جهان را درست * به صاحب‌قران داده‌اند از نخست\r\nجهان هفت كشور ورا بنده باد * سرش برتر از ابر بارنده باد\r\nهمى روز روزش « 3 » فزون باد بخت * بدانديش او را نگون تاج و تخت \r\nبريد تيز گام ماه از نخستين كشور هفت اقليم ناچخ زرين و سپر سيمين هلال و بدر تعظيم جلال و قدر او را ساخته و طنطنهء طرّقوا طرّقوا ، در عالم انداخته تا رايت ظفر پيكرش به اين آيين و تمكين به شهر سمرقند درآمده غبار موكب همايونش ديدهء اميد اهالى آن ديار را روشنايى بخشيد و فيض بىدريغ عدل و احسانش قاطبهء سكّان و قطّان مملكت را فرارسيد .\r\n[ بيت 
  ]\r\n كس از اهل شهر و ولايت نماند * كه منشور احسان او برنخواند \r\nو زمستان به بلدهء فاخرهء بخارا فرموده ، بساط اقامت به سعادت و سلامت بگسترد و قشلاق در عين كامرانى و شادمانى آنجا كرد .\r\n\r\n\r\n","description":"","footnote":"\r\n( 1 ) . ع : سيوم .\r\n( 2 ) . ع : دهر .\r\n( 3 ) . ع : روشن .\r\n","page_name":" 506 ","page_number":570},
  {"content":"\r\n\r\n[ شعر 
  ]\r\n بر كف نهاده جام مى آرزو مدام * دست اميد در خم زلف عروس كام \r\nو اميرزاده ميرانشاه كه برحسب فرموده به سرخس رفته بود ، برادر ملك غياث الدين ، ملك محمد را گرفته ، به سمرقند فرستاد و قشلاق آنجا كرد .\r\n\r\nذكر وفات اكه بيگى\r\nزمانه را از « 1 » طراوت گلشن آراستهء آن دولت و حشمت ، و نضارت روضهء پيراستهء آن بهجت و عشرت ، عرق غيرت در حركت آمد و به رسم اوضاع عالم كه به حكم تقابل اسماى الهى سرور بىغم و سور بىماتم نمىباشد ،\r\n[ مصراع 
  ]\r\n گنج و مار و گل و خار و غم و شادى به‌هم‌اند \r\n149 گرد ملالى بر ساحهء احوال آن فرخنده‌فال نشاند و حضرت صاحب‌قرانى را در پس پردهء عصمت دخترى بود طغى شاه نام ، كه او را به زبان عطوفت و ناز به اكه بيگى خواندى . گوهر ذات شريفش را با محمد بيگ پسر امير موسى در سلك ازدواج كشيده و بانويى به آن جمال و كمال ، چشم زمانه و گوش روزگار در هيچ عصر از اعصار نديده و نشنيده ؛\r\n[ نظم 
  ]\r\n بهشتى بد آراسته پرنگار * چو خورشيد تابان به خرّم‌بهار\r\nروانش خرد بود و تن جان پاك * تو گفتى كه بهره ندارد ز خاك \r\nحسن سيرتش كه با زيبايى صورتش جمع بود ، در رياض خاطر فيّاض حضرت صاحب‌قرانى ، همه تخم محبت و مهربانى كاشتى ، لاجرم آن حضرت او را بيش از اندازه دوست داشتى . و در اثناى آن احوال نهال مزاج غنچهء گلبن اقبال و شعبهء دوحهء سلطنت و جلال از نهج اعتدال انحراف يافته ، عرض مرضى صعب طارى\r\n\r\n\r\n","description":"","footnote":"\r\n( 1 ) . ع : - از .\r\n","page_name":" 507 ","page_number":571},
  {"content":"\r\n\r\nگشت و وجود شريفش از حليهء صحت و حلّهء سلامت عاطل و عارى ماند ، و چون وقت نزول امرى كه شاه و گدا و عاجز و توانا در وجوب قبول آن يكسانند رسيده بود ، هرچند در معالجه سعى نموده شد ، مفيد نيفتاد و وديعت حيات عاريتى را به مقتضاى اجل موعود بازداد  إِنَّا لِلَّهِ وَ إِنَّا إِلَيْهِ راجِعُونَ  « 1 » ؛ و از او يك پسر بود « 2 » و نام او سلطان حسين .\r\n[ نظم 
  ]\r\n جهانا بپرورديش در كنار * و زان پس ندادى به جان زينهار\r\nنهانى ندانم ترا دوست كيست * براين آشكارا ببايد گريست \r\nحضرت صاحب‌قران كه قوت و تمكنش هنگام وقوع وقايع و مصايب فحواى\r\n[ نظم 
  ]\r\n عالم علوى و سفلى زير و بالا گر شود * من نه آن كوهم كه هرگز ترسم از زلزال خويش \r\nبه زبان راستى و دوستى به ادا رسانيدى ، از حدوث اين واقعهء هايله ، چنان متألم و متغير شد ، كه يكباره عنان التفات از دنيا و ما فيها برتافت . جهانى از آن مصيبت جگرسوز اندوه‌اندوز ، جامه چاك و تارك پرخاك ساختند و پلاس سياه در گردن افكنده ، از بس گريستن و نوحه كردن ، خون در جگر كوه سنگين‌دل انداختند .\r\n[ بيت 
  ]\r\n خون شفق از ديدهء گردون بچكيد * مه روى بكند و زهره گيسو ببريد\r\nشب جامه سيه كرد در آن ماتم صبح * برزد نفس سرد و گريبان بدريد \r\nو بر آيين شرع مطهر ترتيب تجهيز و تكفين فراخور كرده\r\n[ نظم 
  ]\r\n تن شاهوارش « 3 » به تختى ز زر * مرصّع به هرگونه درّ و گهر\r\nبشستند و خود پاك بود آن سرشت * نهالى است گفتى ز باغ بهشت\r\nكفن كرده از پرنيان و حرير * برآموده كافور و مشك عبير \r\n\r\n\r\n","description":"","footnote":"\r\n( 1 ) . بقره / 156 .\r\n( 2 ) . كلكته : ماند .\r\n( 3 ) . ع : شهسوارش .\r\n","page_name":" 508 ","page_number":572},
  {"content":"\r\n\r\n نهاده به تابوتى از چوب عود * سپرده به رضوان ربّ ودود\r\nبه كش برده آن نعش رحمت‌نگار * نهادند در مدفن نام‌دار\r\nز نور رضا باد روشن‌روان * به خلد برين شادمان جاودان \r\nحضرت صاحب‌قران بعد از اقامت رسم و آيين تعزيت و اطعام فقرا و مساكين ، ترويح روح نازنين آن مرحومه را - انزلها اللّه من الفراديس فى اعلى علّيّين - دست تصدّق به صدق نيت « 1 » برگشاد و غمام انعام عامش باريدن گرفته ، از فيض خيرات و مبرّات به كافهء ارباب استحقاق آن مايه خواستهء ناخواسته رسيد كه به وسيلهء تقرير و تحرير ، شرح عشر عشير آن نتواند داد .\r\n[ بيت 
  ]\r\n نه چندان عطايا به درويش داد * كه از چند و چونش توان كرد ياد \r\nو در اين اثنا از طرف خراسان خبر آمد كه على بيگ با امير ولى متفق شده او را بر آن داشته است كه لشكر به در سبزوار كشيده و على مؤيد را محاصره مىدهد .\r\nحضرت صاحب‌قران را از واقعهء فرزند عزيز صورت بىثباتى و كم‌اعتبارى دنيا به نوعى در نظر بصيرت نقش بسته بود كه تمام عالم بحذافيرها ، بر ديدهء همتش هيچ مىنمود ، تا به عربدهء يك دو بدمست كه از نشأهء شراب غرور در بزم پندار و هوس بىخودى كنند چه افتد ؛\r\n[ مصراع 
  ]\r\n آيا تو كجا و ما كجاييم \r\nاصلا آن حكايت ملتفت إليه رأى منير نگشت و از ورود آن خبر در حال سعادت « 2 » مآلش هيچ‌گونه تبديل و تغيير راه نيافت ، يعنى\r\n[ بيت 
  ]\r\n سرايى كه بايد شدن زان برون * نيرزد به چندين فسوس و فسون \r\nو چون از مشيمهء ازلى دين و ملك توأمان آمده‌اند و ضبط امور آن برادر ،\r\n\r\n\r\n","description":"","footnote":"\r\n( 1 ) . ع : - نيت .\r\n( 2 ) . ع : سعاد .\r\n","page_name":" 509 ","page_number":573},
  {"content":"\r\n\r\nبىمعاونت اين خواهر متمشّى نمىگردد ، مهد عليا قتلغ « 1 » تركان‌آغا - كه خواهر حضرت صاحب‌قرانى بود و از او به سن بزرگتر - قوت تحمل اين اوضاع نداشت ، در حضرت برادر زبان اشفاق به نصايح دلپذير برگشاد كه چون واقعهء ضرورى كه سبب ملالت و سآمت خاطر خطير است به هيچ تدبير و تدارك‌پذير نخواهد گشت ، جانب رعايت مصالح مملكت به يكبارگى فروگذاشتن كه هرآينه به فساد بلاد و تفرقه و پريشانى عباد مفضى شود ، از كسوت صواب عارى مىنمايد ، دل مبارك از آن انديشه مىبايد پرداخت و ضبط امور مملكت و كفايت مهمّات سلطنت را وجههء همت بلند جناب ساخت و به جانب مازندران و كلات نهضت نموده « 2 » ، جمعى را كه از غرور پاى جسارت از جادهء مطاوعت بيرون نهاده ، دست بىباكى برآورده‌اند ، به هرعقوبت كه از آن صعب‌تر نباشد از قتل و نهب و تخريب اماكن و مساكن ، ادبى چنان كردن كه عبرت و پند ديگران گردد تا هم گناهكاران به جزاى خود رسيده باشند و هم بىگناهان نيك‌بخت به موجب « السّعيد من يتّعظ بوعظ غيره » 150 به وسوسهء ديو غرور از راه نروند و خود را و ديگران را در معرض بلا و عنا نيندازند .\r\n[ نظم 
  ]\r\n برو دشمنان را چنان كن ادب * كه يابند امان ديگران را غضب\r\nبدى را جزا هركه بيند كه چيست * به كردار خويشش نبايد گريست \r\nمؤداى اين كلمات چون منشأش محض نيك‌خواهى و مهربانى بود ، در خاطر خطير حضرت صاحب‌قران جهانگير تأثير كرد و دواعى نهمت پادشاهانه در حركت آمده عزيمت حدود صوب خراسان و مازندران تشحيذ فرمود .\r\n[ بيت 
  ]\r\n پيل را هندوستان آمد به ياد 151 * باز آغاز جهانگيرى نهاد \r\n\r\n\r\n","description":"","footnote":"\r\n( 1 ) . ع : قتلق .\r\n( 2 ) . ع : فرموده .\r\n","page_name":" 510 ","page_number":574},
  {"content":"\r\n\r\n\r\n( 784 ه . ق ) گفتار در لشكر كشيدن حضرت صاحب‌قرانى به ايران‌زمين نوبت ثانى\r\nحضرت صاحب‌قران در ميان همان زمستان به جمع سپاه فرمان داد و لشكر آسمان جنبش ستاره عدد برآراسته ، باز روى سعادت از بخارا به صوب ايران نهاده ، نسيم فيروزى از طرّهء پرچم رايت نصرت‌شعار ، چون باد نوروزى از روايح گلزار ، مشام روزگار را مشك‌آگين كرده و انوار فتح و ظفر ماهچهء اعلام ظفر پيكرش مانند بارقهء حسن از چهرهء سرو قدان ماه‌منظر ، ديدهء دولت را روشنايى بخشيد\r\n[ نظم 
  ]\r\n ز توران برآمد دگرباره جوش * به ايوان كيوان رسيده خروش\r\nسپاهى بجنبيد كز حصر آن * يقينم كه عاجز بماند گمان\r\nز هرسو شده انجمن فوج‌فوج * چو دريا كه خيزد ز هرگونه موج\r\nگروهى دلاور چو شير ژيان * همه دل پر از كين ايرانيان\r\nچنين لشكرى با چنان پادشاه * روان شد شتابان به عون إله\r\nچو آمد بآمويه لشكر ز دشت * كه آنجا ز جيحون ببايد گذشت\r\nبه كشتى در آمويه پل ساختند * هنرپيشگانش بپرداختند\r\nچو از بستن پل گشادند راه * از آن آب بگذشت شاه و سپاه \r\n\r\n","description":"","footnote":"","page_name":" 511 ","page_number":575},
  {"content":"\r\n\r\n جهانگير ، صاحب‌قران ، سرفراز * به ايران‌زمين لشكر آورد باز\r\nنهيب سپاهش به هر مرز و بوم * فتاده ز چين تا به اقصاى روم\r\nگر او كردى از مشرق آهنگ حرب * عدو خواب آشفته ديدى به غرب \r\nو چون از راه ماخان عبور نموده ، حوالى كلات مخيّم عساكر گردون مآثر گشت ، اميرزاده ميرانشاه با سپاه ظفرپناه از سرخس آمده به معسكر همايون پيوست ؛ و ملك غياث الدين با لشكر از هرات توجه نموده ، به اردوى همايون ملحق شد ؛ و على بيگ پيش از وصول رايات نصرت‌آيات متعلقات « 1 » خود را با اهل ولايت به حصار كلات درآورده بود .\r\n[ نظم 
  ]\r\n ز بيم سپاه آنچه بودش يله * هيونان و از گوسفندان گله\r\nز خيل و حشم آنچه زان داشت باك * به حصن كلات اندر آورد پاك \r\nصاحب‌قران كامگار را ملاحظهء علاقهء پيوند ، تحريك سلسلهء عاطفت كرده ، نخواست كه على بيگ و ولايتش مصبّ سيل قهر و غضب و « 2 » سخط گردد ؛ پيش او كس فرستاد كه : « سبب اين خوف و هراس چيست . مىبايد كه انديشهء خطا اصلا به خاطر خود راه ندهد و به استظهار تمام بىتعلل بيايد تا قضيه به مخالفت نينجامد و اگرنه هرچه بيند از خود بيند » - « لقد أعذر من أنذر » 152 .\r\nعلى بيگ را چون هنگام فرونشستن چراغ دولت بود ، به انوار مصباح آن نصايح - كه از مشكوة مرحمت تافته بود - راه به جادهء صواب نبرد و بر وفق  سَآوِي إِلى جَبَلٍ يَعْصِمُنِي  « 3 » پشت پندار و منى به حصانت و محكمى كوه كلات بازگذاشت و به احراز سعادت ملازمت نشتافت .\r\n[ بيت 
  ]\r\n كسى را كه روز بد آيد به پيش * بپيچد سر از راه بهبود خويش \r\nحضرت صاحب‌قران از صوب كلات مراجعت نمود ، به كرن - كه از توابع ابيورد\r\n\r\n\r\n","description":"","footnote":"\r\n( 1 ) . م ، الف : تعلقات .\r\n( 2 ) . ع : - غضب و .\r\n( 3 ) . هود / 43 .\r\n","page_name":" 512 ","page_number":576},
  {"content":"\r\n\r\nاست - نزول فرمود و به لشكر منصور جار رسانيد كه عنان عزيمت به جانب ولى معطوف خواهد گشت و پى غلط داده ، بىخبر به كلات راند .\r\n[ بيت 
  ]\r\n چو بهمن به زابلستان خواست شد * چپ انداخت « 1 » آوازه و راست شد \r\nعلى بيگ و اتباعش را از مراجعت رايت فتح آيت از آن صوب و آوازهء توجه به جانب « 2 » مازندران امنى حاصل شده بود و مجموع گله و رمه و اسب و گوسفند و ديگر چهارپايان از حصار بيرون آورده و در علفخوارها رها كرده ، تمامت آن عرضهء غارت و تاراج گشته ، فتوح روزگار لشكر ظفرشعار شد ، و در مقابل دروازهء كلات كه مشهور است به دروازهء چهارده ، جهت نزول همايون شاه ، قبّهء بارگاه به اوج سقف فيروزه‌فام گلشن‌ماه برافراخته شد و رمح سنجق ظفرپيكرش در ساحت دولت فروزده ، پاى قرارش چون خار پرگار به مركز زمين استوار گشت ،\r\n[ بيت 
  ]\r\n فروزد به ماهى و برزد به ماه * بن نيزه و قبّهء بارگاه \r\nو سپاه فتح آثار ، كلات را چون حوادث روزگار از اطراف و جوانب فروگرفتند ، اميرزاده ميرانشاه در برابر دروازهء دهچه نزول فرمود ، و اميرزاده على - كه پسر امير مؤيد ارلات بود - در گدار لهره فرود آمد ، و امير حاجى غياث الدين دربند ارغون شاه را محل نزول ساخت ، و اميرزاده عمر شيخ به دروازهء ديگر رايت جلادت برافراخت .\r\nنهيب صولت آن دلاوران قيامت‌آشوب ، اركان تمكّن على بيگ را متزلزل گردانيد و از سر عجز و اضطراب به پايهء سرير اعلى عرضه داشت كه : « از افعال ناپسنديدهء خود خجلت‌زده و شرمسارم و دليرى آنكه بىتمهيد معذرتى به خدمت شتابم و سعادت بساطبوس دريابم ، ندارم . اگر مراحم پادشاهانه مسامحت نمايد و آن حضرت با نفرى اندك به دروازه تشريف فرمايد ، بنده به دولت پاىبوس سرافراز\r\n\r\n\r\n","description":"","footnote":"\r\n( 1 ) . ع : افكند .\r\n( 2 ) . م : - به جانب .\r\n","page_name":" 513 ","page_number":577},
  {"content":"\r\n\r\nگشته ، دست ضراعت بدامن عفو گناه‌سوز يازيده ، جرايم و زلّالت را به اعتذار و استغفار تدارك نمايد » .\r\nحضرت صاحب‌قران از كمال مرحمت بىپايان ملتمس او را به اسعاف مقرون گردانيد و روزى تعيين فرموده ، با پنج سوار به در حصار تشريف حضور ارزانى داشت . و آن حصار را راهى بود باريك و تنگ در درهء هولناك كه تيغ كوهش « 1 » از سماك گذشته بود و در عمق به سمك رسيده و مسافت ميان نشيب و فرازش از ثرى تا ثريّا كشيده .\r\n[ نظم 
  ]\r\n بيخش به نشيب برده آهنگ * زان سوى سمك هزار فرسنگ\r\nتيغش به فراز برده خرگاه * زان سوى فلك به سال‌ها راه \r\nعلى بيگ را چون آمدن آن حضرت به اندك نفرى معلوم شد « 2 » ، شرارت نفس و خبث طبيعت بلكه عدم دولت و قلت سعادت ، او را بر آن داشت كه انديشهء غدر و مكر كرده جمعى بدفعل را در كمينگاه‌ها برگماشت كه اگر مجال يابند ، از سر بىباكى دستيازىاى كنند و خود به عهد وفا ننموده و بيرون نيامد ، غافل از اين معنى\r\n[ بيت 
  ]\r\n كان را كه هست حفظ الهى نگاهبان * از گردش سپهر نيايد بر او زيان\r\nكاخ سعادتى كه شد از فضل حق بلند * از منجنيق حيله نيايد بر او گزند \r\nحضرت صاحب‌قران بعد از زمان‌ها كه در وعده‌گاه توقف نمود ، مراجعت فرمود و از حمايت عنايت ربانى برحسب  وَ جَعَلْنا مِنْ بَيْنِ أَيْدِيهِمْ سَدًّا وَ مِنْ خَلْفِهِمْ سَدًّا فَأَغْشَيْناهُمْ فَهُمْ لا يُبْصِرُونَ  « 3 » بدانديشان كور گشته ، كس را مجال آن نشد ، نه در آمدن و نه در بازگشتن كه دست از پا خطا كرده ، به يك سر مو آسيبى رساند ؛\r\n\r\n\r\n","description":"","footnote":"\r\n( 1 ) . ع : + در سمك .\r\n( 2 ) . ع : گشت .\r\n( 3 ) . يس / 9 .\r\n","page_name":" 514 ","page_number":578},
  {"content":"\r\n\r\n[ نظم 
  ]\r\n آن را كه خدا نگاه دارد * ور سنگ ز آسمان ببارد\r\nحاشا كه به او رسد گزندى * و آشفته شود ز ناپسندى \r\nلاجرم آن حضرت به سعادت و سلامت به معسكر همايون بازآمد .\r\n[ نظم 
  ]\r\n جهان‌جو فرود آمد از كوه بر * برفتند گردان به انبوه بر\r\nبگفتند يك‌يك بر او آفرين * كه اى نامور شهريار گزين\r\nچه به زانكه بازآمدى تندرست * به آب مژه رخ نبايست شست \r\nو چون نقض عهد و غدرانديشى على بيگ به ظهور پيوست ، نايرهء غضب حضرت صاحب‌قران برافروخت و يرليغ همايون به نفاذ پيوست كه لشكر منصور جنگ دراندازند و اشارت عليّه صادر شد كه بهادران دلاور از محلى چند معيّن به حصار كلات برآيند .\r\nسپاه ظفرپناه امتثال فرمان را كمر جان‌سپارى ببستند و هركس از موضع خويش پيش رفته ، آنچه در وسع مكنت و مقدرت او بود كوشش نمود . و در اوايل ربيع الاول سنهء اربع و ثمانين و سبعمائه موافق ايت‌ئيل ، شب سه‌شنبه ، جماعتى از مركيتيان و لشكر بدخشان - كه ايشان در كوه روى با كبك درى برابرى كردن ، عار شمارند و در كمر گردى از پهلوى مساوات زدن با رنگ و پلنگ ننگ دارند - فرمان شد كه به حصار برآيند . آن گروه فى الحال روى جلادت به راه نهاده هم در آن شب به كوه برآمدند و جمعى ديگر نقاره فروگرفته و برغو « 1 » كشيده به دروازه رسيدند .\r\n[ نظم 
  ]\r\n ز بانگ تبيره ميان دو كوه * دل كركس اندر هوا شد ستوه\r\nسوار و پياده به زرين كمر * همه تيغ‌دار و همه نيزه‌ور\r\nروان اندر آمد گروها گروه * دليران رسيده ميان دو كوه \r\n\r\n\r\n","description":"","footnote":"\r\n( 1 ) . ع : يرغو .\r\n","page_name":" 515 ","page_number":579},
  {"content":"\r\n\r\nحضرت صاحب‌قران جمعى « 1 » دلاوران لشكر را اختيار فرموده ، از پيش خود روانه داشت و جماعتى از بهادران و مقربان مثل آق‌تمور بهادر و ايكوتمور از راه لهره به كمر كوه برآمدند و آق‌تمور دشمنان را رانده ، به قله‌اى برآمد كه بر مخالفان مشرف بود و ايكوتمور به سر خصم كه در مقابل او بود نيزه رسانيد و ديگر بهادران و رزم‌آزمايان لشكر ظفرقرين ، هركس از جاى خود حمله كرده ، مقابل خود را براندند و به بالاى كوه برآمدند .\r\n[ نظم 
  ]\r\n ز بس نعره و نالهء كرّناى * تو گفتى جهان اندر آمد ز جاى\r\nهمه سنگ ، مرجان شد و خاك خون * بسى سروران را شده سر ، نگون\r\nز خون چشم گيتى همه نم گرفت * ز بس كشته پشت زمين خم گرفت \r\nو عمر عباس و مبشر با چندكس پيش رفته بودند و در كمرى ايستاده ، دشمنان بر ايشان حمله كردند ، حضرت صاحب‌قران جمعى از دليران لشكر را بفرستاد تا مخالفان را به زخم تيغ جان‌شكار و نيروى بازوى كامگار منهزم و متفرق گردانند و عساكر منصور چون آفتاب وقت ظهور از كوه برآمدند و دشمنان ، مقهور و منكوب گشته ، به تضرع و زارى امان طلبيدند ، على بيگ را كارد اضطرار به استخوان رسيد باز از در استكانت و انكسار درآمد و كس پيش حضرت صاحب‌قرانى فرستاد و به تشفع و تضرع درخواست كرد كه : « لشكر منصور دست استيلا و ستيز از جنگ و خون‌ريز بازكشند ، تا من فردا به پاى اطاعت و انقياد بيرون آمده ، زمين عبوديت را سجده‌گاه جبين ضراعت و مسكنت سازم » . و براين معنى عهد و پيمان بست و پيمان را به ايمان مغلّظه مؤكّد گردانيد و نيك‌روز و محمد شيخ حاجى را كه از اعيان امراى جون قربانى بودند با دخترش خاند سلطان كه نامزد اميرزاده محمد سلطان شده بود ، بفرستاد و ايشان در مقام ادب زانو زده ، زبان تضرع به شفاعت برگشودند .\r\nعواطف پادشاهانه درخواست او را به حسن قبول تلقى نمود و باز عهد على بيگ را\r\n\r\n\r\n","description":"","footnote":"\r\n( 1 ) . ع + از .\r\n","page_name":" 516 ","page_number":580},
  {"content":"\r\n\r\nدر محل اعتداد و اعتبار آورده ، فرمان داد كه سپاه نصرت‌پناه دست كين از پيكار بازداشته ، تيغ انتقام را در حريم نيام آرام دهند و از آنجا مؤيد و مظفر به معسكر نصرت مقر معاودت نمود و به سعادت نزول فرمود و نيك‌روز و محمد ملازم ركاب همايون به لشكرگاه ظفرپناه آمدند .\r\nروز ديگر چون سلطان سيارگان بر سبز خنگ فلك سوار شده ، افسر استعلا و اقتدار برافراخت و مخالف سياه‌روى شب خوار و زار گشته معجر مشكين از سر بينداخت ،\r\n[ بيت 
  ]\r\n چو « 1 » از كوه بفراخت زرين كلاه * شب از سر بينداخت شعر سياه \r\nحضرت صاحب‌قرانى محفوف به تأييد آسمانى سوار شد و در دروازهء كلات را از فرّ حضور سعادت‌گستر ، غيرت حصار فيروزه كار چرخ اخضر گردانيد ، على بيگ به پاى ضرورت و اضطرار ، از حصار چون مار از پوست بيرون آمد و روى تضرع به خاك استكانت نهاده ، به گناهان خود اعتراف نمود و به حامى مراحم پادشاهانه توسل جسته امان جان طلبيد و چون منشور آن حاجتش در ديوان عفو به توقيع انجاح موشح گشت و دل از جان برداشته را دگرباره بر اميد زندگانى بست ، زبان معذرت به خواهش‌گرى برگشاد كه : « امروز از ملازمت ركاب همايون معاف باشم ، تا فردا به اردوى اعلى شتابم و سعادت بساطبوس دريابم » . سعت مرحمت حضرت صاحب‌قران آن ملتمس را نيز رقم اسعاف كشيد و عنان سعادت به صوب معاودت پيچيده ، به منزل مبارك خويش فرمود . على بيگ را چون روز اقبال به شام زوال رسيده بود ، بخت برگشته به هيچ حال نمىگذاشت كه قدم توفيق بر طريق صواب استوار دارد ،\r\n[ بيت 
  ]\r\n هركه را از بخت وارون روز « 2 » دولت شد سياه * طالع شوريده نگذارد كه آرد سر به راه \r\n\r\n\r\n","description":"","footnote":"\r\n( 1 ) . ع : خور .\r\n( 2 ) . ع : روى .\r\n","page_name":" 517 ","page_number":581},
  {"content":"\r\n\r\nباز انديشهء خطا پيش نهاد پندار باطل كرده ، در شب راه دلهره را و ديگر ممرها - كه عساكر منصور از آنجا برآمده بودند - محكم گردانيد و كشف كردار ، سر در حصار سنگين كشيده ، ديگر عهد بشكست و ياغى شد  مَنْ لَمْ يَجْعَلِ اللَّهُ لَهُ نُوراً فَما لَهُ مِنْ نُورٍ  « 1 » حضرت صاحب‌قران بعد از چهارده روز از آنجا كوچ كرده به حصار قهقهه - كه در ميان باورد و كلات واقع است و خراب بود - فرمود ، و به عمارت آن فرمان داده ، سپاه ظفرپناه به دو شبانه روز آن را معمور ساختند ، و حاجى خواجه را با جماعتى از مردان كار آنجا بنشاند ، و سيورغتمش خان و اميرزاده على و كلانتر بهادران شيخ على را با تومان‌هاى خود از جانبى ديگر به محافظت راه‌هاى كلات تعيين فرمود تا از جميع جوانب راه آمدوشد بر ايشان بسته ، آن حصار را لحد كردار محبسى سازند كه نه هيچ‌كس بيرون تواند آمد و نه هيچ‌كس پيش ايشان تواند رفت تا چيزى تواند برد « 2 » .\r\n[ بيت 
  ]\r\n آن را كه دل ز صدق و صفا زندگى نيافت * در گور به وگرچه دمى سرد مىزند \r\n\r\nگفتار در فتح قلعهء ترشيز\r\nحضرت صاحب‌قران چون حصار كلات را به حسن تدبير مدفن مخالفان مرده‌دل ساخت ، كمند انديشهء صواب انجام را بر كنگرهء فتح قلعهء ترشيز انداخت و روى عزيمت مبارك به آن صوب آورده ، رايت نهضت همايون برافراخت و از يسىدبان گذشته ، به خبوشان درآمد و مهد عليا دلشادآغا را به واسطهء عارضهء مزاجى كه طارى شده بود ، به جانب سمرقند بازگردانيد و در ضمان حفظ آفريدگار\r\n[ نظم 
  ]\r\n به فرخنده‌تر طالعى شد سوار * جهاندار صاحب‌قران كامگار\r\nبه دولت روان گشت با لشكرش * سپهر و سپهرآفرين ياورش \r\n\r\n\r\n","description":"","footnote":"\r\n( 1 ) . نور / 40 .\r\n( 2 ) . م : - « كه نه هيچ‌كس . . . چيزى تواند برد » .\r\n","page_name":" 518 ","page_number":582},
  {"content":"\r\n\r\n چو جوشنده بحر و خروشنده سيل * به ترشيز و آن بوم بركرد ميل\r\nبه عون الهى چون آنجا رسيد * سپه گرد قلعه رده بركشيد \r\nو قلعهء ترشيز حصنى بود نامدار و حصارى بغايت محكم و استوار ، در ولايت قهستان . بلندى باروى آن به مرتبه‌اى كه پاسبانش اگر به كنگره برآمدى از آسيب شير فلك در خطر بودى و ژرفى خندقش به حيثيتى كه اگر در بنش سبزه دميدى از تعرض گاو زمين امان نيافتى از پهناى خندقش عقاب به يك پرواز نتوانستى گذشت ، و مرغ بر كنگره‌اش اگر توانستى رسيد از شدت حرارت آفتاب « 1 » نتوانستى نشست .\r\n[ نظم 
  ]\r\n فلك مثال حصارى كه سدّ اسكندر * بدى به نسبت او نسج عنكبوت نزار\r\nبغايتى ز بلندى كه عقل نتوانست * كمند فكر فگندن به طرف بام حصار\r\nز محكمى به طريقى كه منجنيق سپهر * به سنگ حادثه كاهش نكندى از ديوار \r\nو محافظان حصار در آن روزگار سديديان بودند ، كه ملك غياث الدين آن قلعه را به امير على سديدى سپرده بود ، و سديديان جماعتى از غوريان بودند به بهادرى و حصاردارى مشهور ، و در واقع ايشان طايفه‌اى بودند در شيوهء شجاعت و بهادرى به حد كمال و در دلاورى و پهلوانى بىشبه و مثال ، و قلعه از كفايت و تدبير ايشان از ذخيرهء بسيار و انواع « 2 » آلات حرب و اسباب پيكار مالامال و گروهى انبوه در آنجا متحصن شده ، مستعد و آمادهء قتال و جدال\r\n[ نظم 
  ]\r\n چنين حصار كه يا رد گشاد جز ملكى * كه پيش خدمت او بست روزگار كمر\r\nچنين سپاه كه يا رد كشيد جز شاهى * كه شد درست به دو رسم و دين پيغمبر \r\nصاحب‌قران كامگار ملك غياث الدين را فرمود كه : « اينها نوكران تواند و اين قلعه ، تو بديشان داده‌اى ، چون تو مطيع امر و حكم ما شدى ايشان چرا سرباز\r\n\r\n\r\n","description":"","footnote":"\r\n( 1 ) . ع : - آفتاب .\r\n( 2 ) . ع : و از .\r\n","page_name":" 519 ","page_number":583},
  {"content":"\r\n\r\nمىزنند ؟ » ملك غياث الدين گفت : « از بىعقلى » . و ملك به پاى حصار رفت و چندان‌كه ايشان را نصيحت نمود به سخن ملك از قلعه به زير نيامدند . فرمان قضا جريان نفاذ يافت و لشكر گيتىستان ، قلعه را مركزوار در ميان گرفته ، فرود آمدند و تومانات و هزارجات ، صوبه‌هاى خود را مرتب و مستحكم گردانيده ، به جنگ مشغول شدند و با آنكه آتش ميوهء زمستان است ايشان در تابستان كه مردم از شدت حرارت هوا مىسوختند ، پيوسته آتش پيكار مىافروختند و حضرت صاحب‌قران هر روز سوار شده ، گرد قلعه برمىآمد و مداخل و مخارج آن را احتياط مىفرمود .\r\nمهندسان كاردان برحسب فرموده منجنيق‌ها بساختند و عراده‌ها راست كرده برافراختند و فرمان شد تا نقبچيان چيره‌دست ، نقب در خندق بريده ، آن را از آب خالى ساختند و در زير حصار نقب‌ها بنياد انداختند و عساكر گردون مآثر از اطراف جنگ درپيوسته ، دستبردهاى مردانه مىنمودند و اهل حصار نيز در مقابله ، كوشش‌هاى دلاورانه نموده ، آنچه غايت شجاعت و نهايت مردانگى و جلادت تواند بود به تقديم مىرسانيدند .\r\n[ نظم 
  ]\r\n گردها كرده چشم گيتى كور * كوس‌ها كرده گوش گردون كر\r\nتيغ چون مور و كشته چون لاله * روى چون گل شده چو نيلوفر\r\nخارپشتى شده ز نيزه و تير * اجل جان‌شكار عمر شكر \r\nآخر الامر اعوان دولت روزبه‌روز بر زياده به زخم سنگ منجنيق و عراده ، بارو و فصيل حصار را چنان درهم شكستند ، كه مصدوقهء  جَعَلْنا عالِيَها سافِلَها  « 1 » مشاهده افتاد . سديديان را از آن حال پشت دل بشكست و دريافتند كه اقبال حضرت صاحب‌قرانى ، امرى است آسمانى و مقاومت با آن دولت به جلادت و پهلوانى ممكن نيست . از در عجز و ناتوانى درآمده ، به جان امان خواستند و زبان تضرع و انكسار به پوزش و اعتذار بياراستند ، عواطف خسروانه ايشان را امان بخشيد و به\r\n\r\n\r\n","description":"","footnote":"\r\n( 1 ) . هود / 82 .\r\n","page_name":" 520 ","page_number":584},
  {"content":"\r\n\r\nعنايت و استمالت ايمن و اميدوار گردانيد . ايشان از قلعه بيرون آمدند و به سعادت بساطبوس استسعاد يافته ، به مراسم بندگى و خدمتكارى قيام نمودند .\r\nصاحب‌قران كامگار « 1 » چون در ايشان آثار مردانگى و فرزانگى مشاهده فرموده بود « 2 » همه را به انواع تربيت و نوازش مخصوص داشته ، سيورغالات و انعامات پادشاهانه ارزانى داشت ، و بر ضبط و محافظت حصارها و قلعه‌هاى سرحد تركستان نامزد فرمود .\r\n[ بيت 
  ]\r\n چو سلطان كند بنده‌اى را پسند * ميان بزرگان شود سربلند \r\n153 و چون ايشان به خانه كوچ روانهء آن‌جانب شدند ، داروغگى ترشيز از قبل اميرزاده ميرانشاه به سارق‌اتكه مفوض گشت .\r\n\r\nذكر رسيدن ايلچى فارس\r\nدر اين ولا والى فارس جلال « 3 » الدين شاه شجاع كه غرّهء جبين دودمان مظفرى و واسطه عقد ملوك آن ديار در آن روزگار او بود ، از ارشاد ملهم دولت به عرض اخلاص و هوادارى بندگان پايهء سرير اعلى مبادرت نمود ، و عمر شاه - كه از وجوه امراى او بود - با مكتوبى ، مضمونش بعد از دعا و ثنا عرض ضراعت و اخلاص و اظهار دولت‌خواهى و اختصاص ، روانهء درگاه عالم‌پناه گردانيد و به رسم پيش‌كش بسى ظرايف و تحف از جواهر نامدار و لآلى شاهوار و قناطير مقنطره از زر و دينار مقرون به صنوف اقمشهء فاخر و تنسوقات و اجناس ثمين و اسبان تازى با برگستوان و استران راهوار با زين‌هاى زرين و استر ركاب و قطار با رخوت نفيس و آلات‌گزين و سراپردهء سقرلاط و خرگاه و خيمه و سايبان همه از نفايس اقمشه در غايت تكلف و تزيين ، مصحوب آن فرستاده ، بفرستاد . و چون عمر شاه به درگاه سلطنت‌پناه رسيد و به شرف بساطبوس مستسعد گشت ، رسم الجامشى بجاى آورد و مكتوبى كه\r\n\r\n\r\n","description":"","footnote":"\r\n( 1 ) . ع : - كامگار .\r\n( 2 ) . ع : فرمود .\r\n( 3 ) . ع : شجاع .\r\n","page_name":" 521 ","page_number":585},
  {"content":"\r\n\r\nهمراه داشت به عزّ مطالعهء نواب كامياب رسانيده ، تحف و هدايا كه آورده بود بعد از عرض ، تسليم بندگان حضرت كرد . صاحب‌قران كامگار او را بنواخت و به انواع احسان بىدريغ از زر و خلعت و اسب گرامى و بلندپايه ساخت و جواب مكتوب مشتمل بر وفور عنايت و عاطفت كرامت فرمود و او را مقضى الاوطار « 1 » و اميدوار بازگردانيد و كس خود را با بسى هدايا و تحف همراه او پيش والى فارس فرستاد تا او را به عواطف و مراحم خسروانه ، معتضد و مستظهر ساخته ، مخدرهء پردهء عصمتش را جهت فرزند ارجمند ، اميرزاده پير محمد ، پسر اميرزاده جهانگير خواستارى « 2 » نمايد و اساس مودّت و مصادقت كه در ميان آمده ، به قرابت و مصاهرت مؤكّد گشته ، استحكام پذيرد « 3 » و استمرار يابد .\r\n[ بيت 
  ]\r\n محبت به پيوند چون شد قوى * شود تازه شاخ اميد از نوى \r\n\r\nگفتار در توجه حضرت صاحب‌قران به صوب مازندران\r\nچون حصار ترشيز برحسب دلخواه بندگان حضرت در سلك تسخير انخراط پذيرفت و در تحت تصرف گماشتگان انضباط يافت ، رايت نصرت شعار در كنف حفظ پروردگار به صوب مازندران روان شد .\r\n[ بيت 
  ]\r\n از صف لشكر فكنده جنبش اندر دشت و كوه * وز تف خنجر فكنده جوشش اندر بحر و بر \r\nو چون از راه روغى عبور نموده ، كبود جامه و شاسمان مخيّم نزول همايون گشت ، والى مازندران امير ولى از اطلاع بر آن معنى دهشت و حيرت شامل حال خود يافت و از مقربان خود ، امير حاجى و ديگر نزديكان را با انواع پيش‌كش‌ها از تقوز و تحف و هدايا بفرستاد و بساط اعتذار به اقدام تخشّع و انكسار سپرده ، به عاملان ديوان لطف پادشاهانه عرضه داشت كه : « همگى درخواست همين است كه\r\n\r\n\r\n","description":"","footnote":"\r\n( 1 ) . ع : الاوتار .\r\n( 2 ) . ع : خواستدارى .\r\n( 3 ) . ع : - پذيرد .\r\n","page_name":" 522 ","page_number":586},
  {"content":"\r\n\r\nبنده را در اين مجال « 1 » معاف داشته ، عساكر منصور در ضمان تأييد رب غفور ، عنان توجه از اين ديار برتابند ، تا « 2 » كمينه را سكينهء امن و اطمينان حاصل شده ، به‌خاطر گشاده احرام كعبهء اقبال دربندد و از عقب شتافته زمين عبوديت را به جبين اخلاص بفرسايد و بقيهء عمر كمر خدمتگارى را زيور ميان بختيارى ساخته ، به مراسم جان‌سپارى قيام نمايد » .\r\n[ بيت 
  ]\r\n يكى بنده باشم به درگاه شاه * به خدمت ببسته ميان « 3 » سال و ماه \r\nكرم بىدريغ آن حضرت صحيفهء ملتمس او را رقم اسعاف كشيد و از خزانهء سماحت خسروانه ، قامت حاجتش را خلعت قبول پوشانيد .\r\n[ بيت 
  ]\r\n كرم بين كه دشمن چو كرد التجا * مراد دلش سربه‌سر شد روا \r\nدر همان اثنا ، از كلات خبر آمد كه شيخ على بهادر كمرها و ممرهاى آن قلعه را تحقيق كرده ، شبى بىآنكه اميرزاده على را آگاهى دهد با چندى از نوكران خاصهء خود نهفته به حصار كلات برآمد ، و چون هوا از غبار ظلمت شب ، تيرگى داشت ، راه گم كرده به كمرى بلند بازخورد و دشمنان واقف گشته ، به شتاب درآمدند و كمرها و گدارها گرفته مدافعه و مقابله را آماده شدند . جهان پهلوان روى شجاعت به ايشان نهاد و از طرفين سورن انداخته ، جنگى عظيم درپيوست .\r\n[ نظم 
  ]\r\n ز بس خروش برافتاده كوه را لرزه * ز بس نهيب فرورفته آسمان را دم\r\nزبان گردان چون زلف دلبران در تاب * دهان مردان چون چشم سفلگان بىنم \r\nتا در آشيان تركش‌ها از طاير تير نشانى مانده بود ، زاغ كمان از هواى دست دلاوران گوشه‌گير نشد ، و تا زبان تيغ در كام انتقام سراسر دندان نگشت ، بهادران را سخنى جز ده و دار و گير دلپذير نيفتاد .\r\n\r\n\r\n","description":"","footnote":"\r\n( 1 ) . ع : محل .\r\n( 2 ) . ع : + بندهء .\r\n( 3 ) . ع : كمر .\r\n","page_name":" 523 ","page_number":587},
  {"content":"\r\n\r\n[ نظم 
  ]\r\n تير جان يافته ز وصل كمان * تيغ باريده خون ز هجر نيام\r\nآن نشسته چو نور در احداق * وين روان همچو روح در اجسام \r\nو چون جعبه‌ها از تير چون كف كريمان از دنانير خالى ماند و تيغ و سپر چون دل اهل هنر و احوال مردم دانشور شكسته و مبتر « 1 » گشت و بسيارى از مردم طرفين سپرى شدند ، جمعى از سر خيرانديشى پاى صلاح در ميان نهاده ، به دستيارى توفيق ، آب تسكينى بر آتش فتنه افشاندند و غبار بلا - كه به باد حملهء پرخاشجويان از خاك معركه برخاسته بود - فرونشاندند و از جانبين عهد مصافات بسته ، على بيگ و شيخ على بهادر ملاقات كردند و به رسم مصالحت يكديگر را در كنار گرفتند و وحشت و كدورت از ميان برخاسته ، از عناد و ستيزه كنار جستند ؛ و على بيگ او را به خانهء خود فرود آورده ، آنچه از لوازم اعزاز و اكرام « 2 » و جانبدارى تواند بود ، بجاى آورد و با او طرح مصاحبت شبانروزى درانداخته ، چشم آن دارد « 3 » كه به‌وسيلهء شفاعت او عفو حضرت صاحب‌قران گناهان او را درگذارد .\r\n[ بيت 
  ]\r\n زين محترم شفيعى آن را كه كرد يارى * شايد كه با گناهش باشد اميدوارى \r\nحضرت صاحب‌قران چون التماس والى مازندران كه از در اطاعت و انقياد درآمده درخواست كرده ، مبذول داشت ، به سعادت و اقبال عزم مراجعت فرموده ، از راه سملغان « 4 » و جرمغان عبور نموده ، مرغزار رادكان را مضرب خيام سلطنت و محل سراپردهء عظمت گردانيد و در آنجا شيخ على بهادر و جماعتى كه با او بودند ، به اردوى اعلى ملحق شدند . و چون شيخ على بهادر ، على بيگ را با شمشير و كفن به شرف بساطبوس رسانيده ، زانو زده خون او درخواست كرد ، مرحمت پادشاهانه گناه او را عفو فرمود و به عنايت و نوازش مخصوص گردانيد ، و شيخ على بهادر را\r\n\r\n\r\n","description":"","footnote":"\r\n( 1 ) . ع : ابتر .\r\n( 2 ) . ع : - و اكرام .\r\n( 3 ) . ع : داشت .\r\n( 4 ) . الف ، ع : شملغان .\r\n","page_name":" 524 ","page_number":588},
  {"content":"\r\n\r\nملحوظ نظر عنايت و تربيت گردانيده ، رادكان را سيورغال او فرمود و سبزوار را به على مؤيد سربدال « 1 » مسلم داشت و فرمان داد كه ملك غياث الدين را با فرزندان و على بيگ را با متعلقان به سمرقند و مجموع جون قربانيان « 2 » را بر امرا قسمت نموده ، خانه كوچ به ماوراء النهر نقل كنند .\r\n\r\nگفتار در مراجعت صاحب‌قران اسلام‌پناه به جانب تختگاه\r\nچون ممالك خراسان از دغدغهء مخالفان به يكبارگى صافى شد و گماشتگان اميرزاده ميرانشاه بر تمام آن بلاد و ديار متمكن و صاحب اختيار شدند ، رايت نصرت‌نشان حضرت صاحب‌قران به سعادت و اقبال متوجه مستقرّ سرير سلطنت و جلال گشت و عساكر منصور را اجازت داد كه به مواضع خود بازگردند و هركس در خانهء خود بيارامد و به تعجيل روان شد . و چون غبار موكب همايون سرمهء ديدهء اميد اهالى سمرقند آمد و آن مملكت از فرّ نزول مبارك آن حضرت غيرت باغ ارم و روضهء جنان گشت ، على بيگ و امير غورى پسر ملك غياث الدين و ملك محمد برادرش را بند كرده ، به اندكان پيش اميرزاده عمر شيخ فرستاد و جون قربانيان را به تاشكنت و ملك غياث الدين را با پسر بزرگش پير محمد در سمرقند موقوف داشت .\r\nو در اين زمستان از تصادم تقديرات الهى در هرات حادثه‌اى موحش رو نمود ؛ و تفصيل قضيه آن است كه پسران ملك فخر الدين محمد و برادرش در زمان استيلا و حكومت ملك حسين و پسرش ملك غياث الدين اعتبار و اختيارى نداشتند و در غايت فلاكت و بىوضعى روزگار مىگذاشتند . و چون حضرت صاحب‌قرانى ، هرات را فتح فرمود ، و ايشان در پايهء سرير اعلى حال خود عرضه داشتند كه ما بندگان با ملك حسين ابناى اعماميم و او و پسرش ملك غياث الدين تمام اسباب و املاك پدران ما به دست تغلب و تسلط فروگرفته ، اين بيچارگان را به كلى ضايع و\r\n\r\n\r\n","description":"","footnote":"\r\n( 1 ) . ع : سربدار .\r\n( 2 ) . كلكته : غربانيان . اين نام در كتب تاريخ به صورت‌هاى جانى قربانى ، جونى قربانى ، جاونى قربانى ذكر شده است .\r\n","page_name":" 525 ","page_number":589},
  {"content":"\r\n\r\nمحروم بگذاشتند . مرحمت پادشاهانه ايشان را بنواخت و حكومت غور به برادر بزرگتر ملك محمد ارزانى داشت . و هم در آن ولا ابو سعيد اسپهبد - كه غورى بچهء بىباك بود و ملك غياث الدين او را بند كرده بود « 1 » و ده سال بر آن گذشته - از ميامن التفات آن حضرت خلاص يافت .\r\nو در اواخر سنه اربع « 2 » و ثمانين و سبعمائه كه اميرزاده ميرانشاه با امرا به كنار مرغاب در موضع پنج ده - كه به پندى « 3 » مشهور است - قشلاق فرموده بود . ملك محمد از محض جنون و جهالت روى شقاوت به تيه ضلالت آورد و با جمعى غوريان از او جاهل‌تر متوجه هرات شدند و ابو سعيد اسپهبد نيز خر در ميان گلّه انداخته ، به ايشان پيوست و چون به هرات رسيدند حشرى از اراذل و اوباش ، سر در پى ايشان نهادند و داروغا و محصلان و نوكران امرا كه هريك به مهمى به آنجا رفته بودند ، به اتفاق به حصار اختيار الدين درآمدند و آن بىباكان عاقبت نه‌انديش « 4 » در شهر افتادند و دست تعدى و بيداد به هرگونه شر و فساد برگشادند و از جمله به در حصار آمدند و هيزمى چند جمع كرده ، آتش بر آن در زدند . جماعت تركان كه در آن حصار بودند از آن حال متوهم شدند و جريده ، بىچيزى « 5 » كه به نظر طمع شريرى درآيد ، خود را از بارو « 6 » به زير مىانداختند كه جان به سلامت بيرون برند و از آسيب تعرض آن ملاعين امان نمىيافتند . و چون اين خبر به اميرزاده ميرانشاه رسيد ، امير حاجى غياث الدين و امير آق‌بوغا را با فوجى از لشكر ظفرقرين به تعجيل روانهء هرات گردانيد و خود نيز با لشكر متوجه شد . و چون امرا برسيدند ، غوريان به مقابله و مدافعه پيش آمده ، در سر كوچه خياوان « 7 » جنگ واقع شد و شكست بر مخالفان افتاد و بسيارى از ايشان كشته شدند ؛ و اندكى زار و زخم‌دار در شهر گريختند و در شب از هم فروريخته ، متفرق و پراكنده شدند ؛ و اميرزاده ميرانشاه نيز برسيد و سپاه نصرت‌پناه تيغ سياست از نيام انتقام كشيده ، جمعى كثير از بىباكان به\r\n\r\n\r\n","description":"","footnote":"\r\n( 1 ) . ع : - بود .\r\n( 2 ) . ع : رابع .\r\n( 3 ) . م : يندى ؛ پندى - پنج ديه .\r\n( 4 ) . ع : ناانديش .\r\n( 5 ) . ع : خبرى .\r\n( 6 ) . ع : - از بارو .\r\n( 7 ) . ع : خيابان .\r\n","page_name":" 526 ","page_number":590},
  {"content":"\r\n\r\nقتل آوردند و از سرهاى كشتگان مناره ساختند و به اوج عبرت و اعتبار برافراختند .\r\n[ مصراع 
  ]\r\n هركس كه چنان كند چنين آيد پيش \r\n154 و چون پرتو اين خبر در سمرقند از ممرّ انهاى اميرزاده ميرانشاه بر پيشگاه خاطر آگاه حضرت اعلى تافت ، يرليغ لازم الاتباع نفاذ يافت و ملك غياث الدين كه در ارگ سمرقند محبوس بود و برادرش ملك محمد و پسر كوچكش امير غورى و على بيگ جون قربانى كه در اندكان مقيّد بودند هر چهار عرضهء چهار تكبير فنا گشتند و از مصدوقهء  وَ اتَّقُوا فِتْنَةً لا تُصِيبَنَّ الَّذِينَ ظَلَمُوا مِنْكُمْ خَاصَّةً  « 1 » نمودارى مشاهده افتاد ؛ - « و لا مردّ لقضاء اللّه تعالى » .\r\n\r\n\r\n","description":"","footnote":"\r\n( 1 ) . انفال / 25 .\r\n","page_name":" 527 ","page_number":591},
  {"content":"\r\n . \r\n","description":"","footnote":"","page_name":" 528 ","page_number":592},
  {"content":"\r\n\r\n\r\n( 785 ه . ق ) ذكر وفات حضرت دلشادآغا و قتلغ تركان‌آغا غفر اللّه لهما « 1 »\r\nدر سال هفتصد و هشتاد و پنج مطابق تنغوز « 2 » ئيل ، حرم محترم حضرت صاحب‌قرانى دلشادآغا از غم‌آباد دنيا رحلت نمود و مرغ روحش به امتثال امر  ارْجِعِي إِلى رَبِّكِ راضِيَةً مَرْضِيَّةً  « 3 » بال گشود و بعد از چند روز ، مهين خواهر آن حضرت ، قتلغ تركان‌آغا - كه از خواتين روزگار به انواع خيرات و اصناف مبرات امتياز داشت ، و معمار همتش بسى بقاع خير از مدارس و خوانق پرداخته ، از فيض احسانش طبقات خلايق محظوظ و بهره‌ور بودند - دعوت حق را اجابت فرمود و از تنگناى دار غرور به فضاى دلگشاى سراى سرور انتقال نمود .\r\n[ نظم 
  ]\r\n دردا كه مصر عصمت و حشمت خراب شد * وان نيل فضل‌گستر دولت سراب شد\r\n155 ماتم‌سراى گشت سپهر چهارمين * روح القدس به تعزيت آفتاب شد \r\nو او را در جوار مزار شاهزاده قثم بن العباس 156 - رضى اللّه عنهما - دفن كردند .\r\nحضرت صاحب‌قران را از حدوث اين واقعه حزنى عظيم به خاطر مبارك راه يافت و اندوه بيش از اندازه گرد ضمير منير برآمد . مراسم تعزيت به آيينى تمام اقامت افتاد و\r\n\r\n\r\n","description":"","footnote":"\r\n( 1 ) . ع : - غفر اللّه لهما .\r\n( 2 ) . ع : تنگوز .\r\n( 3 ) . فجر / 28 .\r\n","page_name":" 529 ","page_number":593},
  {"content":"\r\n\r\nثواب روح مطهر ايشان را از فواضل صدقات حضرت صاحب‌قران ، آن مايه موهبت « 1 » به ارباب استحقاق رسيد « 2 » كه شرح نتوان داد . و چون رأى عالم‌آراى آن حضرت از غايت ملال و كلال عنان انديشه از اشغال دنياوى « 3 » به كلى برتافت و اصلا پرتو التفاف بر احوال مملكت و تدبير مصالح سلطنت نمىانداخت ، سادات و علما و مشايخ و صلحا مثل سيد بركه و خواجه عبد الملك 158 و شيخ‌زاده ساغرجى ، اتفاق نموده ، به حضرت گردون بسطت حاضر شدند و زبان دولتخواهى به مواعظ « 4 » و نصايح برگشوده ، خاطر مباركش را به لطايف و اشارات از احاديث و آيات و نوادر حكايات تسلى دادند و به كفايت مهمات رعايا و لشكرى و اشاعت آثار معدلت و دادگسترى كه ميامن ساعتى از زمان كه به آن صرف شود در ميزان معرفت و ايقان بر عبادت عمرى « 5 » رجحان دارد ، ترغيب نمودند . صاحب‌قران كامگار يتيمهء  إِنَّا لِلَّهِ وَ إِنَّا إِلَيْهِ راجِعُونَ  « 6 » را تميمهء بازوى اصطبار ساخته ، روى همت بلند جناب به تدبير مصالح ملك و ملت آورد .\r\n\r\nگفتار در فرستادن لشكر به جانب جته\r\nحضرت صاحب‌قران در همان سال تنغوز « 7 » ئيل اميرزاده على را با لشكرى به قلع و قمع اشرار جته - كه بيشتر از حليهء اسلام بىبهره بودند - نامزد فرموده ، به طلب قمر الدين كه برافروزندهء شعلهء شرارت ايشان بود ، روانه گردانيد و خود متوجه كش شد . و چون اميرزاده على با سپاه روان شد ، در راه طايفهء بهرين - كه درياى فتنه را نهنگ و كوه فتّاكى و بىباكى را پلنگ بودند - كمين غدرگشاده ، آغرق اميرزاده على را بغارتيدند و او شكسته بازگشت و پيش حضرت صاحب‌قرانى آمد . آن حضرت شيخ على بهادر و سيف الملوك پسر امير حاجى سيف الدين و اتلمش و ارغون شاه اختاجى را با سپاهى در رزم جان‌ستان و سرپاش ، به قصد انتقام آن بىباكان روان\r\n\r\n\r\n","description":"","footnote":"\r\n( 1 ) . ع : مواهب .\r\n( 2 ) . ع : رسانيد .\r\n( 3 ) . ع : دنيوى .\r\n( 4 ) . ع : وعظ .\r\n( 5 ) . ع : عمره .\r\n( 6 ) . بقره / 156 .\r\n( 7 ) . ع : تنگوز .\r\n","page_name":" 530 ","page_number":594},
  {"content":"\r\n\r\nگردانيد ، و چون به زودى از ايشان خبرى نيامد ، امير جهانشاه جاكو و ايلچىبوغا و شمس الدين اوچ‌قرا و صاين تمور بهادر را با ده‌هزار سوار در عقب ايشان بفرستاد و چون به اقاقم « 1 » رسيدند ، امرا - كه پيشتر رفته بودند - جماعت بهرين را يافته و بسيارى از ايشان به قتل آورده و تالان و برده كرده و بازگشته در آنجا برسيدند و چون امير جهانشاه مأمور بود كه در طلب قمر الدين سعى نمايد ، ايشان را مجموع بازگردانيده به اتفاق از اسى « 2 » كول گذشته تا گوگه « 3 » توپه به جست‌وجوى قمر الدين برفتند و چون او را جايى نيافتند مراجعت نموده ، در پاييز به سمرقند رسيدند و در پايهء سرير اعلى به احراز سعادت زمين‌بوس سر افتخار به آسمان رسانيدند .\r\n\r\nگفتار در نهضت صاحب‌قران ممالك‌ستان ، به‌طرف مازندران و رفتن به جانب سيستان\r\nحضرت صاحب‌قران گيتىستان در همان پاييز عزيمت حدود مازندران را تشحيذ فرموده ، روى همت بلند جناب به تجهيز و ترتيب لشكر آورد و سپاهى بىكران ، هنگام حمله غيرت گردون و گاه شمار از عدد ثوابت و سيار « 4 » افزون .\r\n[ نظم 
  ]\r\n چو شير پردل و در زير بارگى « 5 » چو پيل * چو مور بىحد و در دست نيزه‌هاى چو مار\r\nچو باد حمله‌بر و همچو كوه حمله‌پذير * چو رعد نعره‌زن و همچو برق تيغ‌گزار \r\nبرآراسته به مباركى و طالع فرخنده سوار شد و جبه ديده « 6 » و در ضمان « 7 » حفظ و تاييد ملك ديّان به صوب مازندران روان گشت و ماهچهء سنجق ظفر پيكرش به اوج سپهر افراخته ثالث نيّرين شد و طنطنهء صيت قيامت نهيبش ، زلزله در جهان انداخته در جنبات خافقين « 8 » افتاد ، و چون بعد از قطع مراحل و منازل به ترمد رسيد ، به رسانيدن تغار لشكر ، فرمان قضا جريان صدور پذيرفت و بر معبر آنجا پل بسته عبور\r\n\r\n\r\n","description":"","footnote":"\r\n( 1 ) . ع : اتاقم .\r\n( 2 ) . كلكته : ايسى ؛ ع : سى .\r\n( 3 ) . ع : كول .\r\n( 4 ) . ع : سياره .\r\n( 5 ) . م : باره‌ها ؛ كلكته : بارهاى .\r\n( 6 ) . ع : - وجبه ديده .\r\n( 7 ) . م : - ضمان .\r\n( 8 ) . ع : خانقين .\r\n","page_name":" 531 ","page_number":595},
  {"content":"\r\n\r\nفرمود و چون كنار آب مرغاب محل نزول همايون گشت ، امير جاكو - كه برحسب فرمان متصدى حكومت كابلستان بود - از عقب آمده ، به سعادت بساطبوس مستسعد گشت و مهمات ملكى كه داشت به عزّ عرض رسانيده باز از جهت ضبط و نسق سرحد خود مراجعت نمود . و چون در اين اثنا خبر آوردند كه تومن گرمسيرى نكودرى ، دم از مخالفت مىزند و شيخ داود سبزارى « 1 » - كه عاطفت حضرت صاحب‌قرانى او را به پيشوايى سبزار « 2 » بلندپايه و سرافراز گردانيده بود - كفران نعمت پيش گرفته ، دست « 3 » جسارت به قتل تابان بهادر - كه داروغاى آنجا بود - دراز كرده است « 4 » و ياغى شده . و چون اميرزاده ميرانشاه از آن حال آگاهى يافت ، امير آق‌بوغا را از هرات با لشكر به‌طرف سبزار « 5 » فرستاد و امير حاجى سيف الدين به امداد او از عقب روان شد و ايشان سبزار « 6 » را محاصره كرده ، مسخر گردانيدند و مردم بسيار به قتل آوردند و شيخ داود گريخته ، به بالاى قلعهء بدرآباد - كه بر قلّهء كوهى واقع است - برآمد و متحصن شد ، و [ به صاحب‌قران خبر دادند كه 
  ] : « الحالة هذه ، امير حاجى سيف الدين و امير آق‌بوغا به محاصرهء آن مشغول‌اند » .\r\nو چون اين اخبار به مسامع عليّهء صاحب‌قران كامگار رسيد و اهالى سيستان نيز مخالف بودند ، شيخ على بهادر و اوچ‌قرا بهادر را با لشكرى مرتب به‌طرف امير ولى فرستاد ، تا در مقابل او نشسته آن سرحد را ضبط نمايند ، و عنان توجه همايون به صوب سيستان معطوف داشت . و چون موكب ظفرقرين در اوايل رمضان سنهء خمس و ثمانين و سبعمائه به هرات نزول فرمود و مردم آنجا با غوريان اتفاق نموده ، اظهار مخالفت كرده بودند - چنان كه سبق ذكر يافته - مال امانى « 7 » بر ايشان حواله رفت و رايت نصرت شعار محفوف به عون و تأييد پروردگار متوجه سبزار « 8 » شد . و چون آن ديار مخيّم نزول صاحب‌قران كامگار گشت ، يرليغ عالم مطاع نفاذ يافت و قلعه را\r\n\r\n\r\n","description":"","footnote":"\r\n( 1 ) . م : سبزوارى .\r\n( 2 ) . م : سبزوار . سبزار صورتى ديگر است از اسفزار شهركى نزديك هرات .\r\n( 3 ) . از صفحه 501 « . . . دامن اعتذار . . . » تا اين قسمت در نسخهء « الف » افتادگى دارد .\r\n( 4 ) . ع : - است .\r\n( 5 و 6 ) . ع : سبزوار .\r\n( 7 ) . ع : - امانى .\r\n( 8 ) . ع : سبزوار .\r\n","page_name":" 532 ","page_number":596},
  {"content":"\r\n\r\nنقب زدند و شيخ يحيى خراسانى بر سر نقبچيان ايستادگى نموده ، شيب آن را چون خانهء زنبور مجوّف ساختند و قلعه به نوعى از هم فروريخت كه بيشتر مردم كه در آنجا بودند ، هلاك شدند ، و شيخ يحيى نيز به زير ديوارى بماند و قريب دو هزار كس را اسير كرده ، زنده بر بالاى يكديگر نهادند و به گل و خشت استوار كرده ، مناره‌ها برآوردند ، تا عالميان از سطوت قهر آگاهى يافته ، خود را به وسوسهء ديو غرور در چاه ويل و ثبور نيندازند ، و چون خاطر خطير صاحب‌قران جهانگير از آن قضيه بپرداخت ، عساكر گردون مآثر مرتب داشته ، منغلاى به جانب سيستان روان فرمود و از عقب ايشان با لشكر نصرت‌پناه روى ظفر به راه آورده .\r\n[ نظم 
  ]\r\n به شبگير برخاست آواى كوس * شد از گرد لشكر سپهر آبنوس\r\nهمى رفت آن لشكر نامدار * سواران شمشيرزن ، صد هزار\r\nخروشان و جوشان گروها گروه * گه حمله باد و بر حمله كوه \r\nشاه جلال الدين والى فراه ، هواخواهى بندگان درگاه را گوشوار افتخار ساخته ، از حصار بيرون آمد و رايت فرخنده‌فال را به قدم استعجال استقبال نمود و پيش‌كشهاى لايق ، نسبت با غايت قدرت و مكنت امثال خويش از ملوك و حكام ، نه نظر با علوّ رفعت و « 1 » رتبت محل و جلالت قدر و مقام آن حضرت « 2 » .\r\n[ مصراع 
  ]\r\n كه آن برنيايد ز دست كسى \r\nبه عرضگاه اخلاص و اختصاص آورد و قباى بندگى و خدمتكارى را كه آرايش قامت اقبالش بود ، به كمر اطاعت و جان‌سپارى بياراست . و چون حضرت صاحب‌قران با فتح و نجاح فى جيش من الافراح ، از فراه روان شد و گرد موكب كشورگشايش در تن گيتى به‌جاى روان ، آق تمور بهادر را با جمعى از امراى قوشونات فرمان داد كه حوالى سيستان را تاخت كرده ، غارت كنند ، و چون به امتثال\r\n\r\n\r\n","description":"","footnote":"\r\n( 1 ) . الف ، ع : - رفعت و .\r\n( 2 ) . الف ، م : - آن حضرت .\r\n","page_name":" 533 ","page_number":597},
  {"content":"\r\n\r\nامر بشتافتند تا در دروازهء سيستان به باد تاراج بررفت و اموال و غنايم بسيار فوق الحساب مزيد سعت و جمعيت معسكر سعادت‌مآب گشت . و چون رايت تأييد پرچم ، از « 1 » اوك عبور نموده ، آن لشكر جوشن‌ور تيغ‌گزار « 2 » به قلعه و حصار زره رسيدند . برحسب فرمان قضا جريان جنگ درانداخته در « 3 » روز مسخر كردند ، و از مخالفان پنج هزار كس در اندرون جمع شده ، و از تفرقهء جان گذشته ، جنگى عظيم كردند و بيشتر به زخم تير و شمشير سپرى شدند و از كشته پشته برهم انداختند و از سرها منارها ساختند .\r\n[ نظم 
  ]\r\n در دست اسب ياره شد از كشته پاره‌ها * و آويخت قد نيزه ز سر گوشواره‌ها\r\nتا كار خصم نيز شد از دولتش بلند * از كشته پشته‌ها و ز سرها مناره‌ها \r\n\r\nگفتار در محاصرهء شهر سيستان و فتح آن « 4 »\r\nصاحب‌قران گيتىستان از حوالى حصارزره ، لشكر به آيين يسال آراسته ، روان شد و با جمعى از خواص لشكر از پيش براند ، و چون مسافت تا به دروازه اندكى ماند ، به بالاى پشته‌اى از ريگ برآمد و شاه شاهان 160 و تاج الدين سيستانى با جمعى ، از پيش شاه قطب الدين 159 بيرون شتافته ، از سعادت پاىبوس سربلندى يافتند و از در عبوديت و خدمتكارى درآمده به تضرع و زارى سخن قبول خراج و باج عرضه مىداشتند ، و حضرت صاحب‌قران با ايشان در آن باب به سخن مشغول بود ، كه ناگاه دشمنان لشكر آراسته از دروازه بيرون ريختند و آهنگ جنگ كرده متوجه شدند . حضرت صاحب‌قران دو هزار سوار « 5 » مكمل را در كمين بازداشت ، و محمد سلطانشاه را فرمود كه با سپاهى اندك پيش « 6 » رود و با دشمنان جنگ درانداخته و خويشتن را گريزان ساخته ، به‌طرف دست راست روان شود ، و چون برحسب\r\n\r\n\r\n","description":"","footnote":"\r\n( 1 ) . ع : + موضع .\r\n( 2 ) . الف ، ع ، م : گزار .\r\n( 3 ) . ع : + همان .\r\n( 4 ) . الف : - عنوان .\r\n( 5 ) . م : مرد .\r\n( 6 ) . م : - پيش .\r\n","page_name":" 534 ","page_number":598},
  {"content":"\r\n\r\nفرموده كاربند شد و مخالفان چيره گشته ، دلير از عقب ايشان درآمدند و به كمينگاه رسيدند ، آن دو هزار سوار مكمل بر ايشان تاختند « 1 » و جنگى عظيم واقع شد .\r\nمخالفان پياده بودند و به زخم خنجر ، اسب بسيار مجروح ساختند و چندى بكشتند و خلقى انبوه از ايشان از تيغ انتقام بر خاك هلاك افتادند و بقيه كه بماندند به زخم شمشير براندند و به دروازه رسانيدند « 2 » .\r\n[ نظم 
  ]\r\n ز بس خون كه با خاك آغشته بود * به چشم ظفر لاله‌زارى نمود\r\nزمين را ز خون بازنشناختند * همى اسب بر كشتگان تاختند \r\nو چون شهسوار معركهء سپهر از هول آن رزمگاه به حصار مغرب شتافت و صانع تقدير از تاروپود تاريكى و ظلام كسوت مشكين‌فام  وَ جَعَلْنَا اللَّيْلَ لِباساً  « 3 » بيافت ،\r\n[ بيت 
  ]\r\n لشكر از جنگ دست بازكشيد * تا ز مشرق سپيده‌دم بدميد\r\nباز چون آفتاب سر برزد * بر سر خود كوه خنجر زد\r\nلشكر آراست شاه عالم‌گير * به فلك بر شده خروش نفير \r\nحضرت صاحب‌قران قول را به فرّ شكوه پادشاهانه بياراست و ميمنه به ظلّ رايت فتح آيت اميرزاده ميرانشاه زينت يافت و از امراى بزرگ امير حاجى سيف الدين و آق‌بوغا بهادر و ديگر نويينان ملازم بودند ، و قنبل ميسره امير ساربوغا بود و در پهلوى او خدايداد پسر حسين و عساكر منصور بر تمام اطراف و جوانب حصار محيط گشته گورگه فروكوفتند و برغو كشيده سورن انداختند « 4 » و در پيش خود خندقى ساختند و بر لب خندق ، مندوها نشاندند .\r\n[ نظم 
  ]\r\n باز در وقت آنكه ظلّ زمين * كرد بر موكب شعاع ، كمين\r\nعرض داده سپاه انجم را * شب ظلمت شعار ظلم « 5 » آيين \r\n\r\n\r\n","description":"","footnote":"\r\n( 1 ) . م : - « و جنگ عظيم . . . ساختند » .\r\n( 2 ) . الف ، ع : رساندند .\r\n( 3 ) . نبأ / 10 .\r\n( 4 ) . م : سوار شدند .\r\n( 5 ) . م : مشك .\r\n","page_name":" 535 ","page_number":599},
  {"content":"\r\n\r\nدو هزار كس از مردم اندرون به عزم شبيخون بيرون آمدند و به‌حسب اتفاق در برابر امير شمس الدين عباس و برات خواجه افتادند « 1 » ، ايشان بگذاشتند تا آن بىباكان از خندق گذشته ، به خيمه و خرگاه رسيدند و اسب و شترى چند را به خنجر تلف گردانيدند ، بعد از آن از اطراف تيرباران كردند و بسيارى از ايشان را بر خاك هلاك انداختند و بعضى خسته و جسته به « 2 » اندرون حصار گريختند ؛ و روز ديگر كه جمشيد منوچهر چهرمهر ، به عزم تسخير حصار زبرجد نگار سپهر ، لواى ضيا برافراخت و شهربند گردون را به تيغ جهان « 3 » ستان عالم اقطاع شعاع از حشر اختر و مواكب كواكب بپرداخت .\r\n[ نظم 
  ]\r\n كشيد از كمين تيغ كين شاه مهر * بپرداخت ز انجم حصار سپهر\r\nبه فرمان سلطان صاحب‌قران * خديو جهان‌بخش گيتىستان \r\nلشكر فيروزى اثر روى قهر به شهر آورده ، از هر جانبى جنگ درانداختند و از آهن تيغ بر سنگ دل‌هاى بىدريغ آتش پيكار افروخته رايت تسخير برافراختند ، اميرزاده على با پانصد سوار حمله كرده « 4 » ، دروازه‌اى كه مقابل ايشان بود ، مخالفان را رانده ، در اندرون تاختند و دلاوران زاول زمين را حين « 5 » تصور رستمى در جبين پندار و كين ، روى تهور به ايشان نهاده ،\r\n[ مصراع 
  ]\r\n دل از انده جان بپرداختند \r\nو جماعتى از عقب درآمدند و از هر طرف دست جلادت گشاده ، راه دروازه بر آن فوج از سپاه ظفرپناه - كه دلخواه چرخ فيروزه ، جز فيروزى ايشان نبود - ببستند ، و آن بهادران نصرت‌آيين شمشير كين را به دست تأييد بركشيده ، داستان پور دستان را به ياد زاولستان آوردند .\r\n\r\n\r\n","description":"","footnote":"\r\n( 1 ) . م : - افتادند .\r\n( 2 ) . ع : در .\r\n( 3 ) . الف : + عالم .\r\n( 4 ) . ع : + تا .\r\n( 5 ) . ع : چين .\r\n","page_name":" 536 ","page_number":600},
  {"content":"\r\n\r\n[ نظم 
  ]\r\n ز آمدشد تير و تيغ و سنان * روان شد پياپى ز تن‌ها « 1 » روان\r\nرسيده به لب جان جنگ‌آوران * ولى تيغ را لب رسيده به جان \r\nدر آن‌حال ، آق‌تمور بهادر با هزار سوار هريك با جرأت رستم و قوت اسفنديار ، عنان‌ريز با هول رستاخيز به دروازه شتافتند و به زخم تيغ بلندآوازه ، محافظان دروازه را مقهور و مغلوب كرده براندند ، و جمعى را كه راه بر سپاه نصرت‌پناه بسته بودند متفرق ساختند ، و اميرزاده على ، با قوشون بيرون آمدند و منصور و مظفر به معسكر همايون پيوستند . شاه قطب الدين بدانست كه قوت مقاومت با سپاه گردون صولت ستاره كثرت از حيّز قدرت و مكنت او بيرون است ، از راه ضرورت و اضطرار از حصار بيرون آمد و در ساحت دولت صاحب‌قران كامگار روى تضرع به خاك استكانت و انكسار نهاده ، زبان حالش به فحواى اين نظم مترنم گشت كه ،\r\n[ نظم 
  ]\r\n گردش چرخ جز به كام تو نيست * كوه را تاب انتقام تو نيست\r\nچه كنم چون به جان رسد كارم * از تو هم سوى تو پناه آرم \r\nمرحمت پادشاهانه ذيل عفو بر جرايم او گسترده ، او را به جان امان بخشيد و به عنايت و نوازش مخصوص گردانيد .\r\n[ نظم 
  ]\r\n با عفو خسروانه چه سنجد گناه خصم * دريا ز باد گردفشان تيره كى شود \r\nحضرت صاحب‌قرانى ، يكتايى و دگله پوشيده بىجبه بر اسب كرنگ\r\n[ نظم 
  ]\r\n كه اندام و مه‌تازش و چرخ گرد * زمين‌كوب و دريابر و ره‌نورد\r\nگه شيهه رعد و گه پويه برق * به يك تاختن طى كند غرب و شرق \r\nسوار شد و با پانزده كس جهت تفحص لشكر به‌طرف جوانغار توجه فرمود ، ناگاه\r\n\r\n\r\n","description":"","footnote":"\r\n( 1 ) . ع : ز تنها پياپى .\r\n","page_name":" 537 ","page_number":601},
  {"content":"\r\n\r\nبيست سى هزار مرد از جهّال سيستان باوجود آنكه حاكم ايشان بيرون آمده ، ملازم پايهء سرير اعلى بود ، به تير و كمان بر بالاى بارو آمدند و دست يكديگر گرفته ، خود را از حصار به زير انداختند و دست فتاكى برآورده ، روى بىباكى به سپاه نصرت‌پناه نهادند . حضرت صاحب‌قران كامگار چون آن حال مشاهده فرمود ، عنان يكران به صوب قول تافته ، متوجه ضبط لشكر شد . مخالفان تيرباران كردند و اسب صاحب‌قران مجروح گشت و چون به منزل همايون رسيد ، اشارت فرمود تا شاه قطب الدين را بند كردند و لشكر را مرتب داشته ، به نفس مبارك عزم رزم كرد . امرا به دست اخلاص عنان مركب فلك شكوه گرفته ، زانو زدند و به زبان هواخواهى عرضه داشتند كه : « بندگان را سال‌ها است تا از ميامن دولت ابد پيوند اسباب حشمت و كامرانى مهيا و آماده گشته ، روزگار به بهجت و شادمانى مىگذرد تا يكى از ما زنده باشد روا نمىداريم كه آن حضرت مرتكب امرى شود كه مظنّهء خطر تواند بود » .\r\n[ بيت 
  ]\r\n هزار جان گرامى غريق نعمت و ناز * فداى شاه فلك اقتدار بنده‌نواز \r\nو چون حضرت صاحب‌قران به درخواست بندگان عنان بازكشيد ، امرا از قلب و ميمنه و ميسره به يك بار حمله كردند و به زخم پيكان آتش‌بار و شمشير آبدار دمار از روزگار آن بادپيمايان خاكسار برآوردند و اكثر ايشان را به زير سم خاره‌فرساى ستوران تلف و ناچيز گردانيدند و خسته و جسته‌اى چند كه به هزار مشقت از چنگال مرگ برستند به حصار گريختند و در دروازه ببستند . سپاه ظفرقرين به يك حملهء ديگر به فصيل برآمده ، رخنه‌ها كردند و شهر را تسخير كرده ، حصار را بينداختند و اماكن و مساكن را خراب و ويران گردانيده ، بقيهء سپاهيان را كه مانده بودند كار بساختند .\r\n[ نظم 
  ]\r\n گشادند رزم‌آوران دست قهر * بكشتند خلق و بكندند شهر\r\nتلف شد زن و مرد و برنا و پير * ز صد ساله تا كودكان به شير \r\n\r\n","description":"","footnote":"","page_name":" 538 ","page_number":602},
  {"content":"\r\n\r\nحضرت صاحب‌قران چند روز توقف فرمود و به نقل اموال و خزاين شاهان فرمان داد ؛\r\n[ نظم 
  ]\r\n ز مأواى دستان سام سوار * شتروارها برنهادند بار\r\nز دينار وز گوهر نابسود * ز تخت و ز گستردنى هرچه بود\r\nز زرينه و تاجهاى بزر * ز سيمينه و گوشوار و كمر\r\nز اسبان تازى به سيمين‌ستام * ز شمشير هندى به زرين نيام\r\nهمان برده و بدره‌هاى درم * ز مشك و ز كافور و هر بيش‌وكم \r\nو هرچه در آن ديار بود از خزف تا گوهر شاهوار و از نفايس اجناس تا ميخ در و ديوار به تاراج برفت و برق غارت بر بيش‌وكم آن ولايت گرفته خشك‌وتر درهم سوخت 161 .\r\n[ بيت 
  ]\r\n ز بيش و كم و نيك و بد ، خوب و زشت * زمانه در آن بوم چيزى نهشت\r\nنه كس ماند و نه شهر و نه خواسته * از آن بوم و بر گرد برخاسته\r\nرسيد از بر و بوم زابلستان * سوى روح رستم پيامى كه هان\r\nسر از خاك بردار و ايران ببين * به كام دليران توران‌زمين \r\nو اين فتح ارجمند در شوّال سنهء خمس و ثمانين و سبعمائه موافق تنغوزئيل اتفاق افتاد و آفتاب در جدى بود . شاه قطب الدين و كلانتران آن ناحيه را به سمرقند فرستادند و قضات و علما و صلحا را كوچانيده ، به حصار فراه روانه داشتند و بهادران رزم‌آزماى كه از چشمهء تيغ آبدار ، نهال فتح و فيروزى را سبز و سيراب گردانيده بودند ، به عنايت و تربيت حضرت صاحب‌قرانى سرافراز گشته ، به انواع مواهب و عطايا اختصاص يافتند .\r\n[ نظم 
  ]\r\n همه زابلستان به تاراج داد * مهان را همه بدره و تاج داد\r\nبه تخصيص آن را كه مردى نمود * عطاى گران داد و رتبت « 1 » فزود \r\n\r\n\r\n","description":"","footnote":"\r\n( 1 ) . الف : زينت .\r\n","page_name":" 539 ","page_number":603},
  {"content":"\r\n\r\nو حكومت ناحيهء سيستان را به شاه شاهان ارزانى داشت .\r\n\r\nگفتار در توجه حضرت صاحب‌قران به جانب بست « 1 »\r\nرايت نصرت نشان بعد از فتح سيستان از آنجا نهضت فرموده متوجه بست شد ، و در راه عساكر مظفر لوا قلعهء طاق را مسخر كردند و ويران ساختند و چون لب آب هيرمن مضرب خيام نزول همايون گشت ، از زلزلهء جوش سپاه تسلط نشان و آسيب صدمهء استيلا و تخريب ايشان لرزه بر بند رستم افتاد ، چنانچه مفاصلش از هم برآمد و آن را نيز خراب كرده از آن اثر هم اثرى نماند .\r\n[ بيت 
  ]\r\n چه رستم كه با شاه صاحب‌قران * ز كيخسروش كس نجويد نشان \r\nو رايت نصرت‌شعار از راه كوكه قلعه روان گشت . و در اين اثنا خبر دادند كه تومن نكودرى ، يكران عزم جانب كيج و مكران را تنگ كشيده ، رأى اصابت شعار صاحب‌قران كامران « 2 » اميرزاده ميرانشاه را به طلب تومن و كفايت مهم او نامزد فرمود و محمد « 3 » ميركه پسر شير بهرام كه مصاهرت حضرت صاحب‌قرانش طراز اكمام احتشام بود و امير حاجى سيف الدين و شيخ على ارغوى برلاس و سونجك بهادر و ديگر امرا را در ركاب او روانه داشت ، و ايشان در ضمان دولت قاهره ، ايلغار كرده ، روزوشب براندند و چون از چول گذشته ، به جلگاى قرن درآمدند ، تومن با حشم نكودرى در آن صحرا فرود آمده بودند ، چون از وصول لشكر خبر يافت ، سوار شده به معرض جنگ و مقابله درآمد . امير حاجى سيف الدين ملاحظهء آشنايى قديم و كبر سن نموده ، او را به زبان حرمت آواز داده ، پرسش كرد و به طريق نيكخواهى گفت كه : « بىدهشت به پايهء سرير اعلى مىبايد آمد كه هيچ انديشه نيست و اصلا مخالفت نورزيد « 4 » » . تومن را پيمانهء عمر پر شده بود ، نصيحت از زبان نيك‌خواه مسلم نداشت و\r\n\r\n\r\n","description":"","footnote":"\r\n( 1 ) . الف : - عنوان .\r\n( 2 ) . الف ، ع : كامكار .\r\n( 3 ) . الف : - محمد ؛ ع : امير محمد .\r\n( 4 ) . الف : نورزيده ؛ ع : نمىبايد ورزيد .\r\n","page_name":" 540 ","page_number":604},
  {"content":"\r\n\r\nبه جنگ اقدام نموده ، به اشارت زبان نيزه ، جان تسليم كرد و سرش را به درگاه عالم پناه فرستادند .\r\n[ بيت 
  ]\r\n آنجاست حواله‌گاه سرهاى سران * هر سر كه به پاى خود نيايد ببرند \r\nحضرت صاحب‌قران سمند دولت ابد پيوند زير ران با درياى لشكر همه نهنگان جان‌ستان قلب‌شكن به بالاى آب هيرمن روان شد . چين طرهء پرچم رايتش را تبت نافهء ظفر و شعلهء رزم‌افروز دشمن‌سوز سنان بندگانش را فتح و فيروزى سمندر و چون قوت دولت حضرت صاحب‌قرانى ، مقتضى آن بود كه هركه نسبت به آن حضرت به اساءت ادبى جسارت نمايد ، البته سزاى آن به ابلغ وجهى بيايد ، ملك ممقتو كه هنگام مراجعت امير حسين و حضرت صاحب‌قران از سيستان تيرى به دست دريانوال آن حضرت زده بود ، در اين ولا با پيشكش « 1 » به درگاه عالم‌پناه آمد و همين‌كه چشم مبارك آن حضرت بر او افتاد او را بازشناخت و چون از مجلس همايون بيرون رفت ، اشارت عليّه از قهرمان انتقام صدور يافت و او را گرفته تيرباران كردند .\r\n[ مصراع 
  ]\r\n وان گنه را اين عقوبت همچنان بسيار نيست \r\nو به عبور و مرور عساكر منصور حصار ممقتو « 2 » و قلعهء سرخ مسخر گشت و در قلعهء هزار پز از صدهء توقاى از ايل تومن سه هزار مرد جمع آمده بودند و راه‌هاى آن كوه را ضبط كرده ، در آنجا متحصن شده و چون از سعادت « 3 » اسلام بهره‌اى نداشتند ، دست فساد برآورده بودند و مسلمانان از شرّ ايشان به تنگ آمده ، لشكر مظفر لواى كشورگشا ، چون بدانجا رسيدند قلعه را در ميان گرفته جنگ درانداختند .\r\n[ نظم 
  ]\r\n شده از گرد سپه چهرهء ايام سياه * كوه بىزلزله در زلزله ز آشوب سپاه\r\nبس‌كه با خاك شد آميخته خون تا دم حشر * بجز از لاله از آن گل ندمد هيچ گياه \r\n\r\n\r\n","description":"","footnote":"\r\n( 1 ) . ع : پيشكشها .\r\n( 2 ) . ع : فمقتو .\r\n( 3 ) . ع : - سعادت .\r\n","page_name":" 541 ","page_number":605},
  {"content":"\r\n\r\nبهادران كوشش‌هاى مردانه نمودند و به معونت دولت روزافزون قلعه را به آن مناعت و محكمى به قهر مسخر گردانيدند و متمردان كه در آنجا بودند ، بعضى را از بالاى كوه درانداختند و بعضى را به تيغ گذرانيده ، از سرهاى ايشان منارها ساختند .\r\n[ نظم 
  ]\r\n كوس اذان « 1 » درداد و آنگه نيزه قامت بركشيد * شد ز تكبير زبان دشنه دشمن در سجود\r\nشد ز سرهاى مخالف بس منار افراخته * چون به مسجد طاعتى زيشان نيامد در وجود \r\nو از آنجا عنان توجه همايون به قلعهء دهنه تافته شد و آن قلعه را ايل تغاجى گرفته بودند و به تحت ضبط و حيطهء محافظت درآورده ، جيش نصرت‌آيين در آنجا نيز كوشش‌هاى مردانه نموده قلعه را به نيروى بازوى جلادت و مردانگى بگشادند و ايشان را مجموع به قتل آورده ، از سرهاى مقتولان منارها ساختند ؛ تا مؤذن اقبال صيت « 2 » اذان فتح و فيروزى در عالم اندازد و سرافرازان قامت انقياد را در متابعت امام صاحب‌قران خم داده به وظايف طاعت‌گزارى قيام نمايند و به عصيان نگرايند .\r\n\r\nگفتار در پيكار جماعت اوغانيان بدكردار « 3 »\r\nپيش از اين اوغانيان از كوه سليمان كس فرستاده بودند ، اظهار مطاوعت كرده و شحنه طلب داشته ، در اين اثنا خبر آمد كه قدم از جادهء سعادت بيرون نهاده ، ياغى شده‌اند . رايت نصرت شعار به جانب ايشان روان شد و همان روز كه لشكر منصور به آنجا رسيدند برحسب يرليغ لازم الاتباع جنگ درانداختند .\r\n[ نظم 
  ]\r\n ز جوش سپاه و خروش نفير * چو اطفال ترسيده گردون پير\r\nشده عمرها كوته و كين دراز * دم اژدهاى فلك مانده باز\r\nخدنگ از دل جنگيان ، كينه‌توز * سپر مغزكاف و سنان سينه‌دوز \r\nرزمى عظيم واقع شد ، و اميرزاده على و ايكوتمور و جماعتى از سپاه ظفرپناه\r\n\r\n\r\n","description":"","footnote":"\r\n( 1 ) . الف : ازان .\r\n( 2 ) . ع : + فتح .\r\n( 3 ) . الف : - عنوان .\r\n","page_name":" 542 ","page_number":606},
  {"content":"\r\n\r\nزخم‌دار شدند و نيك‌پى شاه پسر مبارك شاه يرداغويى عزّ شهادت يافت .\r\nآق تمور بهادر را از مشاهدهء آن احوال عرق شجاعت در حركت آمد و شعلهء غضب برافروخت ، در حضرت خديو صاحب‌قران زانو زد و رخصت طلبيد كه : « در راه خدمتكارى آن حضرت جان فدا كرده سربازى كند » . مرحمت حضرت صاحب‌قران را چون كمال جلادت و مردانگى او معلوم بود ، از انديشهء آنكه خود را عرضهء تلف سازد اجازت نفرمود ، و بسيارى از قوشون‌ها چون طاقت مقاومت نداشتند جاى را خالى گذاشتند ، مگر رمضان خواجه كه روى از مصاف برتافتن محرم دانست و جان قربان مردى و مردانگى كردن عيد انگاشت ، و چون كوه پابرجاى ، ثبات قدم نموده از محل خود نجنبيد .\r\nحضرت صاحب‌قران بخت خواجه اوزبك « 1 » و شمس الدين عباس را اشارت كرد كه حمله كنند و عيد خواجه كمين كرده ، در پناه سنگى ايستاده بود ، چون دشمنان را بر او گذار افتاد ، يكى از ايشان را موى گرفته فروكشيد و بر زمين زد و سر از تن جدا كرده ، به حضرت صاحب‌قران آورد ، و در سن كودكى مردانگيى چنين « 2 » به ظهور رسانيد . و بهادران از اطراف حمله كرده ، دستبردى نمودند كه بهرام خون‌آشام را از نهيب ، پاى ثبات از جاى برفت و به عون تأييد آسمانى و فرّ دولت غرّاى حضرت « 3 » صاحب‌قرانى قلعه را تسخير كرده ، مجموع آن بدكرداران قاطع الطريق را از آنجا فرود آوردند و بر هزاره‌جات و قوشونات پخش كرده همه را به ياساق رسانيدند .\r\n[ نظم 
  ]\r\n ازان زمرهء گمره راه « 4 » زن * يكى را نماندند جان در بدن \r\nو صاحب‌قران كامگار از آنجا سوار گشته در كنف حفظ پروردگار متوجه قندهار شد ، و جهانشاه بهادر و مبشر و اسكندر شيخى را با سپاهى\r\n[ نظم 
  ]\r\n شهاب صولت و دريا شكوه و باد نهيب * زمانه بسطت و گردون توان كوه‌شكيب \r\n\r\n\r\n","description":"","footnote":"\r\n( 1 ) . ع : اورنگ .\r\n( 2 ) . ع : چنان مردانگى .\r\n( 3 ) . ع : - حضرت .\r\n( 4 ) . ع : - راه .\r\n","page_name":" 543 ","page_number":607},
  {"content":"\r\n\r\nپيش از اين به قندهار فرستاده بود ، و چون ايشان به قندهار رسيدند ، اطراف و جوانب حصار را فروگرفته محاصره آغاز نهادند و جنگ درانداخته از ميامن دولت قاهره شهر را به قهر بگشادند ، و سردار آنجا را در قيد اسار درآورده به پايهء سرير اعلى فرستادند و به اشارت قهرمان قهر او را بر دار كردند .\r\n[ بيت 
  ]\r\n بفرمود فرمانده كامگار * كه سردار بر دار كردند زار \r\nو چون صاحب‌قران سپهر اقتدار به قندهار نزول فرمود ، جهانشاه جاكو را به نوازش پادشاهانه اختصاص بخشيد و از درياى عطايا و بخشش بىكران محظوظ و بهره‌ور گردانيد ، و او را با لشكرى آراسته به حصار قلات فرستاد . و چون امير جهانشاه با سپاه به آنجا رسيد ، اسباب محاصره ساخته ، به جنگ مشغول شدند و نقبچيان چيره‌دست قوى بازو ، از اطراف و جوانب حصار و بارو در كار آمدند ، و حوالى آن را تمام خالى كرده بينداختند ، و چون حصار را تسخير كرده ، به كلى خراب گردانيدند ، از آنجا مظفر و منصور مراجعت نموده ، به معسكر همايون پيوستند . و در اين ولا اميرزاده ميرانشاه نيز از راه خستار و رباط سلطان محمود به پايهء سرير خلافت مصير رسيد .\r\n[ نظم 
  ]\r\n به درگاه بازآمد از هر ديار * به فتح و ظفر لشكرى نامدار\r\nمخالف شده طعمهء تيغ قهر * ممالك مسخر چه قلعه چه شهر \r\n\r\nگفتار در مراجعت حضرت « 1 » صاحب‌قران موفق سعادتمند به دار السلطنهء سمرقند فردوس مانند « 2 »\r\nچون تمام سيستان و زاولستان با توابع و لواحق به تحت تسخير و تصرف بندگان حضرت درآمد ، و در آن نواحى از مخالفان كسى نماند و هيچ متنفس ، خلاف رضاى بندگان حضرت نفسى نمىراند\r\n\r\n\r\n","description":"","footnote":"\r\n( 1 ) . م : - حضرت .\r\n( 2 ) . الف : - عنوان .\r\n","page_name":" 544 ","page_number":608},
  {"content":"\r\n\r\n[ بيت 
  ]\r\n ميان سينه و لب سال‌ها بود دربند * هر آن نفس كه نباشد رضاى شاه بلند \r\nدر زمانى كه خسرو كواكب مواكب آفتاب روى توجه به خانهء شرف و تمكين آورد ، و سلطان گل ، با كوكبهء رياحين عازم تختگاه چمن و دار السلطنهء بساتين گشت ، حضرت صاحب‌قرانى را داعيهء معاودت به دار الملك سمرقند از همايون خاطر ارجمند سر برزد ، و ايالت قندهار و ضبط و نسق آن ديار به سيفل برلاس قندهارى تفويض فرمود ، و ايل‌تومن را به سيفل نكودرى ارزانى داشت ، و چون در آن زمستان امير جاكو به جوار رحمت حق پيوسته بود ، جاى او را به پسرش امير « 1 » جهانشاه مفوض فرمود و امرا و لشكريان را اجازهء انصراف داده ، از آغروق جدا شد و پاى عزيمت به ركاب استعجال درآورد و به دست تأييد عنان سعادت و اقبال به صوب تختگاه خجسته مآل معطوف داشت و در كنف حفظ ذو الجلال از انهار و جبال عبور نموده ، چنان مسافتى بعيد را به چهارده شبان‌روز - كه مدت سير ماه است از سرحد هلال تا به مقصد كمال - طى كرده ، در مستقر سرير سلطنت و جلال نزول فرمود . تمام خواتين و نويينان و طبقات اكابر و اماجد از امرا و اشراف و اعيان بعد از اقامت مراسم زمين‌بوس ، زبان بهجت و استبشار « 2 » ، به تهنيت فتوحات نامدار كه روى نموده بود برگشادند و رسم نثار و پيشكش به اقامت رسانيدند و به شكرانهء سلامت ذات شريف « 3 » بزرگوار خسرو گردون‌اقتدار ، سجدات شكر به ادا رسانيده صدقه‌ها دادند . و در اين ولا از افق سلطنت برقى درخشيد و از آسمان پادشاهى شهابى ثاقب لامع شد و حضرت صاحب‌قران را پسرى در وجود آمد و به سلطان ابراهيم موسوم گشت ؛ خواتين و امرا نثارها كردند .\r\n[ بيت 
  ]\r\n هوا جمله ابر گهربار شد * بسيط زمين فرش دينار شد \r\n\r\n\r\n","description":"","footnote":"\r\n( 1 ) . م : - امير .\r\n( 2 ) . الف ، ع : - بهجت و استبشار .\r\n( 3 ) . الف ، ع : - شريف .\r\n","page_name":" 545 ","page_number":609},
  {"content":"\r\n\r\nو طوىهاى بزرگ كرده شادىها نمودند و مدتى در بزم عشرت و شادمانى ساغر بهجت و كامرانى پيمودند ، و آن فرزند هم در سن طفوليت وديعت روح را كه از موهبت  ثُمَّ أَنْشَأْناهُ خَلْقاً آخَرَ  « 1 » به او سپرده بودند به طهارت « كلّ مولود يولد على الفطرة » 162 بىآلايشى كه طارى شود بازسپرد . حضرت صاحب‌قران بعد از سه ماه كه در مقرّ سلطنت به عظمت و ابّهت بگذرانيد ، همت عالى نهمتش تشحيذ حدود عزيمت مازندران اقتضا نمود .\r\n\r\n\r\n","description":"","footnote":"\r\n( 1 ) . مؤمنون / 14 .\r\n","page_name":" 546 ","page_number":610},
  {"content":"\r\n\r\n\r\n( 786 ه . ق ) گفتار در نهضت همايون حضرت صاحب‌قران به جانب مازندران\r\nدر سنهء ست و ثمانين و سبعمائه موافق سيچقائيل حضرت صاحب‌قران در ضمان حفظ و تأييد حفيظ ديّان روى توجه به ايران آورده ، به صوب مازندران روان شد .\r\n[ نظم 
  ]\r\n جهان‌جو چو هر جا كه شد كام يافت * ز توران دگر سوى ايران شتافت\r\nسر رايتش برگذشت از فلك * ظفر جيش فرخنده‌اش را يزك\r\nسپه راند تا سوى ترمد رسيد * هنرپيشه بر آب جسرى كشيد\r\nبر آن پل چون لشكر ز جيحون گذشت * همه ملك ايران پر از بيم گشت \r\nو چون قبة الاسلام بلخ مخيّم نزول مبارك شد ، چند روز توقف فرمود ، چه برحسب فرمان قضا جريان لشكر اطراف و جوانب متوجه معسكر همايون بود .\r\n[ نظم 
  ]\r\n پياپى ز هر جانبى لشكرى * سپاهى گرانمايه با سرورى\r\nبه درگاه عالم‌پناه آمدند * همه دل پر از مهر شاه آمدند\r\nسپردار و جوشن‌وران صدهزار * شماره به لشكرگه آمد سوار\r\nيكى لشكر آمد ز هرسو به بلخ * كز آوازه شد عيش بدخواه تلخ \r\n\r\n","description":"","footnote":"","page_name":" 547 ","page_number":611},
  {"content":"\r\n\r\nو - پيش از اين چنانچه در محلش ياد كرده شد - دختر والى فارس ، جلال الدين شاه شجاع را جهت اميرزاده پير محمد جهانگير خواستارى رفته بود ، و در اوايل سنهء خمس و ثمانين و سبعمائه اوزن اولجايتو و حاجى خواجه را به رسالت به فارس ارسال فرموده كه او را بياورد . در اين وقت ايشان برسيدند ، و خدر عصمت مآب جلالت انتساب ، نبيرهء شاه شجاع را با تجملى تمام به مركز اعلام دولت بر دوام رسانيدند . صاحب‌قران گردون غلام را وصول شاهزاده در آن هنگام از طريق تفأل و شگون ملايم خاطر همايون افتاد . مهد اعلى خانم و تومان‌آغا و ديگر آغايان ، مقدم او را به اعزاز و اكرام تلقى نموده ، نثارها كردند و طوىها مرتب داشته شادىها نمودند .\r\n[ نظم 
  ]\r\n سراپرده و خيمه آراستند * مى و رود و رامشگران خواستند\r\nمى ارغوانى به زرّين قدح * گشوده نقاب از جمال فرح\r\nسرود مغنّى ز آهنگ ساز * صلا داده ناهيد را نوش و ناز\r\nجهان پر صداى نواى سرور * به گردون رسيده بخار بخور\r\nنمانده ز اندوه و غم در جهان * نشانى مگر در دل دشمنان \r\nو چون حاجى خواجه در آن سفر پاى از حد خود فراتر نهاده بود ، و زندگانى نه به قاعده كرده ، منهيان ، صورت بىراهى او به عزّ عرض رسانيدند و بعد از پرسش و ثبوت گناه ، شحنهء قهر به قتل او فرمان داد .\r\n[ نظم 
  ]\r\n قدم برتر از پايهء خود نهاد * از آن‌رو « 1 » سر خويش بر باد داد\r\nبه درگاه سلطان هر آن كز ادب * بپيچد ، رسد روز عمرش به شب \r\nشعر\r\n و ما السلطان الّا البحر عظما * و قرب البحر محذور العواقب \r\n163\r\n\r\n\r\n","description":"","footnote":"\r\n( 1 ) . ع : خود .\r\n","page_name":" 548 ","page_number":612},
  {"content":"\r\n\r\nو چون سپاه از اطراف جمع آمدند ، حضرت صاحب‌قران عرض ديده ، لشكر را ترتيب داد و روى سعادت و اقبال به راه نهاد\r\n[ نظم 
  ]\r\n در گنج بگشاد و روزى بداد * سپه برنشاند و بنه برنهاد\r\nسپاهى كه دريا و صحرا و كوه * شد از نعل اسپان ايشان ستوه\r\nخروش سواران و اسپان ز دشت * ز بهرام و كيوان همى درگذشت \r\nو چون به آب مرغاب رسيدند ، خدر معلّى خان‌زاده - كه حرم اميرزاده ميرانشاه بود - به رسم استقبال از هرات بيامد و اميرزاده خليل سلطان « 1 » را جهت پرورش بستد ، و صاحب‌قران كامگار مهد جلالت مآب تومان‌آغا را در اردوى همايون بازداشت و سراى ملك خانم و ديگر خواتين را به سمرقند بازگردانيد ، و از آن موضع نهضت فرموده به راه بركه‌تاش درآمد و به سرخس نزول فرمود و چون از سرخس روان شده از باورد بگذشت و به نسا رسيد . معلوم شد كه كوتوال امير ولى قلعهء درون را محكم كرده با جماعتى آنجا متحصن شده‌اند . شيخ على بهادر و سونجك بهادر و مبشر و ديگر امرا كه منغلاى لشكر بودند ، به موضع گاوكرش به قراول امير ولى رسيدند و صف كشيده و ميمنه و ميسره آراسته ، جنگ درپيوستند ، مبشر پاى جلادت پيش نهاده حمله كرد و دشمنان در مقابل تيرى انداختند كه بر دو دندان او آمد و بشكست و از طرف حلقش بيرون رفت ، آن دلاور باوجود زخمى چنان باز حمله كرد و به يك ضرب سر دشمن را به خاك معركه انداخت ، و دشمنان هزيمت يافتند ، صاحب‌قران كامگار به ازاى آن كار مردانه كه از او صدور يافت همان موضع گاوكرش را به هودبرى سيورغال او گردانيد ، و چون از آنجا روان شده به قلعهء درون رسيدند ، آن را در ميان گرفتند و از اطراف جنگ درانداخته ، فى الحال مسخر گردانيدند ، و كوتوال و لشكريان امير ولى - كه آنجا بودند - مجموع را به تيغ فنا بگذرانيدند .\r\n\r\n\r\n","description":"","footnote":"\r\n( 1 ) . ع : + دو ماهه بود ، مهد اعلى سراى ملك خانم ، خان‌زاده را طوىهاى سنگين داد و اميرزاده خليل سلطان .\r\n","page_name":" 549 ","page_number":613},
  {"content":"\r\n\r\n[ بيت 
  ]\r\n قلعه و قلعه‌نشين از مدد داور پاك * آن مسخر شده بىزحمت و اين گشته هلاك \r\nحضرت صاحب‌قران از آنجا روان شده از دهستان چيلاون « 1 » عبور فرموده و از آب جرجان گذشته به شاسمان فرود آمد .\r\n[ نظم 
  ]\r\n سراپردهء شاه صاحب‌قران * كشيدند در دشت مازندران\r\nز بس خيمه و خرگه و سايبان * ز خورشيد روى زمين بىنشان\r\nهوا نيلگون گشت و دشت آبنوس * بجوشيد دريا ز آواز كوس \r\nو يرليغ لازم الاتباع به نفاذ پيوست كه از امراى هزاره و صده ، مچلكا ستدند كه از قوشونات خود جدا نشوند و بىاجازت به جايى نروند و اگرنه مستوجب قتل باشند ، و همچنين فرمان شد تا بر جوىها و آب‌ها پل بستند و هر روز مقدار نيم فرسخ كوچ مىكردند و درختان بيشه‌ها « 2 » را بريده راه مىساختند .\r\n[ نظم 
  ]\r\n گذرگاه لشكر چو بر بيشه بود * دل نامداران پرانديشه بود\r\nسپه را بفرمود صاحب‌قران * كه بندند در ره‌گشايى ميان\r\nچو شيران به آن بيشه پرداختند * درختان بكندند و ره ساختند \r\nو چون قراول طرفين به‌هم رسيدند ، باد حملهء دلاوران آتش پيكار برافروخت و آب تيغ آتش‌بار ، آب حيات را بر خاك هلاك ريخته ، خرمن زندگانى را به آتش قهر مىسوخت .\r\n[ بيت 
  ]\r\n ز چهره بشد « 3 » شرم و آيين مهر * همه گرز باريد گفتى سپهر\r\nهمه تيغ و ساعد ز خون گشته لعل * خروشان شده خاك در زير نعل \r\nو در آن جنگ ، از دست جلادت حاجى محمود شاه يسورى آثار مردانگى\r\n\r\n\r\n","description":"","footnote":"\r\n( 1 ) . الف : جيلاون ؛ ع : جيلان .\r\n( 2 ) . ع : بيشمار .\r\n( 3 ) . الف ، ع : شده .\r\n","page_name":" 550 ","page_number":614},
  {"content":"\r\n\r\nبه وضوح پيوست و دستش به زخم شمشير مجروح گشت ، و آق‌تمور بهادر و پسرش شيخ تمور جنگ‌هاى مردانه كردند و به هر طرف كه روى آوردند ، صف مخالف « 1 » برهم زده ، پاى ثباتشان از جاى ببردند .\r\n[ نظم 
  ]\r\n قوى بود و پشت و دلش هم قوى * به پيروزى دولت خسروى\r\nكسى را نبد پاى با او به جنگ * اگر شير پيش آمدى ور پلنگ \r\nتا مدت بيست روز بدين وضع هر روز جنگى عظيم واقع مىشد ، در روز بيستم عساكر منصور از پول درويش بگذشتند ، و امير ولى جلادت نموده پيش آمد و حسب المقدور كوشش‌هاى مردانه نمود و تا نم قوت در جگر توانايى داشت پاى ثبات در جنگ بيفشرد ، و چون مقابله با جنود سعود آسمانى و وفود عون و عنايت ربانى از حيّز قدرت و مكنت انسانى بيرون است ، امير ولى آخر الامر مغلوب گشت و پشت هزيمت نموده ، روى عجز به صوب گريز نهاد ، لشكر ظفرقرين از عقب او لجام‌ريز درتاختند و بسيارى از بهادران لشكر او را دستگير كرده ، برج تن از كبوتر روح بپرداختند .\r\n[ نظم 
  ]\r\n برآمد ز شور سپه رستخيز * نبد دشمنان را مجال گريز\r\nهمه راه اگر دشت اگر پشته بود * پر از خسته و جسته و كشته بود \r\n\r\nذكر شبيخون آوردن امير ولى « 2 »\r\nچون سپاه نصرت‌پناه از آن رزم فراغ يافته ، فرود آمدند ، اشارت عليّه صادر شد تا تومانات و قوشونات در ضبط و احكام جاىهاى خود شرايط حزم و احتياط مرعى داشته در پيش خود خندقى فروبرند ، و از چپرها ، فصيل ساخته در پيش فصيل سيخ‌ها استوار گردانند . و چون روز به آخر رسيد ، رأى عقده‌گشاى حضرت\r\n\r\n\r\n","description":"","footnote":"\r\n( 1 ) . ع : مخالفان .\r\n( 2 ) . الف : - عنوان .\r\n","page_name":" 551 ","page_number":615},
  {"content":"\r\n\r\nصاحب‌قرانى كه در لوح حال صورت وقايع مستقبل مشاهده نمودى ، از لشكر فتح آيين سى قوشون اختيار فرمود و كمينگاه تعيين نموده در آنجا بازداشت و چون شب درآمد ، جهان از استيلاى سودا\r\n[ بيت 
  ]\r\n چو هندو به قار اندر اندود « 1 » روى * سيه كرد جامه فروهشت موى \r\nامير ولى با سپاه بسيار از مازندرانيان ديوسار به عزم شبيخون از حصار بيرون آمد و بر دست راست لشكر كه محل نزول اميرزاده ميرانشاه بود ، سورن انداخته با سپاه حمله كرد و به خندق رسيده ، چپرها و سيخ‌ها كه تعبيه رفته بود ، به ضرب شمشير و نيزه بينداختند ، اما بسيارى از لشكرش بر بالاى هم در خندق افتادند .\r\nاميرزاده ميرانشاه به نفس خود حمله آورد و فرمود تا لشكر منصور تيرباران كردند . و در اين‌حال سى قوشون كه در كمين مستعد حرب ايستاده بودند ، بيرون تاختند و با تيغ كين روى به ايشان نهادند ، و امير ولى پيشتر گفته بود تا در آن راه‌ها چاه بسيار كنده بودند و سيخ‌ها تعبيه كرده و آب در آن انداخته و از اين نوع حيله‌ها پرداخته ، چون در آن تيره شب لشكرش از زخم شمشير سپاه ظفرپناه رو به گريز آورده ، بازگشتند ، بسيارى در آن چاه‌ها افتاده ، هلاك شدند و فحواى « من حفر بئرا لأخيه وقع فيه » 165 صورت حال گشت و مصدوقهء  وَ لا يَحِيقُ الْمَكْرُ السَّيِّئُ إِلَّا بِأَهْلِهِ  « 2 » به ظهور پيوست .\r\n[ بيت 
  ]\r\n مكن بد كه از بد نيابى امان * مكن چاه تا خود نيفتى در آن \r\n164 حضرت صاحب‌قران امير ايكوتمور را طلب داشت ، و چون حاضر نبود ، تفحص حال او فرموده ، گفتند به تكاولى ايشان در عقب روان شده است .\r\n[ نظم 
  ]\r\n سپاه سحر چون علم بركشيد * همان حرف شب را قلم دركشيد\r\nبگسترد طاووس خورشيد پر * فروبرد زاغ گريزنده سر \r\n\r\n\r\n","description":"","footnote":"\r\n( 1 ) . الف : اندز ، اندود .\r\n( 2 ) . فاطر / 43 .\r\n","page_name":" 552 ","page_number":616},
  {"content":"\r\n\r\nلشكر كامياب مظفر به شهر استراباد رسيدند .\r\n[ نظم 
  ]\r\n سپاه جهانگير صاحب‌قران * رسيدند غران به مازندران\r\nبرافراخته نيزه و گرز و تيغ * زده بر سر دشمنان بىدريغ\r\nزن و مرد تا كودك شيرخوار * نديدند از تيغشان زينهار \r\nو اين محاربه در شوّال سنهء ست و ثمانين و سبعمائه دست داد ، و امير ولى را وهم و هراس غالب شده ، در همان شب با اندك نفرى از سپاه ، زنان و فرزندان خود را برداشت و از راه لنكرو « 1 » به‌طرف دامغان روان شد و خواتين و اولاد را در قلعهء گردكوه بگذاشت و خود به جانب رى توجه نمود . حضرت صاحب‌قران كامگار لشكرى جرار با خدايداد حسينى و شيخ على بهادر و عمر عباس و قمارىايناق و ديگر بهادران در عقب او بفرستاد و ايشان به تعجيل تمام رانده ، در رى به او رسيدند ، و او از بيم جان خود را به ولايت رستمدار انداخت - كه در جنگل‌هاش از تشابك اشجار نسيم را گذار به دشوارى تواند بود ، و در قلهء كوه‌هاش از بلندى زمزمهء مسبّحان افلاك توان شنود « 2 » . و ولى به واسطهء حصانت آن مواضع از آسيب قهر لشكر منصور خلاص يافت .\r\nو او پسر شيخ على بيسود بود ، از امراى طغاى تمور خان ، و در آن‌وقت كه سربدالان « 3 » دست غدر به قتل آن پادشاه دراز كردند ، [ امير 
  ] ولى در مجلس ايستاده بود ، بگريخت و به نسا رفت و پدرش همانجا كشته شد . ولى در آنجا قوت گرفته به استراباد آمد و آن ولايت را در تحت تصرف درآورد و مستولى گشت و لقمان پادشاه پسر طغاى تمور خان از خوف او مدتى هراسان و گريزان مىگشت و در آخر به ملازمت موكب همايون حضرت صاحب‌قران استسعاد يافت . مرحمت پادشاهانه در اين هنگام كه شهر استراباد در قبضهء تصرف و تسخير بندگان حضرت آمد ، آنجا را به وى ارزانى داشت .\r\n[ بيت 
  ]\r\n به درگاه او هركه كرد التجا * همه كام « 4 » او شد به خوبى روا \r\n\r\n\r\n","description":"","footnote":"\r\n( 1 ) . م : كنكرو .\r\n( 2 ) . ع : شنيد .\r\n( 3 ) . الف ، ع : سربداران .\r\n( 4 ) . ع : كار .\r\n","page_name":" 553 ","page_number":617},
  {"content":"\r\n\r\n\r\nگفتار در توجه رايت منصور خسرو آفاق به تأييد مهيمن خلّاق به جانب عراق « 1 »\r\nبعد از آن حضرت صاحب‌قران امير آق‌بوغا و امير اوچ‌قرا را با اغرق و لشكر تعيين فرمود كه در استراباد قشلاق كنند ، و از هر ده مرد سه مرد برگزيد و به ملازمت ركاب همايون نامزد كرد و به سعادت و اقبال سوار شده ، متوجه مملكت رى گشت .\r\nو چون موكب نصرت مآب به جلگهء رى درآمد ، سلطان احمد شيخ اويس جلاير در قلعهء سلطانيه بود ، همان‌كه از توجه حضرت صاحب‌قران خبر يافت ، پاى ثباتش از جاى رفت و قلعه را محكم گردانيده ، جمعى از معتمدان را با پسر خود آق‌بوغا آنجا بگذاشت و خود فرار اختيار كرده ، به جانب تبريز روانه شد و زبان زمانه را اين قول دلپذير راست ترانه گشت كه ،\r\n[ رباعى 
  ]\r\n اى خسرو دين‌پرور اسلام‌پناه * شايستهء افسرى و زيبندهء گاه\r\nيك ساله ره از تو دور بگريزد خصم * از جنبش لشكرت چو گردد آگاه \r\nو عمر عباس با شصت سوار عنان جلادت به صوب سلطانيه تافتند و با آنكه در راه برفى عظيم و سرمايى بيش از اندازه بود ، به آنجا شتافتند . مخالفان را چون از توجه لشكر فيروزى اثر خبر شد ، دانستند كه با صدمهء سيل مقاومت كردن و با شير ژيان پنجه انداختن نه مقتضاى فرزانگى است ؛ راه گريز را به صوب صواب نزديكتر شناختند و آق‌بوغا را برداشته به‌طرف تبريز تاختند ، هنوز ايشان از قلعه تمام بيرون نيامده بودند كه عمر عباس با شصت مرد برسيد ، دلاورانه شمشير بركشيد ، و از كمال شجاعت و مردانگى به قلعه درآمد و به ضبط و محافظت آن قيام نمود ، و يرماقچى « 2 » نامى را به رى فرستاد تا خبر آن فتح ارجمند در پايهء سرير اعلى عرضه دارد . حضرت صاحب‌قران تمام زمستان در رى به اقبال و كامرانى بگذرانيد .\r\n\r\n\r\n","description":"","footnote":"\r\n( 1 ) . الف : - عنوان .\r\n( 2 ) . الف ، ع : برماقچى .\r\n","page_name":" 554 ","page_number":618},
  {"content":"\r\n\r\n\r\n( 787 ه . ق ) گفتار در توجه « 1 » حضرت صاحب‌قرانى به صوب سلطانيه\r\nدر اول بهار طراوت شعار كه سلطان بلند جناب آفتاب به قلعهء عالى محلّ حمل نهضت فرمود و بهادر تيزتاز صبا از هوادارى خسرو ربيع جهانگشا ، قلعهء غنچه را بىآنكه سنان خار « 2 » به خون لاله رنگين گردد به چستى و چالاكى بگشود .\r\n[ نظم 
  ]\r\n صبا به قلعه‌گشايى غنچه بسته كمر * به فرّ دولت شاه ربيع عدل سير\r\nنكرده خار سنان را به خون لاله خضاب * حصار غنچه شده فتح با ذخيرهء زر \r\nحضرت صاحب‌قرانى محفوف به تأييد آسمانى به جانب سلطانيه نهضت فرمود ، و در آن حال سارق عادل كه از عظماى امراى شيخ اويس بود ، و پيش از اين شاه شجاع او را از سلطانيه با خود برده بود ، و بعد از وفات او - كه در روز يكشنبه بيست و يكم شعبان سنهء ست و ثمانين و سبعمايه ، چنانچه شمار « حيف از شاه شجاع « 3 » » از آن خبر مىدهد وقوع يافت - ملازم پسرش سلطان زين العابدين بود ، عنايت حضرت صاحب‌قران به آمدن او اشارت عليّه ارزانى داشت و او برحسب ، [ مصراع 
  ]\r\n « از شاه يك اشارت وز ما به سر دويدن » \r\n166\r\n\r\n\r\n","description":"","footnote":"\r\n( 1 ) . ع : نهضت .\r\n( 2 ) . ع : - خار .\r\n( 3 ) . به حساب جمل مساوى است با 786 .\r\n","page_name":" 555 ","page_number":619},
  {"content":"\r\n\r\nمشيا على الرأس ، از شيراز به احراز سعادت بساطبوس شتافت ، و بعد از وصول به مراحم پادشاهانه ، بلندپايه و سرافراز گشته به صنوف سيورغالات و انعامات اختصاص يافت ، و آن حضرت ايالت مملكت سلطانيه و آن ولايات را به او « 1 » رجوع فرمود ، و محمد پسر سلطان شاه را با لشكرى آنجا گذاشت « 2 » ، مأمور به آنكه سرزمين را ضبط نموده ، اطراف و نواحى آن را به حوزهء تصرف درآوردند . بعد از آن حضرت صاحب‌قران در شهور سنهء سبع و ثمانين و سبعمايه ، موافق اودى « 3 » ئيل از سلطانيه مظفر و مؤيّد و كامگار به سعادت مراجعت فرمود و به كوهستان رستمدار درآمد .\r\nملوك آن ولايت را نه قوت مقاومت بود با سپاه نصرت‌آيت و نه توفيق ملازمت آستان كيوان رفعت ، به ضرورت امان جان از گريز جستند و پيش از وصول عساكر منصور بجستند .\r\n[ بيت 
  ]\r\n بدى رزم صاحب‌قران رستخيز * امان‌خانهء جان خصمش گريز \r\nو چون ولايت ، بىدغدغهء منازعى و معارضى ، ميدان يكران استيلا و تصرف بندگان حضرت صاحب‌قران شد ، ايشان دست تسلط به نهب « 4 » و غارت يازيده ،\r\n[ بيت 
  ]\r\n هرچه آن را توان ستود ببود * دست تاراج از آن زمين بربود \r\nو غنايم بسيار بيرون از حد شمار بر فتوحات عساكر گردون مآثر افزود « 5 » .\r\n[ بيت 
  ]\r\n مدام اين سپاه خجسته مآل * غنيمت كشد يا سر بدسگال \r\nو امير ولى از موضع چالوس روى حيرت به دار الامان فرار آورد و « 6 » صاحب‌قران كامگار به عزم تسخير ولايت آمل و سارى عطفهء عنانى به آن‌جانب فرمود و از طرف كوهستان به آن ولايت متوجه شد . در اين اثنا ، سيد كمال الدين و سيد رضى الدين - كه حكام و ولات آن ديار بودند - از در انقياد و اذعان درآمده ،\r\n\r\n\r\n","description":"","footnote":"\r\n( 1 ) . الف ، ع : به دو .\r\n( 2 ) . الف ، ع : بازگذاشت .\r\n( 3 ) . الف ، م : اوى .\r\n( 4 ) . الف : و نهيب .\r\n( 5 ) . ع : فزود .\r\n( 6 ) . ع : حضرت .\r\n","page_name":" 556 ","page_number":620},
  {"content":"\r\n\r\nنايبان خود را با نثار و پيشكش و خراج به پايهء سرير خلافت مصير فرستادند ، و نقد متابعت به سكهء مبايعت تمام عيار ساخته ، سكه و خطبهء آن ممالك را به فرّ القاب همايون حضرت صاحب‌قران سكه بر زر زدند « 1 » و بلند آوازه گردانيدند . حضرت صاحب‌قران ايشان را به متابعت لقمان پادشاه كه آن حضرت حكومت ولايت استراباد به او داده بود ، امر فرمود تا طريق موافقت و متابعت مسلوك داشته ، از صوابديد او تجاوز ننمايد .\r\n\r\nگفتار در مراجعت فرمانده « 2 » ربع مسكون به تختگاه همايون\r\nچون تمام ممالك مازندران و رى و رستمدار تا سلطانيه در حوزهء تسخير و تصرف بندگان حضرت قرار يافت ، رايت نصرت آيت ، از آنجا به صوب مستقرّ سرير سلطنت روان شد . عكس ماهچهء سعادت پيكرش جنبات « 3 » خافقين را به انوار فتح و ظفر منوّر گردانيده و نسيم عنبر شميم از طرّهء پرچم مشكبارش ، نكهت نصرت و فيروزى به اطراف و اكناف عالم رسانيد . و چون موكب همايون از جيحون عبور كرده ، به دار السلطنهء سمرقند رسيد ، صبح سعادت و اقبال از افق امانى و آمال اهالى آن ديار بدميد . حضرت صاحب‌قران آن تابستان آنجا به سعادت و كامرانى بگذرانيد ، و زمستان در زنجيرسراى به عشرت و شادمانى قشلاق فرمود ، و در آن زمستان توقتمش خان لشكرى گران قريب نه تومان اكثر كفار و همه بىرحم و ستمكار با دوازده اوغلان جوجىنژاد ، سر ايشان بيگ پولاد و از امرا عيسى بيگ و يغلىبى و قزانجى و ديگر نويينان از راه دربند به تبريز فرستاد و چون ايشان از شروان گذشته به آذربايجان درآمدند و حوالى تبريز را فروگرفتند ، در شهر حاكمى صاحب وجود كه در امثال اين وقايع كارى از او بيايد نبود ، رعايا و اهالى آنجا جهت محافظت اهل و عيال خود به اتفاق امير ولى كه شكسته و گريخته آنجا رفته بود و محمود خلخالى ، جوانب و حوالى شهر را مستحكم گردانيده ، به دفع صايل - كه\r\n\r\n\r\n","description":"","footnote":"\r\n( 1 ) . م : - سكه بر زر زدند .\r\n( 2 ) . ع : + حضرت .\r\n( 3 ) . م : جنّات .\r\n","page_name":" 557 ","page_number":621},
  {"content":"\r\n\r\nشرعا واجب است - مشغول گشتند و قريب يك هفته به مدافعه و مقابله قيام نمودند ، عاقبت آن لشكر غدار به غلبه و قهر ، شهر را مسخر گردانيدند ، و ولى و محمود خلخالى گريخته به ولايت « 1 » خلخال رفتند و لشكريان دست استيلا به نهب و غارت برآوردند و از جور و بيداد و فجور و فساد به هرچه در تصور آيد ، اقدام نمودند ، و از ذخاير [ و 
  ] اموال و نفايس اجناس آنچه در چنان شهرى به سال‌ها جمع آمده بود ، به مدت ده روز بر باد تفرقه و تلف رفت .\r\n[ بيت 
  ]\r\n چنين است رسم سپنجى سراى * تو هرچند خواهيش مىآزماى \r\nو هم در آن زمستان غارت‌ها جمع كرده و برده‌ها گرفته از همان راه كه درآمده بودند بازگشتند . و چون خبر اين واقعه به مسامع عليّهء حضرت صاحب‌قرانى رسيد ، غدر و بيدادى كه بر مسلمان رفته بود ، بر خاطر مباركش گران آمد و سايهء التفات بر « 2 » ضبط ممالك ايران انداختن بر ذمت همت خود واجب دانست ، چه در آن‌وقت صاحب شوكتى كه فرمانش بر تمام بلاد ايران جارى باشد نبود و به واسطهء اختلاف كلمهء حكام ، دشمنان را از اطراف دندان طمع تيز مىشد و امثال اين بلايا بر رعاياى بيچاره مىرسيد .\r\n[ نظم 
  ]\r\n شاه را چون عدو بود هرسو * ملك پرفتنه و عنا باشد\r\nچون شبانان به‌هم درآويزند * رمه از گرگ در بلا باشد \r\n\r\n\r\n","description":"","footnote":"\r\n( 1 ) . الف ، ع : - ولايت .\r\n( 2 ) . ع : به .\r\n","page_name":" 558 ","page_number":622},
  {"content":"\r\n\r\n\r\n( 788 ه . ق ) گفتار در توجه حضرت صاحب‌قران به عزم يورش سه ساله به جانب ايران « 1 »\r\nدر سنهء ثمان و ثمانين و سبعمايه موافق بارس‌ئيل ، حضرت صاحب‌قران عزيمت جانب ايران تصميم فرموده ، يرليغ عالم مطاع نفاذ يافت كه تواچيان به جمع سپاه ظفرپناه قيام نمايند . برحسب فرمان قضا جريان « 2 » ، لشكر از اطراف و جوانب روى توجه به درگاه گردون اشتباه « 3 » آوردند ، آن حضرت بعد از جمع و ترتيب عساكر « 4 » منصور ، امير سليمان شاه بن داود و امير عباس و ديگر امرا را جهت ضبط ماوراء النهر در سمرقند بازداشت .\r\n[ بيت 
  ]\r\n و زان پس جهاندار چرخ اقتدار * به فرخنده‌تر طالعى شد سوار\r\nبه تأييد حق شاه صاحب‌قران * ز توران شده سوى ايران روان\r\nدليران توران‌زمين كينه‌خواه * نهادند روى شجاعت به راه\r\nگروهى به درياى كوشش نهنگ * به مردى ز رستم فزون گاه جنگ\r\nزمين خرد شد زير سم ستور * گرفته جهان يكسر آشوب و شور\r\nشده پر ز لشكر همه كوه و دشت * روا رو ز چرخ نهم برگذشت \r\n\r\n\r\n","description":"","footnote":"\r\n( 1 ) . الف : - عنوان .\r\n( 2 ) . ع : - قضا جريان .\r\n( 3 ) . الف : از اينجا تا خلاص يافته ، ص 562 ندارد .\r\n( 4 ) . ع : لشكر .\r\n","page_name":" 559 ","page_number":623},
  {"content":"\r\n\r\nو چون از جيحون عبور نموده و منازل و مراحل قطع كرده ، به سعادت و فيروزى به فيروزكوه رسيد . سيد كمال الدين والى سارى پسر خود سيد غياث الدين را با لشكر به درگاه عالم‌پناه فرستاد تا در سلك ديگر ملازمان موكب همايون منخرط باشد ، و چون راى مشكل‌گشاى آن حضرت كه جام جهان‌نماى دولت بود ، از احوال و اوضاع ولات و حكّام اطراف استفسار و استكشاف مىفرمود و حكايت ملك عز الدين كه حاكم لر كوچك بود ، و بدكردارى و راهزنى كه آن طايفهء بىباك مىكردند ، به مسامع عليّه رسانيدند ، و پيشتر از اين كاروانى را كه متوجه حجاز بود و به ولايت ايشان رسيده ، زده « 1 » بودند و غارتيده و خبر آن حركت ناپسنديده به حضرت صاحب‌قران رسيده و در خاطر خطير خطور يافته ، كه هنگام مجال انتقام حجاج كه  يَأْتِينَ مِنْ كُلِّ فَجٍّ عَمِيقٍ  « 2 » از آن قاطعان طريق بكشند .\r\nدر اين ولا كه به تجديد ، صورت افعال قبيحهء ايشان عرضه داشتند ، همت عالى نهمت اقتضاى آن كرد كه به صاعقهء سياست ، خرمن مكنت و اقتدار آن اشرار سوخته ، خار فساد و بيداد ايشان از راه مسلمانان برخيزد ، لاجرم فرمان قضا جريان نفاذ يافت و تواچيان از هر ده نفر لشكرى ، دو مرد كار اختيار كرده ، مرتب داشتند .\r\nصاحب‌قران كامگار اغرق گذاشته ، به سعادت سوار شدند و با آن سپاه مرتب مكمل متوجه صوب لرستان گشته ، به تعجيل هرچه تمام‌تر براند . بعد از وصول بفرمود تا وروجرد و حوالى آن را غارت كردند و خرم‌آباد را - كه حصنى حصين و پناهگاه متمردان و قطاع الطريق آن سرزمين بود - مسخر كرده ، به كلى ويران ساختند و اكثر آن دزدان را به دست آورده از سر كوه‌ها فروانداختند . و در آن ايام ، آق تمور بهادر و عمر عباس و محمد پسر سلطان شاه به‌واسطهء عفونت هوا بلكه به حكم سابقهء قضا بيمار شدند و از دار غرور به سراى سرور رحلت نمودند « 3 » و خواجه على مؤيّد سربدال « 4 » را در بعضى از اين معركه‌ها زخمى رسيده بود « 5 » بعد از مدتى به آن سپرى شد .\r\n\r\n\r\n","description":"","footnote":"\r\n( 1 ) . م : - زده .\r\n( 2 ) . حج / 27 .\r\n( 3 ) . از افراد نامبرده شده ، محمد پسر سلطان شاه زنده ماند ، زيرا در وقايع سال 789 او جزو محصلان مال در شهر اصفهان بود - ص 587 .\r\n( 4 ) . ع : سربدار .\r\n( 5 ) . ع : و .\r\n","page_name":" 560 ","page_number":624},
  {"content":"\r\n\r\n[ بيت 
  ]\r\n چنين است آيين گردنده دهر * نه لطفش بود پايدار و نه قهر\r\nنپرورد كس را كه آخر نكشت * كه در مهر نرم است و در كين درشت \r\nو حضرت صاحب‌قران بعد از تسخير ولايت لر كوچك و قطع شرّ و فساد قطاع الطريق از آنجا نهضت فرمود و در جلگهء نهاوند به اغرق همايون كه از عقب مىآمد ملحق شد .\r\n\r\nگفتار در توجه حضرت صاحب‌قران به جانب آذربايجان\r\nدر آن اثنا به مسامع عليّه رسانيدند كه سلطان احمد جلاير لشكرى جمع كرده ، از بغداد به تبريز آمده است . حضرت صاحب‌قران اغرق را با بعضى سپاه به شيخ على بهادر گذاشته ، در همان روز به سعادت سوار شد و با لشكر جرار ايلغار فرموده ، متوجه تبريز گشت . و چون سلطان احمد از توجه آن حضرت واقف شد ، مجال توقف نيافت و چون پشهء ضعيف نهاد ، كه پيش از صول تندباد گريزد ، از تبريز گريخته به جانب بغداد شتافت .\r\n[ نظم 
  ]\r\n به هر جا كه صاحب‌قران رو نهاد * مثل زد خرد پشه و تندباد\r\nكه پيش از وصول شه كامياب * گريزان شدى دشمن از اضطراب \r\nحضرت صاحب‌قران ، امير حاجى سيف الدين با ديگر امرا و لشكريان « 1 » به تكامشى از « 2 » پى او فرستاد و چون ايشان به سلطان احمد رسيدند از غايت دهشت و اضطراب تمام كتل و بار و بنه گذاشته از ميان بيرون رفت ، سپاه ظفرپناه چون از ضبط مجموع اسباب و ارختهء او بپرداختند به تعجيل هرچه تمام‌تر از عقب او روانه شده ، سورن انداختند و الياس خواجه پسر امير شيخ على بهادر به اندك نفرى از سپاه ، از نخجوان گذشته ، در موضع نمكزار به سلطان احمد رسيد و با او غلبهء بسيار\r\n\r\n\r\n","description":"","footnote":"\r\n( 1 ) . م : - لشكريان .\r\n( 2 ) . ع : در .\r\n","page_name":" 561 ","page_number":625},
  {"content":"\r\n\r\nبود ؛ جنگى عظيم درپيوست « 1 » و از طرفين جماعتى مجروح شدند و از آن جمله الياس خواجه را زخمى رسيد كه از كوشش بازماند و بدان سبب سلطان احمد خلاص يافته « 2 » ، جان از آن ورطه بيرون برد و جراحت الياس خواجه كه از امراض تفرق اتصال است به سوء المزاج اصل بدن مفضى شد و بيمارى صعب بر مزاج او استيلا يافت ، اما از ميامن دولت ابد پيوند به صحت مبدل گشت .\r\n[ نظم 
  ]\r\n مرض قوى و خطرناك بود ليكن يافت * به يمن دولت صاحب‌قران ز نو جانى\r\nچو رست از همه آفت « 3 » بماند در پايش * به دفع آفت عين الكمال نقصانى \r\nو در آن واقعه در نخجوان قتل و كوشش بسيار واقع شد ، از جمله از شعلهء آتش انتقام قمارىايناق در گنبد ضياء الملك ، قريب پانصد كس به كاه‌دود عرضهء تلف گشتند . حضرت صاحب‌قران چون « 4 » ممالك آذربايجان به تحت تسخير و تصرف درآورده به حوالى شنب غازان نزول فرمود ، اكابر و اشراف آنجا مثل سيد رضى و خواجه حاجى محمد بندگير خطاط و قاضى غياث الدين و قاضى عبد اللطيف و غيرهم كمر بندگى بسته مراسم عبوديت به تقديم رسانيدند و برحسب فرمان مال امان بر اهالى تبريز حواله رفت و محصلان به تحصيل آن قيام نموده ، تمام و كمال مستخلص گردانيدند و رايت نصرت شعار ، آن تابستان در تبريز و نواحى آن توقف نمود و فرمان لازم الاتباع به قتل سارق عادل نفاذ يافت و او را در زير ديوارى كرده ، بنه و ارخته‌اش را غارت كردند و از اصناف هنرمندان و پيشه‌كاران هركه در قسمى از اقسام مشهور و معروف بود همه را خانه كوچ به سمرقند فرستادند . و در آن اثنا امير ولى را كه از بيم جان گريخته سراسيمه مىگرديد در ولايت خلخال ، محمود خلخالى او را گرفته به قمارىايناق سپرد و قمارىايناق او را به ياساق رسانيده ، سرش را به درگاه عالم‌پناه آوردند .\r\n\r\n\r\n","description":"","footnote":"\r\n( 1 ) . ع : واقع شد .\r\n( 2 ) . الف : از گردون اشتباه ، ص 559 تا اينجا ندارد .\r\n( 3 ) . الف ، ع : دردى .\r\n( 4 ) . الف ، ع : - چون .\r\n","page_name":" 562 ","page_number":626},
  {"content":"\r\n\r\nو چون فصل خريف درآمد ، ضبط تبريز به محمد سلطان شاه مفوض گشت و رايت نصرت‌نشان به صوب نخجوان روان شد و از مرند و درهء دز عبور نمود و از آب ارس به پول ضياء الملك گذشته ، فرود آمد و آن قنطره‌اى است كه در زير گنبد آبگون گردون طاق افتاده و كس نظير آن در جهان نشان نداده ، چه در ولايت نخجوان به قرب قريهء جولاهه كه در آنجا ارس از دامن كوهى مىگذرد پلى از سنگ تراشيده در غايت استوارى و استحكام و نهايت هموارى و حسن نظام به‌نوعى ساخته و پرداخته‌اند كه مهندس عقل درّاك از مشاهدهء آن حيران مىماند و از جمله طاق‌هاى آن ، دو طاق چنان عالى و وسيع افتاده كه عرض يكى به تخمين شصت گز باشد و زياده و از آن يكى كه پاره‌اى تنگ‌تر است ، در وقت بىآبى به‌تحقيق احتياط رفته و پنجاه و پنج گز شرعى است ، چه در غيرزمان طغيان آب ، سيل تمام ارس از طاق بزرگتر مىگذرد كه متصل است به كوه و فراز آن را چنان به كوه پيوسته‌اند كه زير آن خالى مانده و آن را كاروانسراى ساخته‌اند و از هرطرف پل دروازه‌اى از سنگ برآورده‌اند و بغايت خوبى برافراخته .\r\nو چون رايت نصرت شعار از آنجا نهضت نموده به حصار كرنى رسيد ، عساكر گردون مآثر جنگ درانداخته آن حصار را بگشودند و شيخ حسن را - كه پيشواى ايشان بود - گردن بسته به حضرت آوردند و از آنجا نهضت نموده به حصار سرمالو - كه بر كنار آب ارس واقع است - رسيدند و اطراف و جوانب آن را فروگرفته ، جنگ درانداختند و به نيروى دولت قاهره ، حصار را به غلبه و قهر مسخر كرده ، خراب و ويران ساختند و تومان « 1 » تركمان را كه بزرگ آن قوم بود گرفته و بسته به درگاه عالم‌پناه آوردند و از آنجا كوچ كرده ، به قارص رسيدند و آن حصارى بغايت محكم و استوار بود ، تمام از سنگ و شخصى پيروزبخت نام - كه حكومت آنجا تعلق به او داشت - به حصانت حصن و محكمى جاى مغرور گشته ، قلعه را مستحكم گردانيده بود و مدافعه و مقابله را آماده شده ، حضرت صاحب‌قران فرمان داد تا لشكر\r\n\r\n\r\n","description":"","footnote":"\r\n( 1 ) . م : توقان .\r\n","page_name":" 563 ","page_number":627},
  {"content":"\r\n\r\nفتح‌قرين ، اسباب و آلات حرب مهيا داشته ، بر تمام حصار محيط گشتند و از همه جانبى گورگه زده ، سورن انداختند ؛ و از آن طرف نيز دست جلادت برآورده و پاى مقاومت فشرده ، در دفع و منع ايشان سربازىها نمودند و جنگى درپيوست كه تا بهرام خون‌آشام به كوتوالى قلعهء زبرجد فام حصار فلك موسوم است واقعه‌اى بدان هولناكى ياد نداشت « 1 » . آخر الامر نسيم فيروزى از مهبّ دولت غرّا ، وزيدن گرفت و والى آنجا از نهيب صولت بهادران گردون سطوت مضطرب و مضطر گشته ، از در عجز و مسكنت درآمد و به اقدام عبوديت و بندگى طريق اطاعت و انقياد سپردن گرفت ؛ صدمهء قهر عساكر منصور آن حصار را غارتيده با زمين هموار كردند .\r\n\r\nگفتار در توجه حضرت صاحب‌قران به غزو گرجستان « 2 »\r\nخطاب مستطاب ملك ذوالجلال با افضل و اكمل اهل فضل و كمال - صلى اللّه عليه و آله - خير آل ، حيث قال جلّ جلاله ، عزّ من قايل  يا أَيُّهَا النَّبِيُّ حَرِّضِ الْمُؤْمِنِينَ عَلَى الْقِتالِ  « 3 » دليلى است قاطع بر فضيلت محاربه و مقاتله با اعداى دين و فرقهء ضلال و نص  فَضَّلَ اللَّهُ الْمُجاهِدِينَ بِأَمْوالِهِمْ وَ أَنْفُسِهِمْ  « 4 » برهانى ساطع بر مزيت جهاد و علو رتبت غازيان مجاهد به نفس و به مال ، لاجرم حضرت صاحب‌قرانى را از به دو حال بازپيوسته قصد و نيت غزا سمير « 5 » ضمير منير بود ، و در اين ولا ، آن نيت از قوت به فعل آورده روى همت عالى نهمت به صوب تفليس آورد و از ظاهر قلعهء قارص نهضت فرموده ، به بالاى موضع آق‌بغرا برآمد ، در موسمى كه غلبهء سرما به غايت رسيده بود و شدت برودت هوا به نهايت انجاميده .\r\n[ نظم 
  ]\r\n چرخ ، پوشيده رخ خويش به سنجاب سحاب * در پس پرده شده مهر جهانتاب مقيم\r\nاثر آتش سوزنده چنان شد باطل * كاندرو گشت عيان معجزهء ابراهيم\r\nگر برافشانده شدى سوى هوا باده و آب * آمدى باز يكى لعل و يكى درّ يتيم \r\n\r\n\r\n","description":"","footnote":"\r\n( 1 ) . ع : + كسى .\r\n( 2 ) . الف : - عنوان .\r\n( 3 ) . انفال / 65 .\r\n( 4 ) . نساء / 95 .\r\n( 5 ) . ع : سمت .\r\n","page_name":" 564 ","page_number":628},
  {"content":"\r\n\r\nپيوسته ابر از هوا چون دست كريمان سيم مىپاشيد و كوه از آسيب سرما چون دل مخالفان بيدين ، از بيم مىلرزيد . در چنان حال موكب همايون از راه كيتو به شهر تفليس رسيد . گرجيان كافر كيش به استوارى حصار خويش مغرور گشته ، قلعه را استحكام تمام داده بودند و جنگ را آماده شده ، حضرت صاحب‌قران اشارت بشارت قرين  قاتِلُوهُمْ يُعَذِّبْهُمُ اللَّهُ بِأَيْدِيكُمْ وَ يُخْزِهِمْ  « 1 » به سمع جان و آذان اذعان شنيده ، به ايقاد نيران محاربه و مقاتله فرمان داد . امراى كامگار و بهادران نامدار برحسب فرموده ، اسباب جنگ حصار مرتب داشته ميمنه و ميسره و قلب و جناح برآراستند و بر حصار محيط گشته به غلغلهء تكبير و تهليل كوس شريعت محمّدى - عليه الصلاة و السلام - فروكوفتند و از اطراف و جوانب توراهاى « 2 » او ، چپرها پيش برده ، جنگ درانداختند .\r\n[ نظم 
  ]\r\n خسرو دين‌پرور صاحب‌قران * چون به غزا بست كمر در ميان\r\nدست زد و تيغ ظفر بركشيد * غلغل تكبير به گردون رسيد \r\nدلاوران لشكر اسلام به نيت صادق و سعى تمام ، كوشش‌هاى مردانه نمودند و به تأييد نصرت  وَ يَنْصُرْكُمْ عَلَيْهِمْ وَ يَشْفِ صُدُورَ قَوْمٍ مُؤْمِنِينَ  « 3 » آن حصار بگشودند و به موجب امر  وَ اقْتُلُوهُمْ حَيْثُ ثَقِفْتُمُوهُمْ  « 4 » آن كفار خاكسار را به زخم تيغ آبدار آتش‌بار  مَأْواهُمْ جَهَنَّمُ وَ بِئْسَ الْمِهادُ  « 5 » فرستادند و والى ايشان ملك بقراط را اسير كرده ، به درگاه اسلام‌پناه آوردند 167 . فرمان واجب الاتباع برطبق  فَشُدُّوا الْوَثاقَ  « 6 » صادر شد كه او را بند كرده ، نگاه دارند .\r\n[ بيت 
  ]\r\n چون علم كفر نگونسار شد * سرور كفار گرفتار شد\r\nرايت اسلام شد افراخته * شرك ز بنياد برانداخته \r\n\r\n\r\n","description":"","footnote":"\r\n( 1 ) . توبه / 14 .\r\n( 2 ) . ع : توارها .\r\n( 3 ) . توبه / 14 .\r\n( 4 ) . بقره / 191 .\r\n( 5 ) . آل عمران / 197 .\r\n( 6 ) . محمد / 4 .\r\n","page_name":" 565 ","page_number":629},
  {"content":"\r\n\r\nحضرت « 1 » صاحب‌قران كامگار بعد از آن فتح نامدار از آنجا روان شد و چون از تفليس بگذشت ، خاطر مباركش نشاط شكار فرموده ، برحسب اشارت عليه ، امراى رفيع مقدار و عساكر نصرت‌شعار از برانغار و جوانغار ، جرگه « 2 » انداخته ، تمام دشت و كوه آن صحارى و نواحى فروگرفتند و بعد از چند روز كه جرگه به‌هم رسيد ، چندان حيوان از گوزن و آهو و ديگر انواع بهايم و سباع در آن جرگه جمع آمده بود كه صورت  وَ إِذَا الْوُحُوشُ حُشِرَتْ  « 3 » قبل از وقوع   إِذَا الشَّمْسُ كُوِّرَتْ   « 4 » به رأى العين مشاهده افتاد و بعد از آنكه حضرت صاحب‌قران و شاهزادگان و نويينان به ترتيبى و اساسى كه معهود است به ميان جرگه درآمده صيدى چند بينداختند و از نشاط شكار بپرداختند ، ساير سپاه و لشكرى به حلقه درآمدند و كس نماند از قوى و ضعيف توانا و ناتوان كه تير اميدش به صيد مقصود نرسيد و دست آرزوش به گردن مراد حلقه نشد و بسيارى از آن جمله بود كه بىزحمت و مشقت به دست مىگرفتند و آنچه فربه بود مىكشتند و آنچه « 5 » لاغر بود رها مىكردند و از بس نخجير كه افگنده شد ، سپاه از حمل آن عاجز آمده ، بسيار از آن بگذاشتند ، چنانچه مدتى سباع و وحوش و طيور از آن محظوظ و بهره‌مند بودند .\r\n[ بيت 
  ]\r\n مدتى وحش و طير را پس از آن * فلك از كشته ميزبانى كرد \r\n\r\nگفتار در مراجعت حضرت صاحب‌قران على الاطلاق به‌طرف قراباغ از براى قشلاق\r\nحضرت صاحب‌قران « 6 » از آنجا به سعادت و اقبال نهضت فرموده ، در ضمان حفظ ذو الجلال روان شد و عساكر نصرت‌شعار حصن و قلعهء بسيار كه در آن گذار و حوالى آن ديار در تصرف كفّار فجّار بود ، به قوت بازوى كامگار و زخم تيغ آبدار آتش‌بار مسخر گردانيده و آن مواضع را از خبث وجود آن ملاعين بدكردار پاك گردانيدند و\r\n\r\n\r\n","description":"","footnote":"\r\n( 1 ) . الف ، ع : - حضرت .\r\n( 2 ) . الف : يزك ؛ م : نرگه .\r\n( 3 ) . تكوير / 5 .\r\n( 4 ) . تكوير / 1 .\r\n( 5 ) . م : هرچه .\r\n( 6 ) . ع : - قران .\r\n","page_name":" 566 ","page_number":630},
  {"content":"\r\n\r\nدست تسلط و اقتدار به نهب و غارت برآورده ، غنايم بىحد و شمار ، فتوح روزگار آن سپاه فرخنده آثار گشت ؛ و چون ولايت شكى مضرب خيام موكب همايون شد ، حضرت صاحب‌قران از براى قلع‌وقمع كفار ، لشكر نصرت‌شعار را فوج‌فوج به هر جانبى روان فرمود ، امير جهانشاه را با بعض امرا برحسب فرمان ، تمام لگزيان را تاخت كرده ، بغارتيدند و بسيارى از ايشان را به تيغ جهاد بگذرانيدند .\r\n[ نظم 
  ]\r\n بسى كافران را به تيغ غزا * بكشت آن سپاه مظفّرلوا\r\nغنيمت نه چندان‌كه شايد شمرد * سپه با بسى برده ز آنجا ببرد \r\nو امير محمد درويش « 1 » برلاس با گروهى انبوه از سپاه گردون شكوه به كوهستان شكى درآمدند و جماعتى را كه قدم به جادهء مطاوعت و انقياد ننهاده بودند ، در آن كوه‌ها به دست آورده ، اسير و منقاد ساختند و هرچه داشتند به باد غارت و تاراج بردادند .\r\n[ نظم 
  ]\r\n سپاه مظفر در در آن كوهسار * برآورده از جان دشمن دمار\r\nبه تاراج بردند بسيار چيز * به الجه گرفته « 2 » بسى برده نيز \r\nو ارغون شاه اختاجى و رمضان خواجه با فوجى از لشكر ظفرقرين به ولايت تنكغوت شتافته ، آثار كمال غلبه و استيلا از قتل و اسر و غارت « 3 » به ظهور رسانيدند .\r\n[ بيت 
  ]\r\n كجا بود كان لشكر نامدار * نشد غالب از عون پروردگار \r\nو امير محمد بيگ و امير موسى با غلبهء سوار ، همه شيران بيشهء پيكار ، به ولايت آق‌جب رفتند و آن مواضع را به حوزهء تسخير و ضبط درآوردند .\r\n[ بيت 
  ]\r\n به هرجا كه رفتند از آن سرزمين * مظفر شدند آن سپاه گزين \r\n\r\n\r\n","description":"","footnote":"\r\n( 1 ) . ع : درويش محمد .\r\n( 2 ) . ع : گرفتند .\r\n( 3 ) . الف ، ع : - از قتل و اسر و غارت .\r\n","page_name":" 567 ","page_number":631},
  {"content":"\r\n\r\nو حضرت صاحب‌قران به نفس مبارك خود با ساير لشكر فيروزى اثر در دامن البرز كوه روان شد . وفود عنايت ربانى همعنان دولت روزافزون و جنود تأييدات آسمانى ملازم ركاب همايون ، عساكر منصور رايت غزو و جهاد به نيروى بازوى صدق نيّت و حسن اعتماد برافراخته و نصرت دين مبين و كورى كفرهء لعين را غلغلهء تكبير و تهليل در جهان انداخته ،\r\n[ نظم 
  ]\r\n چون كوكبهء شاه جهانگير درآمد * از هر طرفى غلغل تكبير برآمد\r\nهرجا كه سپاهش به سعادت گذر آورد * در روضهء دين شاخ كرامت به بر آمد\r\nروشن شد از انوار هدايت افق دين * تاريكى كفران و ضلالت به سر آمد \r\nو امراى نامدار و بهادران پيل‌افكن شير شكار كه جهت تسخير ولايت كفار و دفع فساد و شرّ اشرار به اطراف و جوانب رفته بودند ، بسيارى از آن « 1 » بيدينان را به تيغ بگذرانيدند و قلاع و حصون ايشان مسخر كرده و ويران گردانيده و غنيمت فراوان در تحت ضبط و تصرف درآورده ، در موضع قبله به اردوى اعلى پيوستند .\r\n[ نظم 
  ]\r\n به سوى اردوى اعلى به فتح بازآمد * سپاه خسرو غازى ز هر بلاد و ديار\r\nگرفته قلعه و كنده حصار و كشته عدو * به دست كرده غنايم فزون ز حدّ و شمار \r\nو قلعهء سرخ را نيز مسخر كرده و با زمين هموار ساخته ، به قراباغ سرخاب آمد ، و از آنجا كوچ كرده در كنار آب كر نزول فرمود و فرمان قضا جريان به نفاذ پيوست تا از نى و خاشاك ، نواله‌ها پيچيده ، بر آب كر فول « 2 » بستند و چون صاحب‌قران غازى با لشكر منصور از آب عبور نمود ، عنان عزيمت همايون به جانب بردع معطوف گشت و اهل « 3 » آن ولايت مسخّر و ايل شدند .\r\n[ نظم 
  ]\r\n به هرجا كه صاحب‌قران برگذشت * مسخر شد و هركه بد ايل گشت\r\nجهان آفرينش كه پرورده بود * جهان بحر و بر نامزد كرده بود \r\n\r\n\r\n","description":"","footnote":"\r\n( 1 ) . ع : - آن .\r\n( 2 ) . الف ، ع : پل .\r\n( 3 ) . الف ، ع : ايل .\r\n","page_name":" 568 ","page_number":632},
  {"content":"\r\n\r\nو در قراباغ ، بقراط تفليسى - كه پيش از اين به قيد و حبس او حكم جهان مطاع صدور يافته بود - احضار فرمود و بر وفق اشارت  ادْعُ إِلى سَبِيلِ رَبِّكَ بِالْحِكْمَةِ وَ الْمَوْعِظَةِ الْحَسَنَةِ  « 1 » زبان مبارك مقال كه ترجمان ملهم دولت و اقبال بود ، به مواعظ حكمت‌آميز برگشود و او را به دين قويم محمدى و طريق مستقيم شرع مصطفوى - عليه أفضل الصلوات و أكمل التحيات - دعوت فرمود . و از ميامن انوار نصيحت و ارشاد آن حضرت ، نور هدايت از روزن توفيق در درون تاريك آن گمراه تافت و از بركت شربت انفاس عيسوى خاصيتش ، بقراط كه در سرسام ضلالت ، مشرف هلاكت شقاوت ابدى بود ، به صحت عقيدهء صافى فايز گشته ، حيات سعادت سرمدى يافت و زبانى كه مدة العمر از معلم « فابواه يهودانه و ينصرانه » تلقين  إِنَّ اللَّهَ ثالِثُ ثَلاثَةٍ  « 2 » آموخته بود به شهادت  فَاعْلَمْ أَنَّهُ لا إِلهَ إِلَّا اللَّهُ  « 3 » گويا شد و مضمون  ما كانَ مُحَمَّدٌ أَبا أَحَدٍ مِنْ رِجالِكُمْ وَ لكِنْ رَسُولَ اللَّهِ وَ خاتَمَ النَّبِيِّينَ  « 4 » را تصديق نموده به اداى كلمهء طيبهء توحيد رطب اللسان گشت و در سلك سعادتمندان  كُنْتُمْ خَيْرَ أُمَّةٍ أُخْرِجَتْ لِلنَّاسِ  « 5 » انتظام پذيرفت .\r\n[ بيت 
  ]\r\n دل از نور توفيق بينا شده * زبانش به توحيد گويا شده \r\nبقراط زرهى كه حضرت داود پيغامبر - على نبينا و عليه الصلاة و السلام - در زرادخانهء  وَ عَلَّمْناهُ صَنْعَةَ لَبُوسٍ  « 6 » به سرانگشت  وَ أَلَنَّا لَهُ الْحَدِيدَ  « 7 » پرداخته بود و به اتفاق  أَنِ اعْمَلْ سابِغاتٍ وَ قَدِّرْ فِي السَّرْدِ  « 8 » مكمل و مستحكم ساخته داشت ، آن را با ديگر تحف و تبركات به حضرت صاحب‌قران آورده ، پيشكش كرد .\r\nحكمت « 9 » پادشاهانه به حكم  وَ الْمُؤَلَّفَةِ قُلُوبُهُمْ  « 10 » افاضت فيض عواطف و مكرمت بىدريغ دربارهء او واجب شناخته ، حكومت مملكتى كه به او تعلق داشت با ديگر\r\n\r\n\r\n","description":"","footnote":"\r\n( 1 ) . نحل / 125 .\r\n( 2 ) . مائده / 73 .\r\n( 3 ) . محمد / 19 .\r\n( 4 ) . احزاب / 40 .\r\n( 5 ) . آل عمران / 110 .\r\n( 6 ) . انبياء / 80 .\r\n( 7 ) . سبا / 10 .\r\n( 8 ) . سبا / 11 .\r\n( 9 ) . الف ، ع : همت .\r\n( 10 ) . توبه / 60 .\r\n","page_name":" 569 ","page_number":633},
  {"content":"\r\n\r\nضمايم و مضافات به او ارزانى فرمود و يرليغ عالم مطاع كرامت نموده ، اجازهء انصراف علاوهء ديگر الطاف و اعطاف ساخت و به اصناف عطايا و مواهب بىپايان اختصاص بخشيد ، چنانچه اكثر اتباع و اشياع و اهالى آن مملكت ، ميل به ملت حنيفى زهرا كرده ، به سعادت اسلام استسعاد يافتند .\r\nو در اين ولا ، والى شروانات امير شيخ ابراهيم 168 - كه به فخامت قدر و نباهت ذكر و مكارم اخلاق و قدم خاندان از ملوك زمان ممتاز بود - به ارشاد عقل و دلالت دولت كمر عبوديت و خدمتكارى بر ميان اخلاص و هوادارى بسته ، از راه انقياد و متابعت به درگاه اسلام‌پناه شتافت و به مساعدت سعادت ، شرف بساطبوس كه مقصد اسنى سلاطين روزگار بود ، دريافته ، پيشكش‌هاى لايق و تقوزهاى موافق به عزّ عرض رسانيد و از جملهء لطايف كه ملهم دولتش تلقين نمود ، آن بود كه در هنگام عرض تقوز كه از هر نوع نفايس و تبركات نه‌نه مىكشيد ، هشت مملوك زرخريده ، به محل عرض رسانيد و خود در ميان ايشان ايستاده تقوز به نفس خود تمام كرد 169 . « 1 » صورت اخلاص او در نظر حضرت صاحب‌قرانى موقع قبول و ارتضا يافت و او را به تربيت و نوازش خسروانه سرافراز گردانيده ، تمام ممالك شروان با توابع و لواحق به او ارزانى داشت و به ميامن آن تربيت شروانشاه روزگار شد .\r\nو ملوك گيلانات - كه به استظهار حصانت و محكمى كوه و جنگل و بسيارى آب و لاى - از قرن‌هاى بعيد باز ، اطاعت پادشاهان نمىكردند ، در اين ولا نسبت با بندگان حضرت صاحب‌قران از در متابعت و اذعان درآمده ، پسر و كسان خود را با تحف و هدايا به پايهء سرير اعلى فرستادند و اظهار مطاوعت و فرمانبردارى كرده ، باج و خراج تقبل نمودند . و در اين اثنا شيخ على بهادر - كه به محافظت اغرق « 2 » همايون مأمور بود - از راه اردبيل به قراباغ رسيد . حضرت صاحب‌قران آن زمستان در آنجا به سعادت و اقبال به لب آب ارس قشلاق فرمود .\r\n\r\n\r\n","description":"","footnote":"\r\n( 1 ) . تقوز به معناى نه 9 است كه در نزد تركان مقدس و معيار پيشكش و هديه بود . شروان شاه هشت غلام خريده بود كه با خود او عدد نه محقق مىشد .\r\n( 2 ) . الف ، ع : اردوى .\r\n","page_name":" 570 ","page_number":634},
  {"content":"\r\n\r\n\r\n( 789 ه . ق ) گفتار در توجه حضرت صاحب‌قرانى به بردع و رسيدن خبر حركت لشكر دشت « 1 »\r\nچون فصل شتا به آخر كشيد و آوازهء هجوم لشكر ربيع در عالم افتاده ، سپاه سبزه و گياه در حركت آمد . در اوايل سنهء تسع و ثمانين و سبعمايه موافق توشقان‌ئيل ، رايت نصرت‌شعار صاحب‌قران كامگار به صوب بردع نهضت نمود . و مقارن اين حال آوازه درافتاد كه توقتمش خان اظهار عصيان كرده ، لشكرى از راه دربند روان گردانيده است . و صورت قضيه آن بود كه على بيگ قنقرات و اورنك تمور و آق‌بوغاى بهرين كه از عظماى امراى الوس جوجى خان به مزيد عقل و نيك‌انديشى ممتاز بودند ، پيوسته توقتمش خان را به سخنان نصيحت از راىهاى فاسد بازداشته ، به طريق صواب راهنمايى مىكردند و از آن جمله همواره او را بر مراعات حقوق حضرت صاحب‌قران و سلوك جادهء ادب نسبت با بندگان آن حضرت تحريض مىنمودند كه خان را پادشاهى الوس جوجى خان « 2 » و جاى پدران از ميامن دولت حضرت صاحب‌قران به قبضهء قدرت و اقتدار درآمده و اين بزرگى و سرافرازى - كه بر مزيد باد - مطلقا از ممرّ تربيت و عنايت آن حضرت حاصل شده و انواع عواطف و مراحم كه در هرباب ارزانى داشته ، زياده از آن است كه شرح توان\r\n\r\n\r\n","description":"","footnote":"\r\n( 1 ) . الف : - عنوان .\r\n( 2 ) . م : - خان .\r\n","page_name":" 571 ","page_number":635},
  {"content":"\r\n\r\nداد . وظيفه آن است كه اين معانى را نصب العين ضمير گردانيده ، دايما به خدمات لايقه به آن حضرت تقرب نمايى و از شرايط سپاسدارى و حق‌گزارى ، هيچ دقيقه‌اى مهمل نگذارى كه هرآينه شكر نعمت ، مستوجب مزيد رفعت و بسطت مملكت گردد ، و نيز بر اوضاع عالم اعتمادى چندان نيست . اگر - و العياذ باللّه - روزى حريف دولت را پاى به سنگ نامرادى برآيد به دستگيرى عنايت آن حضرت ، پشت اميد باز توان داد و از پهلوى اقبالش جبر اختلال حال توان كرد .\r\nو از بركت اخلاص آن دولتخواهان ، رونق ملك و سلطنت توقتمش خان روزبه‌روز در ترقى بود تا اورنك تمور و آق‌بوغا درگذشتند و جماعت تلبهء منغوتيان كه مخصوص توقتمش خان بودند و قزانجى كه پدر خود را كشته بود ، پيش او راهى تمام يافتند و على بيگ را باوجود تقرب آن مفسدان اختيارى نماند و از شآمت اغوا و افساد ايشان ، توقتمش خان از راه صواب بيفتاد و پاى از جادهء موافقت و مخالصت حضرت صاحب‌قرانى بيرون نهاده ، سر به طغيان و عصيان برآورد و ياغى شد و لشكرى گران را تجهيز كرده ، به آذربايجان فرستاده و چون باز « 1 » به مسامع عليّه رسانيدند كه فوجى از سپاه بيگانه را در آن‌طرف آب كر ديده‌اند ، حضرت صاحب‌قران شيخ على بهادر و ايكوتمور و عثمان عباس و جمعى ديگر از امرا و لشكريان را فرمان داد كه از آب كر گذشته ، كيفيت حال را تحقيق نمايند و فرمود كه :\r\n« چون ما را با توقتمش « 2 » عهد و پيمان در ميان است ، اگر آن گروه كه ديده‌اند از لشكر او باشند در جنگ مبادرت منماييد ، پيشدستى مكنيد » . و چون ايشان برحسب فرموده روان گشتند ، آن حضرت به تلقين ملهم دولت ، اميرزاده ميرانشاه و امير حاجى سيف الدين را با جماعتى امرا و لشكريان از عقب ايشان بفرستاد و چون امرا كه پيشتر رفته بودند از آب كر گذشته به سپاه ياغى رسيدند و به يقين پيوست كه لشكر توقتمش خان‌اند . بنابر فرمان حضرت صاحب‌قران جلادت و تيز چنگى كه شيمه و عادت ايشان بود به تقديم نرسانيدند و جانب حزم فرو\r\n\r\n\r\n","description":"","footnote":"\r\n( 1 ) . ع : اخبار .\r\n( 2 ) . ع : + خان .\r\n","page_name":" 572 ","page_number":636},
  {"content":"\r\n\r\nگذاشته ، حساب از جنگ برنداشتند و بازگشتند . دشمنان آن معنى را حمل بر ضعف كرده ، چيره گشتند و روان بر ايشان تاخته تيرباران كردند و جنگ درانداختند ، ايشان هم به دفع صايل مشغول شدند و جنگى عظيم درپيوست .\r\n[ نظم 
  ]\r\n ز هرسو چو تنگ اندر آمد سپاه * يكى ابر گفتى برآمد سياه\r\nكه باران او بود شمشير و تير * جهان شد به كردار درياى قير \r\nو چون امراى اين‌جانب از اول جنگ را در حساب نگرفته بودند ، جاى توقف ايشان در وقت جنگ بيشه‌اى بود و آب « 1 » و مجال كرّ و فرّ نداشتند و بدين سبب قريب چهل كس از ايشان كشته شد و بر خلاف معهود ، آن دلاوران را كه سرآمدهء روزگار بودند چون زلف دلبران « 2 » شكستى روى نمود ، اما بعينه چون شكست طرهء پرشكنج ماهرويان بود كه با شكستگى سكه بر درست « 3 » دلربايى زند و در عين پريشانى بنهء جمعيت هوشمندان را به تاراج دهد ، و لهذا گفته‌اند :\r\n[ بيت 
  ]\r\n چون زلف بتان شكستگى عادت كن * تا صيد كنى هزار دل هر « 4 » نفسى \r\nدر آن اثنا ، اميرزاده ميرانشاه با سپاه ظفرپناه از آب كر گذشته دررسيدند ، بهادران نامدار از يمين و يسار حمله آورده ، به قوّت بازوى كامگار و زخم شمشير صاعقه كردار ، دمار از روزگار دشمنان برآوردند و چون مخالفان را پاى قرار از جاى رفته ، رو به فرار نهادند لشكر منصور ايشان را تكامشى كرده ، تا آن سوى دربند براندند و بسيارى از ايشان را دستگير كردند . اميرزاده ميرانشاه آن گرفتگان را بند كرده ، به درگاه عالم‌پناه فرستاد ، و شوريده برادر مبشر در آن جنگ زخمدار شده بود و بعد از آنكه او را به اردوى اعلى آوردند به جوار رحمت حق پيوست . و چون اسيران سپاه مخالف را به پايهء سرير اعلى رسانيده ، به زانو درآوردند ، صاحب‌قران كامگار از\r\n\r\n\r\n","description":"","footnote":"\r\n( 1 ) . الف ، ع : - و آب .\r\n( 2 ) . الف ، ع : دليران .\r\n( 3 ) . م : دست .\r\n( 4 ) . الف ، ع : در .\r\n","page_name":" 573 ","page_number":637},
  {"content":"\r\n\r\nكمال تمكّن « 1 » و وقار سايهء التفات « 2 » بر جزاى بدكردارى ايشان نينداخت و ملحوظ نظر عفو و اغماض گردانيده ، توقتمش خان را بر قاعدهء پيشين پرسش فرمود و بر زبان عاطفت و نصيحت راند كه : « ميان ما حق پدر فرزندىست ، به جهت چه بود كه بدين حركت نامناسب اقدام نمود و بىموجبى ، لشكر به اين‌جانب فرستاد و چندين هزار مسلمان بىگناه عرضهء تلف گشتند . مىبايد كه بعد از اين از امثال اين كردار ناپسنديده محترز باشد و به عهد و پيمان وفا نموده ، فتنه‌اى كه در خواب رفته ، بيدار نسازد » . و اين نصيحت كه بر زبان مبارك آن مؤيد كامگار گشته ، موافق حديث نبوىست ، حيث قال صلى اللّه عليه و سلم : « الفتنة نايمة لعن اللّه من ايقظها » 171 . و بعد از گزارش اين كلام لطايف نظام مرحمت پادشاهانه فرمان فرمود كه آن اسيران را خلاص گردانيده ، زر و جامه بدهند و بدرقه از عساكر منصور بگذرانند و به‌طرف دشت قبچاق كه جاى ايشان است روانه سازند .\r\n[ بيت 
  ]\r\n دوستان را كجا كند محروم * آن‌كه با دشمنان نظر دارد \r\n170 و اميرزاده ميرانشاه از آب كر عبور نموده ، در كنار آب به اردوى اعلى معاودت فرمود و اردو از آنجا كوچ كرده رايت نصرت‌شعار در ضمان حفظ و تأييد پروردگار متوجه گوگچه تنگيز شد .\r\n[ بيت 
  ]\r\n در ضمان حفظ يزدان در پناه عدل خويش * لطف و قهرش گاه و بيگه نيك و بد را نوش و نيش \r\n\r\nذكر قدوم مهد اعلى سراى ملك خانم از طرف سمرقند با شاهزادگان ارجمند « 3 »\r\nچون موكب همايون مقارن فتح و ظفر به گوگجه تنگيز رسيد ، مبشر اقبال ، مژده\r\n\r\n\r\n","description":"","footnote":"\r\n( 1 ) . ع : تمكين .\r\n( 2 ) . ع : مكافات .\r\n( 3 ) . الف : - عنوان .\r\n","page_name":" 574 ","page_number":638},
  {"content":"\r\n\r\nرسانيد كه مهد اعلى « 1 » سراى ملك خانم با اميرزاده شاهرخ و اميرزاده خليل از سمرقند احرام حرم امن‌وامان و قبلهء ملوك و سلاطين عهد و اوان ، يعنى آستان خلافت آشيان حضرت صاحب‌قران بسته ، مىرسند . آن حضرت را از وصول اين بشارت رياض بهجت و شادمانى نضارتى تازه پذيرفت ، و در حديقهء آمال و امانى ، غنچهء مسرت و شكوفهء كامرانى شكفت ، داعيهء ديدن فرزندان به حكم ، « إذا دنت المنازل زاد شوقى » چنان بر خاطر مبارك مستولى شد كه اغرق را در گوكچه تنگيز گذاشته ، به رسم استقبال پاى توجه در ركاب استعجال آورد و « 2 » بىتوقف روانه گشته در موضع مرند شمامهء غرا « 3 » و رند وصال ، مشام آمال را معطر ساخت و در آنجا اتفاق ملاقات افتاده ، ديدهء اميد از مشاهدهء جمال مقصود منور گشت ، رسم نثار اقامت كرده ، چندان زر و جواهر برافشاندند كه دست ملازمان سعادتمند از جمع آن به ستوه آمد و پيش‌كش‌هاى ارجمند كشيده ، آن مايه از اسباب و تجملات به محل عرض رسيد كه ديدهء سپهر از نظارهء آن خيره گشت .\r\nصاحب‌قران كامگار از آنجا سوار شده ، به سعادت و اقبال بازگشت و به جانب قلعهء النجق كه گماشتگان « 4 » سلطان احمد محافظ آن بودند توجه نمودند و بعد از وصول ، چون سه روز بگذشت ، يرليغ همايون به نفاذ پيوست تا امرا و لشكريان در شب « 5 » به كوه برآمدند و ديگر روز جنگ درانداخته ، فصيل زيرين را به غلبه و قهر بگرفتند و خراب گردانيدند و ايشان از بيم جان گريخته ، به بالاى قلعه برآمدند و اهل قلعه كه از بىآبى و قلّت حيا ، ياغيگرى به جد « 6 » گرفته انقياد نمىنمودند « 7 » از بىآبى و تشنگى به جان رسيده ، در صدد هلاك بودند ، به ضرورت از در عجز و بيچارگى درآمدند و سوگندها خورده ، عهد كردند كه فرود آيند و قلعه بسپارند .\r\nلشكر منصور دست از جنگ بازداشته ، از كوه فرود آمدند و پيش از بيرون آمدن مخالفان ، ابرى پديد شد و يك شبانروز باران عظيم باريد و مجموع آبگيرها و\r\n\r\n\r\n","description":"","footnote":"\r\n( 1 ) . م : عليا .\r\n( 2 ) . ع : درآورده .\r\n( 3 ) . الف ، ع : غرار .\r\n( 4 ) . الف ، ع : ملازمان .\r\n( 5 ) . الف ، ع : - در شب .\r\n( 6 ) . ع : حد .\r\n( 7 ) . ع : كردند .\r\n","page_name":" 575 ","page_number":639},
  {"content":"\r\n\r\nحوض‌هاى ايشان پر آب شد و چون از آن « 1 » انتعاش يافتند ، عهد شكسته به قول خود وفا ننمودند . حضرت صاحب‌قران محمد ميركه پسر شير بهرام و اوچ‌قرا بهادر را تعيين فرمود كه قلعه را حصار دهند و به سعادت مراجعت نموده ، به اغرق همايون پيوست . و پيش از آن شيخ على بهادر را به محاصرهء قلعهء بايزيد فرستاده بود ، بعد از آن امير حاجى سيف الدين و امير ايكوتمور را با لشكرى تمام « 2 » به مدد ايشان فرستاد و به اتفاق قلعه را در ميان گرفته ، نقب زدند و آب آن را دزديده از اطراف و جوانب جنگ درانداختند و به اندك زمانى مسخر ساخته ، خراب و ويران گردانيدند و حاكم قلعه را بسته ، به حضرت آوردند .\r\n[ بيت 
  ]\r\n لشكر صاحب‌قران كامگار * شاه كيوان رفعت چرخ اقتدار\r\nبر در آن قلعهء گردون شكوه * چون برآشفتند وقت كارزار\r\nقلعه بگشادند و ويران ساختند * خصم را بستند و آوردند خوار \r\n\r\nگفتار در توجه رايت نصرت‌نشان به دفع فساد قرا محمد تركمان\r\nدر اين اثنا به مسامع عليّه رسانيدند كه تركمانان دست تعدى و طغيان به ايذاى مسلمانان دراز كرده ، قافلهء حجاز و ديگر كاروانيان را متعرض مىشوند و هيچ‌كس به امن و سلامت از آن راه‌ها گذر نمىتواند كرد . حضرت صاحب‌قران به قصد دفع فساد آن بدكرداران ، از جلگهء نخجوان نهضت فرموده ، متوجه ايشان شد و فرمان همايون صادر گشت كه محمد ميركه - كه به محاصرهء النجق مأمور بود - به موكب گيتىستان ملحق شود و در راه فرمان داد كه اغرق به اله‌تاق رفته ، در آنجا توقف نمايند و به نفس مبارك با لشكر نصرت شعار ايلغار فرمود و چون به حصار بايزيد - كه آن را قلعهء آيدين نيز گويند - رسيد ، سپاه ظفرپناه آنچه از الوس آيدين در آن\r\n\r\n\r\n","description":"","footnote":"\r\n( 1 ) . الف ، ع : + آب .\r\n( 2 ) . الف ، ع : - تمام .\r\n","page_name":" 576 ","page_number":640},
  {"content":"\r\n\r\nنواحى مانده بود ، غارت كردند و چون از آنجا گذشته ، به قلعهء آونيك رسيدند - كه مصر پسر قرا محمد آنجا بود - تمام ايل و حشم تركمان - كه در آن حوالى و نواحى در كوه و دشت بودند - بغار تيدنيد و چون از آنجا عبور نموده ، به ارزروم رسيدند ، قلعهء آن را در همان روز مسخر كرده ، كنار آب چپاچور مخيّم نزول همايون گشت و ايلچى به جانب ارزنجان فرستاده ، طهرتن 172 را - كه والى آنجا بود - به ايلى و انقياد دعوت فرمود .\r\nچون فرستاده به ارزنجان رسيد ، طهرتن ، مقدم او را به تعظيم و ترحيب تلقى نموده ، آنچه از لوازم ادب و جانبدارى تواند بود ، به تقديم رسانيد و از در مطاوعت و فرمانبردارى درآمده ، خراج قبول كرد و ايلچى را به انواع رعايت و خدمت خشنود ساخته ، بازگردانيد و حضرت صاحب‌قران سه فوج از لشكر ظفرقرين را گزين كرده ، فرمان داد كه به طلب قرا محمد پدر قرا يوسف تركمان روان شوند .\r\nبرحسب فرموده ، اميرزاده ميرانشاه با گروهى از سپاه ظفرپناه ،\r\n[ نظم 
  ]\r\n همه چو گوهر شمشير غرق در آهن * دلير و صفدر و رزم‌آزماى و قلب‌شكن\r\nهمه به تندى چرخ و نهيب رستاخيز * به گاه كينه جهان‌سوزتر ز آتش تيز \r\nمتوجه شده ، به ايل و حشم آن مفسدان متمرد درآمدند و تمام اموال و چهارپايان از اسب و شتر و گوسفند و غير آن غارت كرده ، بسيارى از زنان و دختران ايشان را الجه گرفتند و مظفر و منصور بازگشته ، به موكب همايون پيوستند . و محمد ميركه با گروهى ديگر از مردان كار و دلاوران تيغ‌گزار هم بدان مهم روان گشت و به حسب اتفاق ، ممّر ايشان بر كوهستان واقع شد و به دره‌هاى تنگ درآمدند ، و دشمنان واقف شده ، سر راه بگرفتند و بعد از جنگ و كوشش فراوان به نيروى دولت حضرت صاحب‌قران ، از آن مضيق خلاص يافته ، به اردوى اعلى مراجعت نمودند ، و شيخ على پسر ارغوى يرلاس و اقبال شاه يرغوچى « 1 » و تيلك قوچين ،\r\n\r\n\r\n","description":"","footnote":"\r\n( 1 ) . الف : پسر برغوچى ؛ ع : پسر غوچى .\r\n","page_name":" 577 ","page_number":641},
  {"content":"\r\n\r\n[ بيت 
  ]\r\n دليران گردافكن شيرگير * خروشنده با جوشن و تيغ و تير \r\nفوجى ديگر را از سپاه سركرده ، روى جلادت به جست‌وجوى قرا محمد نهادند و در كوهى عظيم محكم و جاى سخت به او رسيدند و به محاربه و قتال اشتغال نموده ، كوشش‌هاى مردانه كردند ، و جنگ بسيار واقع شد ، و لالا خواجه در آن رزم به قتل آمد ، و چون خصم به آن كوه عظيم برآمده بود و از جنگ فايده‌اى متصور نه ، امرا با سپاه به معسكر ظفرپناه آمدند . صاحب‌قران كامگار ديگربار ، جهانشاه بهادر را با لشكرى جرار به ايلغار فرستاد و او به ايل ايشان رسيده ، دست استيلا به غارت و تاراج برآورده و مال بسيار و مراكب و اسلحهء بىشمار ، فتوح روزگار لشكر نصرت‌شعار گشته ، مظفر و كامگار به اردوى اعلى ملحق شدند .\r\n[ نظم 
  ]\r\n ز بس غارت و الجه و چارپاى * در آن دشت شد بر سپه تنگ جاى\r\nز بسيارى برده و خواسته * سراسر شد آن لشكر آراسته \r\nو شاه ملك پسر « 1 » غياث الدين برلاس ، بىاشارت و فرمان حضرت صاحب‌قران به طرفى رفته بود ، و او را در بيابانى كشته افتاده يافتند . و آن حضرت از آنجا متوجه صحراى موش گشت ، و ايل و الوس آن نواحى را غارت كرده ، به شهر اخلاط رسيد و تمامت اهالى آن ولايت را مطيع و منقاد گردانيده ، در حيّز ضبط آورد و چون از آنجا روان شده ، به شهر عادل‌جوز رسيد ، والى آنجا از در اطاعت و فرمانبردارى درآمده ، به اقامت رسم « 2 » استقبال استعجال نمود ، به سعادت بساطبوس مستسعد گشت و نثارهاى فراخور كرد و پيش‌كش‌هاى لايق كشيد و به مساعدت دولت ، خود را در زمرهء بندگان درگاه منخرط گردانيد . و عاطفت پادشاهانه ، او را به مزيد تربيت و نوازش ، اختصاص بخشيد و ولايت و الوس او را به او ارزانى داشت و از آنجا نهضت فرموده ، از كنار كول با تمامى لشكر از بند ماهى كذشته در اله‌تاق در مرغزار اباقا « 3 » سراى به اغرق همايون پيوست .\r\n\r\n\r\n","description":"","footnote":"\r\n( 1 ) . ع : + ملك .\r\n( 2 ) . الف : + به ؛ ع : مراسم .\r\n( 3 ) . الف ، ع : باقا .\r\n","page_name":" 578 ","page_number":642},
  {"content":"\r\n\r\n\r\nگفتار در توجه حضرت صاحب‌قران به صوب وان و وسطان « 1 »\r\nرايت ظفرپيكر از آنجا متوجه وان و وسطان شد و ملك عزّ الدين شير 173 ، از صدمهء لشكر قيامت نهيب به قلعهء وان درآمد و آن حصارى است بغايت محكم و استوار بر سر كوهى بلند واقع شده و يك طرفش به آب اتصال دارد .\r\n[ نظم 
  ]\r\n ز موج دريا سنگ بناش چون مينا * ز تفّ مهر گل پاره‌هاش چون مرجان\r\nهزار سال ز باران بر او زيان نرسد * به‌جاى قطره اگر بارد از هوا سندان\r\nملوك را ز رسيدن به آن گسسته اميد * عقاب‌گاه عروجش فكنده بال توان \r\nعساكر منصور روى جلادت به تسخير آن نهاده ، قلعه را از جانب خشكى در ميان گرفتند و به ترتيب اسباب محاصره و جنگ حصار مشغول شدند . ملك عز الدين بعد از دو روز به تعليم دولت از حصار فرود آمد و به سعادت بساطبوس سرافراز گشت ، و اهل قلعه از غايت غوايت و نهايت شقاوت طريق عصيان پيش گرفته ، ياغى شدند و راه حصار را استوار كرده ، مدافعه و مقاتله را آماده گشتند .\r\n[ نظم 
  ]\r\n به وسواس شيطان و جهل و غرور * ز راه سعادت فتادند « 2 » دور\r\nكسى را كه شد تيره روز بهى * به ادبار خود كوشد از ابلهى\r\nشتابد به پاى شقاوت روان * به سوى هلاك تن و فوت جان \r\nسپاه مظفر لوا ، برحسب يرليغ قضا مضا ، عرّاده و منجنيق ساخته و برافراخته ، جنگ درانداختند .\r\n[ نظم 
  ]\r\n ز بس شپ‌شپ تير و جرّ كمان * زمين گشت لرزان‌تر از آسمان\r\nز پرواز پيكان هوا تيره گشت * همى آفتاب اندر آن خيره گشت \r\nو به نيروى دولت قاهرهء حضرت صاحب‌قرانى آن حصار نامدار كه شنقار اقتدار\r\n\r\n\r\n","description":"","footnote":"\r\n( 1 ) . الف : - عنوان .\r\n( 2 ) . الف ، ع : بماندند .\r\n","page_name":" 579 ","page_number":643},
  {"content":"\r\n\r\nهيچ كامگار ، به هيچ روزگار در هواى تسخير آن پرواز نجسته بود ، به مدت بيست روز به غلبه و قهر مسخر گردانيدند و بسيارى از متمردان جاهل را به قتل آوردند و بسى را دست و گردن بسته ، از بالاى كوه درانداختند و جهان را از خبث وجود آن بدكرداران فسادپيشه « 1 » بپرداختند .\r\n[ نظم 
  ]\r\n ز گردان جهان را بپرداختند * بسى را ز كوه اندر انداختند\r\nشد ايمن ز شر و فساد آن ديار * به يمن جهاندار چرخ اقتدار \r\nو در اين اثنا ، ايلچى طهرتن از ارزنجان رسيده ، تحف و هداياى بسيار از نقود و اجناس و پيش‌كشهاى لايق ، از اسبان نامدار و استران راهوار ، به عزّ عرض رسانيد ، مضمون رسالت اظهار بندگى و خدمتگارى و رسوخ قدم در مقام هوادارى و طاعت گزارى ،\r\n[ نظم 
  ]\r\n كه صاحب‌قران را كمين بنده‌ام * به خدمت كمر بسته تا زنده‌ام\r\nنيايد ز من جز پرستندگى * كنم بندگان ورا بندگى \r\nحضرت صاحب‌قرانى او را نوازش پادشاهانه فرموده ، يرليغ عالم مطاع ارزانى داشت كه ايالت آن ولايت برقرار به او مفوض باشد و ايلچيان او را با منشور حكومت و خلعت خاص بازگردانيد .\r\n[ نظم 
  ]\r\n هركه درآمد ز در طاعتش * يافته شايستگى تاج و گاه\r\nوان كه كشيد از خط فرمانش سر * شد چو قلم سر زده و روسياه \r\nو فرمان عالى به صدور پيوست كه قلعهء وان را خراب سازند . و آن قلعه از بناهاى شدّاد عاد است كه بر قلهء كوهى رفيع منيع ، به گچ و سنگ برآورده ، هر وصلهء سنگ از آن به مثابهء كوهى ، و استحكامش به مرتبه‌اى كه يادگار اندخودى - كه از امراى\r\n\r\n\r\n","description":"","footnote":"\r\n( 1 ) . الف ، ع : - فسادپيشه .\r\n","page_name":" 580 ","page_number":644},
  {"content":"\r\n\r\nتومان بود - با غلبهء لشكريان ، متصدى تخريب آن شدند و هرچند سعى نمودند يك سنگ از آن كنده نشد .\r\n[ نظم 
  ]\r\n سپهرش به دوران نسازد خراب * وگر كوه بارد بر او سال‌ها\r\nتو گوئى كز اقبال صاحب‌قران * اساسش فكند اوستاد قضا \r\nحضرت صاحب‌قران از آنجا به سعادت معاودت نموده ، به مباركى و طالع فرخنده به سلماس رسيد و ملك عزّ الدين را به عنايت خسروانه سرافراز گردانيده ، ولايت كردستان را به او مسلّم داشت و از آنجا قرين عون و تأييد الهى بىتوقف روان شد . و در اين اثنا حاكم ارمى - تيزك 174 - به سعادت بساطبوس رسيد و در مقام انقياد و فرمانبردارى مراسم بندگى و خدمتگارى به تقديم رسانيد . عاطفت سلطان گيتىستان كشوربخش ، ولايت ارمى را به او ارزانى داشت و كنيزكى صاحب جمال « 1 » بخشيد .\r\n[ نظم 
  ]\r\n كآفتاب از شرم او رخ زرد بود * صبح را از شوق او دم سرد بود\r\nزير زلفش آفتاب روى او * كرده روشن چين يك‌يك موى او\r\nچون گشادى درج لعل از خنده باز * مردهء صد ساله كردى زنده باز \r\nو چون صاحب‌قران كامگار از مراغه عبور كرده ، به گيلان نزول فرمود ، چند روز در آنجا توقف نمود . و پيش از اين مراحم پادشاهانه كس فرستاده بود و والى شيراز زين العابدين پسر شاه شجاع را طلب داشته ، كه : « چون پدر مرحوم تو با ما دم از هوادارى و يكجهتى مىزد و در هنگام وفات ، عرضه داشتى مشتمل بر سفارش تو نوشته ، وجههء همت آن است كه اثر آن به نوعى ظهور يابد كه عالميان از نزديك و دور مشاهده نمايند ، مىبايد كه در اين ولا كه موكب ما به اينجا رسيده و مسافت نزديك است « 2 » بىتوقف بيايد ، تا به عنايت و عاطفت مخصوص گشته ، چنان\r\n\r\n\r\n","description":"","footnote":"\r\n( 1 ) . ع : + به او .\r\n( 2 ) . الف ، ع : - است .\r\n","page_name":" 581 ","page_number":645},
  {"content":"\r\n\r\nبازگردد كه دوستانش بلندپايه و سرافراز گردند و دشمنانش از حسد در سوز و گداز افتند » .\r\nو چون سياق سخن به ذكر مكتوب شاه شجاع منجر شد ، صورت آن بر سبيل استطراد ثبت افتاد :\r\n\r\nذكر مكتوبى كه جلال الدين شاه شجاع 175 در حال وفات به حضرت صاحب‌قرانى نوشته بود\r\n هُوَ الْحَيُّ لا إِلهَ إِلَّا هُوَ  « 1 »  لَهُ الْحُكْمُ وَ إِلَيْهِ تُرْجَعُونَ  « 2 » عالى حضرت گردون بسطت ، مملكت‌پناه معدلت شعار مكرمت آثار ، نويين بزرگ كامگار ، اعتضاد سلاطين گردون اقتدار ، شهسوار مضمار عدل و احسان ، اعدل اكاسرهء زمين و زمان ، المنظور بأنظار عناية الملك الدّيان قطب الحق و الدنيا و الدين امير تيمور گوركان خلّد اللّه ملكه و سلطانه ، ملاذ قياصرهء گيتىدار و ملجأ جبابرهء چرخ اقتدار باد و در تعظيم اوامر آسمانى و تحرّى مراضى سبحانى موفق و مؤيد و حق - جلّ و علا - آن يگانهء جهان را از مقاصد دينى و دنيوى به اعلى مدارج مرادات و اقصى مراتب مرامات رساناد - بمنّه القديم و طوله العميم .\r\nبعد از تبليغ ادعيهء صالحه و اثنيهء فايحه كه وسيلهء مخلصان حقيقى باشد ، انها مىگرداند كه چون بر رأى ارباب الباب روشن و مبرهن است كه دار دنيا محل حوادث و مكان صوارف است و اصحاب عقول به زخارف مموّه « 3 » آن التفات ننموده‌اند و نعيم باقى را بر جهان فانى راجح داشته و به حقيقت دانسته كه فناى هر موجودى از قبيل واجبات است و بقاى هر مخلوقى از مقولهء ممتنعات ، چند روزى كه از بارگاه مهيمن بىچون عزّ شأنه و عظم سلطانه ، منشور  تُعِزُّ مَنْ تَشاءُ  « 4 » موقّع به توقيع  تُؤْتِي الْمُلْكَ مَنْ تَشاءُ  « 5 » ارزانى داشته اعنّهء اختيار فوجى از بندگان خداى تعالى ، به قبضهء اقتدار اين ضعيف نحيف دادند ، برحسب قدرت و امكان در اعلاى اعلام دين و امضاى احكام شرع مبين و اتباع اوامر سيّد المرسلين - صلوات اللّه و\r\n\r\n\r\n","description":"","footnote":"\r\n( 1 ) . غافر / 65 .\r\n( 2 ) . قصص / 70 .\r\n( 3 ) . الف ، ع : ممرهء .\r\n( 4 و 5 ) . آل عمران / 26 .\r\n","page_name":" 582 ","page_number":646},
  {"content":"\r\n\r\nسلامه عليه الى يوم الدين - كوشيده ، و استقامت احوال رعايا و زيردستان را - خالصا لوجه اللّه تعالى - مطمح نظر همت خود ساخته ، به عون عنايت الهى و فيض فضل نامتناهى ، آنچه مقدور بوده معيشت با كافهء خلايق به وجهى كرده شد كه شمه‌اى به سمع مبارك رسيده باشد ، و چون نسبت با جناب معدلت پناهى ، عهد مصادقت و عقد مخالصت به رواتب خلود منعقد شده بود « 1 » فتوح روزگار دانسته ، در ابقاى آن راسخ دم ثابت قدم زيست و پيوسته مكنون خاطر و مكتوم ضمير آن بوده كه ،\r\n[ بيت 
  ]\r\n به قيامت برم آن عهد كه بستم با تو * تا در آن روز نگويى كه وفاييت نبود \r\nو از آن حضرت على التعاقب و التوالى زلال الطاف و سلسال اعطاف چنانچه عالميان را مشكور و مستحسن باشد مترشح بوده ، و اين معنى موجب مباهات مىدانست . در اين وقت كه از بارگاه كبريا ، نسيم دعوت  وَ اللَّهُ يَدْعُوا إِلى دارِ السَّلامِ  « 2 » به مشام جان رسيد و متقاضى  وَ لَنْ تَجِدَ لِسُنَّتِ اللَّهِ تَحْوِيلًا  « 3 » حلقهء طلب بر در دل زد كه ،\r\n[ بيت 
  ]\r\n عرش است نشيمن تو شرمت نايد * كايى و مقيم خطّهء خاك شوى \r\n176 و به حمد اللّه تعالى هيچ نگرانى و حسرت در دل نمانده است و باوجود انواع زلّت و تقصير و اصناف آثام و اجرام كه لازمهء وجود انسان است هر آز و آرزو كه در مخيلهء تصور بشرى مرتسم تواند بود ، از موايد احسان حضرت واهب منّان كه  فَلا تَعْلَمُ نَفْسٌ ما أُخْفِيَ لَهُمْ مِنْ قُرَّةِ أَعْيُنٍ  « 4 » در اين پنجاه و سه سال كه اتفاق نزول اين منزل خاك افتاده ، در كنار مراد نهادند 177 .\r\n[ شعر 
  ]\r\n متى زدت تقصيرا تزدنى تفضّلا * كأنىّ بالتّقصير استوجب الفضلا \r\n\r\n\r\n","description":"","footnote":"\r\n( 1 ) . ع : - بود .\r\n( 2 ) . يونس / 25 .\r\n( 3 ) . فاطر / 43 .\r\n( 4 ) . سجده / 17 .\r\n","page_name":" 583 ","page_number":647},
  {"content":"\r\n\r\nبا قوافل رجاى عفو عميم و رواحل امل رحمت و نعيم كريم رحيم ، احرام لبيك « اللّهم لبيك » بسته ، نفس مطمئنه را نداى  ارْجِعِي إِلى رَبِّكِ راضِيَةً مَرْضِيَّةً  « 1 » دردادند .\r\n[ بيت 
  ]\r\n بدين مژده گر جان فشانم رواست * كه اين مژده آسايش جان ماست \r\nبا بضاعت تحفهء كلمهء طيبهء توحيد كه در سراچهء دنيا بدان زيست ، اثقال احمال آمال از دوش نهاده ، روى تضرع به حضرت آورد .\r\n[ مصرع 
  ]\r\n « كز دوست يك اشارت وز ما به سر دويدن » \r\nرجاى واثق و امل صادق كه هرچه از حضرت مفيض الخيرات روى نمايد اگر چه عين زحمت دانيم محض رحمت باشد .\r\n[ بيت 
  ]\r\n زهى سلام تو آسايش سكينهء روح * زهى كلام تو مفتاح گنج‌هاى فتوح \r\n وَ الْباقِياتُ الصَّالِحاتُ خَيْرٌ عِنْدَ رَبِّكَ ثَواباً وَ خَيْرٌ أَمَلًا  « 2 » بر بقاى عمر و « 3 » دولت و دوستكامى و بسطت جاه و مملكت آن حضرت سليمان منقبت اسكندر مرتبت بركت كناد و سايهء معدلتش بر سر خلايق پاينده ، به حق الحق و اهله ، بنابر صدق نيت و خلوص طويّت كه نسبت با حضرت معدلت پناهى از آب صافى روشن‌تر است ، واجب ديد صورت حال انها كردن و فرزند دلبندم زين العابدين - طوّل اللّه عمره فى ظلال عنايتكم -\r\n[ مصراع 
  ]\r\n « كو را به خدا و به خداوند سپردم » \r\nو ديگر فرزندان طفل و برادرانم را به جانب مملكت‌پناهى سفارش نمودن احتياج نمىداند ، چه به حقيقت دولتخواهى آن حضرت پيوسته ذخر اخلاف دانسته‌ام ، تا چنانچه از سجيهء كريم و لطف عميم آن يگانهء زمان و زمين سزد ، مضمون\r\n\r\n\r\n","description":"","footnote":"\r\n( 1 ) . فجر / 28 .\r\n( 2 ) . كهف / 46 .\r\n( 3 ) . الف ، ع : - عمر و .\r\n","page_name":" 584 ","page_number":648},
  {"content":"\r\n\r\n« انّ حسن العهد من الايمان » 178 كار بسته به قاعدهء مستمره ، ايشان را با اجمعهم به جانب مبارك خود مخصوص فرمايند و ظلال اشفاق بر احوال ايشان گسترانند ، به وجهى كه آثار آن صغار و كبار روزگار دريابند و در قرن‌ها بازگويند و حاسدان و قاصدان ، كه سال‌هاست در آرزوى چنين روزى بوده‌اند ، مجال شماتت و محل استيلا نيابند و اين معنى موجب ادّخار ذكر جميل و اجر جزيل شناسند و اين دوست مخلص را كه با ميثاق عهد مودّت توفيق عزلت يافت ، به فاتحه و دعاى خير ياد فرمايند تا به يمن همت آن صاحب دولت ، از فحواى آيت   يا لَيْتَ قَوْمِي يَعْلَمُونَ بِما غَفَرَ لِي رَبِّي وَ جَعَلَنِي مِنَ الْمُكْرَمِينَ   « 1 » محروم نماند ، هذا ما عهدنا إليه و العهدة فى الدارين عليه ، همواره به توفيق نشر مبرات از بارگاه واهب العطيات موفق باد و حق تعالى بر عمر باقيش بركت كناد - بالنبى و آله الامجاد .\r\n\r\nگفتار در توجه رايت آفتاب اشراق به جانب فارس و عراق « 2 »\r\nچون زين العابدين را روز دولت به شام رسيده بود و ايام سعادت به فرجام انجاميده ، در آمدن تعلل نمود و فرستادهء حضرت صاحب‌قران را موقوف داشته ، بازنمىفرستاد « 3 » و انديشه‌هاى فاسد - كه حد امثال او نبود - به خاطر راه داده ، سلسلهء اقبال ناممكن مىجنبانيد ، رأى آفتاب اشراق آن حضرت چون بر آن معنى اطلاع يافت ، نايرهء غضب جهانسوزش اشتعال يافته ، عزيمت صوب فارس و عراق تصميم فرمود . و در پاييز توشقان‌ايل سنهء تسع و ثمانين سبعمايه ، حضرت صاحب‌قرانى روى همت عالى نهمت به تسخير ممالك عراق و فارس آورده و لشكر ظفرقرين را گزين كرده ، منغلاى تعيين فرمود و پيشتر روانه گردانيد و فرمان داد كه اغرق همايون به صوب رى رفته در سارق‌قمش ، قشلاق نمايند و اميرزاده ميرانشاه و امير حاجى سيف الدين و شيخ على بهادر را به ضبط و محافظت اغرق گذاشته و رايت نصرت شعار با باقى لشكر فتح آثار متوجه مملكت فارس گشت .\r\n\r\n\r\n","description":"","footnote":"\r\n( 1 ) . يس / 26 و 27 .\r\n( 2 ) . الف : - عنوان .\r\n( 3 ) . م : + پس .\r\n","page_name":" 585 ","page_number":649},
  {"content":"\r\n\r\n[ بيت 
  ]\r\n روان شد به صوب صطرخ « 1 » گزين * وطنگاه شاهان ايران‌زمين\r\nخجسته سمند ظفر زير ران * سعادت قرين نصرتش همعنان\r\nدليران توران‌زمين در ركاب * همه دل پر از كين و سر پر شتاب\r\nيكايك بر ابرو فگنده گره * سنان داده آب و كمان كرده زه\r\nز گرد سواران ، جهان قيرگون * سپاهى برون از در چند و چون\r\nهمىرفت زين‌گونه صاحب‌قران * نگهبان خداوند كون و مكان \r\nو چون از ولايت همدان گذشته ، به جربادقان رسيد به ترتيب لشكر فيروزى اثر التفات فرمود و از آنجا نهضت نموده ، به سعادت و اقبال روان شد . و چون ظاهر شهر اصفهان محل نزول همايون گشت ، سيد مظفر كاشى - كه خال سلطان زين العابدين بود - و از قبل او حاكم اصفهان ، با خواجه ركن الدين صاعد 179 و ساير سادات و علما و اكابر و اشراف ، از راه استيمان و استعطاف از شهر بيرون آمدند و به شرف بساط بوس فايز گشته ، به عواطف و مراحم پادشاهانه مفتخر و سرافراز شدند و عساكر گردون مآثر اطراف و جوانب شهر را فروگرفتند و صاحب‌قران كامگار به شهر درآمد و طبرك را به فرّ قدوم همايون ، رشك حصار فيروزه كار طارم چهارم سپهر گردانيد و قلعه را احتياط فرموده ، امير ايكوتمور را به ضبط قلعهء طبرك فرمان داد و به سعادت و اقبال بيرون آمده ، به منزل مبارك معاودت نمود و در هر دروازه جمعى از لشكريان را به ضبط و محافظت آن نصب فرمود و يرليغ لازم الاتباع به نفاذ پيوست كه در تمام شهر از اسب و اسلحه هرچه باشد ، به خدام بهرام انتقام سپارند .\r\nو چون برحسب فرموده « 2 » كاربند شدند ، اكابر و اصول شهر به ديوان اعلى آمده ، جهت نعل‌بهاى عساكر منصور مال امان قبول كردند و بر اهل شهر قسمت نموده « 3 » ، از براى استخلاص آن محصلان طلب داشتند و فرمان قضا جريان صادر شد كه محلات را بر امرا قسمت كرده ، هر اميرى از مردم خود كسى به تحصيل\r\n\r\n\r\n","description":"","footnote":"\r\n( 1 ) . ع : صطخر - استخر .\r\n( 2 ) . ع : فرمان .\r\n( 3 ) . ع : كرده .\r\n","page_name":" 586 ","page_number":650},
  {"content":"\r\n\r\nفرستد . و از براى ضبط مال ، نور ملك برلاس و محمد سلطان شاه را تعيين فرمود و اكابر اصفهان را در اردو توقيف نموده ، محصلان به شهر درآمدند و به درست كردن وجه مشغول شدند و چون ارادهء پادشاه قهار - جلّ جلاله - به خرابى آن ديار تعلق گرفته بود « و إذا أراد اللّه شيئاهيأ اسبابه » . در آن اثنا شبى يكى از جهال رساتيق اصفهان - كه او را على كچه پا گفتندى و از طهران آهنگران بود - « 1 » در اندرون شهر ، دهلى زد و حشرى از اشرار عوام  كَالْأَنْعامِ  « 2 »  بَلْ هُمْ أَضَلُّ *  « 3 » جمع شدند و دست بىباكى برآورده ، گرد محلات برآمدند و اكثر محصلان را بكشتند ، مگر در چند محل « 4 » كه عقلى و وجودى داشتند و محصلان خود را از شر آن مفسدان بدكردار « 5 » محافظت نمودند « 6 » و بسيارى از لشكريان - كه جهت مهمات خود به شهر درآمده بودند - آن شب عرضهء تلف گشتند و محمد پسر ختاى بهادر به قتل آمد « 7 » چنانچه قريب سه هزار كس در آن شب از غوغاى عوام كشته شدند و آن جاهلان كم‌خرد بىباك ، بعد از قتل اتراك « 8 » به دروازه‌ها شتافتند و از جمعى كه به محافظت آن قيام مىنمودند بازگرفتند و به ضبط و احكام آن مشغول شده ، به تصور باطل و انديشهء محال ، بنياد ياغىگرى نهادند .\r\nروز ديگر چون كيفيت واقعه ، به سمع مبارك حضرت « 9 » صاحب‌قرانى رسانيدند ، آتش خشم جهان‌سوزش كه « أشدّ نار الجحيم أبردها » 180 زبانه زدن گرفت و لشكر نصرت شعار را به تسخير شهر امر فرمود « 10 » . دلاوران سپاه ، تيغ انتقام به دست جلالت كشيده ، روى قهر به شهر نهادند و مردم اندرون چون قضيه‌اى واقع شده بود و اختيار از دست رفته ، در مقابله و مدافعه ، از بيم جان حركة المذبوحى مىكردند و بيان تمور آق‌بوغا در آن جنگ كشته شد و چون بهادران ظفرقرين حصار بگشودند و شهر تمام مسخر شد ، صاحب‌قران كامگار جمعى را بفرستاد تا محلهء سادات و\r\n\r\n\r\n","description":"","footnote":"\r\n( 1 ) . يعنى تيرون كرون اصفهان .\r\n( 2 ) . ع : كالا نام .\r\n( 3 ) . فرقان / 44 .\r\n( 4 ) . الف ، ع : محله .\r\n( 5 ) . م : - بدكردار .\r\n( 6 ) . م : نگاه داشتند .\r\n( 7 ) . الف ، ع : - و محمد پسر ختاى بهادر به قتل آمد .\r\n( 8 ) . الف ، ع : - اترك .\r\n( 9 ) . ع : - حضرت .\r\n( 10 ) . ع : فرمان داد .\r\n","page_name":" 587 ","page_number":651},
  {"content":"\r\n\r\nكوچهء موالى تركه و خانهء خواجه امام الدين واعظ - و اگرچه به يك سال پيش « 1 » از اين حال وفات يافته بود - حمايت نمايند و به قتل‌عام و انواع عقوبت و انتقام فرمان داد .\r\n[ بيت 
  ]\r\n فتادند در شهر خيل مغل * برافتاد بنياد مردم به « 2 » كل\r\nبه قتل و به غارت گشودند « 3 » دست * سراى سران جمله كردند پست \r\nو بعضى مردم زيرك كه لشكريان را به ادب نگاه داشته بودند و از آسيب تعرض آن جاهلان بىباك صيانت نموده ، خانه‌هاى ايشان به سلامت بماند و بسى مسلمانان از آن ممر خلاص يافتند و يرليغ شحنهء قهر نفاذ يافت كه تومانات و هزاره‌جات و صده‌جات سر كشتگان به حصه و رسد بسپارند ، و جهت ضبط آن تواچيان ديوانى على حده بنهادند ، و از ثقات استماع رفته كه بعضى لشكريان كه نمىخواستند كه به دست خود مباشر قتل شوند سر از ياساقيان مىخريدند و مىسپردند ، و در اوايل حال سرى به بيست دينار كپكى بود ، و در اواخر كه هركس حصهء خود سپرده بودند ، يك سر به نيم دينار آمده بود و كس نمىخريد ، و همچنان هركه را مىيافتند مىكشتند ، و از غوامض حكمت الهى آنكه جمعى كه در روز از گزند تيغ بىدريغ امان يافتند ، در شب خواستند كه بگريزند ، از قضا برفى نشست و اثر پاى ايشان در برف بماند روز ديگر آن كينه‌خواهان پى ايشان برگرفته ، برفتند و از هر جا كه پنهان شده بودند ، بيرون آوردند و به تيغ انتقام بگذرانيدند ،  لِيَقْضِيَ اللَّهُ أَمْراً كانَ مَفْعُولًا  « 4 » و از عدد كشتگان آنچه به قلم در تحت ضبط كتاب « 5 » و حساب درآمد به روايت اقل هفتاد هزار سر در ظاهر اصفهان جمع شد و از آن در مواضع متعدد منارها ساختند 181 .\r\n[ بيت 
  ]\r\n گاه خوش‌خوش شود گه همه آتش شود * تعبيه‌هاى عجب يار مرا خوست خوست \r\n\r\n\r\n","description":"","footnote":"\r\n( 1 ) . ع : - پيش .\r\n( 2 ) . ع : زكل .\r\n( 3 ) . ع : گشادند .\r\n( 4 ) . انفال / 42 .\r\n( 5 ) . ع : كتابت .\r\n","page_name":" 588 ","page_number":652},
  {"content":"\r\n\r\nو حقيقت امر آن است كه چون آن جاهلان عاقبت ناانديش ، سر اطاعت از اولوا الامر ذو شوكت كشيده ، سه هزار مسلمان را به ناحق بكشتند ، اين حال پيش ايشان آمد ؛ فى الجمله قهر قهار شديد الانتقام عزّ و علا ، جلوه‌اى كه در آن زمان در اصفهان كرد ، تا بهرام خون‌آشام براين بام فيروزه‌فام به تيغ‌گذارى موسوم است ، كم اتفاق افتاده باشد - و اللّه اعلم و احكم . و اين واقعه در روز دوشنبه ششم ذى قعدهء سال مذكور اتفاق افتاد و اگر مسلم دارند كه بنابر دقايق و بدايع حكمت نامتناهى الهى حوادث و وقايع عالم كون و فساد را انوع ارتباطى با اوضاع فلكى هست ، اين واقعه كه در اصفهان دست داد ، قرب زمانى داشت با قران نهم « 1 » از قرانات مثلثهء هوايى در جوزا و قران نحسين در سرطان -  ذلِكَ تَقْدِيرُ الْعَزِيزِ الْعَلِيمِ  « 2 » .\r\n\r\nگفتار در توجه صاحب‌قران دشمن‌گداز مسكين‌نواز به جانب دار الملك شيراز « 3 »\r\nچون خاطر مبارك حضرت صاحب‌قران كامگار از قضيهء فتح آن ديار بپرداخت ، امير حاجى بيگ پسر امير ساربوغا و نونانشاه را به ساليانه به محافظت اصفهان بازداشت و در كنف حفظ و تاييد ملك ديّان به صوب شيراز روان شد . والى فارس زين العابدين چون خبر شنيد\r\n[ بيت 
  ]\r\n كه صاحب‌قران آمد و صد هزار * دليران جنگى ز توران سوار \r\nرو به گريز نهاد و در تستر پسر عم او شاه منصور حاكم بود . باوجود آنكه ميان ايشان صفاى چندان نبود « كالمستجير من الرمضاء بالنار » 182 با سپاه خود به « 4 » راه « 5 » كازرون متوجه او شد ، غافل از آنكه هركه بر دشمن اعتماد نمايد و از غدر او حذر واجب نداند ، سررشتهء سعادت ، از دست داده باشد و در ملامت بر خود گشاده ، و چون به كنار آب دودانگه رسيد شاه منصور مردم او را فريب داده ، به جانب خود دعوت\r\n\r\n\r\n","description":"","footnote":"\r\n( 1 ) . الف ، ع : يازدهم .\r\n( 2 ) . انعام / 96 ؛ يس / 38 ؛ فصّلت / 12 .\r\n( 3 ) . الف : - عنوان .\r\n( 4 ) . الف ، ع : از .\r\n( 5 ) . الف : - راه .\r\n","page_name":" 589 ","page_number":653},
  {"content":"\r\n\r\nنمود و چون مزاج لشكر ايران بلكه طباع نوع انسان كه  إِنَّهُ كانَ ظَلُوماً جَهُولًا  « 1 » بر بىوفايى مجبول است ، مجموع خاك بىآزرمى بر روى وفا پاشيده ، به‌طرف او مايل شدند و زين العابدين با اندك نفرى بماند . شاه منصور جمعى را بفرستاد تا او را به شهر آورده ، در قلعهء سلاسل به اغلال و سلاسل مقيد گردانيدند ، و آن جماعت كه بىوفايى نموده ، از او برگشته بودند همه را بگرفت و تمام اموال و اسباب ايشان بازستده ، محبوس گردانيد .\r\n[ بيت 
  ]\r\n هيچ دشمن به دشمن اين نكند * كه كند مرد بىخرد با خود \r\nو چون رايت همايون صاحب‌قران در اول « 2 » ذى الحجه سنهء تسع و ثمانين و سبعمايه به فتح و فيروزى به شيراز رسيد ، مملكت فارس بىكلفت دفع منازعى در حوزهء تسخير و تصرف بندگان حضرت آمد و در سلك ديگر ممالك محروسه انخراط يافت - و للّه درّ من قال .\r\n[ بيت 
  ]\r\n دولت آن است كه بىخون دل افتد به كنار * و رنه با سعى و عمل باغ جنان اين همه نيست \r\n183 در ظاهر شهر شيراز ، حوالى تخت قراچه مركز رايت نصرت آيت گشت و تمام اصول و كلانتران و كلويان به احراز سعادت زمين‌بوس شتافتند و بعد از اقامت رسم خاكبوسى ، يك هزار تومان كپكى قبول كردند كه به خزانهء امانى فرود آورند « 3 » و از براى كفايت آن مهم ، امير عثمان عباس به شهر درآمد و وجه مذكور به تمام و كمال به وصول پيوست و در روز عيد ، عيدگاه به فرّ حضور حضرت گردون بسطت آرايش پذيرفت و خطبه به القاب همايون آراسته گشت و بعد از اداى وظايف عبادت و قربان ، به منزل همايون معاودت افتاد و والى يزد ، شاه يحيى - كه برادرزادهء شاه شجاع بود و داماد او - با پسر بزرگش سلطان محمد و حاكم كرمان سلطان احمد - برادر شاه شجاع - و ابو اسحاق - نبيرهء شاه شجاع - از سيرجان و ساير حكّام اطراف\r\n\r\n\r\n","description":"","footnote":"\r\n( 1 ) . احزاب / 72 .\r\n( 2 ) . ع : - اول .\r\n( 3 ) . ع : آرند .\r\n","page_name":" 590 ","page_number":654},
  {"content":"\r\n\r\nو جوانب مثل اتابكان لر و گرگين لارى - كه گويند از نسل گرگين ميلاد است - كمر بندگى و فرمانبردارى بسته ، به شرف بساطبوس رسيدند و پيش‌كشهاى لايق كشيده ، به عنايت و عاطفت پادشاهانه سرافراز گشتند و عساكر گردون مآثر برحسب فرمان « 1 » مطاع ، بعض ولايت را كه قدم انقياد بر جادهء متابعت ننهاده بودند ، تاخت كردند . و چون مملكت فارس با تمامى توابع و لواحق مسخّر شد و در تحت تصرف گماشتگان قرار گرفت ، منشيان بلاغت‌شعار و دبيران لطايف‌نگار صورت عظايم امور و جلايل احوال كه در آن مدت از آثار عنايت بيغايت پروردگار - عظمت مواهبه و جل جلاله - روى نموده بود ، به نوك خامهء گوهربار بر صحايف اعلام و اظهار نگاشته ، فتح‌نامه‌ها پرداختند و مبشران را به دار السلطنهء سمرقند و خراسان و ساير ممالك و بلاد روان ساختند .\r\n[ بيت 
  ]\r\n بپرداخت منشى صاحب هنر * بسى نامه در باب فتح و ظفر\r\nبرانگيخت يكران كلك دبير * ز ميدان كافور گرد « 2 » عبير\r\nرقم زد بسى داستان شريف * به خطى لطيف و ادايى « 3 » ظريف\r\nبه صد لطف چون گشت پيراسته * به مهر همايون شد آراسته\r\nرسانيد قاصد به هر كشورى * صدايش برآمد به هر منبرى\r\nجهان شد سراسر كران تا كران * پرآوازهء فتح صاحب‌قران \r\n\r\nگفتار در سبب معاودت حضرت صاحب‌قرانى به مستقرّ سرير سلطنت و جهانبانى\r\nروزگار چون اين فتح نامدار ، در عين شوكت و ابّهت و اقتدار مشاهده كرد ، دفع عين الكمال را نيل دغدغه بر جمال حال فرخنده مآل كشيد و از جانب ماوراء النهر چپرايلچى به هفده روز رسيد و خبر رسانيد كه : « در آن طرف گرد فتنه برخاسته و\r\n\r\n\r\n","description":"","footnote":"\r\n( 1 ) . ع : + جهان .\r\n( 2 ) . ع : كرده .\r\n( 3 ) . الف ، ع : اداى .\r\n","page_name":" 591 ","page_number":655},
  {"content":"\r\n\r\nتوقتمش خان دگرباره خاك بدعهدى و بىوفايى بر فرق دولت خود پاشيده ، لشكرى « 1 » گران به ماوراء النهر فرستاده است » .\r\nو صورت آن واقعه چنان بود كه چون لشكر دشت [ قبچاق 
  ] ، مقدم ايشان بيگ يارق اغلان و ايليغمش اغلان و عيسى بيگ و ساتقن بهادر و ديگر امرا از سغناق گذشته به صبران « 2 » آمدند و به محاصرهء آنجا مشغول شدند . تمور خواجهء آق بوغا - كه محافظت آنجا به دو مفوض بود - به مدافعه و مقابلهء ايشان قيام نمود و بيرونيان هرچند كوشش‌ها نمودند و جنگ‌هاى مردانه كردند ، كارى از دست ايشان برنيامد و چون از تسخير عاجز شدند ، از آنجا گذشته ديگر مواضع را بتاختند « 3 » و اميرزاده عمر شيخ كه در اندكان بود لشكر آن نواحى جمع آورده ، به دفع ايشان روان گشت و امير سليمان شاه و امير عباس نيز سپاهى كه در سمرقند مانده بود ، مرتب داشته و امير لعل برادر طغىبوغاى برلاس و شيخ تمور پسر آق تمور بهادر را در سمرقند گذاشته ، متوجه شدند و به اميرزاده عمر شيخ پيوستند و به اتفاق از آب سيحون گذشته ، به صحراى جوكلك - كه به پنج فرسخى اترار واقع است ، به جانب شرقى - در پاييز آن سال لشكر جانبين به‌هم رسيدند و صف‌ها كشيده و ميمنه و ميسره آراسته ، بر يكديگر حمله آوردند و جنگ درپيوست .\r\n[ بيت 
  ]\r\n از باد حمله آتش حرب اشتعال يافت * ترك اجل به غارت جان‌ها مجال يافت\r\nاز بس‌كه كشته گشت خلايق در آن مصاف * مرگ از پرىّ مرده ز خويش انفعال يافت \r\nو التهاب نيران محاربه و مقاتله تا شب هنگام تمادى پذيرفت ، اميرزاده عمر شيخ كه در كمال جلادت و مردانگى يگانهء روزگار بود « كالبرق الخاطف و الريح العاصف » بر قلب معركه زد ، و از آن سوى لشكر دشمن بيرون رفته ، از سپاه خود دور افتاد . لشكريان چون او را نديدند متوهم گشتند « 4 » و شكست يافته ، متفرق شدند « 5 » و\r\n\r\n\r\n","description":"","footnote":"\r\n( 1 ) . ع : لشكر .\r\n( 2 ) . ع : صيران .\r\n( 3 ) . ع : تاخت كردند .\r\n( 4 ) . ع : شدند .\r\n( 5 ) . ع : گشتند .\r\n","page_name":" 592 ","page_number":656},
  {"content":"\r\n\r\nامير عباس را در آن معركه زخم تير رسيد و اميرزاده عمر شيخ به فرّ دولت قاهره ، از ميان دشمنان به سلامت بيرون آمده ، به اندكان شتافت ، و باز لشكرهاى متفرق را جمع آورد .\r\nو در آن اثنا خبر آوردند كه انكاتورا ، برادرزادهء امير حاجى بيگ اركنوت نيز حقوق انعام و احسان حضرت صاحب‌قران فراموش كرده ، عهد و پيمان شكسته و با لشكر گران از مغولستان به سيرام و تاشكنت آمده ، لشكريانش دست فساد به غارت ولايت دراز كرده‌اند . اميرزاده عمر شيخ چون بر آن حال اطلاع يافت ، لشكر اوزكند را فراهم آورده ، به خجند آمد و در آنجا معلوم فرمود كه دشمنان از راه چقشمن « 1 » به صوب اندكان روان شده‌اند ، فى الحال به عزم آن‌كه پيش راه ايشان گيرد بازگرديد و در كنار آب اخسيكت - كه عبارت از سيحون است - به مقابل مخالفان رسيد و از جانبين گدارها گرفته ، فرود آمدند و چند روز كنار به كنار آب در برابر يكديگر به بالاى آب ميرفتند و انتهاز فرصت را رعايت مىنمودند . شبى انكاتورا ، حيلت كرد و در محلى كه فرود آمده بود ، هزار كس را بگذاشت و امر كرد تا آتش بسيار پراكنده برافروختند و خود با باقى لشكر به بالاى آب روان شد و به تعجيل رانده ، محل گدار پيدا كرده ، و از آب گذشته ، صف لشكر بياراست ، اميرزاده عمر شيخ استقبال او نموده لشكر هردو جانب به‌هم رسيدند و جنگ درپيوست .\r\n[ بيت 
  ]\r\n جهان شد به گرد اندرون ناپديد * كسى از يلان ، خويشتن را نديد\r\nبه خون گشته آغشته هامون و كوه * ز بس كشته « 2 » كآمد ز هردو گروه \r\nاميرزاده عمر شيخ كوشش‌هاى مردانه نمود و چون كثرت و افزونى دشمنان بيش از حد بود ، عنان از جنگ ايشان برتافته ، به حصار اندكان درآمد و انكاتورا با لشكر از عقب روان شده ، چون برسيد ، خواست كه شهر را از اطراف و جوانب فروگرفته ، به محاصره مشغول گردد . شاهزادهء جوان‌بخت را عرق غيرت و حميّت\r\n\r\n\r\n","description":"","footnote":"\r\n( 1 ) . الف : حقشمن ؛ ع : جقشمش .\r\n( 2 ) . ع : + كشته .\r\n","page_name":" 593 ","page_number":657},
  {"content":"\r\n\r\nارثى در حركت آمده از حصار بيرون شتافت و با تيغ تأييد و سپر توكل ، روى جلادت به دشمنان نهاده ، جنگ درپيوست .\r\n[ بيت 
  ]\r\n برآمد چنان از دو لشكر خروش * كه چرخ فلك را بدريّد گوش\r\nز عكس سر تيغ و برق سنان * سر از راه مىرفت و دست از عنان\r\nز زخم تبرزين و تير خدنگ * همه موج خون خاست از دشت جنگ \r\nو چون لشكر جته بسيار بود و سپاه شاهزاده به نسبت اندك و او از غايت شجاعت و دلاورى به ميان دشمنان درآمد « 1 » ، چون شير مىغريد و جگرگاه خصم به زخم نيزه و شمشير مىدريد . در آن حال توكل بهادر ، تيغ كشيده ، حمله كرد و عنان اسب شاهزاده گرفته ، از جنگاه بيرون آورد . انكاتورا نيز ايستادن مصلحت نديد ، بازگرديد و راه كافرستان پيش گرفت . اميرزاده عمر شيخ ، لشكريان را در پى او فرستاد و قريب سه روز تكامشى كرده ، بسيارى از سپاه جته را كه از عقب مىرفتند ، نيست گردانيدند .\r\nو امير سليمان شاه و امير عباس و از امراى قوشون تمورتاش و برات خواجه و سونج‌تمور و غيرهم چون از جنگ لشكر دشت - كه در موضع چوكلك واقع شده بود - شكسته « 2 » بازگشتند به محافظت سمرقند مشغول شدند و مردم را به اندرون حصار آوردند « 3 » و تمورتاش را به ترمد فرستادند تا به محافظت آنجا قيام نمايد و مخالفان رسيده ، ديه‌ها را غارت كرده ، مىگشتند و بعضى از ايشان متوجه بخارا شدند . و فوجى ديگر از لشكر توقتمش خان كه از راه خوارزم آمده « 4 » بودند چون به بخارا رسيدند ، هواى تسخير آن در سر پندار ايشان افتاد و به قصد محاصره در ظاهر شهر بنشستند و در اندرون ، طغىبوغاى برلاس و اتلمش قوچين و درپى قوچين « 5 » ، حصار و قلعه را محكم گردانيده ، به مدافعه و مقابلهء ايشان دست جلادت برگشادند و جنگ بسيار واقع شد و چون مخالفان از تسخير بخارا عاجز\r\n\r\n\r\n","description":"","footnote":"\r\n( 1 ) . الف : آمده ؛ ع : دشمنان درآمد .\r\n( 2 ) . ع : شكست يافتند .\r\n( 3 ) . ع : درآوردند .\r\n( 4 ) . ع : درآمده .\r\n( 5 ) . الف ، ع : - و درپى قوچين .\r\n","page_name":" 594 ","page_number":658},
  {"content":"\r\n\r\nشدند ، به ضرورت از آنجا برخاستند و به خرابى ولايات ماوراء النهر مشغول گشتند و زنجيرسراى را آتش زدند و دليل ايشان ، سلطان محمود « 1 » پسر كيخسرو ختلانى بود و از قرشى و خزار گذشته تا كوىتن و لب آب آمويه تاخت كردند . و در آن ولا امير عباس به زخم تيرى كه در جنگ جوكلك به او رسيده بود درگذشت  إِنَّا لِلَّهِ وَ إِنَّا إِلَيْهِ راجِعُونَ  « 2 » .\r\n\r\n\r\n","description":"","footnote":"\r\n( 1 ) . ع : محمد .\r\n( 2 ) . بقره / 156 .\r\n","page_name":" 595 ","page_number":659},
  {"content":"\r\n . \r\n","description":"","footnote":"","page_name":" 596 ","page_number":660},
  {"content":"\r\n\r\n\r\n( 790 ه . ق ) گفتار در مراجعت صاحب‌قران دين‌پرور و تفويض حكومت فارس و عراق به آل مظفر « 1 »\r\nچون خبر وقايع مذكور در شيراز به حضرت صاحب‌قرانى رسيد ، امير عثمان عباس را با سىهزار سوار از دلاوران نامدار به تعجيل هرچه تمام‌تر از راه يزد به جانب « 2 » سمرقند روانه « 3 » گردانيد و حكومت شيراز را به شاه يحيى برادرزادهء شاه شجاع تفويض فرمود و اصفهان را به سلطان محمد پسر بزرگ او و كرمان را به سلطان احمد برادر « 4 » شاه شجاع و سيرجان را با قلعه‌اش - كه ذكر آن خواهد آمد - به سلطان ابو اسحاق ، نبيرهء شاه شجاع به رسم سيورغال كرامت فرمود و مجموع را به يرليغ و آل تمغاى لازم الاتّباع بلندپايه گردانيد و فرمان شد كه جناب افادت مآب قدوة المحققين و افضل المتأخرين ، سيد شريف جرجانى 184 به دار السلطنهء سمرقند نقل فرمايد و از عظماى امراى شاه شجاع ، امير علاء الدين ايناق نيز با جمعى ديگر از اكابر و اعيان به توجه آن‌جانب مأمور گشتند و از هنرمندان پيشه‌ور جماعتى را به خانه كوچ روانهء آن طرف گردانيدند ، حضرت صاحب‌قران در اواخر محرم « 5 » سنهء تسعين و سبعمائه ، عزم مراجعت به جانب سمرقند جزم فرموده سوار شد ؛\r\n\r\n\r\n","description":"","footnote":"\r\n( 1 ) . الف : - عنوان .\r\n( 2 ) . ع : به جانب .\r\n( 3 ) . ع : - روانه .\r\n( 4 ) . ع : - بردار .\r\n( 5 ) . م : - محرم .\r\n","page_name":" 597 ","page_number":661},
  {"content":"\r\n\r\n[ بيت 
  ]\r\n بأيمن طالع و اعزّ نصر * و ارفع دولة و اجلّ حال \r\nو چون به بند امير رسيد ، پهلوان مهذب خراسانى - كه حاكم ابرقوه بود - كس فرستاد و عرضه داشت كه شهر را بىمحافظى گذاشتن مصلحت نمىنمايد ، اگر داروغا « 1 » بيايد بىتوقف به احراز سعادت زمين‌بوس شتابم . حضرت صاحب‌قرانى گيتىستان توكل باورچى را بفرستاد ، و مهذب به استقبال موكب همايون استعجال نمود و به وسيلهء امراى كامگار به شرف بساطبوس حضرت اعلى سرافراز گشت ، و چون رايت نصرت شعار به ابرقوه رسيد ، مهذب كمر خدمتكارى بر ميان جان بسته ، حسب المقدور به ترتيب ترغو و ساورى قيام نمود و به اندازهء قدرت و مكنت خويش پيشكش‌هاى لايق كشيد . عاطفت پادشاهانه شامل حال او گشته ، ابرقوه را به او مسلّم داشت و يرليغ داد و حضرت صاحب‌قرانى از آنجا به تعجيل به راه اصفهان و تخته پول روان گشت .\r\n[ شعر 
  ]\r\n همى رفت منزل به منزل روان * سعادت‌قرين و ظفر همعنان\r\nز گرد سپاهش هوا مشك‌فام * به يك حال روزوشب و صبح و شام\r\nجهان را شب از روز پيدا نبود * تو گفتى سپهر و ثريّا نبود \r\nو چون آوازهء توجه رايت نصرت شعار به ماوراء النهر رسيد ، دشمنان را پاى قرار برجاى نماند و طريق فرار اختيار نموده ، بعضى به خوارزم رفتند « 2 » و جماعتى راه دشت قبچاق پيش گرفتند . رايت فتح آيت از جيحون گذشته ، به دار السلطنهء سمرقند نزول فرمود . خداداد حسينى و شيخ على بهادر و عمر تابان و ديگر امرا را در عقب مخالفان روان گردانيد ، و ايشان برحسب فرمان شب‌وروز رانده تا موضع بيلن ، تكامشى كردند و بسيارى از مخالفان را به تيغ انتقام گذرانيده ، مظفر و منصور به پايهء سرير اعلى معاودت نمودند .\r\n\r\n\r\n","description":"","footnote":"\r\n( 1 ) . الف ، ع : داروغه .\r\n( 2 ) . ع : - رفتند .\r\n","page_name":" 598 ","page_number":662},
  {"content":"\r\n\r\n\r\nگفتار در پرسش نمودن حضرت صاحب‌قرانى امرا را كه در ماوراء النهر گذاشته بود « 1 »\r\nچون سپاه نصرت‌پناه ، حضرت صاحب‌قران را از فرّ دولت و اقبال آن مؤيد گيتى ستان در هرزمان و مكان غير از شكستن دشمنان و برانداختن مخالفان عادت نبود ، صورت رزم معركهء جوكلك كه لشكر توقتمش خان را اندك غلبه‌اى دست داده بود « 2 » بر خاطر همايون بغايت گران آمد ، و به احضار امرا كه در آن جنگ حاضر بودند فرمان داد ، و ايشان را يارغو پرسيده و از كيفيت آن جنگ تفتيش و تفحص نموده ،\r\n[ نظم 
  ]\r\n بفرمود تا هركه روز نبرد * به ميدان چو مردان نيانگيخت گرد\r\nچو زن معجرش بر سر انداختند * پياده به شهرش همى تاختند\r\nوگر كهترى مرديى كرده بود * ورا همچو ميران نوازش نمود \r\nبرات خواجهء كوكلتاش را كه به شرايط مردى و مردانگى - چنانچه عادت و شيمهء دلاوران عساكر منصور است - در آن معركه اهمال نموده بود ، برحسب فرمان گرفته و ريش تراشيده ، مؤاخذهء عظيم كردند و گوناب و سفيداب « 3 » كرده ، معجر پوشانيدند ، و گوچه ملك چون به مراسم شجاعت و جلادت قيام نموده ، در پى ياغى رفته بود و با سيزده مرد در موضع يخچال از كنارهء خجند بر سر سيصد نفر كافر انكاتورايى شبيخون برده و اسيران خجند و آن نواحى را از ذل اسار كفار خلاص داده ، به وطن‌هاى خويش فرستاده بود ، او را سيورغال فرمود و به مزيد عنايت و تربيت مخصوص گردانيده ، حكم ترخانى ارزانى داشت و پايهء قدر اميرزاده عمر شيخ كه در اظهار آثار جلادت و اقتدار يد بيضا نموده بود ، از ميامن حسن مراحم و عواطف « 4 » پادشاهانه از اوج عيّوق برگذشت .\r\n\r\n\r\n","description":"","footnote":"\r\n( 1 ) . الف : - عنوان .\r\n( 2 ) . م : داد .\r\n( 3 ) . الف ، ع : سفيداج .\r\n( 4 ) . ع : - عواطف .\r\n","page_name":" 599 ","page_number":663},
  {"content":"\r\n\r\n\r\nگفتار در نهضت همايون حضرت صاحب‌قرانى به جانب خوارزم نوبت پنجم « 1 »\r\nدر سال لوىئيل مطابق سنهء تسعين و سبعمايه حضرت صاحب‌قران به عون تأييد ملك ديّان ، عنان عزيمت به صوب خوارزم معطوف داشته ، در موضع اكرىيار نزول فرمود ، دوكونجه اغلان و تمورقتلق كه از توقتمش خان روگردان شده ، التجا به درگاه عالم‌پناه آورده بودند ، با شيخ على بهادر و شيخ تمور بهادر به رسم منغلاى از پيش روان كرد و ايشان از نهر بغدادك عبور نموده ، عيد خواجه را به قراولى فرستادند . و او بر مركب جلادت سوار گشته روان شد و از گله‌بانان ايليغمش « 2 » اغلن « 3 » شخصى را گرفته بياورد و كيفيت حال مخالفان از او استفسار نموده ، او را پيش حضرت صاحب‌قران كامگار فرستادند و چون آن حضرت خبر دشمنان از او بازدانست ، از آنجا روان شده ، به جوى جدريس « 4 » رسيد و چون از آنجا به سعادت و اقبال بگذشت ، از طرف دشمن كسى گريخته آمد و خبر داد كه ايليغمش اغلن و سليمان صوفى ، سر بر سرير و جان « 5 » بر خان و « 6 » مان اختيار كرده ، خوارزم را گذاشتند و گريخته روى گريز به صوب توقتمش خان نهادند .\r\nحضرت صاحب‌قران اميرزاده ميرانشاه و محمد سلطان شاه و شمس الدين عباس و اوچ‌قرا بهادر و ايكوتمور و سونجك بهادر را در عقب ايشان به تكامشى روان فرمود ، ايشان برحسب فرمان از راه قم كنت و قير « 7 » بشتافتند و از برق ، سرعت سير استعاره كرده ، به مخالفان رسيدند و بسيارى از ايشان را به تيغ قهر بگذرانيدند و با غنيمت نامحصور ، مظفر و منصور مراجعت نموده ، به معسكر همايون پيوستند .\r\nحضرت صاحب‌قران چند روز در خوارزم توقف فرموده ، يرليغ لازم الاتباع نفاذ يافت تا تمام اهالى و سكان شهر و ولايت را خانه كوچ به جانب سمرقند روانه گردانيدند و شهر خوارزم را يكبارگى ويران ساخته ، جو كاشتند و تخم بدكردارى كه\r\n\r\n\r\n","description":"","footnote":"\r\n( 1 ) . الف : - عنوان .\r\n( 2 ) . ع : ايلغمش .\r\n( 3 ) . الف ، ع : اغلان .\r\n( 4 ) . م : چدريس .\r\n( 5 ) . الف : - وجان بر .\r\n( 6 ) . ع : - برخان و .\r\n( 7 ) . ع : قيره .\r\n","page_name":" 600 ","page_number":664},
  {"content":"\r\n\r\nمخالفان در كشتزار بىباكى افشانده بودند ، هلاك و آوارگى لشكر و زوال و خرابى ديار و كشور بارآورد .\r\n[ بيت 
  ]\r\n چو آمد به خوارزم صاحب‌قران * گريزان شده دشمن از بيم جان\r\nمسخّر شد آن مملكت بىنبرد * به نقل اهالى آن امر « 1 » كرد \r\nو چون شعلهء خشم حضرت صاحب‌قران كه از جسارت و بىباكى مخالفان اشتعال يافته بود ، بعد از سوختن خرمن شوكت و مكنت ايشان تسكين پذيرفت ، رايت نصرت شعار محفوف به عون و تأييد پروردگار متوجه سمرقند شد و به سعادت و اقبال به مستقرّ سرير سلطنت و جلال نزول فرمود .\r\nو حقيقت آنكه اصل جبلّت مبارك آن حضرت مجبول بر عدالت و رعيت‌پرورى بود و وجههء همت عالى نهمت تعمير بلاد و ترفيه عباد ، و آنچه از آثار قهر و خرابى ، احيانا از عساكر گردون مآثر صدور مىيافت ، جهت ضرورت جهانگيرى مىبود و مصالح كشورگشايى كه بىسياست و القاى رعب ميسر نمىگردد ، لاجرم چون مدت سه سال از تخريب خوارزم بگذشت مرحمت پادشاهانهء او « 2 » در اواخر سنهء ثلث و تسعين و سبعمايه هنگام مراجعت از يورش دشت قبچاق ، موسى گه پسر جنگى قوچين را بفرستاد كه خوارزم را به حال عمارت بازآورد ، و او محلهء قاآن را - كه چنگيز خان هنگام قسمت ممالك به فرزندان ، آن را باكات و خيوق داخل الوس جغتاى خان كرده بود - حصار كشيد و آبادان ساخت و الحالة هذه معمورهء خوارزم همان است .\r\n\r\nذكر احوالى كه در اثناى يورش همايون به جانب خوارزم روى نمود « 3 »\r\nچون حضرت صاحب‌قران عنان عزيمت فرخنده مآل به صوب خوارزم\r\n\r\n\r\n","description":"","footnote":"\r\n( 1 ) . م : حكم .\r\n( 2 ) . الف : - او ؛ ع : - مرحمت پادشاهانهء او .\r\n( 3 ) . الف : - عنوان .\r\n","page_name":" 601 ","page_number":665},
  {"content":"\r\n\r\nمعطوف داشته ، قرين تأييدات آسمانى روان شد ، ابو الفتح برادر كوچك محمد ميركه ، از آستان دولت آشيان روگردان شده بگريخت و شبگير كرده ، خود را در چول انداخت و چون لالم بهادر قوچين از آن حال آگاه گشت « 1 » او را تكامشى كرده ، در راه اسب لشكريان مىگرفت و به شتاب مىرفت تا در موضع حصارك به او رسيد . و او در پاى درخت طاق خسبيده بود ، و چون از موجب كفران نعمت و سبب آن حركت ناپسنديده سؤال كرد ، در جواب گفت : « برادرم ميركه ياغى شده كسى را به طلب من فرستاده بود ، من به آن واسطه فرار اختيار كرده پيش او مىرفتم » . لالم بهادر او را گرفته و بسته سوار گردانيد و از آنجا بازگشته در بخارا با اميرزاده عمر شيخ كه آنجا رسيده بود رسانيد و صورت واقعه بازراند . شاهزاده چون از آن حال آگاه شد در زمان ، خبر به خوارزم پيش حضرت صاحب‌قران فرستاد و به تعجيل متوجه سمرقند شد و چون به آنجا رسيد و از حقيقت امر استكشاف نمود ، محمد ميركه ، باوجود آنكه شرف قرابت و سعادت مصاهرت حضرت صاحب‌قرانى يافته بود ، چه مهد اعلى سلطان بخت‌بيگم را در حباله داشت و از ميامن تربيت آن حضرت ولايت ختلان و ايل آن نواحى ، تمام در تحت فرمان او بود به حكم   إِنَّ الْإِنْسانَ لَيَطْغى أَنْ رَآهُ اسْتَغْنى   « 2 » نشأة غرور شوكت و حشمت راه سعادت و صواب از ديدهء بصيرت او پوشانيده به سوداى محال انديشهء تسلط و استقلال به خاطر راه داد بود و اگرچه خرد به هزار زبان ، فحواى آن‌كه « 3 » ،\r\n[ بيت 
  ]\r\n مكن آن‌كه هرگز نكرده‌ست كس * بدين رهنمون تو ديو است و بس \r\nبه ادا مىرسانيد ، سابقهء شقاوتش دامنگير آمده ، عزم مخالفت جزم كرده بود و با لشكر كه به سمرقند رسيده بود ياغى شده و از آنجا بازگشته و چون از قهلغه گذشته بودند ، لشكريان ختلان در ولايت ترمد دست بىباكى به غارت برآورده بودند و نفس شهر را تمورتاش پسر اباجى صوفى برادر امير آق‌بوغا - كه داروغاى آنجا بود -\r\n\r\n\r\n","description":"","footnote":"\r\n( 1 ) . ع : شد .\r\n( 2 ) . علق / 6 ، 7 .\r\n( 3 ) . م : - آنكه .\r\n","page_name":" 602 ","page_number":666},
  {"content":"\r\n\r\nمحافظت نموده و كوچه‌بند كرده ، از آسيب تعرض آن بدكرداران نگاه داشته بود .\r\nاميرزاده عمر شيخ را چون كيفيت اين اوضاع محقق شد ، از سمرقند نهضت نموده « 1 » ، در يلغزيغاج نزول فرمود و لشكر را جمع كرده ، از عقب ميركه روان شد و او قوم خود را گردآورى كرده بود و به بيداد ، خانهء ملك برلاس و آق‌تمور بهادر - كه از گماشتگان حضرت صاحب‌قرانى بودند « 2 » - غارتيده و اموال ايشان را تصرف نموده و زرادخانهء 185 خاص كه در آنجا بود گشاده و مجموع اسلحه و آلات جنگ را به اراذل و اوباش بخش كرده و اسب و جامه داده و حشرى بىطايل به انديشهء باطل فراهم آورده و كمر مخالفت بر ميان طغيان بسته مقاومت و جدال را آماده گشته بود .\r\n[ بيت 
  ]\r\n به اسباب شوكت چنان غرّه گشت * كه خورشيد در چشم او ذره گشت \r\nغافل از آنكه اسباب صورى را در معرض تأييد ملك قديم همان حكم خواهد بود كه حبال « 3 » و عصى سحرهء فرعون در مقابل عصاى كليم . لاجرم چون اميرزاده عمر شيخ نزديك رسيد ، مصدوقهء  فَإِذا هِيَ تَلْقَفُ ما يَأْفِكُونَ  « 4 » به ظهور پيوست و سرّ عنايت  إِنَّكَ أَنْتَ الْأَعْلى  « 5 » به جلوه درآمده ، از قوت دولت حضرت صاحب‌قران عقد جمعيت مخالفان از هم فروگسست و به مجرد آوازهء وصول عساكر گردون مآثر هزيمت يافته ، متفرق و پراكنده گشتند « 6 » . و ميركه را چون آتش نخوت و استكبار - كه از باد غرور و پندار بالا گرفته بود - فرونشست ، شكسته و خاكسار از آب وخش از تاش كبرك گذشته به جانب ختلان گريخت . شاهزاده به تعجيل تمام در عقب او روان شد و از حصار به راه تيركنى قبچغاى « 7 » شتافته به كنار آب وخش رسيد و به شناه از آب بگذشت و ميركهء روى از دولت برتافته را به صوب حمايت شاه جلال الدين آورده ، به درّهء درواز رفته بود و چون حضرت صاحب‌قران گيتىستان را\r\n[ بيت 
  ]\r\n\r\n\r\n","description":"","footnote":"\r\n( 1 ) . ع : فرموده .\r\n( 2 ) . ع : + در حصا .\r\n( 3 ) . الف : حيال .\r\n( 4 ) . اعراف / 117 .\r\n( 5 ) . طه / 68 .\r\n( 6 ) . م : شدند .\r\n( 7 ) . ع : قيجغاى .\r\n","page_name":" 603 ","page_number":667},
  {"content":"\r\n\r\n عزيزى كه هر كز درش سر بتافت * به هر در كه شد هيچ عزت نيافت \r\nتعالى و تقدس به محض عنايت بىنهايت عزيز كرده بود ، هركه كفران نعمت كرده سر از هوادارى او بتافت ، جز خوارى و نگونسارى نتيجه نيافت . هرآينه شاه جلال الدين دست رد بر سينهء اميد ميركه نهاد و او را به قلعه راه نداد ، چه به يقين مىدانست كه نهال حمايت و رعايت بىدولتان برگشته روزگار جز نكبت و ادبار ثمره‌اى بار نيارد ، و للّه درّ من قال :\r\n[ نظم 
  ]\r\n پدر كز من روانش باد پرنور * مرا پيرانه پندى داد مشهور\r\nكه از بىدولتان بگريز چون تير * وطن در كوى صاحب‌دولتان گير \r\nو چون ميركه خايب و خاسر از درّهء درواز بازگشت و بيشتر نوكرانش كه ملازم بودند ، دست از او بازداشته ، سر خود گرفتند . و چون لشكر منصور در كوه و دشت از راست و چپ و پيش و پس در طلب او بسيار بشتافتند و از او خبرى نيافتند ، اميرزاده عمر شيخ در ختلان به موضع قبچغاق « 1 » در آق‌سراى - كه قصر ميركه بود - نزول فرمود ، منتظر مىبود كه دولت روزافزون چه لطيفه برانگيزد تا خار آن دغدغه به يك بار از شارع اقبال برخيزد .\r\n[ بيت 
  ]\r\n كه بس كار كلى بدان‌سان كه خواست * ز اقبال صاحب‌قران گشت راست \r\nاتفاقا عثمان پسر آروغ عمر با چند نوكر به سمرقند مىرفت و از عقبهء بوتاتو گذشته به سرچشمه‌اى رسيد و پى اسبان ديد كه از جاده بيرون رفته بودند « 2 » . عون عنايت ربانى كه پيوسته شامل احوال اعوان حضرت صاحب‌قرانى بود در خاطر انداخت كه پى اسبان برگرفته به طرفى كه رفته بودند با نوكران روان شد و چون از چند پشته بگذشت محمد ميركه را ديد با چهار نوكر كه نشسته بودند و اسبان را به علف رها كرده ، فى الحال اطراف و جوانب او فروگرفتند و عثمان عمر تاخته\r\n\r\n\r\n","description":"","footnote":"\r\n( 1 ) . ع : قبچاق .\r\n( 2 ) . الف ، ع : بود .\r\n","page_name":" 604 ","page_number":668},
  {"content":"\r\n\r\nنخست اسبان را كه رها كرده بودند ، به دست آورد و بعد از آن ايشان را همه گرفته در بند كشيد و خبر به اميرزاده عمر شيخ فرستاد و او را مصحوب خود گردانيده بازگشت و متوجه شاهزادهء مشار اليه شد و او را روز دوشنبه در اثناى راه بنابر اشارتى كه از آن شاهزاده رسيد « 1 » ، به ياساق رسانيد و ابو الفتح برادرش را نيز در سمرقند همان شربت چشانيدند . ديده‌وران عالم عبرت را روشن گشت كه عاقبت غدر وخيم است و جزاى كفران نعمت عذاب اليم .\r\n[ مصراع 
  ]\r\n الا لعن الرحمن من كفر النعم \r\nو بعد از رفع اين دغدغه ، اميرزاده عمر شيخ روى توجه به صوب سمرقند آورد و در آنجا به سعادت بساطبوس حضرت صاحب‌قران مستسعد گشت . و در همان وقت كه محمد ميركه ياغى شد و از سمرقند بازگشت ، امير جهانشاه برحسب فرمان با تمام لشكر بورلداى و طايخان و اپردى از قندز متوجه معسكر همايون شده بود و چون به بلخ رسيد امير يادگار برلاس با مجموع لشكر بلخ و آن نواحى به ايشان پيوسته ، به اتفاق مىرفتند . در اثناى راه ، ايل بورلداى ياغى شده بازگشتند .\r\nامير جهانشاه صورت اين حال به پايهء سرير اعلى عرضه داشت كرد و خواجه يوسف بن اولجايتو و جنيد برادرزادهء بورلداى و از لشكر بلخ ، پير على تاز را با خود همراه ساخته ، بازگرديد و در عقب بورلداييان به تعجيل روان شد و شبگير كرده در بغلان به ايشان رسيد و كوچ و خانهء آن روز برگشتگان را غارت كرد .\r\nو در اين‌حال به امير جهانشاه خبر رسيد كه ميركه ياغى شده و لشكر جمع كرده ، در ولايت حصار نشسته است . امير جهانشاه سپاه نصرت‌پناه را مرتب ساخته ، متوجه او شد و خواجه يوسف جهت ضبط لشكر خود به ارهنگ رفت و پير على تاز روانهء بلخ شد تا لشكرى كه در آنجا مانده بياورد و مقرر كردند كه در كنار آب جيحون همه « 2 » به‌هم رسند . و چون جهانشاه به كنار آب رسيد ، يسال بسته با تمامى لشكر به\r\n\r\n\r\n","description":"","footnote":"\r\n( 1 ) . م : + او را .\r\n( 2 ) . الف ، ع : - همه .\r\n","page_name":" 605 ","page_number":669},
  {"content":"\r\n\r\nشناه از آب گذشت و همانجا توقف كرد و چون شب درآمد ، جنيد بورلدايى و برادرش بايزيد و على اكبر با تمامى لشكر خود ياغى شده ، شبيخون آوردند و ايشان سه هزار سوار بودند و با امير جهانشاه شصت مرد بيش نمانده بود . به استظهار دولت غرايب آثار ، صاحب‌قران كامگار هيچ‌گونه تزلزل و اضطراب به خود راه نداد و توكل بر خداى ظفربخش كرده ، با آن نفر اندك ، پشت به آب آورده سپرها و چپرها و توراها در روى كشيده ، به مدافعه و مقابلهء مخالفان مشغول شدند و از آمد شد تير از طرفين ، هواى معركه در آن تيره شب پرشهاب شد و از نهيب شمشير و سنان ، جان بهادران رزم‌آزماى سراسيمه گشته در اضطراب افتاد .\r\n[ بيت 
  ]\r\n تيغ چون وسوسهء عشق درافتاد به دل * تير چون شعشهء نور « 1 » درآمد به بصر\r\nگرز خايسك شد و تارك گردان سندان * دشت آورد « 2 » شده كارگه آهنگر \r\nدر آن حال خواجه يوسف نوكرى را از بالاى آب بسناج در آب انداخته روان ساخت و پيغام داد كه : « در مقام جلادت پاى ثبات مىبايد فشرد كه اينك ما جنگ را آماده گشته به معاونت و مظاهرت شما مىرسيم » .\r\nلشكر نصرت‌نشان كه در مقابل دشمنان چون سد اسكندر پاى قرار استوار داشته بودند « 3 » و داد مردى و مردانگى مىدادند از وصول اين خبر ، پشت استظهار و بازوى اقتدار قوىتر گشت و خواجه يوسف و پيرعلى تاز ، با صد مرد مكمل هم در آن شب به شناه از آب گذشته برسيدند و به اتفاق حمله كرده ، كوشش‌هاى مردانه نمودند و چون صبح صادق از افق آسمان سر برزد ، صبح فيروزى و ظفر از مطلع اقبال صاحب‌قرانى دميدن گرفت و لشكر دشمن به آن كثرت كه در مقابلهء هر نفرى بيست نفر بودند پشت هزيمت نموده ، رو به گريز نهادند و از آب گذشته به‌طرف بغلان گريختند و مصدوقهء  إِنْ يَكُنْ مِنْكُمْ عِشْرُونَ صابِرُونَ يَغْلِبُوا مِائَتَيْنِ  « 4 » به ابلغ وجهى به ظهور پيوست . لشكر منصور تكامشى كرده ، بسيارى از ايشان را به قتل آوردند و امير جهانشاه با سپاه\r\n\r\n\r\n","description":"","footnote":"\r\n( 1 ) . ع : فور .\r\n( 2 ) . ع : ناورد .\r\n( 3 ) . م : - بودند .\r\n( 4 ) . انفال / 65 .\r\n","page_name":" 606 ","page_number":670},
  {"content":"\r\n\r\nنصرت‌پناه ، در قندز بنشست و ايل و قبيلهء بورلداى از عقبه‌هاى هندوكش گذشته ، به كابل رفتند .\r\nابو سعيد بيسود چون ياغىگرى ايشان بشنود ، خبث طبيعتش بر آن داشت كه با وجود سوابق عنايت - كه از حضرت صاحب‌قرانى مشاهده نموده بود - كفران نعمت روا داشته ، ياغى شد . و به‌حسب اتفاق آق‌بوغاى بيسود كه دشمن ابو سعيد بود ، حضرت صاحب‌قرانى او را بند كرده به مغولستان و طرف الطاى فرستاده بود ، در اين ولا از آنجا گريخته مىآمد و او را در راه گرفته باز بند كرده ، به پايهء سرير اعلى آوردند ، در خوارزم . و چون ياغى شدن ابو سعيد به مسامع عليّهء حضرت صاحب‌قرانى رسيده بود ، او را عنايت فرموده ، فرمان داد كه بند برداشتند و ايل و الوس بيسود را به دو ارزانى داشته ، پيش امير جهانشاه فرستاد .\r\nو چون صاحب‌قران كامگار از خوارزم به مستقرّ سرير سلطنت به سعادت معاودت نمود ، رمضان خواجه و ديگر بهادران را با چند قوشون از عساكر گردون مآثر به معاونت امير جهانشاه روانه گردانيد و او را فرمان داد كه هر جا كه دشمنان روند از عقب ايشان بروند . برحسب فرموده « 1 » امير جهانشاه و خواجه يوسف از قندز و بغلان در عقب مخالفان روان شدند و از « 2 » هندوكش و كابل گذشته در موضع لغمان « 3 » به جنيد و ابو سعيد رسيدند و ايل و الوس ايشان را غارت گردانيدند و آنچه از صدمهء قهر ايشان به جان خلاص يافتند به سند گريختند . و چون امير آق‌بوغا از آن حال آگاه شده بود ، از هرات روى به قصد ايشان نهاد و امير سيفل قندهارى لشكر آنجا جمع آورده ، در راه به امير آق‌بوغا پيوست و به اتفاق از عقبه‌ها و جنگل‌ها گذشته به آن سرگشتگان روز برگشته رسيدند ، و راه بر ايشان ببستند .\r\n[ بيت 
  ]\r\n گويى به قصد دشمن صاحب‌قران بلا * مىرويد از زمين و همى بارد از هوا \r\nايشان از بيم جان سراسيمه به جنگ مشغول گشتند و بعد از آنكه بسيارى كشته شدند و اندك چيزى كه با ايشان مانده بود عرضهء غارت و تاراج گشت ، جنيد و بايزيد و ابو سعيد به هزار مشقت سر به در برده ، به جانب هندوستان به دهلى رفتند\r\n\r\n\r\n","description":"","footnote":"\r\n( 1 ) . ع : فرمان .\r\n( 2 ) . ع : + عقبهء .\r\n( 3 ) . ع : لقمان .\r\n","page_name":" 607 ","page_number":671},
  {"content":"\r\n\r\nو عساكر منصور قرين سلامت و غنيمت ، موفور به مواضع خود بازگشتند .\r\n[ بيت 
  ]\r\n سپاه خسرو صاحب‌قران بنده‌نواز * به هركجا كه رود با غنيمت آيد باز \r\nو در آن ايام كه رايت نصرت شعار متوجه خوارزم بود ، سيورغتمش خان در ولايت بخارا بيمار گشت و بعد از چند روز شنقار شده ، به جوار رحمت پروردگار پيوست و نعش او را از آنجا نقل كرده ، در جلگاى كش به نزديك قوبقان يغاج در گنبدى كه از مستحدثات او بود ، دفن كردند - تغمده اللّه بغفرانه - . و در آن‌وقت كه حضرت صاحب‌قران از تسخير خوارزم فراغ يافته ، در پاييز به دار السلطنهء سمرقند معاودت فرمود و آن خطهء فردوس آيين از فرّ قدوم همايونش غيرت سپهر برين گشته ، سلطان محمود پسر سيورغتمش خان را به‌جاى پدر مقرر گردانيد و رأى عالم‌آراى پرتو عواطف و اشفاق بر حال اولاد و اعقاب انداخته ، فرمودهء حضرت رسالت‌پناه ختمى « 1 » را ، حيث قال صلى اللّه عليه و سلم : « تناكحوا توالدوا تكثّروا » وجههء همت عالى نهمت ساخت . گماشتگان جهت ترتيب طوىهاى بزرگ به پاى سعى و اجتهاد برخاستند و اهالى مملكت دست سرور و شادمانى به تزيين شهر برگشاده « 2 » ، آذين‌ها بستند و تعبيه‌ها آراستند و در « باغ بهشت » كه نامش از محاسن صفات نشان مىدهد و مشاهدهء صفاتش مطابقهء اسم و مسمّى بيان مىكند ، سراپرده و خرگاه فراوان به فسحت زمين و رفعت آسمان بزدند و برافراختند و آن را به فرش‌هاى ملون و بساطهاى ملمّع و هرگونه تكلّف و تجمّل از غرر درر و زواهر جواهر مزيّن و مرصّع ساختند و حضرت صاحب‌قران اميرزاده محمد سلطان و اميرزاده پيرمحمد برادرش و اميرزاده شاهرخ را با كرايم جلايل حورانژاد به طريق شرع مطهر عقد بسته ، در باغ بهشت به تاريخ سنهء تسعين و سبعمايه داماد كردند « 3 » .\r\n[ بيت 
  ]\r\n حبّذا عقدى كه عقد ملك را داد انتظام * حبّذا عهدى كزو شد رونق عالم تمام \r\n\r\n\r\n","description":"","footnote":"\r\n( 1 ) . ع : - ختمى .\r\n( 2 ) . م : برگشوده .\r\n( 3 ) . م : كرد .\r\n","page_name":" 608 ","page_number":672},
  {"content":"\r\n\r\n تا در آن بزم همايون گوهرافشانى كند * آسمان از به دو فطرت پرجواهر داشت جام \r\nو بعد از اتمام اين مهام صاحب‌قران گردون غلام ، لشكر بهرام انتقام را اجازت انصراف داد و اميرزاده ميرانشاه به خراسان رفت و اميرزاده عمر شيخ به اندكان و حضرت صاحب‌قران آن زمستان در سمرقند به اقبال و كامرانى بگذرانيد « 1 » .\r\n\r\n\r\n","description":"","footnote":"\r\n( 1 ) . ع : بگذرانيد .\r\n","page_name":" 609 ","page_number":673},
  {"content":"\r\n . \r\n","description":"","footnote":"","page_name":" 610 ","page_number":674},
  {"content":"\r\n\r\n\r\n( 791 ه . ق ) گفتار در نهضت همايون حضرت صاحب‌قران به جنگ توقتمش خان و ظفر يافتن به عون ملك ديّان « 1 »\r\nچون توقتمش خان را سرنوشت شقاوت كه خامهء « جفّ القلم » بر پيشانى ادبار و خذلان او رقم زده بود بر آن داشت كه حقوق عنايت و رعايت حضرت صاحب‌قران فراموش كرده ، بر كفران نعمت اقدام نموده و از تمام الوس جوجى كه از ميامن تقويت و تمشيت آن حضرت به او رسيده بود ، لشكرى گران جمع آورده ،\r\n[ بيت 
  ]\r\n ز روس و چركس و بلغار و قبچاق * قرم با كفه و آلان و آزاق\r\nهمان از باشقرد و از مكس هم * سپاهى بس گران آمد فراهم \r\nو با چنان لشكرى از حيّز شمار بيرون و از اوراق اشجار و قطرات امطار افزون ، به تاريخ اواخر سنهء تسعين و سبعمائه موافق لوىئيل اول زمستان ، متوجه حضرت صاحب‌قران شد . آن حضرت چون براين‌حال اطلاع يافت با لشكر سمرقند و كش از مستقرّ سرير سلطنت نهضت فرمود و ساغرج را مخيّم نزول همايون ساخت ، و تواچيان را جهت جمع و احضار عساكر نصرت‌شعار به اطراف و اقطار ممالك روان\r\n\r\n\r\n","description":"","footnote":"\r\n( 1 ) . الف : - عنوان .\r\n","page_name":" 611 ","page_number":675},
  {"content":"\r\n\r\nگردانيد و به‌حسب اتفاق ، آن سال شدت برودت هوا به مرتبه‌اى بود كه آسمان همواره پشت سنجاب بر دوش افق كشيده بود و زمين پيوسته شكم قاقم پوشيده ،\r\n[ نظم 
  ]\r\n ز برف گشته زمين همچو صفحهء كافور * ز ابر مانده جهان « 1 » همچو گنبد بىنور\r\nهوا ز غايت سرما چنان نمود اثر * كه برد خاصيت از طبع مردم محرور \r\nدر آن‌حال خبر آوردند كه منغلاى توقتمش خان ، ايليغمش اغلن « 2 » با سپاهى گران از آب خجند گذشته ، در نزديك اچوك زرنوق نشسته است . حضرت صاحب‌قران فى الحال عزم فرمود كه به تعجيل بر سر ايشان رود . امرا و نويينان زانو زده ، مبالغه نمودند كه چندان توقف مىبايد فرمود كه لشكرها از اطراف جمع آيند . نقد اين گفتار در محك رأى اصابت شعار آن حضرت ، تمام عيار ننمود و از تبعهء « فى التأخير آفات » 186 اجتناب واجب شناخته ، برحسب اشارت :\r\n[ بيت 
  ]\r\n از امروز كارى به فردا ممان * چه دانى كه فردا چه گردد زمان \r\n187 امضاى عزيمت را صواب دانست و دست توكل در حبل متين تأييد صمدانى استوار كرده ، جمع شدن لشكر را نپاييد و باوجود آنكه در تمام راه تا سينهء اسب برف نشسته بود ، با جمعى خاصگيان برف كوفته متوجه گشت و شبگير كرده ،\r\n[ بيت 
  ]\r\n روان شد به اقبال و فتح و ظفر * سعادت به پيروزيش راهبر\r\nسعود فلك نصرتش را ضمان * جنود ملك در پيش حرزخوان \r\nو اميرزاده عمر شيخ از اندكان لشكر آنجا مرتب داشته و از كنار آب خجند شتافته به موكب همايون پيوست ، صاحب‌قران گيتىستان ، كونچه اغلن « 3 » و تمورقتلق اغلن « 4 » و شيخ على بهادر را با جمعى سپاه روانه ساخت ، تا راه گريز بر\r\n\r\n\r\n","description":"","footnote":"\r\n( 1 ) . الف ، ع : هوا .\r\n( 2 ) . الف ، ع : اغلان .\r\n( 3 ) . الف ، ع : اغلان .\r\n( 4 ) . الف ، ع : اغلان .\r\n","page_name":" 612 ","page_number":676},
  {"content":"\r\n\r\nدشمنان ببندند . روز ديگر در وقت طلوع آفتاب ماهچهء رايت نصرت انتساب از بالاى تل انبار برآمده ، به ياغى رسيدند و سورن انداخته ، جنگ درپيوست .\r\n[ نظم 
  ]\r\n پر از نالهء كوس شد مغز ميغ * پر از آب شنجرف شد جان تيغ\r\nز آواز اسب و خروش سوار * فرومانده دست سواران ز كار \r\nو چون آتش حرب از باد حملهء دلاوران اشتعال يافت ، نسيم فتح از مهبّ اقبال حضرت صاحب‌قرانى وزيدن گرفت و مخالفان پشت هزيمت نموده ، رو به گريز نهادند و بسيارى در زير دست‌وپاى اجل سراسيمه گشته ، نيست شدند و بعضى از بيم تيغ آتش‌بار ، خود را در آب خجند انداخته خاك وجودشان به باد فنا بررفت و آنها كه از قتل خلاص يافته به صوب گريز مىشتافتند ، لشكر منصور كه پيشتر رفته بودند تا راه بر ياغى بگيرند ، از پيش درآمدند و سپاه ظفرپناه از عقب روان شده ، ايشان را شكارىوار از اطراف و جوانب در ميان گرفتند و به زخم تير و سنان و شمشير و گرز گران دمار از روزگار ايشان برآوردند و عنان حياتشان به دست قهر عزرائيل سپردند و ايدىبيردى بخشى را دستگير كرده ، خواستند كه سر از تن جدا كنند ، او از بيم جان نام خود اظهار كرد و او را زنده پيش صاحب‌قران گيتىستان آوردند . آن حضرت احوال و اوضاع توقتمش خان را استكشاف نموده او را خلعت عفو پوشانيد و جامه داده ، به عنايت پادشاهانه مخصوص گردانيد و به عزّ ملازمت موكب همايون سرافراز گشت .\r\n[ مصراع 
  ]\r\n آزاد بنده‌اى كه بود در ركاب شاه « 1 » \r\nو از آن موضع كوچ كرده ، به سعادت معاودت فرمود و در ماه صفر سنهء احدى و تسعين و سبعمايه در آقار فرود آمد و آنجا توقف نمود ؛ و چون از قدوم طليعهء لشكر بهار سپاه تباه‌كار سرما پشت به هزيمت داد و عساكر بهجت آيين سبزه و رياحين از اطراف و اكناف صحارى و بساتين در حركت آمدند ،\r\n\r\n\r\n","description":"","footnote":"\r\n( 1 ) . الف ، ع : تو .\r\n","page_name":" 613 ","page_number":677},
  {"content":"\r\n\r\n[ بيت 
  ]\r\n سلطان گل رسيد و ديار چمن گرفت * و اطراف جويبار سپاه سمن گرفت \r\nلشكر ظفر جنايب از اطراف و جوانب برسيدند و اميرزاده ميرانشاه با سپاه از خراسان به درگاه عالم‌پناه آمد و لشكر بلخ و قندز و بغلان و بدخشان و ختلان و حصار و ديگر بلاد و امصار به معسكر همايون پيوستند .\r\n[ نظم 
  ]\r\n از آواز اسپان و گرد سپاه * نه خورشيد تابنده پيدا « 1 » نه ماه\r\nچنان شد ز گرد سواران جهان * كه خورشيد شد گفتى اندر نهان \r\nحضرت صاحب‌قران گيتىستان فرمان داد كه اميرزاده عمر شيخ و امير حاجى سيف الدين و ايكوتمور بروند و بر آب خجند از كشتىها و عمدها پول سازند .\r\nايشان « 2 » به امتثال امر مبادرت نموده برفتند و در چند موضع پول بستند و خبر به حضرت صاحب‌قران فرستادند . آن حضرت به تاريخ ربيع الاول سنهء احدى و تسعين و سبعمايه موافق اول ايلان‌ئيل از آنجا كوچ كرده ، در ضمان امن و تأييد ملك ديّان روان شد و چون به كنار آب رسيد با فرزندان كامگار و تمام لشكر نامدار به آن پول‌ها از آب بگذشتند و تمور قتلق اغلن « 3 » و سونجك بهادر و عثمان بهادر را به رسم منقلاى تعيين فرمود ؛ و چون ايشان برحسب فرمان روان شدند قراول پيش بفرستادند و فرستادگان ، قراول دشمن را ديده ، بازگرديدند و خبر به امرا رسانيدند ، و امرا با لشكر كمين كرده ، خود را به دشمنان « 4 » ننمودند و مخالفان چون كسى را نديدند و شب درآمد از سر فراغت چون بخت خويش به خواب مشغول شدند ، غافل از اين معنى كه ،\r\n[ بيت 
  ]\r\n نبايد غنودن چنان بىخبر * كه ناگاه سيلى درآيد به سر \r\nلشكر نصرت‌شعار از دولت بيدار سوار شده بر ايشان شبيخون بردند .\r\n\r\n\r\n","description":"","footnote":"\r\n( 1 ) . م : روشن .\r\n( 2 ) . ع : - ايشان .\r\n( 3 ) . م : قتلغ اغلان .\r\n( 4 ) . م : دشمن .\r\n","page_name":" 614 ","page_number":678},
  {"content":"\r\n\r\n[ نظم 
  ]\r\n شب تيره رفتند گندآوران * چو شير ژيان بر سر دشمنان\r\nبه گرز و سنان و به شمشير و تير * برآورده از جان دشمن نفير\r\nدر آن شب دليران نصرت‌شعار * بكشتند ازيشان فزون از شمار \r\nو چون بيشتر لشكر ياغى به قتل آمدند ، بقيه كه خسته ، جسته به صد مشقت از آن ورطه سر به در بردند و روى به گريز نهادند و از آب ارج عبور نموده ، به توقتمش خان رسيدند . و لشكر او صبران را محاصره كرده بودند و در آنجا چنگرچه و ولادو « 1 » و قوشچى به منع و معارضه مشغول گشته ، جنگ‌هاى مردانه كرده بودند و توقتمش خان بعد از عجز از تسخير صبران ، يسى را غارتيده در آن صحارى نشسته بود . و چون او را از وصول سپاه منصور آگاهى دادند ، شاه و سپاه هركه اين خبر شنيد ، از شكوه دولت حضرت صاحب‌قران پاى ثبات و قرارش بلغزيد . خوف و هراس بر ايشان استيلا يافته ، لشكرى با آن كثرت سواد و بسيارى ابّهت و استعداد ، به مجرد آوازه‌اى از هم فروريخت و هركس دست اضطرار در دامن فرار آويخت و بىتوقف منهزم شده  كَأَنَّهُمْ جَرادٌ مُنْتَشِرٌ  « 2 » متفرق و پراكنده شدند .\r\n[ نظم 
  ]\r\n از آوازهء شاه صاحب‌قران * فروريخت از هم سپاهى گران\r\nنديده كس از دور ، گرد سوار * گزيدند يكسر طريق فرار\r\nاز اينها نباشد به نزد لبيب * ز اقبال صاحب‌قرانى غريب \r\nصاحب‌قران گيتىستان چون از انهزام مخالفان آگاهى يافت امير حاجى سيف الدين را با آغرق به سمرقند فرستاد و به نفس مبارك ايلغار فرموده ، در عقب دشمنان روان شد و خواجه شيخ قوچين و توپلاق قوچين و قراقان بهادر و امان شاه و دولتشاه جباچى « 3 » با چهل مرد گزيده ، دو اسبه به زبان‌گيرى از پيش بفرستاد . ايشان در موضع سارق‌اوزن به قراول دشمن - كه در عقب ايستاده بودند - رسيدند و جنگى\r\n\r\n\r\n","description":"","footnote":"\r\n( 1 ) . الف : ادو .\r\n( 2 ) . قمر / 7 .\r\n( 3 ) . ع : جاجى .\r\n","page_name":" 615 ","page_number":679},
  {"content":"\r\n\r\nعظيم كرده بسيارى از ايشان را به قتل آوردند و بقية السيف گريختند و چون بهادران نصرت‌قرين ، مظفر و منصور بازگشتند در بيابان « 1 » به قتبه درخان كه با صد خانه‌وار نشسته بود دوچار خوردند و با ايشان نيز داد رزم و پيكار داده ، شنكول « 2 » به نيروى دولت قاهره قتبه درخان را كه بزرگ آن طايفه بود دستگير كرده و او را با قوم و گله و رمه ، به قهر و غلبه رانده ، به موضع آق سوما به معسكر همايون رسانيدند . حضرت صاحب‌قران از آن موضع نهضت فرموده ، به راه « 3 » اورنگ‌چقل از چول گذشته ، به موضع بيلن رسيد و از آنجا روان شده ، از ساريق اوزن و كورجون گذشته به آل قوشون نزول فرمود .\r\n\r\nگفتار در فرستادن حضرت صاحب‌قران اميرزاده ميرانشاه را به جانب « 4 » به خراسان « 5 »\r\nدر موضع آل قوشون خبر آمد كه ملوك سربدال « 6 » و حاجى بيگ جون قربانى و تمام لشكر كلات و طوس ياغى شده‌اند . حضرت صاحب‌قران اميرزاده ميرانشاه را به اطفاى نايرهء آن فتنه فرمان داد . شاهزاده برحسب فرموده « 7 » با لشكر نصرت‌شعار خود بازگرديد و به تعجيل تمام شب‌وروز رانده ، به سمرقند آمد و چون مأمور بود به قطع مادهء فساد ممالك خراسان ، ملك پير محمد پسر ملك غياث الدين را با دو پسر ، زين العابدين و محمود كه در آنجا بودند ، شربت فنا چشانيد و از نسل ملوك كرت كس نمانده و شاهزادهء جوان‌بخت از آنجا بر سبيل استعجال به خراسان شتافت و در صحراى بحرآباد ، ملوك سربدال « 8 » با فوجى از لشكر ، فدايىوار پيش آمدند و از سر جان گذشته ، بر لشكر شاهزاده حمله آوردند و جنگى عظيم درپيوست . عساكر « 9 » جوانغار و برانغار پيش آمده ، ايشان را شكارىوار در ميان گرفتند ، و به زخم پيكان خاره‌گذار بيشتر آن اشرار را بر خاك هلاك و بوار انداختند و ملوك شكسته و خاكسار\r\n\r\n\r\n","description":"","footnote":"\r\n( 1 ) . ع : سامان .\r\n( 2 ) . ع : - شنكول .\r\n( 3 ) . ع : براى .\r\n( 4 ) . ع : - به جانب .\r\n( 5 ) . الف : - عنوان .\r\n( 6 ) . الف ، ع : سربدار .\r\n( 7 ) . ع : فرمان .\r\n( 8 ) . الف ، ع : سربدار .\r\n( 9 ) . ع : + منصور .\r\n","page_name":" 616 ","page_number":680},
  {"content":"\r\n\r\nبه مشقت بسيار نيم‌جانى به كنار انداخت و با جوقى از سپاه ، بيشتر زخم‌دار روى فرار به صوب عراق آورد و امير آق‌بوغا نيز كه از هرات متوجه رفع « 1 » آن آشوب گشته بود ، طوس را بعد از محاصره تسخير كرد ، و حاجى بيگ برادر كوچك على بيگ جون قربانى از آنجا گريخته متوجه عراق شد و چون به سمنان رسيد ، سادات هزاره‌گرى « 2 » او را گرفته بازفرستادند و به تيغ سياست سپرى شد . و چون شاهزادهء مشار اليه ، مخالفان عصيان ورزيده را مقهور و مخذول گردانيد ، عرصهء آن مملكت را از خبث وجود و لوث جنود ايشان پاك ساخت ، به مستقرّ سرير جلالت خويش فرمود .\r\n[ بيت 
  ]\r\n درختىست عصيان صاحب‌قران * كه بارش هلاك است و رنج و هوان\r\nكسى كارد آن شاخ نكبت‌ثمر * كه روى نكويى نبيند دگر \r\nو عزم حضرت صاحب‌قران گيتىستان برقرار جزم بود كه به نفس مبارك « 3 » در عقب توقتمش خان برود « 4 » ، نويينان و امرا اتفاق نموده ، زانو زدند و به زبان اخلاص و دولتخواهى عرضه داشتند كه : « اگر رأى اعلى صواب داند اول به جانب خضر خواجه اغلن پسر توغلق‌تمور خان و انكاتورا توجه نماييم و ايشان را گوشمالى بسزا داده نوعى سازيم ، كه ديگرباره انديشهء جسارت و فضولى به خاطر راه ندهند ، و بعد از فراغ از آن مهم روى عزيمت به صوب توقتمش خان آوريم » . حضرت صاحب‌قران سخن ايشان را به سمع رضا اصغا نمود .\r\n\r\nگفتار در توجه حضرت صاحب‌قران به مغولستان بر سر خضر خواجه اغلن و انكاتورا نوبت پنجم « 5 »\r\nدر همين سال سنهء احدى و تسعين و سبعمائه ، حضرت صاحب‌قران گيتىستان عزيمت جانب مغولستان مصمم فرمود ، و از موضع آل قوشون مراجعت نموده ، به\r\n\r\n\r\n","description":"","footnote":"\r\n( 1 ) . الف : - دفع ؛ ع : رفع .\r\n( 2 ) . الف ، ع : جريب .\r\n( 3 ) . م : - به نفس مبارك .\r\n( 4 ) . م : + نفس مبارك .\r\n( 5 ) . الف : - عنوان .\r\n","page_name":" 617 ","page_number":681},
  {"content":"\r\n\r\nراه بورىباشى « 1 » با لشكر و خدم و حواشى روان شد ، و از توپاليك قرق گذشته به عقبهء اوزتاق برآمد ، و اسبان لشكريان بغايت لاغر بودند . از هر ده سوار سه نفر را به سمرقند بازگردانيد ، و اسبان ايشان را به هفت نفر ديگر قسمت فرمود ، و لشكر را دو اسبه ساخته ، به سعادت و اقبال روان شد .\r\nو چون به ايقن « 2 » سورى رسيد ، آب نبود و سپاه از بىآبى در زحمت بودند و دو سه روز چاه‌ها كنده آب حاصل مىكردند و مىرفتند ، ناگاه از رشحات فيض الهى در آن بيابان در فصل تموز بر سر سبزه‌اى برف و يخ بسيار يافتند ، چنانچه تمام لشكريان با اسبان و چهارپايان همه سيراب گشتند و به اداى شكر بارى تعالى و تقدس قيام نموده ، روان شدند . و چون به موضع توغره اوتلغ رسيدند برحسب فرموده ، شكار انداختند و صحراى ايغريالى را رانده ، خرگور بسيار صيد كردند و هرچه فربه بود برداشتند و آنچه لاغر بود بگذاشتند و در صحراى اولن چرلنغ به موضع چپار ايغر رسيده ، فرود آمدند و از سپاه انكاتورا ، اولن‌بوغا و اينكه‌چك با هزار سوار آمده ، در آن صحرا به طلب قبيلهء بهرين مىگشتند . ميرك ايلچى و پير على تاز ، قراول دست راست لشكر منصور بودند ، با ايشان دوچار خورده ، دست جلادت و اقتدار به جنگ و پيكار برگشادند و مخالفان بىتوقف پشت هزيمت نموده رو به گريز نهادند . لشكر ظفرقرين شخصى از ايشان را دستگير كرده ، به پايهء سرير اعلى آوردند و كيفيت احوال از او استفسار نموده ، معلوم شد كه انكاتورا ، در موضع ارونگ « 3 » يار نشسته است . حضرت صاحب‌قران ، در زمان ، شيخ على بهادر و ايكوتمور را با جمعى امرا به ايلغار روانهء آن‌جانب گردانيده ، فرمان داد كه به تعجيل تمام رانده ، سعى نمايند تا به موضع ارونگ « 4 » يار به انكاتورا رسند و فرمود كه در آن راه اصلا آتش نكنند ، تا دشمنان از توجه ايشان آگاه نگردند .\r\nو آن حضرت با عساكر گردون معاصر شبگير كرده ، به عون ذو الجلال بر سبيل استعجال در عقب ايشان روان گشت و چون روز شد به ظهور پيوست كه غجرچى راه غلط كرده ، به جانب ديگر افتاده‌اند . آن روز به راه قيان‌قازى « 5 » به تعجيل تمام\r\n\r\n\r\n","description":"","footnote":"\r\n( 1 ) . الف : بورباشى .\r\n( 2 ) . ع : اتقين .\r\n( 3 ) . ع : اورنگ .\r\n( 4 ) . ع : اورنگ .\r\n( 5 ) . الف ، ع : قارى .\r\n","page_name":" 618 ","page_number":682},
  {"content":"\r\n\r\nرانده ، شب‌هنگام به گوگ « 1 » سالى فرود آمدند . روز ديگر راه يافته به آىاكوز رسيدند و چون در آنجا نزول كردند ، صاحب‌قران گيتىستان با شاهزادگان و نويينان و امرا مشورت فرمود كه چون ما سه روز راه غلط كرديم ، شايد كه دشمنان خبر يافته باشند و متفرق شده ، مصلحت آن است كه از دو طرف متوجه ايشان شويم . بنابراين اميرزاده عمر شيخ را با بعضى لشكر روانه گردانيد ، و امير جلال پسر امير حميد را غجرچى ايشان ساخت و به نفس مبارك با باقى سپاه به راه شراو شبادتو « 2 » و قوىمراغ و قوراغن بويور لاغو گذشته به موضع قراغوچور برآمده اميرزاده عمر شيخ با سپاه نصرت‌پناه كوه و بيابان قطع كرده ، مىرفتند و هرجا كه با قوم دشمن دوچار مىخوردند ، جنگ كرده ، همه را مقهور و منكوب مىگردانيدند تا در موضع قوباق به انكاتورا رسيدند و از طرفين سورن انداخته ،\r\n[ بيت 
  ]\r\n دليران و شيران دشمن‌شكار * برافراختند آتش كارزار\r\nز خون گشت پردامن آسمان * ز بيم آب شد زهرهء روزگار\r\nفروبسته لب‌هاى مردم ز نطق * فرومانده اعضاى گردان ز كار \r\nبهادران لشكر نصرت‌شعار ، به عون تأييد پروردگار ، بسيارى از آن بيدينان را به قتل آورده ، ايشان را بشكستند و انكاتورا را تكامشى كرده از ولايت به در كردند و از موضع قاقمه « 3 » برجى بگذرانيدند و غنايم بىشمار به دست آورده ، بسى دختران ماه‌رخسار و پرىچهرگان لاله‌عذار اسير گرفتند . و شاهزادهء كامگار بعد از قهر و طرد مخالفان بدكردار مظفر و منصور با غنايم نامحصور به سعادت معادت فرمود و در موضع اختاديكتو به عزّ بساطبوس حضرت صاحب‌قرانى فايز شد .\r\nو چون مدتى بود كه شيخ على بهادر و ايكوتمور به ايلغار رفته بودند و هيچ خبر از ايشان نمىآمد ، فرمان اعلى به نفاذ پيوست كه اميرزاده عمر شيخ با فوجى از سپاه به تفحص حال ايشان روان گردد . شاهزاده برحسب فرمان روى توجه به راه نهاد و بعد از چند\r\n\r\n\r\n","description":"","footnote":"\r\n( 1 ) . ع : كول .\r\n( 2 ) . الف ، ع : شيادتو .\r\n( 3 ) . م : قماقه .\r\n","page_name":" 619 ","page_number":683},
  {"content":"\r\n\r\nروز امرا « 1 » از راهى ديگر به معسكر همايون ملحق شدند و اميرزاده عمر شيخ چون به بيابان ايت‌ايجمس آله‌كول رسيد ، ناگاه با هشتصد سوار از دشمنان ، كلانتر ايشان قرابيان‌تمور دوچار خورد و در آن حال با شاهزاده پنجاه كس بيش نبود ، اما مجموع امرا و بهادران بودند ، مثل خداداد حسينى و تمور خواجه آق‌بوغا و حاجى محمود شاه يسورى و پيرحاجى ارلات و امثال ايشان ، به قوت استظهارى كه لشكر ظفرقرين\r\n[ مصراع 
  ]\r\n « به اقبال صاحب‌قران داشتند » \r\nتوكل بر قادر نصرت‌بخش كرده ، بىانديشه و هراس بر ايشان حمله كردند .\r\n[ بيت 
  ]\r\n در بيابان بىحصارى كز عدو باشد پناه * هريكى را در مقابل شانزده كس كينه‌خواه\r\nلشكر صاحب‌قران دست جلادت برگشاد * دل به تأييد الهى بسته و اقبال شاه\r\nتيغ كين را بركشيدند از نيام انتقام * روز روشن گشت بر چشم بدانديشان سياه \r\nشاهزاده از صدق نيت و حسن اعتقاد در جهاد آن فرقهء بغى و فساد ، داد مردى داده ، دستبردى نمود كه ملك بر فلك زبان تحسين گشاده بر شجاعت و جلادت او آفرين خواند و پيرحاجى پسر تيلانجى ارلات كه از شجعان و كمات روزگار بود نقد شجاعت را سكهء جلادت زد و چون شير عرين در آن دشت كين بسى از مخالفان بىدين را داغ فنا بر جبين حيات نهاده ، تن بر زمين انداخت ، و جان به « اسفل السافلين » « 2 » روان ساخت ، و رفع منزلش را از كمين قضا تيرى به مقتل او رسيد و به سعادت شهادت فايز شد و از كرامت  وَ قاتَلُوا وَ قُتِلُوا لَأُكَفِّرَنَّ عَنْهُمْ سَيِّئاتِهِمْ  « 3 » بهره‌مند گشت .\r\n[ مصراع 
  ]\r\n زهى حيات نكونام و مردنى « 4 » به شهادت \r\n\r\n\r\n","description":"","footnote":"\r\n( 1 ) . ع : شيخ على بهادر و ايكوتمور .\r\n( 2 ) . اشاره است به آيهء :  ثُمَّ رَدَدْناهُ أَسْفَلَ سافِلِينَ  ( تين / 5 ) .\r\n( 3 ) . آل عمران / 195 .\r\n( 4 ) . الف ، ع : مردن .\r\n","page_name":" 620 ","page_number":684},
  {"content":"\r\n\r\nآخر الامر از مطلع وعد  وَ إِنَّ جُنْدَنا لَهُمُ الْغالِبُونَ  « 1 » اختر سعادت‌گستر فتح و فيروزى طلوع نمود و مجاهدان نصرت‌قرين بر مخالفان فساد آيين ظفر يافته ، ايشان را منهزم گردانيدند و بسيارى را به قتل آورده ، هرچه داشتند از اموال و چهارپايان بغارتيدند و گله‌هاى اسب و گوسفند رانده ، سالم و غانم به معسكر همايون مراجعت كردند .\r\n[ نظم 
  ]\r\n به عزّ دولت صاحب‌قران و عون إله * اميرزاده عمر شيخ و آن گزيده سپاه\r\nگشاده بازوى سعى و كشيده تيغ جهاد * شكسته دشمن بدكيش و كنده بيخ فساد\r\nبه سوى اردوى اعلى محل جاه و جلال * مظفر آمده با عالمى غنيمت و مال \r\nو چون صاحب‌قران گيتىستان به موضع قراغوچور رسيده ، نزول فرمود ، اموال و غنايم كه عساكر گردون مآثر از اطراف و جوانب جمع آورده بودند بر لشكريان قسمت نمود و چندان در آن موضع توقف فرمود ، تا اسبان ايشان فربه شدند ، و فرمان داد كه امير جهانشاه و اوچ‌قرا بهادر و ديگر امراى با سىهزار سوار ايلغار كرده ، به‌طرف ارتيش ، به طلب دشمنان شتابند .\r\nايشان برحسب فرمان روان شدند و شب‌وروز رانده به آب ارتيش رسيدند و نيمى لشكر از اين‌جانب آب و نيمى از آن‌جانب ، به جست‌وجوى مخالفان كنار آب روان شدند « 2 » ، و به هر موضع از جزاير و غير آن‌كه دشمنان گريخته ، پناه برده بودند چون برسيدند ، ايشان را به قتل و نهب و غارت دمار از روزگار برآوردند . و به اين طريق اسير بسيار و غنيمت بىشمار جمع آورده ، مظفر و منصور بازگشتند و به موكب همايون پيوستند . حضرت صاحب‌قران ايل و الوس مغولستان كه به حوزهء تصرف و ضبط درآمده بود ، كورن‌ها كرده به امير لعل طغى « 3 » برادر بوغاى برلاس و تموربوغا و ديگر امراى قوشون سپرده روانهء سمرقند گردانيد . و ايشان آن جماعت را رانده با اموال و غنايم به سمرقند رسانيدند و حضرت صاحب‌قران از چول گذشته و منازل و مراحل قطع « 4 » كرده ، به محل ايمل‌غوچور رسيد و در سراى اوزدم « 5 » ، مبجّل و معظم نزول فرمود .\r\n\r\n\r\n","description":"","footnote":"\r\n( 1 ) . صافّات / 173 .\r\n( 2 ) . م : - شدند .\r\n( 3 ) . الف ، ع : طغاى .\r\n( 4 ) . ع : طى .\r\n( 5 ) . ع : اوردم .\r\n","page_name":" 621 ","page_number":685},
  {"content":"\r\n\r\n\r\nگفتار در قورلتاى فرمودن حضرت صاحب‌قران و فرستادن لشكر به اطراف و جوانب مغولستان به استيصال الوس جته « 1 »\r\nچون حضرت صاحب‌قران گيتىستان كه\r\n[ شعر 
  ]\r\n له همم لا منتهى لكبارها * و همّته الصغرى أجلّ من الدّهر \r\n188 هر مقصد « 2 » كه وجههء همت عالى ساختى و سايهء التفات بر آن انداختى تا به اكمل طرق و اتمّ وجوه در حيّز حصول نيامدى خاطر مبارك از آن نپرداختى . در اين يورش همايون با آن‌كه سپاه نصرت‌پناهش به كرّات و مرّات بر دشمنان ظفر يافته بودند و ايشان را مغلوب و منكوب گردانيده - چنانچه به تفصيل گزارش پذيرفت - باز در باب استيصال الوس جته با شاهزادگان و نويينان مشورت فرمود و فرمان شد كه عساكر گردون مآثر ، فوج‌فوج از راههاى مختلف روان شوند و مجموع اراضى و صحارى آن قطر ، كه محل حركت و سكون قوم جته است احاطه نموده ، هرجا كه از ايشان نشان يابند اثر نگذارند . و برحسب فرمان واجب الاذعان مجموع غجرچيان و قلاوزان جمع آوردند و راهها تحقيق نموده ، ثبت گردانيدند و بر شاهزادگان و امرا قسمت كرده ، مقرر شد كه هر طايفه با غجرچى معين مخصوص متوجه قلع‌وقمع مخالفان شوند و جمعى كه از بيم تيغ جان‌ستان ايشان از هر گوشه‌اى بيرون رفته‌اند ، همه را به دست آورند و مجموع در موضع يولدوز « 3 » جمع آيند .\r\nاز آن جمله اميرزاده عمر شيخ با لشكر اندكان ، غجرچى ايشان برهان اغلان و بيان‌تمور - پسر بيگيجك جته - برحسب فرموده ، به راهى كه مقرر شده بود ، روان گشتند و اطراف و جوانب طريق را تاخت كرده ، هرجا كه دشمنان را مىيافتند به قتل و غارت كار مىساختند و از عقبهء دوبشين و اندور « 4 » گذشته به قصبهء قراخواجه رسيدند ، و مسافت ميان سمرقند و قراخواجه سه ماهه راه كاروان است . و فوجى ديگر امير جهانشاه و شيخ على بهادر با سىهزار سوار آراسته ، نوكر سنقور را غجرچى ساخته از راهى كه\r\n\r\n\r\n","description":"","footnote":"\r\n( 1 ) . الف : - عنوان .\r\n( 2 ) . م : مقصود .\r\n( 3 ) . الف ، ع : يلدوز .\r\n( 4 ) . ع : - اندور ؛ الف : يولدوز .\r\n","page_name":" 622 ","page_number":686},
  {"content":"\r\n\r\nتعيين رفته بود ، روانه شدند و از قرارات و شوروغلوق گذشته ، هرجا كه به ياغى رسيدند بكشتند و بغارتيدند . و فوجى ديگر عثمان عباس با بيست‌هزار مرد تيغ‌گزار ، امير جلال حميد غجرچى شده به راه سغيزغان [ و 
  ] سوغولغان « 1 » ليق و كوك‌يار بشتافتند .\r\n[ مصراع 
  ]\r\n « و ديد آنچه ديد هركه را يافتند » \r\nو فوجى ديگر خداداد حسينى و مبشر بهادر با بيست‌هزار مرد پرخاش‌جوى جلادت آثار ، قمارتقو را غجرچى ساخته از راه ارچكو « 2 » روانه شدند و چون به موضع يبقوت رسيدند با قوم « 3 » بولغاجى و يلكر « 4 » ملاقى شده ، جنگى عظيم واقع شد .\r\n[ نظم 
  ]\r\n ز تيغ گشته هوا همچو ميغ آتشبار * ز نيزه گشته زمين همچو باغ آهن‌پر\r\nز گرد گردان گردون شده به لون زمين * ز نعل اسپان هامون شده به شكل قمر\r\nبه نيزه كرده سران چشم بدسگالان كور * ز نعره كرده يلان گوش خاكساران كر \r\nو آتش آن پيكار يك شبان « 5 » روز مشتعل بود تا باد فيروزى از چمن دولت صاحب‌قران وزيدن گرفت و بهادران شجاعت شعار به زخم شمشير آبدار ، مخالفان خاكسار را مقهور گردانيده ، منهزم و متفرق ساختند و غارت كرده با غنايم بسيار مظفر و كامگار بازگشتند و حضرت صاحب‌قران به نفس مبارك با لشكر قول نهضت فرمود و كلن‌دوچى به اتفاق فتح و ظفر غجرچى شده به راه الغ‌قول توجه نمود ، و از معسكر همايون ايلغار كرده به سيجقان دبان برآمد ، و الوس بولغاجى را دگربار نكبت و ادبار در معرض صدمهء قهر عساكر گردون مآثر انداخته به يك حمله دمار از روزگار پريشان آن بيدينان برآوردند و اموال نامحدود غنايم نامحصور به دست مكنت و\r\n\r\n\r\n","description":"","footnote":"\r\n( 1 ) . الف : سوغولغان ؛ ع : به سوغولغان .\r\n( 2 ) . الف : ارجكو .\r\n( 3 ) . م : - باقوم .\r\n( 4 ) . الف : يلك .\r\n( 5 ) . ع : شبانه .\r\n","page_name":" 623 ","page_number":687},
  {"content":"\r\n\r\nاقتدار لشكر منصور افتاد . و حضرت صاحب‌قران ، در زمان توجه به جانب « 1 » توقتمش خان ، امير يادگار برلاس و امير سليمان شاه و « 2 » شمس الدين عباس و غياث الدين ترخان را در تركستان گذاشته بود ، و چون لشكر توقتمش « 3 » را شكسته و رانده ، عنان عزيمت از آن صوب مصروف گردانيد و به‌طرف جته معطوف داشت ، به ايشان كس فرستاد كه : « شما نيز به مغولستان درآييد و به قلع‌وقمع دشمنان مشغول شويد » .\r\nايشان برحسب فرمان به مغولستان درآمده ، توىبوغا « 4 » شيخ را به فرمودهء حضرت صاحب‌قران در آن سرحد بگذاشتند ، تا به زراعت اشتغال نمايد و خود به طلب دشمنان روان گشته ، منازل و مراحل قطع كرده ، از اوردبان « 5 » بگذشتند و از آب ايله « 6 » عبور نموده به سوت‌كول و چچكليك « 7 » رسيده ، ايل و الوس آن نواحى را غارت كردند و مال و غنيمت بسيار به دست آن سپاه جلادت آثار آمد و از آنجا به‌طرف بالاى قاز روان شده ، هرجا كه با مخالفان دوچار خوردند ، ايشان را بكشتند يا در قيد اسار آوردند .\r\n[ بيت 
  ]\r\n به هركجا كه رسيد آن سپاه كشورگير * عدو ز تيغ هلاك ار برست گشت اسير \r\nو به طلب ايل بولغاجى « 8 » و سالوجى اطراف آن نواحى را تفحص نموده ، مىرفتند و چون از مولزودو « 9 » بگذشتند به خضر خواجه اغلن « 10 » - كه حاكم مغولستان بود - بازخوردند و با او غلبهء بسيار بود . نويينان و امرا با ايشان سواره درآويختن مصلحت نديدند ، و گريختن ، شيمه و وار آن سپاه ظفرشعار نبود ، به ضرورت پياده شدند و جلبر اسبان بر كمر استوار كرده ، بر دشمنان تيرباران كردند و « 11 » به زخم پيكان جان‌ستان راه تسلط و استيلا بر ايشان ببستند و چون بعد از كوشش بسيار كه از جانبين دو شبان‌روز بنمودند ،\r\n\r\n\r\n","description":"","footnote":"\r\n( 1 ) . الف : توجه‌كات .\r\n( 2 ) . ع : + امير .\r\n( 3 ) . ع : + خان .\r\n( 4 ) . م : - توىبوغا .\r\n( 5 ) . الف ، ع : لوردبان .\r\n( 6 ) . ع : ايل .\r\n( 7 ) . الف : چچكليل .\r\n( 8 ) . م : بورلغاجى .\r\n( 9 ) . الف : مولرود ؛ ع : مولزود .\r\n( 10 ) . الف ، ع : اغلان .\r\n( 11 ) . م : - « به ضرورت . . . كردند و » .\r\n","page_name":" 624 ","page_number":688},
  {"content":"\r\n\r\n[ بيت 
  ]\r\n يكى پشت بر ديگرى برنگاشت * نبگذاشت آن جايگه را كه داشت \r\nهرچند كوبلك و ديگر امرا و بهادران جته ، پروانه‌وار خود را بر آتش پيكار زدند ظفرى نيافتند و جنگ قايم شد . همه را غبطهء ناموس در آن بود كه عرصهء آن مقاتله و جدال به صلح ريخته شود ، و امراى نامدار با خضر خواجه اغلن « 1 » عقد مصالحت به‌طرف شرط و عهد مؤكّد گردانيده ، به صوب يولدوز « 2 » - كه موعد اجتماع عساكر گردون مآثر بود - بازگشتند و شاه ملك ترخان از آن جنگ فرار اختيار كرده ، خود را در بيابان انداخته بود و در موضع كيتو به دولت زمين‌بوس حضرت صاحب‌قران استسعاد يافت و حالى كه مشاهده نموده بود يكى در دو معروض داشت . و چون صورت واقعه به مسامع عليّهء آن حضرت رسيد ، به تعجيل هرچه تمام‌تر روان شد و به تومان سلطان محمود خان پيوسته و از گون‌گز گذشته به موضع يولدوز « 3 » رسيد ، و امير يادگار برلاس و امير سليمان شاه و « 4 » شمس الدين عباس و غياث الدين ترخان كه از محاربه و مصالحهء خضر خواجه اغلن « 5 » انصراف نموده متوجه بودند ، در اينجا به سعادت بساطبوس سرافراز گشتند . صاحب‌قران گيتىستان مردان كار از لشكر اختيار فرمود و اغرق را گذاشته ، به ايلغار روان شد و از گذرگاه اولاقياناور از آب گذشته ، در عقب خضر خواجه اغلن « 6 » به شتاب براند و در آن بيابان بىپايان كه ،\r\n[ بيت 
  ]\r\n كسى نديده فرازش مگر « 7 » به چشم ضمير * كسى نرفته نشيبش مگر به پاى گمان\r\nز تنگ عيشى بر ذروه‌هاش برده هماى * ز استخوان مسافر ذخيره‌هاى گران\r\nكسى به روز سفيد و شب سياه در او * بجز كبودى گردون نديده هيچ نشان \r\nفرازونشيب عقبه‌ها و مغاكهاى آن قطع كرده ، به موضع قرابولاق رسيد و از آنجا روان گشت و چون از تيرتاش گذشته در قوشونقاى ، سپاه دشمن پيدا شد . شب « 8 » در\r\n\r\n\r\n","description":"","footnote":"\r\n( 1 ) . الف ، ع : اغلان .\r\n( 2 ) . الف ، ع : يلدوز .\r\n( 3 ) . الف ، ع : يلدوز .\r\n( 4 ) . ع : + امير .\r\n( 5 ) . الف ، ع : اغلان .\r\n( 6 ) . الف ، ع : اغلان .\r\n( 7 ) . ع : مگو .\r\n( 8 ) . ع : - شب .\r\n","page_name":" 625 ","page_number":689},
  {"content":"\r\n\r\nآن محل توقف فرمود . مخالفان چون از وصول لشكر منصور آگاه گشتند ، خوف و هراس بر ايشان غالب شده ، در همان شب آهنگ گريز كردند و هركس سر خود گرفت .\r\n[ بيت 
  ]\r\n يكىشان سر از پا ندانست باز * بيابان گرفتند و راه دراز\r\nنگونسار كرده درفش سياه * برفتند لرزان به بيراه و راه \r\nو لشكر جته چون از هم فروريخت ، از غايت دهشت ، هر فوجى به گوشه‌اى به‌در رفتند و گروهى انبوه به همان صوب كه لشكر منصور آمده بودند ، گريخته مىرفتند و به اميرزاده عمر شيخ بازخوردند و سپاه شاهزاده ايشان را غارتيده ، دمار از روزگار برآوردند و غلبه‌اى از آن گريختگان به طرفى ديگر بيرون رفته بودند .\r\nامير جهان شاه و شيخ على بهادر با ايشان دوچار خورده همه را به همان « 1 » طريق كار بساختند .\r\n[ شعر 
  ]\r\n كسى را كه برگشت روز از قضا * به كوشش نيابد خلاص از بلا\r\nاگر باد گردد به گاه « 2 » گريز * شود آسمان بر سرش فتنه‌بيز \r\nو حضرت صاحب‌قران از كوتل‌نارى « 3 » رين گذشته ، دشمنان را تا قراتاش تكامشى فرمود و خضر خواجه اغلن « 4 » دل از ملك و مال برداشته به هزار حيله جان به‌در برد .\r\n[ بيت 
  ]\r\n خضر خواجه كاو جته را بود خان * چو بگريخت از بيم صاحب‌قران\r\nشد آواره يكباره از جاى خويش * تن از بيم لرزان ، دل از غصه ريش\r\nنه ملك و نه مال و نه لشكر به‌جاى * ز دهشت ندانست سر را ز پاى\r\nسپاهش همه كشته يا دستگير * زن و كودكانش « 5 » به خوارى اسير\r\nالس « 6 » گشته يكباره زير و زبر * نمانده ز مردم در آن بوم اثر\r\nچنين باشد احوال آن پادشاه * كه صاحب‌قران باشدش كينه‌خواه \r\n\r\n\r\n","description":"","footnote":"\r\n( 1 ) . م : آن .\r\n( 2 ) . م : به راه .\r\n( 3 ) . ع : تارى .\r\n( 4 ) . الف ، ع : اغلان .\r\n( 5 ) . م : كودكانشان .\r\n( 6 ) . الف : الوس .\r\n","page_name":" 626 ","page_number":690},
  {"content":"\r\n\r\nعساكر گردون مآثر بقيهء مخالفان را كه در آن كوه و صحرا بودند ، تا قولان‌كوتل تمام غارت كردند و غنيمت بسيار از اسب و شتر و گوسفند و غير آن به دست آورده ، اسير و بردهء و بىشمار گرفتند و صاحب‌قران سپهر اقتدار مظفر و كامگار از آنجا بازگشته به جليش « 1 » آمد و غنايم آن فتوحات كه محاسب وهم به انامل قياس و تخمين از عقد شمار آن عاجز آمدى ، مجموع بر لشكر قسمت فرمود و از آنجا به سعادت و اقبال نهضت نموده ، و از قچرتو و بلاچر عبور فرموده ، موضع يولدوز « 2 » مضرب خيام نزول همايون گشت و امرا و لشكريان كه برحسب فرمان به اطراف و جوانب به قطع و استيصال دشمنان رفته بودند ، با غنايم بسيار و بردهء بىشمار در اين محل برحسب ميعاد مقرر ، منصور و مظفر ، به سعادت بساطبوس فايز گشتند و آن موضعى است بغايت نزاهت و طراوت و چشمهء بسيار دلپسند و علف فراوان سودمند\r\n[ بيت 
  ]\r\n ز بس چشمهء روشن باصفا * به يلدوز خوانند آن جاى را\r\nكه معنى يلدوز اختر بود * همان چشم‌هايش منوّر بود\r\nبه قوت علفهاى آن بوم و بر * به حدى است از قدرت دادگر\r\nكه اسپ ار چه باشد ضعيف و نزار * چو يك هفته گردد در آن مرغزار\r\nشود همچو كوهى روان بىگزند * قوىهيكل و فربه و زورمند \r\nو از آنجا تا به سمرقند دو ماهه راه كاروان است ، و حضرت صاحب‌قران كسى را پيش اميرزاده عمر شيخ فرستاد و فرمان داد كه به راه قهلغه روان شوند ، و مجموع مخالفان را كه در آن نواحى و حوالى باشند مستأصل و ناچيز گردانند . شاهزاده به امتثال امر مبادرت نموده ، از قهلغه گذشته در راه به كوبلك - كه از امراى بزرگ جته بود - بازخورد و جنگى عظيم واقع شد .\r\n[ نظم 
  ]\r\n خروش آمد و نالهء كرّه‌ناى * برانگيخت شهزاده لشكر ز جاى \r\n\r\n\r\n","description":"","footnote":"\r\n( 1 ) . الف : جليس ؛ ع : جيش ؛ كلكته : حليش .\r\n( 2 ) . الف ، ع : يلدوز .\r\n","page_name":" 627 ","page_number":691},
  {"content":"\r\n\r\n دليران رزم‌آزماى از دو روى * خروشان و جوشان شده كينه‌جوى\r\nهمه دشت پر خسته و كشته شد * زمين سربه‌سر چون گل آغشته شد \r\nآخر الامر شاهزادهء ارجمند از فرّ دولت ابد پيوند فيروز گشت و كوبلك را گرفته به تيغ انتقام بگذرانيد و تمام الوس او را بغارتيد و اسب و گوسفند بسيار غنيمت يافته از آنجا روان شد و از موضع كوزن « 1 » و اوچ قرمان گذشته ، به كاشغر درآمد و از آنجا نهضت نموده ، با لشكر ظفرقرين به مباركى و طالع سعد به اندكان كه اقطاع خاصهء او بود نزول فرمود .\r\n\r\nگفتار در مراجعت صاحب‌قران جهانگير به مستقر سرير جلالت « 2 » صرير خلافت مصير « 3 »\r\nحضرت صاحب‌قران را چون خاطر همايون از كار جته بپرداخت ،\r\n[ شعر 
  ]\r\n بر اعداى دولت مظفر شده * سپاه از غنيمت توانگر شده\r\nهمه دشمنان كشته يا رانده * به بندش اسيران بسى مانده\r\nديار بدانديش را سربه‌سر * همه رفته و كرده زير و زبر\r\nبرآورده از بوم دشمن دمار * بدين‌گونه فرسنگ بيش از هزار \r\nعزم دار السلطنهء سمرقند را وجههء همت عالى ساخت ، و با تمامى عساكر گردون مآثر از كچك‌يولدوز نهضت فرموده ، به الغ‌يولدوز درآمد و در آنجا طوى عظيم كرده ، به عيش و عشرت مشغول گشت و تمام نويينان و امرا و اشراف را به خلعت و كمر و انعام پادشاهانه محظوظ گردانيد .\r\n[ بيت 
  ]\r\n همه دشت خرگاه و پرده‌سراى * ز ديباى زربفت كرده به پاى\r\nنهاده به خيمه درون تخت زر * همه پيكر تخت ، زرّ و گهر\r\nنشسته بر او شاه توران سپاه * به چنگ اندرون گرز و بر سر كلاه \r\n\r\n\r\n","description":"","footnote":"\r\n( 1 ) . الف ، ع : كورن .\r\n( 2 ) . م : سلطنت .\r\n( 3 ) . الف : - عنوان .\r\n","page_name":" 628 ","page_number":692},
  {"content":"\r\n\r\n بدان فتح يك جشن شاهانه ساخت * سران سپه را به احسان نواخت\r\nبسى نامداران كشورگشاى * به خدمت رهىوار گردش به‌پاى\r\nز دست بتان نوش كرده به كام * شراب عقيقى به زرّينه جام\r\nدر آن عيش و عشرت چو شد چند روز * روان گشت از آن منزل دل‌فروز \r\nو امير جهانشاه را در اغرق گذاشته ، در يكشنبه پانزدهم شعبان سنهء احدى و تسعين و سبعمايه موافق ييلان‌ئيل متوجه مستقرّ سرير سلطنت شد و به تعجيل رانده ، در يكشنبه هفتم ماه مبارك رمضان ، خطّهء جنت آيين سمرقند از فرّ قدوم همايونش غيرت سپهر بلند گشت . جهانيان را از بشارت فتح حضرت صاحب‌قرانى و مراجعت نمودن در عين اقبال و كامرانى ، نهال آمال و امانى ، به ازهار و اثمار بهجت و شادمانى تازه و بارور گرديد . آغايان و شاهزادگان و امرا و نويينان ، نثارها كرده ، طوىهاى لايق دادند و پيشكش‌هاى مناسب كشيدند و از ادارت اقداح افراح رياض ، عيش و عشرت را چنان سرسبز و شاداب داشتند ، كه فصل پاييز رشك بهار آمد و كافهء خلايق در سايهء عدل و احسان و مهاد امن‌وامان ، مرفّه و شادمان آسوده ، از عمر برخوردار شدند .\r\nو چون زمستان برسيد صاحب‌قران گيتىستان به بخارا نقل فرموده ، در گول‌فركتى قشلاق كرد ، و در آن محل قورياها « 1 » گرفته ، قصرها ساختند و خانه‌ها پرداختند و چون در آن موضع گول متعدد هست ، و هرگونه مرغان به تخصيص قو - كه « 2 » فرس آن را ارج مىگويند - بسيار مىباشد و از براى قوشلامشى و صيد طيور « 3 » ، بغايت مناسب افتاده ، لاجرم در ما بين آن گول‌ها مسند خلافت مصير از شكوه صاحب‌قران جهانگير زينت‌پذير مىگشت و بندگان هماى فرّ عنقا شكر عمدها مرتب داشنه به گول‌ها درمىآمدند و به غلغله و خروش و طنطنهء طبل و كوس ، مرغان را رمانيده مىپرانيدند ، و تا رسيدن به گولى ديگر قوشچيان جانوران مىانداختند ، شنقار تند حملهء تيز منقار و چرخ فلك سرعت نسرين « 4 » شكار ، به طيران درآمده ، مرغان قوىهيكل ، چون ارج و حواصيل از اوج هوا به قهر و استيلا\r\n\r\n\r\n","description":"","footnote":"\r\n( 1 ) . غ : غورياها .\r\n( 2 ) . ع : + به لفظ .\r\n( 3 ) . م : طور .\r\n( 4 ) . نسرين به معناى نسر واقع و نسر طاير دو ستاره است كه در اروپا نخستين را  Veya  و دومين را  Aetcm  نامند .\r\n","page_name":" 629 ","page_number":693},
  {"content":"\r\n\r\nفرومىآوردند و جسرهء چربدل و باز بلند پرواز از كمين بر كلنگ و قاز گشاده ، چنگ قضا آهنگ را به خون ايشان ياقوت رنگ مىساخت . خروش « 1 » قوشچيان قو را فحواى  قُوا أَنْفُسَكُمْ  « 2 » مىشنوانيدند ، اما از آسيب حملهء جان گسل طغرل امان نمىديد و آواز طبل باز ، مرغان را بر اجتناب و احتراز مىداشت ، ليكن جلادت بحرى و شاهين و ديگر جوارح صيد آيين ايشان را سالم نمىگذاشت « 3 » .\r\n[ نظم 
  ]\r\n نه چندان ز مرغان به اندك زمان * گرفتار مىشد كه وصفش توان \r\nچه وفور طيور و كثرت مرغان در آن موضع « 4 » به مرتبه‌اىست كه صاحب تاريخ جهانگشاى ثبت كرده كه : « شاهزادگان جغتاى و اوگداى يك زمستان در آنجا قشلاق كرده بودند و هر هفته پنجاه شتروار ، قو به رسم شرلغه به اردوى بزرگ كه در ظاهر سمرقند نشسته بود ، مىفرستادند . » 189 - و العهدة عليه .\r\nو هم در آن زمستان اختر اقبال امير سليمان شاه به اوج كمال صعود نموده ، به عزّ مصاهرت صاحب‌قرانى اختصاص يافت و طوىهاى پادشاهانه مرتب داشته ، پيشكش بسيار به محل عرض رسانيد ، و خدر معلّى سلطان بخت بيگم را به آن نويين كامگار دادند ، و اميرزاده ميرانشاه قضايا و مهمات خراسان برحسب دلخواه - چنانچه ذكر كرده شد - كفايت نموده ، متوجه پايهء سرير اعلى گشت و امرا و نويينان به اقامت رسم استقبال قيام نمودند ، و در آن قشلاق به شرف بساطبوس خسرو آفاق فايز شد .\r\n[ بيت 
  ]\r\n چو پرداخت شهزادهء نامور * ز الجامشى پيش تخت پدر\r\nجهاندارش از لطف ، دربر گرفت * ببوسيد روى و سخن درگرفت\r\nبپرسيدش از راه و هر بيش و كم * ز هر در سخن راند شهزاده هم\r\nو زان پس بسى پيشكش‌ها كشيد * زمين بوسه داد و ثنا گستريد \r\n\r\n\r\n","description":"","footnote":"\r\n( 1 ) . الف ، م : - « ديگر قوشچيان . . . مىساخت ، خروش » .\r\n( 2 ) . تحريم / 6 .\r\n( 3 ) . الف ، م : - « ليكن جلادت . . . نمىگذاشت » .\r\n( 4 ) . ع : مواضع .\r\n","page_name":" 630 ","page_number":694},
  {"content":"\r\n\r\n شهنشه بسى آفرين خواندش * به جايى سزاوار بنشاندش\r\nجهان شاد از آن اجتماع گزين * كزان تازه شد رونق ملك و دين \r\nو در اثناى آن زمستان بر مقتضى رأى حضرت صاحب‌قران ، اميرزاده ابا بكر پسر شاهزاده ميرانشاه را دختر امير حاجى سيف الدين نامزد شد ، و خدر معلّى خان‌زاده به رسم طوى اقامت نمود . و هم در آن اثنا برحسب عادت روزگار كه هر شادمانيى را غمى و هرسورى را ماتمى در عقب مىباشد ،  وَ أَنَّهُ هُوَ أَضْحَكَ وَ أَبْكى  « 1 » مهد اعلى قداق خاتون - كه حرم پدر صاحب‌قرانى بود - از اين سراى فانى به دار القرار جاودانى نقل كرد  إِنَّا لِلَّهِ وَ إِنَّا إِلَيْهِ راجِعُونَ  « 2 » ؛ خاطر مبارك آن حضرت از وقوع اين حادثه بغايت متالم شد و چهرهء همايون كه ديدهء دين و دولت به آن روشن بود مصبّ سيول ملال و محن گشت و لا غرو ،\r\n« القلب يحزن و العين تدمع » 190\r\nختم كلام معجز نظام و رسم آش و اطعام و افاضت خيرات و صدقات به فقرا و عجزه « 3 » و ايتام فوق ما يتصوره الأوهام به اقامت پيوست و نعش محفوف به مغفرت را به كش برده دفن كردند ، و عزّ من لا يموت .\r\n[ مصراع 
  ]\r\n « روانش به خلد برين شاد باد » \r\nو چون زمستان به آخر رسيد صاحب‌قران گيتىستان ، عزيمت دار السلطنه فرمود و همه راه در پناه حفظ و تأييد إله ، كامران و شكاركنان ، به سعادت و اقبال و منازل مىگذاشت .\r\n[ نظم 
  ]\r\n بنه در يك شكارستان نمىماند * شكارافكن شكارافكن همى راند \r\nو به فرخنده طالع مسعود از قرشى گذشته ، در جلگاى دلكش كش بر لب آب خشكا در آقيار نزول فرمود .\r\n\r\n\r\n","description":"","footnote":"\r\n( 1 ) . نجم / 43 .\r\n( 2 ) . بقره / 156 .\r\n( 3 ) . م : - عجزه .\r\n","page_name":" 631 ","page_number":695},
  {"content":"\r\n\r\n[ نظم 
  ]\r\n سراپردهء شاه چرخ اقتدار * زمين را كشيده ز ديبا حصار\r\nهمه دشت گشته كران تا كران * پر از خيمه و خرگه و سايه‌بان \r\n\r\n","description":"","footnote":"","page_name":" 632 ","page_number":696},
  {"content":"\r\n\r\n\r\n( 792 ه . ق ) گفتار در قرلتاى فرمودن حضرت صاحب‌قران « 1 »\r\nچون از ميامن آثار شوكت و اقتدار حضرت صاحب‌قران كامگار ، آفتاب دولت ترك ، به تخصيص الوس جغتاى ، به اوج عظمت و جلال صعود نمود ، و كمال رفعت و استقلال يافت ، چنانچه از حدود مشرق تا به مغرب پرتو تسلط و استيلا انداخت ، و از كثرت غنايم وافر كه در يورش‌هاى پياپى از فتوحات متواتر به دست جلادت عساكر گردون مآثر مىافتاد ، يا ساقيان معسكر ظفرمآب « 2 » از روى مكنت و اسباب بر امراى ديگر عهد و زمان فايق بودند ، هرآينه رأى ممالك‌آراى - كه آيتى بود لازم الاتباع در شأن احكام سلطنت و كشورگشايى - اقتضاى آن فرمود كه در سان لشكر اضافتى رود و در بهار آت‌ئيل سنهء اثنين و تسعين و سبعمايه در آق‌يار - كه از فرّ نزول همايون مهبط انوار ابّهت و افتخار بود - به قرلتاى بزرگ فرمان داد و بعد از جمع تمام امرا و نويينان از تومانات و هزارجات و صدجات و ساير سروران و حكام مواضع و ولايات ، رسوم طوى و قرلتاى و آداب آن به حشمتى و تجملى مرتب افتاد كه جهان فريدون و افراسياب ديده ، مثل آن نديده بود « 3 » و نشنيده و چون اشارت عليّه در باب زيادت كردن سان سپاه به نفاذ پيوست ،\r\n\r\n\r\n","description":"","footnote":"\r\n( 1 ) . الف : - عنوان .\r\n( 2 ) . الف : آيين ؛ ع : مآيين .\r\n( 3 ) . الف ، ع : - بود .\r\n","page_name":" 633 ","page_number":697},
  {"content":"\r\n\r\n[ بيت 
  ]\r\n سران سپه سربه‌سر هركه بود * به خدمت كمر بسته فرمان شنود \r\nبه موجبى كه فرمان واجب الاذعان جريان يافت ، قرار گرفت و مجموع التزام نموده ، خط بازدادند كه برحسب مقرر سپاه به عرضگاه رسانند ، و تواچيان بزرگ كه خط بازمىستدند ، امير حاجى سيف الدين بود و امير جهانشاه جاكو و امير شمس الدين عباس ، و هم در آن ولا ، طوىهاى خسروانه مرتب گشت و جشن‌هاى پادشاهانه مشتمل بر انواع تجمّلات و تكلّفات ترتيب كرده شد ، بغتاق‌هاى گوهرآگين بر فرق خواتين بلقيس آيين\r\n[ مصراع 
  ]\r\n « گفتى مگر ثريا در ماه كرده منزل » \r\nو ساغرهاى بلورين در دست ساقيان زهره جبين\r\n[ مصراع 
  ]\r\n صافى ز هر كدورت همچون ضمير عاقل \r\n[ نظم 
  ]\r\n جهانى به شادى شد آراسته * همه بوم پر زيور و خواسته\r\nجهان شد نهان زير ديباى چين * پر از درّ و گوهر بسيط زمين \r\nو مهد اعلى سونج قتلغ آغا دختر شيرين بيگ آغا - كه نهالى بود از دوحهء ابّهت و جلال و رخسار افتخارش را حضرت صاحب‌قرانى ، خال - به اميرزاده عمر شيخ دادند ؛ و بعد از فراغ از اين امور برحسب اجازت و اشارت حضرت صاحب‌قران ، اميرزاده ميرانشاه به خراسان معاودت فرمود ، و اميرزاده عمر شيخ به اندكان و امرا و نويينان نيز به يورت‌هاى خود بازگشتند و حضرت صاحب‌قران به مستقرّ سرير سلطنت فرمود و بعد از چند روز در ظاهر سمرقند مرغزار يلغزيغاج مركز استقرار رايت فتح آثار نصرت‌شعار گشت .\r\n[ بيت 
  ]\r\n نظام حال زمانه قوام كار جهان * تمام گشت به اقبال شهريار جهان \r\n\r\n","description":"","footnote":"","page_name":" 634 ","page_number":698},
  {"content":"\r\n\r\n\r\nگفتار در لشكر فرستادن حضرت صاحب‌قرانى به‌طرف جته « 1 »\r\nحضرت صاحب‌قران گيتىستان هم در اوايل سال مذكور امير سليمان شاه و خداداد حسينى و امير شمس الدين عباس و برادرش امير عثمان و از امراى قوشون و خانه بچگان ، صديق تابان و سلطان سنجر پسر امير حاجى سيف الدين و حسن جاندار و تلك‌قوچين و عيد خواجه و توكل باورچى و نصرت قمارى با بيست‌هزار سوار به‌طرف جته روان فرمود .\r\nو چون از سيحون عبور نموده ، از تاشكنت بگذشتند و به اسىكول رسيدند ، از پيش اميرزاده عمر شيخ ، امير ملش‌اپردى و پسرش بيكش و بدر و صدر تركمان با پنج‌هزار مرد از شجعان و دلاوران از جانب اندكان رسيده ، به ايشان پيوستند و چون به گول « 2 » توپه رسيدند چند روز در آن موضع توقف كرده « 3 » ، به تفحص احوال مخالفان مشغول شدند و از آنجا پى دشمنان گرفته ، از راه عقبهء ارجتو روانه شدند و از مخالفان هركه را بيافتند ،\r\n[ بيت 
  ]\r\n بكشتند يا زنده كردند اسير * زن و بچه‌شان الجه برنا و پير\r\nبه غارت ببردند چيزى كه بود * ز خشك و ز ترشان برآورده « 4 » دود \r\nبه اين طريق اطراف و جوانب آن نواحى و اراضى را به مراكب جلادت و صرامت مىپيمودند ، تا از الماليغ گذشته و از آب ايله به شناه عبور نموده ، به قراتال « 5 » رسيدند - كه يورت انكاتورا بود - و در آنجا خبر يافتند كه از قوچينان ، اولجه‌بوغا مچلكاچى كه با چهارصد سوار پيشتر به خبرگيرى رفته بود ، در شكارگاهى با قمر الدين دوچار خورده ، جنگى عظيم كرده‌اند و بسيارى از جانبين به قتل آمده . امرا از براى تحقيق كيفيت اين قضيه ، حسن جاندار و ملش و بيكش را بفرستادند .\r\nايشان روى شهامت و حزم به راه آوردند و چون به موضعى رسيدند كه آن جنگ واقع شده بود ، كشتهء بسيار ديدند افتاده ، و در آن ميان از لشكريان خود از قوم متلقو\r\n\r\n\r\n","description":"","footnote":"\r\n( 1 ) . الف : - عنوان .\r\n( 2 ) . ع : گول .\r\n( 3 ) . م : نموده .\r\n( 4 ) . الف ، ع : آورد .\r\n( 5 ) . م : قراتاك .\r\n","page_name":" 635 ","page_number":699},
  {"content":"\r\n\r\nشخصى را يافتند زخم‌دار كه از حياتش رمقى مانده بود و چهل روز به علف گذرانيده ، او را غمخوارى نموده ، پيش امرا آوردند . او تقرير كرد كه در آن موضع با قمر الدين جنگ كرديم و بسى مردم از هردو طرف كشته شدند و سپاه ما شكسته بيرون رفتند و قمر الدين به صوب صحراى ايجنى بوجنى « 1 » روان شد ، امرا بىتوقف در عقب او به تعجيل براندند و چون از ايجنى بوجنى « 2 » بگذشتند و به اوكركنجى « 3 » رسيدند ، اغرق را در آن محل گذاشته به ايلغار روان شدند و چون به كنار آب ارتيش رسيدند ، قمر الدين از آب گذشته بود و به‌طرف تولس - كه گويند سمور و قاقم در آن بيشه‌ها مىباشد - رفته ، و يسال‌ها و عمدها كه بسته بودند و بدان از آب گذشته يافتند . امرا چند روز در آن موضع درنگ نمودند و هريك ، كس خود را از آب گذرانيدند تا داغ و تمغاى ايشان بر آن درخت‌هاى صنوبر عالى كه در آن بيشه‌ها بود كشيدند\r\n[ بيت 
  ]\r\n تا ز شيران سپاه حضرت صاحب‌قران * بازماند بر درخت بيشهء دشمن نشان\r\nيك وجب بوم از زمين كشور دشمن نماند * كاين سپاه اسپ تسلط برفراز آن نراند \r\nو چون زمان يورش ايشان در آن بيابان‌ها قريب شش ماه متمادى شده بود و لشكريان را زاد « 4 » نمانده و در آن مدت بيشتر به گوشت شكارى و پياز صحرايى مىگذرانيدند ، و هوا نيز سرد شده بود ، از آنجا به سعادت معاودت نمودند و به راه الطون كوركه بازگشتند ، و آن راهى است كه از دو طرف او آب‌هاى عظيم هست كه آن را اتراك‌گول گويند و منازل و مراحل قطع كرده ، در سمرقند به پايهء سرير اعلى سعادت بساطبوس دريافتند .\r\n\r\n\r\n","description":"","footnote":"\r\n( 1 و 2 ) . ع : يوجنى .\r\n( 3 ) . م : كپتجى .\r\n( 4 ) . تصحيح قياسى ؛ الف ، ع : زواره ؛ م : از آده .\r\n","page_name":" 636 ","page_number":700},
  {"content":"\r\n\r\n\r\n( 793 ه . ق ) گفتار در توجه نمودن خديو آفاق به دشت قبچاق « 1 »\r\nدر پاييز همين سال سنهء اثنين و تسعين و سبعمايه صاحب‌قران گيتىستان عزم نهضت همايون به جانب دشت قبچاق جزم فرمود و سايهء التفات به تفقد حال لشكر و ترتيب سپاه انداخت .\r\n[ نظم 
  ]\r\n ز اسپان كه بودش به صحرا يله * بياورد از دشت چوپان گله\r\nكجا بود از آن لشكر نامدار * پياده كسى ، شاه كردش سوار\r\nز اسپ و سلاح و زر و خواسته * سپاهش سراسر شد آراسته \r\nو از سمرقند در ضمان حفظ و تأييد ذو الجلال به سعادت و اقبال روان شد ، و بر آب خجند پل بسته ، عبور نمود و زمستان در تاشكنت ميان پارسين و جناس قشلاق فرمود . و در آن اثنا رأى مصلحت‌نمايش زيارت مرقد تابان فرقد شيخ مصلحت را - قدّس سرّه - از معدّات حصول مقاصد دينى و دنيوى دانسته به آن قصد عنان توجه به صوب معمورهء خجند معطوف گردانيد و از صدق نيت و صفاى طويّت ، مراسم زيارت به تقديم رسانيده ده « 2 » هزار دينار كپكى - از وجهى كه تصديق را شايد - به ارباب استحقاق صرف فرمود و به تاشكنت به سعادت معاودت نمود « 3 » و در آنجا\r\n\r\n\r\n","description":"","footnote":"\r\n( 1 ) . الف : - عنوان .\r\n( 2 ) . ع : دو .\r\n( 3 ) . ع : فرمود .\r\n","page_name":" 637 ","page_number":701},
  {"content":"\r\n\r\nمزاج همايون آن حضرت از نهج استقامت انحراف يافته ، عارضهء مرضى طارى شد و غلواى سورت آن بغايت اشتداد پذيرفت و مدت يك اربعين متمادى گشت ، چنانچه امرا و اركان دولت ، عظيم پريشان‌خاطر و انديشناك بودند ؛\r\n[ نظم 
  ]\r\n از بيم تكسرش جهان مىلرزيد * وز لفظ ملالتش زبان مىلرزيد\r\nاو جان جهان بود و در آن حال از خوف * بر جانش دو صدهزار جان مىلرزيد \r\nميامن انفاس قدسى جهت امن‌وامان جهان و جهانيان به دعوات صالحات مواظبت نموده ، زبان حال هر گويا و لال ، فحواى اين مقال به ادا مىرسانيد ،\r\n[ نظم 
  ]\r\n گر تيغ تو يك دم از ميان برخيزد * عصمت همه را ز خان و مان برخيزد\r\nاز بستر غم كه جاى بدخواه تو باد * برخيز سبك ، ورنه جهان برخيزد \r\nتا آفتاب سلطنت و اقبال از كسوف سقم و ملال انجلا پذيرفته ، همايون ذات بىهمالش را از داروخانهء  ما هُوَ شِفاءٌ وَ رَحْمَةٌ لِلْمُؤْمِنِينَ  « 1 » شربت شفاى كلى كرامت گشت ، روزگار زبان تهنيت به مضمون ،\r\n[ شعر 
  ]\r\n المجد عوفى إذ عوفيت و الكرم * و زال عنك إلى أعدائك الألم\r\nو ما نخصّك فى برء بتهنية * إذا سلمت « 2 » فكل النّاس قد سلموا \r\n191 برگشاد و كافهء خلايق شادمان و مستبشر گشته ، هركس شكرها گزارد و شكران‌ها داد ، و بعد از چند روز كه مزاج مبارك به حال قوت بازآمد و اميرزاده ميرانشاه با لشكر از خراسان رسيده ، به سعادت بساطبوس مستسعد شد . رأى عالى حضرت صاحب‌قرانى به ترتيب لشكر التفات نموده ، امرا و نويينان را به نوازش پادشاهانه مخصوص گردانيد و عامهء لشكريان را اوكلكا داد .\r\n[ نظم 
  ]\r\n در مخزن سيم و زر برگشاد * سپه را درم داد و دينار داد\r\nز اسپ و سلاح و ز هرگونه چيز * به هركس ببخشيد و بنواخت نيز \r\n\r\n\r\n","description":"","footnote":"\r\n( 1 ) . اسراء ( بنى اسرائيل ) / 82 .\r\n( 2 ) . الف ، ع : سالمت .\r\n","page_name":" 638 ","page_number":702},
  {"content":"\r\n\r\nو بعد از ترتيب لشكر « 1 » ، غجرچيان را بر امرا قسمت فرموده و در قول - كه مركز رايات نصرت‌شعار بود - تمورقتلق اغلن « 2 » پسر تمور ملك خان و كونچه اغلن « 3 » و ايدكو اوزبك به رسم قلاوزى ملازم بودند ، و در روز پنجشنبه دوازدهم صفر سنهء ثلث و تسعين و سبعمائه - كه آفتاب در هشتم درجهء دلو بود - موكب همايون در ضمان عصمت و تأييد ملك جليل نهضت فرمود و اميرزاده پيرمحمد جهانگير و اميرزاده شاهرخ را جهت ضبط مملكت بازداشت و امير لعل و امير ملكت را ملازم ايشان ساخت و آغايان را مجموع بازگردانيد ، مگر بانوى كبرى چلپان ملك آغا بنت حاجى بيگ جته - كه در آن سفر دولت‌آسا به سعادت موافقت و مصاحبت آن حضرت مستسعد بود . و چون رايت ظفرپيكر محفوف به فتح مبين و نصر عزيز حركت كرد ، امراى تومان و هزاره و امراى قوشون هريك به مورچل روان شدند ، و چون موضع قراسمان مخيّم نزول فرخنده گشت ، ايلچيان توقتمش خان برسيدند ، امرا و نويينان ، ايشان را به محلى مناسب فرود آورده ، لوازم رعايت به تقديم رسانيدند و به واسطهء برف و بارندگى ، چند روز در آن منزل توقف افتاد ؛ و چون خبر وصول فرستادگان توقتمش خان به سمع مبارك حضرت صاحب‌قران پيوست ،\r\n[ بيت 
  ]\r\n بفرمود تا برگشايند راه * درآرندشان از در بارگاه\r\nچو دستورى از شاه دريافتند * به خدمت رهىوار بشتافتند\r\nبه عزّت نهادند سر بر زمين * زبانى پر از پوزش و آفرين \r\nو بعد از تقديم مراسم زمين‌بوس يك دست شنقار و نه اسب راهوار كه جهت پيشكش آورده بودند ، به عزّ عرض رسانيدند . صاحب‌قران سعادت‌قرين رعايت آيين سلطنت را شنقار بر دست سپهر اقتدار مكرمت آثار گرفت ، اما از حميت پادشاهانه زيادت التفاتى نفرمود . ايلچيان زبان استكانت و انكسار به صنوف اعتذار و استغفار گشاده ، رسالت توقتمش خان را به وساطت عظماى « 4 » امرا زانو زده ، عرضه\r\n\r\n\r\n","description":"","footnote":"\r\n( 1 ) . ع : + التفات نموده .\r\n( 2 ) . الف ، ع : اغلان .\r\n( 3 ) . الف ، ع : اغلان .\r\n( 4 ) . م : - عظماى .\r\n","page_name":" 639 ","page_number":703},
  {"content":"\r\n\r\nداشتند . محصلش آنكه : « آن حضرت نسبت با من به مثابت پدر و ولى « 1 » نعمت كهتر پرور است ، چه سوابق حقوق انواع ايادى و نعم كه دربارهء من ارزانى داشته ، زيادت از آن است كه از هزار يكى و از بسيار اندكى شرح توان داد . اگر آن كردار تباه و مخالفت بىجايگاه - كه از شورش بخت تيره روز و افساد مردم شرير بدآموز بر آن اقدام نموده‌ام و از آن شرمسار و پشيمانم - به كمال عواطف و مراحم خداوندانه عفو فرمايند ، ضميمهء ساير الطاف و اعطاف گردد و من حد خود شناخته بعد از اين يك سر موى ، پاى از طريق متابعت و انقياد بيرون ننهم و در مراعات شرايط ادب و طاعت‌گزارى هيچ دقيقه فرونگذارم » .\r\n[ بيت 
  ]\r\n يكى بنده باشم به فرمان شاه * نپيچم دگر سر ز پيمان « 2 » شاه \r\nحضرت صاحب‌قران فرمود كه : « در مبادى حال ، كه او از دشمنان جسته ، زخم خورده و خسته ، پيش ما آمد ، عالميان را معلوم است كه او را به سلك فرزندان درآورده رعايت او به چه مرتبه كرده شده و از جمله از براى او ، لشكر به اروس خان كشيدم و بدان « 3 » سبب چندين اسب لشكريان و اموال و اسباب فراوان در آن زمستان عرضهء تلف شد و باوجود آن در تقويت و تمشيت او اهتمام نمودم تا ايل او را از ايل اروس خان جدا كرده به دو دادم و دست او را به نوعى قوى گردانيدم « 4 » كه بر تخت الوس جوجى به خانى استقرار يافت . دولت از فضل بارى تعالى است اما سببش من بودم و پيوسته او را به زبان عطوفت و شفقت ، پسر خوانده‌ام و او مرا پدر مىگفت و چون دولت بر او قرار گرفت و قوتى و شوكتى در حال خود مشاهده نمود ، حق نعمت و احسان فراموش كرده ، شرايط فرزندى بجاى نياورد و چون ما به ايران‌زمين نهضت نموده به تسخير فارس و عراق مشغول بوديم ، طريق عصيان پيش گرفته ، لشكر فرستاد تا حوالى مملكت ما را خراب كردند و من سايهء التفات بر آن نينداختم تا مگر از كردار ناپسنديدهء خود انفعال يافته ، دست از بىحفاظى و فضولى بازدارد .\r\n\r\n\r\n","description":"","footnote":"\r\n( 1 ) . م : والى .\r\n( 2 ) . ع : فرمان .\r\n( 3 ) . الف : بدين .\r\n( 4 ) . م : كردم .\r\n","page_name":" 640 ","page_number":704},
  {"content":"\r\n\r\nو او از شراب غرور چنان بى خود شده كه اصلا نيك از بد باز « 1 » نمىداند ، دگرباره لشكر كشيد و گروهى انبوه به منقلاى پيش فرستاد و به ولايت ما درآمدند ، و همان كه روى توجه به جانب او آورديم ، سياهى سپاه ما ناديده فرار اختيار كرده و اكنون كه از عزيمت ما آگاه شده است از در عجز آمده عذرخواهى مىنمايد . چون به كرّات نقض عهد و پيمان از او مشاهده رفته ، بر قول او اعتماد كردن از حزم دور است .\r\nعزيمتى كه كرده‌ايم و لشكر از آن جهت جمع آورده به توفيق ربّانى و تأييد آسمانى به امضا خواهم رسانيد .\r\n[ مصراع 
  ]\r\n « تا در ميانه خواستهء كردگار چيست » \r\n192  ارْجِعْ إِلَيْهِمْ فَلَنَأْتِيَنَّهُمْ بِجُنُودٍ لا قِبَلَ لَهُمْ بِها وَ لَنُخْرِجَنَّهُمْ مِنْها أَذِلَّةً وَ هُمْ صاغِرُونَ  « 2 » و با اين همه اگر راست مىگويد كه طالب صلح است مىبايد كه على بيگ به استقبال ما فرستد تا با امرا « 3 » جانقى كرده ، آنچه مصلحت باشد بجاى آوريم » . و بعد از اقامت رسم طوى ايلچيان را خلعت‌هاى زردوزى پوشانيد و وثاق تعيين فرموده ، مثال داد كه مراسم رعايت و مراقبت به تقديم رسانند ، و در چهارشنبه شانزدهم ربيع الاول قرلتاى كرده با شاهزادگان و امرا مشورت فرمود و ايلچيان توقتمش خان را گرفته به طالع فرخنده و اختر سعد با تمام عساكر گردون مآثر روى كشورگشايى به راه نهاد و از يسى و قراجوق و صبران « 4 » گذشته سه « 5 » هفته در بيابان و چول منازل و مراحل قطع كردند و اسبان از كثرت سير و قلت آب مانده و خراب شده ، در پنجشنبه غرّهء جمادى الاول به موضع سارق اوزن رسيدند ، و چهارپايان را سيراب گردانيده ، شكر بارى تعالى بجاى آوردند . و چون سيلى عظيم آمده بود ، چند روز در آنجا توقف نمودند و بعد از آن گذرگاه بازجسته گورگه زدند و كوچ كردند و به شناه از آب بگذشتند . و در آن شب دو نوكر ايدكوى اوزبك گريخته به بيابان و چول به‌طرف توقتمش خان به در رفتند . حضرت صاحب‌قران در عقب ايشان كس فرستاد و به\r\n\r\n\r\n","description":"","footnote":"\r\n( 1 ) . ع : - باز .\r\n( 2 ) . نمل / 37 .\r\n( 3 ) . الف ، ع : تا ما .\r\n( 4 ) . ع : صيران .\r\n( 5 ) . ع : دو .\r\n","page_name":" 641 ","page_number":705},
  {"content":"\r\n\r\nايشان نرسيدند . و رايت نصرت‌شعار از آنجا روان شده ، سپاه ظفرپناه در بيابان و چول در مغاك‌ها آب يافته مىرفتند . روز چهارشنبه بيست و يكم ماه « 1 » به كوهى رسيدند كه به كچك‌طاق مشهور است و از آنجا كوچ كرده دو شب در ميان ، روز جمعه موضع الغ‌تاق مخيّم نزول همايون گشت . مهر سپهر صاحب‌قرانى و جهانبانى به نشاط نظارهء آن دشت ، به بالاى كوه برآمد ، صحرا در صحرا سبز بود . آن روز در آنجا توقف فرمود و امر عالى به نفاذ پيوست كه لشكريان سنگ آوردند و در آن محل نشانهء بلند مانند منارى برافراشتند و سنگ‌تراشان چابك‌دست ، تاريخ آن ايام بر آن نگاشتند ، تا يادنامه‌اى بر روى روزگار باقى ماند .\r\nو از آنجا كوچ كرده ، شكاركنان روان شدند و به كنار آب بيلاق‌جوق « 2 » رسيده ، فرود آمدند و از آب گذشته بعد از هشت روز به موضع آناقرغوى رسيدند و چون از ابتداى نهضت مبارك قريب چهار ماه گذشته بود و لشكريان را آزق نمانده و از اطراف آن بيابان‌ها پنج ماهه و هفت ماهه هيچ‌آبادانى نيست ، در اردوى همايون كه از غايت فسحت مجال و كثرت شجعان و ابطال ، و بسيارى خيول و جمال ، دريايى بود در جوش و جهانى پرولوله و خروش ، تنگى و گرانى پيدا شد ، چنانچه يك سر گوسفند به صد دينار كپكى و يك من غله به سنگ كلان - كه عبارت از شانزده من شرعى باشد - به صد دينار كپكى رسيد و يافت نمىشد .\r\nحضرت صاحب‌قران قولى فرمود و به امراى تومان و هزارجات و صدجات و ده‌جات جار رسانيده ، مچلكا به سر بازستدند « 3 » كه هيچ آفريده در اردو نان و كماج و بغرا و تتماج و رشته و اماچ و امثال آن نپزد و از مطبوخ به بلماق اكتفا نمايند ، و امرا جهت احتياط تجربه نمودند و از يك من آرد به سنگ انبار - كه عبارت از هشت من شرعى باشد - با اضافهء سبزيى - كه آن را مطر « 4 » گويند - شصت كاسه بلماق بيرون آمد و مقرر فرمودند كه از لشكريان هريك به يك كاسه از آن قناعت كنند و بيشتر سپاه آن هم نمىيافتند و پيوسته در آن صحراها مىگشتند و از تخم مرغان و انواع\r\n\r\n\r\n","description":"","footnote":"\r\n( 1 ) . ع : + مذكور .\r\n( 2 ) . م : نيلان .\r\n( 3 ) . ع : ستند .\r\n( 4 ) . م : بطر .\r\n","page_name":" 642 ","page_number":706},
  {"content":"\r\n\r\nجانوران كه در آن بيابان مىيافتند و علفى كه مىتوانست خورد ، روزگار مىگذرانيدند و بدين طريق مىرفتند .\r\nحضرت صاحب‌قرانى در روز شنبه اول جمادى الآخر شكار اختيار فرمود و تواچيان به امراى جوانغار و برانغار جار رسانيده ، سپاه به جرگاه روان شدند و تمام آن صحراى بىانتها فروگرفته وحوش و طيور بىشمار براندند و بعد از دو روز قمار « 1 » مشى كرده ،\r\n[ بيت 
  ]\r\n ملك هرسو كه مركب راند حالى * زمين از گور و آهو كرد خالى\r\nچو لختى گشت و صيد افگند تا چاشت * از آنجا سوى منزل راه برداشت\r\nو زان نخجيرگاه آمد سوى تخت * به فيروزى قرين دولت و بخت \r\nو سپاه از فرّ اقبال شاه عالم‌پناه از گوزن و آهو و بكن و ديگر انواع نخجير چندان صيد « 2 » انداختند كه چنان كثرتى بىقياس باوجود چنان تنگى كه دست داده بود ، فربه را گزين كرده برمىداشتند و لاغر را مىگذاشتند .\r\n[ نظم 
  ]\r\n ز هرجنس چندان گرفتار شد * كه گيرنده را دست بىكار شد \r\nو از جمله نوعى آهو در آن صحرا يافتند از گاوميش بزرگتر كه مثل آن هرگز مشاهده ننموده بودند و مغول آن را قندغاى مىگويند و دشتيان بكن ، بسيارى از آن نيز انداخته بودند « 3 » و مدتى قوت لشكريان از گوشت شكارى آماده بود .\r\n\r\nگفتار در عرض ديدن حضرت صاحب‌قرانى « 4 »\r\nبعد از فراغ از شكار ، رأى اصابت شعار صاحب‌قران سپهراقتدار ، پرتو التفات بر بازديدن جبه و عرض عساكر گردون مآثر انداخت . لشكر از ميمنه و ميسره و قلب و\r\n\r\n\r\n","description":"","footnote":"\r\n( 1 ) . الف : قار .\r\n( 2 ) . ع : - صيد .\r\n( 3 ) . م : بيانداختند .\r\n( 4 ) . الف : صاحب‌قران گيتىستان ؛ ع : + لشكر منصور را .\r\n","page_name":" 643 ","page_number":707},
  {"content":"\r\n\r\nجناح ، چون گوهر تيغ در آهن نشسته و مركبان بادپاى را چون آتش جهنده از دل آهن در برگستوان نهان كرده .\r\n[ بيت 
  ]\r\n سپاهى به كثرت فزون از شمار * ظفرپيشگان تسلطشعار\r\nبهيجا چو آشفته پيلان مست * همه نيزه و گرز و خنجر به دست\r\nگرفته سپرهاى چرم « 1 » نهنگ * برافگنده برگستوان پلنگ\r\nنه از مرگشان باك نز تيغ تيز * نه از آب بيم و نه ز آتش گريز\r\nبه مردى يگانه به كوشش گروه * بر زخم سندان ، بر حمله كوه \r\nبدين‌گونه لشكرى از حيّز قياس بيرون و به كثرت ستاره و صولت گردون سراسر مكمل و آراسته ، فوج‌فوج و تومان‌تومان به مورچل خود روان شده ، متوجه عرضگاه « 2 » گشتند .\r\n[ نظم 
  ]\r\n جهاندار چون لشكر آماده گشت * برآمد به اسب و درآمد به دشت\r\nيكى تاج بر سر ز ياقوت و زر * به چنگ اندرون گرزهء گاو سر\r\nعنان را به سوى جوانغار تافت * جهان سربه‌سر كوه فولاد يافت\r\nدرآمد روان از سر صف نخست * فروجست بيردى بيگ از اسب چست\r\nكه تومان او بود از آغاز صف * گروهى همه تيغ و خنجر به كف\r\nبه قصد عدو تنگ بسته ميان * به الماس كين تيز كرده سنان\r\nسپهبد زده زانو اسبى كشيد * زمين بوسه داد و ثنا گستريد\r\nكه بادا جهان از كران تا كران * به فرمان صاحب‌قران ، جاودان\r\nسروجان ما از ره دين و داد * فداى سم مركب شاه باد\r\nبر ايشان جهاندار كرد آفرين * كه آباد بادا به گردان زمين \r\nو چون حضرت صاحب‌قران تومان بيردى بيگ را قوشون‌قوشون به نظر التفات\r\n\r\n\r\n","description":"","footnote":"\r\n( 1 ) . م : ز چرم .\r\n( 2 ) . ع : عرضه‌گاه .\r\n","page_name":" 644 ","page_number":708},
  {"content":"\r\n\r\nاحتياط فرمود « 1 » به سعادت و اقبال پيش راند . تومان خداداد حسينى مكمل و آراسته صف‌ها كشيده بودند\r\n[ مثنوى 
  ] « 2 »\r\n سپاهى همه صفدر و رزمساز * دليران گردنكش سرفراز\r\nسواران جنگى و مردان كار * كمند افگن و گرد و خنجرگذار \r\nخداداد بعد از اقامت رسم اولجامشى و پيشكش ، زبان اخلاص به عرض ثنا و دعا برگشاد ،\r\n[ بيت 
  ]\r\n بسى آفرين كرد بر شهريار * كه بادى « 3 » چنين جاودان كامگار\r\nچنان باد گيتى كه كامت بود * فلك بنده و « 4 » اختر غلامت بود\r\nتن و جان ما بندگان سربه‌سر * فداى ره خسرو تاجور\r\nشهنشه مر او را نوازش نمود * بسى آفرين كرد و حرمت فزود \r\nو بعد از تومان خداداد ، شيخ تمور پسر آق‌تمور بهادر با هزاره‌هاى سلدوز صف‌ها آراسته ، ايستاده بودند .\r\n[ نظم 
  ]\r\n سپاهى سبك حملهء تيزجنگ * گشاده به كين جستن خصم ، چنگ\r\nچو پيل دمان و چو شير ژيان * به كف تيغ و گرز و كمند و كمان \r\nشيخ تمور بهادر رسوم نيكو بندگى به تقديم رسانيد و زانو زده ، اسب كشيد .\r\n[ شعر « 5 » 
  ]\r\n و زان پس دعا كرد بر شهريار * كه بادا مطيعت فلك بنده‌وار\r\nبه كام تو بادا زمين و زمان * نگهبان جانت خداى جهان\r\nچو ما بندگان در رهت جان‌سپار * به هروقت و هر جا هزاران هزار\r\nجهانبان ز گفتار او شاد گشت * بر او آفرين كرد و زانجا گذشت \r\n\r\n\r\n","description":"","footnote":"\r\n( 1 ) . الف ، ع : فرموده .\r\n( 2 ) . ع : بيت ؛ م : - مثنوى .\r\n( 3 ) . الف : بادا .\r\n( 4 ) . الف ، ع : - و .\r\n( 5 ) . الف : نظم ؛ م : شعر .\r\n","page_name":" 645 ","page_number":709},
  {"content":"\r\n\r\nو بعد از آن گروه انبوه ، لشكر فيروزى اثر شاهزاده عمر شيخ ، صف‌ها مرتب داشته و اعلام فتح و نصرت برافراشته ، در آن صحراى وسيع المجال راه بر گذرندگان صبا و شمال بسته بودند .\r\nنظم « 1 »\r\n ز انبوه لشكر در آن پهن‌دشت * به صد حيله باد از هوا مىگذشت\r\nسپاهى سرافراز گيتىفروز * سواران جنگ‌آور كينه‌توز\r\nهمه با دل شير و نيروى ببر * ز نوك سنانشان خراشيده ابر \r\nچون آفتاب رايت ظفر پيكر پادشاهى محفوف به عون و تأييد الهى ، سايهء وصول بر ايشان انداخت ، شاهزاده به اقامت وظايف خدمت مبادرت نمود و بعد از تقديم مراسم آداب « 2 » - به نوعى كه از چنان شاهزاده‌اى سزد - پاسخ همايون را زانو زده « 3 » ، به اثنيهء فايحه بياراست ،\r\n[ نظم 
  ]\r\n كه اى در ملك و دين فيروزى از تو * جهان را طالع بهروزى از تو\r\nكليد تيغت از فتح عدو بند * گشاد از حدّ چين تا مرز دربند\r\nنگويم كت ز بخت است ارجمندى * كه خود بخت از تو دارد سربلندى\r\nبه هر منزل كه مشك‌افشان كنى راه * منوّر باد چون خورشيد و چون ماه\r\nبه هر جانب كه روى آرى به تقدير * ركابت باد چون دوران ، جهانگير\r\nكمر بسته به درگاه تو از جان * غلامانى ز ما بهتر فراوان\r\nجهاندارش فراوان آفرين خواند * دعايش بر زبان مرحمت راند\r\nكه از بخت بلندت ياورى باد * بر اعدايت هميشه برترى باد\r\nو زانجا شادمان مركب روان كرد * غبارش باد را عنبرفشان كرد \r\nو چون حضرت صاحب‌قران از عساكر اميرزاده عمر شيخ نظاره‌كنان درگذشت ، لشكر سلطان محمود خان و تومان امير سليمان شاه ، كران تا كران آن دشت بىپايان فروگرفته ، صف‌ها ترتيب داده بودند و ايستاده ؛\r\n\r\n\r\n","description":"","footnote":"\r\n( 1 ) . ع : بيت ؛ م : - نظم .\r\n( 2 ) . ع : ادب .\r\n( 3 ) . ع : + زبان .\r\n","page_name":" 646 ","page_number":710},
  {"content":"\r\n\r\n[ بيت 
  ]\r\n سپاهى ز ريگ بيابان فزون * گه كين ، نهنگان درياى خون\r\nهمه تند و كينه‌كش و رزمساز * سترگ و جهانسوز و دشمن‌گداز \r\nايشان نيز طريق معهود به پاى ادب بسپردند و هريك رعايت رسم بجاى آورده ،\r\n[ نظم 
  ]\r\n همى خواند بر شهريار آفرين * كه بىتو مبادا كلاه و نگين\r\nخدايت به هر كار يارى دهاد * ز چشم بدان رستگارى دهاد\r\nجهانت به كام و فلك بنده باد * قضا ياور و بخت فرخنده باد\r\nبه راهت نداريم جان را دريغ * اگر تير بارد و گر گرز و تيغ\r\nجهانبان بر ايشان ستايش گرفت * جهان‌آفرين را نيايش گرفت\r\nبسى خواند بر هريكى آفرين * كه پيوسته باشيد با داد و دين\r\nو زانجا به اقبال بگذشت شاد * ز گرد رهش عطرسا گشت باد \r\nبعد از آن ماهچهء چتر آسمان‌ساى آفتاب ارتفاعش ، پرتو سعادت بر لشكر شاهزادهء جوان‌بخت ، محمد سلطان بهادر انداخت ، گروهى كه از چين جبين خشم‌شان ، روزگار چون پريشان زلف خوبان به‌هم برآمدى و از صداى خروش قهرشان ، مهر سپهر چون ديدهء بلاديدهء عاشقان تيره و خيره ماندى ، فضاى آن صحراى بىانتها را از غايت كثرت به تنگ آورده ، صف‌ها آراسته بودند و ايستاده ؛\r\n[ نظم « 1 » 
  ]\r\n سپاهى به بسيارى از حد برون * يكايك به مردى ز رستم فزون\r\nدلاور سواران پرخاش‌جو * دلير و قوىهيكل و تندخو\r\nچو شيران در خشم و پيلان مست * ز جان از پى برو شسته دست \r\nو چون حضرت صاحب‌قران ديدهء احتياط به نظارهء آن جهان‌سوزان خونخواره برگماشت ، شاهزاده محمد سلطان در اقامت رسم اولجامشى و عرض پيشكش شرايط ادب مرعى داشته ، خطاب مستطاب را به فنون دعا و ثنا بياراست ،\r\n\r\n\r\n","description":"","footnote":"\r\n( 1 ) . ع : بيت ؛ م : - نظم .\r\n","page_name":" 647 ","page_number":711},
  {"content":"\r\n\r\n[ نظم 
  ]\r\n كه اى شاه سرير آفرينش * دعايت حرز جان اهل بينش\r\nگذشته ز اختر و انجم كلاهت * گرفته مشرق و مغرب سپاهت\r\nفروغ لعل خورشيد از نگينت * طلوع صبح اقبال از جبينت\r\nز بهر سجده پيشت گاه‌وبيگاه * كلاه افگنده هم خورشيد و هم ماه\r\nمظفر بادت از دولت نشانه * مبادا يك زمان بىتو زمانه\r\nهميشه حشمتت در چاره‌سازى * به قادرسوزى و عاجزنوازى\r\nسپهرت رام در فرمانروايى * خدايت يار در كشورگشايى\r\nچو كار افتد به وقت جان‌سپارى * ز ما كوشش ز اقبال تو يارى\r\nزهى توفيق آن فرخنده چاكر * كه دربازد به راه خدمتت سر\r\nشهنشه را خطاب شاهزاده * نشاط افزود و شد خاطر گشاده\r\nبر او كرد آفرين از شادكامى * كه اى شايسته فرزند گرامى\r\nچراغى چون تو اندر دودمانم * چرا روشن نباشد چشم جانم\r\nبه هر كارى ز يزدان ياريت باد * ز عمر و ملك برخوردايت باد \r\nو چون به‌همين منوال لشكر قول ظفرقرين كه از وفور كثرت ، بحرى بود امواج آن افواج بهادران جلادت آيين ، فوج‌فوج به ترتيب عزّ ملاحظهء همايون دريافتند . امرا و نويينان به مراسم آداب معهود قيام نمودند « 1 » و در برانغار لشكر نصرت شعار شاهزادهء كامگار ميرانشاه بهادر و دلاورانى كه سرمهء ديدهء روشن‌اقبال را ، جز گرد عرصهء حرب و قتال ندانستندى ، و گلگونهء رخسار برافروختهء سعادت به غير از خون مبارزان ميدان جلادت نشناختندى ، صف‌ها مرتب ساخته ، رايت فيروزى بر اوج گردون برافراخته ، بسيط هامون را كران تا كران فروگرفته بودند .\r\n[ نظم « 2 » 
  ]\r\n سپاهى به بسيارى از ريگ بيش * گذشته گه مردى از جان خويش \r\n\r\n\r\n","description":"","footnote":"\r\n( 1 ) . الف : - « و چون به‌همين منوال . . . به مراسم آداب معهود قيام نمودند » .\r\n( 2 ) . ع : بيت ؛ م : - نظم .\r\n","page_name":" 648 ","page_number":712},
  {"content":"\r\n\r\n نديده كسى پشت ايشان به جنگ * به چستى چو باد و چو كوه از درنگ\r\nفروزندهء آتش كارزار * فرازندهء رايت شهريار \r\nو چون حضرت صاحب‌قران ظفر در ركاب و نصرت هم‌عنان به ايشان رسيد ، اميرزاده ميرانشاه كه شهسوار ميدان سلطنت و كامگارى بود ، پياده گشته ، پيش آمد و آنچه از رسوم و آداب آن مقام تواند بود ،\r\n[ مصراع 
  ]\r\n چنان كز چنان نامدارى سزد \r\nبجاى آورد و زانو زده ، طوطى ناطقه را به اداى وظايف ثنا و دعا شكّرخا گردانيد ،\r\n كه اى شاه دريادل پاك‌دين * فروزندهء تاج و تخت و نگين\r\nجهان‌آفرين تا جهان آفريد * چو تو پادشاهى نيامد پديد\r\nجهان مر ترا داد يزدان پاك * ز تابنده خورشيد تا تيره خاك\r\nبه گيتى همه خوبى از داد تو است * كجا هست مردم همه ياد تو است\r\nتويى در جهان شاه بيدار بخت * ترا ديده دولت سزاوار تخت\r\nدرخشنده تيغت عدوسوز باد * درفش و سنان از تو پيروز باد\r\nبه جان بنده و هركه هست از سپاه * كمر بسته‌ايم از پى كام شاه\r\nدر اين داورى داورت يار باد * سر تخت دشمن نگونسار باد\r\nخديو جهان شاه صاحب‌قران * ز گفتار شهزاده شد شادمان\r\nبراو آفرين خواند و بر لشكرش * سخن‌ها بسى گفت از هر درش\r\nكه بيداردل « 1 » باش و سنجيده‌گوى * به يزدان پناه و ازو « 2 » كام جوى\r\nمكن ايمنى در سراى فسوس * كه گه روشن است و گهى آبنوس\r\nز تو نام بايد كه ماند بلند * نگر « 3 » دل ندارى به گيتى نژند\r\nجهان‌آفرين از تو خشنود باد * سر بدسگالت پر از دود باد \r\n\r\n\r\n","description":"","footnote":"\r\n( 1 ) . ع : - دل .\r\n( 2 ) . الف ، ع : آور و .\r\n( 3 ) . الف ، كلكته : مگر ؛ ع : دگر .\r\n","page_name":" 649 ","page_number":713},
  {"content":"\r\n\r\nو همچنين در برانغار امراى نامدار و نويينان رفيع مقدار ، مثل محمد سلطان شاه و امير حاجى سيف الدين و امير جهانشاه جاكو و ديگر امرا و سپهداران - كه تعرض به ذكر هريك نمودن موجب تطويل كلام مىشود - هريك تومان خود را هزاره‌هزاره و قوشون‌قوشون مرتب ساخته و مكمل برآراسته به‌جاى خود داشته بودند و حضرت صاحب‌قران به هر فوج كه مىرسيد ، امرا زانو زده اسبان مىكشيدند و به زبان اخلاص و هواخواهى وظيفهء دعا و ثنا به ادا مىرسانيدند و عاطفت پادشاهانه ، همه را استمالت فرموده ، به ستايش و تحسين بلندپايه و سرافراز مىگردانيد تا به دو روز از وقت - بام كه جمشيد خورشيد به سبز خنگ فلك سوار مىگشت - تا به هنگام شام - كه قهرمان گردون سپاه ستاره « 1 » عرض مىداد - لشكرى بدان‌سان به سانى كه در جلگهء كش به موضع آق‌يار - مقرر شده بود و امرا خط بازداده بودند ، عرض ديده شد ، بعد از آن گورگه زده سورن انداختند و فرود آمدند .\r\nروزگار از شوكت صاحب‌قران كامگار و كثرت ترتيب آن لشكر جرّار متعجب مانده ، مصدوقهء ،\r\n[ بيت 
  ]\r\n اى سپاهت را ظفر لشكركش و نصرت يزك * نه يقين بر طول و عرض لشكرت واقف نه شك \r\nبه رأى العين مشاهده نمود .\r\n\r\nگفتار در روان كردن حضرت صاحب‌قران كشورگشاى اميرزاده محمد سلطان را به منغلاى\r\nحضرت صاحب‌قرانى امرا و سران سپاه را به انعام و نوازش استمالت فرموده خواست كه منغلاى روان سازد ، در آن حال اميرزادهء جوان‌بخت محمد سلطان بهادر زانو زده ، التماس نمود كه منغلاى او باشد . حضرت صاحب‌قران را آن جرأت و دلاورى بغايت پسنديده افتاد و ملتمس او را مبذول داشته ، مقدمهء لشكر ساخت و زبان عاطفت و استمالت به نوازش و تربيت او برگشاد كه ،\r\n\r\n\r\n","description":"","footnote":"\r\n( 1 ) . الف ، ع : سياره .\r\n","page_name":" 650 ","page_number":714},
  {"content":"\r\n\r\n[ نظم 
  ]\r\n اميد سپاه و سپهبد به توست * كه روشن‌روان باشى و تندرست \r\nو در روز جمعهء هفتم جمادى الآخر به اختيار واقفان صناعت تنجيم ، به طالع فرخنده و اختر سعد از پيش روان گردانيد و عظماى امراى نامدار به ملازمت ركاب همايونش تعيين فرمود ، و تا غايت از دشمنان خبرى نيافته بودند . شاهزاده و امرا دو روزه راه رفته ، به منزلى رسيدند كه پنج شش جاى آتش كرده بودند و هنوز تمام فرونشسته بود ، فى الحال اين خبر به حضرت صاحب‌قرانى فرستادند . فرمان قضا جريان نفاذ يافت كه غجرچيان دانسته پى گرفته تفحص نمايند كه افروزندگان آن آتش‌ها به كدام طرف رفته‌اند ؟ و سفارش فرمود كه از حال لشكر نيك ، بر خبر باشند و شرايط و حزم و احتياط مرعى داشته تغافل جايز ندارند .\r\n[ بيت 
  ]\r\n به فرزند شايسته فرمود شاه * كه آگاه باشد ز حال سپاه\r\nتن‌آسانى و غفلت از كارها * نداند صواب و نداند روا\r\nنپويد مگر بر طريق خرد * بود دايم آگه ز هر نيك و بد \r\nو چون اشارت عليّه به شاهزادهء كامگار و امراى نامدار رسيد ، به امتثال امر مبادرت نموده ، شب‌وروز كوچ‌هاى دور مىكردند و تفحص‌كنان مىرفتند ، و چون به آب توبل رسيده بگذشتند ، قراولان خبر رسانيدند كه هفتاد محل آتش ديديم و هرچند در تفتيش آن كوشش نموده شد ، از هيچ‌كس اثر نيافتيم ، باز اين معنى را به حضرت صاحب‌قران عرضه داشت كردند ؛ و چون صورت حال به مسامع عليّه رسيد ، فى الحال كوچ كرده ، به تعجيل براند و چون به آب توبل رسيد به واسطهء عبور لشكر منغلاى ، گذار خراب شده بود . حكم شد تا لشكريان چوب و خاشاك جمع آورده گذار راست كردند .\r\nصاحب‌قران كامگار با تمام لشكر نصرت شعار از آب عبور نموده ، به منغلاى پيوست . عساكر گردون مآثر آن « 1 » دشت و هامون را در زير سم ستوران گيتىنورد\r\n\r\n\r\n","description":"","footnote":"\r\n( 1 ) . ع : - آن .\r\n","page_name":" 651 ","page_number":715},
  {"content":"\r\n\r\nآوردند و از مخالفان هيچ‌اثرى و خبرى معلوم نمىشد و هركس كه به خبرگيرى مىرفت در آن بيابان بىپايان سرگردان گشته ، از كس نشان نمىيافت .\r\nحضرت صاحب‌قران به الهام دولت ثابت ، اركان شيخ داود تركمان را احضار فرموده ، با جمعى ديگر از بهادران به خبرگيرى فرستاد . و او مردى دلاور كاردان بود در بيابان و ريگستان بزرگ شده و در كفايت كارهاى عظيم زحمت‌ها كشيده و گرم و سرد روزگار چشيده . برحسب فرمان روان شد و دو شبان‌روز به تعجيل تمام براند .\r\nدر شب دوم آلاچوقى چند يافت . در پس پشته‌اى با ديگر بهادران پنهان شدند و چون صبح دميدن گرفت ، سوارى از آن آلاچوق‌ها به مهمى مىرفت ، صبر نمودند تا از ايشان بگذشت . در عقب او شتافته او را بگرفتند و به حضرت صاحب‌قران رسانيدند . آن حضرت ايشان را تربيت فرموده و شيخ داود را به انعامات پادشاهانه مخصوص گردانيده ، كمر تركش زرين و خلعت خاص ارزانى داشت و از آن‌كس احوال توقتمش خان پرسيد ؟ گفت : « يك ماه باشد كه ما از ايل بيرون آمده ، اينجا ساكن شده‌ايم و از خان خبرى نداريم ، اما چند روز است كه ده سوار جبه‌پوش آمده‌اند و در اين نزديكى ما بيشه‌اى است آنجا مىباشند و معلوم نيست كه چه كسانند » .\r\nحضرت صاحب‌قران ، عيد خواجه را با سى سوار تعيين فرمود كه مردم آن آلاچوق‌ها را كوچانيده ، بياورند . عيد خواجه مردم آلاچوق‌ها را چنانچه امر شده بود ، بياورد و قمارى يساول را فرمان داد كه با بيست سوار برود و آن ده مرد را كه در بيشه‌اند ، كوشش نموده بگيرد و بياورد . و قمارى يساول برحسب فرموده متوجه شد و چون به ايشان رسيد به جنگ پيش آمدند و بعضى كشته شدند و بعضى را دستگير كرده به پايهء سرير اعلى آوردند و خبر توقتمش خان از ايشان تحقيق نموده ، كوچ كردند و منازل و مراحل بسيار پيموده و از بسى آب‌ها و گول‌ها عبور نموده ، روز دوشنبهء بيست و چهارم جمادى الآخر به كنار آب بيق « 1 » رسيدند . غجرچى به عزّ\r\n\r\n\r\n","description":"","footnote":"\r\n( 1 ) . ع : تيق ؛ الف ، م : ييق .\r\n","page_name":" 652 ","page_number":716},
  {"content":"\r\n\r\nعرض همايون رسانيد كه اين آب را سه گدار « 1 » است ، يكى را ايغربالى گويند و دوم را بوركچت و سوم را - كه از همه كوچكتر است - چپمه كچت « 2 » .\r\nحضرت صاحب‌قران كه ضمير منيرش مطرح انوار صدق و صواب بود ، فرمود كه : « از اين گدارها گذشتن مصلحت نيست ، چه شايد كه دشمنان در كمين باشند ، صلاح آن است كه به بالاى آب روان شويم و توكل بر مهيمن حفيظ جلّ و علا كرده ، بر آب زنيم و بگذريم » . و همان ساعت كوچ كردند و به بالاى آب رفته سواره و پياده از هرجا خود را بر آب زده ، به شناه مىگذشتند « 3 » و به دو روز تمام آن لشكر بىكران از آن آب گران به سلامت عبور نمودند و شش روز ديگر منازل و مراحل پيموده به آب سمور رسيدند و قراول لشكر منصور پيش رفته بودند ، صداى غلغلهء دشمنان شنوده ، آن معنى را به حضرت اعلى عرضه داشتند . و در آن حال اميرزاده محمد سلطان ، يكى را از مخالفان گرفته ، به درگاه عالم‌پناه آورد و چون اوضاع از او استفسار نمودند ، تقرير كرد كه ايل غلبه اينجا بودند و چون از توجه لشكر آگاهى يافتند ، كوچ كردند و برفتند و چون تحقيق شد كه مخالفان كجايند ، يرليغ لازم الاتّباع صدور يافت كه هيچ‌كس از هزاره و قوشون خود جدا نشود و لشكريان در شب آتش نيفروزند و از آن پس لشكر ترتيب داده ، فوج‌فوج روان شدند .\r\n[ نظم « 4 » 
  ]\r\n چو از دشمنان آگهى يافت شاه * گراييد رايش به ضبط سپاه\r\nبياراست لشكر به آيين و ساز * همه جنگجويان دشمن‌گداز\r\nروان شد پياپى سپه فوج‌فوج * چو بحرى كه جوشان درآيد به موج \r\nو چون حوالى آب ايپك « 5 » مخيّم نزول همايون گشت ، حضرت صاحب‌قران صباح دوشنبه ، غرّهء ماه « 6 » رجب به سعادت و اقبال سوار شده ، بر سر پل بايستاد و فرمان داد كه منغلاى پيشتر از پل گذار كنند و چندان توقف فرمود كه تمام لشكر قول از پل بگذشتند و برانغار و جوانغار هركس از مقابل خود بر آب زده ، عبور نمودند و\r\n\r\n\r\n","description":"","footnote":"\r\n( 1 ) . الف : گذار .\r\n( 2 ) . الف : خيمه كجيت .\r\n( 3 ) . ع : بگذشتند .\r\n( 4 ) . ع : بيت ؛ م : - نظم .\r\n( 5 ) . الف : ايبك ؛ ع : ابيك .\r\n( 6 ) . ع : - ماه .\r\n","page_name":" 653 ","page_number":717},
  {"content":"\r\n\r\nبعد از آن قرين فتح و فيروزى از پل گذشته ، روان شد .\r\nدر اين اثنا قراولان سه نفر از دشمنان گرفته بياوردند . حضرت صاحب‌قران گيتى ستان از ايشان اخبار استفسار فرموده ، تقرير كردند كه : « توقتمش خان از آمدن شما آگاه نبود ، دو نوكر ايدكو از اردوى شما گريخته آمدند و او را از توجه شما خبر دادند كه با لشكرى فراوان افزون از ريگ بيابان و برگ درختان مىرسد . توقتمش خان را از شنيدن اين خبر آتش در نهاد افتاده ، دود از سر برآمد و گفت : من نيز دو چندان لشكر جمع كنم و در زمان خبر به اطراف و جوانب فرستاد و لشكر دست راست و دست چپ را جمع آورد و اكنون در قرق‌گول نشسته است و باز به طلب لشكر فرستاده » .\r\n[ نظم 
  ]\r\n غلط بين كه بدخواه را در سر است * كه فيروزى از كثرت لشكر است\r\nبه صد رنج كوشش نمايد به جان * كه جمع آورد لشكرى بىكران\r\nنداند كه هنگام رزم‌آورى * ز حق نصرت آيد نه از لشكرى\r\nسعادت شود روز كين دستگير * نه بسيارى لشكر و تيغ و تير \r\nو توقتمش خان را تصور چنان بود كه حضرت صاحب‌قران چون به آب بيق « 1 » رسد از گدارها عبور نمايد و در مكمن فرصت ، مترصد آن راه‌ها مىبود . آن حضرت از الهام « 2 » تأييد الهى « 3 » آن معنى را در حساب گرفته بود و از بالا آب گذشته ، بدينجا رسيده ، و چون رأى عقده‌گشاى را به كيفيت اوضاع توقتمش خان احاطه يافت ، در آن منزل توقف نمود تا عساكر منصور ، تمام برسيدند و ميمنه و ميسره ترتيب داده ، امر فرمود كه توراها « 4 » و چپرها آماده دارند و پيرامون معسكر همايون را طناب زده ، قسمت نمايند تا لشكريان حوالى خود خندق بكنند و برحسب فرمان كاربند شدند و شرايط حزم مرعى داشته آن شب در آن مرحله به سر بردند .\r\n[ بيت 
  ]\r\n دگر روز چون خسرو خاورى * برآمد براين كاخ « 5 » نيلوفرى \r\n\r\n\r\n","description":"","footnote":"\r\n( 1 ) . ع : تيق ؛ الف ، م : ييق .\r\n( 2 ) . ع : - الهام .\r\n( 3 ) . م : آسمانى .\r\n( 4 ) . م : توارها .\r\n( 5 ) . ع : طاق .\r\n","page_name":" 654 ","page_number":718},
  {"content":"\r\n\r\nاز آنجا كوچ كرده ، روان شدند و در هر منزلى به‌همين طريق رعايت حزم نموده مىرفتند . حضرت صاحب‌قران مجموع امرا را از تومانات تا صده‌جات احضار فرمود و همه را به تجديد ، تربيت و نوازش نموده خلعت‌هاى فاخر بخشيد و ايشان را و لشكريان را جبه‌هاى لايق داد .\r\n[ شعر 
  ]\r\n چو بحر عنايت درآمد به جوش * سپه جام انعام كردند نوش\r\nسران را همه خلعت خاص داد * به بخشش دل همگنان كرد شاد\r\nدر گنج و كوپال و بر گستوان * همان جبّه و تيغ و تير و كمان\r\nگشاد و به لشكر پراگنده كرد * و زانجا روان شد به عزم نبرد \r\nو در اثناى آن راه ، به گل‌ولاى عظيم رسيدند و به تعب و مشقت بسيار از آن وحل گذشته ، فرود آمدند . و در آن روز قراولان كس فرستادند كه از سپاه مخالف سه قوشون ظاهر شد و باز خبر رسيد كه در عقب ايشان غلبهء ديگر پيدا شدند . حضرت صاحب‌قران به سعادت و اقبال سوار شده ، پيش رفت و لشكر را امر فرمود كه صف راست داشته و ميمنه و ميسره آراسته ، روان شوند . در اين‌حال قراول ، يكى را از دشمنان گرفته بياورد و او را بعد از استفسار احوال به ياساق رسانيدند و سونجك بهادر و ارغون شاه را بفرستاد تا از سپاه دشمن خبرى بازدانند . و چون برحسب فرموده روان شدند ، آنها كه خود را نموده بودند بازگشته ، رفته بودند و ايشان هرچند در تفحص و تفتيش ، سعى بليغ بجاى آوردند از مخالفان اثرى نيافتند .\r\nو چون بازگرديدند ، حضرت صاحب‌قران ، مبشر را به همان كار نامزد فرمود و فرمان داد كه تا از دشمنان خبرى معلوم نكند ، مراجعت ننمايد . مبشر با چند مرد ، مردانه به تعجيل تمام روانه شد و در اثناى راه « 1 » به جنگلى رسيد و در آنجا از دور دودى ديد و چون نيك متوجه شد ، آواز هم شنيد . كس فرستاد تا كيفيت وضع ، تفحص نموده قلّت و كثرت ايشان بازداند و چون به تحقيق پيوست كه طايفه‌اى از لشكر دشمن‌اند مردم خود را مرتّب داشته ، بر سر ايشان راند .\r\n\r\n\r\n","description":"","footnote":"\r\n( 1 ) . م : + آن .\r\n","page_name":" 655 ","page_number":719},
  {"content":"\r\n\r\n[ نظم 
  ]\r\n چو دشمن شد آگه كه لشكر رسيد * برآمد به زين تيغ كين بركشيد\r\nبجز جنگ چون چاره‌اى ره نبرد * صف آراست وز بيم جان پى فشرد\r\nشد از باد كين آتش جنگ تيز * قضا فتنهء خفته را گفت خيز \r\nتأييد آسمانى كه پيوسته رفيق روزگار اعوان و انصار حضرت صاحب‌قرانى بود ، ياورى نمود و سپاه ظفرپناه بر مخالفان غالب آمده ، چهل كس را از ايشان دستگير كرده ، به پايهء سرير سلطنت مصير آوردند . حضرت صاحب‌قران ، مبشر را به انواع تربيت و عنايت پادشاهانه مخصوص گردانيد و جمعى را كه با او بودند به صنوف عواطف سرافراز داشته ، اكلكا داد و نوازش فرمود و از گرفتاران قيد اسار ، احوال توقتمش خان استفسار نمود . عرضه داشتند كه : « توقتمش خان لشكر را جار رسانيده بود كه در موضع قرق‌گول جمع شوند ، ما بندگان برحسب فرمان به آنجا رفتيم و او را نيافتيم و سبب تخلف او از ميعاد هم ندانستيم ، بدان واسطه در بيابان و جنگل سرگشته مىگرديديم « 1 » تا به اين بلا مبتلا شديم » . و چون حكايت تمام معروض افتاد ، قهرمان قهر به قتل ايشان فرمان داد . و در اين اثنا پسر مماق را به زخمى مجروح گردانيده ، به حضرت آوردند ، زانو زده به عزّ عرض رسانيد كه : « بنده از طرف سراى پيش خان مىرفتم و او را در محلى كه وعده‌گاه بود نيافتم و بر ديگر اوضاع اطلاع ندارم » . صاحب‌قران گيتىستان ، جلال پسر امير حميد را با نديله ترخان و مولى و صاين تمور و جمعى از بهادران به قراولى تعيين فرمود و فرمان داد كه : « چون سياهى سپاه دشمن ببينيد ، اگر بسيار باشند خود را بديشان نموده ، گريزان بازگرديد تا ايشان فريفته شوند و پيش آيند و هرچه رونمايد به اعلام آن مبادرت نمايند » .\r\nامير جلال و امرا « 2 » و بهادران برحسب فرمان روان شدند و چون از لاى و گل و آب‌ها بگذشتند ، سياهى دشمن پديد آمد و از ايشان پانزده نفر جدا شده ، پيش آمدند و از اين طرف صاين تمور پيش راند و با ايشان سخن كرد و بازگرديد و مولى\r\n\r\n\r\n","description":"","footnote":"\r\n( 1 ) . الف ، ع : مىگرديم .\r\n( 2 ) . ع : امرا .\r\n","page_name":" 656 ","page_number":720},
  {"content":"\r\n\r\nرا به حضرت اعلى فرستادند تا صورت حال معروض دارد ؛ و او از برق ، سرعت سير ، استعاره كرده ، به پايهء سرير خلافت مصير آمد و كيفيت وضع رفع كرد .\r\n\r\nذكر محاربهء قراولان و كشته شدن امير ايكوتمور « 1 »\r\nچون خبر مذكور به حضرت صاحب‌قران رسيد ، اشارت عليّه به صدور پيوست كه امير ايكوتمور با بهادران پيش رود و از مخالفان خبرى تحقيق نمايد كه در كجااند و غلبه پيش آمده‌اند يا اندك و در جميع احوال طريق حزم و احتياط مرعى دارد ، و آن امير نامدار به امتثال امر مبادرت جسته ، به تعجيل روان گشت و از وحلى عظيم و دو آب گذشته ، به امير جلال حميد و ديگر قراولان ملحق شد و چون پيشتر رفت ، گروهى از سپاه دشمن را ديد كه بر بالاى پشته ايستاده نظاره مىكردند . فى الحال جمعى از مردان كار و مبارزان تيغ‌گذار « 2 » را به جانب ايشان روانه گردانيد . دشمنان چون توجه ايشان را مشاهده كردند بازگشته ، از پشته فرورفتند و ايشان به بالاى پشته ، به‌جاى دشمنان برآمدند و از آن طرف پشته سى قوشون سوار مكمّل جبه پوش را ديدند در مغاكى صف كشيده و جنگ را مهيا شده و در كمين فرصت ايستاده و چون بر آن حال اطلاع يافتند ، همانجا توقف نموده ، خبر به امير ايكوتمور فرستادند و او در زمان روان شده ، به بالاى پشته برآمد و لشكر دشمن را احتياط كرد و چون غلبه بودند ، جنگ كردن مصلحت ندانست و صواب در آن ديد كه به آهستگى بازگشته ، از آنها « 3 » بگذرند . و سپاه خود را روانه گردانيد و خود به اندك نفرى در عقب لشكر بازايستاد . دشمنان چون دريافتند كه مدد ايشان دور است و آب و وحل بسيار در راه ، روان به سر امير ايكوتمور راندند و او از كمال شجاعت و فرط دلاورى پاى ثبات بيفشرد و به زخم تير آهن‌گذار چند قوشون را بازداشت و چندان كوشش نمود كه تمام لشكر منصور سالم از آب و لاى بگذشتند . و در اين اثنا از قضا تيرى به اسب او رسيد و او نيز زخم خورده بود و باوجود آنكه زخم داشت\r\n\r\n\r\n","description":"","footnote":"\r\n( 1 ) . الف : تيمور ؛ ع : تمر .\r\n( 2 ) . ع ، م : گزار .\r\n( 3 ) . الف ، ع : آبها .\r\n","page_name":" 657 ","page_number":721},
  {"content":"\r\n\r\nبه همان اسب تير خورده از آب بگذشت و چون اسب را قوت نماند ، بيفتاد . اسبى ديگر پيش كشيدند كه برنشيند ، هنوز سوار ناشده تيرى ديگر از شست « لا مرد لقضاء اللّه » گشاد يافت و بر مقتل آن اسب آمده ، عرضهء تلف گشت و مخالفان غلبه كرده ، به انبوه ، گرد او بر « 1 » آمدند و آن دلاور نامدار عالى مقدار ، پياده پاى ثبات بفشرد « 2 » و از غايت حميّت و مردانگى دست جلادت از جنگ بازنكشيد ، تا دشمنان او را نشناخته شهيد كردند -  إِنَّا لِلَّهِ وَ إِنَّا إِلَيْهِ راجِعُونَ  « 3 » .\r\n[ نظم 
  ]\r\n ز مكر جهان هيچ‌كس جان نبرد * كس اين رقعه با وى به پايان نبرد\r\nندارد جهان دوستى با كسى * نيابى در او مهربانى بسى\r\nجهان را بدين‌گونه شد رسم و راه * برآرد به گاه و ندارد نگاه \r\nو در آن واقعهء هايله كه چراغ دولت مخالفان را وقت فرونشستن بود و خانه روشن مىكرد هرى ملك پسر يادگار برلاس و رمضان خواجه و محمد ارلات را نيز به درجهء شهادت رسانيدند .\r\n[ بيت 
  ]\r\n چراغى كان فروخواهد نشستن * كند در وقت مردن خانه روشن \r\nحضرت صاحب‌قران به نفس مبارك با اندك سپاهى در اين‌حال به كنار آب رسيد و امير حاجى سيف الدين و امير جهانشاه ملازم ركاب همايون بودند . اشارت عليّه به صدور پيوست و سپاه پياده گشته ، از آب بگذشتند و به زخم تير خاره‌گذار و شمشير صاعقه « 4 » كردار « 5 » ياغى را براندند .\r\n[ نظم « 6 » 
  ]\r\n بباريد تير از كمان سران * بر آن رزمجويان جوشن‌روان\r\nبراندند اعدا به شمشير و تير * برآورده از جان « 7 » ايشان « 8 » نفير\r\nنماند از مخالف كس آنجا به‌جاى * كه روبه ندارد بر شير پاى \r\n\r\n\r\n","description":"","footnote":"\r\n( 1 ) . ع : در .\r\n( 2 ) . ع : بيفشرد .\r\n( 3 ) . بقره / 156 .\r\n( 4 ) . الف : ساعقه .\r\n( 5 ) . ع ، م : - و شمشير صاعقه كردار .\r\n( 6 ) . ع : بيت ؛ م : - نظم .\r\n( 7 ) . الف : - جان .\r\n( 8 ) . ع : دشمن .\r\n","page_name":" 658 ","page_number":722},
  {"content":"\r\n\r\nو در آن معركه جلال حميد وظايف نيكو بندگى بجاى آورده ، با سى كس بر سه قوشون از لشكر دشمن كه در مقابل او بودند حمله كرده ، آثار جلادت و دلاورى به ظهور رسانيد و زمان زمان طبل باز فروكوفته ، شبرنگ رعد شيههء برق آهنگ را با قطاس هيبت و باس به هر جانب مىتاخت و از جرّ كمان و صفير تير ، صداى فنا در گوش جان مخالفان مىانداخت .\r\n[ نظم 
  ]\r\n خروشان و جوشان گرفته به چنگ * كمان كيانى و تير خدنگ\r\nروان كرده از برج زاغ كمان * عقاب اجل را سوى دشمنان \r\nو نديله نيز جنگى مردانه كرد و شاه ملك پسر تغاى مركن كوشش‌هاى « 1 » بهادرانه « 2 » نمود .\r\n[ بيت 
  ]\r\n به هر تيرى از لشكر دشمنان * به خاك اندر افگند يك پهلوان \r\nو بايزيد شش انگشتى نيز داد مردى و مردانگى داد و از دشمنان سه كس را دستگير كرده بياورد . حضرت صاحب‌قران از آنجا مراجعت نموده ، به معسكر ظفرقرين نزول فرمود و جماعتى را كه در آن موقف هولناك پاى ثبات فشرده بودند و به شرايط سربازى قيام نموده ، به انواع تربيت و نوازش بلندپايه سرافراز گردانيد و حكم ترخانى ارزانى داشته فرمان داد كه جماعت يساولان دست رد پيش ايشان ندارند و از درآمدن به حضرت منع نكنند و تا نه گناه كه از ايشان و فرزندان ايشان صادر شود نپرسند .\r\n[ نظم « 3 » 
  ]\r\n چنين داد پاسخ كه تا نه نژاد * هر آن‌كس كه از تخم ايشان بزاد\r\nگنهشان نپرسد ابناى ما * كزين پس نشينند « 4 » بر جاى ما \r\nو خويشان امير ايكوتمور را كه به عزّ شهادت فايز شده بود ، عنايت و مرحمت\r\n\r\n\r\n","description":"","footnote":"\r\n( 1 ) . الف : + مردانه .\r\n( 2 ) . كلكته : مردانه .\r\n( 3 ) . ع : بيت ؛ م : - نظم .\r\n( 4 ) . ع : نشيند .\r\n","page_name":" 659 ","page_number":723},
  {"content":"\r\n\r\nبسيار فرمود و از آن جمله شاه ملك پسر قلجغاى « 1 » را به مزيد عواطف پادشاهانه اختصاص بخشيد و راه و رسم امير ايكوتمور به او داده ، مهر كلان و مهر پروانه را به دو سپرد . و چون قريب شش ماه بود كه رايت نصرت‌شعار متوجه صوب شمال گشته ، مىرفت ، به محلى رسيده بودند « 2 » كه در شب پيش از غروب شفق اثر طلوع صبح ظاهر مىشد ، چنانچه در هنگام بودن آفتاب در بروج شمالى نماز خفتن در آن موضع به حسب فتواى شريعت غرّا « 3 » واجب نمىشود و بعد از آن حضرت صاحب‌قرانى از آنجا روان شد ، شمشير نصرت آخته و رايت دولت و اقبال برافراخته و بر بلنديى فرود آمد .\r\n[ نظم 
  ]\r\n بر آن پشته سلطان فريادرس * برآسود تا صبح برزد نفس\r\nجهان كسوت سوگوارى فگند * برافراخت خور ، افسر ارجمند \r\nو از آنجا به سعادت و اقبال روان شد و چون توقتمش خان نمىايستاد كه لشكر منصور برسد و قراولان سپاه دشمن هر روز خود را مىنمودند و بازگرديده ، مىرفتند و آن بيابان بىپايان را پيش گرفته ، توقف نمىكردند . حضرت صاحب‌قران با شاهزادگان و نويينان مشورت فرموده ، اميرزاده عمر شيخ را فرمان داد كه با بيست هزار سوار از پيش « 4 » روان شود و به تعجيل رانده ، به او رسد ، تا به ضرورت توقف نمايد و از امرا امير سونجك و سلطان سنجر و امير عثمان و حسن جاندار و غيرهم با او بروند و چون ايشان به امتثال امر مبادرت نمودند ، روز ديگر خبر آمد ، كه منغلاى از جانبين به‌هم رسيده‌اند . رأى اعلى چون بر اين حال اطلاع يافت ترتيب لشكر فرموده ، به طالع سعد و بخت فيروز ،\r\n[ بيت 
  ]\r\n روان شد سوى دشمن كينه‌خواه * به نيروى اقبال و عون آله \r\nو در آن روز [ ها 
  ] از كثرت ابر و بارندگى ،\r\n\r\n\r\n","description":"","footnote":"\r\n( 1 ) . م : قلاى .\r\n( 2 ) . ع : رسيدند .\r\n( 3 ) . ع : - غرا .\r\n( 4 ) . ع : - از پيش .\r\n","page_name":" 660 ","page_number":724},
  {"content":"\r\n\r\n[ شعر 
  ]\r\n هوا تيره بود و سحاب اشك‌ريز * قضا خنجر فتنه مىكرد تيز \r\n\r\nگفتار در تعبيهء لشكر و آراستن جيش سترگ « 1 » و وقوع جنگ بزرگ\r\nصاحب‌قران گيتىستان روز دوشنبه پانزدهم رجب سنهء ثلاث و تسعين و سبعمائه موافق قوىئيل كه هوا بعد از شش روز گشاده گشت در موضع قندزجه « 2 » به نفس مبارك ملتفت آراستن لشكر و متصدى نسق و ترتيب آن شد و هفت قول مقرر فرمود ، به نوعى كه هيچ‌كس مثل آن نديده بود « 3 » و نشنيده و امثال اين معانى از نتايج الهامات ربانى و تأييدات آسمانى تواند بود ، چه در خصوصيت عدد هفت بسى اسرار است كه واقفان سرّ « 4 » سبع المثانى « 5 » به آن راه برند .\r\n[ مصراع 
  ]\r\n بلبلان اين گلستان را نواى ديگر است \r\nيك قول به اسم سلطان محمود خان بياراست ، گروهى جمله مردان كار و انبوهى از بهادران تيغ‌گزار ،\r\n[ نظم 
  ]\r\n همه جنگجوى و همه نامدار * چو شيران آشفته در كارزار\r\nسپاهى چو درياى جوشان به جنگ * همه تيز كرده به پيكار چنگ \r\nو باشلامشى آن به امير سليمان شاه رجوع فرمود و قول بزرگ را مرتب داشته به شاهزاده محمد سلطان سپرد و اطراف و جوانب آن را به دلاوران شيرافگن و نبرد آزمايان صف‌شكن ،\r\n[ بيت 
  ]\r\n همه جنگ را تنگ بسته ميان * به گردن درآورده گرز گران\r\nبه خون آب داده همه تيغ را * سنان در جگر دوخته ميغ را \r\n\r\n\r\n","description":"","footnote":"\r\n( 1 ) . الف : متبرك .\r\n( 2 ) . ع ، م : قندرجه .\r\n( 3 ) . م : - بود .\r\n( 4 ) . الف : سير ؛ م : بر .\r\n( 5 ) . غرض از سبع المثانى سورهء فاتحه است .\r\n","page_name":" 661 ","page_number":725},
  {"content":"\r\n\r\nمستحكم ساخت و از بهادران لشكر و مبارزان صفدر ، بيست قوشون مرد دلاور\r\n[ نظم 
  ]\r\n يلان سرافراز شمشيرزن * نبردآزمايان لشكرشكن\r\nسواران جنگى و مردان مرد * كز آتش به خنجر برآرند گرد\r\nهمه كارشان كوشش و تاختن * همه رايشان رايت افراختن \r\nبرگزيده ، ملازم ركاب همايون گردانيده و علىحده در عقب قول بزرگ بايستاد ، تا هنگام اشتعال نيران قتال و جدال كه بهادران جانبين با يكديگر درآويزند اگر فوجى از سپاه ظفرپناه را به معاونتى احتياج افتد ، مدد آماده و مستعد كار باشد و در دست راست قولى ديگر ،\r\n[ بيت 
  ]\r\n همه شيرمردان كارآزما * دلير و عدوبند و كشورگشا\r\nبه گاه وغا هريكى صفدرى * از ايشان تنى و ز عدو لشكرى \r\nترتيب داد و به رايت نصرت آيت اميرزاده ميرانشاه مكمل گردانيد و در پيش شاهزاده محمد سلطان شاه با چپرها و توراها آمادهء جنگ شد و در قنبل دست راست امير حاجى سيف الدين با لشكرى آراسته و حشرى گاه دلاورى از سر جان برخاسته ،\r\n[ نظم 
  ]\r\n هنرنماى و نبردآزماى و مردافكن * ظفرفزاى و ولايت‌گشاى و قلب‌شكن\r\nهمه به سان سپر سينه بازكرده به تيغ * همه چو گوهر شمشير غرق در آهن \r\nبايستادند و در جوانغار ، قولى ديگر\r\n[ نظم 
  ]\r\n گروهى همه پردل و پهلوان * مخالف شكار و ممالك‌ستان\r\nتوانا تن و زورمند و دلير * به هيكل چو پيل و به نيرو چو شير \r\nمرتب فرموده ، ملازم ركاب همايون اميرزاده عمر شيخ گردانيد و در قنبل دست چپ ، بيردى بيگ سارى بوغاى و خداداد حسينى با فوجى از مبارزان\r\n\r\n","description":"","footnote":"","page_name":" 662 ","page_number":726},
  {"content":"\r\n\r\n[ بيت 
  ]\r\n كه گر بركشيدندى از خشم تيغ * شدى آب خون در دل و چشم ميغ\r\nو گر مرغ پرّان زدندى به تير * بلرزيدى از بيم ، بهرام و تير \r\nروى جلادت به پيكار دشمنان آوردند و امرا ، دست راست و دست چپ از تومانات و هزاره‌جات و قوشونات هريك در مقام خود قرار يافته صف‌ها برآراستند و پياده و سوار ، چپرها در پيش داشته جنگ را مهيا و آماده گشتند .\r\n[ نظم 
  ]\r\n شد آراسته لشكرى بىحساب * كه پوشيد گردش رخ آفتاب\r\nدر آوردگه هريكى رستمى * از ايشان يكى وز عدو عالمى\r\nسپاهى كه شد تيره خورشيد و ماه * ز بس جوشن و تيغ و خود و كلاه\r\nز تيغ و ز گرز و ز كوس و ز گرد * زمين شد سيه و آسمان لاجورد \r\nو از آنجا قراول دشمن پيدا شد و توقتمش خان ، قلب و جناحين لشكر خود را به شاهزادگان جوجىنژاد ، مثل تاش تمور اغلان و بيگ يارق اغلان و ايليغمش اغلان و بيگ پولاد اغلان و على اغلان و جينته اغلان و غيرهم و امرا و نويينان مثل على و سليمان صوفى قنقرات و نوروز قنقرات و اقتاد و آق‌بوغا « 1 » و اروس جوق قيات و عيسى بيگ برادر بزرگ ايدكو و حسن « 2 » بيگ و سراى و گوگه « 3 » بوغا و يغلىبى « 4 » بهرين و قونغوربى و ديگر امرا و سرداران الوس جوجى آراسته و يسال كرده دررسيدند .\r\n[ نظم 
  ]\r\n سپاه اندر آمد همى فوج‌فوج * چو درياى جوشان كه آيد به موج\r\nشد از سم اسبان زمين سنگ « 5 » رنگ * ز نيزه هوا همچو پشت پلنگ\r\nسراسر همه دشت و صحرا و كوه * ز سمّ ستوران لشكر ستوه \r\nتا از مخالفان در آن دشت كين چندان لشكر برسيد كه محاسب وهم به انامل\r\n\r\n\r\n","description":"","footnote":"\r\n( 1 ) . الف : آق بوته .\r\n( 2 ) . م : حسين .\r\n( 3 ) . ع : كوك .\r\n( 4 ) . الف : - بى . [ - بيگ 
  ] .\r\n( 5 ) . م : رنگ .\r\n","page_name":" 663 ","page_number":727},
  {"content":"\r\n\r\nقياس و تخمين از عقد شمار آن عاجز آيد ، صاحب‌قران گيتىستان كه از علوّ مرتبت و رفعت شأن\r\n[ بيت 
  ]\r\n بود گردون فرود پايهء او * عالم اندر پناه سايهء او \r\nاز غايت شجاعت و دلاورى بفرمود تا تمام لشكر فرود آمده ، خيمه‌ها بزدند .\r\nتوقتمش خان چون آن حال مشاهده كرد از كمال تمكّن و غايت شجاعت لشكر منصور و بىالتفاتى ايشان به سپاه دشمن خيره بماند و حساب‌ها برگرفت و با دهشتى تمام به تعبيه و ترتيب صف‌هاى لشكر مشغول شد .\r\n[ بيت 
  ]\r\n بياراست لشكر كران تا كران * ابا تيغ و شمشير و گرز گران\r\nز بس جوشن و ترك و تير و تبر * همان درع و خود و سنان و سپر\r\nتو گفتى جهان سربه‌سر آهن است * و يا كوه البرز در جوشن است \r\nو چون لشكر جانبين برابر يكديگر صف بركشيدند ، سپاه دشمن از هردو طرف ميمنه و ميسره به چند قوشون زياده بر لشكر اين طرف بود .\r\nصاحب‌قران مؤيّد كامگار كه در همه كار استظهار به عنايت پروردگار و اعتماد بر فضل آفريدگار داشتى نه به بسيارى لشكر جرّار و آمادگى اسباب بسيار ، چنانچه در هر جنگ عادت پسنديدهء او بود ، فرود آمد و دو ركعت نماز به اخلاص و نياز بگزارد و روى تضرع و خشوع بر خاك استكانت و خضوع نهاده ، از درگاه پادشاه نصرت‌بخش تعالى و تقدّس فتح و فيروزى طلبيد .\r\n[ نظم 
  ]\r\n كه گر نارد نمودار خدايى * در اسطرلاب فكرت روشنايى\r\nنه ز ابرو جستن آيد نامهء نو * نه از آثار ناخن خامهء « 1 » نو\r\nبه دو جويى بيابى در حبش حور * نيابى گرنه زو جويى ز مه نور \r\n\r\n\r\n","description":"","footnote":"\r\n( 1 ) . ع : خامه .\r\n","page_name":" 664 ","page_number":728},
  {"content":"\r\n\r\nو بعد از فراغ از مناجات با عالم السّر و الخفيّات ، توكل بر فضل نامتناهى الهى كرده ، به سعادت سوار گشته متوجه شد . دلاوران لشكر و بهادران صفدر ، صداى صلوات و غلغلهء تكبير در گنبد كيوان و چرخ اثير انداختند و رايت دولت و اعلام اسلام به اوج عيّوق برافراختند و از طرفين گورگه و كوس و نقاره فروكوفته گوش زمانه را از خروش سورن كر ساختند .\r\n[ نظم 
  ]\r\n برآمد خروشيدن كرّناى * زمين و زمان اندر آمد ز جاى\r\nبرآمد خروش سپاه از دو روى * جهان شد پر از مردم جنگجوى\r\nتو گفتى نه شب بود پيدا نه روز * نهان گشته خورشيد گيتىفروز \r\nدر اين‌حال شعبهء دوحهء عظمت و جلالت و ثمرهء شجرهء طيّبهء نبوّت و رسالت سيد بركه - قدّس سره - كه از مبشّرات دولت روزافزون حضرت صاحب‌قرانى بود - چنانچه اشارتى به آن رفته - دست اخلاص به دعا برداشته و فرق مبارك به خضوع و ابتهال گشاده ، از حضرت عزّت فتح و نصرت خواست و برحسب سنّت سنيّهء جدّ بزرگوارش - عليه افضل الصلوات و اكمل التحيّات - آيهء كريمهء  يا أَيُّهَا الَّذِينَ آمَنُوا اذْكُرُوا نِعْمَتَ اللَّهِ عَلَيْكُمْ إِذْ هَمَّ قَوْمٌ أَنْ يَبْسُطُوا إِلَيْكُمْ أَيْدِيَهُمْ فَكَفَّ أَيْدِيَهُمْ عَنْكُمْ وَ اتَّقُوا اللَّهَ وَ عَلَى اللَّهِ فَلْيَتَوَكَّلِ الْمُؤْمِنُونَ  « 1 » بر زبان خلاص بگذرانيد و شاهت الوجوه‌گويان ، خاك بر جانب دشمنان پاشيد و صاحب‌قران مؤيّد را مخاطب ساخته ، بر زبان مبارك راند كه « توجّه حيث شئت فإنّك منصور » ؛ در زمان دليران هردو سپاه به باد حمله آتش جنگ برافروختند و نايرهء حرب و قتال التهاب و اشتعال يافت .\r\n[ نظم 
  ]\r\n دو لشكر نگويم دو درياى خون * به بسيارى از ريگ صحرا فزون\r\nبه تدبير خون ريختن ، تاختند « 2 » * به‌هم تيغ و رايت برافراختند « 3 »\r\nز هرسو دليران و گندآوران * كشيدند شمشير كين از ميان « 4 » \r\n\r\n\r\n","description":"","footnote":"\r\n( 1 ) . مائده / 11 .\r\n( 2 ) . ع : ياختند .\r\n( 3 ) . الف : بيت را ندارد .\r\n( 4 ) . الف :\r\n كشيدند شمشير كين از ميان * ز هرسو دليران و گندآوران \r\n","page_name":" 665 ","page_number":729},
  {"content":"\r\n\r\n گرفتند كوپال و زوبين به چنگ * نهادند دل بر فنا و به جنگ\r\nزمين شد غبار و برآمد به اوج * جهان گشت بحر و درآمد به موج\r\nز گرد ستوران پرخشم و تاب * شد انباشته چشمهء آفتاب\r\nرخ شاه گردون شد از بيم زرد * پر از خاك شد چشمهء مه ز گرد\r\nبرآورد گردون گردان فغان * برآمد فغان از جهان كا الأمان \r\nامير حاجى سيف الدين از نيروى اقبال صاحب‌قران نصرت‌قرين پيش از همه شمشير كشيده ، حمله كرد و دست چپ دشمن كه در مقابل او بود برهم شكست و براند .\r\n[ بيت 
  ]\r\n چنان برگرفتند لشكر ز جاى * كه پيدا نيامد همى سر ز پاى \r\nچند قوشون كه از سپاه دشمن زياده آمده بود ، روان شدند كه از عقب لشكر امير حاجى سيف الدين درآيند . جهانشاه بهادر چون اين حال مشاهده كرد با سپاه خود پيش ايشان گرفته ، به زخم شمشير آبدار و ضرب سنان آتش‌بار ايشان را بازگردانيد و قلنجاق بهادر نيز حمله كرده ، يك قوشون از مخالفان برگردانيد و اميرزاده ميرانشاه ، مركب كوه پيكر هامون‌نورد برانگيخته ، زبرجد تيغ را از خون پردلان گونهء ياقوت رمانى بخشيد ، و زمرد شمشير را از تأثير پرتو سهيل سعادت « 1 » عقيق يمانى ساخت .\r\n به يك حمله شهزادهء نامدار * بيفكند ازيشان فراوان سوار \r\nتا از مخالفان آنچه در مقابل قول او بودند ، هزيمت يافته برگشتند . و عثمان بهادر با قوشون قبچاقى پيش رانده ، با سه قوشون دشمن جنگ درپيوست و در اثناى كرّ و فرّ ، از اسب خطا شد و در چنان حالتى از ميامن دولت حضرت « 2 » صاحب‌قران ، در زمان سوار گشت و باز بر هراول دشمن حمله برده ، متفرق ساخت . و شيخ على بهادر كه نهنگ درياى هيجا بود دستبردهاى مردانه نمود و اميرزاده محمد سلطان از قول\r\n\r\n\r\n","description":"","footnote":"\r\n( 1 ) . ع : - سعادت .\r\n( 2 ) . ع : - حضرت .\r\n","page_name":" 666 ","page_number":730},
  {"content":"\r\n\r\nبزرگ پيش رانده ، قلب دشمن برهم شكست و شير بيشهء شجاعت اميرزاده عمر شيخ در جوانغار ، به قوت بازوى كامگار شمشير صاعقه كردار را به خرمن سوزى حيات دشمنان درخشان كرده ، داد مردى و مردانگى داد و مقابل خود را مقهور ساخته منهزم گردانيد .\r\n[ نظم 
  ]\r\n چو دريا به موج اندر آيد ز جاى * ندارد برش آتش تيزپاى\r\nدرفشش چو دشمن ببيند ز دور * دلش ماتم آرد به هنگام سور \r\nبيردى بيگ و خداداد نيز يكران جلادت در ميدان شجاعت جهانيدند و قنبل دست راست دشمن را پاى ثبات از جاى برده براندند و هركس از امرا و سرداران سپاه ظفرپناه با لشكر مقابل خود درآويختند و خاك معركه را بيابان با خون مخالفان برآميختند . سپرها و جيبه‌ها « 1 » بر سينه و تن دشمنان به زخم تير و ضرب سنان و شمشير دوخته و دريده شد و سرهاى گردنكشان و گردن‌هاى سروران به گرز گران و اخم « 2 » كمند شكسته و بسته آمد .\r\n[ نظم 
  ]\r\n ز بس نيزه و گرز و شمشير تيز * برآمد تو گفتى همان « 3 » رستخيز\r\nاجل برگشاده ز هرسو كمين * چو درياى خون شد سراسر زمين\r\nچنان شد كه كس روى كشور نديد * ز بس كشتگان شد « 4 » زمين « 5 » ناپديد \r\nتوقتمش خان چون آثار ضعف در لشكر خود مشاهده كرد و قوت مقابله با حضرت صاحب‌قران در خود نمىديد ، روى از آن‌جانب گردانيده متوجه اميرزاده عمر شيخ شد ، و چون لشكر او را مرتب و مضبوط يافت از او نيز اجتناب نموده ، رو به شيخ تمور بهادر و هزاره‌هاى سلدوز آورد و با انبوهى عظيم از امرا و بهادران لشكر خود به جنگ مشغول شد و هرچند شيخ تمور بهادر و تومانش در مقابله تيرباران كردند ، ايشان فدايىوار دست از سر شسته و دل از جان برداشته روى\r\n\r\n\r\n","description":"","footnote":"\r\n( 1 ) . الف ، ع : جبها .\r\n( 2 ) . ع : زخم .\r\n( 3 ) . م : همى .\r\n( 4 ) . الف : - شد .\r\n( 5 ) . م : جهان .\r\n","page_name":" 667 ","page_number":731},
  {"content":"\r\n\r\nبرنتافتند و با تيغ‌ها و ساليق‌ها حمله‌هاى پياپى آوردند و عاقبت غالب شده ، بسيارى از مردم سلدوز را به تيغ قهر بگذرانيدند . و از ميانهء ايشان گذشته ، در عقب لشكر منصور صف كشيده ، بايستادند .\r\nمهر سپهر شجاعت و دلاورى ، اميرزاده عمر شيخ چون اين حال مشاهده نمود ، بىتوقف با چندى از سپاهش بازگشته ، به مقابل توقتمش خان درآمد و چپرها پيش گرفته آتش پيكار برافروخت ؛ و در آن حال حضرت صاحب‌قران در عقب لشكر توقتمش خان كه منهزم شده بودند مىرفت ، چكه‌تواچى به سمع مبارك رسانيد كه توقتمش خان با چند فوج از سپاه خود از لشكر منصور گذشته است و در پس پشت مردم ما صف زده ، ايستاده است . آن حضرت هنوز متأمّل بود در آن معنى « 1 » كه از پيش اميرزاده عمر شيخ همين خبر رسيد . صاحب‌قران ظفرقرين با جمعى بهادران جلادت آيين عنان توجه به صوب ايشان معطوف فرمود ، توقتمش خان چون رايت نصرت‌شعار مشاهده كرد ، پاى ثبات و قرارش از جاى برفت .\r\n[ بيت 
  ]\r\n عقل داند كه چو مهتاب زند دست به تيغ * ردّ زخمش نه به اندازهء درع قصب است \r\nبىتوقف دست اضطرار به آب حسرت از تاج و تخت شسته دل از مملكت و پادشاهى به ضرورت برداشت و از بيم جان سراسيمه و پريشان ،\r\n[ بيت 
  ]\r\n عنان بارهء تيزتك را سپرد * به صد حيله زان رزمگه جان ببرد \r\nو چون توقتمش را شآمت كفران نعمت و بىادبى كردن « 2 » با ولىنعمت دامن دولت گرفته ، فرار برقرار اختيار كرد و به حكم ،\r\n[ بيت 
  ]\r\n با ولىنعمت ار برون آيى * گر سپهرى كه سرنگون آيى \r\nپشت هزيمت نموده رو به گريز آورد و مضمون  وَ لَئِنْ كَفَرْتُمْ إِنَّ عَذابِي لَشَدِيدٌ  « 3 » به وضوح پيوست ، تمام الوس‌جوجى مقهور و شكسته ،\r\n\r\n\r\n","description":"","footnote":"\r\n( 1 ) . ع : - در آن معنى .\r\n( 2 ) . ع : - كردن .\r\n( 3 ) . ابراهيم / 7 .\r\n","page_name":" 668 ","page_number":732},
  {"content":"\r\n\r\n[ نظم 
  ]\r\n دل از هستى خويش برداشتند * به بيچارگى پشت برگاشتند\r\nنمودند شاه و سپه جمله پشت * و زان كار باد اندر آمد به مشت\r\nنه تاج و نه تخت و نه دولت به‌جاى * نه اسب و نه مردان جنگى به پاى\r\nنگون گشت كوس و درفش و سنان * نبد هيچ پيدا ركاب از عنان\r\nنه اسباب جنگ و نه بار و بنه * همه ميسره جسته و ميمنه\r\nبيابان سراسر پر از كشته شد * همه دشت از آن كشتگان پشته شد\r\nهمانا كه فرسنگ بودى چهل * پراكنده از خون زمين زير گل \r\n وَ ما كانَ اللَّهُ لِيَظْلِمَهُمْ وَ لكِنْ كانُوا أَنْفُسَهُمْ يَظْلِمُونَ  « 1 » و خلعت عاقبت طغيان و غرور ، طغراى  جُنْدٌ ما هُنالِكَ مَهْزُومٌ مِنَ الْأَحْزابِ  « 2 » بر منشور شقاوت آن مغروران كشيد و سوء خاتمت بىباكى و بدكردارى فحواى  سَيُهْزَمُ الْجَمْعُ وَ يُوَلُّونَ الدُّبُرَ  « 3 » بر صحيفهء ادبار ايشان نگاشت .\r\n[ نظم 
  ]\r\n گر از كوه پرسى بيابى جواب * كه شاخ خطا ميوه ندهد صواب\r\nبدانديش مردم بجز بد نديد * بيفتاد و عاجزتر از خود نديد\r\nشرانگيز هم در سر شر شود * چو كژدم كه با خانه كمتر شود \r\nو چون توقتمش خان و اتباعش را مضمون  فَذاقَتْ وَبالَ أَمْرِها وَ كانَ عاقِبَةُ أَمْرِها خُسْراً  « 4 » صورت حال گشت ، حضرت صاحب‌قران به فتح و فيروزى نزول فرمود و به اقامت لوازم شكر و سپاس مالك الملوك « 5 » تعالى و تقدّس ،\r\n[ نظم 
  ]\r\n كه چرخى بدين‌گونه برپاى كرد * شب‌وروز را گيتىآراى كرد\r\nيكى را سزاوار تخت آفريد * يكى را چنين تيره‌بخت آفريد \r\n\r\n\r\n","description":"","footnote":"\r\n( 1 ) . عنكبوت / 40 .\r\n( 2 ) . ص / 11 .\r\n( 3 ) . قمر / 45 .\r\n( 4 ) . طلاق / 9 .\r\n( 5 ) . ع : الملك .\r\n","page_name":" 669 ","page_number":733},
  {"content":"\r\n\r\nقيام نمود « 1 » ، شاهزادگان كامگار و امراى عالىمقدار در پايهء سرير نصرت صرير ، جمع آمده ، زانو زدند و زبان « 2 » بهجت و استبشار به تهنيت و مباركباد آن فتح نامدار برگشاده ، نثار بسيار كردند . صاحب‌قران سپهر اقتدار ايشان را كنار گرفت و امرا و بهادران سپاه ظفرپناه را به انواع عنايت و عاطفت نوازش فرموده ، انعامات پادشاهانه ارزانى داشت و تمام لشكر را از ده نفر ، هفت نفر گزين كرده ، به تكامشى در عقب گريختگان خون گرفته ، بفرستاد . بهادران دلاور ، تيغ كين را به زهر قهر آب داده و كمند چين در چين را به كف قوت تاب داده ، شمشير آبدار را به فسان خشم تيز كرده و سنان آتش‌بار را چون غمزهء معشوقان و چشم عاشقان « 3 » خونريز ساخته ، كمان جلادت در بازو افكنده و چين صلابت در ابرو انداخته ، بادپايان كوه پيكر را برانگيختند و خاك دشت را به سم مراكب توتيا ساخته ، در چشم كواكب ريختند و برحسب فرمان از پى دشمنان چون برق جهنده و قضاى رسنده به شتاب روان شدند . آن روز برگشتگان را از پيش ، آب آتل بود و از پس شمشير قاتل ، نه از آن طرف مهربى و گريز جايى و نه از اين‌جانب مهلتى و محابايى .\r\n[ نظم 
  ]\r\n نه از پيش راه و نه از پس امان * نه جز تير و شمشير كس در ميان\r\nنه قوت كه دارند پاى ستيز * نه فرصت كه جويند راه گريز \r\nاز پيش رود آتل عميق بود و آب از سر مىگذشت و از پس آب ، تيغ بالا گرفته به گردن مىرسيد . لاجرم در ميان دو سيلاب چنان بيشتر ايشان را از آب زندگانى بر خاك هلاك ريخته ، شعلهء حياتشان به باد فنا فرونشست و اندك مردمى از آن گرداب بلا ، جريده بيرون توانستند رفت و زن و فرزند و مال و اسباب ايشان تمام به دست لشكر منصور افتاد .\r\n[ بيت 
  ]\r\n گرفتند آن لشكر ارجمند * غنيمت نه‌چندان‌كه گويم كه چند \r\n\r\n\r\n","description":"","footnote":"\r\n( 1 ) . م : - قيام نمود .\r\n( 2 ) . م : به زبان .\r\n( 3 ) . ع : - و چشم عاشقان .\r\n","page_name":" 670 ","page_number":734},
  {"content":"\r\n\r\nو از شاهزادگان و امراى الوس‌جوجى ، كونچه اغلان و تمور قتلق اغلان و ايدكو از قديم باز ، با توقتمش خان مخالفت و عداوت مىورزيدند و از او گريخته پناه به درگاه گردون اشتباه حضرت صاحب‌قرانى - كه جلوه‌گاه سلطنت و جهانبانى بود - آورده بودند و در سفر و حضر ، ملازمت ركاب سعادت انتساب مىنمودند . آن حضرت ايشان را به مزيد عنايت و عاطفت اختصاص بخشيده ، تازه به تازه انعامات بىاندازه مىفرمود و پيوسته به مواهب پادشاهانه مثل كمرهاى مرصع و تشريفات فاخر و اسبان راهوار گرانمايه سرافراز و بلندپايه مىگردانيد و در اين وقت كه از مكمن تأييد الهى ، نسيم فتح و فيروزى بر رايت نصرت‌شعار وزيد و توقتمش خان قضيهء « من نجا برأسه فقد ربح » غنيمت شمرده ، نيم جانى ، به هزار حيله از ورطهء هلاك بيرون برد و الوس‌جوجى به كلى از هم فروريخته ، متفرق و پراكنده گشتند . آن دو جوان‌بخت جوجىنژاد و ايدكو در پايهء سرير اعلى زانو زده ، عرضه داشتند كه اگر اشارت عليّه صدور يابد ما بندگان برويم و هريك ايل خود را استمالت داده ، جمع كنيم و بياوريم . عاطفت خسروانه ملتمس ايشان را مبذول داشت و فرمان داد كه جهت هريك يرليغ عالم مطاع به نفاذ پيوندد ، كه هيچ آفريده متعرض و مزاحم خانه‌ها و اقوام ايشان نشود و غان از ايشان نستاند ، ايشان حكم‌ها حاصل كرده خوشدل و شادمان به جست‌وجوى ايل خود روان شدند .\r\nصاحب‌قران گيتىستان در عقب عساكر گردون مآثر كه به تكامشى مخالفان رفته بودند ، به سعادت و اقبال روان شد ، و چون به كنار آب آتل رسيد و صحراى اورتوپه - كه دشتى بود از نزاهت و صفا چون خاطر اهل حضور پرنور و خرم و مرغزارى از غايت نضارت و طراوت غيرت‌فزاى روضهء ارم -\r\n[ بيت 
  ]\r\n بساط سبزه چون جان خردمند * هواى معتدل چون مهر فرزند \r\nمضرب خيام نزول همايون گشت ، سراپردهء ابّهت و جلالت پيرامون هامون كشيده و در آن « 1 » اندرون قبهء بارگاه نصرت‌پناه به اوج گردون برآمده .\r\n\r\n\r\n","description":"","footnote":"\r\n( 1 ) . ع : - آن .\r\n","page_name":" 671 ","page_number":735},
  {"content":"\r\n\r\n[ نظم 
  ]\r\n سراپرده از ديبهء زرنگار * درو خيمه و خرگه بىشمار\r\nبسيط زمين در سراپرده گم * درو بارگه رشك چرخ نهم\r\nزده هر طرف خيمه و سايه‌بان * سه فرسنگ راه از كران تا كران\r\nپى بزم شهزادگان بارگاه * ز هرسو برافراخته سر به ماه\r\nاميران به‌جاى خود از چار سو * فزون هريكى را ز جم هاىوهو \r\nو تمور قتلق كه به طلب ايل خود رفته بود ، چون قوم خود را جمع آورد ، استشمام روايح رفاهيت ، هواى الوس جوجى در سر پندار او انداخت و حقوق حضرت صاحب‌قرانى را رقم نسيان كشيده ، به عهد وفا ننمود و با اتباع خود رو به بيابان نهاد و ايدكو نيز چون مردم خود را بازيافت و غلبه به او جمع آمدند ، چهرهء عهد را به ناخن بىوفايى بخراشيد و از طرف ديگر بيرون رفت .\r\n[ نظم 
  ]\r\n مخالف نگردد به جان دوستدار * مغيلان نيارد بجز خار بار\r\nز اعدا نجويد وفا هوشمند * كه ريحان نرويد ز تخم سپند\r\nنديد از نى بوريا كس شكر * كه گوهر به كوشش نگردد دگر\r\nكسى را كه باشد بدى در نهاد * نيارد بجز مكر و تلبيس ياد \r\nو كونچه اغلان بعضى از قوم خود را يافته ، فراهم آورد و چون در مجالس خاص به مزيت قرب و محرميت مخصوص گشته بود ، برحسب وعده به درگاه عالم‌پناه آمد و ملحوظ نظر تربيت و عنايت گشت و مجموع امرا و لشكريان كه برحسب فرمان قضا جريان به اطراف و جوانب رفته بودند ، مظفر و منصور با غنايم نامحصور از اسب و شتر و گاو و گوسفند و بردهء فراوان از جوارى و ولدان به گردونه‌ها ، به درگاه عالم‌پناه آمدند .\r\nو از مخالفان ، هركه به جزيره‌هاى آتل پناه برده بودند ، همه را گرفته و اسير كرده ، بياوردند و عساكر نصرت‌شعار را در آن فتح نامدار چندان غنيمت به دست افتاد كه پاى تحرير و تقرير اصلا به سرحد وصف آن نرسد .\r\n\r\n","description":"","footnote":"","page_name":" 672 ","page_number":736},
  {"content":"\r\n\r\n[ بيت 
  ]\r\n غنيمت‌كشان بر در شهريار * غنيمت كشيدند بيش از شمار \r\nآحاد و افراد مردم اردوى همايون را كه قوت ضرورى به زحمت مىيافتند ، چندان اسب و گوسفند گرد شده بود كه هنگام مراجعت چون بازگشتند ، از راندن عاجز شده ، بعضى مىراندند و بعضى مىگذاشتند و از برده چنانچه يك از ظرفا كه ظفر كردار ملازم موكب فرخنده بود ، در زمان به زبان اميد نظم كرده بود كه ،\r\n[ بيت 
  ]\r\n گر بماند حيات ما باقى * به كف آريم ترك تقماقى \r\nچندان كنيز حوروش و غلام چابك دلكش در معسكر نصرت‌پناه جمع آمد كه آنچه از براى خاصهء حضرت صاحب‌قرانى اختيار كرده شد ، پنج هزار نفر بيش بود .\r\nدختران بكر ماه رخسار و جوانان سرو قامت لاله‌عذار كه آفتاب خاورى از شرم طلعت جهان‌افروزشان در پردهء  تَوارَتْ بِالْحِجابِ  « 1 » كشيدى و زاهد شب زنده‌دار اگر ايشان را به خواب بديدى ، جيب خرقهء پرهيز چون صبح از مهر جمالشان بدريدى .\r\n[ نظم 
  ]\r\n به خوبى پرى و به پاكى گهر * به پيكر سروش و به چهره قمر\r\nروان را به شمشاد پوينده رنج * خرد را به مرجان كوبنده گنج\r\nبه بالا به كردار آزاد سرو * به رخ چون بهار و به رفتن تذرو\r\nدهانش به تنگى دل مستمند * سر زلف در حلق جان‌ها كمند \r\nو در آن منزل بهشت آيين كه طراوتش حكايت از نزاهت « 2 » فردوس برين مىكرد طبع شادكام خسرو گردون غلام نشاط عشرت فرمود .\r\n[ نظم 
  ]\r\n يكى جشن شاهانه فرمود شاه * كه باغ ارم گشت آن بزمگاه\r\nبه اقبال شاه سپهر احتشام * مهيا شد اسباب شادى و كام \r\n\r\n\r\n","description":"","footnote":"\r\n( 1 ) . ص / 32 .\r\n( 2 ) . ع : نزهت .\r\n","page_name":" 673 ","page_number":737},
  {"content":"\r\n\r\n همه عرصهء دشت پر شيره گشت * به نوعى كه چشم فلك خيره « 1 » گشت\r\nاوانى زرين فزون از هزار * پر از لعل‌گون بادهء خوشگوار\r\nقمز بود و بال و نبيذ و عرق * جهان را پر از نقش شادى ورق\r\nز آمد شد ساقيان با قدح * فلك را دل از جاى رفت از فرح\r\nز لحن مغنّى و آواز ساز * به چرخ آمده زهرهء دلنواز \r\nحضرت صاحب‌قرانى به عون تأييدات صمدانى در آن محل كه مستقرّ سرير سلطنت و خانى جوجى خان و فرزندان او بود ، به تخت پادشاهى و جهانبانى برآمده ، به عشرت و كامرانى مشغول شد .\r\n[ نظم 
  ]\r\n به گرد تخت ، خوبان سرايى * جهان را داده از رخ ، روشنايى\r\nپريچهره بتان نازك اندام * ز جعد از بهر دل‌ها بافته دام\r\nعروسان لطيف و نازپرورد * ز چشم بد نديده رويشان گرد\r\nبريشم زن ره عشّاق مىزد * صلاى « 2 » عيش در آفاق مىزد\r\nكرشمه ساز كرده ساقى مست * ز غمزه ناوك‌افكن شست در شست\r\nخرامان جام بر كف چون تذروى * شكفته لاله‌اى بر شاخ سروى \r\nسبزهء منزل همايون را نزهت و طراوتى بىاندازه ، و روضهء سلطنت و جلالت روزافزون از رشحات فتح و فيروزى سرسبز و تازه . آب رودبار مخيّم نصرت‌مآب را نزاهت و خرمى افزوده و زلال دولت و اقبال از سرچشمهء عنايت ذو الجلال بر جويبار روزگار فرخنده آثار گشوده ، فسحت معسكر ظفرپناه چون عرصهء اميد بىكنار ، در طول و عرض وسعت مجال مكنت و اقتدار  وَ جَنَّةٍ عَرْضُهَا السَّماواتُ وَ الْأَرْضُ  « 3 » جام‌هاى بلورين پر از لعل مذاب بر كف ساقيان صاحب جمال و ساغر امانى و آمال از زلال كرامت و افضال مالامال ، از انتظام اسباب فرحت و سرور جنود محنت رخت بربسته و سپاه غم و اندوه پشت به هزيمت داده « 4 » و از صولت انتقام\r\n\r\n\r\n","description":"","footnote":"\r\n( 1 ) . ع : تيره .\r\n( 2 ) . م : صدا .\r\n( 3 ) . آل عمران / 133 .\r\n( 4 ) . ع : - داده .\r\n","page_name":" 674 ","page_number":738},
  {"content":"\r\n\r\nعساكر منصور ، لشكر دشمن شكسته و بنياد شوكت مخالف به كلى برافتاده ، نواى مطربان خوش الحان زمزمهء طرب و شادمانى در عشرتگاه ناهيد انداخته و نغمه سراى بزم بهجت و اهتراز اين ترانهء دل‌نواز در پردهء كامرانى ساخته .\r\n[ نظم 
  ]\r\n كه جاويد صاحب‌قران شاد باد * ز عدلش جهان يكسر آباد باد\r\nبر او آفرين از جهان‌آفرين * كه نازد به فرّش زمان و زمين\r\nزمين گلشن از پايهء تخت اوست * زمان روشن از پرتو بخت اوست\r\nسر دشمنان باد خاك رهش * سر تخت فيروزه عشرتگهش « 1 »\r\nفلك بنده و اخترش يار باد * خداى جهانش نگهدار باد \r\nبراين منوال بيست و شش روز در آن محل دل‌فروز به عشرت و كامرانى بگذرانيد - و للّه الحمد و المنة .\r\n\r\nگفتار در « 2 » مراجعت رايت آفتاب اشراق حضرت « 3 » صاحب‌قران آفاق به مستقرّ سرير سلطنت و جلال « 4 » از دشت قبچاق\r\nچون از عون عنايت الهى آن فتح ارجمند ميسر شد و در آن حوالى و نواحى هيچ‌كس از مخالفان نه در بيابان و نه در جزيره‌ها نماند ، رايات « 5 » نصرت‌شعار حضرت صاحب‌قران سپهر اقتدار محفوف به حفظ و تأييد پروردگار به صوب سمرقند كه محل استقرار سرير سلطنت معدلت آثار بود توجه نمود .\r\n[ نظم 
  ]\r\n روان گشته در موكبش مه‌رخان * چمان در ركابش شكر پاسخان\r\nكله‌دار تركان زرين كمر * كمر بسته بر كوه سيمين ز زر \r\nعساكر منصور در عين رفاهيت و حضور و وفور بهجت و سرور كران تا كران\r\n\r\n\r\n","description":"","footnote":"\r\n( 1 ) . ع : عشرب كهن .\r\n( 2 ) . الف : - گفتار در .\r\n( 3 ) . الف : - حضرت .\r\n( 4 ) . الف : جهانبانى .\r\n( 5 ) . ع : رايت .\r\n","page_name":" 675 ","page_number":739},
  {"content":"\r\n\r\nدشت و هامون فروگرفته ، به سعادت روان شدند و در عيش و كامرانى منزل به منزل شادمان و خوشدل مىرفتند . چه همه را از غنايم و فتوحات ثروت و مال و از برده و سرارى محبوبان صاحب‌جمال حاصل شده بود و چون نشيمن دشتيان در آن بيابان بىپايان خرگاه كوترمه مىباشد كه آن را چنان « 1 » ساخته‌اند كه از هم نمىگشايند و همچنان زده مىنهند و برمىدارند و هنگام حركت و كوچ آن را بر گردون نهاده روان مىشوند و مجموع آنها به‌دست تسلط و تصرف عساكر گردون‌مآثر آمده بود و هركس به كام دل ماه با منزل در كنار مراد « 2 » داشت .\r\n[ نظم 
  ]\r\n عادت آنست كه چون مملكتى گردد فتح * مال غارت شود و خانه بماند بر جا\r\nو اندرين فتح ز اقبال شه عالم‌گير * مال با خانه و با خانه‌نشين شد يغما \r\nلاجرم كثرت سواد اردوى همايون به مرتبه‌اى رسيده بود كه اگر كسى وثاق خود گم مىكرد به يك ماه و دو ماه بازنمىيافت ، و چون به آب بيق « 3 » رسيدند ، كونچه اغلان را كه مسكن اصلى او دشت بود ، حب وطن راه صواب از ديدهء خرد پوشيده داشت كه « حبّ الشّىء يعمى و يصم » 193 و از طريق وفا عدول نموده ، با مردم خود راه گريز پيش گرفت و برفت .\r\n[ نظم 
  ]\r\n به بيگانه مردم مكن اعتماد * كه يا بى در آخر خلاف مراد\r\nيقين است و بىشبهه نزد خرد * بود ميل اشيا سوى اصل خود \r\n194 و چون از آب بيق « 4 » عبور نمودند ، بعد از چند منزل ، حضرت صاحب‌قران امير حاجى سيف الدين و ديگر امرا را در اغرق گذاشته خود به تعجيل روان شد و در ضمان حفظ ذو الجلال به دولت و اقبال ، مراحل و منازل آن بيابان پرخطر و چول‌هاى پرضرر قطع فرمود و در ذىقعدهء سنهء ثلاث و تسعين و سبعمائه از صبران « 5 » گذشته به سعادت و سلامت به اترار رسيد .\r\n\r\n\r\n","description":"","footnote":"\r\n( 1 ) . ع : چنان .\r\n( 2 ) . ع : - مراد .\r\n( 3 ) . ع : تيق .\r\n( 4 ) . الف ، ع : تيق .\r\n( 5 ) . ع : صيران .\r\n","page_name":" 676 ","page_number":740},
  {"content":"\r\n\r\n[ بيت 
  ]\r\n چشم بد ازين دولت پيروز لوا دور * در رفتن و بازآمدن رايت « 1 » منصور \r\nو چون از آنجا به سعادت نهضت فرموده ، از آب سيحون عبور فرمود و سايهء وصول بر خطّهء فردوس آيين سمرقند انداخت ، ديدهء اهالى مملكت از غبار موكب همايونش روشنايى يافت و اشعهء آفتاب مسرّت و شادمانى بر خواطر و ضماير اكابر و اصاغر آن ديار تافت ؛ شهزادگان و آغايان و امرا و نويينان\r\n[ بيت 
  ]\r\n برفتند يكسر همه با نثار * ثناخوان و شادان بر شهريار\r\nفراوان زر و گوهر افشاندند * بر او مدحت و آفرين خواندند \r\nو بعد از اقامت مراسم « 2 » نثار و تهنيت قدوم موكب فرخنده آثار ، پيشكش‌هاى لايق و سزاوار به محل عرض رسانيدند و طوىهاى بزرگ مرتب داشته ، به عيش و عشرت مشغول شدند .\r\n[ نظم 
  ]\r\n سعادت به اقبال صاحب‌قران * برآراست بزمى چو باغ جنان\r\nسرير از نشست شه تاجور * گذشته ز گردون به آيين و فر\r\nز هرسو اميران چرخ‌اقتدار * به خدمت كمر بر ميان بنده‌وار\r\nمهيا و آماده اسباب عيش * به جوى سعادت روان آب عيش\r\nروان كرده ساقى سيمين‌عذار * به زرين قدح بادهء خوشگوار\r\nمغنّى به ساز اندر آورده ساز * سرودش همين نغمهء دل‌نواز\r\nكه اين دولت و شوكت بر كمال * مبيناد از آسيب دوران زوال \r\nو چون چند روز در عيش و شادمانى ، داد عشرت و كامرانى داده شد ، اميرزاده ميرانشاه برحسب اجازه و اشارت عليّه متوجه هرات گشت ، و رايت آفتاب اشراق به‌طرف تاشكنت به عزم قشلاق نهضت فرمود و از آب خجند عبور نموده ، صحراى يارسين مضرب خيام اقامت همايون گشت .\r\n\r\n\r\n","description":"","footnote":"\r\n( 1 ) . م : لشكر .\r\n( 2 ) . ع : رسم .\r\n","page_name":" 677 ","page_number":741},
  {"content":"\r\n\r\nو در محرم ، سنهء اربع و تسعين و سبعمائه امير حاجى سيف الدين با اغرق و تمامى لشكر كه در صفر سال گذشته از تاشكنت روان شده بودند به همانجا رسيدند ، چنانچه مدت آن يورش مبارك يازده ماه بود ، مجموع دشت و صحراى آن ممالك از بسيارى گله و رمه كه از بقاياى غنايم مانده بود مالامال گشت و عاطفت پادشاه « 1 » دريا نوال تمام شاهزادگان و خواتين و اشراف و اعيان مملكت را از فتوحات آن سفر همايون اثر « 2 » غلامان و دختران ماه‌رخسار و اسبان و گوسفندان بسيار به رسم ارمغانى ، ارزانى فرمود و آن زمستان در آنجا به اقبال و كامرانى بگذرانيد و در اول بهار كه سلطان هفت اقليم گردون ، سايهء التفات بر محل شرف خويش انداخت ، فرمانفرماى ربع مسكون از آنجا كوچ فرموده ، متوجه مستقر سرير سلطنت شد و چون از آب خجند بگذشت خاطر « 3 » كامگار نشاط شكار فرمود ، امرا و لشكريان برحسب فرمان به اقامت مراسم آن قيام نمودند [ در موضع دزق ، جرگه به هم آمد و جهانى از سباع و طيور و وحوش در عرصهء آن صحرا به جوش آمده ، مصدوقهء  وَ إِذَا الْوُحُوشُ حُشِرَتْ  « 4 » معاين گشت . صيد بسيار و نخجير بىشمار به موجب اشارت  فَاصْطادُوا  « 5 » به تير افگنده شد 
  ] « 6 » و شكارى بسيار انداخته شد .\r\n\r\n\r\n","description":"","footnote":"\r\n( 1 ) . ع : پادشاهانه .\r\n( 2 ) . ع : اثر .\r\n( 3 ) . ع : + مبارك .\r\n( 4 ) . تكوير / 5 .\r\n( 5 ) . مائده / 2 .\r\n( 6 ) . مطالب داخل كروشه فقط در نسخهء « الف » است .\r\n","page_name":" 678 ","page_number":742},
  {"content":"\r\n\r\n\r\n( 794 ه . ق ) گفتار در تفويض فرمودن حضرت صاحب‌قران گردون سرير ، ايالت ولايت زابلستان به اميرزاده پير « 1 » محمد جهانگير\r\nچون صحراى آقار از فرّ وصول و نزول صاحب‌قران كامگار غيرت سپهر فيروزه حصار گشت ، عاطفت پادشاهانه ، ممالك محمود غازى را - انار اللّه برهانه - از غزنين و كابل تا حدود هند و قندهار ، و آن ولايات و نواحى تا آب سند ، نامزد اميرزاده پير محمد جهانگير فرمود و امرا و نويينان مثل عم‌زاده امير سليمان شاه ، قطب الدين و على غانجى پسر امير موسى و بهلول پسر « 2 » محمد درويش برلاس و اسلام پسر ايلچى خواجه برلاس و تمور خواجه پسر آق‌بوغا و برات خواجهء كوكلتاش و حسين صوفى - پسر غياث الدين ترخان - و حبّى « 3 » خواجه - خويش امير عباس - و اقبال شاه يرغوجى و شمس الدين اوچ‌قرا و سونج تمور تلبه « 4 » و ديگر فرزندان و برادران امرا با لشكرى گران ملازم ركاب شاهزاده گردانيد و مجموع خانه كوچ متوجه ضبط آن ولايت گشتند و حضرت صاحب‌قران ظفرقرين در ضمان « 5 » تأييد « 6 » رب العالمين روان شد و به تاريخ سنهء اربع و تسعين و سبعمائه موافق پيچين‌ئيل ، خطّهء بهشت آيين\r\n\r\n\r\n","description":"","footnote":"\r\n( 1 ) . الف : پير .\r\n( 2 ) . ع : + امير .\r\n( 3 ) . الف : جبّى .\r\n( 4 ) . الف : تيلبه ؛ ع : تيليه .\r\n( 5 ) . الف ، م : - ضمان .\r\n( 6 ) . الف : تأييدات .\r\n","page_name":" 679 ","page_number":743},
  {"content":"\r\n\r\nسمرقند از فرّ نزول همايون غيرت سپهر برين گشت .\r\n[ بيت 
  ]\r\n سعادت قرين و زمانه غلام * همه كار دولت مهيا به كام \r\nو بعد از چند روز كمال عاطفت و رأفت حضرت صاحب‌قران چنان اقتضا فرمود كه در آن ولا بعضى از نبيرگان بزرگوار كه درارى سپهر شهريارى و درر بحر سلطنت و كامگارى بودند ، برحسب اشارت « تناكحوا توالدوا تكثّروا » با كرايم جلايل در سلك ازدواج انتظام يابند ، به سعادت و اقبال از شهر سمرقند بيرون فرموده « 1 » مرغزار كان‌گل محل نزول همايون گشت و فرمان قضا جريان به ترتيب طوى و سور و تهيهء اسباب جشن و سرور نفاذ يافت .\r\n[ بيت 
  ]\r\n غلامان شايستهء كاردان * ببستند بر رسم خدمت ميان\r\nيكى جشن شاهانه كردند راست * مهيا در او هرچه انديشه خواست \r\nبسيط زمين از كثرت سراپرده و بارگاه و خيمه و خرگاه چون راز در سينهء محرمان آگاه پوشيده ماند و صحن هامون از بس تجمل و زينت گوناگون و انواع تعبيه‌هاى لطيف موزون حيرت‌فزاى عقل ذوفنون آمد .\r\n[ نظم 
  ]\r\n به آيين بزمگاهى ساز « 2 » كردند * كزان فردوس را در باز كردند\r\nشهنشه تكيه زد بر مسند ناز * به عشرت رنج سوز و گنج‌پرداز\r\nفروزان از جبنش فرّ شاهى * زمين تا آسمان نور الهى\r\nبه گرد مسند عالم‌پناهش * جهانى از بزرگان سپاهش\r\nبه رسم بندگى ايستاده برپاى * سر هريك ز « 3 » رفعت آسمان‌ساى\r\nبه حشمت هريكى افراسيابى * سپهر سرورى را آفتابى\r\nسراسر در نشاط كامرانى * به فرّ دولت صاحب‌قرانى \r\n\r\n\r\n","description":"","footnote":"\r\n( 1 ) . ع : رفته .\r\n( 2 ) . الف ، م : راست .\r\n( 3 ) . ع : به .\r\n","page_name":" 680 ","page_number":744},
  {"content":"\r\n\r\n زمانه برگ عشرت ساز كرده * فلك درهاى دولت باز كرده « 1 »\r\nشراب و شيره و اسباب مجلس * فزون ز اندازهء وهم مهندس\r\nز هرسو مطربان زهره آهنگ * زده چنگ طرب در دامن چنگ\r\nنواسازان نواها ساز كرده * سرود خرّمى آغاز كرده « 2 »\r\nبه دست ساقيان ماه‌پيكر * مى لعلى روان در كاسهء زر\r\nز بس عيش و نشاط و شادمانى * جهان را تازه شد رسم جوانى \r\nو حضرت صاحب‌قرانى در عين عشرت و كامرانى اميرزاده پير محمد عمر شيخ و برادرش اميرزاده رستم را با دو دختر غياث الدين ترخان و اميرزاده ابا بكر پسر اميرزاده ميرانشاه را با دختر امير حاجى سيف الدين به رسم شرع مطهر عقد بسته همه را كدخدا ساخت و زمان زمزمهء تهنيت و خروش مباركباد در گنبد فيروزه‌فام سپهر انداخت .\r\n[ نظم 
  ]\r\n نثارافگن شده گوهر نثاران * ستاره بر مه و خورشيد باران\r\nطبق بر دست مرواريد ريزان * گهرچينان شده افتان و خيزان\r\nدر آن تاراج درهاى زمين‌بوس * ز لت معزول گشته چوب جاسوس « 3 » \r\n\r\nگفتار در نهضت فرمودن حضرت صاحب‌قرانى به يورش پنج‌ساله\r\nاز حضرت تخت‌نشين كرياس جلالت اساس  وَ ما أَرْسَلْناكَ إِلَّا كَافَّةً لِلنَّاسِ  « 4 » و فرمانده بارگاه رسالت‌پناه  فَاتَّبِعُونِي يُحْبِبْكُمُ اللَّهُ  « 5 » شاهسوار مضمار « أنا نبىّ السّيف » رازدار خلوت ، « لى مع اللّه وقت » 195 و « الوقت سيف » 196 - عليه من الصلوات أتمّها و ازكاها و من التحيات اعمّها و انماها - مروىست كه « الجنّة تحت ظلال السّيوف » 197 . ترجمهء ظاهر حديث مبارك آن است كه بهشت زير سايه‌هاى\r\n\r\n\r\n","description":"","footnote":"\r\n( 1 ) . م : سرود خرمى آغاز كرده .\r\n( 2 ) . م : ابيات 9 تا 11 را ندارد .\r\n( 3 ) . م : جاوس .\r\n( 4 ) . سبا / 28 .\r\n( 5 ) . آل عمران / 31 .\r\n","page_name":" 681 ","page_number":745},
  {"content":"\r\n\r\nشمشيرهاست و از خلال ظلال اين مقال « 1 » فرخنده‌فال مانند آفتاب جهانتاب مىدرخشد كه روضهء دولت و اقبال بىآب شمشير نصرت‌مآب نضارت و سرسبزى نيابد و نهال امانى و آمال ، بىآبيارى تيغ ضمير « 2 » مثال ، ميوهء پيروزى بار نيارد . هم از روى صورت بهشت امن‌وامان در ضمان شمشير خسروان جهانبان برقرار ماند و هم از راه معنى ، فردوس برين رهين تيغ سلاطين معدلت آيين تواند بود .\r\nبر مسند حشمت و كامگارى ، بختيارى تمكّن تواند يافت كه نفس ارجمندش از مشقت اسفار و اقدام نمودن بر اهوال و اخطار نينديشد و سرير فرماندهى و جهاندارى شهريارى را سزد كه همت بلند جنابش از مقاسات شدن حرب و دهشت پيكار نپرهيزد . چشم اميد گيتىستانى به مشاهدهء جمال مراد روشنايى يابد كه سرمهء ديدهء دولت از غبار معركه سازد و دست آروزى جهانبانى به گردن عروس مقصود حمايل گردد كه با طلعت سپر « 3 » و قامت نيزه عشق بازد .\r\n[ بيت 
  ]\r\n كسى به گردن مقصود دست حلقه كند * كه پيش تير بلاها سپر تواند بود \r\nبلندى و پايدارى درخت بخت از سرافرازى سنان كشيده بالا دست دهد كه ،\r\n نهالىست در بوستان ظفر * كه از جوى فتحش بود آبخور\r\nچو در موسم كين بهار آورد * سر دشمن ملك بار آورد \r\nو گشادگى چهرهء دولت از خم ابروى كمان چشم توان داشت كه به زبان زه در دهان سوفار اين نكتهء معنىدار ادا مىكند كه ،\r\n[ بيت 
  ]\r\n پشتم ز پى خدمت اسلام دوتاست * پشت ظفر از كژى من گردد راست\r\nسهمى ز سعادتم نصيب است و رواست * قوسىست كه مشترى او سعد « 4 » سماست \r\nو به صفير تير به گوش هوش راست‌روان طريق توفيق مىرساند كه ،\r\n\r\n\r\n","description":"","footnote":"\r\n( 1 ) . الف : - مقال ؛ ع : مقام .\r\n( 2 ) . ع : صيمران .\r\n( 3 ) . الف ، ع : سرو .\r\n( 4 ) . ع : سما .\r\n","page_name":" 682 ","page_number":746},
  {"content":"\r\n\r\n[ رباعى 
  ]\r\n من خود كج و راستان ز من راست روند * داس ظفرم چو كشت دولت دروند\r\nپشت از پى خدمت چو كنم خم « 1 » كه و مه * از هر طرفى زمزمهء زه شنوند \r\nقرار بر چهار بالش مفاخر و معالى به حركات متواتر و ركضات متوالى ميسر شود ، و عروج به ذروهء معظمات مناصب و مناقب به ارتكاب شدايد پياپى و متاعب « 2 » متعاقب متمشى گردد ، ماه از خمول و خفاى محاق به سير « 3 » شباروزى به مرتبه‌اى رسد كه نشيب و فراز آفاق از نور ظهور برافروزد و آفتاب از و بال دالى به روش بر توالى در بيت الشرف حمل ، رايت افتخار و اقتدار برافرازد .\r\n[ رباعى 
  ]\r\n خرم دل آن‌كه با غم يار بساخت * با كام نشست هركه با كار بساخت\r\nمه نور از آن گرفت كز شب نرميد * گل بوى از آن يافت كه با خار بساخت \r\nو از شواهد صدق اين دعاوى كه انوار حكم از فحاوى آن لايح و لامع است آنكه حضرت صاحب‌قران گيتىستان چون از يورش دشت قبچاق مقضى الاوطار ، مظفر و كامگار مراجعت فرمود ، همت عالى نهمتش مقتضى آن شد كه بر ممالك ايران كه سابقا تسخير فرموده بود ، گذارى فرمايد و آن بلاد را از فساد بعضى « 4 » بىباكان كه در غيبت رايت ظفر پيكر به حكم\r\n[ بيت 
  ]\r\n چو بيشه تهى گردد از نرّه‌شير * شغال اندر آيد به بيشه دلير \r\nسر تهور برداشته بودند و گردن جلادت برافراشته ، به عطفهء عنانى پاك سازد كه ،\r\n[ بيت 
  ]\r\n درخشيدن ماه چندان بود * كه خورشيد تابنده پنهان بود \r\nتواچيان را فرمان داد كه به اطراف و جوانب رفته لشكريان را جار رسانند ، تا استعداد يورش پنج‌ساله كرده ، متوجه پايهء سرير خلافت مصير شوند . در روز جمعهء\r\n\r\n\r\n","description":"","footnote":"\r\n( 1 ) . ع : كج .\r\n( 2 ) . ع : - متاعب ؛ الف : مناعت .\r\n( 3 ) . الف : بشير .\r\n( 4 ) . ع : افساد بعضى .\r\n","page_name":" 683 ","page_number":747},
  {"content":"\r\n\r\nپانزدهم رجب سنهء اربع و تسعين و سبعمائه موافق پيچين‌ئيل نهضت همايون به سعادت و اقبال اتفاق افتاد . هوا از حرارت تموز تافته و اژدهاى رايت از نسيم فيروزى جان يافته و چون از غبار موكب همايون هواى بخارا مايه‌بخش مشك اذفر و عنبرسارا گشت .\r\n[ نظم 
  ]\r\n بزرگان شهر آگهى يافتند * سوى رايت شاه بشتافتند\r\nبه شكرانه جان را كشيدند پيش * كه ديدند روى خداوند « 1 » خويش \r\nتمامى آن نواحى از دشت و صحرا ، لشكر منصور فروگرفتند .\r\n[ نظم 
  ]\r\n شهنشاه توران سپاهى كشيد * كه چشم فلك طول و عرضش نديد\r\nچنان شد ز گرد سواران جهان * كه خورشيد گفتى شد از آسمان \r\nو در آنجا يكشنبه غرهء شعبان ، مزاج مبارك حضرت صاحب‌قران را عرض مرضى طارى شد « 2 » و بدان التفات ننموده كوچ فرمود ، و چون به جوى زر - كه از ولايت بخارا است - فرود آمد زحمت روى به تزايد نهاد و سورت مرض اشتداد پذيرفت . خواتين و فرزندان را طلب فرمود و حضرات عليا « 3 » سراى ملك خانم و تومان‌آغا و خدر معلّى سلطان بخت بيگم با ساير فرزندان و خواتين از سمرقند به تعجيل شتافته در پايهء سرير اعلى حاضر شدند و فرمان قضا جريان نفاذ يافت كه اميرزاده محمد سلطان كه به رسم منغلاى از پيش رفته بود و از جيحون گذشته ، لشكر را به موضعى كه رسيده باشد بگذارد و جريده بازگردد .\r\nو عجب حالتى حيرت‌زاى و مشكل قضيه‌اى دهشت‌افزاى ، ذاتى كه سلامتى عالمى در سلامت او بود از كسوت صحت عارى ماند و وجودى كه نظام سلسلهء وجود از ميامن عدالت او سمت انتظام داشت از حليهء اعتدال عاطل گشت . اطبّاى حاذق از ترك و تاجيك جمع آمدند و امير حاجى سيف الدين بر سر ايشان ايستاده\r\n\r\n\r\n","description":"","footnote":"\r\n( 1 ) . م : شهنشاه .\r\n( 2 ) . م : گشت .\r\n( 3 ) . ع : عاليات .\r\n","page_name":" 684 ","page_number":748},
  {"content":"\r\n\r\nبه ترتيب ادويه و اشربه و وظيفهء معالجه كما ينبغى قيام نمودند . خواتين و فرزندان و امرا و نويينان از پرتو صفاى عقيدهء حضرت صاحب‌قران مىدانستند كه قانون شفا جز از دار الشفاى  وَ نُنَزِّلُ مِنَ الْقُرْآنِ ما هُوَ شِفاءٌ وَ رَحْمَةٌ  « 1 » چشم نتوان داشت و هر دارو كه نه طبيب لطف  اللَّهُ لَطِيفٌ بِعِبادِهِ  « 2 » در مطبّهء  وَ إِذا مَرِضْتُ فَهُوَ يَشْفِينِ  « 3 » كرامت فرمايد سودمند نيايد . فرمودهء طبيب دل‌ها و حبيب خدا - عليه شرايف الصلوات و كرايم التحيّات - كل صباح و مساء كه « داووا مرضاكم بالصّدقة » 199 پيشنهاد همت خود ساخته ، دست تصدّق از سر اخلاص برگشادند و به مزارات شريفه و مواضع متبركه ، بسى هدايا و صلات فرستادند . فقرا و صلحا و عجزه و مساكين را صدقات وافر از زر و نفايس و ذخاير ارزانى داشتند و اسبان نامدار و بارگيران خاصه ، قربان كرده به مستحقّان قسمت كردند .\r\nميامن دعوات صالحات كه صافىدلان و گوشه‌نشينان از براى صلاح كار جهان و جهانيان بدان مواظبت مىنمودند به ظهور پيوست و بركات صدقات كه « الصّدقة تزيد فى العمر » 198 كارگر آمد و در شب يكشنبه منتصف شعبان - كه به شب برات موسوم است - برات صحت ذات و مزيد حيات آن حضرت مكرمت آيات در ديوان  وَ إِذا سَأَلَكَ عِبادِي عَنِّي فَإِنِّي قَرِيبٌ أُجِيبُ دَعْوَةَ الدَّاعِ إِذا دَعانِ  « 4 » اطلاق رفت و روز يكشنبه پانزدهم شعبان مزاج همايون رو به صحت نهاد « 5 » .\r\n[ بيت 
  ]\r\n نگويم مزاجش گرفت اعتدال * كه عالم شد ايمن ز بيم زوال \r\nخلايق را حدايق آمال و بساتين امانى از شقايق بهجت و رياحين شادمانى آراسته گشت و از صداى شكر و اداى شكرانه گوش فلك پرسپاس و دامن زمانه پرخواسته شد\r\n[ بيت 
  ]\r\n شكر ايزد را كه ذات خسرو گيتىپناه * حلّهء صحت ز نو پوشيد از لطف إله \r\nو چون مزاج مبارك به حال استقامت بازآمد ، اشارت عليّه به صدور پيوست كه\r\n\r\n\r\n","description":"","footnote":"\r\n( 1 ) . اسراء ( بنى اسرائيل ) / 82 .\r\n( 2 ) . شورى / 19 .\r\n( 3 ) . شعراء / 80 .\r\n( 4 ) . بقره / 186 .\r\n( 5 ) . م : - « اطلاق رفت . . . . نهاد » .\r\n","page_name":" 685 ","page_number":749},
  {"content":"\r\n\r\nاميرزاده محمد سلطان جهت ضبط لشكر منغلاى از پيش روان گردد و در روز چهارشنبه بيست و پنجم ماه به مباركى و سعادت نشاط حركت فرموده بر سبيل طوف سوار شد . ديدهء روزگار از مشاهدهء سلامتى ذات بزرگوارش روشنايى يافت و دل صغار و كبار از ميامن صحت مزاج خسرو سپهر اقتدار مسرور و شادمان گشت ، و  الْحَمْدُ لِلَّهِ رَبِّ الْعالَمِينَ  « 1 » .\r\n\r\nگفتار در نهضت فرمودن حضرت صاحب‌قران فريدون فرّ ، بعد از صحت از جوى زر\r\nروز دوشنبه غرهء ماه مبارك رمضان ، خاطر خطير از نو ملتفت انتظام اسباب سفر شد و روز شنبه ششم همان ماه گورگه زده به اسعد طالع و ايمن فال كوچ فرمود و به سعادت و اقبال روان شد . جنود فتح و فيروزى از يمين و يسار و ميامن آثار سعود سماوى قرين رايت نصرت‌شعار و برحسب فرمان مطاع ، امير حاجى سيف الدين متوجه سمرقند شد و روز چهارشنبه دهم ماه موضع آمويه مخيّم نزول همايون گشت و در آنجا مهد عليا « 2 » سراى ملك خانم و تومان‌آغا را با تمامى آغايان به سمرقند بازگردانيد و موكب ظفرقرين از آب جيحون گذشته به قرب قلعهء آمويه فرود آمد و روز آدينه شاهزادهء جوان‌بخت شاهرخ را اشارت فرمود كه به سمرقند معاودت نمايد .\r\n[ نظم 
  ]\r\n طلب كرد سلطان صاحب‌قران * گرامى خود را چو مىشد روان\r\nبه بر درگرفت و رخش بوسه داد * ز مهرش به هنگام غم كرد شاد\r\nبه هرگونه لطفش چو خشنود كرد * سپردش به يزدان و بدرود كرد \r\nدر همان جمعه كه شاهزاده به صوب سمرقند توجه نمود ،\r\n[ بيت 
  ]\r\n روان شد جهاندار گيتىگشاى * به چول اندر آمد به عون خداى \r\n\r\n\r\n","description":"","footnote":"\r\n( 1 ) . فاتحه / 2 .\r\n( 2 ) . الف ، ع : اعلى .\r\n","page_name":" 686 ","page_number":750},
  {"content":"\r\n\r\n[ رايت فتح آيت در ضمان حفظ و تأييد ملك منان ويران كرده و به چول ماخان درآمده ، روان شد و روز سه‌شنبه سلخ رمضان از مرو عبور نموده در ماخان اتفاق نزول افتاد و چهارشنبه غرهء شوال بعد از اقامت نماز عيد ، به مباركى كوچ فرمود و در آنجا مهد اعلى خانزاده از هرات آمد 
  ] « 1 » و بعد از طى منازل از ماخان و ابيورد گذشته در سه‌شنبه سلخ رمضان از ياسى دبان عبور فرمود و روز چهارشنبه غرّهء شوال مبارك مستهل فرخنده استكمال در آن يورت به اقامت نماز عيد و عرض رازونياز بر حضرت فعّال « 2 » مايريد و تقديم ساير مراسم و آداب آن روز سعيد قيام نمود و از آنجا به مباركى كوچ كرده در موضع يلغزيغاج خبوشان به اميرزاده محمد سلطان كه به رسم منقلاى از پيش روان شده بود و در آنجا توقف نموده ، ملحق شد و اميرزاده پير محمد جهانگير با لشكر كيهان‌گير و امير جهانشاه با سپاه پيش از وصول رايت فتح آيت برحسب فرمان از قندز « 3 » و بغلان به منقلاى پيوسته بودند و خدر معلّى خان‌زاده نيز از هرات احرام استلام قوايم سرير خلافت مصير بسته ، رسيده بود و در آنجا حضرت صاحب‌قرانى را طوى داد و پيشكش‌هاى لايق كشيد .\r\nصاحب‌قران دريا نوال به سعادت و اقبال از آنجا نهضت فرمود و روز دوشنبه بيستم شوال به حوالى استراباد رسيد و كنار آب جرجان مضرب خيام نزول فرخنده گشت . و در همان روز شعبهء دوحهء جلالت و رسالت سيد بركه كه سيد غياث الدين پسر سيد كمال الدين را با نثار و پيشكش همراه آورده ، به عز بساطبوس رسانيد و سخن سيد كمال الدين 200 را در پايهء سرير اعلى عرضه داشت . فحواى قصه آن‌كه :\r\n« سيد كمال الدين در مقام مطاوعت و فرمانبردارى است و كمر انقياد و اذعان بر ميان جان بسته خراج قبول مىكند و به اقامت مراسم هوادارى و خدمتكارى التزام مىنمايد » . عاطفت پادشاهانه سيد غياث الدين را به مزيد نوازش و اكرام اختصاص بخشيد . و چون موكب ظفرقرين به استراباد رسيد ، پير پادشاه « 4 » پسر لقمان پادشاه « 5 » كه بعد « 6 » از وفات پدرش حضرت صاحب‌قران او را به‌جاى پدر نصب فرموده بود ،\r\n\r\n\r\n","description":"","footnote":"\r\n( 1 ) . [ 
  ] فقط « الف » .\r\n( 2 ) . الف : تعالى .\r\n( 3 ) . ع : قندهار .\r\n( 4 ) . كلكته ، م : پاشا .\r\n( 5 ) . كلكته ، م : پاشا .\r\n( 6 ) . م : - بعد .\r\n","page_name":" 687 ","page_number":751},
  {"content":"\r\n\r\nوظايف خدمات پسنديده از طوى و پيشكش و آنچه از لوازم نيكو بندگى تواند بود به تقديم رسانيد .\r\nشعر\r\n فخرىست بندگان را در بندگى سلطان * ورنه چه آيد از مور شايستهء سليمان \r\n\r\nگفتار در تسخير آمل و سارى و قلعهء ماهانه‌سر\r\nچون رايت نصرت شعار سه كوچ از استراباد پيشتر رفت ، جنگلى عظيم پيش آمد كه از تشابك اشجار ، باد از آنجا گذار دشوار توانستى و خيال شبرو در خلال آن چون ماهى در شست گرفتار آمدى . يرليغ عالم مطاع به نفاذ پيوست كه شيران بيشهء پيكار ، يعنى لشكريان شيرشكار ، درختان بيشه بريده در آن جنگل راهها بگشايند .\r\nبرحسب فرمان قضا جريان سه راه بگشادند عرض هريكى از آن يك تير پرتاب .\r\nرأى رزين راه ميانين را جهت عبور لشكر قول تعيين فرمود و دو راه ديگر جهت مرور جوانغار و برانغار مقرر شد ، و بدين طريق جنگل مىبريدند و مىرفتند . و چون به سارى رسيدند معلوم شد كه سيد كمال الدين از نقصانى كه قدر و منزلت او را مقدّر بود ، گريخته پيش سيد رضى الدين به ماهانه‌سر نقل كرده است . و ماهانه‌سر قريه‌اىست در چهار فرسخى آمل به جانب بحر واقع شده و به قرب آن برفراز بلندىاى ، حصنى حصين ساخته بودند كه از يك‌طرف به دريا پيوسته بود و ديگر جوانبش مغاك بود و مواضع پست كه هم از آب دريا هنگام موج در آن مىريخت تا نزديك‌يك ميل حكم دريا داشت ، چنانچه آب محيط بود به قلعه از جميع جوانب و پيرامن حصن « 1 » درختهاى بلند به نزديك يكديگر فروبرده بودند و خلال آن را از شاخ‌هاى درخت كه « 2 » برهم بافته بودند « 3 » استوار ساخته و به اين تعبيه حصارى ديگر برافراخته و در آن‌وقت « 4 » حكّام آمل و سارى با مجموع خويشان و متعلّقان و مردان كار و هرچه داشتند از ذخاير و نفايس به آن قلعه رفته بودند و ساير متموّلان آن ديار\r\n\r\n\r\n","description":"","footnote":"\r\n( 1 ) . ع : حصار .\r\n( 2 ) . الف ، ع : - كه .\r\n( 3 ) . ع : - بودند .\r\n( 4 ) . ع : - وقت .\r\n","page_name":" 688 ","page_number":752},
  {"content":"\r\n\r\nحتى تجار كه از اطراف به آن ولايت رسيده بودند تمام اموال خود را به استظهار مناعت حصار به آن قلعه درآورده بودند 201 . لاجرم از نقود و اجناس به تخصيص نقره و زر چندان در آنجا جمع شده بود كه محاسب وهم به انامل قياس و تخمين ، عقد شمار آن نتواند كرد .\r\nحضرت صاحب‌قران چون از آن حال آگاهى يافت به سعادت و اقبال روان شد و عساكر گردون مآثر در آن گل‌ولاى جنگل بريده مىرفتند ، روز سيوم به آمل رسيدند . از پايهء سرير اعلى حكم قضا مضا صادر شد كه سيد غياث الدين برود و پدرش را نصيحت كرده بياورد ، و چون حكايت سوء اعتقاد و قبح سير و افعال آن طايفه « 1 » به تواتر پيوسته بود غيرت اسلام و عصبيت دين چنان تقاضا كرد كه به زبان پسرش بر سبيل تغير و سرزنش اين پيغام گزارش پذيرد كه مردم ولايت تو همه بدمذهب‌اند و هيچ‌مسجد ندارند و از رسم جمعه و جماعات هيچ‌اثرى نيست بلكه به اداى فرايض و سنن اصلا قيام نمىنمايند و اگر كسى به بانگ نماز مشغول مىشود ، او را ايذا مىكنند و به مرتبهء قتل مىرسانند ؛ دريغ اسم سيادت كه بر توست . و چون سيدزاده را روان گردانيدند ، فرمان لازم الاتّباع نفاذ يافت كه تمامى لشكر در آمل تغار بريزند و چون به امتثال امر مبادرت نموده ، برحسب فرموده به تقديم رسانيدند و از آنجا روان شدند و جملگى لشكر ، توره « 2 » انداخته هر بيشه و جنگل كه پيش مىآمد مىبريدند و خاروخاشاك و چوب آن را بر آب‌ها و لاىها مىانداختند و مىگذشتند و آن بيشه‌هاى بىپايان كه زمينش چون چشم نابينا نه در روز از نور آفتاب بهره داشت و نه در شب از شعاع ماه و ستارگان حظى ، همه را صحرا ساخته هر روز مقدار يك فرسخ كوچ مىكردند و چوب و خس بر بالاى لاى و گل انداخته فرود مىآمدند ، روز شنبه بيست و ششم ماه ذىقعده ، قراولان از طرفين به‌هم رسيده جنگى عظيم واقع شد .\r\n[ نظم 
  ]\r\n خروش آمد و نالهء كرّناى * همى كوه را دل برآمد ز جاى \r\n\r\n\r\n","description":"","footnote":"\r\n( 1 ) . ع : + بىباك .\r\n( 2 ) . ع : نوره .\r\n","page_name":" 689 ","page_number":753},
  {"content":"\r\n\r\n سپاه از دو جانب درآمد به جنگ * ز هرسو روان گشت تير خدنگ\r\nبكشتند چندان ز هردو گروه * كه شد خاك دريا و هامون چو كوه \r\nحبّى خواجه پسر شيخ على بهادر در آن مصاف ، داد مردى و مردانگى داده به حكم ،\r\n[ مصراع 
  ]\r\n مرا نام بايد كه تن مرگ راست \r\n203 حياتى فانى را از براى ذكر جميل كه عمر ثانى « 1 » است فدا كرد .\r\n[ مصراع 
  ]\r\n نمرد آنكه نامش به نيكى برند \r\n202 بعد از سه روز سيد كمال الدين دراز و مولانا عماد الدين به پايهء سرير خلافت مصير آمدند و زبان استكانت به تضرع گشاده ، امان طلبيدند . حضرت صاحب‌قران فرمود كه : « ملتمس شما مبذول مىدارم مشروط بر آن‌كه سادات - كه ولاة اين ولايت‌اند - هريك يكى از فرزندان خود با مال ولايت پيش ما فرستند تا ملازم باشند و پدران ايشان را تسكين خاطر حاصل شده ايمن گردند و اعتماد كرده بىحجاب بيايند » .\r\nو چون ايشان « 2 » اين سخن برسانيدند ، تيرگى ديدهء دولت آن گروه كوتاه‌بين طريق صواب از نظر بصيرت ايشان پوشيده داشت و به خيال محال - كه خرد به قهقهء افسوس بر آن مىخنديد - در حال ، نقاره زده اظهار مخالفت كردند . صاحب‌قران گيتىستان به پير پادشاه « 3 » و ارغون شاه بورداليغى و نادر شاه قراكولى و شيخ على آمويى را با كشتىبانان جيحون و رعداندازان و نفطاندازان از راه كنار درياى قلزم بفرستاد كه كشتىهاى دشمنان را به دست آورده ، روى جلادت به تسخير حصار ماهانه‌سر آورند .\r\nايشان برحسب فرموده برفتند و به نيروى دولت قاهره ، كشتيهاى مخالفان را به دست آوردند و بىتوقف ترتيب قوشون‌ها كرده ، مردان كار با توق‌ها و علم‌ها و\r\n\r\n\r\n","description":"","footnote":"\r\n( 1 ) . ع : باقى .\r\n( 2 ) . ع : - ايشان .\r\n( 3 ) . ع ، م : پاشا .\r\n","page_name":" 690 ","page_number":754},
  {"content":"\r\n\r\nنقاره و نفير به كشتىها درآمدند ، روى درياى قلزم از برق جبه و شمشير چون آفتاب مىدرخشيد و از غريو گورگه و كوس و خروش گير و دار پردلان آهن‌پوش ، گوش زمانه مىدريد . و چون رايت نصرت‌شعار سايهء وصول بر آن حصار انداخت برطبق فرمان قلعهء ماهانه‌سر را در ميان گرفتند و جنگى واقع شد كه نه دست زبان به دامن تقرير آن رسد و نه زبان خامه را تحرير شرح آن دست دهد .\r\n[ بيت 
  ]\r\n نه زان‌گونه پيكارى آمد پديد * كه مشروح گردد به گفت و شنيد\r\nبرافروخت آتش ز درياى آب * تو گفتى كه دارد قيامت شتاب \r\nعاقبت الامر مبارزان سپاه ظفرپناه به فرّ اقبال روزافزون شاه ، حصار بيرون را مسخر كردند و خصمان از بيم جان به اندرون گريختند ، روز شنبه غرّهء ذىحجّه صاحب‌قران كامگار به عون تأييد پروردگار سوار شده روى دولت به جانب « 1 » حصار آورد . زهرهء مخالفان از هيبت شكوه آن حضرت آب گشت و جان و جنان دشمنان از غايت دهشت و خوف در قلق و اضطراب افتاد . به ضرورت از حصار بيرون آمده ، گروه‌گروه روى ضراعت به حضرت گردون بسطت نهادند .\r\n[ نظم 
  ]\r\n رخشان شد از سپهر اميد اختر مراد * بشكفت در رياض امانى گل ظفر\r\nاسلام گشت خرم و آفاق پرسرور * چشم حسود كور شد و گوش خصم كر \r\nصاحب‌قران دين‌پرور ، اوايل « 2 » ملاقات به واسطهء عقايد بد كه نسبت به ايشان مىكردند همه را تهديد فرمود و سخنان قهرآميز گفت و در آخر به سبب سيادت ، ايشان را به حسن اكرام و بذل انعام نوازش تمام ارزانى داشت و برحسب نص  وَ تَواصَوْا بِالْحَقِّ  « 3 » ايشان را بر سلوك طرق مستقيم تحريص فرمود كه از معتقدات فاسده به كلى رجوع مىبايد كرد و بعد از اين طريقهء ستودهء اهل سنت و جماعت پيش مىبايد گرفت 204 و علماء و صلحاء را تعظيم كردن و حرمت داشتن و فرزندان را\r\n\r\n\r\n","description":"","footnote":"\r\n( 1 ) . ع : - به جانب .\r\n( 2 ) . ع : اول .\r\n( 3 ) . عصر / 3 .\r\n","page_name":" 691 ","page_number":755},
  {"content":"\r\n\r\nبه تعليم علوم شرعى ترغيب نمودن و بر آن گماشتن كه از اهل اسلام على الخصوص منتسبان دودمان پيغمبر - عليه الصلاة و السلام - غير از اين پسنديده نيفتد ؛ و بعد از نوازش و نصيحت ، ايشان را به قلعهء سارى فرستاد و فرمان شد كه نيكو محافظت نمايند و چند روز در آنجا توقف فرمود و از قلعه چنانچه شرح داده شد اموال بسيار متجاوز از حدّ شمار در تحت تصرف آمده بود 205 ، قلزم مكرمت پادشاه دريا نوال موجى زد و كشتىها را از آن پر ساخته كشتى كشتى به « 1 » امرا و لشكريان انعام فرمود .\r\n[ بيت 
  ]\r\n گر دل و دست بحر و كان باشد * دل و دست خدايگان باشد \r\n208 و به اشارت رأى رزين آن حصن حصين را بعد از آنكه به جاروب تاراج پاك ساخته بودند تودهء خاك ساختند و هنوز بر آن حال است و چون مكرر از هر زبان به مسامع عليّه رسيده بود كه در آن ولايت مردم بد اعتقاد فدايى بسيارند ، يرليغ لازم الاتّباع از موقف جلال صدور يافت كه هركس كه به اسم سيادت متّسم باشد از ميان سپاهيان و عوام بيرون آورده ، حاضر گردانند 207 و كافهء بدكيشان را به حسام انتقام شربت حمام بچشانند . امر عالى به نفاذ پيوست و آن نواحى از شرّ فساد آن طايفهء گمراه مباحى كه اگر ورقى به دست غريبى بيافتندى ، به تهمت آنكه فقيه و طالب علم است ، خون او را هدر دانستندى برست و به تخصيص شيخ على بهادر جهت انتقام قتل پسرش حبّى خواجه و اسكندر شيخى از براى پدرش افراسياب 206 و ديگر خويشان كه درويشان سيد قوام الدين ايشان را كشته بودند و آمل را فروگرفته ، قتل بسيار كردند و حكم شد كه سيد كمال الدين را با اهل‌وعيال در كشتى نشانده به خوارزم برند و فرزندانش سيد مرتضى و سيد عبد اللّه را با پسران و جمعى مردم از سمرقند گذرانيده به تاشكنت روانه سازند ، برحسب فرموده كاربند شدند .\r\n\r\n\r\n","description":"","footnote":"\r\n( 1 ) . م : بر .\r\n","page_name":" 692 ","page_number":756},
  {"content":"\r\n\r\n\r\n( 795 ه . ق ) گفتار در فرستادن فتح‌نامه‌ها به تختگاه و طلب داشتن فرزندان و خواتين عصمت‌پناه\r\nچون ممالك مازندران به كلى مسخّر شد ، حضرت « 1 » صاحب‌قران « 2 » بشارت فتح سارى و آمل و ماهانه‌سر و توابع با بيلاكات ارجمند به سمرقند ارسال فرمود و فرزند « 3 » كامكار اميرزاده شاهرخ و نبيرگان عالىمقدار اميرزاده خليل و اميرزاده رستم و سلطان حسين نبيرهء امير موسى كه دخترزادهء حضرت صاحب‌قرانى بود و خدر معلّى بيكسى « 4 » سلطان دختر اميرزاده ميرانشاه و حضرات خواتين سراى ملك خانم و تومان‌آغا و ديگر آغايان را طلب فرمود و در ماه محرم سنهء خمس و تسعين و سبعمائه فرمان داد كه در موضع شاسمن « 5 » از نواحى جرجان ، سرايى عالى بساختند و داروغگى سارى را به جمشيد قارن - كه از قاين قهستان بود - تفويض نمود . و چون سادات آنجا پدر و برادر اسكندر شيخى را به غدر كشته بودند و آمل را از ايشان گرفته و او گريخته بود و مدتى به ملازمت موكب همايون مشرف گشته ، در اين وقت عاطفت پادشاهانه آمل را به او ارزانى داشت و به سعادت و اقبال معاودت فرموده ، بيستم ماه به شاسمن « 6 » در آن سراى نزول كرد و تواچيان را به اطراف روانه داشت تا\r\n\r\n\r\n","description":"","footnote":"\r\n( 1 ) . ع : - حضرت .\r\n( 2 ) . ع : + كامران .\r\n( 3 ) . الف ، ع : فرزندان .\r\n( 4 ) . ع : بيكى .\r\n( 5 ) . ع : شاسمان .\r\n( 6 ) . ع : شاسمان .\r\n","page_name":" 693 ","page_number":757},
  {"content":"\r\n\r\nعساكر منصوره كه به هر جانب رفته بودند همه را به پايهء سرير اعلى جمع آوردند .\r\n[ بيت 
  ]\r\n سپاه پراكنده را جمع كرد * زمين آهنين شد هوا لاجورد \r\nو بشارت فتح كه به مستقرّ سرير سلطنت فرستاده بود ، روز سه‌شنبه هژدهم « 1 » ذى الحجه سنهء اربع و تسعين سبعمائه با تحف و هدايا به دار السلطنهء سمرقند رسيد .\r\n[ نظم 
  ]\r\n گوش گردون پر بشارت شد كه از تأييد حق * صبح فيروزى دميد از مطلع امن‌وامان\r\nشاه مشرق را كه در مغرب امان از عدل اوست * فتح گشت از تازه يكسر كشور مازندران\r\nاز نسيم گلشن دولت معطر گشت ملك * وز فروغ كوكب نصرت منوّر شد جهان \r\nغنچهء اميد همگنان در گلبن مراد دهن به خندهء دوستكامى بگشاد و همه را بهار بهجت و شادمانى از شاخسار آمال و امانى سر برزد . آورندهء خبر فتح را چندان سونچى فتوح شد كه لشكرى را از فتح كشورى دست ندهد و به شكرانه ، چندان صلات و صدقات به مستحقّان رسيد كه مساكين و فقراء در انتظام اسباب جمعيت و كامرانى با اغنياء برابر گشتند .\r\nمهد اعلى سراى ملك خانم و تومان‌آغا با ديگر خواتين و شاهزادگان كه اشارت عليّهء حضرت صاحب‌قران ، به طلب ايشان صدور يافته بود ، روز دوشنبه بيست و چهارم ذى الحجه از دار السلطنهء سمرقند به مباركى بيرون آمدند و آن شب در موضع توتك « 2 » نزول كردند و روز سه‌شنبه باران و برف بسيار بباريد و سرمايى عظيم پيدا شد .\r\n[ نظم 
  ]\r\n برآمد سحابى ز درياى ژرف * فروريخت باران بپاشيد برف\r\nاز آن برف سر در جهان داشته * دره تا گريوه شد انباشته\r\nز باريدن ابر كافوربار * سمن رست از دست‌هاى چنار \r\n\r\n\r\n","description":"","footnote":"\r\n( 1 ) . م : هشدهم .\r\n( 2 ) . ع : تولك .\r\n","page_name":" 694 ","page_number":758},
  {"content":"\r\n\r\nآن روز آغايان و شاهزادگان به موضع شادمان درآمده به خانه‌ها فرود آمدند و در روز چهارشنبه از آنجا كوچ كرده ، به محلى كه به دمشق معروف است در خانقاهى كه از مستحدثات حضرت صاحب‌قرانى است نزول كردند و دو سه روز در آنجا توقف نمودند و چون هوا گشاده گشت ، به سعادت و اقبال نهضت نموده ، باز روان گشتند . و چون سيوم روز به قرشى رسيدند كسى از پيش حضرت صاحب‌قرانى آمد كه فرزندان و آغايان آغرق گذاشته ، به تعجيل بيايند . و چون در آن ولا اميرزاده شاهرخ را كه قرّة العين دولت اين دودمان ثابت اركان است ، عارضهء درد چشمى طارى شده بود ، شتاب كردن در سير تعذرى داشت ، منازل و مراحل به آهستگى قطع كرده مىرفتند . روز دوشنبه شانزدهم محرم سنهء خمس و تسعين و سبعمائه از آب آمويه عبور نموده ، فرود آمدند و از آنجا متصل ايوار و شبگير « 1 » كرده [ و از مرو گذشته 
  ] « 2 » ، روز شنبه « 3 » به ماخان رسيدند ، و رمدى كه شاهزادهء جوان‌بخت را روى نموده به كلى زايل شد .\r\nمهد اعلى سراى ملك خانم عرضه داشتى به حضرت صاحب‌قرانى نوشت ، مشتمل بر خبر سلامتى تمام فرزندان و عرض صورت حال كه : « چون حكم واجب الاتّباع رسيد برحسب فرموده بىتوقف روان شديم و چون به قرشى رسيديم اشارتى كه در باب استعجال نمودن در سير فرموده بودند ، سمت وصول يافت ، ليكن به‌واسطهء رمدى كه قرّة العين سلطنت اميرزاده شاهرخ را عارض شده بود ، تعجيل نمودن ميسر نمىشد و اين زمان به حمد اللّه تعالى آن زحمت به شفاى كلى مبدول گشت ، به شتاب هرچه تمام‌تر مىآييم » .\r\nو چون عرضه داشت ارسال نمود ، از آنجا كوچ كرده به ديه هندوان فرود آمدند و در آنجا آغايان و شاهزادگان آغرق را گذاشته به تعجيل تمام متوجه شدند و شب و روز رانده ، بعد از سيزده شبانه‌روز به موضع چيلان « 4 » رسيدند و حضرت صاحب‌قرانى از راه عطوفت و مهربانى ايشان را استقبال فرموده در آنجا به يكديگر رسيدند . آن حضرت فرزندان را كنار گرفته ، ديدهء دولت روزافزونش كه از\r\n\r\n\r\n","description":"","footnote":"\r\n( 1 ) . ايوار به معناى حركت در روز است و شبگير حركت در شب .\r\n( 2 ) . [ 
  ] فقط در نسخهء « الف » .\r\n( 3 ) . ع : دوشنبه ؛ م : - شنبه .\r\n( 4 ) . الف : جيلان ؛ ع : جيلاون .\r\n","page_name":" 695 ","page_number":759},
  {"content":"\r\n\r\nكسر اهل عناد و فتح بلاد روشن شده بود ، از مشاهدهء طلعت اولاد و احفاد روشنايى افزود و آغايان و شاهزادگان نثارها كردند و پيشكش‌هاى ارجمند كشيدند . در عين اشتغال به عيش و طرب از آنجا كوچ كردند و به شاسمن « 1 » آمده ، به سعادت و اقبال نزول فرمودند و اسباب عشرت و كامرانى برحسب دلخواه مهيا و ملتئم و امور سلطنت و گيتىستانى در سلك مكنت و اقتدار متسق و منتظم ، رياض پادشاهى از چشمه‌سار فتح و ظفر سرسبز و شاداب و اركان دولت و مطيعان بارگاه كيوان رفعت  طُوبى لَهُمْ وَ حُسْنُ مَآبٍ  « 2 »  وَ اللَّهُ عِنْدَهُ حُسْنُ الثَّوابِ  « 3 » .\r\n\r\nگفتار در توجه حضرت صاحب‌قرانى به صوب فارس و عراق نوبت ثانى\r\nچون علوّ همت صاحب‌قران رفيع منزلت روا نمىداشت كه در هيچ حال اوقات همايون به مجرد عشرت و شادمانى و بهجت كامرانى گذرد ، هم در اوايل زمستان كه آفتاب هنوز در اواخر جدى بود ، حدود عزيمت ممالك فارس و عراق - كه بىتكلف واسطهء عقد بلاد و امصار است - تشحيذ فرمود .\r\n[ نظم 
  ]\r\n دگر ره به فرمان صاحب‌قران * ببستند گردان توران ميان\r\nدلاور سواران كوپال‌گير * برآهخته شمشير و بربسته تير \r\nو اميرزاده محمد سلطان و بردارش اميرزاده پير محمد را به رسم منقلاى روانه گردانيد و شيخ على بهادر و سونجك بهادر و تمور خواجهء آق بوغا و مبشر و ديگر امرا را ملازم ركاب ايشان ساخت و تمام عساكر گردون مآثر را از هر ده مرد سه نفر اختيار فرموده در روز پنجشنبه بيست و چهارم صفر سنهء خمس و تسعين و سبعمائه از مازندران در ضمان عون و تأييد مهيمن ديّان تعالى و تقدّس روان شد .\r\n[ بيت 
  ]\r\n مگر موكب شاه بود آسمان * كه ناسود برجاى خود يك زمان \r\n\r\n\r\n","description":"","footnote":"\r\n( 1 ) . ع : شاسمان .\r\n( 2 ) . رعد / 29 .\r\n( 3 ) . آل عمران / 195 .\r\n","page_name":" 696 ","page_number":760},
  {"content":"\r\n\r\nو امير يادگار برلاس و جهانشاه بهادر « 1 » و امير شمس الدين عباس و حاجى محمود شاه و اوچ‌قرا را جهت ضبط آغرق و نسق لشكر بازداشت كه از عقب به آهستگى بيايند و از مخدرات تتق عظمت و جلال ، سراى ملك خانم و تومان‌آغا را به آغرق بگذاشت و چلپان ملك‌آغا و در سلطان‌آغا را نصرت‌آسا مصاحب موكب همايون گردانيد و اميرزاده شاهرخ را نيز منقلاى ساخت و از ييلاق ولى گذشته در دامغان و سمنان و رى و شهريار تمام لشكر را تغار داده ، مىگذشت و « 2 » اميرزاده محمد سلطان و اميرزاده پير محمد كه از پيش رفته بودند ، چون به قزوين رسيدند ، خواجه شيخ شهسوار را - كه حاكم آنجا بود - به جنگ گرفته پيش شاهزادگان آورد و او را به حضرت صاحب‌قران فرستادند و از آنجا متوجه سلطانيه شدند و آقچكى كه والى سلطانيه بود وفات يافته بود و ارتق « 3 » شاه نوكر او قايم‌مقام او شده ، چون لشكر منصور به آنجا رسيد ، قلعه را گذاشته رو به گريز نهاد .\r\n[ بيت 
  ]\r\n مور كى مرد پاى پيل بود * پشه كى مرد جبرئيل بود \r\n209 شاهزادگان يك هفته آنجا توقف نمودند و سپاه را تغار داده و قلعه را ضبط نموده ، روى جلادت به سعادت به صوب « 4 » بغداد آوردند ، چون به كردستان رسيدند ، مولى از حضرت صاحب‌قران بيامد و فرمان رسانيد كه ايشان به اتفاق از راه چمچمال « 5 » روانه شوند . برحسب فرموده از آنجا مراجعت نموده به حصار سنقر رسيدند و غلات آن را خورانيده غارت كردند .\r\n[ شعر 
  ]\r\n همه بوم بدخواه بيدادگر * شد از صدمهء قهر زير و زبر\r\nهمه كشت شد طعمهء چارپاى * نماند اندر آن مرز چيزى به‌جاى \r\nو هنگام صبح كه وقت كوچ بود ، كسى ديگر از حضرت صاحب‌قران رسيد و خبر رسانيد كه كردان آن نواحى را به ربقهء مطاوعت درآورده ، مطيع و منقاد گردانند\r\n\r\n\r\n","description":"","footnote":"\r\n( 1 ) . ع : - جهانشاه بهادر .\r\n( 2 ) . ع : + چون .\r\n( 3 ) . الف : از ؛ ع : ازنق .\r\n( 4 ) . م : - بصوب .\r\n( 5 ) . الف : چجچمال ؛ م : چيچمال .\r\n","page_name":" 697 ","page_number":761},
  {"content":"\r\n\r\nو هركه مخالفت ورزد و تمرد نمايد ولايت او را غارت كنند « 1 » و تمام كوه و دشت آن جانب را از خبث وجود مفسدان و راهزنان پاك سازند ؛ و برحسب فرمان واجب الامتثال روان شدند و چون به چمچمال « 2 » و كوه بىستون رسيدند ، سونجك بهادر و تمور خواجهء آق‌بوغا و مبشر بهادر با لشكرى به طرفى ديگر از كردستان به ايلغار روانه شدند و شاهزادگان متوجه دربند تاشى « 3 » خاتون گشتند و چون به آنجا رسيدند ، يكى از سرداران آن طرف به طمع آن‌كه آن ولايت به دست آورد گريخته پيش شاهزادگان آمد و تقرير كرد كه : « راههاى اين ولايت كسى بهتر از من نمىداند ، اگر فرمان شود غجرچى شوم و وظيفهء بندگى بجاى آورم » . اميرزاده محمد سلطان او را نوازش فرمود و خلعت و كمربند و شمشيربند « 4 » و بار « 5 » طلا ارزانى داشت و شيخ على بهادر را منقلاى ساخته ، غجرچى را با او روانه گردانيد .\r\nابراهيم شاه - كه حاكم آنجا بود - به مقام اطاعت و انقياد درآمده ، پسر خود سلطان شاه را با اسبان تازى و تقوزهاى مناسب و پيشكش‌هاى لايق به حضرت شاهزادگان فرستاد و چون به سعادت بساطبوس استسعاد يافته ، تحف و هدايا برسانيد و بهادران را نيز به تحفه‌هاى مناسب خشنود گردانيده ، اميرزاده محمد سلطان كس فرستاد و شيخ على بهادر را بازخواند . جهان‌پهلوان برحسب فرموده مراجعت نمود . در اثناى راه به منزلى كه فرود آمده بود و به آش خوردن مشغول شده ، غجرچى كه همراه داشت چون از مقصود خود نااميد گشته بود ، به فريب نفس بدانديش ، كاردى بىخبر به او زد و آن شير بيشهء شجاعت به روباه بازى سگ نفسى بر خاك هلاك افتاد . آرى به كرّات و مرّات در ميان چندين شمشير و سنان و نيزه‌هاى سبك حمله و گرزهاى گران به مردى درآمده بود و دستبردها نموده\r\n\r\n\r\n","description":"","footnote":"\r\n( 1 ) . ع : نمايند .\r\n( 2 ) . الف : چجچمال ؛ م : چيچمال .\r\n( 3 ) . ع : باشى .\r\n( 4 ) . الف : كمر و خلعت ؛ ع : - بند ؛ يار صحيحتر به نظر مىرسد .\r\n دست زمانه پارهء شاهى نيفكند * بر بازويى كه آن نكشيدست بار تيغ \r\n( 5 ) . الف + به .\r\n","page_name":" 698 ","page_number":762},
  {"content":"\r\n\r\nو سر به سلامت بيرون برده و چون وعدهء  لا يَسْتَأْخِرُونَ ساعَةً وَ لا يَسْتَقْدِمُونَ  « 1 » دررسيد به زخم كاردى جان بسپرد .\r\n[ بيت 
  ]\r\n چنين است اين منزل پرهوس * نماند در او جاودان هيچ‌كس \r\nو هم در آن زمان غجرچى بدكردار را به عقوبت هرچه تمام‌تر به قتل آوردند و بسوختند .\r\n[ مصراع 
  ]\r\n « كه واجب شد طبيعت را مكافات » \r\n\r\nگفتار در ايلغار فرمودن « 2 » حضرت صاحب‌قران به جانب لرستان و خوزستان\r\nحضرت صاحب‌قران سپهر اقتدار در موضع شهريار باز از لشكر جماعتى برگزيد و اميرزاده ميرانشاه را با بقيهء سپاه آنجا بازداشت و فرمود كه چندان « 3 » توقف نمايد كه آغرق از استرآباد بيايد ، و خود به نفس مبارك با آن گروه گزيده متوجه صوب و روجرد شد و به تعجيل تمام براند ، و اميرزاده عمر شيخ با لشكر دست چپ به راه آوه روان شد و از موضع كوشك چوپان عبور نموده به آوه رسيد و از آنجا گذشته ، قلعهء گيو را گرد پيچ « 4 » كرده ، در حال مسخر گردانيد و محمد قمى را كه كوتوال آن قلعه بود بگرفت .\r\n[ بيت 
  ]\r\n چو شهزاده با لشكر نامدار * درآمد به پيرامن آن حصار\r\nز گرد ره آن قلعهء پرنفير * گرفتند و شد كوتوالش اسير \r\nو شب در ميان كرده روز ديگر به موضع مرون راند و مظفر پراهانى « 5 » كه گماشتهء محمد قمى بود استقبال نموده ، شرف بساطبوس دريافت و از آنجا كوچ كرده به\r\n\r\n\r\n","description":"","footnote":"\r\n( 1 ) . اعراف / 34 .\r\n( 2 ) . الف : فرستادن .\r\n( 3 ) . م : جماعتى .\r\n( 4 ) . ع : كردپنج .\r\n( 5 ) . الف : فراهانى .\r\n","page_name":" 699 ","page_number":763},
  {"content":"\r\n\r\nكرهرود رسيد ، و اسفنديار از راه عجز و اضطرار بيرون آمد . شاهزاده ، محمد قمى و اسفنديار را پيش حضرت صاحب‌قرانى فرستاد و آن حضرت روز جمعه غرّهء ربيع الآخر به مباركى و طالع سعد به وروجرد نزول فرمود و اميرزاده عمر شيخ از ترون گذشته « 1 » در آنجا « 2 » به پايهء سرير اعلى رسيد و اجازت طلبيده به مورچل خود به جوانغار رفت و حضرت صاحب‌قران ، سيف الدين قلداش را به كوتوالى قلعهء وروجرد نصب فرمود و شيخ ميكائيل را به ضبط نهاوند بازداشت و از آنجا به سعادت و اقبال روان شده ، روز سيوم به فيروزى و خرمى به خرم‌آباد رسيد .\r\nملك عز الدين چون توقف نيارست نمود به ضرورت و اضطرار فرار اختيار كرد ، صاحب‌قران كامگار يك شب به سعادت آنجا بگذرانيد و روز ديگر به جهت محاصرهء قلعه جماعتى را از سپاه تعيين فرمود و اميرزاده عمر شيخ را طلب داشته ، به تكامشى ملك عز الدين فرستاد و لشكرها از براى دفع متمردان و قلع‌وقمع ايشان به اطراف و جوانب روانه گردانيد و به نفس مبارك از خرم‌آباد نهضت نموده « 3 » روى توجه به صوب تستر آورد و به هر منزل كه مضرب خيام نزول همايون مىگشت ، مردم دلاور را در كمينگاهها مىگذاشت و كوچ مىفرمود ، تا جماعت دزدان و قطّاع الطريق لر ، كه از كوه‌ها فرود آمده به يورت درمىآمدند ، خبث وجود ايشان را به آب تيغ از لوح هستى فروشويند .\r\n[ بيت 
  ]\r\n به آب تيغ توان شست لوح گيتى را * ز نقش فتنه و خبث وجود اهل فساد \r\nو به يانزده « 4 » منزل به فول « 5 » آب زال رسيد و اميرزاده عمر شيخ به تكامشى ملك عز الدين تا به حصار منكره برفت و در جست‌وجوى او در آن كوهستان سعى بليغ بنمود و اصلا از او اثرى نيافت و تمام مردم قلعه و كوه و صحرا را مطيع و مسخّر گردانيده در آب زال به موكب همايون پيوست .\r\nو اميرزاده ميرانشاه كه در آغرق بود با جمعى از سپاه ايلغار كرده به در كاشان\r\n\r\n\r\n","description":"","footnote":"\r\n( 1 ) . الف : - گذشته .\r\n( 2 ) . م : - در آنجا .\r\n( 3 ) . ع : فرموده .\r\n( 4 ) . الف ، ع : يازده ؛ يانزده صورت ديگرى از يازده است .\r\n( 5 ) . الف : پل ؛ ع : پول .\r\n","page_name":" 700 ","page_number":764},
  {"content":"\r\n\r\nراند ؛ و در آن‌وقت ملوك سربدال - كه از هول صدمهء لشكر شاهزاده از خراسان گريخته به عراق آمده بود - از قبل شاه منصور داروغاى كاشان بود و چون از وصول رايت شاهزاده خبر يافت ، كس بيرون فرستاد و به زبان عجز و اضطرار امان طلبيد .\r\nشاهزاده او را خلعت امان بخشيد و او به قدم انقياد بيرون آمده ، ملازم ركاب ظفر انتساب گشت و شاهزاده به سعادت و اقبال به آغرق معاودت فرمود . صاحب‌قران گيتىستان اميرزاده عمر شيخ را با لشكرها « 1 » به جانب دست راست روان گردانيد و هرجا كه دشمن دوچار خوردند همه را به تيغ آبدار « 2 » دمار از روزگار برآوردند « 3 » و چون به حويزه رسيدند و كسى را ياراى انديشهء مقابله و مدافعه نبود ، داروغا اسلام نام كه از قبل شاه منصور آنجا بود از بيم جان بگريخت . اميرزاده عمر شيخ به ضبط و نسق حويزه مشغول شد و حضرت « 4 » صاحب‌قران كامگار شب شنبه شانزدهم ماه به سعادت سوار شده چاشتگاه از فول گذشته در اندرون دزفول نزول فرمود .\r\nو در السنه و افواه شيوعى دارد كه آن قنطرهء بديع الاوصاف پرداخته و برافراختهء معمار همت موفور شاپور ذو الاكتاف است ؛ طرح اساس آن بر بيست و هشت طاق بزرگ واقع شده و بيست و هشت عدد تام است در مرتبهء عشرات ، متولد از ازدواج عدد امّهات سفلى و آباء علوى به طريق ضرب ، چه حاصل ضرب چهار در هفت بيست و هشت است ، و لهذا منازل قمر كه نص  وَ الْقَمَرَ قَدَّرْناهُ مَنازِلَ  « 5 » به آن ناطق است به‌همين عدد مقرر شده و حروف كه از جلايل تحف و جزايل نعم كه به وسايل رسل از حضرت پروردگار عالم به بندگان رسيده ، آن است كه اصول مفرداتش به زبان عربى مبين - كه اتّم السنه و افصح لغات است - همين عدد آمده و از بحار زخّار معانى كه كريمهء  وَ لَقَدْ آتَيْناكَ سَبْعاً مِنَ الْمَثانِي  « 6 » محيط است بر آن گوهر صدق ، اين دعوى استخراج مىتوان نمود و عدد جمله ركعات صلوة سفر و حضر همان است و توافق اين امور دليلى روشن است بر خصوصيت خاصيت اين عدد ارجمند ، و الحق خواص آن زيادت از آن است كه در « 7 » مثال اين مجال متعرّض آن\r\n\r\n\r\n","description":"","footnote":"\r\n( 1 ) . ع : لشكرى .\r\n( 2 ) . ع : - همه را به تيغ آبدار .\r\n( 3 ) . م : - و هر جا كه با دشمن . . . برآوردند .\r\n( 4 ) . ع : - حضرت .\r\n( 5 ) . يس / 39 .\r\n( 6 ) . حجر / 87 .\r\n( 7 ) . ع : - در .\r\n","page_name":" 701 ","page_number":765},
  {"content":"\r\n\r\nتوان شد ، شمه‌اى از ظاهر امر نموده شد تا لبيب مستبصر دريابد كه مهندسى كه بنياد عمارت آن به پول « 1 » طرح كرده از خواص اعداد كه حكما آن را ارثماطيقى گويند باخبر بوده و در ميان هردو طاق از آن طاق‌هاى بزرگ ، طاقى خرد بر بالاى آن انداخته ، چنانچه تمام اصول و فروع آن پنجاه و پنج طاق باشد ، عدد اسم مبارك « مجيب » « 2 » و آن مجموع شمار يكى است تا ده ، چنانچه بيست و هشت مجموع شمار يكى « 3 » است تا هفت و در ضمن اين امور كه ظاهرا سهل مىنمايد بسى اسرار خفى است  وَ ما يَذَّكَّرُ إِلَّا أُولُوا الْأَلْبابِ  « 4 » و تمامى آن طاق‌ها را از سنگ تراشيده و خشت پخته در غايت حصانت و استحكام به نوعى برآورده‌اند كه به تمادى روزگار و تعاقب ليل و نهار فحواى ، « فانظروا بعدنا إلى الآثار » 210 به گوش هوش أولوا الأبصار مىرساند .\r\nالقصه چون صاحب‌قران سپهر اقتدار دزپل را به فرّ قدوم همايون آثار مصر جامع سعادت و اقبال ساخت ، شمس الدين دهدار بيست خروار نقره پيشكش كرد و گماشتگان دولت قاهره هر اسب و استر كه در شهر بود مجموع به‌در بردند و همان روز از شهر بيرون فرموده ، پيشينگاه متوجه تستر گشت و بر سر تلّى فرود آمده ، اسبان را به علف رها كرد و از آنجا شبگير كرده ، سحرگاه به تستر رسيد و كنار آب چهاردانگه مخيّم نزول همايون ساخت . على كوتوال و اسفنديار نامى كه از قبل شاه منصور متصدّى ضبط و محافظت تستر بودند ، از آوازهء توجه عساكر گردون مآثر گريخته بودند و رو به شيراز نهاده ، اكابر و اشراف آنجا كمر بندگى بر ميان جان بسته به قدم اطاعت و انقياد بيرون شتافتند و از آب گذشته به درگاه عالم‌پناه آمدند و امراى سپاه تمام احشام و صحرانشينان آن نواحى را از اطراف و جوانب غارت كرده ، اسب و استر بسيار بياوردند . صاحب‌قران دريانوال آن غنايم را مجموع بر لشكريان قسمت فرمود .\r\n\r\n\r\n","description":"","footnote":"\r\n( 1 ) . الف ، ع : پل .\r\n( 2 ) . عدد 55 .\r\n( 3 ) . منظور عدد يك است .\r\n( 4 ) . آل عمران / 7 .\r\n","page_name":" 702 ","page_number":766},
  {"content":"\r\n\r\n[ بيت 
  ]\r\n جهان و هرچه در او شاه كامگار به قهر * ستد ز دشمن و لطفش به دوستان بخشد \r\nو روز چهارشنبه بيستم ماه ، از آب چهاردانگه عبور فرموده به ظاهر شهر در ميان نخلستان فرود آمد و اميرزاده محمد سلطان و اميرزاده پيرمحمد از دربند تاشى خاتون كوچ كرده ، به مورچل روان شدند ، و از آب‌ها و عقبه‌ها گذشته و تمام آن ولايت‌ها را از كوه و دشت كردستان و لرستان راه به راه مسخر گردانيده و مخالفان را استيصال نموده ، در اين محل به سعادت بساطبوس استسعاد يافتند .\r\n[ شعر 
  ]\r\n از هر طرف سپاه شهنشاه دادگر * بازآمدند در كنف نصرت و ظفر \r\n\r\nذكر بعضى از حكايات حكّام فارس و عراق كه اتمام كلام در اين مقام موقوف است بر آن\r\nدر داستان مراجعت حضرت صاحب‌قران گيتىستان از يورش سه‌ساله گفته شد كه آن حضرت در زمانى كه عزم معاودت به دار السلطنهء سمرقند جزم فرموده « 1 » ، از شيراز روان مىشد ، چون آل مظفر همواره دم از هوادارى و خدمتكارى آن حضرت مىزدند و در آن ولا اكثر ايشان كمر بندگى بسته به درگاه عالم‌پناه آمده بودند و به سعادت ملازمت استسعاد يافته ، عاطفت پادشاهانه حكومت شيراز را به شاه يحيى - كه در آن‌وقت غرّهء جبين آن دودمان او بود - تفويض فرمود و يزد را نيز - كه سابقا با او بود - برقرار مسلّم داشت و اصفهان را به سلطان محمد پسر بزرگ او داد و كرمان را به سلطان احمد برادر شاه شجاع مسلّم داشته ، او را رخصت مراجعت به آن ولايت كرامت فرمود و سلطان ابو اسحاق بن اويس بن شاه شجاع را به حكومت سيرجان با قلعه و توابع سرافراز گردانيد و پهلوان مهذب خراسانى را كه از امراى شاه شجاع بود و مدتى از قبل او و بعد از وفات او از قبل پسرش سلطان\r\n\r\n\r\n","description":"","footnote":"\r\n( 1 ) . ع : + بود .\r\n","page_name":" 703 ","page_number":767},
  {"content":"\r\n\r\nزين العابدين حكومت ابرقوه كرده بود و از عهدهء آن كار نيكو تفصّى نموده ، برقرار به ضبط و ايالت آنجا بازداشت ، و در آن حال شاه منصور برادر كوچك شاه يحيى حاكم تستر بود و سلطان زين العابدين پسر شاه شجاع از بيم توجه عساكر گردون مآثر از شيراز گريخته بود و به تستر رفته و شاه منصور او را گرفته و در بند كرده . و چون حضرت صاحب‌قران در ضمان حفظ و تأييد يزدان از ايران به توران معاودت نمود از سنهء تسعين و سبعمائه هجرى - كه تاريخ آن قضيه بود - تا سنهء خمس و تسعين و سبعمائه « 1 » - كه صاحب‌قران كامگار از مازندران باز متوجه فارس و عراق شد - ميان آل مظفر بسى وقايع دست داد و مضمون ،\r\n[ نظم 
  ]\r\n كفل گرد كردند گوران دشت * مگر شير از آن گورگه دور گشت\r\nگوزنان به بازى برآشفته‌اند * هژبران صايل « 2 » مگر خفته‌اند \r\nبه ظهور پيوست . از آن جمله سلطان زين العابدين كه در قلعهء كريكرد « 3 » - كه به چهار فرسخى تستر واقع است - در بند بود ، به معاونت احمد شاه ترمتاشى « 4 » و محمود شاه خويش او از بند خلاص يافته ، متوجه وروجرد شدند ، پيش ملك عز الدين كريت « 5 » و به اتفاق به اصفهان رفتند و چون سرداران اصفهان ميل به جانب او داشتند ، سلطان محمد نتوانست ايستاد ، به قلعه درآمده و بعد از يك ماه به اتفاق محمد قورچى كه قلعه به دست او بود متوجه يزد شدند و مملكت اصفهان به حوزهء تسخير و تصرف سلطان زين العابدين درآمد ، و در خلال اين احوال شاه منصور از تستر لشكر كشيد و به در شيراز آمد و جماعتى از سادات شيراز - كه در اندرون شهر بودند - به اتفاق اتباع و اشياع خود در دروازهء سلم باز كردند و او را به شهر درآوردند و شاه يحيى در ايوان شاه شجاعى نشسته بود تا او نيك به نزديك رسيد ، بعد از آن سوار شد و از دروازهء سعادت بيرون رفت و رو به يزد نهاد و شاه منصور بيامد و در\r\n\r\n\r\n","description":"","footnote":"\r\n( 1 ) . ع : - خمس و تسعين و سبعمائه ؛ م : - و سبعمائه .\r\n( 2 ) . ع : هايل .\r\n( 3 ) . ع : كرتكرد ؛ شايد : كرت [ كرد 
  ] گيرد .\r\n( 4 ) . ع : ترمناى .\r\n( 5 ) . الف : و از آن جمله سلطان زين العابدين از بند شاه منصور خلاص يافت و به اصفهان رفت و چون . . . .\r\n","page_name":" 704 ","page_number":768},
  {"content":"\r\n\r\nايوان نزول كرد و اصلا متعرض برادر نشد و كس به تكامشى او نفرستاد . و چون سلطنت شيراز بر شاه منصور قرار گرفت ، لشكر كشيد و قلعهء ديه‌بيد و قلعهء سرمق و حصار مروست فتح كرد و به در ابرقوه رفت ، و در آن‌وقت والى آنجا پهلوان مهذب بود . شاه منصور به محاصره مشغول نشد و به شيراز مراجعت نمود .\r\nو سلطان زين العابدين در اصفهان لشكرى ترتيب داد و به تصور آن‌كه بيشتر امراى شاه منصور مرباى تربيت شاه شجاع پدر او بودند و شايد كه رعايت حقوق واجب دانسته ، به جانب او ميل نمايند متوجه شيراز شد . و شاه منصور با سپاه خود از شيراز عازم مدافعه و مقابلهء ايشان گشت و به پاى قلعهء اصطخر در پول‌نو تلاقى فئتين اتفاق افتاد ، و صورتى كه زين العابدين به كلك تمنّى بر لوح خيال نگاشته بود ، برحسب دلخواه روننمود و لشكر شاه منصور خود را بر آب زده بگذشتند و جنگ درانداخته سپاه او بشكستند و او هزيمت يافته به اصفهان بازگشت .\r\nو پهلوان مهذّب از بيم استيلاى شاه منصور با شاه يحيى اساس مصادقت و مصافات درانداخت و در زمانى كه شاه يحيى به كوهستان يزد - كه از سرحد آن تا به ابرقوه يكروزه راه است - رفته بود ، پهلوان مهذّب به قدم مطاوعت و انقياد پيش او رفت و بعد از عهد و پيمان او را به ابرقوه دعوت كرد و به شهر درآورده در اندرون قلعه به قصرى كه از براى خود پرداخته و برافراخته بود فرود آورد ، و شاه يحيى بعد از استيلا بر شهر و قلعه به اغواى جمعى ملازمان مفسد مرتكب نقض عهد شد و پهلوان مهذّب را گرفته بند كرد و به قلعهء ملوس - كه از قلاع حدود يزد است - فرستاد و او را در آنجا به امر شاه يحيى به قتل آوردند . و شاه يحيى ابرقوه را ضبط كرده ، به امير محمد قورچى كه يكى از امراى او بود سپرد و به يزد معاودت نمود .\r\nو شاه منصور از شيراز لشكر به در ابرقوه آورد و شهر بگرفت و گماشتهء شاه يحيى به قلعه پناه برده ، متحصن شد و شاه منصور جماعتى از مردم خود را به ابرقوه بنشاند و با معظم سپاه روى كين به جانب يزد آورد ؛ و چون شاه يحيى از اين حال آگاه گشت كس پيش گماشتهء خود امير محمد قورچى فرستاد كه قلعه بسپارد ،\r\n\r\n","description":"","footnote":"","page_name":" 705 ","page_number":769},
  {"content":"\r\n\r\nبه شرط آنكه مردم شاه منصور به ولايت يزد درنيايند . شاه منصور از راه بازگشت و قلعه تسليم او كردند و بعد از ضبط شهر و قلعه متوجه اصفهان شد و غلهء آنجا خورانيده و خرابى چند كرده ، به شيراز بازآمد و سال ديگر لشكر به در اصفهان برد و همان طريق سپرد و بازگرديد . و چون سلطان زين العابدين از بيداد آن دشمن مسلط به تنگ آمد استعاثت « 1 » به مجموع خويشان و اقربا برده استعانت طلبيد و از اشارت\r\n[ شعر 
  ]\r\n من استعان به غير اللّه فى طلب * فإنّ ناصره عجز و خذلان \r\nغافل ماند . سلطان احمد [ و سلطان بايزيد برادرش 
  ] « 2 » از كرمان و سلطان ابو اسحاق از سيرجان با لشكرهاى آراسته به عزم معاونت او روان شدند و شاه يحيى نيز به زبان فريب وعده داد و از يزد بيرون نشست ، اما به ايشان نپيوست و ديگر مظفريان جمع شده به اتفاق ، فصل زمستان روى انتقام به شيراز نهادند و در بعضى ولايات به تخصيص كربال خرابى بسيار كردند . و شاه منصور سپاه خود را مرتب داشته ، از شهر بيرون آمد و ايشان از كربال ميل به جانب گرمسير كردند . و چون شاه منصور اين خبر بشنيد متوجه ايشان گشت و در جلگاى فسا به موضع جروز « 3 » جنگ واقع شد و شاه منصور بر وفق اسم خود مظفر « 4 » آمد و هماى نصرت سايه بر او افكنده غالب گشت و ايشان هزيمت يافته متفرق شدند و هريك به‌جاى خود بازگشتند . و چون بهار شد ، شاه منصور دگرباره لشكر به در اصفهان كشيد و چون به ظاهر شهر نزول كرد ، خواجه عضد الدين صاعدى - كه در مال امير لرستان بود - او را طلب داشت « 5 » و همين‌كه او به قيتول شاه منصور رسيد ، اصفهانيان شهر بسپردند و سلطان زين العابدين بگريخت و در نواحى رى ، ميان ورامين و شهريار ، موسى جوكار او را بگرفت و پيش شاه منصور فرستاد و او به ميل بىحفاظتى و نامردمى مردمك ديدهء آن نكبت رسيده را از ديدن بازداشت و از اشارت فرمودهء « من لا يرحم لا يرحم » 211 هيچ حساب برنداشت و بعد از آن دو نوبت لشكر به در يزد كشيد و در نوبت دوم والدهء\r\n\r\n\r\n","description":"","footnote":"\r\n( 1 ) . الف ، ع : استعانت .\r\n( 2 ) . [ 
  ] فقط « الف » .\r\n( 3 ) . الف : جرور .\r\n( 4 ) . ع : + و منصور .\r\n( 5 ) . ع : - او را طلب داشت .\r\n","page_name":" 706 ","page_number":770},
  {"content":"\r\n\r\nشاه يحيى - كه با او همين نسبت داشت - از براى مصالحت فرزندان از حصار يزد بيرون آمد و پسر را نصيحت كرد كه چون برادر بزرگت با دو پسر به مجرد يزد ساخته و فارس و عراق را به تو گذاشته ، اگر با او در اين نيز مضايقه كنى محل ملامت و جاى سرزنش باشد و او را الزام كرد كه از در يزد برخاست و به « 1 » شيراز معاودت نمود و در اين مدت چهار پنج سال ميان مظفريان - چنانچه شيمهء ايشان بود كه پيوسته قصد يكديگر كردندى - چند واقعهء ديگر دست داد .\r\n[ نظم 
  ]\r\n نهادند شمشير در يكدگر * شد آشفته آن مملكت سربه‌سر\r\nشده تنگ ازيشان دل سلطنت * كه ده پادشا بود و يك مملكت \r\nليكن چون غرض اصلى نه تحقيق تاريخ « 2 » ايشان است تعرضى به ذكر تفصيل آن نرفت .\r\nالقصّه در آن‌وقت كه حضرت صاحب‌قران در ظاهر تستر قبهء بارگاه خلافت‌پناه به اوج مهر و ماه برافراخته بود ، شيراز و اصفهان و ابرقوه شاه منصور داشت و خود در شيراز بود و يزد از آن شاه يحيى بود و خود با دو پسر در آنجا بودند و سلطان احمد در كرمان به حكومت مشغول بود و سلطان ابو اسحاق در سيرجان .\r\n\r\nگفتار در نهضت صاحب‌قران سرافراز به جانب « 3 » شيراز\r\nچون اميرزاده محمد سلطان و برادرش اميرزاده پيرمحمد از طرف دربند تاشى خاتون مظفر و منصور مراجعت نموده در ظاهر تستر به معسكر همايون پيوستند . صاحب‌قران گيتىستان سونجك بهادر را به حويزه فرستاد ، به طلب اميرزاده عمر شيخ و خواجه مسعود سبزوارى را - كه خواهرزادهء على مؤيد سربدال بود - به حكومت تستر نصب فرمود و لشكر سبزوار را كه با او بود ، پيش او باز داشت . و باز از لشكر ايلغار كرده ، در روز دوشنبه بيست و پنجم ربيع الآخر سنهء\r\n\r\n\r\n","description":"","footnote":"\r\n( 1 ) . ع : + جانب .\r\n( 2 ) . ع : - تاريخ .\r\n( 3 ) . ع : + دار السلطنهء .\r\n","page_name":" 707 ","page_number":771},
  {"content":"\r\n\r\nخمس و تسعين و سبعمائه موافق تخاقوئيل به سعادت و اقبال متوجه شيراز شد و اميرزاده عمر شيخ كه او را طلب كرده بود و او حويزه و حوالى و نواحى آن را ضبط نموده و پيشكش‌ها مرتب داشته و متوجه گشته ، كس فرستاد كه : « ما به صوب شيراز روان شديم ، مىبايد كه آغرق را سركرده از عقب بيايى و در شيراز ملحق شوى » . و حضرت صاحب‌قران روز چهارشنبه بيست و هفتم از آب دودانگه بگذشت و جمعه بيست و نهم به آب شور و خان‌كنده رسيده ، فرود آمد و روز شنبه غرّهء جمادى الاولى در رام‌هرمز نزول فرمود و اتابك پير احمد كه حاكم لر بزرگ بود با پيشكش و هدايا در اين محل به درگاه عالم‌پناه آمد و به‌وسيلهء امرا شرف زمين‌بوس دريافت و زانو زده ، پيشكش كشيد و ظفر كردار ملازم موكب فيروزى شعار گشت .\r\nو حضرت صاحب‌قران ، پيشين همان روز به سعادت سوار شد و از آب رام‌هرمز عبور فرموده ، فرود آمد و روز يكشنبه به آب مىرسيده نزول نمود و روز دوشنبه از جايزان ، ايوار كرده ، صحراى زهره ، مخيم نزول ساخت . و روز سه‌شنبه از كردستان و آب ارغوان گذشته ، بهبهان معسكر نصرت آشيان گشت و روز چهارشنبه از آب شيرين عبور نموده ، در صحراى اشتر « 1 » نزول فرمود و روز پنجشنبه از كج‌هوس گذشته در سر آب خان‌بيدك فرود آمد و روز آدينه ديه جولاهه از ميامن نزولش رشك شهرهاى جهان شد و روز شنبه از باشت « 2 » و آب شعب عبور نموده به مال امير شول نزول فرمود و روز يكشنبه از آب « 3 » خاوران « 4 » گذشته و استفسار قلعهء سفيد كرده در صحراى نوبنجان فرود آمد و روز دوشنبه دهم ، لشكرها آراسته و از نوبنجان روان گشته به پاى قلعه آمد و سعادت نامى شقاوت فرجام ، از قبل شاه منصور كوتوال آن قلعهء عديم المثال بود .\r\n[ نظم 
  ]\r\n دزى بود كش خواندندى سفيد * بدان دز بد ايرانيان را اميد\r\nعجب گونه كوهى خداى آفريد * كه مانند آن‌كس به گيتى نديد \r\n\r\n\r\n","description":"","footnote":"\r\n( 1 ) . الف : شتر ؛ امروزه بدان ليشتر يا لشتر مىگويند ( با تشكر از آقاى دكتر سيد منصور طباطبائى ) .\r\n( 2 ) . ع : ياشت .\r\n( 3 ) . الف : - آب .\r\n( 4 ) . الف : جاودان ؛ ع : خاوران .\r\n","page_name":" 708 ","page_number":772},
  {"content":"\r\n\r\n رهش تند و لغزان ز تك تا فراز * چو زلف بتان پيچ‌پيچ و دراز\r\nبر آن سر كه از ابر بالاتر است * يكى دشت هموار پهناور است\r\nز يك فرسخ افزون به طول و به عرض * زمينى دگر بر فلك كن تو فرض\r\nبه هرسو روان چشمهء خوشگوار * درختان پر ميوه و كشتزار\r\nشكارى بىحد در آن پهن‌دشت * شده يار جدى و حمل‌گاه گشت\r\nسران بر سرش خانه‌ها ساخته * بسى مسكن طرفه پرداخته\r\nنيابد گزند از غريق و حريق * نه از نقب و عرّاده و منجنيق\r\nاميد سلاطين گيتىستان * گسسته به كلى ز تسخير آن \r\nو حقيقت آن‌كه تسخير آن قلعه از روى انديشه و قياس از حيّز امكان بيرون است چه كوهى است از تمام كوه‌هاى آن ولايت بلندتر و انواع حيل كه در فتح قلاع و گشودن حصار متصوّر است ، چون نقب زدن و ملجور ساختن و منجنيق افراختن نسبت به آن خاره پاره همه هبا و هدر است و راهش به حيثيتى است كه هركجا سه كس بايستند ، جهانى مردم را از برآمدن منع توانند كرد و باوجود اين ، جهت زيادتى استحكام ، بسى مواضع به سنگ و گچ و آهك استوار كرده‌اند و چون محصول مزارعش به قوت محافظان كفايت مىنمايد و گلهء شكارى و رمهء گوسفند در صحرايش مىچرند از تمادى مدت محاصره‌اش انديشه نيست .\r\n[ شعر 
  ]\r\n هر آن‌كس كه دارد در آنجا نشست * نيابد كسى از ره چاره دست\r\nز سوى زمين ايمن است از خلل * مگر ز آسمان تيغ بارد اجل \r\nپس اگر سعادتمندى به مدت دو روز چنين قلعه‌اى را به قهر و جنگ بگشايد ، عقلاى عالم را يقين گردد كه دولت آن صاحب تأييد را سرى مىتواند بود الهى . نه مجرد شوكت و پادشاهى و آثار فتح‌هاى نامدارش جلوه‌گاه كمال قدرت پروردگار بايد دانست ، نه همين كوشش بهادران تيغ‌گزار و جوشش غلبهء اعوان و انصار .\r\n[ بيت 
  ]\r\n چنين كارى نباشد جز خدايى * كه هست افزون ز طور پادشايى \r\n\r\n","description":"","footnote":"","page_name":" 709 ","page_number":773},
  {"content":"\r\n\r\nو صورت قضيه آن‌كه حضرت صاحب‌قرانى چون به پاى قلعهء سفيد رسيد با معدودى از خواص به بالاى كوه برآمد و چون « 1 » به دروازه نزديك شد ، عساكر گردون مآثر از چپ و راست سورن انداختند و از بس غريو كه از نعرهء دلاوران و خروش گورگه و نقاره و كوس برآمد ،\r\n[ مصرع 
  ]\r\n « كوه از نهيب آنكه مگر صور محشر است » \r\nبيم آن بود كه به باد  يَنْسِفُها رَبِّي نَسْفاً  « 2 » بر رود و بسيط زمين سمت   قاعاً صَفْصَفاً لا تَرى فِيها عِوَجاً وَ لا أَمْتاً   « 3 » گيرد ، و شاميانه و بارگاه گردون اشتباه بر بالاى كوهى كه به قلعه پيوسته بود به اوج سپهر برافراشتند ، و صاحب‌قران كامگار به سعادت و اقبال نزول فرمود و فرمان داد تا عساكر گردون مآثر بىتوقف روى جلادت به تسخير قلعه نهاده ، به آن كوه برآيند . برحسب فرموده چون مور و ملخ در جوش آمدند و از اطراف و جوانب پياده و سوار متوجه حصار گشتند . اميرزاده محمد سلطان از دست راست جنگ درانداخت و اميرزاده پير محمد نيز لشكريان را بر نبرد اغرا كرده ، رايت محاربه و قتال برافراخت و اميرزاده شاهرخ از جوانغار با سپاهى آراسته به پاى قلعه شتافت و مردم خود را پياده ساخته ، آتش پيكار به نوعى برافروخت كه تيغ بهرام در طبقهء پنجم حصار نيلى چون آهن در كورهء حدادان بتافت و ساير امرا و لشكريان هريك از جاى خود در حركت آمده ، با زهرهء شير و خشم پلنگ آهنگ جنگ نمودند .\r\n[ بيت 
  ]\r\n ز بس جوشش و كوشش آن سپاه * بلرزيد مهر و نهان گشت ماه\r\nعقاب دلاور بيفكند پر * بدرّيد چنگ و دل شير نر \r\nدلاوران صف‌شكن و شير شكاران پيل‌افكن خواستند كه همان روز به كمرها بالا برآيند و قلعه را تسخير نمايند و چون شب‌هنگام دررسيد هركس در مقام خود\r\n\r\n\r\n","description":"","footnote":"\r\n( 1 ) . ع : - چون .\r\n( 2 ) . طه / 105 .\r\n( 3 ) . طه / 106 ، 107 .\r\n","page_name":" 710 ","page_number":774},
  {"content":"\r\n\r\nقرار گرفت . روز ديگر چون خسرو سيارگان از نشيب تحت الارض به بالاى حصار فيروزه كار فلك برآمد و از سطوت شكوهش گروه انجم كه بر قلهء كوه بىستون گردون رايت استبداد برافراخته بودند فروريختند ،\r\n[ بيت 
  ]\r\n دگر بر فرق چرخ سركشيده * نهادند اين كلاه زر كشيده \r\nبرحسب فرمان قضا جريان ، شاهزادگاه و امرا و ساير بهادران نبردآزماى جنگ را آماده گشته ، كمر كين دربستند و از صداى گورگه و غريو سورن دل كوه را شكافته جنگ درپيوستند . از شست و چنگ مخالفان حصارى تير و سنگ چون باران آذارى باريدن گرفت و موافقان دولت جان شيرين فداى كار خسرو كرده ، فرهادوار به كوه دويدن آغاز نهادند ، ناگاه از نوكران شيخ احمد ايكوتمور ، آق‌بوغا نامى از محض دولت صاحب‌قرانى به جايى كه اصلا متصور نبود كه هيچ آفريده از آنجا تواند برآمد ، بالا رفت و صلوات فرستاد .\r\n[ نظم 
  ]\r\n برآمد به بالا چو پرّان عقاب * خروشان چو رعد از فراز سحاب\r\nكه صاحب‌قران باد فيروزگر * بدانديش او زار و خونين جگر \r\nو از تهوّر و پردلى خروش برآورده ، به سپربازى مشغول شد . اهل قلعه را از مشاهدهء آن حال كه در ضمير ايشان نگذشته بود پشت دل بشكست و زور از بازوى جسارت برفت و از غايت دهشت و سراسيمگى دست از جنگ بازداشتند و لشكريان اميرزاده محمد سلطان از راه دروازه به بالا رفتند و توق‌ها را به اوج نصرت و فيروزى برافراختند ، و دشمنان را مقهور گردانيده ، قلعه را مسخر ساختند و هركه در آنجا بود از لشكرى و سپاهى از كوه درانداختند و محمد آزاد ، مهتر سعادت كوتوال را گرفته پيش حضرت صاحب‌قران آورد و تيغ كين را به خون او رنگين ساخت .\r\n[ نظم 
  ]\r\n هركس كه كشد ز خدمتش سر * جز تيغ سزاى او نباشد\r\nكان را كه خداى برگزيند * جز بندگيش نكو نباشد \r\n\r\n","description":"","footnote":"","page_name":" 711 ","page_number":775},
  {"content":"\r\n\r\nو سلطان زين العابدين كه شاه منصور او را ميل كشيده بود و در آنجا محبوس داشته ، به پايهء سرير خلافت مصير آوردند . عاطفت پادشاهانه او را نوازش فرمود و به خلعت خاص اختصاص بخشيد و تسلى خاطر شكستهء او را فرمود كه : « به عنايت الهى من داد تو از نامنصور بستانم و جزاى فعل بد او به او رسانم » و عوراتى كه لشكريان نصرت آيات در قلعه اسير كرده بودند ، همه را آزاد فرموده ، نجات بخشيد و ملك محمد اوبهى را به كوتوالى قلعه بازداشت و به سعادت و اقبال مراجعت نموده ، آخر روز سه‌شنبه يازدهم به نوبنجان فرود آمد و آق‌بوغا را - كه پيشتر از همه به بالاى قلعه برآمده بود - عنايت فرمود و از نقد و اقمشه و خيمه و خرگاه « 1 » و دختر « 2 » و اسب و شتر و استر چندان اسباب تجمّل ارزانى داشت كه روز سابق يك اسبه و در روز ديگر از حال خود متعجب مانده ، زبان وقتش به زمزمهء\r\n[ مصراع 
  ]\r\n « اين‌كه مىبينم به بيدارىست يا رب يا به خواب ؟ » \r\n212 213 ترنم مىنمود .\r\nچون سپيدهء صبح چهارشنبه بدميد ، صاحب‌قران گيتىستان به مباركى و طالع سعد روان شد و از درهء بوان « 3 » برآمده به تير مردان نزول فرمود و روز پنجشنبه از آنجا نهضت نموده در خرجن « 4 » فرود آمد و بامداد جمعه چهاردهم جمادى الاول موافق توق « 5 » ئيل به جويم رسيد و در اين حدود هرچند از احوال شاه منصور استفسار مىرفت به مسامع عليّه مىرسانيدند كه : « پاى سبك دارد و موقوف يك خبر به تحقيق است كه روى به گريز آرد » . و در واقع معقول اين بود ، چه قطره را با دريا زخّار برابرى كردن و صعوه را با شاهباز در هواى معارضه پرواز نمودن ، از مقتضاى عقل كه گشايندهء بند شك و نمايندهء راه يقين است بعيد مىنمايد .\r\n[ نظم 
  ]\r\n به خونريز خود تركتازى كند * چو گنجشك با باز بازى كند \r\n\r\n\r\n","description":"","footnote":"\r\n( 1 ) . الف : ختر .\r\n( 2 ) . م : - دختر .\r\n( 3 ) . الف : توان .\r\n( 4 ) . ع : جرجن ؛ م : حرجن .\r\n( 5 ) . منظور همان تخاقوىئيل است كه در چاپ كلكته نيز به‌همين صورت آمده است .\r\n","page_name":" 712 ","page_number":776},
  {"content":"\r\n\r\n\r\nگفتار در جنگ كردن حضرت صاحب‌قران با شاه منصور و كشته شدن شاه منصور\r\nچون حضرت صاحب‌قران از قضيهء شاه منصور حسابى چندان برنمىداشت ، در همان روز از آن مقدار سپاه كه حاضر بودند ، دو قول ترتيب فرمود ، يكى را مستقرّ رايت فتح آيت گردانيد ، و آن ديگر نامزد اميرزاده محمد سلطان فرمود و در قنبل دست راست اميرزاده پير محمد جهانگير را بداشت ، و تمور خواجهء آق‌بوغا را هراول او گردانيد و قول اميرزاده محمد سلطان در دست چپ بايستاد و در قنبل او شيخ تمور بهادر مقرّر فرمود و اميرزاده شاهرخ را ظفر كردار ملازم ركاب نصرت انتساب ساخت و امير عثمان عباس را به قراولى از پيش روانه گردانيد و با ساير عساكر گردون مآثر مرتب و آراسته ، روى سعادت به شيراز آورده ، امير عثمان چون قراول دشمن را در سر باغات بديد ، در مغاكى پنهان شد تا ايشان بگذشتند و با صاين تمور و الوس و تموك و مولى و قرا محمد و بهرام يسورى از كمينگاه بيرون آمدند و در پى قراول دشمن تاختند و بهرام بهادر با تيغ خون‌آشام در عقب ايشان تاخته برسيد و ران يكى را قلم كرده بگرفت و به حضرت صاحب‌قران رسانيد . آن حضرت از او كيفيت وضع شاه منصور و كميت لشكرش استفسار نموده ، در ضمان تأييد پروردگار براند و چون قريب يك فرسخ برفتند ، لشكر دشمن در باغستان شهر قريب سه چهار هزار سوار پيدا شد ، مجموع زره و بكتر مكمل پوشيده و تمام اسبان كجيم انداخته و علم‌ها برافراخته .\r\n[ بيت 
  ]\r\n همه كمان‌كش و رزم‌آزماى و تيرانداز * همه مبارز و آهن‌گداز و جوشن‌در\r\nهمه فكنده تن اندر مغاك‌هاى هلاك * همه نهاده دل اندر نشانه‌هاى خطر \r\nو شاه منصور شمشير كين كشيده ، چون شير خشمناك بىباك مىآمد ، هر چند خرد صواب انديش به هزار زبان به ادا مىرسانيد كه ،\r\n[ نظم 
  ]\r\n بترس ار چه شيرى ، ز شيرافكنان * دليرى مكن با دليرافكنان \r\n\r\n","description":"","footnote":"","page_name":" 713 ","page_number":777},
  {"content":"\r\n\r\n گوزن جوان گرچه باشد دلير * عنان به كه برتابد از نرّه شير\r\nبه سرپنجهء آهنينت مناز * كه نيروى دهر است آهن‌گداز\r\nمشو غرّه گر زور بازوت هست * كه بسيار دست است بالاى دست \r\nليكن به حكم « إذا جاء القضا عمى البصر » سابقهء « يكتب رزقه و أجله » پردهء غرور به ديدهء بصيرت او فروگذاشت و در گود پاتيله ، وقت نماز جمعه ، بر قلب سىهزار سوار ترك پرخاش‌جوى كشورگشاى حمله كرد و قوشون‌ها برهم زده ، صف سپاه بشكافت و به كوتل‌هايى كه در عقب لشكر واداشته بودند رسيد .\r\n[ بيت 
  ]\r\n وز آنجا عنان را به عزم نبرد * بپيچيد و رخ سوى ناورد كرد\r\nنگويم كه مانند نر اژدها * چو ديوى كه از بند گردد رها\r\nنه انديشهء جان و نه فكر سر * تو گفتى كه از خود « 1 » ندارد خبر \r\nو حضرت صاحب‌قرانى با جمى از خواص ايستاده نظارهء جلادت آن پهلوان مىفرمود . شاه منصور به جانب آن حضرت حمله آورد . صاحب‌قران كامگار خواست كه به ضرب نيزهء سندان گذار ، دمار از روزگار او برآورد ، پولادچوره « 2 » - كه نيزهء آن حضرت داشت - از صدمهء جنگ هزيمت نموده بود و نيزه برده ، صاحب‌قران سعادت يار با آن‌كه پيش او ده پانزده كس بيش نمانده بودند ، توكل بر حفظ و تأييد پروردگار كرده ، پاى ثبات و قرار استوار داشت و اصلا از جاى خود نجنبيد تا شاه منصور برسيد و دو نوبت شمشير بر خود خجستهء آن حضرت رسانيد و از حفظ الهى كه در همه حال حارس و نگهبان آن مؤيد صاحب‌قران « 3 » بود ، هيچ ضرر به وجود مبارك ايشان نرسيد و چون كوه راسخ بر جاى خود متمكّن و ثابت ايستاده ، هيچ‌گونه تغيّر به اوضاع همايون آن حضرت راه نيافت . عادل اختاجى « 4 » بر بالاى سر آن حضرت سپر گرفت و قمارى يساول پيش آمده ، كوشش‌هاى مردانه نمود و دستش به زخم شمشير از كار بازماند .\r\n\r\n\r\n","description":"","footnote":"\r\n( 1 ) . م : سر .\r\n( 2 ) . ع : چهره .\r\n( 3 ) . ع : كامكار .\r\n( 4 ) . م : اقتاجى .\r\n","page_name":" 714 ","page_number":778},
  {"content":"\r\n\r\n[ بيت 
  ]\r\n ز گرد سپاه آسمان بست ميغ * همه گرز باريد و پولاد و تيغ \r\nو محمود شاه و توكل باورچى و امانشاه و محمد آزاد در ميان سپاه دشمن درآمده ، آثار جلادت و دلاورى به ظهور رسانيدند و شاه منصور از آنجا به‌طرف قول حمله برد و اميرزاده محمد سلطان لشكر دست راست مخالف را براند .\r\n[ بيت 
  ]\r\n همه ميمنه شد چو درياى خون * درفش سواران ايران نگون \r\nو مبشر بهادر و ديگر امرا كه ملازم او بودند ، در پى دشمن كرده برفتند و اميرزاده پير محمد جهانگير لشكر دست چپ ياغى را درهم شكست .\r\n[ نظم 
  ]\r\n در آن ميسره هيچ رزم‌آزماى * ز گردان ايران نيفشرد پاى\r\nبه يكباره از هم فروريخته * هر آن كو نشد كشته ، بگريخته \r\nو اميرزاده شاهرخ به نيروى دولت و رأى فرخ ايستاده ، چون شير غران و هژبر ژيان جنگ مىكرد و جماعتى از عساكر گردون مآثر - كه گريخته بودند - بازگشته ، نزد او جمع مىشدند و جلال حميد و بيرم صوفى پسر يوسف صوفى و پسران غياث الدين ترخان و خواجه راستين در پيش او وظايف شجاعت و جلادت به تقديم مىرسانيدند و سپاه ياغى كه در مقابلهء ايشان حمله مىآورد ، همه را به زخم تير بازمىگردانيدند و عبدل خواجه بيراو و شيخ محمد ايكوتمور نيز با ايشان اتفاق نموده ، مخالفان را راندند و قوشون اللّه‌داد - كه به « وفادار » معروف بود - و قوشون شيخ نور الدين پسر ساربوغا - كه به « آىملك » شهرت داشت - و قوشون بوىهزارهء خاصه - كه ايشان را « قوجين » گفتندى و قلب لشكر مىبودند - ديگرباره جمع آمده ، علم برافراختند و قول آراستند و مرتب ساختند . و قوشون شيخ على و لالم قوجين و قوشون بهرام ، داد مردى داده از جاى خود بجنبيدند و با دشمنان درآويخته ، دستبردهاى دلاورانه نمودند و اميرزاده شاهرخ با آن‌كه در سن هفده سالگى بود به عون تأييد الهى دشمنان را رانده ، سر شاه منصور را به حضرت\r\n\r\n","description":"","footnote":"","page_name":" 715 ","page_number":779},
  {"content":"\r\n\r\nصاحب‌قرانى آورد و زانو زده و سر دشمن را به خاك افكنده به تهنيت فتح و فيروزى اقامت نمود و زبان بشاشت به دعا برگشود كه ،\r\n[ شعر 
  ]\r\n سر دشمنان تو استغفر اللّه * كه خود دشمنان ترا سر نباشد\r\nنثار سم مركبت باد اگرچه * نثارى از اين بىبهاتر نباشد \r\nو چون منصور مغرور ، مقهور گشته كشته شد ،\r\n[ بيت 
  ]\r\n به آن رزمگه زو سوارى نماند * و زان سركشان نامدارى نماند\r\nبرفتند از ايرانيان هركه زيست * برآن زندگى بر « 1 » ببايد گريست \r\nصاحب‌قران كامياب ، نصرت همعنان و ظفر در ركاب ، به بالاى پشته‌اى برآمد و شاهزادگان و نويينان را كنار گرفته ، شكر و سپاس بارى - عزّ و علا « 2 » - به ادا رسانيد .\r\nامرا و اركان دولت به رسم تهنيت ، الجامشى كرده ، گفتند :\r\n[ نظم 
  ]\r\n زمان تا زمان از سپهر بلند * به فتح دگر باش فيروزمند\r\nبلند اخترت عالم افروخته * زوال ، اختر دشمنت سوخته \r\nو به قاعده و عادت مغول سرود مىگفتند و زانو زده كاسه مىداشتند ، در اين اثنا از دشمنان ، قوشونى دگر آراسته و مكمل از عقب پيدا شد و چون آب و آتش رو به جنگ نهادند ، حضرت صاحب‌قران و اميرزاده « 3 » شاهرخ رو به ايشان آورده سورن انداختند .\r\n[ نظم 
  ]\r\n ز آواز گردان بلرزيد كوه * زمين آمد از نعل اسپان ستوه \r\nدشمنان از هيبت و صلابت راه گريز پيش گرفته و رنگ از بيم زرد و روى از نكبت سياه خود را به‌طرف كوه قلات سرخ انداختند ، صاحب‌قران ظفرقرين چندى از\r\n\r\n\r\n","description":"","footnote":"\r\n( 1 ) . ع : زندگانى .\r\n( 2 ) . ع : عز اسمه .\r\n( 3 ) . م : شاهزاده .\r\n","page_name":" 716 ","page_number":780},
  {"content":"\r\n\r\nامرا و لشكريان را از عقب ايشان به تكامشى روان فرمود و مخالفان به كلى مخذول و منكوب گشته ، از ايشان دگر اثرى ظاهر نشد .\r\n[ بيت 
  ]\r\n ميان دو كوه از بر راه و دشت * ز خون و ز كشته نمىشد گذشت\r\nجهانى پرآغشته در خاك و خون * يكى بىسر و ديگرى سرنگون\r\nفراوان از ايرانيان كشته شد * بسى سركش از جنگ سرگشته شد \r\nحضرت صاحب‌قران گيتىستان مظفر و كامران در دنيكان « 1 » نزول فرمود ، و روز ديگر چون منوچهر رخشنده چهر مهر ، به عزم و فتح كشور سپهر ، سنجق زرنگار اضائت شعار از دروازهء افق برافراخت ، حضرت صاحب‌قران گردون اقتدار « 2 » به سعادت و اقبال عازم دار الملك شده ، دروازهء سلم را مركز رايت نصرت آثار « 3 » ساخت و سپاه ظفرپناه در اطراف و جوانب شهر فرود آمدند و فرمان لازم الاتّباع به نفاذ پيوست تا به غير از دروازهء سلم هشت دروازهء ديگر را ببستند و جمعى از اركان دولت به شهر درآمدند و از مجموع كلويان و كلانتران محلات ، مچلكاه بازستده تمام خزاين و اموال و اقمشه و امتعه و اسب و استر شاه منصور و اتباع و اشياع او جمع كردند و از شهر بيرون آورده ، به عزّ عرض همايون رسانيدند . بخشش پادشاهانه مجموع آن را بر امرا قسمت فرمود و مال امان حواله رفته ، به حصول پيوست و اميرزاده محمد سلطان را به جانب اصفهان روان گردانيد كه آن مملكت را ضبط و نسق نموده مال امانى بستاند ، و منشيان بلاغت شعار صورت ترادف و تواتر فيض فضل پروردگار - كه پيوسته به روزگار همايون آثار و اصل و متواصل مىگذشت - به بليغ‌تر عبارتى و بديع‌تر اشارتى در سلك تحرير كشيده ، فتح‌نامه‌ها به سمرقند و ديگر ممالك ارسال نمودند .\r\n[ بيت 
  ]\r\n دبير سخن‌گستر چيره‌دست * نشست و ظفرنامه‌ها نقش بست\r\nبه هر كشورى قاصدى شد روان * پرآوازهء فتح نو شد جهان \r\n\r\n\r\n","description":"","footnote":"\r\n( 1 ) . ع : دينوكان .\r\n( 2 ) . ع : آثار .\r\n( 3 ) . ع : آيت .\r\n","page_name":" 717 ","page_number":781},
  {"content":"\r\n\r\nو اميرزاده عمر شيخ - كه در عقب مانده بود - برحسب فرمان قضا جريان آغرق را سركرده ، مىآمد ، و به هر جا كه به متمردان و مفسدان لر و شول و كرد مىرسيد غارت مىكرد و در حيّز ضبط مىآورد و چون از نوبنجان گذشته ، به كازرون رسيد ، از حضرت صاحب‌قران فرمان آمد كه همانجا توقف كرده ، آن نواحى را ضبط نمايد ، امر عالى را امتثال نموده ، به نسق و ياسامشى آن موضع مشغول شد و بعد از چند روز يرليغ لازم الاتّباع به صدور پيوست كه عازم پايهء سرير اعلى گردد و به موجب فرموده توجه نموده ، در شيراز به شرف بساطبوس استسعاد يافت ؛ و چون آل مظفر به جايى ديگر نتوانستند رفت ،\r\n[ بيت 
  ]\r\n آن‌كس كه جهان از آن او شد * از مملكتش كجا گريزد \r\nبه ضرورت روى اطاعت به درگاه عالم‌پناه آوردند . شاه يحيى و فرزندان از يزد و سلطان احمد از كرمان به آستان سلطنت آشيان شتافتند و هريك به قدر استطاعت ، پيشكش بسيار از جواهر و نفايس و اسب و استر و خيمه و خرگاه به محلّ عرض رسانيدند ، و سلطان مهدى پسر شاه شجاع و سلطان غضنفر پسر شاه منصور ، خود در شيراز بودند . حضرت صاحب‌قران گيتىستان با شاهزادگان فريدون قدر جمشيد مكان ، و عظماى امرا و نويينان كامگار و كامران در باغ ميدان مدت يك ماه بزم عشرت آراسته به عيش و طرب گذرانيد .\r\n[ ابيات 
  ]\r\n خروش ارغنون و نغمهء چنگ * رسانيده به گوش زهره آهنگ\r\nشراب لعل‌گون در ساغر زر * به دست ساقيان ماه‌پيكر \r\nو سلطان ابو اسحاق نبيرهء شاه شجاع نيز از سيرجان رسيده ، عزّ بساطبوس دريافت و پيشكش كشيد ، و حضرت صاحب‌قرانى سايهء التفات بر ضبط امور مملكت و نسق اسباب جمعيت و رفاهيت رعيت انداخت و رفع رسوم جور و اعتساف و نصب الويهء عدالت و انصاف ، آنچه از مراحم چنان پادشاه دادگستر سزد ، به تقديم رسانيد .\r\n\r\n","description":"","footnote":"","page_name":" 718 ","page_number":782},
  {"content":"\r\n\r\n[ رباعى 
  ]\r\n لطفش به كرم چارهء بيچاره كند * عدلش ستم از زمانه آواره كند\r\nدر موسم عدل او صبا را نبود * آن ياره كه پيراهن گل پاره كند \r\nو مملكت فارس را - كه واسطهء عقد ممالك است و در حساب بلاد و امصار به مثابت فذلك - نامزد فرزند ارجمند اميرزاده عمر شيخ فرمود و شاهزاده به ترتيب اسباب جشن قيام نموده ، آن حضرت را طوى داد و زانو زده ، پيشكش‌ها كشيد و انواع خدمات پسنديده به‌جاى آورد .\r\n\r\nگفتار در گرفتن آل مظفر و تفويض ممالك ايشان به گماشتگان سعادت‌نشان\r\nچون اولاد و اسباط محمد مظفر از مدتى باز در آن ممالك تسلط يافته بودند و هريك در شهرى و قصبه‌اى لواى سلطنت به استقلال برافراشته ، داعيهء آن داشت كه سكه و خطبه به نام او باشد و باوجود قرابت نزديك - اقارب چون عقارب 214 - نيش زهرآلود قهر تيز كرده ، پيوسته قصد خون و مال يكديگر داشتند و در خرابى مواضع يكديگر هيچ دقيقه فرونمىگذاشتند و هركه از ايشان بر يكى از خويشان دست مىيافت اگر خونش مىبخشيد ، البته ميل مىكشيد و پسر با پدر و پدر با پسر همين طريق مىورزيد ، و بدين واسطه در زمان ايشان رعاياى بيچاره همواره دستخوش رنج و عنا و لگدكوب هرگونه محنت و بلا بودند .\r\nدر اين وقت كه مرحمت حضرت صاحب‌قرانى سايهء اهتمام به انتظام امور آن ممالك انداخته بود ، علما و مشايخ و اهالى فارس و عراق صورت حال و مقابح افعال آن طايفه به عزّ عرض رسانيدند ، محصّل درخواست آنكه : « نواب كامگار مقاليد حلّ و عقد آن ديار ، دگربار به دست اقتدار و اختيار ايشان بازنگذارند ، كه مسلمانان در مشقت و پريشانى مىافتند و مآل مملكت به خرابى و ويرانى مىكشد » . بنابراين روز دوشنبه بيست و سيوم جمادى الآخر حكم جهان مطاع\r\n\r\n","description":"","footnote":"","page_name":" 719 ","page_number":783},
  {"content":"\r\n\r\nبه گرفتن ايشان صدور يافت و همه را بند كرده ، قيتول‌هاى ايشان را بغارتيدند و برحسب فرمان ، امير عثمان كس فرستاد و اموال و ذخاير سلطان احمد - كه در كرمان بود - بياورد و حضرت صاحب‌قران اميرزاده عمر شيخ را جهت ضبط ممالك فارس و دارايى اهالى آن ديار « 1 » در شيراز بازداشت و امير بيردى بيگ ساربوغا و اميرزاده عمر مؤيد و امير زيرك جاكو و سونجك بهادر با فوجى از لشكر پيش او به توسقال ساليانه بگذاشت و از امراى خاصهء شاهزاده ، بيان‌تمور پسر بيگيجك جته و توكل بن هندو قرقرا و ملش اپردى و دولت خواجه و غيرهم ملازم بودند ، و ايدكو پسر غياث الدين برلاس را به حكومت كرمان 215 فرستاد - و غياث الدين مذكور برادر بزرگ امير جاكو بود - و داروغگى يزد را به تموك‌قوچين كه برادر كپكچى يورتچى بود رجوع نمود ، و لالم قوچين « 2 » را به داروغگى ابرقوه نامزد فرمود و جمعى را به محاصرهء قلعهء سيرجان روان گردانيد ، چه در آن قلعه از گماشتگان سلطان ابو اسحاق نبيرهء شاه شجاع ، غلامى گودرز نام كوتوال بود و چون آن حصن ،\r\n[ نظم 
  ]\r\n دزى بود با آسمان هم‌نورد * نبرده كسى نام او در نبرد\r\nتو دانى كه بر تارك مهر و ميغ * نشايد زدن نيزه و تير و تيغ \r\nبه كلك غرور نقش پندارى بر لوح خيال محال نگاشت و در آن بالا ياغى شده ، رايت عصيان برافراشت و پسران شاه شجاع ، سلطان شبلى - كه پدرش ميل كشيده بود - و زين العابدين - كه از جام جور شاه منصور ، همان تلخى چشيده بود - هردو را به سمرقند فرستاد و از بهر هريك اقطاع مقرر فرمود و ايشان باقى عمر در سايهء مرحمت آن حضرت روزگار به رفاهيت گذرانيدند .\r\n[ مصراع 
  ]\r\n « بسا لطيفه كه در ضمن نامرادىهاست » \r\n216 و تمام هنروران از محترفه و پيشه‌وران ممالك فارس و عراق را خانه كوچ به\r\n\r\n\r\n","description":"","footnote":"\r\n( 1 ) . ع : - ديار .\r\n( 2 ) . الف ، م : قورچى .\r\n","page_name":" 720 ","page_number":784},
  {"content":"\r\n\r\nسمرقند نقل كردند « 1 » ، و مراحم خسروانه اتابك پيراحمد را ملحوظ نظر التفات گردانيده ، ايالت ولايت لرستان به او ارزانى داشت و يرليغ عالم مطاع به آل تمغاى همايون كرامت فرمود و پير احمد از ميامن مرحمت حضرت صاحب‌قرانى با قريب دو هزار خانه‌وار از متعلقان و اتباع و اشياع خود - كه شاه منصور ايشان را غارتيده و كوچانيده به شيراز آورده بود - به مقام اصلى بازگشت و به‌جاى آباء و اجداد خويش در مال امير به حكومت مشغول شد .\r\n\r\nگفتار در توجه رايت ظفر « 2 » اشراق به صوب عراق\r\nروز جمعه بيست و هفتم جمادى الآخر ، حضرت صاحب‌قران از شيراز نهضت فرموده به سعادت و اقبال به جانب اصفهان روان شد و در عين عشرت و شادمانى كامران و شكاركنان مراحل و منازل قطع مىكرد و مىرفت .\r\n[ بيت 
  ]\r\n روان مىراند يكران ظفر ، شاه * شكارافكن شكارافكن در آن راه\r\nجهان خالى شد از صيد چرنده * نماند اندر هوا نوع « 3 » پرنده \r\nو بعد از قطع دوازده منزل سه‌شنبه هشتم رجب ، قومشه محل نزول همايون گشت ، و فرمان واجب الاذعان به قتل آل مظفر جريان پذيرفت ، بزرگ و خرد ايشان را به ياساق رسانيدند و ديگر ذكور ذرّيات آن دودمان كه در يزد و كرمان بودند ، داروغگان در همانجا كار ايشان بساختند و آن ممالك را از استيلا و تسلط ايشان به كلى پرداختند . اوراق اقبالشان به ارقام  تِلْكَ أُمَّةٌ قَدْ خَلَتْ  « 4 » ارتسام پذيرفت و از فرجام احوالشان مصدوقهء  وَ تِلْكَ الْأَيَّامُ نُداوِلُها بَيْنَ النَّاسِ  « 5 » وضوحى تمام يافت .\r\n[ نظم 
  ]\r\n منه تا توانى دل اندر جهان * كه ناپايدار است و نامهربان\r\nهر آن پاره خشتى كه بر منظرىست * سر كيقبادى و اسكندرىست \r\n\r\n\r\n","description":"","footnote":"\r\n( 1 ) . ع : فرمود .\r\n( 2 ) . الف : مهر .\r\n( 3 ) . ع : مرغ .\r\n( 4 ) . بقره / 134 ، 141 .\r\n( 5 ) . آل عمران / 140 .\r\n","page_name":" 721 ","page_number":785},
  {"content":"\r\n\r\n هر آن شاخ عرعر كه در گلشنىست * نمودارى از قدّ سيمن تنىست\r\nهر آن گل كه در گلستانى بود * سمن عارص دلستانى بود\r\nبجز خون شاهان در اين طشت نيست * بجز خاك خوبان در اين دشت نيست \r\nو حضرت صاحب‌قران از آنجا روان شده ، روز پنجشنبه دهم به اصفهان رسيد و غبار موكب سعادت‌يارش « 1 » سرمهء ديدهء افتخار و استظهار اهالى آن ديار گشت .\r\nاميرزداه محمد سلطان به رسم استقبال قيام نموده ، به سعادت بساطبوس استسعاد يافت و آن حضرت را طوى داد و پيشكش‌هاى پادشاهانه كشيد و به صنوف خدمات شايسته ، چهرهء سعادت خود را برافروخت .\r\nصاحب‌قران گيتىستان پنج روز در نقش جهان اصفهان توقف نموده ، روز سه‌شنبه پانزدهم رجب از آنجا به مباركى و طالع فرخنده نهضت فرمود ، و اميرزاده شاهرخ رخصت خواسته ، پيشتر به راه ديه علوى متوجه مهد اعلى سراى ملك خانم شد ، و رايت نصرت‌شعار از اصفهان دو شب در ميان كرده ، به جربادقان رسيد ، و از آنجا شب در ميان به قريهء انگدان نزول فرمود و مردم آنجا كه فرقه‌اى از ملاحده بودند ، ياغى شده در نقب‌ها تحصن جستند . امر جهان مطاع صدور يافت تا عساكر گردون مآثر از بلندى جوى بريده ، از بسى راه ، آب آوردند و در آن نقب‌ها انداختند . تمام آن خاكساران بادپيماى از ممرّ آب به آتش دوزخ پيوستند و اموال و اسباب ايشان به باد تاراج بررفت . حضرت صاحب‌قران شب در همانجا به سعادت و كامرانى بگذرانيد و صباح يكشنبه كوچ كرده به صحراى پراهان فرود آمد و روز ديگر - كه شهسوار گنبد فيروزه يعنى آفتاب به خرگه « 2 » افق شتافته ، رمهء ثوابت و سيار به يك بار براند « 3 » - صاحب‌قران گردون اقتدار كوچ كرده ، فرمان داد تا در صحراى پراهان شكار انداختند . لشكر ستاره حشر كران تا كران آن بيابان فروگرفته انواع حيوانات را از وحوش و سباع براندند ، و روز ديگر جرگه « 4 » به‌هم آمده « 5 » ،\r\n\r\n\r\n","description":"","footnote":"\r\n( 1 ) . م : پارس .\r\n( 2 ) . ع : جرگهء .\r\n( 3 ) . ع : + حضرت .\r\n( 4 ) . الف : خرگه .\r\n( 5 ) . ع : برآمده .\r\n","page_name":" 722 ","page_number":786},
  {"content":"\r\n\r\n[ نظم 
  ]\r\n در آن دشت شيران دشمن‌شكر * فكندند بس آهو و گورخر\r\nز خون شكارى زمين شد تمام * چو دامان چرخ از شفق وقت شام \r\nو حضرات « 1 » ابّهت آيات عصمت سمات سراى ملك خانم و تومان آغا و از حرم‌هاى شاهزادگان خان‌زاده و ديگر خواتين بر آغرق پيشى گرفته ، در اين موضع به سعادت بساطبوس فايز گشتند و بعد از اقامت تهنيت فتح و سلامت نثارها كردند و پيشكش‌ها كشيدند و حضرت صاحب‌قران روز چهارشنبه از آنجا كوچ كرده روان شد و در مرغزار فول « 2 » خروره « 3 » نزول فرمود و سه روز آنجا توقف نموده ، روز شنبه به دولت و اقبال سوار شد و روز دوشنبه هواى همدان از غبار موكب همايون عطربيز گشت و در آن مرغزار خرم و صحراى خوشتر از باغ ارم سراپردهء عظمت و جلال ، محيط هامون شد و قبهء بارگاه عالم‌پناه به اوج گردون برآمد و كران تا كران آن دشت محل خيمه و خرگاه و سايبان گشت .\r\n[ نظم 
  ]\r\n بپوشيد خيمه همه دشت و كوه * ز اردو « 4 » شده كوه و صحرا ستوه \r\nو شب پنجشنبه در آن يورت جنت مثال ، هلال خجسته‌فال شعبان مشاهده افتاد و اميرزاده ميرانشاه آغرق را در راه گذاشته به پايهء سرير اعلى شتافت و جهانشاه بهادر و امير شمس الدين عباس و حاجى محمود شاه و اوچ‌قرا بهادر كه در آغرق مانده بودند ، از راه سلطانيه با لشكرها به اردوى اعلى پيوسته ، به دولت زمين‌بوس استسعاد يافتند و اميرزاده محمد سلطان كه در اصفهان توقف نموده بود ، مال آن ولايت به تمام و كمال استحصال فرموده ، به درگاه خلافت‌پناه آمد و لب اقبال را از تقبيل به قوايم سرير جلالت صرير خندان ساخت ، و مخدّرات تتق سلطنت و كامگارى سراى ملك خانم و تومان‌آغا حضرت صاحب‌قران را طوى دادند .\r\n\r\n\r\n","description":"","footnote":"\r\n( 1 ) . ع : حضرت .\r\n( 2 ) . الف : - فول .\r\n( 3 ) . الف : خردره .\r\n( 4 ) . ع : به اردو .\r\n","page_name":" 723 ","page_number":787},
  {"content":"\r\n\r\n\r\nگفتار در تفويض فرمودن « 1 » صاحب‌قران ظفرپناه تخت هلاگو خان را به اميرزاده ميرانشاه\r\nعاطفت پادشاهانه ممالك آذربايجان و رى و دربند باكو و شروانات و گيلانات با توابع و مضافات تا روم نامزد اميرزاده ميرانشاه فرمود و شاهزادهء جوان‌بخت از تبريز و سلطانيه و ديگر ولايات ، ساورى و پيشكش آورده ، حضرت صاحب‌قران را در همدان طوىهاى پادشاهانه داد و پيشكش‌هاى ارجمند بيرون از وصف چون و چند بكشيد و بزم عشرت از انتظام اسباب بهجت و حشمت درگرفته ، چند روز به عيش و شادمانى و مسرت و كامرانى بگذرانيدند و صداى شدرغو و قپوز و پىپا و تيغان و زمزمهء بشارت علوّشان و رفعت منزلت و مكان سروران توران در ايوان قهرمان پنجم كشور « 2 » آسمان انداخته و نواى مطربان مجلس انس به نغمات زير و الحان دلپذير رامشگرى زهره را از نظر مهر سلطان سپهر انداخته ،\r\n[ نظم 
  ]\r\n همه بزمگه شيره « 3 » در شيره بود * از آن جشن چشم فلك خيره بود\r\nيكى همچون آتش يكى همچو آب * بگرديد جام قمز با شراب \r\nو روز سه‌شنبه سيزدهم از آنجا كوچ كرده ، اميرزاده ميرانشاه را از پيش به‌طرف قلاعى « 4 » فرستاد ، و شكار انداخته به مرغزار ايلمه‌قرق نزول فرمود . روز ديگر سپاه مظفرلوا بر تمامى « 5 » دشت و صحرا محيط گشته ، انواع شكارى از گوزن و آهو و گورخر « 6 » صيد كردند و به موضع توماتور رسيده پنج روز در آنجا بنشستند ، و روز ششم چون رايت نهضت برافراختند باز شكار انداختند ، و امراى دست راست و دست چپ مجموع به يوسون معهود به جرگه رفتند و روز ديگر صحراى بيش برماق را فروگرفته صيد فراوان افكندند و تمام آن دشت را از خون شكارى لاله‌گون\r\n\r\n\r\n","description":"","footnote":"\r\n( 1 ) . ع : + حضرت .\r\n( 2 ) . ع : - كشور .\r\n( 3 ) . شيره به معناى سينى در روزگار قديم كه در ضيافت‌ها غذا و ميوه و خوردنى براى هر مهمان در آن مىنهادند ( لغت اشتهگالى ) .\r\n( 4 ) . ع : قلاغى .\r\n( 5 ) . م : تمادى .\r\n( 6 ) . ع : خرگور .\r\n","page_name":" 724 ","page_number":788},
  {"content":"\r\n\r\nساخته ، به مرغزار گل لوجه فرود آمدند ، روز ديگر به موضع دال‌پر در جلگاى گنبذك فرود آمدند و در آن محل پرقندان « 1 » كرده ، طوىهاى مرتب ساختند و ساز عشرت و شادمانى به آهنگ دولت و كامرانى بنواختند 217 و روز دوشنبه از آنجا نهضت نموده و مقدار چهار فرسخ رفته نزول فرمودند ، و اميرزاده ميرانشاه كه پيشتر رفته بود از صحراى قولاغى كس به پايهء سرير اعلى فرستاد و عرضه داشت كه سارق محمد تركمان در ميان كوهستان نشسته است و كوچ و حشم خود را به كوه‌هاى محكم برآورده و لشكر بسيار جمع كرده ، دم از مخالفت مىزند .\r\n\r\nگفتار در تاخت فرمودن صاحب‌قران مظفّر لوا حشم سارق تركمان را\r\nچون رأى ممالك‌آراى بر خبر مذكور احاطه يافت ، رايت كشورگشاى در ضمان حفظ و تأييد خداى بيچون از راه قلعهء سفاسون روان گشت ، و از عقبه گذشته و دو شب در ميان كرده ، صباح پنجشنبه به قولاغى رسيده و در دشت جهان‌آور ، امر فرمود تا تمام راهها و گريزگاه‌هاى مخالفان را گرفته محافظت نمايند و ايشان را حصارى بود كه آن را حبشى مىگفتند و ديگر درهاى محكم از كوه داشتند ، راههاى آن بغايت دشوار و تنگ ، تركمانان در آن مواضع متحصن شده راههاى تنگ گرفته بودند ، لشكر منصور پيش رفته جنگ درپيوستند .\r\n[ نظم 
  ]\r\n غريو كوس داده مرده را گوش * دماغ زندگان را برده از هوش\r\nصفير تير و چاكاچاك شمشير * دريده مغز پيل و زهرهء شير\r\nسنان بر سينه‌ها سر تيز كرده * جهان را روز رستاخيز كرده \r\nو به بالاى كوه برآمده ، رمهء بسيار و گوسفند بىشمار فرود آوردند ، و برات خواجهء كوكلتاش در آن پرخاش كوشش‌هاى بهادرانه نمود و از ممرهاى تنگ\r\n\r\n\r\n","description":"","footnote":"\r\n( 1 ) . ع : برقندان ؛ الف : برقندق .\r\n","page_name":" 725 ","page_number":789},
  {"content":"\r\n\r\nبه كوه برآمده ، جنگ دلاورانه مىكرد ، تا از شست تقدير تيرى به او رسيده و كمان حياتش را زه بقا بگسيخت و شيخ حاجى پسر قمارى نيز به كوه برآمده ، جلادت‌هاى مردانه نمود و زخم خورده بازگرديد و به همان زخم درگذشت .\r\n[ مصراع 
  ]\r\n « شيرمردان جان فداى نام نيكو مىكنند » \r\nتركمانان مغرور چون صدمهء لشكر منصور شمه‌اى مشاهده نمودند ، همان شب غرّهء ماه مبارك رمضان هرچه داشتند بگذاشتند و از كوه اورمان « 1 » و عقبه‌ها گذشته روى عجز به گريز نهادند . عساكر گردون مآثر در پى ايشان كرده ، به كوه‌ها برآمدند و چهارپاى بسيار از اسب و استر و شتر و گوسفند جمع آورده غنيمت گرفتند و شيخ تمور بهادر سپاه را سر شده ، در عقب گريختگان به تعجيل هرچه تمام‌تر براند و به ايشان رسيده ، بسيارى را به قتل آوردند .\r\n[ نظم 
  ]\r\n سپاه جهانگير صاحب‌قران * چو بشتافتند از پى دشمنان\r\nرسيدند شمشير برّان به چنگ * به آن روز برگشتگان بىدرنگ\r\nبكشتند ازيشان ز اندازه بيش * وگر ماند ازيشان كسى بود ريش \r\nخسته و جسته‌اى چند از آن سرگشتگان كه به جان خلاص يافتند ، همه را از گرمسير بگذرانيدند و در آن حدود حصارى ديگر بود كه جماعتى گبران بىدين در آنجا « 2 » جمع شده بودند ، حضرت صاحب‌قران به تسخير و تخريب آن اشارت فرمود . فى الحال عساكر گردون مآثر اطراف و جوانب آن را فروگرفته جنگ درانداختند و به نيروى دولت ابد پيوند مسخّر ساختند و قلعه و اهل قلعه را تودهء خاك و فرسوده و هلاك گردانيدند و صاحب‌قران ممالك‌ستان با تمام شاهزادگان به سعادت و سلامت بازگشته در دشت قولاغى نزول فرمود ، و روز يكشنبه دهم ماه مبارك رمضان به عزم مراجعت از آنجا نهضت نمود و شب در ميان كرده صباح\r\n\r\n\r\n","description":"","footnote":"\r\n( 1 ) . الف : - اورمان .\r\n( 2 ) . ع : - در آنجا .\r\n","page_name":" 726 ","page_number":790},
  {"content":"\r\n\r\nدوشنبه در كنار آق‌ساى « 1 » به آغرق همايون پيوست ، و در آن نواحى به هر منزلى يك دو روز توقف نموده ، تدبير قلع‌وقمع مفسدان مىفرمود و اميرزاده ميرانشاه را به محاصرهء سارق‌قورغان فرستاده بود ، و اوچ‌قرا را به كروتو « 2 » ؛ ايشان از ميامن و اقبال بىانتقال حضرت صاحب‌قران هردو قلعه را مسخر كرده و ويران ساخته و مخالفان را كشته و برانداخته ، مظفر و منصور معاودت نمودند و به معسكر همايون لاحق شدند . در اين ولا ، خان‌زاده ترتيب طوى سنگين كرده بود ، صاحب‌قران سپهر اقتدار اميرزاده محمد سلطان را فرمان داد كه متوجه دربند كردستان شود و جماعت قطّاع الطريق را كه در آن نواحى دست بىباكى به ايذاى مسلمانان بر « 3 » گشاده‌اند از پاى درآورد و به كلى مستأصل گرداند .\r\nشاهزادهء كامگار به امتثال امر مبادرت كرده به طوى نايستاد و بىتوقف روى توجه به راه نهاد ، و خان‌زاده در آن يورت حضرت صاحب‌قران را طوى پادشاهانه‌اى داد و آن حضرت از آنجا كوچ فرموده به آق‌بلاق آمد و رمضان در آنجا به اقامت فرايض و سنن صيام و قيام به طلب مرضات مالك الملوك ذو الجلال و الاكرام بگذرانيد و در يكشنبه غرّهء همايون فال شوّال ، بعد از اداى فطر و ديگر صدقات از انواع احسان و افضال به اقامت نماز عيد قيام نمود و بعد از دو روز شيخ الاسلام اعظم شيخ نور الدين عبد الرحمن اسفراينى - عليه الرحمة و الرضوان ، كه از اكابر مشايخ روزگار بود - از طرف بغداد ، از پيش سلطان احمد جلاير به رسم رسالت به پايهء سرير خلافت مصير آمد .\r\nحضرت صاحب‌قران چنانچه دأب « 4 » آن مؤيد گيتىستان بود - كه در تعظيم اهل علم و صلاح هيچ دقيقه فرونگذاشتى - مقدم آن بزرگ دين را به اعزاز تلقى فرمود و شيخ مشار اليه پيغام سلطان احمد به عرض رسانيد ، مشتمل بر آنكه : « كمر مطاوعت و خدمتكارى بر ميان جان بسته‌ام ، اما از دهشت شكوه آن حضرت قوت احراز سعادت بساطبوس ندارم و اگر به بغداد مىفرمايند مرا حدّ مقاومت نيست و قصد محاربه و معارضه در خاطر نه » و تقوزها و پيشكش‌ها كه با شيخ فرستاده بود ، از\r\n\r\n\r\n","description":"","footnote":"\r\n( 1 ) . الف : آن‌ها .\r\n( 2 ) . ع : كردتو ؛ اين نام به صورت‌هاى كراوتو و كرفتو هم آمده .\r\n( 3 ) . الف : باز ؛ ع : - بر .\r\n( 4 ) . ع : آداب .\r\n","page_name":" 727 ","page_number":791},
  {"content":"\r\n\r\nجانوران مركن و بارس شكارافكن و اسبان نامى با زين‌هاى زر به محل عرض رسيد ، ليكن چون نقد اخلاص به التزام سكه و خطبه كه متوقع بود ، رواج نيافته بود ، تحف و هدايا ملحوظ نظر التفات و قبول نگشت ، و شيخ نور الدين را به جهت علم و تقوى اعزاز فرموده ، خلعت خاص ارزانى داشت و اسب و زر داده بازگردانيد .\r\n\r\nگفتار در توجه حضرت « 1 » صاحب‌قران [ اسلام ملاذ 
  ] « 2 » به‌جانب « 3 » دار السلام بغداد\r\nحضرت صاحب‌قران چون رسول سلطان احمد جلاير بازگردانيد ، عزم توجه بغداد جزم كرد و فرمان شد كه اميرزاده پير محمد جهانگير ، آغرق را سر كرده ، با حضرات عاليات سراى ملك خانم و تومان‌آغا و ديگر آغايان مراجعت نمايند و به سلطانيه رفته آنجا توقف نمايند و امر فرمود تا لشكريان را جار رسانند كه هر سر مردى از براى آب گذشتن دو سناج ترتيب نمايند ، و روز جمعهء سيزدهم شوال سنهء خمس و تسعين و سبعمائه موافق توق‌ئيل « 4 » به سعادت و اقبال سوار شد و در ضمان عون و تأييد ذو الجلال عنان توجه به صوب بغداد 218 معطوف داشته ، به موضع يان‌بلاق فرود آمد « 5 »\r\n[ نظم 
  ]\r\n ز بس لشكر كه برجوشيد از انبوه * روان شد روى هامون كوه تا كوه\r\nچو كوه آهنين از جاى جنبيد * زمين گفتى كه سر تا پاى جنبيد \r\nو از آنجا ايوار و شبگير كرده و از كوه و بيابان گذشته ، روز سيوم به نفس مبارك به قراولى از لشكر پيش شد و شبگير كرده و از عقبه‌ها گذشته به قوره قورغان رسيد و چون صبح بدميد با صد سوار از مردان كار ، محمد تركمان را كه حاكم تركمانان بود بگريزانيد و از ولايتش به در كرد و لشكر كه از عقبش مىآمدند ، اهل و الوس او را - كه در شهرزور بودند - بغارتيدند و در آنجا لشكر اختيار نموده و ديگربار ايلغار\r\n\r\n\r\n","description":"","footnote":"\r\n( 1 ) . م : - حضرت .\r\n( 2 ) . الف : [ با دين و داد 
  ] .\r\n( 3 ) . الف : + عراق عرب و به جانب . . . .\r\n( 4 ) . ظاهرا : تخاقوىئيل .\r\n( 5 ) . ع : آمدند .\r\n","page_name":" 728 ","page_number":792},
  {"content":"\r\n\r\nفرموده ، به سعادت روان شد و آن راهى بود بغايت باريك « 1 » و عقبه‌هاى سخت و دره‌هاى تنگ ، چنانچه مردم آنجا به دشوارى تردد مىكردند . حضرت صاحب‌قران در شب به محفّه عبور فرمود و مشعل‌ها برافروخته به سرعت هرچه تمام‌تر مىرفت و عساكر گردون مآثر فوج‌فوج در عقب مىشتافتند .\r\n[ نظم 
  ]\r\n ز بس مشعل آن شب منور شده * زمين آسمانى پراختر شده\r\nبه تعجيل از آن راه تاريك و تنگ * گذر كرد صاحب‌قران بىدرنگ\r\nبزرگان لشكر پس پشت او * جهان آمده پاك در مشت او\r\nهمى رفت لشكر گروها گروه * چو دريا بجوشيده هامون و كوه \r\nو چون رايت نصرت‌شعار به مزار بزرگوار شيخ ربانى ابراهيم يحيى - قدّس اللّه روحه العزيز - كه به قبهء ابراهيم لك مشهور است - رسيد ، از ساكنان آنجا استفسار نمود « 2 » كه : « كبوتر به بغداد روان كرده‌ايد ؟ » ايشان گفتند : « بلى ، چون گرد لشكر مشاهده كرديم كبوتر روانه گردانيديم كه لشكر رسيد » . صاحب‌قران گيتىستان كبوترى ديگر طلب فرمود و ايشان را امر كرد تا مكتوبى ديگر نوشتند ، كه : « آن گرد كه از دور ديده بوديم تحقيق كرديم ، احشام تركمانان بودند كه از لشكر گريخته به اين طرف آمده‌اند » و مكتوب بر بال كبوتر بسته رها كردند . و چون آن كبوتر به بغداد رسيد ، سلطان احمد را فى الجمله تسكينى حاصل شد ، اما به كلى اعتماد نكرد و همچنان بنابر خبر كبوتر اول ، بنه و اثقال خود را از آب مىگذرانيد .\r\nو « 3 » صاحب‌قران دين‌پرور پاك اعتقاد از صدق نيت و صفاى طويّت به آن مزار متبركه درآمد ، و ميامن زيارت را احراز نموده از روح مطهر صاحب آن مرقد منور استمداد همت فرمود و به تضرع و ابتهال از حضرت ذو الجلال ، نصرت و فيروزى طلبيد و جبر خاطر شكستگان و تطبيب قلوب مسكينان كردن از موجبات نيل مراد شناخته ، بسى صدقات به مستحقان رسانيد . و عثمان بهادر را به قراولى از پيش\r\n\r\n\r\n","description":"","footnote":"\r\n( 1 ) . ع : تاريك .\r\n( 2 ) . م : فرمود .\r\n( 3 ) . ع : + حضرت .\r\n","page_name":" 729 ","page_number":793},
  {"content":"\r\n\r\nروان ساخت و به نفس مبارك با عساكر گردون مآثر متوجه شد و آن مسافت كه بيست و هفت فرسخ شرعى است ، به يك نهضت قطع كرده ، صبحگاه روز شنبه بيست و يكم ماه مبارك مذكور به بغداد رسيد ، سلطان احمد جلاير از دجله گذشته بود و جسر بريده و كشتىها شكسته و غرق كرده و در آن طرف آب سوار ايستاده و چون غريو برغو و خروش سپاه سپهر نيرو از اطراف و جوانب بشنيد ، بىتوقف رو به گريز نهاد و به‌طرف حلّه به در رفت . همه عساكر منصور از هردو طرف بغداد ، بالا و زير قريب دو فرسخ زمين به نوره خود را بر آب زده ، چون مرغ در هوا و نهنگ در آب بگذشتند و محمد آزاد از آب گذشته ، كشتى خاصهء سلطان احمد كه « شمس » نام كرده بود بيافت ، و آن را به اين طرف آب آورده ، صاحب‌قران دريانوال به آن كشتى درآمده 220 از آب عبور فرمود و اميرزاده ميرانشاه با جمعى سپاه نصرت‌پناه ، از زير شهر در موضعى كه به قرية العقاب معروف است ، بر آب زده به سلامت بگذشت .\r\n[ نظم 
  ]\r\n چو مور و ملخ لشكر بىشمار * بر آن آب چون باد كرده گذار\r\nروان در عراق عرب ريختند * سمند جلادت برانگيختند\r\nگشادند مردانه دست ستيز * ببستند بر خصم راه گريز \r\nاهل بغداد در مشاهدهء آن حال متحير مانده ، روى دجله را از گذشتن غلبهء لشكر جغتاى از صحرا بازنشناختند و انگشت تعجب به دندان گزيده به يقين دانستند و دريافتند كه حضرت صاحب‌قرانى ، مؤيد من عند اللّه است 219 و اتباع او كه به مزيد قوت و وفور جلادت بر كافهء خلايق سمت رجحان دارند ، نه از مقولهء ديگر سپاه .\r\nالقصه صاحب‌قران ممالك‌ستان با شاهزادگان و امرا به تكامشى روانه شدند و چون از صرصر گذشته به كنبتور رسيدند ، ايباج اغلان و نويينان و امرا و اركان دولت التماس نمودند كه بندگى حضرت به مباركى و سعادت معاودت نموده در بغداد استراحت فرمايند ، تا بندگان تكامشى كرده سلطان احمد را به دست آوريم و چون منشأ آن سخن محض اخلاص و دولتخواهى بود ، به سمع قبول راه يافت و آن\r\n\r\n","description":"","footnote":"","page_name":" 730 ","page_number":794},
  {"content":"\r\n\r\nحضرت از آنجا به شهر مراجعت فرموده خانهء سلطان احمد را از فرّ نزول همايون رفعت سپهر برين بخشيد و انواع ذخاير و نفايس كه از او بازمانده بود به تحت تصرف بندگان حضرت درآمد . و امرا و لشكريان آن روز روانه شده ، شبگير كردند و صبحدم به لب آب فرات رسيدند . سلطان احمد نيم شب از آب گذشته بود و جسر بريده و كشتىها غرق كرده و به راه كربلا متوجه دمشق شده . عثمان بهادر چون بر اين حال اطلاع يافت ، با ديگر امرا گفت : « وظيفه آن است كه بر آب زده به شناه بگذريم و از برق خاطف ، سرعت سير استعاره كرده در عقب ياغى بشتابيم » . ديگر امرا گفتند : « به كنار آب برويم گذارى مناسب پيدا كرده بگذريم » ، و براين رأى اتفاق نموده ، روان شدند . و در آن اثنا ، چهار كشتى يافتند ، كسى با آن نه « 1 » . در آن كشتىها نشستند و اسبان را در پهلوى كشتى داشته ، بگذشتند و تمام لشكر را به اين طريق بگذرانيدند و پاى چستى و چابكى به ركاب درآورده ، به شتاب براندند ، و در راه اموال و اسباب ياغى از خيمه و خرگاه و نقود و اقمشه كه از غايت دهشت و استعجال در عقب مىگذاشتند به غنيمت مىگرفتند و اميرزاده ميرانشاه نيز به حلّه رسيد و آنجا توقف نموده « 2 » لشكر را به ايلغار در عقب سلطان احمد بفرستاد .\r\nايباج اغلان جوجىنژاد و جلال حميد و عثمان بهادر و شيخ ارسلان و سيد خواجهء شيخ على بهادر و ديگر امراى تومان و بهادران به تعجيل هرچه تمام‌تر رانده ، چهل و پنج نفر ، روز يكشنبه بيست و دوم در دشت كربلا به سلطان احمد رسيدند و آن « 3 » چهل و پنج كس همه امرا بودند ، كه اسبان لشكريان تمام بازمانده بود ، و با سلطان احمد قريب دوهزار سوار بود ، از آن جمله دويست مرد گزين بازگرديدند و با شمشيرهاى كشيده حمله كردند ، امرا از اسب فرود آمده ، دست جلادت به كمان و تير يازيدند .\r\n[ نظم 
  ]\r\n كمان برگرفتند و تير خدنگ * ببردند از روى خورشيد رنگ \r\n\r\n\r\n","description":"","footnote":"\r\n( 1 ) . الف : كشتىبان نه .\r\n( 2 ) . ع : . . . نيز به ايشان رسيد و در حله توقف نموده .\r\n( 3 ) . ع : اين .\r\n","page_name":" 731 ","page_number":795},
  {"content":"\r\n\r\n ز پيكان همى آتش افروختند * به تن بر زره را « 1 » همى دوختند « 2 »\r\nخدنگى كه پيكانش الماس بود * زره پيش او همچو قرطاس بود \r\nو به زخم پيكان جان‌ستان مخالفان را رانده سوار گشتند و باز در پى ايشان كردند . ايشان دگرباره رو به جنگ آورده حمله كردند ، و امرا دگرباره خود را از اسب انداخته شهاب پيكان جگرسوز را از چرخ كمان بر آن ديوساران باريدند و چون باز آهنگ گريز كردند ، امرا دگرباره سوار گشته از عقب دشمنان بتاختند و ايشان سيوم بار عنان باز « 3 » پيچيده ، چنان حمله آوردند كه امرا را مجال پياده گشتن نشد و بهادران جانبين درهم آويخته ، جنگى درپيوست كه از نهيب آن بهرام خون‌آشام را برفراز قلعهء فيروزه‌فام ، لرزه بر اندام افتاد .\r\n[ نظم 
  ]\r\n خروشان سوار و درفشان سنان * سرافشان شده تيغ گردنكشان\r\nچو دريا شد از خون گردان زمين * تن بىسران بد « 4 » همه دشت كين \r\nو عثمان عباس داد مردى و مردانگى داده به قوت بازوى كامگار و ضرب تيغ آبدار آتش‌بار دمار از روزگار مخالفان برمىآورد ، تا از چشم زخم زمانه بر دست او زخم شمشيرى رسيد ، و دستش از كار بيفتاد ، ليكن از ميامن اقبال صاحب‌قران سپهر اقتدار آن دلاوران نامدار دشمنان را براندند و غنايم بسيار گرفتند و آن روز هوا بغايت گرم بود و دشت كربلا چون چشم اعداى آل عبا بىآب ، از شدت حرارت و غلبهء تشنگى همه را بيم هلاك بود و هركس در جست‌وجوى آب تكاپويى مىنمود و ايباج اغلان و جلال حميد نيز جمعى را به جستن آب فرستادند و به جد و جهد بسيار زيادت از دو شربت آب نيافتند و چون به ايشان رسانيدند ، ايباج‌اغلان يك شربت از آن آب بياشاميد و تشنگى او تسكين نيافت ، جلال حميد را گفت : « از تشنگى هلاك خواهم شد اگر آن شربت آب كه نصيب تست به من بخشى غايت كرم و نهايت جوانمردى تواند بود » . امير جلال در جواب او گفت : « من از\r\n\r\n\r\n","description":"","footnote":"\r\n( 1 ) . الف : راه .\r\n( 2 ) . ع : سوختند .\r\n( 3 ) . الف ، ع : - باز .\r\n( 4 ) . ع : شد .\r\n","page_name":" 732 ","page_number":796},
  {"content":"\r\n\r\nحضرت صاحب‌قرانى شنيده‌ام كه شخصى از عرب و يكى از عجم در سفرى مصاحب بودند و در بيابانى به‌همين بلا مبتلا گشتند و عرب را قدرى آب مانده بود ، عجمى با او گفت : كه سماحت و جوانمردى عرب مشهور است ، چه شود اگر به شربتى آب مرا از هلاك خلاص بخشى ؟ عرب تأملى كرد و گفت يقين مىدانم ، كه اگر آب به تو مىدهم مرا جان شيرين به تشنگى مىبايد سپرد و ليكن روانمىدارم كه اين فضيلت عرب را فوت شود . ذكر جميل را بر حيات فانى اختيار مىكنم « 1 » و جان فدا كرده ، آب به تو مىدهم تا اين احدوثه حسناء عرب را يادگار ماند ، آب را به عجمى داد و او به آن شربت آب از مرگ نجات يافته جان به سلامت از آن بيابان بيرون برد و اين ذكر ستوده بر روى روزگار باقى ماند » .\r\nامير جلال اين قصه ادا كرد و گفت : « من اقتدا به آن عرب مىكنم و از بند حظّ خود برخاسته آب به تو مىدهم و اين حق بر نسل جوجى و الوس او ثابت مىگردانم ، تا اين نيكنامى الوس جغتاى را باقى ماند ، به شرط آنكه چون به پايهء سرير اعلى رسى صورت اين حال عرضه دارى ، تا در تاريخ ثبت كرده شود ، و اين معنى به تمادى روزگار بر حواشى صفحات ليل و نهار يادگار ماند » .\r\nايباج اغلان تقبل نمود و بر آن گواه گرفت و امير جلال دل بر هلاك خود نهاده ، آب به او داد تا بياشاميد و از آن تشنگى - كه به سرحد موت رسيده بود - خلاص يافت و امير جلال نيز به بركت آن مروت و نيكوكارى از آن ورطه به سلامت برست و از آنجا با ساير امرا روان شده ، به مشهد تابان فرقد امام معصوم ابى عبد اللّه الحسين بن على المرتضى - عليهما السلام - رسيدند ، و به احراز سعادت آستان‌بوسى آن موقف مقدس و ميامن آن زيارت - كه از جلايل فتوحات ارجمند است - فايز گشته ، بر مخالفان فيروزى يافتند و علاء الدوله پسر سلطان احمد و بعضى فرزندان و زنان و متعلقان او را اسير كردند و سلطان احمد از بيم جان دل از ملك و مال و زن و عيال برداشته با معدودى چند بيرون رفت و امرا با اسرا و غنايم مظفر و منصور معاودت نموده ، به درگاه عالم‌پناه شتافتند و چون دولت زمين‌بوس\r\n\r\n\r\n","description":"","footnote":"\r\n( 1 ) . ع : كردم .\r\n","page_name":" 733 ","page_number":797},
  {"content":"\r\n\r\nدريافتند ، ايباج اغلان و امير جلال ، ماجراى آب ، بازراندند . مكارم اخلاق پادشاهانه را آن حركت پسنديده از امير جلال بغايت مستحسن افتاد و عقل و كياست پدرش را امير حميد ياد كرده ، روح او را به صالح دعا شاد فرمود و امير جلال را به زبان عنايت و تربيت ستايش نمود كه در پيش ما بسى جان‌سپارىها كردى و اينكه در چنان روزى كه جان در خطر بود ، دل بر هلاك خود نهادى و ايباج اغلان را آب دادى تا لباس مفاخر الوس جغتاى به اين ذكر جميل مطرّز گردد ، از همه پسنديده‌تر افتاد و او را به انواع نوازش خسروانه اختصاص بخشيد . امير جلال طريق عبوديت و بندگى سپرده ، مراسم خدمت و الجامشى اقامت نمود .\r\nآرى ، طايفهء ترك به يمن اتفاق و يكجهتى ، عالم مسخر گردانيده‌اند و از داد و دهش بر ساير طوايف از بنى نوع فايق و برتر آمده به منقبت متعالى منزلت و  جَعَلْناكُمْ خَلائِفَ فِي الْأَرْضِ  « 1 » فايز گشته و اين خصلت كه صاحب‌قران گيتىستان را از جلال حميد ، ملايم خاطر خطير افتاد ، حضرت پادشاه پادشاهان - جلّ جلاله و عمّ نواله - از صحابهء كرام - رضوان اللّه عليهم اجمعين - مرضى داشته و در مقام ايثار « 2 » ايشان فرموده و هو اصدق القائلين ،  وَ يُؤْثِرُونَ عَلى أَنْفُسِهِمْ وَ لَوْ كانَ بِهِمْ خَصاصَةٌ  « 3 » . و اين حكايت بدان سبب گزارش پذيرفت تا هوشمندان را تذكره‌اى باشد كه مروت و مردمى پيش خالق و خلايق محمود است و مشكور ، و نام نيكوى صاحبش بر روى روزگار به السنهء خير مذكور و مشهور « 4 » - و اللّه الموفق و إليه ترجع الأمور .\r\n\r\nذكر معاودت اميرزاده محمد سلطان بعد از دفع قطّاع الطريق و مفسدان كردستان\r\nاميرزاده محمد سلطان كه پيش از يورش بغداد ، متوجه قلع‌وقمع كردان قطّاع الطريق شده بود ، به كوهستان ايشان درآمد و بسيارى از آن مفسدان را نيست\r\n\r\n\r\n","description":"","footnote":"\r\n( 1 ) . يونس / 14 .\r\n( 2 ) . الف ، ع : ثنا .\r\n( 3 ) . حشر / 9 .\r\n( 4 ) . م : - مشهور .\r\n","page_name":" 734 ","page_number":798},
  {"content":"\r\n\r\nگردانيد و بعضى را مطاوع « 1 » و منقاد ساخت و از آن جمله هفتصد متمرد را كه در قلهء كوهى شامخ متحصن شده بودند ، از بالاى آن كوه درانداختند و از فرّ دولت صاحب‌قرانى و بركت آن سياست ، به راهى كه پيش از آن ، كاروان غلبه با صد كماندار در بىراه به دهشت و خوف مىگذشتند ، و دو كس و سه كس به امن و حضور تردد مىنمودند ، و اين معنى را محرر اين سطور در ذهاب و اياب از آن طريق به رأى العين مشاهده كرد .\r\n[ بيت 
  ]\r\n ز عدلش جهان آنچنان امن گشت * كه ايمن‌تر از خانه شد كوه و دشت \r\nو شاهزادهء جوان‌بخت بعد از حصول فراغ از آن مهم ، از راه دربند تاشى خاتون عازم پايهء سرير اعلى گشت و در بغداد به سعادت بساطبوس مستسعد شد ، و بعد از چند روز حضرت صاحب‌قران او را به ضبط و نسق واسط و آن نواحى روان گردانيد و به حلّه پيش اميرزاده ميرانشاه كس فرستاد كه از آنجا متوجه جانب بصره شود . و فرمان قضا جريان به نفاذ پيوست كه زنان سلطان احمد و علاء الدوله پسرش با هنروران از اصناف محترفه و پيشه‌وران دار السلام « 2 » - كه هريك در قسمى از اقسام كامل و تمام بودند - خانه كوچ به سمرقند برند ، برحسب فرموده كاربند شدند و خواجه عبد القادر 221 را نيز كه از غايت اشتهار از تعريف و وصف مستغنى است و در فن موسيقى سرآمدهء ادوار ، خانه كوچ نقل كردند ، و فتح‌نامه‌ها به جانب تختگاه و كاشغر و ختن و خوارزم و آذربايجان و فارس و عراق و خراسان و زابلستان و مازندران و طبرستان و ديگر بلاد و ديار متطاير گشت .\r\n[ نظم 
  ]\r\n دبيران فاضل به كلك هنر * كشيدند بر نامه « 3 » خط ظفر\r\nچو شد ساز دانشورى ساخته * بسى نامهء فتح پرداخته\r\nبشيرى به هر جانبى شد روان * شتابان‌تر از تندباد وزان\r\nزمانه زبان بشارت گشاد * صدا در خم سقف گردون فتاد \r\n\r\n\r\n","description":"","footnote":"\r\n( 1 ) . ع : مطيع .\r\n( 2 ) . دار السلام نام ديگر بغداد است .\r\n( 3 ) . م : خامه .\r\n","page_name":" 735 ","page_number":799},
  {"content":"\r\n\r\nو حضرت صاحب‌قران گيتىستان مدت دو ماه در بغداد ، داد عيش و كامرانى داد و بر كناره‌هاى دجله در قصرهاى زرنگار همايون آثار به عشرت و مسرّت گذرانيد .\r\n[ نظم 
  ]\r\n جهان به كام دل و كام دل به حسب مراد * زمانه تابع فرمان و آسمان منقاد\r\nنشسته فارغ و فرمانبرانش عالم‌گير * عدو گريخته و بازماندگانش اسير \r\nو در بغداد شراب بسيار بود ، فرمان شد كه همه را در آب ريزند . برحسب فرموده چركس و ديگر سوچيان تمام شراب‌ها جمع آورده ، در دجله ريختند و ماهيان را نيز كام عيش از تجرع مدام بهره‌مند شد .\r\n[ بيت 
  ]\r\n از يمن عدل‌پرورى شاه دادگر * ماهى در آب و مرغ هوا گشته بهره‌ور \r\nو اهالى بغداد به شكرانهء سلامتى نفس و عرض ، مال امانى قبول كردند و محصلان به تحصيل آن قيام نموده ، به خزانهء عامره فرود آوردند .\r\n\r\n","description":"","footnote":"","page_name":" 736 ","page_number":800},
  {"content":"\r\n\r\n\r\n( 796 ه . ق ) گفتار در فرستادن حضرت « 1 » صاحب‌قرانى « 2 » ايلچى به جانب مصر پيش برقوق\r\n223 چون همت عالى نهمت حضرت صاحب‌قران دين‌پرور به امن مسالك و استقامت ممالك و رفاهيت بندگان خدا و سلامت آينده و رونده در راه‌ها ، اهتمام و اعتناى هرچه تمام‌تر داشت ، در اين ولا شيخ ساوه‌اى 222 را كه از مشاهير هنروران عصر بود با جمعى مردم فرزانه و بيلاكات پادشاهانه به جانب والى مصر و شام ملك الظاهر برقوق به رسم رسالت روانه فرمود . مضمون رسالت آنكه : « پيش از اين پادشاهان كامگار كه از نسل چنگيز خان بودند ، با ملوك آن ممالك منازعت داشتند و بدان‌واسطه بسى زحمت و تشويش به اهالى شام و سكّان آن نواحى مىرسيد و در آخر ميان ايشان رسل و رسايل متواتر شد و قضيه به مصالحت انجاميد و آن معنى موجب امن‌وامان عالم و عالميان گشت ؛ و چون پادشاه سعيد ابو سعيد بهادر خان - انار اللّه برهانه - به جوار رحمت حق پيوست ، و از نسل چنگيز خان پادشاهى صاحب شوكت نافذ فرمان در ايران نماند و ملوك طوايف پديد آمدند ، هرج‌ومرج به حال عالم راه يافت ، اين زمان چون سابقهء عنايت بيغايت مالك الملوك « 3 » - جلّ و علا - تمام ممالك ايران تا عراق عرب كه در جوار آن\r\n\r\n\r\n","description":"","footnote":"\r\n( 1 ) . الف : - حضرت .\r\n( 2 ) . الف : قران .\r\n( 3 ) . ع : الملك .\r\n","page_name":" 737 ","page_number":801},
  {"content":"\r\n\r\nمملكت واقع است ، مسخّر فرمان ما گردانيد . خيرانديشى و نيكوخواهى خلايق اقتضاى آن مىكند ، كه حق همسايگى رعايت كرده ، ابواب مراسله و مكاتبه مفتوح گردد و ايلچيان از هردو جانب در آمدوشد باشند ، تا راه‌ها ايمن شود و تجار جانبين به امن و حضور تردد توانند نمود و اين معانى هرآينه مستلزم معمورى بلاد و آسايش عباد تواند بود  وَ السَّلامُ عَلى مَنِ اتَّبَعَ الْهُدى  « 1 » و  الْحَمْدُ لِلَّهِ رَبِّ الْعالَمِينَ  « 2 » » .\r\n\r\nگفتار در فتح قلعهء تكريت\r\nبعد از آنكه دار السلام بغداد در حوزهء تصرف بندگان حضرت صاحب‌قرانى درآمد ، تجار و مسافران به عزّ عرض همايون رسانيدند كه در اين حوالى قلعه‌اىست تكريت نام ، به حصانت مشهور و به متانت معروف و مذكور ، و جمعى مفسدان متمرد آن را پناه جسته‌اند و سر عصيان از جيب تعدى و طغيان برآورده ، پاى از جادهء راستى بيرون نهاده‌اند و راه بر گذرندگان بسته ، دست « 3 » تطاول به نهب و غارت مال مسلمانان برگشوده‌اند و پيوسته كاروان مصر و شام را مىزنند .\r\n[ نظم 
  ]\r\n حصارى است عالى ز يك پاره كوه * در او رهزنانند چندين گروه\r\nنه عراده بر گرد او ره‌شناس * نه از گردش منجنيقش هراس\r\nهمه روزوشب كاروان‌ها زنند * ز بدگوهرى راه جان‌ها زنند \r\nو تا غايت ، اين عقده به سرانگشت تدبير هيچ آفريده ، انحلال نيافته ، و هيچ صاحب قوت دفع اين واقعه در حيّز قدرت و مكنت خود نديده و بدان اشتغال ننموده .\r\nپرتو رأى مشكل‌گشاى چون بر كيفيت اين حال افتاد ، فرمود كه چون به حمد اللّه تعالى همگى همت ما بر صلاح حال بلاد و عباد و قلع‌وقمع اهل فساد و عناد مصروف است ، كفايت اين مهم را از ذخاير مثوبات اخروى و جلايل فتوحات\r\n\r\n\r\n","description":"","footnote":"\r\n( 1 ) . طه / 47 .\r\n( 2 ) . فاتحه / 2 .\r\n( 3 ) . ع : + تعدى و .\r\n","page_name":" 738 ","page_number":802},
  {"content":"\r\n\r\nدنيوى بايد شمرد و فرمان داد كه برهان اغلان و بيق صوفى و امير جلال حميد و شاه ملك و سيد خواجهء شيخ على بهادر از پيش روان شوند و به محاصرهء قلعهء تكريت اشتغال نمايند ، و ايشان به امتثال امر مبادرت نمودند و بدانجا رفتند و به محاصره مشغول شدند . و عاطفت پادشاهانه ، مال امانى بغداد - كه به حصول پيوسته بود - بر امرا و لشكريان انعام فرمود و امير عثمان عباس را كه در واقعهء « 1 » كربلا زخمدار شده بود در بغداد به آغرق بازداشت و جهت مرهم‌بهاى « 2 » او هر روز يكهزار دينار كپكى مقرر فرمود .\r\nو رايت نصرت‌شعار در روز شنبه بيست و چهارم ذى الحجه به سعادت و اقبال نهضت نمود و در مزار متبرك شيخ صاحب قبول بهلول - قدّس سرّه 224 - نزول فرمود و ميامن بركات زيارت دريافته ، استمداد همت نمود و اميرزاده شاهرخ را به رسم منغلا ، از پيش روان گردانيد . و روز يكشنبه ايوار كرده ، به بالاى آب دجله توجه فرمود و به منزلى فرود آمد ، و از آنجا كوچ كرده ، روز دوشنبه به كنار كولى عظيم رسيد و آنجا نزول فرمود و روز سه‌شنبه به سعادت نهضت نموده ، غانه مخيم نزول همايون گشت و روز چهارشنبه لجرمه و روز پنجشنبه غرهء محرم سنهء ست و تسعين و سبعمائه قريهء حربى از فرّ وصول و حلول موكب همايون رشك‌فزاى سپهر برين گشت ، و جمعه از حربى كوچ كرده ، به موضع بند اسار آمد و شب آنجا نزول فرمود و شنبه ، گزستان « 3 » معسكر ظفرپناه گشت . و شخصى در بيشه شيرى ديده خبر آورد .\r\nو حضرت صاحب‌قران گردون اقتدار به دولت روزافزون تفأل نموده ، به عزم شكار شير سوار شد و شيران بيشهء پيكار بيشهء شيران خونخوار را مركزوار در ميان گرفتند و پنج شير شرزهء غرّان كه از نهيب آسيب چنگال ايشان شير فلك آن‌كه آفتاب شكار اوست از آن سوى خانهء ماه ، آرامگاه جستى ، از بيشه بيرون آمدند و دندان خشم تيز و چنگال كينه خونريز كرده ، حمله آوردند . دلاوران پيل‌افكن كه به نيشتر پيكان سندان‌گذار ، شريان شير ژيان گشودندى و به نوك سنان جان شكار حلقه « 4 » حدقهء\r\n\r\n\r\n","description":"","footnote":"\r\n( 1 ) . م : وقعه .\r\n( 2 ) . ع : - بهاى .\r\n( 3 ) . ظاهرا : گزستان ( نيزار ) .\r\n( 4 ) . ع : - حلقه .\r\n","page_name":" 739 ","page_number":803},
  {"content":"\r\n\r\nهژبران غران ربودندى ، هر پنج را به يك زمان بينداختند و طعمهء ديگر سباع ساختند و حضرت صاحب‌قران از آنجا نهضت فرموده ، روز يكشنبه به قلعهء تكريت رسيد و صف‌هاى لشكر مرتب ساخته و از غريو گورگه و خروش سورن هول   إِنَّ زَلْزَلَةَ السَّاعَةِ شَيْءٌ عَظِيمٌ   « 1 » درانداخته ،\r\n[ بيت 
  ]\r\n بفرمود تا لشكر نامدار * درآيند پيرامن آن حصار\r\nبه بازوى قوت خرابش كنند * به سيلاب خون غرق آبش كنند \r\nو در مقابل حصار ، قبهء بارگاه گردون اشتباه محاذى منزل ماه گشته ، « 2 » صاحب‌قران خلافت‌پناه در كنف حفظ و تأييد إله نزول فرمود و در اين اثنا امير موصل يارعلى و حاكم اربيل شيخ على اويرات با تقوزها و پيشكش‌هاى لايق ، به پايهء سرير اعلى شتافتند و به‌وسيلهء امراى نامدار ، سعادت بساطبوس دريافتند و زانو زده پيشكش‌ها به محل عرض رسانيدند . حضرت صاحب‌قران ممالك‌ستان ، سپاه ظفرقرين پيروزىنشان را به تسخير قلعه فرمان داد و آن كوه پاره‌اى بود بر لب دجله واقع شده چنانچه از بيخ آن آب مىگذشت و از زمان سلطنت ساسانيان باز آن قلعه را ساخته بودند و گذرهاى آن به گچ و سنگ برآورده ، حصانت و متانت آن به مرتبه‌اى كه در هيچ روزگار ، كمند اقتدار خسروان رفيع مقدار بر كنگرهء فتح آن حصار نيفتاده بود و تير تدبير هيچ قلعه‌گشاى كشورگير به هواى تسخير آن نرسيده .\r\n[ نظم 
  ]\r\n از بلنديش فرق نتوان كرد * آتش ديده‌بان ز نور زحل \r\nو واليش امير حسن پيوسته به قطع طريق اقدام نمودى و نسبت با هيچ پادشاه در مقام اطاعت و انقياد نبودى ، و در آن‌وقت كه آوازهء توجه رايت نصرت‌شعار شنيده بود ، رعب و ترس بر او غالب گشته ، برادر كوچك را به درگاه عالم‌پناه فرستاده بود و اظهار بندگى و خدمتكارى كرده ، مكارم ملكانه او را به عنايت و نوازش مخصوص داشته ، به اسب و خلعت گرامى گردانيده بود و بازفرستاده و فرموده كه : « برادرت\r\n\r\n\r\n","description":"","footnote":"\r\n( 1 ) . حج / 1 .\r\n( 2 ) . ع : + حضرت .\r\n","page_name":" 740 ","page_number":804},
  {"content":"\r\n\r\nحسن را بگوى كه هيچ انديشه نكند و بىدغدغه هرچه زودتر بيايد ، تا ملحوظ نظر عاطفت و تربيت گردد » .\r\nو چون برادرش برحسب فرموده به او رسيده بود و پيغام رسانيده ، آن بىتوفيق را از غايت وهم و هراس قوت بيرون آمدن نبود و به اضطرار و ضرورت دل بر طغيان و مخالفت نهاده ، جنگ را آماده گشته بود . عساكر منصوره برحسب فرموده دامن مردى بر كمر اجتهاد زدند و دست اقتدار از آستين سعى برآورده ، روى همت به تسخير حصار آوردند . عراده‌ها نصب كردند و منجنيق‌ها برافراختند و خانه‌هاى آن خائنان را به زخم سنگ خراب ساختند .\r\nروز سه‌شنبه كه سيوم روز بود ، امير حسن مادر خود را به شفاعت بيرون فرستاد با چند سر اسب و ديگر تحفه‌ها و به زبان عجر و استكانت عرضه داشت كه : « ما را با بندگان و ملازمان حضرت ، حد مخالفت و مقاومت « 1 » نيست ، اما سايهء شكوه آن حضرت بزرگ است و ياراى بيرون آمدن ندارم ، اگر مرحمت پادشاهانه بنده را امان بخشد و عفو فرمايد برادر و پسر را به پايهء سرير اعلى فرستم » . حضرت صاحب‌قران مادرش را نوازش فرمود كه : « گناه او را به تو بخشيديم و از خون او درگذشتم برو و بىتوقف پسرت را بيرون فرست و يقين بدان كه اگر در آمدن تقصير نمايد ، و بال خون چندين خلايق كه در قلعه‌اند در گردن او خواهد بود » .\r\nو مادرش از آن سخن انديشناك شد و متحير و متفكر بازگشته به قلعه درآمد و عساكر گردون مآثر نقب‌ها بريده به پاى حصار بيرون درآمده بودند و سيد خواجه پسر شيخ على بهادر با نوكران دلاور خويش ، يك برج خالى كرده بودند آن را در شب بينداختند و به قوت بازوى شجاعت و زخم شمشير جلادت ، دشمنان را رانده ، حصار بيرون بگرفتند و ايشان از بيم جان به حصار اندرون گريختند و امير حسن را دهشت و خوف زيادت شده ، به پيغام مادر بيرون نيامد و دل از جان برداشته به جدّ هرچه تمام‌تر به جنگ مشغول شد .\r\nحكم لازم الاتّباع نفاذ يافت كه تمام لشكر از اطراف و جوانب نقب‌ها درآرند و\r\n\r\n\r\n","description":"","footnote":"\r\n( 1 ) . م : - مقاومت .\r\n","page_name":" 741 ","page_number":805},
  {"content":"\r\n\r\nبيخ قلعه را تمام خالى سازند . تواچيان برحسب فرمان زمين بخش كرده ، به موجب مفصل « 1 » به لشكريان قسمت كردند و چكهء تواچى نسخهء « 2 » تفصيل به مردمان رسانيد و به كار نقب مشغول گشتند .\r\nو مفصل آن ابتدا از دست چپ كرده بدين موجب بود : اول تومان كپك خان - كه مقدم ايشان شيخ ارسلان بود - روى كوشش به كار آوردند . ديگر پير پادشاه نبيرهء طغاى تيمور خان به جدّ تمام دست سعى به نقب كندن برگشاد . ديگر خواجه على پسر خواجه يوسف اولجايتو اپردى . ديگر اللّه‌داد پسر امير توكل برلاس . ديگر امير جلال حميد و شمس الدين و على هرسه به يك نقب مشغول شدند . ديگر برهان اغلان و جمال الدين فيروزكوهى هردو به يك نقب اشتغال نمودند . ديگر يادگار اندخودى ، ديگر لطف اللّه بن بيان تمور بن آق‌بوغا ، ديگر حمزهء تابان [ به يك نقب 
  ] . ديگر آدينهء قهلغه‌چى و تنگرى بيردى هردو به يك نقب . و از تومانات شاهزادهء جهان ، شاهرخ ، ايت خواجه و موسى رگمال « 3 » به يك نقب مشغول شدند .\r\nديگر چركس سوچى و بايزيد هردو به يك نقب . ديگر جلال باورچى و بيان‌قوچين ، و ايشان نقب بريده به سنگ رسيدند و به نيروى دولت قاهره مقدار سى و پنج گز سنگ خارا سوراخ كردند . و ديگر شمس الدين اوچ‌قرا و توپلاق قوچين و ابو القاسم خويش امير عباس هرسه به يك نقب . ديگر جهان ملك ملكت « 4 » و يوسف جليل پسر حسن جاندار به يك نقب . ديگر خواجه راستين و قرا محمد به يك نقب و از تومان كلان و توسقال تومان ختلان ، على درويش برلاس و شيخ حسن و شاه سوار هر سه به يك نقب ، و از تومان امير طغى بوغا برلاس ، توكل و يوسف چوره « 5 » به يك نقب در كار بودند . ديگر سونجك و قوشون توىبوغا شيخ به يك نقب . ديگر خواجه اصيل قمى ، ديگر شيخ درويش اللهى [ به يك نقب 
  ] و از تومان اميرزاده ميرانشاه ، امير قطب الدين برادر امير « 6 » قمر الدين جته و احمد محمد سلطان شاه و\r\n\r\n\r\n","description":"","footnote":"\r\n( 1 ) . ع : تفصيل .\r\n( 2 ) . م : - نسخه ؛ غرض از نسخهء تفصيل شرح جزئيات طرح و اسامى كسانى بود كه مىبايست با زدن نقب در تخريب قلعه بكوشند .\r\n( 3 ) . همهء نسخ : كمال .\r\n( 4 ) . الف : - ملكت .\r\n( 5 ) . الف : جوزه ؛ ع : چهر .\r\n( 6 ) . الف ، ع : - امير .\r\n","page_name":" 742 ","page_number":806},
  {"content":"\r\n\r\nتغلق تمور قوچين هرسه به يك نقب ، و حمزهء سلدوز و حمزهء قطغو « 1 » به يك نقب .\r\nديگر طاهر ساوه‌اى ، ديگر دولت خواجهء ارلات ، ديگر اميرزاده عمر مؤيد و شيرزاد اوچ‌قرا به يك نقب . ديگر محمد بيگ ارلات و درويش به يك نقب . ديگر يحيى - كه اتابك اميرزاده خليل بود - و ايدى بيردى بخشى اوزبك به يك نقب . ديگر قوشون امير عثمان - كه سر آن « 2 » تيلك قوچين بود - توسقال امير يادگار برلاس و منگلى خواجه و كپكچى يورتچى و على همه به يك نقب . ديگر شيخ محمد ايكوتمور ، ديگر امير « 3 » شاه ملك ، ديگر اولجابوغاى مچلكاچى و اسن‌تمور به يك نقب . ديگر اردشير برادر علقه « 4 » تواچى ، ديگر سيد خواجه شيخ على بهادر [ به يك نقب 
  ] . ديگر اللّه داد برادر امير حاجى سيف الدين و امانشاه هردو به يك نقب . ديگر شيخ على قوچين و لالم قوچين و استوى هرسه به يك نقب . ديگر بيق صوفى و در سركار او كوه را سوراخ مىكردند . ديگر خواجه مسعود سبزوارى و در سر كار او نيز سنگ مىبريدند . ديگر مراد پسر ايلچىبوغاى قوچين و حاجى خداداد كشى در كنار آب به يك نقب . و تمام اين جماعت به اندك‌زمانى اراضى حوالى قلعه را چون غربال مشبك ساختند .\r\nامير حسن چون حال براين منوال بديد مضطر و سراسيمه شد و كس بيرون فرستاد و به جريمه و گناه خود اعتراف نموده ، امان خواست . حضرت صاحب‌قران فرمود كه : « بيرون مىبايد آمد » . چون فرستاده بازگشت روز ديگر تضرع و اضطرار زيادت كرد و كسى ديگر پيش اميرزاده شاهرخ فرستاد و دست توسل به دامن عاطفت آن حضرت زده درخواست كرد كه : « سايهء حمايت بر حال پريشان او انداخته ، به زبان شفاعت خون او را بخواهد » . شاهزادهء جوان‌بخت از مراحم خسروانه التماس او را مبذول داشت و تقبل نمود كه او را حمايت فرمايد . « 5 » امير حسن ، برادر را نيز پيش شاهزاده فرستاد ، و عجز و استكانت بىحد اظهار كرده عرضه داشت كه : « ما بندگان ، كمر بندگى بر ميان جان بسته خود را از كمترين غلامان « 6 » حضرت مىشماريم ، اما برادرم از استيلاى دهشت و خوف ، قوت بيرون\r\n\r\n\r\n","description":"","footnote":"\r\n( 1 ) . م : قطغوا .\r\n( 2 ) . م : ايشان .\r\n( 3 ) . ع : - امير .\r\n( 4 ) . م : علفه .\r\n( 5 ) . ع : نمايد .\r\n( 6 ) . م : بندگان .\r\n","page_name":" 743 ","page_number":807},
  {"content":"\r\n\r\nآمدن ندارد » . و اميرزاده شاهرخ او را به عزّ بساطبوس حضرت صاحب‌قرانى رسانيد و سخن او عرضه داشت . آن حضرت فرمود كه : « تا او « 1 » خود بيرون نيايد و از بدكردارى و قطع طريق توبه نكند و رجوع ننمايد هيچ عذر او مسموع نخواهد افتاد ، و اگر بدين معنى اقدام نمايد او را خلعت عفو و اغماض ارزانى داريم » . و با برادرش گفت : « اگر نخواهد آمد تو نيز برو و پيش او باش ، و او را خلعت پوشانيده بازگردانيد » .\r\nو چون برادران به‌هم رسيدند مشورت كردند كه مدتى مديد است كه ما در اين مقام ، پدر بر پدر مستقل و به سر خود زيسته‌ايم و آنچه خواسته‌ايم كرده‌ايم و كسى را دستى بر ما نبوده ، اكنون اگر بيرون رويم بىشك جمعى كه در اين مدت اموال ايشان به ناحق ستده‌ايم داد خواهند خواست و فرمان شود كه آنچه به ظلم از ايشان گرفته‌ايم ، بازگردانيم و ما از عهدهء آن بيرون نتوانيم آمد ، البته به بد عذاب كشته شويم ، اولى آنكه تا جان در تن و رگ در بدن باشد بكوشيم ، و جمعى قطاع الطريق كه آنجا بودند در اين معنى با ايشان اتفاق نمودند و بنابراين اباطيل ، طبل زده ، به تجديد اظهار مخالفت كردند . شعلهء خشم حضرت صاحب‌قران از آن معنى اشتعال يافت و فرمان نافذ شد تا گورگه و نفير و برغو و نقاره فروكوفته ، سورن انداختند . زلزله‌اى درافتاد كه كوه‌ها از بيم حلول    الْقارِعَةُ مَا الْقارِعَةُ    « 2 » نزديك بود كه چون  كَالْعِهْنِ الْمَنْفُوشِ  « 3 » به باد فنا بررود .\r\n[ نظم 
  ]\r\n بلرزيد كوه و بجنبيد دشت * غريو از نهم آسمان درگذشت\r\nتو گفتى كه صور قيامت دميد * زمين پاره شد و آسمان بردريد \r\nصاحب‌قران « 4 » گيتىستان ، به خانه‌اى كه بر بالاى ملجور ساخته بودند برآمد و چون تمام قلعه را بر سر چوب‌ها گرفته بودند ، پيش از آنكه در زنند بعضى از آن ديوارها بيفتاد و اهل قلعه رخنه برآورده ، فدايىوار به جنگ مشغول شدند . اشارت عليّه صدور يافت كه لشكر ، فوج‌فوج روى جلادت و اقتدار به حرب و پيكار آورند .\r\n\r\n\r\n","description":"","footnote":"\r\n( 1 ) . ع : - او .\r\n( 2 ) . قارعه / 1 ، 2 .\r\n( 3 ) . قارعه / 5 .\r\n( 4 ) . ع : حضرت صاحب‌قران .\r\n","page_name":" 744 ","page_number":808},
  {"content":"\r\n\r\nبرحسب اشارت مبادرت نمودند و هرجا كه مجوّف ساخته بر سر ستون‌ها داشته بودند ، از هيمه و نفط پر كردند و شب چهارشنبهء بيستم آتش درزدند « 1 » .\r\n[ نظم 
  ]\r\n ز نفط سيه ، چوب‌ها برفروخت * ستون‌ها سراسر همه پاك سوخت\r\nز بس دود كآمد فراز از فرود * سيه شد به يكباره چرخ « 2 » كبود\r\nچنان دود شد سوى گردون به تاب * كه شد چشم‌هاى كواكب پرآب\r\nنگون باره گفتى كه برداشت پاى * به كردار كوه اندر آمد ز جاى \r\nو اكثر ديوارهاى قلعه بر زمين افتاد و برجى كه بيق صوفى خالى كرده بود ، به كلى منهدم شد و بيست كس از دشمنان به زير افتادند .\r\n[ بيت 
  ]\r\n از آن باره چندى ز دزدان دون * فتادند چون بخت خود سرنگون \r\nاهل قلعه ، تخته‌ها و توراها « 3 » گرفته ، به جنگ مشغول شدند .\r\n[ بيت 
  ]\r\n برآمد خروشيدن كارزار * به پيروزى لشكر شهريار\r\nسوى رخنهء دز نهادند روى * دليران خصم‌افكن جنگجوى \r\nحكم جهان مطاع نفاذ يافت و ديگر ديوارها كه مانده بود ، از اطراف و جوانب نقب زده مجوّف ساختند و بينداختند و برجى كه سركار اللّه‌داد و امانشاه بود ، بدر الدين از بيخ كنده بينداخت .\r\nامير حسن و قوم گمراهش را آتش در نهاد افتاد ، دود حيرت از سر برآمد و از هول جان به قلهء كوه كه از آن قلعه مانده بود پناه جستند . در اين‌حال ، امرا و بهادران زانو زده اجازت طلبيدند كه به آن بالا برآيند و به قلع و استيصال آن زمرهء ضلال اشتغال نمايند . آن حضرت فرمود كه : « چندان تحمل نمايند كه قلعه تمام با زمين برابر شود » . و چون كار به اين مرتبه رسيد ، اهل قلعه به تضرع و زارى درآمده « 4 » ، و امرا و اركان دولت را شفيع انگيختند و به جان امان طلبيدند . حضرت صاحب‌قران\r\n\r\n\r\n","description":"","footnote":"\r\n( 1 ) . الف ، ع : زدند .\r\n( 2 ) . م : سقف .\r\n( 3 ) . ع : تورها .\r\n( 4 ) . ع : آمدند .\r\n","page_name":" 745 ","page_number":809},
  {"content":"\r\n\r\nشفاعت قبول نفرمود و امان نداد و زبان دولت برگشاد كه : « اگر بيايد و اگر نيايد به عنايت حق او را به دست خواهم آورد » .\r\n[ نظم 
  ]\r\n چون الهى مرا ياور است * سعادت‌قرين ، دولتم رهبر است\r\nبه دست آورم رهزن شوم را * به‌هم برزنم اين بر و بوم را \r\nعساكر گردون مآثر چون اين سخن از حضرت صاحب‌قران بشنيدند ، روى جلادت به آن قلهء كوه نهاده ، به بالا برآمدند و قلعه را به جنگ تسخير كردند و امير حسن را با هركه در آن قلعه بود گردن بسته به حضرت آوردند ، فرمان شد كه رعايا را از سپاهى جدا كرده ، تعرضى نرسانند و سپاهيان را بر تومانات بخش كرده ، سياست نمايند . برحسب فرموده آن مفسدان حرامى را جزاى فعل بد كه سال‌ها خون مسلمانان ريخته بودند و مال ايشان برده در كنار نهادند ، و تواچيان از سرهاى ايشان براى عبرت ديگران منارها ساختند و ايشان را مصدوقهء  فَتِلْكَ بُيُوتُهُمْ خاوِيَةً بِما ظَلَمُوا  « 1 » نعت مساكن و محال شد و مضمون  وَ مَزَّقْناهُمْ كُلَّ مُمَزَّقٍ  « 2 » وصف حال آمد  وَ هَلْ نُجازِي إِلَّا الْكَفُورَ  « 3 » و اين فتح مبارك روز دوشنبه بيست و پنجم ماه مذكور مطابق توق‌ئيل اتفاق افتاد و به اشارت حضرت صاحب‌قران گردون اقتدار يك ديوار از آن قلعه رها كردند ، تا به تمادى روزگار عالميان به ديدهء حيرت « 4 » و اعتبار مشاهده نمايند ، كه احكام و استوارى قلعه تا چه غايت بوده و به بازوى قدرت و كامگارى چگونه تسخير كرده‌اند  إِنَّ فِي ذلِكَ لَعِبْرَةً لِأُولِي الْأَبْصارِ  « 5 » .\r\n\r\nگفتار در مراجعت رايت نصرت‌شعار و جمع آمدن شاهزادگان كامگار و امراى نامدار كه به هر جانب رفته بودند بر سبيل « 6 » ايلغار\r\nروز شنبه غرّهء صفر المختوم بالفتح و الظفر\r\n\r\n\r\n","description":"","footnote":"\r\n( 1 ) . نمل / 52 .\r\n( 2 ) . سبا / 19 .\r\n( 3 ) . سبا / 17 .\r\n( 4 ) . م : خبرت .\r\n( 5 ) . آل عمران / 13 .\r\n( 6 ) . ع : ساير .\r\n","page_name":" 746 ","page_number":810},
  {"content":"\r\n\r\n[ نظم 
  ]\r\n به پيروز رايى شه نيك‌بخت * به تخت « 1 » رونده برآمد ز تخت\r\nسر تاج برزد به سقف سپهر * برافراخت رايت برافروخت چهر \r\nو به صوب حربى به سعادت و اقبال بازگشته ، [ طرح 
  ] شكار انداخت و جرگاه « 2 » زده ، شب در چول نزول فرمود . روز ديگر جرگاه به‌هم آمده ، گورخر بسيار و نخجير بىشمار صيد كردند ، و جماعتى از شاهزداگان و امرا با انبوهى از سپاه مظفر لوا « 3 » فوج‌فوج جهت دفع مفسدان و قلع‌وقمع مخالفان به هر جانب از عراق عرب و بريه و اطراف و حوالى آن نواحى رفته بودند ، چه اميرزاده محمد سلطان از كنار كنار شط به واسط رفته بود ، و از امراى قول ، رستم طغاىبوغا و شمس الدين عباس و غياث الدين ترخان از آب شط گذشته بودند و شيخ تمور بهادر ، اوچ‌قرا بهادر و مبشر و ارغون شاه با لشكر به طرفى ديگر رفته بودند و اميرزاده ميرانشاه با سپاه خود از حلّه نهضت نموده « 4 » ، به بصره رفته بود و امير يادگار برلاس و جهانشاه جاكو باهم روانه شده بودند و محمد درويش برلاس و شيخ على برغويى « 5 » و اسمعيل برلاس به اتفاق رفته بودند . و اين گروه به تفصيلى كه گفته شد هر طايفه‌اى به طرفى در استيصال مفسدان و دفع فساد متمرّدان كوشش‌ها نموده بودند ، و در اين مدت بسى صحراها و بيابان‌ها قطع كرده و از آب‌ها گذشته و بسيارى از عظايم مهمات ساخته از آن جمله شهر بصره و واسط را ضبط و ياسامشى كرده بودند و صحارى و برارى بريده ، بسى از اعراب بريّه را كه راه مىزدند و مانع عبور قافلهء « 6 » حجاز مىشدند ، به قتل آورده و بنه و خيل ايشان را غارتيده ، و تمامى اصول و كلانتران آن بلاد و نواحى را از دورونزديك مطيع و منقاد گردانيده و خراج و ساو ، به گردن داده و هر كس كه پاى اطاعت بر جادهء موافقت ننهاده سرش به دست قهر از تن جدا كرده ، اموال و اسبابش عرضهء نهب و تاراج ساخته بودند .\r\n\r\n\r\n","description":"","footnote":"\r\n( 1 ) . ظاهرا بخت صحيحتر به نظر مىرسد .\r\n( 2 ) . الف ، ع : خرگاه .\r\n( 3 ) . ع : ظفرپناه .\r\n( 4 ) . ع : فرموده .\r\n( 5 ) . ع : يرقويى ؛ الف : مرعولى ؛ م : برعولى .\r\n( 6 ) . م ، ع : قفل .\r\n","page_name":" 747 ","page_number":811},
  {"content":"\r\n\r\nو اميرزاده ميرانشاه ، ملوك سربدال « 1 » را به ضبط بصره « 2 » بازداشته و از شط العرب گذشته به اميرزاده محمد سلطان ملحق شد و مجموع امرا و لشكريان به ايشان پيوستند و با حصول مقاصد و مرام ، دشمن‌سوز و دوستكام مراجعت نموده ، در اين ولا به موضع حربى به سعادت بساطبوس فايز گشتند . و چون مملكت بغداد و ديگر بلاد عراق عرب در حوزهء تسخير و تصرف بندگان حضرت آمد ، بر وفق بشارت عليّه ، امثله و احكام به حكام و ولاة بلاد و ولايات آن حوالى و نواحى و پيشوايان احشام تركمانان اغر « 3 » ، آق قويلوق « 4 » و قرا قويلوق « 5 » ارسال نمودند ، مشتمل برآنكه تا غايت ، اين مواضع را بىخداوند يافته بوديد و در ميدان خالى گوى مراد زده هرچه مىخواستيد مىكرديد ؛ اكنون قدم اطاعت در راه خدمتكارى و فرمانبردارى مىبايد نهاد و بعد از اين از قطع طريق و بدكردارى توبه كرده ، متعرض ايذاى بندگان خداى « 6 » نمىبايد شد ، تا سايهء مرحمت و جناح معدلت بر حال شما گسترده شود و اگرنه هرچه بينيد از خود بينيد .\r\n[ بيت 
  ]\r\n همينت بسنده‌ست اگر بشنوى * كه گر خار كارى سمن ندروى \r\nهركه را سعادت مساعد بود و توفيق معاونت نمود ، روى اذعان به درگاه عالم‌پناه آورد و به قدر حال و استيهال خود ، ملحوظ نظر عنايت و تربيت پادشاهانه گشته ، به صنوف عواطف و سيورغامشى بلندپايه و سرافراز شد و هركه را سابقهء شقاوت از طريق متابعت و بندگى عنان برتافت ، هدف تير بلا و مصبّ سيل غضب خدا گشت .\r\n[ نظم 
  ]\r\n هركه سر از بندگى او كشيد * چشم اميدش رخ دولت نديد\r\nوان‌كه نشد چاكر اين آستان * شد بدنش حبس غم‌افزاى جان \r\n\r\n\r\n","description":"","footnote":"\r\n( 1 ) . ع : سربدار .\r\n( 2 ) . ع ، م : - بصره .\r\n( 3 ) . الف : اعرق .\r\n( 4 و 5 ) . الف : قويلق .\r\n( 6 ) . الف ، ع : خدا .\r\n","page_name":" 748 ","page_number":812},
  {"content":"\r\n\r\nو در اين اثنا امير عثمان عباس با آغرق از بغداد آمده ، به معسكر ظفرقرين ملحق شد و  الْحَمْدُ لِلَّهِ رَبِّ الْعالَمِينَ  « 1 » .\r\n\r\nگفتار در توجه رايت همايون نهضت فرخنده‌فال ، به جانب دياربكر در ضمان حفظ و تأييد ذو الجلال\r\nصاحب‌قران گيتىستان بعد از تسخير عراق عرب و توابع آن ، عزم دياربكر وجههء همت عالى ساخت و خواجه مسعود سبزوارى را به محافظت بغداد فرستاد ، و فرمود كه رعايا و اهالى آن ديار را در كنف حمايت و رعايت مرفّه داشته ، از تفقد حال عجزه و مساكين غافل و ذاهل نباشد و در تعظيم و اكرام سادات و علما و نوازش و اطعام فقرا و ضعفا حسب المقدور بكوشد . و رايت نصرت‌شعار در ضمان حفظ آفريدگار ، متوجه صوب دياربكر شد ، و اميرزاده ميرانشاه را با امرا و لشكريان جهت فتح و ضبط ولايت به بالاى آب بغداد روانه گردانيد و به نفس مبارك نهضت فرمود و جسر بسته و از آب گذشته ، آوازهء مراجعت انداخت ، تا مخالفان اعتماد بر آن كرده وظايف حزم و احتياط مرعى ندارند .\r\n[ بيت 
  ]\r\n سكندر كه با شرقيان حرب داشت * در خيمه از جانب غرب داشت \r\nو لشكر ظفرقرين را از هر ده نفر دو نفر گزين فرمود و باقى را در آغرق بگذاشت و عثمان بهادر را بازداشت تا باقى لشكر و آغرق را سركرده از عقب بياورد ، و اردشير تواچى را جهت ضبط سپاه و احتياط يورت تعيين فرمود و در آغرق ، اميرزاده محمد سلطان و غياث الدين ترخان و اوچ‌قرا بهادر برحسب فرموده بايستادند كه آن را ضبط نموده بيارند . و رايت منصور به تعجيل تمام به بالا آب روان شد و چون از تووق گذشته به قلعهء كركوك رسيد ، اهل حصار به قدم اطاعت و انقياد پيش آمدند . عاطفت خسروانه آن قلعه را به امير على موصلى سيورغال فرموده از\r\n\r\n\r\n","description":"","footnote":"\r\n( 1 ) . فاتحه / 2 .\r\n","page_name":" 749 ","page_number":813},
  {"content":"\r\n\r\nآنجا بگذشت . در اين اثنا قزل‌مير على اويرات و پيرعلى و جهانگير به درگاه عالم‌پناه شتافته ، به سعادت بساطبوس مشرف گشتند و امراى آن نواحى با اجمعهم ، و كوتوالان قلاع آن حدود ، همه ، به تخصيص حاكم الطون كوپروك ، به احراز دولت زمين‌بوس مبادرت جسته ، كمر خدمتكارى بر ميان انقياد بستند . مراحم پادشاهانه ايشان را به نوازش و اكرام اختصاص بخشيد ، به كمرهاى زر و جامه‌هاى فاخر سرافراز گردانيد ، و از بهر زنان و فرزندان ايشان زر و جواهر و اقمشه انعام فرمود ، تا براى پسران دختر بخواهند و جهت دختران جهيز ترتيب نمايند . و از آنجا به دولت و اقبال روان شده ، روز چهارشنبه به موضع اربيل رسيد ، و والى آنجا شيخ على به مراسم طوى اقامت نموده ، پيشكش‌ها كشيد و انواع خدمات شايسته به تقديم رسانيد . و آن حضرت روز ديگر از آنجا نهضت فرموده ، كنار آب خنازاب « 1 » مخيّم نزول همايون شد ، و روز جمعه به شناه از آب گذشته ، موصل از فرّ وصول موكب نصرت‌قرين غيرت سپهر برين گشت .\r\nحضرت صاحب‌قران سرافراز از صدق نيت به قدم نياز به احراز ميامن زيارت انبياء ، يونس و جرجيس - على نبيّنا و عليهما افضل الصلوات و التحيّات - مبادرت نمود ، و بعد از استمداد همت ، در هر مزارى ده‌هزار دينار كپكى تصدق فرمود تا بر سر مراقد نباهت معاقد ايشان ، گنبدها سازند و بسى صلات و صدقات به مستحقّان و درويشان رسانيد . رجاى واثق كه ميامن خيرات و مبرّات كه پيوسته از آن پادشاه دين‌پرور دادگستر صدور مىيافت ، چنانچه در دنيا دستگير دولت و اقبال بود در آخرت پاىمرد مغفرت و رضوان باشد  وَ ما ذلِكَ عَلَى اللَّهِ بِعَزِيزٍ  « 2 » ؛ و اميرزاده ميرانشاه - كه برحسب فرموده ، به تسخير ايل‌هاى اطراف رفته بود - از يمن اقبال روزافزون ، همه را به مقام اطاعت و فرمانبردارى درآورده ، اينجا به سعادت بساطبوس استسعاد يافت ، و يار على والى موصل كمر خدمتكارى بر ميان جان بسته به اقامت مراسم طوى و پيشكش قيام نمود .\r\n\r\n\r\n","description":"","footnote":"\r\n( 1 ) . الف : خارآب ؛ ع : ختازاب .\r\n( 2 ) . ابراهيم / 20 .\r\n","page_name":" 750 ","page_number":814},
  {"content":"\r\n\r\n[ نظم 
  ]\r\n چو طوى كرد صاحب‌قران را ز شرم * سليمان و مور است مىگفت نرم\r\nبزد زانو و پيشكش‌ها كشيد * به حدّى كه دستش به آن مىرسيد \r\n\r\nگفتار در توجه صاحب‌قران « 1 » سعادت انتما به جانب روحا\r\nصاحب‌قران « 2 » ممالك‌ستان ، يارعلى والى موصل را غجرچى ساخته ، از آنجا شبگير فرمود ، و به مباركى و طالع فرخنده متوجه روحا شد و امراى تومان ، ترتيب لشكر داده فوج‌فوج روان شدند .\r\n[ نظم 
  ]\r\n جهان شد چو درياى شوريده موج * روان گشته دريادلان فوج‌فوج\r\nبد اردو ز كثرت جهانى دگر * ز گرد سپه آسمانى دگر \r\nو در اثناى راه ، سلطان عيسى والى ماردين كس بر سبيل استعجال به استقبال فرستاد و اظهار بندگى و خدمتكارى كرد . بنابراين چون حضرت صاحب‌قران در اواخر صفر به حوالى ماردين رسيد ، و او را مطيع و منقاد مىدانست ، پيش وى كس فرستاد كه : « با لشكر مرتب در عقب به تعجيل بيا ، كه ما را عزيمت مصر و شام مصمّم است » . و از آنجا گذشته به رأس العين نزول فرمود و تمامى لشكر را به چپقون « 3 » فرستاد . سپاه برانغار ، ايل و ولايت حسين و قراقويلوق را غارت كردند ، و سپاه جوانغار مواضع و مزارع آن نواحى را به تاراج دادند و اسب و شتر بسيار و گاو و گوسفند بىشمار غنيمت گرفتند . و چون عساكر منصور با غنايم نامحصور به اردوى همايون بازآمدند ، از آنجا نهضت نموده ، به روحا رسيدند ، گزل نامى كه حاكم آن حصار بود ، چون خبر توجه عساكر گردون مآثر شنيد ، از بيم ، حصار گذاشته بيرون رفت و بعضى از رعايا نيز به موافقت او بيرون رفتند و در كوهى بلند - كه داشتند - پناه جستند .\r\n\r\n\r\n","description":"","footnote":"\r\n( 1 ) . ع : + حضرت .\r\n( 2 ) . ع : + حضرت .\r\n( 3 ) . م : چپقوق .\r\n","page_name":" 751 ","page_number":815},
  {"content":"\r\n\r\nحضرت صاحب‌قران ، امرا و لشكريان را از عقب ايشان بفرستاد و همه را غارتيده ، اسير كردند ، و آن حضرت با شاهزادگان و نويينان و اركان دولت به مباركى و طالع سعد به شهر درآمدند و عمارت آن شهر مجموع از سنگ تراشيده برآورده‌اند ، و گويند از بناهاى نمرود است ، و قصهء در آتش انداختن ابراهيم خليل ، - على نبيّنا و عليه الصلاة و السلام - در آنجا دست داده و آن چشمه كه از منبع  يا نارُ كُونِي بَرْداً وَ سَلاماً عَلى إِبْراهِيمَ  « 1 » در ميان آتش جريان يافته ، هنوز جارى است و در حوالى چشمه آثار سياهى آتش و دود پيداست .\r\nحضرت صاحب‌قران كامگار با اعوان و انصار آثار آن بدايع كه به نور ايمان تصديق نموده بودند ، به رأى العين مشاهده فرمودند و در آن چشمه غسل كرده از آن آب بياشاميدند و نوزده روز در آن شهر توقف نموده ، مجلس انس و بزم عشرت بياراستند و طوىهاى پادشاهانه مرتب داشته ، عاطفت خسروانه جماعتى را كه به مراسم جان‌سپارى قيام نموده بودند ، عنايت فرمود و به اصناف نوازش سرافراز گردانيده اوكلكا داد ؛ و جنيد تركمان در اين موضع عزّ بساطبوس دريافته ، خدمت‌هاى لايق بجاى آورد و به جان زينهار جسته ، جهت اهل‌وعيال و ولايت خود امان طلبيد ، و والى حسن كيف نيز همانجا به سعادت عتبه‌بوسى استسعاد يافت و به جبين عجز آستان عبوديت فرسوده ، وظايف نيكو بندگى به تقديم رسانيد و ميامن مراحم بىدريغ شامل حال او گشت .\r\nو چون سلطان عيسى حاكم ماردين در آمدن تعلل نموده ، خلاف آنكه خود اظهار كرده بود به ظهور پيوست ، حضرت صاحب‌قرانى فرمود كه : « مقتضاى توره و ياساق نيست كه ياغى را در ميان ولايت گذاشته ، متوجه مملكتى ديگر شوند » . بنابراين روز پنجشنبه بيست و ششم ربيع الاول به سعادت و اقبال سوار شد و عنان عزيمت به صوب ماردين معطوف داشته بازگرديد . و در اين‌حال ، سلطان على حاكم ارزين به درگاه عالم‌پناه شتافته ، تحفه‌هاى لايق به محل عرض رسانيد و حاكم باتمن نيز به هدايت دولت و رفاقت\r\n\r\n\r\n","description":"","footnote":"\r\n( 1 ) . انبياء / 69 .\r\n","page_name":" 752 ","page_number":816},
  {"content":"\r\n\r\nاقبال به آستان سلطنت آشيان آمده ، در سلك بندگان انخراط يافت ، و مهد اعلى چلپان ملك‌آغا و دلشادآغا كه مدت سى و پنج روز بود كه از حضرت صاحب‌قرانى جدا مانده در آغرق بودند از پيش رانده ، بر بالاى پشته‌اى به دولت تلاقى فايز گشتند . و آغرق نيز از ماردين گذشته به موكب همايون پيوست . صاحب‌قران كامگار لشكر نصرت‌شعار مرتب داشته روان شد و چون به هفت فرسخى ماردين ، موضع چمليك « 1 » معسكر همايون گشت ، ملك عز الدين حاكم جزيره به درگاه عالم‌پناه آمد ، و شرف بساطبوس دريافته ، پيشكش‌ها كشيد و خراج و تغار قبول كرده ، به نوازش خسروانه مخصوص گشت و بازگرديد .\r\nو چون سلطان عيسى از توجه عساكر گردون مآثر آگاه شد ، به پايهء سرير اعلى شتافته ، انواع پيشكش‌ها از اسبان نامدار و استران راهوار و تقوزهاى لايق بياورد و به وسيلهء امرا در شنبه بيست و هشتم ماه مذكور زانو زده به عرض رسانيد . آن حضرت از سبب تعلل در آمدن سؤال فرمود و او به زانو درآمده زبان استغفار به اعتذار برگشاد . پرتو آفتاب عاطفت خسروانه بر حال او تافته صنوف عنايت و نوازش پادشاهانه دربارهء او ارزانى داشت و به خلعت خاص اختصاص بخشيد و از آنجا كوچ كرده ، به نزديك ماردين ، دامن كوه مضرب خيام نزول همايون گشت .\r\n\r\nذكر واقعهء « 2 » شهادت اميرزاده عمر شيخ انار اللّه برهانه\r\nشاهزاده عمر شيخ كه به استجماع ساير ملكات ملكانه ، در شجاعت و مردى آيتى بود و در ميان لشكر منصور رايتى ، در قرب يك سال كه در فارس بود از قلاع آن حوالى و نواحى آنچه ايل نشده بودند ، چون قلعهء اصطخر و قلعهء فرك و در گرمسير قلعهء شهريارى به نيروى دولت روزافزون همه را فتح فرموده بود و به در قلعهء سيرجان - كه جمعى امرا به محاصرهء آن مشغول بودند و هنوز فتح نشده بود - رفته .\r\nو حضرت صاحب‌قران در آن‌وقت كه عزم توجه شام و مصر جزم فرموده متوجه\r\n\r\n\r\n","description":"","footnote":"\r\n( 1 ) . ع : چپ‌مليك .\r\n( 2 ) . الف : + سعادت .\r\n","page_name":" 753 ","page_number":817},
  {"content":"\r\n\r\nدياربكر شد ، كس به طلب اميرزادهء مشار اليه فرستاد و در زمانى كه به محاصرهء آن قلعه مشغول بود خبر به او رسيد . شاهزاده برحسب فرمان ، ايدكوى برلاس و شاه شاهان والى سيستان و پيرعلى سلدوز را برقرار به محاصره بازداشت و به شيراز مراجعت نمود و در آنجا يراق كرده ، امير سونجك را جهت ضبط مملكت فارس بگذاشت و به عزم بساطبوس حضرت اعلى متوجه دياربكر شد . و امير سونجك برحسب اشارت حضرت صاحب‌قرانى به تعمير قلعهء قهندز « 1 » - كه شاه شجاع خراب كرده بود - مشغول شد ، و شاهزاده با لشكرى آراسته از راه شولستان روان شد و از كردستان عبور نموده مىرفت . در راه به قلعه‌اى مختصر رسيد كه آن را خرماتو گويند ، و اندك مردمى در آنجا ساكن بودند . شاهزاده به نظارهء آن قلعه به بالاى تلى برآمد و نادانى از قلعه تيرى انداخت و از قضا به شاهرگ او رسيد و درجهء شهادت يافت .\r\n[ نظم 
  ]\r\n هردم به كمان كينهء خويش * تيرى كشد آسمان بدكيش\r\nمنگر كه به ديگرى گشايد * كز وى چو گذشت بر تو آيد \r\nآرى از افق حدوث ، آفتاب دولتى بالا نگرفت كه به حدّ زوال نرسيد و در عرصهء ظهور كاخ حشمتى سر به گردون نكشيد كه از زلزلهء فنا اختلال‌پذير نگشت .\r\n[ نظم 
  ]\r\n به گلزار گيتى درختى نرست * كه ماند از جفاى تبرزن درست\r\nدر اين باغ رنگين چون پرّ تذرو * نه گل در چمن ماند خواهد نه سرو \r\nفرزند ارجمندش اميرزاده پيرمحمد و اركان دولت را دود حيرت از سر برآمد و حدوث آن واقعهء هايل آتش اندوه در جان همگنان زد .\r\n[ نظم 
  ]\r\n باز اجل چو جان جهان را شكار كرد * دل‌ها خراب از اندوه و جان‌ها فگار كرد \r\n\r\n\r\n","description":"","footnote":"\r\n( 1 ) . م : فهندز .\r\n","page_name":" 754 ","page_number":818},
  {"content":"\r\n\r\n شام از فراق ، خسرو انجم ز « 1 » درّ اشك * اطراف چرخ پرگهر شاهوار كرد\r\nزين هول صعبناك بسى كارزار شد * درمان چه ، با قضا نتوان كارزار كرد \r\nو اين واقعه اواسط زمستان ، در ربيع الاول سنهء ست و تسعين و سبعمائه موافق توق « 2 » ئيل دست داد و مدت عمر شاهزادهء شهيد سعيد چهل سال بود .\r\nلشكريان با ناله و خروش چون دريا به جوش آمدند و آن قلعه را با زمين برابر ساخته ، هيچ متنفّس را در آنجا زنده نگذاشتند . و چون خبر اين مصيبت جهان‌سوز در ظاهر ماردين به اردوى اعلى رسيد ، امرا متحير مانده ، نه روى اظهار كردن داشتند و نه راى پنهان گذاشتن .\r\n[ بيت 
  ]\r\n بو العجب واقعه‌اى باشد و مشكل كارى * كه نه پوشيده توان داشت نه گفتن يارند « 3 » \r\nآخر الامر همه اتفاق نموده صورت حادثه را در خلوتى به عرض رسانيدند .\r\n[ بيت 
  ]\r\n حديث شه و قلعه و زخم تير * نمودند يك‌يك به آه و نفير \r\nحضرت صاحب‌قران كوه وقار از كمال نفس بزرگوار لباس كرامت نعت  وَ ما صَبْرُكَ إِلَّا بِاللَّهِ  « 4 » شعار ساخته زبان رضا و تسليم به كريمهء  إِنَّا لِلَّهِ وَ إِنَّا إِلَيْهِ راجِعُونَ  « 5 » برگشاد و ادّخار ثواب جزيل و اجر جميل را بر مرارت اين شربت تلخ مذاق صبر فرموده ، هيچ‌گونه فزع و جزع به خود راه نداد ، و حكومت مملكت فارس را با توابع به فرزند ارجمند او اميرزاده پيرمحمد ارزانى داشت و يرليغ عالم مطاع در آن باب به نفاذ پيوست ، و او در آن‌وقت شانزده‌ساله بود ، و اوچ‌قرا بهادر را با حكم همايون به تعجيل روانه ساخت كه به شتاب هرچه تمام‌تر به اميرزادهء مصيبت رسيده ، ملحق شود و او را با امراى پدرش بازگردانيده ، در ركاب دولتش متوجه شيراز گردد . و چون اوچ‌قرا بهادر ، به خرماتو رسيد و فرمان برسانيد ، امير بيردى بيگ و امير زيرك جاكو با لشكر توسقال متوجه اردوى اعلى گشتند ، و اميرزاده پيرمحمد با امراى پدرش و\r\n\r\n\r\n","description":"","footnote":"\r\n( 1 ) . ع : چو .\r\n( 2 ) . الف : تخاقوى .\r\n( 3 ) . ع : ياريد .\r\n( 4 ) . نحل / 127 .\r\n( 5 ) . بقره / 156 .\r\n","page_name":" 755 ","page_number":819},
  {"content":"\r\n\r\nاوچ‌قرا متوجه شيراز شد و نعش شاهزادهء شهيد را از موضع برگشتهء « 1 » خرماتو به شيراز نقل كردند و به مرقدى عاريتى بسپردند و بعد از چندگاه خواتينش سونج‌قتلغ آغا و بيگ ملك آغا و ملكت آغا و پسر او اميرزاده اسكندر - كه در صغر سن بود و در شيراز مانده - نعش را از شيراز به كش بردند .\r\n[ بيت 
  ]\r\n روانش روان شد به دار السّلام * شد آب و گلش سوى كش و السلام \r\nو در آنجا به بقعه‌اى كه از مستحدثات حضرت صاحب‌قرانى است دفن كردند .\r\n[ نظم 
  ]\r\n مرقدش تابنده و پرنور باد * با شهيد كربلا محشور باد \r\nو باعث بر آن نقل ، باوجود آنكه در سلك ممالك حضرت صاحب‌قران متعالى مكان تمام ايران با توران انضمام و انتظام يافته بود ، آن شد كه آن حضرت در كش بقعه‌اى ساخته و پرداخته است ، به محلى كه مزار متبرك شيخ بزرگوار شمس الدين كلار و مدفن پدر نامدارش امير طراغاى در جانب قبلى آن واقع شده و از يمين و يسار آن بقعه از براى اميرزاده جهانگير و ديگر اولاد امجاد ، مقابر و بقاع احداث فرموده . و چون دولت سرمد حضرت صاحب‌قران مؤيد از بيّنات آيات قدرت الهى و جلايل مخايل عنايات نامتناهى بود ، اعوان و انصار سپهر اقتدار نسبت با آن حضرت اخلاصى داشتند كه سبب آن‌را به مجرد حصول مال و جاه و ديگر اغراض دنيوى حمل نمىتوان « 2 » كرد ، چه امير آق‌بوغا كه يكى از آن خدمتكاران مخلص بوده ، مدة العمر در هرحال و هر محل كه بود ، هرگز چنان ننشست كه پشتش بر طرفى بودى كه آوازهء آن حضرت از آن طرف شنودى و هنگام استراحت پاى به آن جانب دراز نكردى . بنابرآن اخلاص ، امراى برانغار و جوانغار و ساير خواص بندگان سعادت‌يار نسبت با بقعهء مذكوره هريك به مورچل مقرر خود ، مدفنى ساخته بودند و در هر جا كه به حكم  وَ ما تَدْرِي نَفْسٌ بِأَيِّ أَرْضٍ تَمُوتُ  « 3 » وفات مىيافتند ، ايشان را برحسب وصيت به آن مدفن نقل مىكردند .\r\n\r\n\r\n","description":"","footnote":"\r\n( 1 ) . ع : - برگشته .\r\n( 2 ) . ع : نتوان .\r\n( 3 ) . لقمان / 34 .\r\n","page_name":" 756 ","page_number":820},
  {"content":"\r\n\r\n[ بيت 
  ]\r\n محبتى كه خدايى بود نه نفسانى * به موت و فوت نيابد زوال تا دانى \r\n\r\nتتمهء قصه « 1 » ماردين\r\nو چون سلطان عيسى - كه ملك ماردين بود - موكب همايون را استقبال نموده ، به شرف بساطبوس فايز گشت و مال و ساو و تغار قبول كرده ، محصلان جهت تحصيل وجه و لشكريان از براى خريد و فروخت به شهر درآمدند ، گروهى از مرد « 2 » جهّال و انبوهى از جهلهء ارذال جمع آمده بر لشكريان غوغا كردند . حضرت صاحب‌قران چون براين معنى اطلاع يافت ، همان لحظه سلطان عيسى را طلب داشت و به زانو درآورده ، كيفيت حال از او سؤال فرمود . و از هرگونه كاوش و خطاب و مجارى كلمات او در جواب معلوم شد ، كه در وقت بيرون آمدن ، برادر و اتباع خود را وصيت كرده است كه به هيچ‌وجه حصار از دست ندهند و شهر نسپارند و مبالغه كرده كه اگر من هزار مكتوب بنويسم و شفاعت كنم قطعا التفات مكنيد ، كه من جان خود را فداى شما و سلامت مملكت مىسازم . و چون اين معنى بر او ثابت شد ، امر لازم الاتّباع به گرفتن و بند كردن او نفاذ يافت و چون كثرت لشكر و انبوهى سپاه بسيار بود و اواخر زمستان و در آن حوالى علف يافت نمىشد ، رأى ممالك‌آراى ، ماردين را در آن ولا محاصره كردن مصلحت نديد ، و روز سه‌شنبه هشتم « 3 » ربيع الآخر از آنجا نهضت فرموده ، به‌طرف كوهستان روان شد و از دره گذشته فرود آمد . و روز ديگر از آنجا كوچ كرده به جانب اسپنج توجه نمود و تمام شاهزادگان و امرا لشكرها آراسته ، به مورچل خود به توره « 4 » روان شدند ، و روز جمعهء يازدهم ماه هوا متغير شد و برق جستن و رعد غريدن گرفت و بارانى دست داد كه گفتى تمام اجرام آسمانها ابر گشته مىبارد .\r\n\r\n\r\n","description":"","footnote":"\r\n( 1 ) . ع : داستان .\r\n( 2 ) . الف ، ع : زمره .\r\n( 3 ) . ع : هشتم .\r\n( 4 ) . ع : نوره ؛ م : - به توره .\r\n","page_name":" 757 ","page_number":821},
  {"content":"\r\n\r\n[ نظم 
  ]\r\n فلك خواست تا پرگ « 1 » چشم سحاب * خيام معسكر برآرد به آب\r\nز دريا برآورد ابرى چو قير * سر مشك بگشاد ابر مطير\r\nتو گفتى جهان باز طوفان گرفت * محيط بلا جمله كيهان گرفت\r\nدر آن دشت امكان بودن نماند * بجز كشتى عجز ، مأمن نماند\r\nروان گشت لشكر چو كشتى بر آب * فروماند اشتر چو خر در خلاب\r\nاز آن پيل بالا گل تيره‌جوش * ز اسپان نبودى برون غير گوش \r\nو زمين آن موضع بغايت سست بود و گل‌ولاى عظيم بازديد « 2 » شد ، به حيثيتى كه چهارپايان تا به سينه در وحل فرومىرفتند ، و چند روز لشكر در بلاى آن لاى بماندند و بسيارى از استران و شتران ، قطار قطار تلف شدند و در گل غرق گشته بماندند و بيشتر لشكريان فرود آمدند و خيمه‌ها زدند و زمان زمان شدت باران زيادت مىشد ، تا به حدى كه اكثر مردم خيمه‌ها بگذاشتند و پياده به راه افتادند .\r\nو حضرت صاحب‌قرانى با لشكر قول در جمعهء دهم جمادى الاول از آن لاى بيرون آمده در علفزارى نزول فرمود و از بهر تفقد و استعلام احوال شاهزادگان ، كس بازگردانيد ، و شاهزادگان و امرا با تومان‌هاى خود هركس در پيش خود « 3 » نمدها و زيلوها و تاجيرهاى خيمه‌ها « 4 » بر روى لاى انداخته و راه ساخته به تمامى بيرون رفتند و از آنجا كوچ كرده ، به‌طرف موصل كهنه روان شدند . و حضرت صاحب‌قرانى كسى را با بسى تحف و هدايا جهت فرزندان به جانب سلطانيه فرستاده بود و شخصى شيخ‌نام - كه در موضع جيملك با ملك عز الدين به شرف بساطبوس رسيده بود و به نوازش مخصوص گشته - در راه ، پاى از راه صواب بيرون نهاده ، دست جسارت به آن تحف و هدايا دراز كرده همه را برگرفت و به جزيره درآورد . و ملك عز الدين حاكم آنجا عهدى كه با بندگان حضرت كرده بود ، شكسته ، با آن شوربخت همداستان شد و ياغى گشت . حضرت صاحب‌قران گردون اقتدار الزام\r\n\r\n\r\n","description":"","footnote":"\r\n( 1 ) . ع : پلك .\r\n( 2 ) . شايد هم باديد - پديد .\r\n( 3 ) . ع : - خود .\r\n( 4 ) . ع : تاجپرهاى خيمه خود .\r\n","page_name":" 758 ","page_number":822},
  {"content":"\r\n\r\nحجت را دو نوبت قاصد فرستاد و او را پيغام داد كه : « شيخ را گرفته پيش ما فرست ، تا از سر گناه تو درگذريم ، و اگرنه تمام « 1 » جزيره و قلاع و خيل و حشمت در زير سم ستور ناچيز خواهد شد » .\r\nملك عز الدين را نكبت و ادبار دامنگير شده بود ، بر حصانت قلعه و آب شط اعتماد كرد و سخن قبول ننمود . خرد داند كه بنيادى كه بر آب نهند استوار نيايد ، اما خاكسارى را كه باد نكبت آتش دولت فرونشاند پردهء پندار ، پيش ديدهء بصيرت فرود آيد « 2 » .\r\n[ بيت 
  ]\r\n قضا چون ز گردون فروهشت پر * همه زيركان كور گشتند و كر \r\n\r\nگفتار در توجه حضرت صاحب‌قران به جانب جزيره و نواحى آن\r\nچون ملك عز الدين حاكم جزيره از امتثال امرى كه در باب ارسال شيخ صادر شده بود ابا نمود ، حضرت صاحب‌قران روز دوشنبه سيزدهم جمادى الاول ، آغرق را گذاشته ايلغار فرمود و با تمام لشكر از دجله به كوبسر و عمد گذشته شبگير كرد .\r\nدر وقت سحر - كه آن روز برگشتگان در خواب بودند - بىخبر و غافل عساكر گردون مآثر چون قضاى نازل به ايشان رسيدند و تمام ولايت و احشام ايشان عرضهء غارت و تاراج گشت و دو سه قلعهء او را بگرفتند و مال و چهارپاى بسيار فتوح روزگار لشكر نصرت‌شعار شد و حاكم جزيره ، ملك عز الدين در آن آشوب به دست يكى از لشكريان افتاد و چون او را بشناخت « 3 » به شكنجه و عقوبت بسيار بسى چيز از او بستد و او را رها كرد و چون صرصر قهر صامت و ناطق آن نواحى و ديار را به باد غارت و تاراج برداد و حاكم جزيره نيم جانى به هزار مشقت بيرون برده آواره شد . « 4 » صاحب‌قران گيتىستان از آنجا نهضت نموده به سعادت و اقبال بازگشت و روز پنجشنبه شانزدهم از دجله گذشته ، فرمان داد كه تمام غنايم و گوسفندان را به\r\n\r\n\r\n","description":"","footnote":"\r\n( 1 ) . ع : - تمام .\r\n( 2 ) . ع : آمد .\r\n( 3 ) . ع : مىشناخت ؛ م : نشناخت .\r\n( 4 ) . ع : + حضرت .\r\n","page_name":" 759 ","page_number":823},
  {"content":"\r\n\r\nموصل برند . برحسب فرموده آن را به چهل كشتى در مدت ده شبان‌روز از آب بگذرانيدند و از آب به شيب رانده ، به اردوى همايون رسانيدند .\r\n\r\nگفتار در توجه حضرت صاحب‌قرانى « 1 » به صوب ماردين نوبت ثانى\r\nچون شهريار عدالت شعار بهار از ميامن عون و اقتدار مبدع مختار - جلّ و علا - جنود قواى ناميه را تقويت نموده ، به كار درآورد و سپاه زبرجد لواى گياه روى زمين را به فيروزى فروگرفته ، تمام دشت و صحرا سبزه‌زار و علف‌خوار گشت . حضرت صاحب‌قران كامگار بعد از فتح جزيره و توابع و تسخير قلاع آن نواحى و مواضع عازم ماردين شد و قورلتاى فرموده ، سايهء التفات بر ضبط لشكر انداخت و مجموع پيادگان را سوار ساخت و در روز جمعه غرهء جمادى الاخر متوجه ماردين شد .\r\n[ نظم 
  ]\r\n ز كوس شهنشه برآمد خروش * سپاهى چو دريا درآمد به جوش\r\nشد از جوش پولادپوشان ستوه * همه دشت و صحرا و هامون و كوه \r\nاميرزاده ميرانشاه با لشكرهاى خود برحسب فرموده به منقلاى روان گشت و صحرانشينان آن ولايت كه در بيابان و كوهها بودند همه را بتاخت و غارت كرد ، و روز سه‌شنبه دوازدهم ماه مذكور « 2 » ، صاحب‌قران كامگار با لشكر منصور به ظاهر ماردين رسيده ، شهر را مركزوار در ميان گرفتند و خيمه و خرگاه و سراپرده و بارگاه ، طناب در طناب كشيدند .\r\n[ بيت 
  ]\r\n سپاه اندرآمد چنان چون « 3 » سزد * همه بوم و بر خيمه بر خيمه زد \r\nو روز ديگر كه خسرو جهانگير زبرجد سرير گردون مقام به عزم تسخير اين عالى حصار فيروزه‌فام ، تيغ زرنگار از نيام ظلام برآورد ، « 4 » صاحب‌قران گيتىستان و\r\n\r\n\r\n","description":"","footnote":"\r\n( 1 ) . الف : قران .\r\n( 2 ) . ع : + حضرت .\r\n( 3 ) . ع : كان .\r\n( 4 ) . ع : + حضرت .\r\n","page_name":" 760 ","page_number":824},
  {"content":"\r\n\r\nشاهزادگان و امراى تومانات و هزارجات و قوشونات ، لشكرها آراسته متوجه حصار شهر شدند و از غريو گورگه و كوس و كرناى و خروش سورن و جوش بهادران رزم‌آزماى گوش زمانه كر ساخته جنگ درانداختند .\r\n[ نظم 
  ]\r\n سواران سوى رزم كردند راى * تو گفتى كه عالم برآمد ز جاى\r\nجهان گشت پردار و گير نبرد * شد از وهم رخسار خورشيد زرد \r\nو پيش از همه ، لشكر قول سپر در روى كشيدند و نردبان‌ها بر ديوار حصار نهادند و با تيغ سرافشان و گرز گران به نردبان‌ها برآمدند و ساير لشكر با تيغ‌هاى « 1 » مغفر شكاف از جوانب و اطراف حمله آورده ، به نيروى دولت قاهره ، دشمنان را براندند و شهر را مسخّر گردانيدند و مخالفان از بيم جان روى گريز به قلعه كوه نهادند و سپاه ثوابت شمار بهرام انتقام با شمشيرهاى خون‌آشام درپى ايشان كرده ، تا دروازهء قلعه براندند و بسى از ايشان را به قتل آوردند و بسيارى از پسران و دختران ايشان در زير دست و پا هلاك شدند و بعضى به تشنگى بمردند و غنايم بىحد به دست عساكر فلك حملهء ستاره عدد افتاد و اسبان و قطارهاى استران و شتران گرفتند و در پاى قلعه كوه به جنگ مشغول شدند .\r\nو آن حصارى است بغايت استوار بر سر كوهى بلند واقع شده و يك راه بيش ندارد و از قلعه مقدار يك آسيا آب به زير مىآيد . و جواهر اوصاف آن حصار در عقد اشعار بلاغت شعار شعرا به تخصيص ابن سرايا منظوم است و به قلعهء شهبا موسوم 226 .\r\nسپاه گردون انتقام آن روز تا به شام در پاى آن حصار آتش پيكار افروخته بودند و خرمن حيات مخالفان سوخته و ايشان از بالاى قلعه به سنگباران سيل بلا را پيشگيرى مىكردند و چون شب درآمد ، لشكر ظفرقرين در حوالى قلعه توقف نمودند ، و روز ديگر كه شهسوار خورشيد به بالاى افق « 2 » برآمده جيش كواكب كه در اطراف حصار نيلى سپهر ، التجا جسته بودند همه را فروريخت ، عساكر گردون مآثر\r\n\r\n\r\n","description":"","footnote":"\r\n( 1 ) . الف ، م : - با تيغ‌هاى .\r\n( 2 ) . ع : اين كوه فيروزه .\r\n","page_name":" 761 ","page_number":825},
  {"content":"\r\n\r\nباز روى جلادت به قلعه نهاده « 1 » به بالا برآمدند و جمعى را كه در اندرون حصار نرفته بودند و پناه به كمرها برده همه را دستگير كردند و فرود آوردند . اهل قلعه چون قوت و شجاعت لشكر منصور مشاهده كردند ، وهم و هراس بر ايشان غالب شد و به تضرع و زارى زينهار خواستند . حضرت صاحب‌قران سپهر اقتدار با لشكر فيروزى آثار از پاى قلعه معاودت نموده ، به اردوى همايون فرود آمد و ايشان از قلعه تقوزهاى بسيار و اسبان نامدار بيرون آورده پيشكش كردند و مال و خراج به گردن گرفته ، التزام وظايف خدمتكارى را متقبل شدند .\r\nو از اتفاقات حسنه كه در اين ولا اهالى ماردين را ياورى نمود آن بود كه چون شب بگذشت و مبشر سپيده‌دم بشارت قدوم نيّر اعظم در اغوار و انجاد عالم انداخت ، صباح جمعه از جانب سلطانيه از پيش سراى ملك خانم ، ايلچى رسيد و بشارت رسانيد كه حق - سبحانه و تعالى - شاهزادهء عالميان اميرزاده شاهرخ را فرزندى كرامت فرمود و نهال اقبال در جويبار سلطنت گلى تازه بارآورده .\r\n[ بيت 
  ]\r\n طالع عالم شده ميمون به نيكواخترى * منتظم شد سلك ملك و دين به و الا گوهرى \r\n\r\nذكر ولادت اميرزاده الغ بيگ\r\nدر روز يكشنبه نوزدهم جمادى الاول سنهء ست و تسعين و سبعمائه مطابق فروردين‌ماه جلالى و موافق ايت‌ئيل در قلعهء سلطانيه ،\r\n[ نظم 
  ]\r\n به سلطان گيتىستان شاهرخ * خدا داد شزاده‌اى ماه‌رخ\r\nكه اوج سرير شهى يافت تاب * از آن ماه چون مشرق از آفتاب\r\nفروغ سعادات و انوار جاه * درخشان ز رويش چو خورشيد و ماه\r\nتو گفتى يكى كوكب از اوج ماه * برآمد به اقبال بر تختگاه \r\n\r\n\r\n","description":"","footnote":"\r\n( 1 ) . م : - « به بالاى افق . . . به قلعه نهاده » .\r\n","page_name":" 762 ","page_number":826},
  {"content":"\r\n\r\nماهران صناعت تنجيم در تحقيق وقت ولادت و استخراج جزو طالع و تحرير مراكز ساير بيوت و تعيين مواضع كواكب و سهام ، شرايط احتياط مرعى داشته و دقايق اعمال بجاى آورده ، زايچهء طالع همايونش به قلم دولت بر بياض سعادت كشيدند .\r\n[ نظم 
  ]\r\n اسد طالع و صاحبش آفتاب * از آن گشت در سلطنت كامياب\r\nشرف يافته آفتاب از حمل * گراينده از علم سوى عمل \r\nو چون اين بشارت مسرت‌افزا به سمع مبارك حضرت صاحب‌قران گيتىگشاى « 1 » رسيد ، مواد بهجت و سرورش ، تضاعف پذيرفت و از غايت خرمى و شادمانى نايرهء خشم و غضب آن حضرت به كلى فرونشست و به شكرانهء آن عطيّه ، جرايم اهالى ماردين و آن حوالى را رقم عفو و اغماض كشيد و از سر انتقام ايشان گذشته ، مال را كه قبول كرده بودند ببخشيد ، و آن ولايت را به سلطان صالح برادر سلطان عيسى ارزانى داشت و يرليغ به آل تمغا كرامت فرمود .\r\n[ بيت 
  ]\r\n به خواهندگان گر كسى زر دهد * به‌جاى زر ، او شهر و كشور دهد \r\nو روز شنبه گورگهء كوچ زده ، به مباركى و طالع سعد نهضت نمود ، و راه‌ها بخش كرده متوجه طرف بسرى شد ، و اميرزاده محمد سلطان با لشكر خود به راه ميدان روان گشت ، و حضرت صاحب‌قران از راه سور ، و اميرزاده شاهرخ ملازم ركاب همايون بود ، و اميرزاده ميرانشاه با لشكر خود از راه جوسق ، و امراى تومان به مورچل خود به‌همين سبيل هركس از راهى بازگشتند ، و چون حضرت صاحب‌قرانى از راه سور به كنار شط رسيد ، اميرزاده ميرانشاه را به جهت ضبط آن نواحى به بالا آب دجله به ايلغار روانه گردانيد ، و به نفس مبارك از آب گذشته به علف‌زارى در غايت نزاهت نزول فرمود و سه روز در آنجا توقف نمود . و در خاطر\r\n\r\n\r\n","description":"","footnote":"\r\n( 1 ) . ع : ستان .\r\n","page_name":" 763 ","page_number":827},
  {"content":"\r\n\r\nهمايون « 1 » چنان بود كه عنان عزيمت به جانب آله‌تاق معطوف دارد ، كه ناگاه از پيش اميرزاده محمد سلطان و اميرزاده ميرانشاه خبر آمد كه مردم حصار قراچه‌قيا - كه عبارت از شهر آمد است ، كه به حامد اشتهار يافته - به حصانت حصار مغرور گشته ، سركشى مىكنند و به قدم انقياد پيش نيامدند .\r\n\r\nگفتار در توجه رايت كشورگشاى گيتىستان به « 2 » صوب حامد و فتح آن\r\nچون حضرت صاحب‌قران بر مخالفت اهالى حامد اطلاع يافت ، در حال امير جهانشاه را به ايلغار بفرستاد ، و روز دوشنبه بيست و سيوم جمادى الآخر ، قرين نصرت و ظفر با تمام لشكر متوجه حامد شد ، و شب در ميان كرده آنجا رسيد ، و مجموع لشكر از دجله - كه آبش در آن محل بغايت سبك است - عبور نموده ، گورگه و نقاره فروكوفتند و سورن انداختند و حصار را درميان گرفته ، فرود آمدند .\r\nو آن حصار در استحكام و استوارى به مرتبه‌اى است كه كس مثل آن در عالم نديده و نشنيده . چه باره‌اىست بغايت بلند از سنگ‌هاى تراشيده برآورده و به گچ استوار گردانيده « 3 » و عرض ديوارش به حيثيتى است كه بر بالاى آن « 4 » دو سوار پهلوى يكديگر توانند راند و بر سر باره هم از طرف بيرون و هم از جانب اندرون به مقدار قامت شخصى بلند ، ديوار از سنگ تراشيده برآورده‌اند و بر بالاى آن آهك زده و باز بر سر آن از طرف بيرون ديوار سنگ برآورده « 5 » و كنگره‌ها ساخته ، چنانچه مجموع آن بارو دو طبقه است ، تا هنگام بارندگى و وقت شدت سرما و گرما مردم در طبقهء زيرين توانند بود و برج‌هاى عالى ترتيب كرده‌اند و در ميان هردو برج ده پانزده گز باشد . و در اندرون حصار دو چشمهء آب سنگين جارىست و بسى باغ‌هاى معتبر هست و اين اوصاف ، از ديده ثبت افتاده ، نه از مجرد سماع . و گويند از بناى آن حصار چهار هزار و سيصد سال گذشته و در هيچ عصر از اعصار دست قدرت و قوت هيچ\r\n\r\n\r\n","description":"","footnote":"\r\n( 1 ) . م : مبارك .\r\n( 2 ) . الف : + فتح .\r\n( 3 ) . ع : - كرده .\r\n( 4 ) . ع : + ديوار .\r\n( 5 ) . م : - « به مقدار قامت . . . بيرون ديوار سنگ برآورده » .\r\n","page_name":" 764 ","page_number":828},
  {"content":"\r\n\r\nذو شوكت صاحب‌اقتدار به فتح و تسخير آن نرسيده ، مگر آنكه در ابتداى اسلام خالد بن وليد - رضى اللّه عنه - با فوجى از لشكر اسلام بعد از آنكه مدتى به محاصرهء آن مشغول بودند ، از راهى كه آب از شهر بيرون مىآيد ، پنهانى درآمده‌اند و آن را فتح كرده .\r\nالقصه پيرامن آن حصار « 1 » ، مخيّم نزول عساكر گردون‌مآثر گشت . روز ديگر حضرت صاحب‌قران ممالك‌ستان به سعادت و اقبال سوار شد و لشكر را به تسخير شهر تحريض فرمود و ايشان جنگ را آماده گشته با چپرها و توره‌ها و خرك‌ها پيش رفتند و از اطراف و جوانب بر اهل حصار تيرباران كردند و ايشان هرچند از بالا سنگ « 2 » بر سر آن دلاوران نبردآزماى مىريختند ، چون كوه از جاى خود نجنبيدند ، و عثمان بهادر پيش رفت و يك برج او را نقب زده ، راه ساخت . و سيد خواجه جنگ بسيار كرده ، برجى ديگر را نقب درآورد و همچنين ارغون شاه ، برجى را نقب زده ، پيش از همه درآمد و به بالاى برج آمد و داد مردى و مردانگى داد و ديگر امراى تومان كوشش‌هاى دلاورانه نموده ، هريك به نوعى به بالاى حصار برآمدند ، و چنان حصارى منيع كه در مدت سه چهار هزار سال هيچ آفريده به قوت و غلبه فتح نكرده بود ، از نيروى دولت روزافزون به دو سه روز مسخر گشت .\r\n[ بيت 
  ]\r\n و امثال اين غرايب و زين هم غريب‌تر * بسيار كرد دولت آن « 3 » شاه دادگر \r\nو لشكريان به اندرون حصار درآمده شهر را غارت كردند ، و خانه‌ها را آتش زدند ، و سپاهيان آنجا تمام در نقب‌ها رفته ناپيدا شدند و كس ايشان را نيافت ، و يساقيان با تبرها و ميتين‌ها بر بالاى بارو برآمده به ويران كردن حصار مشغول شدند . و چون آن بنا از غايت استحكام به مرتبه‌اى بود كه به سعى بسيار اندكى از آن كنده مىشد و خراب كردن آن را روزگارى مىبايست ، پاره‌اى از سرهاى باروى آن بينداختند و روز سه‌شنبه از آنجا كوچ كردند و روان شدند ، و روز جمعهء آخر جمادى الآخر يكى از\r\n\r\n\r\n","description":"","footnote":"\r\n( 1 ) . م : - حصار .\r\n( 2 ) . ع : + و تير .\r\n( 3 ) . الف ، ع : اين .\r\n","page_name":" 765 ","page_number":829},
  {"content":"\r\n\r\nطايفهء اوزبك به پايهء سرير اعلى حاضر شد و به عزّ عرض همايون رسانيد كه بيق « 1 » صوفى ياغى شده مىخواهد كه در شب بگريزد . در حال فرمان شد تا او را گرفته ، حاضر گردانيدند و چون تفحص كرده « 2 » شده ، اقرار كرد و معترف آن « 3 » و جمعى مردم كه با او متفق شده بودند بازنمود ، و حال آنكه حضرت صاحب‌قران به كرّات از او امثال اين حكايات ناپسنديده مشاهده كرده بود و از مكارم اخلاق ملكانه عفو فرموده و پيوسته دربارهء او عواطف و مراحم پادشاهانه ارزانى داشته و او را تومانى داده بود و در برانغار بعد از نسل خانان از او بزرگتر اميرى نبود با اين‌همه از سرشت بد ، مرتكب چنين حركات ناپسنديده مىشد .\r\n[ بيت 
  ]\r\n ز هركس پشيمان‌تر او را شناس * كه نيكى كند با كسى ناسپاس \r\nبنابراين حضرت صاحب‌قران به بند او و پسرش امر فرمود و جماعتى را كه با او متفق شده بودند ، به ياساق رسانيدند .\r\n\r\nگفتار در مراجعت ماهچهء رايت آفتاب اشراق به جانب آله‌تاق\r\nرايت آفتاب اشراق محفوف به عون و تأييد پروردگار متوجه اله‌تاق شد و در جلگهء مهروان و نواحى آن از قلاع و ولايات ، مجموع حكّام و كوتوالان و متعيّنان و سرداران كمر خدمتكارى بسته ، به درگاه عالم‌پناه شتافتند و به سعادت بساطبوس استسعاد يافته مال و خراج قبول كردند و فرود آوردند ، و چون حضرت صاحب‌قران از ميافارقين و باتمان و اشما عبور فرمود ، راه‌ها تعيين فرمود و امراى تومان را غجرچيان مقرر كرد ، و اميرزاده محمد سلطان با امراى جوانغار از راه چپاچور روان شد و رايت ظفر نگار از راه سيواسر متوجه صحراى موش گشت ، و اميرزاده شاهرخ ملازم ركاب همايون بود . و در آن طريق عقبه‌هاى بلند بود بغايت مرتفع و با آن‌كه بهار بود از بسيارى برف بسى چهارپاى از استر و شتر در آن راه تلف شد .\r\n\r\n\r\n","description":"","footnote":"\r\n( 1 ) . الف : تيق .\r\n( 2 ) . ع : نموده .\r\n( 3 ) . ع : شد .\r\n","page_name":" 766 ","page_number":830},
  {"content":"\r\n\r\nروز سه‌شنبه پانزدهم رجب از آن عقبه‌هاى بلند و دشوار و راه‌هاى سخت عبور نموده در صحراى موش نزول فرمود ، و اميرزاده ميرانشاه با امراى برانغار از راه بتليس گذشته ، به اردوى كيهان‌پوى ملحق شد ، و اميرزاده محمد سلطان نيز با لشكر جوانغار در آن محل برسيد و حكّام آن نواحى مجموع مطيع و منقاد گشتند و حاكم بتليس حاجى شرف - كه در تمام بلاد كردستان به نيكى و راستى او كسى نبود و نسبت با بندگان درگاه عالم‌پناه پيوسته در مقام عبوديت و بندگى بودى - به احراز سعادت بساطبوس مبادرت نمود و اسبان نامدار پيشكش كرد .\r\n[ نظم 
  ]\r\n بسى اسب با زين و برگستوان « 1 » * بلند و قوىمغز و سخت‌استخوان\r\nسبق برده از آهوان در شتاب * به گرمى چو آتش به‌نرمى چو آب\r\nبه صحرا ز مرغان سبك خيزتر * به دريا در از ماهيان تيزتر \r\nو از آن جمله يك اسب كميت بود كه با مجموع اسبان نامى كه حكّام و سرداران از اطراف آورده بودند ، در صحراى موش دوانيدند و از همه به در رفت و هيچ بادپاى به گرد او نرسيد . حضرت صاحب‌قران او را ملحوظ نظر تربيت و عنايت گردانيده ، بسى نوازش فرمود ، و مملكت او را با ديگر ضمايم به او ارزانى داشت و يرليغ داد و به خلعت طلادوز و كمر و شمشير زرين بلندپايه و سرافراز ساخت ، و بيق « 2 » صوفى را به او سپرد كه او را در قلعه محبوس دارد ، و راه‌ها را تفحص فرموده ، فرمان داد كه بنويسند .\r\n\r\nگفتار در فرستادن حضرت صاحب‌قرانى لشكرها را به اطراف و جوانب از براى تسخير قلاع و بلاد و دفع اهل شرّ و فساد\r\nرأى ممالك‌آراى صاحب‌قران ممالك‌ستان ، محمد درويش برلاس را با فوجى از لشكر به محاصرهء قلعهء النجق فرستاد ، و قرايوسف و احشام تركمانان از آوازهء وصول\r\n\r\n\r\n","description":"","footnote":"\r\n( 1 ) . م : - و بر گستوان .\r\n( 2 ) . ع : بيق ؛ الف : ق .\r\n","page_name":" 767 ","page_number":831},
  {"content":"\r\n\r\nعساكر گردون مآثر رو به گريز نهاده بودند و رفته ، حضرت صاحب‌قران با شاهزادگان و امراى تومانات « 1 » و نويينان ، قورلتاى كرده ، مشورت فرمود و رأى بر آن قرار گرفت كه لشكر در عقب ايشان برود . و برهان اغلان را سرسپاه گردانيد ، و ايباج اغلان و جهانشاه بهادر را با ديگر امرا همراه او كرده ، از صحراى موش به ايلغار روانه ساخت و فرمود كه : « از پى دشمنان تا هر جا كه باشد بروند و در دفع شرّ و فساد ايشان كوشش نمايند » و به نفس مبارك در آن جلگه چند روز توقف فرمود و به جهت قلع و قمع آنان كه به درگاه عالم‌پناه نيامده بودند ، اميرزاده ميرانشاه را بفرستاد تا هركه به قدم اطاعت و انقياد پيش آيد او را امان بخشد ، و آن‌را كه سركشى ورزد ، به دست انتقام از پاى درآورده ، ولايت و احشام او را غارت كنند و به قلعهء النجق رفته ، به محاصره مشغول شوند . و تواچيان را فرمان داد كه بروند و از تمام ممالك لشكر جمع كرده ، به پايهء سرير اعلى آورند ، و رايات نصرت‌شعار نهضت نموده ، به سعادت و اقبال به جانب اله‌تاق بازگشت .\r\nو حضرات عاليات سراى ملك‌خانم و تومان‌آغا و ساير آغايان كه در سلطانيه مانده بودند و زمستان آنجا گذرانيده ، در فصل بهار كه موعد تلاقى گل و بلبل و موسم مواصلت سمن و سنبل است ، از آنجا كوچ كرده ، متوجه پايهء سرير اعلى گشتند و از تبريز گذشته مىآمدند . حضرت صاحب‌قران اميرزاده شاهرخ را در سه‌شنبهء بيست و پنجم رجب به استقبال ايشان فرستاد و شاهزادهء جوان‌بخت چهار شبانه‌روز « 2 » راه كرده « 3 » در ميان مرند و خوى به ايشان رسيد .\r\n[ بيت 
  ]\r\n دولت ديدار ميسر شده * ديدهء اقبال منوّر شده \r\nو چون نواحى اخلاط مخيّم نزول حضرت « 4 » صاحب‌قران « 5 » گشت خاقان ، حاكم عادل جوز - كه از هواخواهان ديرينهء آن حضرت بود - به پايهء سرير خلافت مصير آمد و پيشكش‌هاى لايق كشيد و چون خدمات او از سر اخلاص بود ، در حضرت اعلى عزّ قبول يافت و عاطفت پادشاهانه شامل حال او گشته ، اخلاط و ايل آنجا را\r\n\r\n\r\n","description":"","footnote":"\r\n( 1 ) . الف ، ع : - تومانات .\r\n( 2 ) . الف : روزه ؛ ع : + قطع .\r\n( 3 ) . الف : رفته .\r\n( 4 ) . ع : - حضرت .\r\n( 5 ) . ع : همايون .\r\n","page_name":" 768 ","page_number":832},
  {"content":"\r\n\r\nبه او سيورغال فرموده ، يرليغ داد و روز سه‌شنبه دوم شعبان در آن صحرا ، شكار انداخت ؛ روز چهارشنبه جرگه به‌هم برآمد .\r\n[ نظم 
  ]\r\n جهان‌جوى مىشد چو غرّنده شير * جهنده هژبرى شكارى به زير\r\nبر آن صيدگه چون گذر كرد شاه * معنبر شد از گرد او صيدگاه\r\nشكارافكنان با ظفر هم‌قرين * ز چرّنده خالى شد آن سرزمين\r\nاديم گوزنان سرين تا به سر * ز پيكان زرّين شده كان زر\r\nكمان شهنشه كمين ساخته * شكارى به هر تيرى انداخته \r\nصيد بسيار از آهوى سفيد و قوچ و ميش كوهى و گوزن و غير آن بينداختند و چون مدت يازده ماه بود كه شاهزادگان با آغرق مبارك در سلطانيه مانده بودند ، استيلاى شدت شوق ، سلسلهء عطوفت حضرت صاحب‌قران را تحريك داد ، و آغرق گذاشته ، ايلغار فرمود و روى توجه به سوى ملاقات ايشان آورد ، و از الش‌كرد گذشته ، شب در اوچ كليساى اله‌تاق استراحت نمود و صباح جمعهء جمعيت آثار سعادت شعار كه عيد اخيار و ابرار است ، چشم اميد روزگار به جمع شمل اقبال و اتفاق دولت تلاقى و اتصال روشن گشت . اميرزاده پيرمحمد جهانگير و آغايان نثارها كردند ، و همگنان را نهال آمال و امانى از ميامن وصول به حضرت صاحب‌قرانى به ازهار و اثمار بهجت و شادمانى آراسته و برومند گشت .\r\n[ بيت 
  ]\r\n و بر وفق دورنگى روزگار * كه لطف گلش « 1 » نيست بىقهر خار \r\nاز تذكر واقعهء جگرسوز غم‌اندوز اميرزاده عمر شيخ ، جراحت آن مصيبت تازه گشت و شاهزادگان و خواتين و نويينان ، مراسم تعزيت بجاى آورده وظايف دعا به ادا رسانيدند .\r\n[ نظم 
  ]\r\n گر فرورفت اخترى از آسمان سلطنت * آفتاب اوج شاهى جاودان تابنده باد\r\nور گلى از شاخسار ملك بر خاك اوفتاد * گلبن اقبال سلطان جهان پاينده باد \r\n\r\n\r\n","description":"","footnote":"\r\n( 1 ) . الف ، ع : گلشن .\r\n","page_name":" 769 ","page_number":833},
  {"content":"\r\n\r\nحضرت صاحب‌قران خلافت‌پناه ، زبان استرجاع را به اعادهء  إِنَّا لِلَّهِ  « 1 » برگشاد چهرهء وقار پادشاهانه به گلگونهء صبر جميل برافروخت و رأى ممالك‌آراى ، سايهء التفات بر اشغال جهانبانى انداخته ، تمور خواجه آق‌بوغا را با فوجى لشكر به مدد محمد درويش برلاس به محاصرهء قلعهء النجق فرستاد و در روز دوشنبه به مباركى و طالع فرخنده كوچ كرد ، و متوجه قلعهء آيدين شد و چون به آنجا رسيد ، اهالى قلعه اطاعت و انقياد نموده ، هرچه داشتند از نقود و اقمشه و چهارپاى و غلات بيرون فرستادند و به تضرع و زارى امان خواستند . مرحمت حضرت صاحب‌قران ايشان را معاف داشته ، از آنجا مراجعت نمود و شب در ميان كرده به اوچ كليسيا نزول فرمود .\r\nدر اين اثنا از شهر ارزنجان كه سرحد روم است ، طهرتن به درگاه عالم‌پناه آمد و به تقبيل قوايم سرير خلافت مصير بلندپايه و سرافراز گشته ، به خدمات پسنديده قيام نمود و زانو زده پيشكش‌هاى لايق كشيد ، و عاطفت پادشاهانه او را به انواع نوازش و تربيت اختصاص بخشيد .\r\n\r\nگفتار در فتح قلعهء آونيك\r\nچون مصر پسر قرا محمد ، كه حاكم آونيك بود تا غايت به درگاه عالم‌پناه نيامد و به اقامت مراسم بندگى و خدمتكارى قيام ننمود ، داعيهء تسخير آن حصار از خاطر همايون حضرت صاحب‌قرانى سر برزد و اميرزاده محمد سلطان را با لشكرى به جانب آونيك روانه گردانيد ، و به نفس مبارك روز سه‌شنبه شانزدهم شعبان كوچ كرده ، در علفزار جلگاى الش‌كرد نزول فرمود و از آنجا نهضت نموده ، به تعجيل براند و از كوسه طاق گذشته ، روز پنجشنبه هژدهم ، پيشتر از اميرزاده محمد سلطان به آونيك رسيد . و از غريو گورگه و خروش سورن ، زلزله در جهان افكنده ، به تسخير حصار فرمان داد ؛ عساكر گردون مآثر از اطراف و جوانب حصار جنگ انداخته ، به نيروى دولت قاهره ، حصار زيرين را مسخر گردانيدند و با زمين برابر ساختند ، و\r\n\r\n\r\n","description":"","footnote":"\r\n( 1 ) . اشاره است به قرآن كريم ، بقره / 156 .\r\n","page_name":" 770 ","page_number":834},
  {"content":"\r\n\r\nمصر با اتباعش گريخته به بالاى قلعهء كوه برآمدند .\r\nو آن قلعه كوهى است بغايت بلند و تند و هر ممر كه احتمال آن داشت كه پيادگان كوه‌رو توانند رفت آن را به گچ و سنگ استوار كرده بودند و يك‌طرف آن را بارو كشيده و دروازه مستحكم گردانيده و تركمانان در آن بالا جنگ و قتال را آماده گشته ، امراى تومان و بهادران لشكر كشورستان پياده شده ، چپرها گرفتند و به نزديك دروازه به پاى كمر برآمدند و جنگ درپيوستند .\r\n[ نظم 
  ]\r\n پياده روان شد به كردار پيل * سوى مصر مانند درياى نيل\r\nسپه چون به قلعه رسيدند تنگ * برآمد ز هر جانبى كوس جنگ\r\nقپوچى ز هرگوشه بگماشتند * عراده ز هرسو برافراشتند\r\nكه هركس كه جنبد فراز فصيل * به ناوك زنندش كه گردد قتيل\r\nفراز كمرها به‌سان پلنگ * سپاه انجمن شد به آيين جنگ\r\nچو مژگان خوبان دو صف رزم‌ساز * يكى در نشيب و يكى برفراز \r\nو جمعه نوزدهم ماه ، مصر پسر و نايب خود را با پيشكش‌هاى لايق بيرون فرستاد و عرضه داشت كه : « بنده و مطيع آن حضرتم و مرا قوت مقاومت با بندگان درگاه نيست و زهرهء بيرون آمدن هم ندارم ، اگر آن حضرت اين نوبت بنده را به جان امان بخشد از سر امن و اطمينان به وظايف خدمتكارى قيام نمايم » . حضرت صاحب‌قران ايشان را نواخته خلعت و كمر داد و فرمود كه : « از سر جريمهء او درگذشتم ، بايد كه هيچ انديشه به خود راه ندهد و بىتوقف بيرون آيد » . و چون ايشان بازگشتند و به قلعه درآمده ، اين سخن به او رسانيدند ، توفيقش ياورى « 1 » ننمود و آن سخن را كه خير و صلاح او در آن بود ، به سمع قبول راه نداد ، و جنگ آغاز نهاده به تير انداختن مشغول شدند و روز ديگر امير طهرتن پيش رفت و مصر را از راه نيكخواهى نصيحت كرد كه : « اين چه سوداى فاسد است كه ترا بر مخالفت مىدارد .\r\n\r\n\r\n","description":"","footnote":"\r\n( 1 ) . م : يارى .\r\n","page_name":" 771 ","page_number":835},
  {"content":"\r\n\r\nبا حضرتى كه سلاطين هفت اقليم از مقاومت او سپر انداخته‌اند ، معارضه كردن نه طريق عقل است ، ترا از اين ورطه جز به وسيلهء عجز و مسكنت خلاص ممكن نيست » .\r\n[ نظم 
  ]\r\n به شاهى كه شاهان روى زمين * سپردند شاهى و تاج و نگين\r\nچو رستم دوصد بر در بار اوست * كمر بسته وز جان هوادار اوست\r\nفريدون و جمشيد و خاقان چين * به درگاه او بندهء كمترين\r\nنباشد ترا مصلحت داورى * همان به كه رو سوى عجز آورى\r\nبه پشتى قلعه مسازيد جنگ * كه در چنگ تركان چو موم است سنگ\r\nچه حدّ تو باشد به او كارزار * چنين كار را خوارمايه مدار\r\nهمان به كزين قلعه آيى برون * سر كوه ناگشته درياى خون\r\nدر اين گفتن ايزد گواه من است * كه سوى صلاح تو راى من است \r\nمصر چون اين سخنان استماع نمود خوف و هراسش زيادت شد ، و باز پسر را با ستلمش - كه از خويشان نزديك او بود ، و از سرداران و دلاوران آن ديار - با اسبان نامدار بيرون فرستاد و به تضرع و زارى همان التماس كه اول كرده بود ، درخواست نمود .\r\nصاحب‌قران سپهر اقتدار دانست ، كه او خاطر بيرون آمدن ندارد ، فى الحال به حبس ستلمش و كسانى كه با او بودند فرمان داد ، و روز يكشنبه بيست و يكم ماه مذكور اميرزاده محمد سلطان با لشكرى كه ملازم او بودند به معسكر همايون پيوست و شب‌هنگام كه لشكر منصور به پاى كمر شتافته ، به جنگ مشغول شدند و تا روز كوشش‌هاى مردانه نمودند ، و در اثناى جنگ از قلعه تيرى انداختند ، چيزى بر آن نوشته ، چون به پايهء سرير اعلى رسانيدند و بر مضمون آن اطلاع افتاد ، حاصلش آن بود كه : « ستلمش بيرون آمده از خويشان نزديك مصر است و بهادر و سردار اين قلعه اوست ، اگر او را بند كنند پشت استظهار اينها بشكند » .\r\n\r\n","description":"","footnote":"","page_name":" 772 ","page_number":836},
  {"content":"\r\n\r\n[ نظم 
  ]\r\n به شه گفتى ايزد خبر داده بود * كه بند وى از پيش بنهاده بود\r\nشهى را كه دل گشت چون آفتاب * بود حكم رايش سراسر صواب \r\nو حضرت صاحب‌قران روز دوشنبه پسر مصر را طلب فرمود و او در سن شش سالگى بود ، و چون به پايهء سرير اعلى آمد روى نياز بر زمين نهاده ، پاى بندگى حضرت را بوسه داد « 1 » و زانو زده به لفظى فصيح ، خون پدر درخواست كرد و عرضه داشت كه : « اگر بندگى حضرت خون او را ببخشد من بروم و او را بگويم كه با كفن و شمشير به درگاه آيد و از جملهء غلامان اين حضرت باشد » .\r\nصاحب‌قران كامگار فرمود كه : « خون پدرت را به تو بخشيدم به شرط آنكه بيايد » .\r\nو بر حال اين كودك ترحم فرمود ، خلعت فرزندان خود در او پوشانيد و حمايل زرين در گردن آويخت و استمالت‌نامه به قلم عاطفت نگاشته به او داد و پيش پدر فرستاد و چون او را به اين طريق به قلعه درآوردند ، اهالى آنجا در خروش آمده ، زبان به دعا و ثنا برگشادند و جماعتى از بندگان حضرت را كه با آن كودك رفته بودند استقبال نمودند و ايشان را بسى زر و خلعت داده ، به تعظيمى هرچه تمام‌تر بازگردانيدند ، ليكن مصر را خوف و هراس به مرتبه‌اى غالب شده بود كه سراسيمه ماند ، اصلا راه به صلاح خود نمىبرد و آن مايه قوت نفس كه بيرون آيد و خود را از آن مهلكه برهاند ، نداشت . و چون باز درآمدن تعلل كرد ، حضرت صاحب‌قران امر فرمود كه امراى تومان هركس به سيبهء « 2 » خود استاده ، منجنيق‌ها ترتيب كردند و ساير اسباب جنگ حصار از عراده و رعد و تير چرخ آماده داشته ، گورگه و نقاره فروكوفتند و برغو كشيده ، به جنگ مشغول شدند .\r\n[ نظم 
  ]\r\n برآمد خروشيدن كارزار * سپاه اندر آمد به گرد حصار\r\nز بس ناوك و سنگ شد پرنهيب * نشيب از فراز و فراز از نشيب \r\n\r\n\r\n","description":"","footnote":"\r\n( 1 ) . الف ، ع : ببوسيد .\r\n( 2 ) . الف : بجاى ؛ ع ، م : سبه .\r\n","page_name":" 773 ","page_number":837},
  {"content":"\r\n\r\nعساكر گردون مآثر به زخم سنگ منجنيق ، بسيارى از آن خانه‌ها كه در آن بالا ساخته بودند خراب كردند . در اين اثنا ، مادر مصر از قلعه فرود آمد و به سعادت بساطبوس فايز گشته ، زبان تضرع به شفاعت فرزند برگشاد و از سر عجز و اضطرار عرضه داشت كه : « او را چه حدّ مقاومت با بندگان اين آستان باشد ، اين اضطراب از غايت خوف مىكند » . و الحق از هيبت شكوه اين درگاه شير شرزه را جگر آب مىشود ؛ اگر او نيز ترسد عجب نباشد .\r\n[ مصراع 
  ]\r\n « چه كند به پاى پيلان الچوق « 1 » تركمانى » \r\nو روز ديگر حضرت صاحب‌قرانى او را نوازش فرموده ، خلعت فاخر پوشانيد ، و فرمود كه : « پسرت اگر امان جان و سلامت خان‌ومان مىطلبيد بگو تا زود بيايد » . و حضرات عاليات سراى ملك خانم و تومان‌آغا و ديگر خواتين ، او را خلعت‌ها داده ، روانه گردانيدند و چون به قلعه درآمد و صورت حال با پسر بازراند ، دولتش پشت بر كرده بود ، يارى ننمود و سعادت روى برتافته بود ، دستگيرى نكرد كه از سر عناد برخاسته به پاى اذعان و انقياد به درگاه عالم‌پناه شتابد و از آن مضيق خلاص يابد .\r\nهمچنان در مقام ياغيگرى بازايستاد . يرليغ لازم الاتّباع به نفاذ پيوست كه در مقابل حصار ، ملجور سازند .\r\n[ نظم 
  ]\r\n چنين داد فرمان شه نامور * كه هركس كه بود از سپه سربه‌سر\r\nسه روزه ره از هرطرف تاختند * درختى كه پيدا شد انداختند\r\nدر اطراف قلعه به نيروى بخت * كران تا كران شد فكنده درخت\r\nاميرى كه در رزم بودى چو سام * علىقدر ، عثمان عباس‌نام\r\nشهش گفت تا بر سر آن سپاه * ستاد از گه شام تا صبحگاه \r\nو به جدّ هرچه تمام‌تر آن چوب‌ها را برهم مىنهادند و لشكريان ميان آن را از\r\n\r\n\r\n","description":"","footnote":"\r\n( 1 ) . الچوق : همان است كه امروزه آلاچيق خوانده مىشود بنايى سبك و كوچك و شكننده .\r\n","page_name":" 774 ","page_number":838},
  {"content":"\r\n\r\nسنگ و گل پر مىكردند و برمىآوردند تا ملجور تمام شد و از حصار ايشان بلندتر آمد چنانچه بر قلعه مشرف بود .\r\n[ نظم 
  ]\r\n چو ملجور سركوب شد با حصار « 1 » * به گردون برآمد دم كارزار\r\nگروه سپه بر سر ملجور « 2 » * چو درياى جوشان درآمد به شور \r\nو از بالاى ملجور - كه با كاخ ناهيد و قصر هور برابر ساخته بودند - و از آن منجنيق‌ها كه از اطراف و جوانب حصار برافراخته « 3 » ، چندان سنگ بر هواى آن قلعه پرّان گشت ،\r\n[ نظم 
  ]\r\n كه گفتى سپهر بلنداقتدار * كند اهل آن قلعه را سنگسار\r\nمگر آسمان سنگ بارد همى * جهان را بر ايشان سرآرد همى\r\nكسى را كه با شاه دل نيست راست * اگر بر سرش سنگ بارد رواست \r\nو چون از ماه رمضان پانزده روز بگذشت كار دشمنان به غايت اضطرار انجاميد ، و از بىآبى ، آتش در نهاد ايشان افتاد و تمام رعايا را بدين واسطه از قلعه بيرون كردند . مصر و متعلقانش با جمعى سپاهيان همچنان به خيرگى ، جلادتى مىنمودند و از بيم جان دست‌وپايى مىزدند . لشكر منصور به سنگ منجنيق خانه‌هاى ايشان را ويران ساختند و خرگاه‌ها بر سر ايشان كوفتند .\r\nدراين‌حال مصر مضطر و سراسيمه گشته باز نايب خود را بيرون فرستاده ، التجا به اميرزاده محمد سلطان آورد و تضرع و زارى بسيار نمود . شاهزادهء جوان‌بخت ، فرستادهء او را پيش حضرت صاحب‌قران برد و حال اضطرار و سراسيمگى مصر را عرضه داشت . آن حضرت فرمود كه : « اگر بيايد در امان باشد » و فرمان داد كه فرستاده را خلعت پوشانيده ، بازگردانيدند . و چون به مصر رسيد و پيغام بگذارد ،\r\n\r\n\r\n","description":"","footnote":"\r\n( 1 ) . الف ، ع ، م :\r\n چو سركوب شد ملجور با حصار . \r\n( 2 ) . وزن مصرع مختل است مگر آن‌كه به تشديد لام خوانده شود و در اين‌صورت نخستين مصراع از وزن مىافتد .\r\n( 3 ) . الف ، ع : + بودند .\r\n","page_name":" 775 ","page_number":839},
  {"content":"\r\n\r\nدهشت و حيرت او زياده از آن بود كه به آن سخن تسكين يابد . به همان وضع كه بود برقرار اصرار نمود و به كوشش بيهوده دست‌وپاى مىزد . گروهى از مبارزان سپاه ظفرپناه به كمرها و راه‌هاى باريك رفته بودند و چون شب شد خواجه شاهين با هفت كس پيشتر از ديگران به پاى حصار ، به كمرى بلند برآمد .\r\n[ نظم 
  ]\r\n چو بگرفت طوطى زرّينه پر * ز « 1 » نيلى قفس آشيانى دگر\r\nابا هفت كس خواجه شاهين به چنگ * برآورد پرّ و بيازيد جنگ\r\nدر آن شام مانندهء پرّ زاغ * كه كس ره نبردى به شمع و چراغ\r\nبرآمد به بالاى كوه بلند * به نيروى اقبال شه بىگزند \r\nو در آن بالا جهت اعلام لشكر منصور آتش برافروخت . امير ارغون شاه اختاجى و امانشاه خزانچى چون آن حال مشاهده كردند ، با چند بهادر ديگر بالا رفتند و به كمرى باريك رسيدند ، و مخالفان از وصول ايشان آگاه شده ، به جنگ مشغول گشتند « 2 » .\r\n[ نظم 
  ]\r\n شب تيره بود و گذرگاه تنگ * دليران سوى جنگ يازيده چنگ\r\nدرخشيدن تيغ افراشته * چراغى به راه اجل داشته\r\nبرون جسته تير از كمين كمان * شده مرگ را راهبر سوى جان \r\nو در آن جنگ امانشاه زخمدار شد و از آنجا بازگرديد ، و ارغون شاه و بهادران كه با ايشان همراه بودند - و ذكر هريك به‌تفصيل تطويل دارد - پيش رفته به كمرى برآمدند كه سمك آن مقدار سيصد گز بيش « 3 » بود و به پاى ديوارى رسيدند و به زخم كلنگ و ميتين ، سنگ را سوراخ كرده زير بارو ، مجوف ساختند و بر سر چوب‌ها بازداشتند .\r\nدر آن‌حال نوكران مصر چون نيل بلا را بر خود محيط يافتند از مصر اعراض\r\n\r\n\r\n","description":"","footnote":"\r\n( 1 ) . ع : به .\r\n( 2 ) . ع : - شدند .\r\n( 3 ) . ع : - بيش .\r\n","page_name":" 776 ","page_number":840},
  {"content":"\r\n\r\nكرده ، روى برگردانيدند و از بالاى كوه خود را مىانداختند و خلايق كه در اندرون حصار بودند به جمع فرياد برآوردند و ساز و سلاح جنگ از تن كشيده و انداخته راه بيرون آمدن طلبيدند . و مصر از اين‌حال بغايت عاجز و مضطرب شد و روز آدينه كه روز عيد بود ، ديگربار مادر و پسر را بيرون فرستاد و ايشان به پايهء سرير اعلى شتافته ، مادرش بر خاك افتاده و روى تضرّع بر زمين ماليده ، به آب ديده و سوز سينه خون پسر را درخواست كرد .\r\nعاطفت پادشاهانه بر زارى آن بيچاره ترحم نموده ، فرمود كه : « او را بخشيدم و از خون او درگذشتم ، اما اگر حيات خود مىخواهد ، همين لحظه بيرون آيد و اگر تقصير نمايد به تأييد الهى قلعه را تسخير خواهم كرد و خون خلايق به گردن او خواهد بود » .\r\nمادر مصر متحير و انديشناك بازگشته ، به قلعه درآمد و آنچه شنيده بود بازراند .\r\nمصر آن روز ديگر بيرون نيامد و بقيهء نوكرانش كه مانده بودند خود را از قلعه انداختن گرفتند .\r\nچون مصر حال برآن منوال ديد برحسب ضرورت كفن در گردن انداخته و شمشير به دست گرفته روز شنبه دوم عيد فرود آمد و التجا به اميرزاده محمد سلطان برد و روى عجز بر خاك نهاده زارىها كرد ، كه خون مرا از حضرت صاحب‌قرانى درخواست كن ، كه تا جان در تن و رگ در بدن باشد ، كمر غلامى بر ميان جان بسته از زمرهء بندگان كمترين باشم و مدة العمر به مراسم خدمتكارى و جان‌سپارى قيام نمايم . شاهزاده او را استمالت نموده دل‌خوشى داد ، و به درگاه عالم‌پناه آورد و سخنان او را به عرض رسانيده ، خون او را درخواست كرد . حضرت صاحب‌قران آن شفاعت را به قبول تلقّى فرمود و رقم عفو بر جريدهء عصيان مصر كشيده ، او را به شاهزاده بخشيد .\r\n[ بيت 
  ]\r\n شفيعى « 1 » گرامى مددكار بود * گنه عفو شد گرچه بسيار بود \r\n\r\n\r\n","description":"","footnote":"\r\n( 1 ) . ع : شفيع .\r\n","page_name":" 777 ","page_number":841},
  {"content":"\r\n\r\nتمام اسلحه و ادوات حرب كه در آن قلعه مانده بود فرود آوردند و فرمان واجب الاذعان به نفاذ پيوست كه مصر و سلطان عيسى حاكم ماردين هردو را به سلطانيه برند و مصر را از آنجا به سمرقند فرستند . برحسب فرموده به تقديم رسانيدند و عواطف خسروانه بهادران و مبارزان لشكر كه آثار جلادت و مردانگى به ظهور رسانيده بودند همه را نوازش فرمود و خلعت داد و اكلكا ارزانى داشت .\r\n\r\nگفتار در مراجعت رايت نصرت‌شعار حضرت صاحب‌قرانى از آونيك\r\nحضرت صاحب‌قرانى قلعهء آونيك را به امير اتلمش سپرد و جمعى از لشكريان را پيش او به توسقال بازداشت ، و پنج روز در آن موضع جشن كرده ، به عشرت و كامرانى بگذرانيد ، و روز پنجشنبه هفتم شوّال به سعادت و اقبال از آنجا نهضت فرموده ، روان شد و روز آدينه هشتم ،\r\n[ نظم 
  ]\r\n جهان خرد آصف جم‌نگين * وزير فلك مرتبت سيف دين\r\nز سوى سمرقند شادان رسيد * بسى پيشكش‌هاى لايق كشيد\r\nشه از وى خبرهاى توران‌زمين * بپرسيد تا بازداند يقين\r\nچنين گفت كاندر همه ملك شاه * نيارد كسى تيز كردن نگاه\r\nچو چرخ ار كشد كس به سر طشت زر * كه يا رد در آن تيز كردن نظر\r\nجته از قراخواجه زان سو شتافت * خبر زين ممالك‌ستانى چو يافت\r\nحكايت به دستور مىگفت شاه * چنين تا سوى منزلى كرد راه\r\nيكى مرغزارى چو باغ بهشت * كه رضوان تو گفتى در آن لاله كشت\r\nگل هفت رنگ اندر آن مرغزار * علفخوار اسبان و جاى قرار\r\nفرود آمد آنجا به اقبال شاه * سپاهش گرفتند يكروزه راه \r\n\r\n","description":"","footnote":"","page_name":" 778 ","page_number":842},
  {"content":"\r\n\r\nو در آن جلگا چند روز توقف فرمود و روز دوشنبه هيژدهم « 1 » در آن موضع طوى عظيم فرمود كردن « 2 » .\r\n[ نظم 
  ]\r\n در آن مرغزار چو خلد برين * بفرمود شاه زمان و زمين\r\nكه شاهانه بزمى برآراستند * بشاشت فزودند و غم كاستند\r\nبه گردون رسيده سر بارگاه * ز فرّ شه ، آراسته تاج « 3 » و گاه\r\nبه هرسو اميران و گردنكشان * به آيين خدمت كمر بر ميان\r\nجهان در جهان شيره بود و شراب * خورش‌هاى الوان برون از حساب\r\nنواى مغنّى و آواز رود * به عالم فكنده صداى سرود\r\nكه بىشه زمانه زمانى مباد * ز دور زمانش زيانى مباد\r\nجهان باد يكسر به فرمان او * خداوند عالم نگهبان او \r\nو در اين اثنا ، امير طهرتن را در امور ملكى نصيحت‌هاى پادشاهانه فرموده ، به انواع نوازش و انعام اختصاص بخشيد ، و ولايت ارزنجان و آن نواحى به او ارزانى داشت و يرليغ به آل‌تمغا كرامت فرمود و به كلاه و كمر مرصّع سرافراز گردانيده ، روانه ساخت ، و امير زيرك جاكو با فوجى از سپاه ظفرپناه پيش از اين برحسب فرمان به در قلعهء آيدين رفته بود و در محاصرهء آن حصار آثار شجاعت و مردانگى به ظهور رسانيده و امير بايزيد - كه حاكم آن قلعه بود - چون عجز خويش و جلادت لشكر منصور مشاهده نمود ، و يقين دانست كه قلعه را به قهر و غلبه خواهند گرفت ، امان طلبيد و عهد كرد كه اگر لشكر از پاى حصار برخيزد من بيرون آيم . امير زيرك ملتمس او را مبذول داشت و از پاى حصار بازگشته نزول كرد و بايزيد در شب از قلعه بيرون آمد و بىآنكه امير زيرك را خبر باشد ، شبگير كرده ، به درگاه عالم‌پناه شتافت و به سعادت بساطبوس استسعاد يافت .\r\n[ بيت 
  ]\r\n كميتى گرانمايه آورد پيش * كه از رخش رستم بدش مايه بيش \r\n\r\n\r\n","description":"","footnote":"\r\n( 1 ) . الف : نوزدهم .\r\n( 2 ) . الف : - كردن .\r\n( 3 ) . م : بزم .\r\n","page_name":" 779 ","page_number":843},
  {"content":"\r\n\r\nعاطفت پادشاهانه او را به صنوف نوازش و تربيت مخصوص گردانيد و آن قلعه و ولايت را به او بخشيده لشكر بازطلبيد .\r\n[ نظم 
  ]\r\n شهش تربيت كرد و دادش مثال * كه در قلعه هم او بود كوتوال\r\nيكى خلعتش داد و زرّين كمر * سوى قلعه كردش روان تاجور\r\nبه نزديك مضراب پيغام كرد * كه آرد سپاه و گذارد نبرد \r\n\r\nگفتار در لشكر فرستادن حضرت صاحب‌قران به غزو گرجستان\r\nرفعت منزلت مجاهدان و علوّ شأن غازيان به نص كتاب و سنت به نوعى محقق و مقرر گشته كه در بيان آن احتياج به كلفت حجت و برهان نيست  إِنَّ اللَّهَ يُحِبُّ الَّذِينَ يُقاتِلُونَ فِي سَبِيلِهِ صَفًّا كَأَنَّهُمْ بُنْيانٌ مَرْصُوصٌ  « 1 » لاجرم حضرت صاحب‌قران گيتىستان را پيوسته احراز فضيلت غزو و جهاد پيشنهاد همت عالى نهمت بودى ، و در اين‌وقت به نيّت غزا ، برهان اغلان و امير حاجى سيف الدين و امير جهانشاه و عثمان بهادر را با لشكرى گران به جانب گرجستان به سوى آقسقا « 2 » فرستاد و به نفس مبارك از راه جنگلستان آله‌تاق عازم صوب گرجستان شد .\r\n[ نظم 
  ]\r\n ظفر بر يمين نصرتش بر يسار * قلاوز ره ، لطف پروردگار\r\nعلم‌هاى او ، عرش‌فرسا همه * الف‌هاى   إِنَّا فَتَحْنا   « 3 » همه\r\nز سم ستوران شيران كين * چو سيماب در لرزه آمد زمين\r\nتو گفتى همان است لشكر مگر * نگشته است از ايشان جدا يك نفر \r\nو چون عساكر گردون مآثر فوج‌فوج روان شدند ، فرمان قضا جريان به نفاذ پيوست و جماعتى كه در آن حوالى ياغى بودند همه را بغارتيدند و حضرت صاحب‌قران در آن صحرا شكار انداخت .\r\n\r\n\r\n","description":"","footnote":"\r\n( 1 ) . صفّ / 4 .\r\n( 2 ) . در كتب تاريخى نام اين قلعه به صورت آخسقه و آخسفه نيز آمده است .\r\n( 3 ) . اشاره است به قرآن كريم ، فتح / 1 .\r\n","page_name":" 780 ","page_number":844},
  {"content":"\r\n\r\n[ نظم 
  ]\r\n چنين داد فرمان شه كامگار * كه بهر شكار از يمين و يسار\r\nهمه كوه‌مالان صحرانورد * برانند صيد و برآرند گرد\r\nشه از پيش آراست قلب سپاه * سپه را شد از دور رخ سوى شاه\r\nچو باز سپيد سحر دررسيد * غراب شب از سهم او برپريد\r\nبه‌هم بسته شد جرگه پرگارسان * چو نقطه همه صيدها در ميان\r\nچو آمد سر جرگه با يكدگر * در و دشت پر صيد شد سربه‌سر\r\nز كثرت بپوشيد روى زمين * گوزن سيه‌چشم عنبر سرين\r\nز آهوى مشكين‌دم تيزدو * فروبسته شد راه بر راهرو\r\nسواران چابك در آن پهن‌دشت * فكندند هريك ده و هفت و هشت\r\nز خون گوزن و دد و قوچ و رنگ * سراسر در و دشت شد لاله‌رنگ\r\nز بس صيد ، كان روز افكند مرد * ز ده صيد فربه ، يكى بار كرد\r\nشكارى چنان كرد مالك رقاب * كه بهرام گور آن نبيند به خواب \r\nو « 1 » صاحب‌قران سپهراقتدار در ضمان عون و تأييد پروردگار مراحل و منازل قطع كرده مىرفت و لشكر « 2 » نصرت‌شعار از هرجا كه با اهل « 3 » كفر و انكار دوچار مىخوردند ، قتل و غارت مىكردند .\r\n[ نظم 
  ]\r\n به سان سليمان بر اسب چو باد * همى رفت و هر كاو نكرد انقياد\r\nبه غارت ببردند مالش سپاه * كه واجب بود زجر اهل گناه \r\nو چون باعث براين سفر همايون اثر ، نيّت جهاد و غزا و تقويت و تمشيت شريعت غرّا بود هرآينه فتوحات ارجمند و سعادات برومند روى مىنمود ، از آن جمله [ در اثناى راه به محل نزه دلگشا رسيد 
  ] .\r\nو چون به شهر قارص رسيدند در ظاهر آن به صحرايى در غايت نزاهت فرود آمدند .\r\n\r\n\r\n","description":"","footnote":"\r\n( 1 ) . ع : + حضرت .\r\n( 2 ) . ع : لشكريان .\r\n( 3 ) . ع : به .\r\n","page_name":" 781 ","page_number":845},
  {"content":"\r\n\r\n[ نظم 
  ]\r\n روان‌بخش جايى به نزديك آب * فرود آمد و ديد آن شب به خواب\r\nكه شهزاده شد رخ به نزديك شاه * به حرمت نشسته بدى پيش شاه ( ؟ )\r\nبه ناگه يكى اخترش همچو مهر * فرود آمدى بر كنار از سپهر\r\nپس آن‌گاه بر شاه كردى سلام * ز ديدار او شه شدى شادكام\r\nبرآمد ز خواب و در انديشه بود * قضا را دگرباره خوابش ربود\r\nنمودندش آن خواب بار دگر * همان اخترش آمد اندر نظر\r\nبه آيين اول دگر ره سلام * به شاه جهان كردى از احترام\r\nدگر روز چون شاه نيلى حصار * نبرد رايت آل بر كوهسار\r\nمعبر طلب كرد شاه جهان * از آن خواب جست از خميرش نشان\r\nمعبر چو از شاه بشنيد خواب * بدين‌گونه‌اش داد شادان جواب\r\nكه گردد فروزان از اين دودمان * چراغى كه روشن شود زو جهان\r\nز شه‌زاده شهرخ سپهر جلال * كه اسلام يابد به دورش كمال\r\nخدا يك نبيره دهد شاه را * كازو فرو زينت بود ماه را\r\nشهش گفت حكمت چه باشد در اين * كه من خواب ديدم دو نوبت چنين\r\nمعبر چنين گفت شه را جواب * كه اى نكته‌دان شاه مالك رقاب\r\nبر آن است خواب مكرر دليل * كه بعد از دو روز از عطاى جزيل\r\nاثر كرد اين خواب را آشكار * بدان‌سان كه خرم شود شهريار\r\nشه او را به سيم و زر اميد داد * به آن مژده گوش دلش برگشاد « 1 » \r\n[ نظم 
  ]\r\n يكى منزل دلكش جان‌فزا * ز باغ خورنق « 2 » فزون در صفا\r\nبه هرچند گامى در آن سبزه‌زار * روانه شده چشمهء خوشگوار\r\nهواى خوش و بيشه‌هاى فراخ * درختان بارآور سبزشاخ\r\nروان آب در سبزهء آبخورد * چو سيماب در پيكر لاجورد \r\n\r\n\r\n","description":"","footnote":"\r\n( 1 ) . اين بيت فقط در نسخهء « الف » است .\r\n( 2 ) . ع : ز فردوس اعلى .\r\n","page_name":" 782 ","page_number":846},
  {"content":"\r\n\r\n رياحين دميده در اطراف جو * صبا عطربيز و هوا مشك‌بو\r\nشكفته گل بختش از شاخسار * ز پيروزيش سبزهء مرغزار « 1 »\r\nدر آن دلنشين دشت جنّت‌مثال * به اقبال سلطان دريانوال\r\nبرآمد ز اوج جلال اخترى * سپهر اقتدارى جهان‌داورى\r\nجهان گشت از آن اتفاق گزين * پر از عشرت و بهجت و آفرين \r\n\r\nگفتار در ولادت همايون شاهزادهء سپهر آستان ابراهيم سلطان\r\nشعر\r\n نعم الاله على العباد كثيرة * و أجلّهنّ نجابة الأولاد \r\nاهل دانش و بينش و واقفان اسرار كارخانهء آفرينش از جلايل آلاى بىانتها و جزايل نعماى بيرون از حيّز حصر و احصا ، كه از فيض فضل نامتناهى الهى به تمادى ايام و ليالى على التعاقب و التوالى بر عالم و عالميان به تخصيص افراد و اشخاص نوع عالى شان متعالى مكان انسان ، فايض و ريزان‌ست ، نجابت فرزند و رشد اولاد شمرده‌اند . چه بقاى نوع به توالد و تناسل منوط است و استدامت ايام دولت دودمان ، به وجود فرزندان شايسته و بايسته متعلق و مربوط و لهذا زمرهء برگزيدهء انبياء - عليهم الصلاة و السلام - كه منشور منقبتشان به طغراى فحواى  أُولئِكَ الَّذِينَ هَدَى اللَّهُ فَبِهُداهُمُ اقْتَدِهْ  « 2 » موشّح و محلّى است ، حصول آن عطيهء ارجمند از حضرت بخشندهء بىمانند ، تعالى و تقدس به زبان دعا استدعاء فرموده‌اند چنانچه آيهء كريمهء  رَبِّ هَبْ لِي مِنْ لَدُنْكَ ذُرِّيَّةً طَيِّبَةً إِنَّكَ سَمِيعُ الدُّعاءِ  « 3 » يتيمهء « 4 »   فَهَبْ لِي   « 5 »   مِنْ لَدُنْكَ وَلِيًّا يَرِثُنِي وَ يَرِثُ مِنْ آلِ يَعْقُوبَ   « 6 » از آن افصاح نموده ، لاجرم چون عنايت ازلى بر وفق حكم لم‌يزلى به جلالت قدر و نباهت ذكر و تمادى روزگار خجسته مآل « 7 » دولت و اقبال حضرت صاحب‌قران تعلق پذيرفته بود ، كاخ راسخ اركان سلطنت و\r\n\r\n\r\n","description":"","footnote":"\r\n( 1 ) . اين بيت فقط در نسخهء « الف » است .\r\n( 2 ) . انعام / 90 .\r\n( 3 ) . آل عمران / 38 .\r\n( 4 ) . الف : تيّمه ؛ ع : تميمه .\r\n( 5 ) . متن : فاجعلنى .\r\n( 6 ) . مريم / 5 و 6 .\r\n( 7 ) . ع : آثار .\r\n","page_name":" 783 ","page_number":847},
  {"content":"\r\n\r\nجهانبانى او را به كثرت اولاد عظام و اسباط كرام فرخنده فرجام از تطرّق اختلال و انهدام ايمن گردانيد ، و بيت القصيدهء اين حكايت و طراز خلعت اين كرامت و عنايت آن‌كه در روز فيروز سه‌شنبه بيست و ششم شوال مبارك‌فال سنهء ست و تسعين و سبعمائه كه به حقيقت غرهء ايام دولت و اقبال و مفتتح « 1 » تباشير صبح نجح امانى و آمال بود ، حضرت وهّاب شكور از خزانهء « يهب لمن يشاء الذكور » اميرزاده شاهرخ را پسرى كه لسان سعادتش به مضمون\r\n[ مصراع 
  ]\r\n « فلى فيه معنى شاهد بأبّوتى » « 2 » \r\n227 گويا بود كرامت فرمود\r\n[ بيت 
  ]\r\n يكى غنچه از باغ دولت دميد * كزان‌سان گلى چشم گيتى نديد \r\nانوار سلطنت و پادشاهى از ناصيهء همايونش مانند تلألوء نور ، از چهرهء حور لايح و تابان و آثار جلالت و سرورى از فرّ مهد گردون رفعتش چون فروغ مهر از اوج سپهر واضح و درخشان\r\n[ عربيه 
  ]\r\n فى المهد ينطق عن سعادة جدّه * أثر النّجابة ساطع البرهان\r\nإنّ الهلال إذا رأيت نموّه * أيقنت منه البدر فى اللّمعان \r\n[ نظم 
  ]\r\n گرامى درّى از درياى شاهى * چراغى روشن از نور الهى\r\nمبارك طالعى فرّخ سريرى * به طالع تاجدارى تخت‌گيرى \r\nمهد اعلى ، قيدافهء زمان ، سراى ملك خانم ، كس فرستاده مسامع عليهء حضرت صاحب‌قرانى را از ايصال اين مژدهء دلگشا مملو سرور گردانيد .\r\n[ نظم 
  ]\r\n چو شاه اين حديث چو در كرد گوش * محيط عنايت درآمد به جوش \r\n\r\n\r\n","description":"","footnote":"\r\n( 1 ) . ع : مفتح .\r\n( 2 ) . ع : فلا فيه معنى شاهدا بابويى .\r\n","page_name":" 784 ","page_number":848},
  {"content":"\r\n\r\n از آن مژده شه شادمان شد عظيم * به شكرانه بسيار زر داد و سيم\r\nهمى گفت شكر جهان كردگار * كه آمد درخت اميدم به بار\r\nچو از بخت فرخنده شاه جهان * به ديدار فرزند شد شادمان\r\nدو چشم نيا در نبيره بماند * و زان فرّ و فرهنگ خيره بماند\r\nگهى رو به به روى نبيره نهاد * گهى بر سر و چشم او بوسه داد\r\nدلم گفت روى گواهى دهد * كه او را خدا پادشاهى دهد\r\nچو سرو خرامان شود اين نهال * چو بدر « 1 » درفشان شود اين هلال\r\nكه در وى پديد است از آغاز كار * كه گيتىستانى شود نامدار\r\nهمه تاجداران شوندش رهى * چو بينندش اين فرّ فرماندهى\r\nاميران لشكركش كامگار * نمودند تقديم رسم نثار\r\nجواهر به اشتر به خروار زر * به درگاه آورده هر نامور \r\nشهزادگان و خواتين و امرا و نويينان ، نثار بسيار كردند ، حضرت صاحب‌قران در عين مسرّت و كامرانى كلاه بهجت به اوج ماه برافراخت و دست همت دريا نوالش خزاين ذخاير و نفايس بپرداخت .\r\n[ نظم 
  ]\r\n بدين شادمانى يكى بزم ساخت * به گردون سر بارگه برفراخت\r\nشه از مهر فرزند فيروزبخت * در گنج بگشاد و بر شد به تخت\r\nبه شكرانه اندر سراى سپنج * به خواهندگان داد بسيار گنج \r\nكافهء خلايق را به فيض انعام عام محظوظ و مسرور گردانيد و طبقات مردم را از افراط احسان بىامتنان مرفّه و معمور ساخت . پرتو انوار شادمانيش بر ساير سراير و ضماير اكابر و اصاغر افتاد و ابواب معدلت و مرحمت بر جهان و جهانيان برگشاد .\r\n[ نظم 
  ]\r\n به هر كشور و بوم از اين ابتهاج * ببخشيد يك ساله مال و خراج\r\nهمايون قدم بود و فرخنده‌فال * شد از مقدمش مردم آسوده‌حال \r\n\r\n\r\n","description":"","footnote":"\r\n( 1 ) . الف : ببدر ( - به بدر ) ؛ شايد : كه بدر .\r\n","page_name":" 785 ","page_number":849},
  {"content":"\r\n\r\nو « 1 » صاحب‌قران دين‌پرور نيكواعتقاد ، هرچند به يقين مىدانست كه مجموع حوادث ، البته بىواسطه مستند است به قادر مختار - تقدّست اسماؤه - خاطر خطيرش براين معنى اطلاع داشت كه صانع عالم ، حكيم و عليم است و با آن‌كه وجود همه از محض « 2 » جود اوست ، وقوع اشياء را برحسب حكمت بعضى به بعضى مرتبط فرموده ، چنان كه اختلاف ليل و نهار و تفاوت طباع فصول ازمنهء سال از شتا و صيف و خزان و بهار به مسير شمس معلّق « 3 » ساخته و معرفت هنگام زرع و حصاد و موسم استواى هرگونه بدايع ، از انواع ازهار و اثمار به آن بازبسته و نظام عقد شهور هلالى كه شناختن اوقات عبادات از صوم و حج و زكات موقوف است بر آن ، به تطورات اشكال قمر مربوط گردانيده ، چنانچه از نص  يَسْئَلُونَكَ عَنِ الْأَهِلَّةِ قُلْ هِيَ مَواقِيتُ لِلنَّاسِ وَ الْحَجِّ  « 4 » مستفاد مىشود ، پس تواند بود كه فى الجمله اوضاع اجرام علوى ، علامت و امارت ظهور بعضى امور در قوابل سفلى باشد  ذلِكَ تَقْدِيرُ الْعَزِيزِ الْعَلِيمِ  « 5 » بنابراين اشارت عليّه به نفاذ پيوست و دقيقه‌شناسان صناعت تنجيم و متصديان استخراج مواليد و تقاويم به تخصيص مولانا عبد اللّه لسان 228 كه به رأى صايب و رويّت ثاقب\r\n[ بيت 
  ]\r\n همه زيج فلك جدول به جدول * به اسطرلاب حكمت كرده بد حل \r\nاز سر تيقّظ و احتياط زمان ولادت فرخنده نيكو تحرير نموده ، به تحقيق طالع همايون مشغول شدند .\r\n[ نظم 
  ]\r\n ز اخترشناسان آن روزگار * خبر جست از طالعش شهريار\r\nچنين بازدادند شه را جواب * كه گردد بر آفاق مالك‌رقاب\r\nچو از مهد فرق آورد زير تاج * از ايران و توران ستاند خراج\r\nشود ملك گيتى به فرمان او * همه گنج فرماندهان زان او \r\n\r\n\r\n","description":"","footnote":"\r\n( 1 ) . ع : + حضرت .\r\n( 2 ) . ع : محضر .\r\n( 3 ) . ع : متعلق .\r\n( 4 ) . بقره / 189 .\r\n( 5 ) . فصّلت / 12 .\r\n","page_name":" 786 ","page_number":850},
  {"content":"\r\n\r\n به يك حمله كاو بركشد تيغ كين * بگيرد چو خورشيد روى زمين\r\nبه گيتى نماند يكى تاجور * ببندند پيشش به خدمت كمر\r\nشود دشمن از تيغ تيزش جهان * به هرجا كه روى آورد از جهان\r\nمسلم شود ملك بىهيچ رنج * خزاين به دست آيد و مال و گنج\r\nبه هركس كه قهرش فرستد سپاه * بگيرد بر آن خصم اجل پيش راه\r\nز القاب اين شاه عالىتبار * شود سكّه و خطبه هم نامدار\r\nكند وقت را صرف كسب مال * به علم و خطش كس نيابد مثال\r\nبه حكمت ز دانشوران بگذرد * همه مردم اهل را پرورد\r\nكند خوش چنان خطّ عنبر سرشت * كه « ياقوت » « 1 » پيشش نيارد نوشت\r\nچو نقد سخن در عيار آورد * همه مغز حكمت به بار آورد\r\nسياست كند چون شود كينه‌ور * ببخشايد آنگه كه يابد ظفر\r\nچو در زين كشد سرو آزاد را * بر اسبى كه طعنه زند باد را\r\nهم‌آورد او گر بود زنده‌پيل * كم از قطره باشد بر رود نيل\r\nز سر تا قدم مردى و مردمى * سروشى بود صورتش آدمى\r\nبه او تختگاه سليمان « 2 » نخست * رسد وآنگه آفاق گيرد درست \r\nو اگر كيفيت اوضاع طالع خجستهء او به تفصيل گزارش پذيرد ، واقفان دقايق احكام مواليد را شبهه نماند كه جواهر احكامى كه ناظم در سلك بيان كشيده ، مجموع از اصداف اصناف دلايل و شواهد استنباط رفته ، كه زايجهء طالع همايون محيط است بر آن ، و صريح قواعد فن به صدق آن گوياست نه از قبيل اطراء و اغراق است ، چنانچه شيمهء شعر است ، اما چون رعايت جانب حزم از افشاى تفاصيل اوضاع طالع پادشاهان فرمانفرما مانع است در شرح آن شروع آن نرفت و به ذكر يك نكتهء دقيق كه غرابتى دارد اكتفا مىرود ، و حال آنكه اگر به قانون اصول و قواعد اين فن در بروج دوازده‌گانه و حالات لازمهء هريك قطع نظر از خصوصيات اوضاع هر\r\n\r\n\r\n","description":"","footnote":"\r\n( 1 ) . منظور ياقوت مستعصمى خطّاط معروف است .\r\n( 2 ) . غرض از تختگاه سليمان ناحيهء فارس است .\r\n","page_name":" 787 ","page_number":851},
  {"content":"\r\n\r\nطالعى تفكّر و تدبّر كرده مىشود ، برجى كه به طالع سلاطين نامدار كه وثوق رجايى به دوام ايام سلطنت و اقتدار ايشان تواند بود ، لايق‌تر و مناسب‌تر مىنمايد . از سابقهء عنايت ازلى همان برج طالع واقع شده ، چه در مثل چنان طالع اهمّ امور حال طالع است و عاشر و ثبات در هردو مطلوب است و انسب به طالع برجى است كه صاحبش از كواكب علوى باشد ، على الخصوص كوكبى كه امضا و اجراى عزايم و مقاصد از منسوبات او شمرند و ظاهر است كه اليق به عاشر خانهء آفتاب تواند بود .\r\n[ بيت 
  ]\r\n اسد بود عاشر خداوند زور * كزان ديدهء دشمنان گشت كور \r\nو اين جمله اماراتىست كه ظاهربينان به آن استدلال نمايند و گرنه\r\n[ مصراع 
  ]\r\n « اهل دل در صورتش معنى رحمت ديده‌اند » \r\nو حقيقت آن‌كه ،\r\n[ نظم 
  ]\r\n رخشان ز ماه طلعتش انوار سرورى * حاجت به حكم طالع و سير « 1 » ستاره نيست \r\nو از اتفاقات بديع كه در اين ولادت همايون دست داده ، آن است كه به قواعد علوم يقينى محقق شده كه از امّهات مشخصات و معيّنات حوادث زمان است و مكان و زمان او به حسب اشرف تواريخ سال هفتصد و نود و شش بوده عدد  « بِسْمِ اللَّهِ الرَّحْمنِ الرَّحِيمِ » *  و قارص « 2 » كه ظاهرش مطلع آفتاب آن ولادت سعادت انتساب بوده ، از روى عدد مطابق شمار اسم بزرگوار ، الرفيع « 3 » است ، با آنكه آن شهر هرچند قارص مىنويسند به زبان اشتهار كه اعتبار آن دارد به « قرس « 4 » » مذكور است كه عدد آن موافق مجموع درجات فلكى است و موافق اسم مبارك رفيع ، كه مستند القاى روح ، واقع شده در كلام ربانى حيث قال عزّ و علا :  رَفِيعُ الدَّرَجاتِ ذُو الْعَرْشِ يُلْقِي الرُّوحَ مِنْ أَمْرِهِ عَلى مَنْ يَشاءُ مِنْ عِبادِهِ  « 5 » و در امثال اين اتفاقات حسنه بسى اسرار\r\n\r\n\r\n","description":"","footnote":"\r\n( 1 ) . ع : سر .\r\n( 2 ) . قارص : 391 .\r\n( 3 ) . الرفيع : 391 .\r\n( 4 ) . عدد 360 .\r\n( 5 ) . مؤمن ( غافر ) / 15 .\r\n","page_name":" 788 ","page_number":852},
  {"content":"\r\n\r\nارجمند مندرج مىباشد كه واقفان زبان رمز ، آن را دريابند ، و اللّه أعلم بحقايق الامور ، و بر وفق « الأسماء تنزل من السّماء » 229 اسم مباركش ابراهيم سلطان مقرر گشت ، تا سمى خليل الرحمن باشد .\r\n[ بيت 
  ]\r\n سلطنت از كنج خلّت كام يافت * بر حق ابراهيم سلطان نام يافت \r\nو از شمول ميامن توافق  وَ إِذْ يَرْفَعُ إِبْراهِيمُ الْقَواعِدَ مِنَ الْبَيْتِ وَ إِسْماعِيلُ  « 1 » اركان دولت و اقبال اين دودمان خجسته به نيروى سعادت اين شاهزادهء جوان‌بخت و اولاد و امجادش مزيد رفعتى يابد .\r\nرباعى\r\n شاهى كه زمانه كمترين چاكر اوست * خورشيد غلام طلعت انور اوست\r\nنامش ز خليل است و نشانش ز حبيب * زان ملك سليمان به‌سزا درخور اوست \r\n\r\nگفتار در جشن كردن « 2 » حضرت « 3 » صاحب‌قرانى جهت ولادت همايون به سعادت و كامرانى\r\n[ بيت 
  ]\r\n چو سلطان خاور برافراخت سر * به دامان گردون برافشاند زر \r\nحضرت صاحب‌قرانى در عين شادمانى و كامرانى از مرغزار قارص نهضت نموده روان شد و به دشت مينك « 4 » گول نزول فرمود و امرا - كه به جانب گرجستان به نيت غزو و جهاد رفته بودند ، غزوات بسيار كرده و ولايت گرجستان را مسخر گردانيده و بسى از قلاع ايشان را به نيروى دولت روزافزون گشوده - مظفر و منصور با غنايم نامحصور معاودت نمودند و در اين محل به شرف بساطبوس فايز گشته ، نقود بسيار و جواهر شاهوار نثار كردند .\r\n\r\n\r\n","description":"","footnote":"\r\n( 1 ) . بقره / 127 .\r\n( 2 ) . الف : فرمودن .\r\n( 3 ) . الف : - حضرت .\r\n( 4 ) . ع : منيك .\r\n","page_name":" 789 ","page_number":853},
  {"content":"\r\n\r\n[ نظم 
  ]\r\n نثار بىشمار از سيم و از زر * برافشاندند با بس لعل و گوهر\r\nز لؤلؤ حلّه‌ها بستند ره را * نثارافشان ثنا گفتند شه را\r\nكزين شهزاده دولت را نوى باد * وزو پيوسته پشت دين قوى باد \r\nو برحسب فرمان جهت ترتيب اسباب طوى و آيين جشن بسى بارگاه پادشاهانه عالىتر از شرف ايوان زحل ، و سراپردهء خسروانه فسيح‌تر از عرصهء امل ،\r\n[ بيت 
  ]\r\n در آن پهن صحراى همچون بهشت * پر از خرده‌كارى ارديبهشت \r\nبرافراختند\r\n[ نظم 
  ]\r\n زده هرطرف خيمه و سايه‌بان * دو فرسنگ ره از كران تا كران\r\nز سبزه رخ خاك پيدا نبود * ز خيمه زمين پرستاره نمود\r\nبسى خيمه و خرگه بىشمار * زده پيش و پس لشكر نامدار\r\nتو گفتى نهم خيمهء آسمان * زدستند در مرغزار جهان\r\nبه هرسو يكى بارگه چون فلك * به گردش گروهى چو حور و ملك\r\nچل استون زده سايبانى دگر * به طول و به عرض آسمانى دگر\r\nمرصّع يكى تخت زرّين به پاى * نشسته بر او شاه كشورگشاى\r\nخواتين فرخ‌رخ نازنين * در آن سايه‌بان جمع چون حور عين\r\nبه فرق سر جمله بغتاق زر * گرفته خم از بار لعل و گهر\r\nچو برج سپهر از كران تا كران * جواهر در او « 1 » جمع چون اختران\r\nچو جنت يكى بزم آراسته * مهيّا در او هرچه دل خواسته\r\nگورگه ز شه صد قدم دور تر * فراوان تيق با صراحى زر\r\nيمين گورگه همه مطربان * شدرغوى سلطانى و ياتغان \r\n\r\n\r\n","description":"","footnote":"\r\n( 1 ) . ع : در آن .\r\n","page_name":" 790 ","page_number":854},
  {"content":"\r\n\r\n ز سوى يسارش نى و چنگ و عود * ز گردون گذشته صداى سرود\r\nدر آن بزم چون گلشن از هر كران * چو بلبل نواساز رامشگران\r\nيكى تقوز از چاوشان گزين * بر اسبان تازى زرّينه‌زين\r\nببسته مرصع كمرهاى زر * طلادوز خلعت فكنده به بر\r\nيكايك همه شش پر زر به دست * ز بهر سرانجام اهل نشست\r\nجهان تا جهان خوان و دستارخوان * برآراسته شيره‌ها بىكران\r\nجدا نزد هركس ز ارباب عيش * مهيا ز هرگونه اسباب عيش\r\nمرصّع صراحى و زرّينه جام * پر از بادهء لعل سيما مدام\r\nمى خسروانى و صافىعرق * ز كوثر به صد وجه برده سبق\r\nبسى سروبالاى زهره‌جبين * كشان ذيل بغتاق « 1 » اندر زمين\r\nبه قامت چو سرو و سمن‌بو همه * به طلعت چو ماه سخن‌گو همه\r\nتو گفتى كواكب ز چرخ كبود * همه آمدستند آنجا فرود \r\nشاهزادگان نامدار و امرا و نويينان رفيع‌مقدار و جمهور اركان دولت و ساير اعيان حضرت از كمال بهجت و شادمانى و غايت مسرّت و كامرانى به عيش و عشرت مشغول گشتند .\r\n[ بيت 
  ]\r\n ز بس خسرو و مير فرخنده‌چهر * چو چرخى بدانجا پر از ماه و مهر\r\nهمه با درون‌هاى صافى چو جام * به كف باده از بام تا وقت شام \r\nو طوايف اكابر و اشراف از سادات و موالى و علما و مشايخ و اعالى كه از اطراف و اكناف به درگاه عالم‌پناه آمده بودند .\r\n[ نظم 
  ]\r\n همه نامداران و دانشوران * ز اطراف عالم كران تا كران\r\nز توران و ايران و هر مرزوبوم * ز هندوستان تا به اقصاى روم \r\n\r\n\r\n","description":"","footnote":"\r\n( 1 ) . م : بغلتاق .\r\n","page_name":" 791 ","page_number":855},
  {"content":"\r\n\r\nهركس به حسب حال خويش به نيل امانى و آمال فايز شده ، از شاخ شادمانى ميوهء كامرانى چيده و زبان مسرّت به تهنيت گشاده ، مراسم ثنا و دعا به ادا مىرسانيد كه ،\r\n[ بيت 
  ]\r\n شكر خدا كه از افق سلطنت ز نو * ماهى طلوع كرد كه روشن كند جهان\r\nخورشيد طلعتى كه ز فرّ جبين او * صدگونه نازش است زمين را بر آسمان \r\nو چون حضرت صاحب‌قران محافظت ذات شريف و جوهر لطيف او را كه در كنف حفظ حفيظ عليم تعالى و تقدس ، پيوسته مصون و محروس است - و الحمد للّه على ذلك - به مهد اعلى تومان‌آغا - كه بلقيس زمان و قيدافهء عهد و اوان بود - نامزد فرمود ، آن ملكهء ملك نهاد فلك اقتدار مراسم طوى و نثار تقديم نمود .\r\n[ نظم 
  ]\r\n به شكرانه بانوى بلقيس فرّ * برآراست بزمى و جشنى دگر\r\nكه فردوس در جنب آن بزمگاه * نمودى ز صد بوستان يك گياه\r\nدر آن بزم شه كرد بخشش بسى * فزون ز انكه داند شمارش كسى\r\nبه عشرت يكى هفته بگذاشتند * مراد دل از عيش برداشتند \r\nو چون امير عثمان عباس به رسم اتابكى آن شاهزادهء جوان‌بخت بلندپايه و سرافراز گشته بود و حليله‌اش سادقين « 1 » آغا كه قرابت نزديك با حضرت صاحب‌قرانى داشت به دايگى استسعاد يافته ، ايشان نيز طوىهاى لايق و جشن‌هاى موافق مرتب داشته پيشكش‌ها كردند و نثارها افشاندند .\r\n[ نظم 
  ]\r\n به صد گونه اقبال و شادى و كام * به عشرت برآمد سه هفته تمام \r\nو چون از وظايف طوى و لوازم عيش « 2 » فراغت حاصل آمد و مراسم شكر و شكرانه به اقامت پيوست « 3 » ، صاحب‌قران گيتىستان در سه‌شنبه هيژدهم ذى قعده از مينك « 4 » گول نهضت فرموده ، به سعادت و اقبال روان شد و بر سر عقبه‌اى فرود آمد .\r\n\r\n\r\n","description":"","footnote":"\r\n( 1 ) . الف : صادقين .\r\n( 2 ) . ع : جشن .\r\n( 3 ) . ع : + حضرت .\r\n( 4 ) . ع : منيك .\r\n","page_name":" 792 ","page_number":856},
  {"content":"\r\n\r\n\r\nگفتار در فرستادن حضرت صاحب‌قرانى « 1 » شاهزادهء جوان‌بخت ارجمند شاهرخ را جهت ضبط تختگاه سمرقند\r\nصاحب‌قران « 2 » سپهراقتدار صباح جمعهء بيست و يكم ذى قعده اميرزاده شاهرخ را اشارت فرمود كه متوجه سمرقند شود و به ضبط و دارايى آن ممالك « 3 » قيام نمايد و در باب دادگسترى و رعيت‌پرورى سعى بليغ به تقديم رساند و در اين معنى از هرگونه نصايح پدرانه بسى سخن راند ، محصلش آن‌كه ،\r\n[ نظم 
  ]\r\n روان شو سوى تختگه با سپاه * ولى دار پندم سراسر نگاه\r\nنخست آنكه غافل مباش از خداى * كه فضلش به دولت بود « 4 » رهنماى\r\nمياسا ز طاعت شبان دراز * سوى عدل چون روز شو سرفراز\r\nز گفتار پيغمبرش برمگرد * اگر بر سريرى و گر در نبرد\r\nطلب هيچ جز نام نيكو مكن * كه اين نيكنامى نگردد كهن\r\nبر آن باش تا هرچه نيّت كنى * نظر در صلاح رعيّت كنى\r\nخداترس را بر رعيّت گمار * كه معمار ملك است پرهيزگار\r\nبدانديش توست آن و خونخوار خلق * كه نفع تو بيند در آزار خلق\r\nز ظالم ستان داد مظلوم را * بيارا به انصاف آن بوم را\r\nحرام است بر پادشه خواب خوش * چو بيند ضعيف از قوى باركش\r\nخدا مهربان است بر دادگر * ببخشاى و بخشايش حق نگر\r\nبه سمع رضا مشنو ايذاى كس * و گر گفته باشد به غورش برس\r\nچو خشم آيدت بر گناه كسى * تأمّل كنش در عقوبت بسى\r\nكه سهل است لعل بدخشان شكست * شكسته نشايد دگرباره بست\r\nز صاحب غرض تا سخن نشنوى * كه گر كار بندى پشيمان شوى\r\nترا اين سخن‌ها ز من ياد باد * به نيروى دولت دلت شاد باد \r\n\r\n\r\n","description":"","footnote":"\r\n( 1 ) . الف : قران .\r\n( 2 ) . ع : حضرت صاحب‌قران .\r\n( 3 ) . ع : مملكت .\r\n( 4 ) . ع : + دايما .\r\n","page_name":" 793 ","page_number":857},
  {"content":"\r\n\r\n به رسم وداع آن زمان در برش * گرفت و ببوسيد چشم و سرش\r\nروان گشت شهزادهء كامگار * رفيق رهش عون پروردگار \r\nو چون شاهزاده شاهرخ به عزم تختگاه ، روى سعادت به راه آورد ، حضرات عاليات سراى ملك خانم و تومان‌آغا و ديگر آغايان و خواتين نيز با تمامى آغرق برحسب فرمان قضا جريان متوجه سلطانيه شدند ، و بعد از وصول به سلطانيه حضرات عاليات و خواتين با آغرق برحسب فرموده در آنجا اقامت كردند . و شاهزادهء جوان‌بخت از آنجا گذشته روان شد و چون منازل و مراحل قطع كرده ، از آب جيحون عبور فرمود ، اهالى ماوراء النهر به رسم استقبال با نثار و پيشكش پيش آمدند .\r\n ز نزديك شه تا حواشى كش * همه ره نثار و زر و پيشكش\r\nز هر كشور و بوم ، فرماندهان * پذيره‌شدندش كهان و مهان\r\nچو آگاهى آمد سوى تختگاه * كه شهزاده آمد به كش با سپاه\r\nپذيره شدش مير روشن‌روان * سليمان شه آن سرور كاردان\r\nببستند آيين سمرقند را * كه مستحسن افتد خردمند را\r\nسراسر همه مردم پيشه‌ور * نمودند هريك دگرگون هنر\r\nبياراسته همچو خلد برين * همه شهر و كو از در آفرين\r\nز گسترده زيور به ديوارها * چمن‌هاى گل گشته بازارها\r\nز خفتان زربفت و خود و كمر * علم بسته دروازه‌ها سربه‌سر\r\nز دروازهء شهر تا قصر شاه * فكنده سقرلاط و اطلس به راه\r\nهمه شهر در زيور زرنگار * زر و سيم در پاى اسبان نثار \r\nو چون شاهزادهء مؤيد كامگار در عين جلالت و اقتدار به مستقرّ سرير سلطنت قرار يافت و از ميامن انوار داد و نصفت و آثار مرحمت و معدلت بىنهايتش ، عرصهء دلگشاى روح‌افزاى سمرقند كه نزهتگاه شيرين‌لبان شكرخند است ، غيرت فردوس برين و رشك نگارخانهء چين گشت ،\r\n\r\n","description":"","footnote":"","page_name":" 794 ","page_number":858},
  {"content":"\r\n\r\n[ نظم 
  ]\r\n منادى بفرمود در شهر شاه * كه آيد سوى بارگه دادخواه\r\nچو نوشيروان كرد بنياد داد * جهان را ز عدل عمر ياد داد\r\nچنان پند صاحب‌قران كار بست * كه از امر و نهيش درونى نخست\r\nبر آن پور باد آفرين خداى * كه گفت پدر يكسر آرد بجاى \r\nاز مجارى احوال و اوضاع سكّان آن ديار و بقاع و اهالى آن نواحى مصدوقهء\r\n[ بيت 
  ]\r\n به قومى كه اقبال خواهد خداى * دهد خسروى « 1 » عادل و نيك‌راى \r\nبه ظهور آمد و كافهء خلايق در مهاد امن‌وامان و بساط عدل و احسان فارغ البال مرفّه الحال بياسودند ، چه از كران تا كران آن ممالك و ولايات از كمال مهابت و عدالت آن مهر سپهر سلطنت و جلالت\r\n[ نظم 
  ]\r\n نكردى هيچ آب از باد فرياد * قباى گل نگشتى پاره از باد\r\nكبوتر را عقاب آموختى پند * به جان ميش خوردى گرگ سوگند\r\nبجز مطرب كسى ره‌زن نبودى * برهنه كس بجز سوزن نبودى \r\n\r\n\r\n","description":"","footnote":"\r\n( 1 ) . الف ، ع : خسرو .\r\n","page_name":" 795 ","page_number":859},
  {"content":"\r\n . \r\n","description":"","footnote":"","page_name":" 796 ","page_number":860},
  {"content":"\r\n\r\n\r\n( 797 ه . ق ) گفتار در غزا فرمودن حضرت صاحب‌قران با كفّار گرجستان\r\nصاحب‌قران گيتىستان را دگرباره داعيهء احراز فضيلت  وَ تُجاهِدُونَ فِي سَبِيلِ اللَّهِ بِأَمْوالِكُمْ وَ أَنْفُسِكُمْ ذلِكُمْ خَيْرٌ لَكُمْ  « 1 » دامن همت عالى نهمت گرفته عزم جهاد كفار گرج مصمم فرمود ، و از آن يورت كوچ كرده ، شكاركنان به راه كوهستان گرجستان درآمد ، و گرجيان آن نواحى را مقهور گردانيده غارت كرد .\r\n[ شعر 
  ]\r\n روان كرد لشكر به عزم جهاد * سمند ظفر زير ران مراد\r\nولايات گبران به تاراج داد * سران را ز شمشير خود تاج داد \r\nو عنان عزيمت به صوب بعضى گرجيان - كه به قرا قلقانليق مشهورند - معطوف داشت و ايشان به قلعه و كوه‌هاى بغايت محكم متحصّن شده بودند ، برحسب وعدهء  وَ إِنَّ جُنْدَنا لَهُمُ الْغالِبُونَ  « 2 » بر همه غالب آمده ، مجموع را به قتل و تاراج دمار از روزگار برآورد و مظفر و منصور از آن كوه فرود آمد و در آن جلگا به سعادت و اقبال نزول فرموده ، به عيش و كامرانى مشغول شد . و از آنجا رايت نهضت برافراخته به شهر تفليس كه تختگاه آن بلاد است فرمود « 3 » و از آنجا بازگشته شكاركنان به جلگاى شكى درآمد و چند روز آن محل را مضرب خيام اقامت ساخت ، و جهت\r\n\r\n\r\n","description":"","footnote":"\r\n( 1 ) . صفّ / 11 .\r\n( 2 ) . صافّات / 173 .\r\n( 3 ) . ع : + نزول .\r\n","page_name":" 797 ","page_number":861},
  {"content":"\r\n\r\nتسخير ايل و ولايات برتاز ، امير حاجى سيف الدين و جهانشاه بهادر را با جمعى امرا و گروهى گزين از سپاه مظفرلوا « 1 » به ايلغار روانه فرمود و ايشان برحسب فرمان « 2 » ، شتابان رفته تمامى كوه و دشت برتاز را بغارتيدند و ايل و الوس آن نواحى را كورن كرده ، براندند و به درگاه عالم‌پناه آوردند .\r\nو شيخ نور الدين ساربوغا را با لشكرى گران به جانب كوهستان فرستاد و او چون به كوهستان درآمد ، سيد على شكى ارلات از خوف آن حال ملك و مال گذاشته راه گريز پيش گرفت . شيخ نور الدين خانه‌هاى او را چون دل دشمنان خاكسار خراب ساخت و به باد تاراج برداده ، آتش زد و چون از آن مهم فراغ يافت ، اقبال‌آسا به پايهء سرير اعلى شتافت . و در اين اثنا ، از شروان خبر آمد كه لشكر توقتمش خان مقدم ايشان على اغلان و الياس اغلان و عيسى بيگ و يغلى بىو ديگر امرا از دربند گذشته ، بعضى ولايات شروانات را تاختند .\r\n[ نظم 
  ]\r\n به صاحب‌قران قصه برداشتند * كه اوزبك دگر رايت افراشتند\r\nشهنشه مثل زد كه نخجير خام * به پاى خود آن به كه آيد به دام\r\nتذروى كه بر وى سرآيد زمان * به نخجير شاهينش آيد گمان\r\nملخ چون پر سرخ را ساز داد * به گنجشك خطى به خون بازداد \r\nو با لشكر نصرت‌شعار به عون آفريدگار از شكى روى توجه به سوى ايشان نهاد .\r\nشاهزادگان كامران و امرا و نويينان اعلام دولت برافراخته و اسباب جنگ و جدال آماده ساخته ، فوج‌فوج روان گشتند .\r\n[ نظم 
  ]\r\n در روا روفتاد موكب شاه * نم به ماهى رسيد و گرد به ماه\r\nلشكر انگيخت بيش از اندازه * تيغ‌ها تيز گشت و كين تازه\r\nنالهء كرّناى و رويين خم * در جگر كرده زهرها را گم \r\n\r\n\r\n","description":"","footnote":"\r\n( 1 ) . ظفرپناه .\r\n( 2 ) . ع : فرموده .\r\n","page_name":" 798 ","page_number":862},
  {"content":"\r\n\r\n كوه و صحرا ز بس نفير و خروش * بر طبق‌هاى آسمان زد جوش\r\nلشكرى بيشتر ز مور و ملخ * گرم گشته چو آتشين دوزخ\r\nهمه پولادپوش و آهن‌خاى * كين‌كش و ديوبند و قلعه‌گشاى\r\nهريكى در نهاد خود شيرى * قايم كشورى به شمشيرى \r\nلشكر توقتمش خان چون از اين حال واقف شدند ، بىتوقف روى به گريز نهاده بازگشتند . و حضرت صاحب‌قران كنار به كنار آب كر مىرفت ، چون از گريختن سپاه « 1 » دشت خبر آمد ، فرمان داد كه يورتچيان از براى قشلاق ، يورتى مناسب اختيار نمايند . ايشان بعد از تفحص ، علفزار محمودآباد را لايق ديدند ، و صاحب‌قران سپهر اقتدار به آنجا رسيده ، به قرب قريهء فخرآباد در قالين‌گنبد نزول فرمودند و مجموع لشكر نصرت‌شعار برانغار و جوانغار ، تومان تومان يورت‌ها بخش كرده ، فرود آمدند .\r\nو چون تعلق خاطر و دل‌نگرانى حضرت صاحب‌قرانى نسبت به صغار اولاد و اسباط نصاب كمال داشت ، كس به سلطانيه فرستاد و حضرات را با آغرق طلب فرمود . سراى ملك خانم و تومان‌آغا و چلپان ملك‌آغا و ساير خواتين و فرزندان با آغرق به درگاه عالم‌پناه شتافتند ، و از آب كر گذشته به اردوى همايون پيوستند و اميرزاده ميرانشاه نيز از ظاهر النجق متوجه درگاه عالم‌پناه گشت ، و چون به پاى سرير اعلى « 2 » رسيد او را پسرى شد ؛ و چون صداى اين بشارت به سمع مبارك صاحب « 3 » قران رسيد او را ايجل نام نهاد ، و اميرزاده پير محمد برحسب فرموده ، امير سونجك و حسن چغداول و على بيگ عيسى را در شيراز گذاشته و با لشكر متوجه شده ، در اين محل به اردوى همايون پيوست و به عزّ زمين‌بوس استسعاد يافت و آن زمستان در آن موضع به عيش و كامرانى و مسرّت و شادمانى بگذرانيدند .\r\n[ بيت 
  ]\r\n شب‌وروز ارغنون عيش در ساز * به هر جانب درى از خرّمى باز \r\n\r\n\r\n","description":"","footnote":"\r\n( 1 ) . ع : لشكر .\r\n( 2 ) . الف ، م : چون به بابى .\r\n( 3 ) . ع : + حضرت .\r\n","page_name":" 799 ","page_number":863},
  {"content":"\r\n\r\n\r\nگفتار در لشكر كشيدن حضرت « 1 » صاحب‌قران ممالك ستان ، دوم بار به جانب توقتمش خان\r\nدر آخر زمستان كه سپاه سبزه به فرمان سلطان ربيع به جوش درآمده ، روى پيروزى به دشت نهاد ، و از فرّ مقدم عدالت آثار صاحب « 2 » قران بهار بنياد شوكت لشكر بيداد آيين شتا به كلى برافتاد ، رأى ممالك‌آراى حضرت صاحب‌قران اقتضاى آن فرمود كه لشكر به‌طرف توقتمش خان كشد و او را از نو گوشمالى دهد كه دگرباره پاى غرور از حد قدرت و مكنت خود فراتر ننهد .\r\n[ بيت 
  ]\r\n كان سيه‌دل كه شد از جام هوا مست غرور * فتنه‌انگيزتر از غمزهء خوبان گردد \r\nبنابراين سايهء التفات بر تربيت « 3 » سپاه انداخته لشكريان را اوكلكا داد .\r\n[ بيت 
  ]\r\n غنى كرد گردنكشان را ز گنج * ز گوهركشى لشكر آمد به رنج \r\nو فرمان داد كه حضرات عاليات با آغرق به سلطانيه روند و سراى ملك خانم و تومان‌آغا با فرزندان خرد روانهء سمرقند شوند و چلپان ملك‌آغا و بعضى خواتين در آنجا توقف نمايند ، و موسى رگمال را ملازم ايشان ساخت تا به اتفاق اخى ايرانشاه - كه كوتوالى قلعهء سلطانيه مفوض به دو بود - به ضبط آنجا قيام نمايد . چون ايشان برحسب فرمان متوجه شدند ، حضرت صاحب‌قران به تاريخ يكشنبه هفتم جمادى الاول سنهء سبع و تسعين و سبعمائه ،\r\n[ نظم 
  ]\r\n از آنجا به رفتن علم برفراخت * به آهنگ نصرت نوايى بساخت\r\nنشست از بر بارهء ره‌نورد * برآراست لشكر به رسم نبرد\r\nجهان در جهان لشكر آراسته * ز كوس و گورگه فغان خاسته \r\nو عساكر گردون مآثر هرچه تمام‌تر ، فوج‌فوج علم‌ها برافراخته و چين كين در\r\n\r\n\r\n","description":"","footnote":"\r\n( 1 ) . م : - حضرت .\r\n( 2 ) . ع : + حضرت .\r\n( 3 ) . الف ، ع : ترتيب .\r\n","page_name":" 800 ","page_number":864},
  {"content":"\r\n\r\nجبين مهابت و جلادت انداخته متوجه شدند ، و چون روى توجه به صوب مشرق و شمال داشتند ، پيشتر دست چپ - چنانچه معهود سپاه اتراك است - روان گشت ، و حضرت صاحب‌قران هم در قشلاق جهت الزام حجت مكتوبى به توقتمش خان نوشته بود .\r\n[ نظم 
  ]\r\n سخن‌هاى پروردهء دل‌فريب * كه از مغز « 1 » مردم ربايد شكيب\r\nحفاظى كه اميدوارى دهد * عتابى كه بر صلح يارى دهد\r\nزبان پندهايى چو پيكان تيز * درى در تواضع درى در ستيز\r\nسخن ساخته در گزارش دو نيم * يكى نيمه ز امّيد و ديگر ز بيم\r\nطراز سر نامه بود از نخست * به نامى كزو نامه‌ها شد درست\r\nخدايى كه اميّد و آرام ازوست * دل مرد جوينده را كام ازوست\r\nپديد آور هرچه آمد پديد * رسانندهء هرچه خواهد رسيد\r\nپس از « 2 » آفرين جهان‌آفرين * بسى داستان رانده از مهر و كين\r\nكه‌اى برده ديو غرورت ز راه * چرا پايهء خود ندارى نگاه\r\nچه دارى ندانم دگر « 3 » در دماغ * كه بر باد صرصر گشايى چراغ\r\nفراموش كردى مگر آن نبرد * كه از ملك و مالت برآورد گرد\r\nمكن باز كارى كه اين تند شير * به نخجير گوران درآيد دلير\r\nبلا بر سر خود فرود آورند * كه با ياد مستان سرود آورند\r\nبه هر مرز و بومى كه من تاختم * ز بيگانه آن خانه پرداختم\r\nكسى كاو مرا نيكخواهى نمود * ز من هيچ بدخواهى او را نبود\r\nزبانم چو بر عهد شد رهنمون * نبردم سر از عهد و پيمان برون\r\nگرم ژرف دريا بود هم‌نبرد * ز دريا برآرم به شمشير گرد\r\nبه هرجا كه نيروى من پى فشرد * مرا بود پيروزى و دستبرد \r\n\r\n\r\n","description":"","footnote":"\r\n( 1 ) . ع : مهر .\r\n( 2 ) . م : ز پس .\r\n( 3 ) . ع : تواندر .\r\n","page_name":" 801 ","page_number":865},
  {"content":"\r\n\r\n چو « 1 » كين آورى كين‌ستانى كنم * شوى مهربان مهربانى كنم\r\n230 اگر گوهرت بايد و گر نهنگ * ز درياى من هردو آيد به چنگ\r\nدرشتى و نرمى نمودم ترا * بدين هردو قول آزمودم ترا\r\nچو نامه بخوانى نسازى درنگ * نمايى به من صورت صلح و جنگ\r\nتغافل نسازى كه سيلاب تيز * به جوش است در ابر سيلاب‌ريز \r\nو شمس الدين المالغى را با آن مكتوب به رسالت پيش توقتمش خان فرستاده بود . و شمس الدين مرد داناى سخنور كارديده بود ، رسوم و قواعد توره را نيكو دانستى و به سخنان دلپذير اداى مقصود برحسب اقتضاى هر مقامى توانستى ، و چون از دربند گذشته در دشت قبچاق به توقتمش خان رسيد ، مكتوب رسانيده ، سخنان حضرت صاحب‌قرانى به حسن عبارت و چرب‌زبانى ادا كرد . در خاطر توقتمش خان بغايت جايگير آمد و ميل به مصالحت نموده ، خواست كه به دست مجامله در دامن اعتذار آويزد ، و از سر صدق و صفا پاى اطاعت در راه موافقت نهاده نوعى سازد ، كه غبار وحشت از ميان برخيزد . امراى او از سر جهل و عناد پاى منع و افساد در ميان آن كار زده ، نگذاشتند و به دست پندار از خاك ادبار چشمهء دولت ولىنعمت و چشم سعادت خود را بيانباشتند .\r\n[ نظم 
  ]\r\n گزندى كه بر شهرياران رسد * ز تدبير دستور نادان رسد\r\nكسى را كه دولت رود ز آستان * شود با فرومايه همداستان \r\nتوقتمش خان به سخن آن بىدولتان از راه صواب افتاده در تيه نخوت و غرور تخم ويل و ثبور كشت و سخنان خشونت‌آميز در جواب مكتوب نوشت .\r\n[ بيت 
  ]\r\n به نزديك صاحب‌قران نامه كرد * سخن‌هاى بد بر سر خامه كرد \r\nو شمس الدين المالغى را خلعت پوشانيده بازگردانيد و چون مشار اليه در آب\r\n\r\n\r\n","description":"","footnote":"\r\n( 1 ) . م : در نسخه در اينجا نظامى نوشته است .\r\n","page_name":" 802 ","page_number":866},
  {"content":"\r\n\r\nسمور به موكب همايون رسيد و بعد از اقامت مراسم زمين‌بوس ، مكتوب توقتمش خان به عرض رسانيد ، حضرت صاحب‌قران از آن جواب‌هاى ناصواب بغايت خشمناك شد و به عرض لشكر و ترتيب سپاه فرمان داد .\r\n\r\nگفتار در عرض ديدن صاحب « 1 » قران مظفر لوا لشكر فيروزىنشان را\r\n[ نظم 
  ]\r\n شهنشاه ديندار صاحب‌قران * خديو فلك قدر گيتىستان\r\nبفرمود تا برنشيند سپاه * درآيد به آيين سوى عرضگاه\r\nبرآراسته يكسر اسب و سوار * همه با سلاح آنچه آيد به كار \r\nو آب سمور در دامن كوه البرز واقع شده و از آنجا تا درياى قلزم « 2 » پنج فرسخ باشد ، برحسب فرمان لشكرها به ترتيبى تمام سوار شده ، توره انداختند ، چنانچه قنبل دست چپ در دامن كوه البرز بود و قنبل دست راست در كنار درياى قلزم ، از جنب كوه تا لب دريا صف‌ها راست برآراسته ، و از فراز ترك رزم‌آزمايان تا شيب نعل بادپايان\r\n[ مصراع 
  ]\r\n « درخشنده چون ماه ناكاسته » \r\nاز كثرت و بسيارى به مرتبه‌اى كه از زمان چنگيز خان باز ، هيچ آفريده ، لشكرى به آن انبوهى نشان نداده و نديده ، و در تجمّل و آراستگى به حيثيتى كه در قصص و حكايات ملوك عجم هيچ‌كس مثل آن نخوانده و نشنيده « 3 » .\r\n[ شعر 
  ]\r\n سپاهى به كثرت فزون از حساب * به آيين ، فروزنده‌تر ز آفتاب\r\nهمه غرق فولاد و آهن گسل * هزبران پيل‌افكن شيردل \r\n\r\n\r\n","description":"","footnote":"\r\n( 1 ) . ع : + حضرت .\r\n( 2 ) . غرض از درياى قلزم ، درياى خزر است .\r\n( 3 ) . م : - « در تجمل و آراستگى . . . نخوانده و نشنيده » .\r\n","page_name":" 803 ","page_number":867},
  {"content":"\r\n\r\nصاحب « 1 » قران كامگار محفوف به عون و تأييد پروردگار دست چپ و قول و دست راست لشكر نصرت‌شعار گرديده ، به نفس مبارك خود جبه ديد ، و به هر فوج از سپاه ظفرپناه كه مىرسيد ، امير ايشان با بهادران به زانو درآمده ، زبان اخلاص و خدمتكارى به عرض ثناگسترى و جان‌سپارى برمىگشادند .\r\n[ نظم 
  ]\r\n كه اى ملك را از تو فرخنده‌فال * به عهدت سر فتنه شد پايمال\r\nسپهر برين پايهء تخت تست * جوان گيتى از دولت بخت تست\r\nسراسر سر و جان ما بندگان * فداى سم اسب صاحب‌قران\r\nبه نيروى اقبالت اى تاجور * اگر پر ز دشمن شود بحر و بر\r\nبه روزى كه باشد گه دار و گير * به گرز و سنان و به تيغ و به تير\r\nزمين كوه تا كوه پرخون كنم * ز خونشان جهان رود جيحون كنم \r\nو هريك زانو زده اسب با زين - چنانچه رسم است - مىكشيدند و آن حضرت ايشان را نوازش نموده ، به مواعيد پادشاهانه استمالت مىفرمود . و چون در كنف حفظ إله به قلبگاه بازآمد ، گورگه و نقاره و كوس فروكوفتند و كرّناى و برغو كشيده از قلب و جناح و ميمنه و ميسره تيغ‌هاى برهنه بر طرف دشمن آخته ، سورن انداختند ، به نوعى كه از صداى آن زلزله در كوه و غلغله در بحر افتاد .\r\n[ بيت 
  ]\r\n بجوشيد بحر و بلرزيد كوه * روان گشت لشكر گروها گروه \r\nامراى تومان و هزاره و قوشونات ، فوج‌فوج به مورچل روان شدند ، و چون از دربند بگذشتند « 2 » ، در دامن البرز كوه قومى از هواداران توقتمش خان بودند ، كه ايشان را قيتاغ مىگفتند . حضرت صاحب‌قران جهت تفأل به افتتاح امر - كه الفاتحه امّ الكتاب - به قلع‌وقمع آن بيدينان فرمان داد . عساكر گردون مآثر بىخبر بر سر ايشان ريختند و اطراف و جوانب ايشان را چنان فروگرفتند ، كه از هزار يكى جان\r\n\r\n\r\n","description":"","footnote":"\r\n( 1 ) . ع : حضرت صاحب‌قران .\r\n( 2 ) . م : گذشته .\r\n","page_name":" 804 ","page_number":868},
  {"content":"\r\n\r\nبه در نبرد و مجموع را غارتيده ، ديه‌هاى ايشان را آتش زدند . آن بدكيشان خود در ضرام دوزخ سوخته و در مسكنشان شلعهء انتقام افروخته ،  كَذلِكَ نَفْعَلُ بِالْمُجْرِمِينَ  « 1 » . و توقتمش خان شخصى اورتاق نام به ايلچىگرى روانهء جانب حضرت صاحب‌قران كرده بود . در اين اثنا به نزديك معسكر همايون رسيد ، و چون كثرت و غلبهء سپاه ظفرپناه مشاهده كرد ، سراسيمه و هراسناك به تعجيل تمام باز گشت و توقتمش خان را آگاهى داد كه : « صاحب « 2 » قران با لشكرى گران منقلاى و قول مرتب داشته ، اينك رسيد » . توقتمش خان را از استماع اين خبر دود حيرت « 3 » به سر برآمد و قزانجى را منقلاى ساخته ، با لشكرى فراوان روان گردانيد ، و چون حضرت صاحب‌قرانى با مجموع لشكر به موضع ترقى رسيده نزول فرمود . به مسامع عليّه رسانيدند كه منقلاى توقتمش خان ، قزانجى با غلبهء تمام در كنار آب خوى فرود آمده است . صاحب « 4 » قران نصرت‌قرين به نفس مبارك با لشكرى گزين شبگير كرده روان شد و در وقت صبح چون باز « 5 » از آب گذشته بر ايشان حمله كرد و به زخم شمشير آتش‌بار دمار از روزگار مخالفان خاكسار برآورده ، عرصهء صحرا و دشت را به خون دشمنان لاله‌گون گردانيد و به سبزهء تيغ از نهال اقبال ، غنچهء فيروزى شكفانيد .\r\n[ شعر 
  ]\r\n روى صحرا همه « 6 » گلگون شده از خون عدو * شسته شمشير به خون جگر دشمن او \r\nصاحب‌قران « 7 » گيتىستان با عساكر نصرت‌نشان از آنجا روان شد و به كنار آب سونج رسيده فرود آمد ، و توقتمش خان بر كنار آب ترك لشكرهاى خود جمع آورده بود و همهء توراها و عرابه‌ها و كوبه‌ها در پيش داشته ، جاى خود را محكم گردانيده بود و محاربه و مقاتله را آماده گشته .\r\nچون حضرت صاحب‌قران صف‌هاى لشكر آراسته ، نزديك رسيد ، به نيروى دولت ثابت اركان و شكوه عساكر كشورستان ، سيلاب رعب و هراس در خانهء ثبات و تمكّن توقتمش خان انداخت و توقف نتوانست نمود ، با سپاهش چپرها انداخته و\r\n\r\n\r\n","description":"","footnote":"\r\n( 1 ) . مرسلات / 18 ؛ صافّات / 34 .\r\n( 2 ) . ع : + حضرت .\r\n( 3 ) . ع : حسرت .\r\n( 4 ) . ع : + حضرت .\r\n( 5 ) . ع : باز .\r\n( 6 ) . ع : - همه .\r\n( 7 ) . ع : حضرت صاحب‌قران .\r\n","page_name":" 805 ","page_number":869},
  {"content":"\r\n\r\nآهنگ گريز تيز ساخته ، بازگشتند . « 1 » صاحب‌قران با لشكر ظفرقرين گذار پيدا كرده از آب ترك عبور نمود ، و توقتمش خان به آب قورى رسيده بايستاد و به جمع باقى لشكرهاى خود مشغول شد . و چون سپاه ظفرپناه را زاد كم مانده بود ، حضرت صاحب‌قران كنار كنار آب به‌طرف ولايت جولات « 2 » روان شد تا لشكريان از غلات آنجا آزوق « 3 » بردارند و از سر فراغ روى جلادت به استيصال مخالفان آرند . در اين اثنا ، قراولان خبر آوردند كه توقتمش خان دگرباره لشكر آراسته است و كنار كنار آب به طرف نشيب در عقب لشكر منصور مىآيد . حضرت صاحب‌قران ميمنه و ميسره و قلب و جناح لشكر نصرت‌شعار ترتيب داده ، بازگشت و به بالا آب متوجه ايشان شد ، و چون مسافت ميان جانبين نزديك شد ، در روز سه‌شنبه بيست و دوم جمادى الثانى سنهء سبع و تسعين و سبعمائه موافق تنغوز « 4 » ئيل ، در مقابل يكديگر فرود آمدند .\r\nتواچيان سپاه ظفرپناه برحسب فرمان زمين قسمت كردند و لشكريان از جميع جوانب پيرامن معسكر نصرت‌قرين خندق فروبرده ، چپرها زدند و مندوها استوار كردند ، و بيرون آن خندق خندقى ديگر بكندند ، و يرليغ لازم الاتّباع به نفاذ پيوست كه در آن شب هركس به‌جاى خود پاى ثبات برقرار داشته از محل خود حركت نكند و از شبيخون برحذر بوده ، هيچ آفريده آواز برنيارد و فغان برندارد .\r\n[ بيت 
  ]\r\n بفرمود كآتش نسوزند كس * نبايد كه آيد صداى جرس \r\nامر عالى را امتثال نمودند ، چون پاسى از شب بگذشت توقتمش خان عزم شبيخون ساخت كه مگر تفرقه در اردوى همايون تواند « 5 » انداخت . و چون نزديك رسيد ، گورگه زد و نقاره فروكوفته برغو « 6 » كشيدند و سورن انداختند . عساكر گردون مآثر برحسب فرموده اصلا ملتفت ايشان نشدند و از كس آوازى برنيامد ، ايشان\r\n\r\n\r\n","description":"","footnote":"\r\n( 1 ) . ع : + حضرت .\r\n( 2 ) . ع : جولاب .\r\n( 3 ) . الف ، م : آزرق .\r\n( 4 ) . ع : تنگوز .\r\n( 5 ) . ع : - تواند .\r\n( 6 ) . الف : برغوغا .\r\n","page_name":" 806 ","page_number":870},
  {"content":"\r\n\r\nچون اثر تغييرى به‌هيچ‌وجه احساس نكردند از آن تمكن انديشناك شدند و ياراى پيش آمدن نداشتند به ضرورت بازگشتند « 1 » و در همان شب\r\nنظم\r\n ز راى كج تيره ايباج اغل * بگشت از طريق سعادت به گل\r\nبه ادبار شد نكبتش راهبر * خطا كرد و بگريخت و او را بتر\r\nز بود و ز نابود امثال او * چه خيزد بجز سوء احوال او\r\nز جوجىنژادان وفا كس نديد * كسى فرّ طغرل « 2 » ز كركس نديد \r\n\r\nگفتار در ركوب حضرت صاحب‌قرانى به عزم جنگ سلطانى\r\nروز ديگر كه از كمينگاه افق\r\n[ نظم 
  ]\r\n شه خاور علم‌ها را برافراخت * به تيغ روز شب را سر بينداخت\r\nفلك را شد تهى از مهره‌ها طاس * مبدل شد لباس آل عباس \r\nصباح روز چهارشنبه لشكر از هردو طرف به جوش و خروش درآمدند .\r\n[ نظم 
  ]\r\n علم‌ها كشيدند لشكركشان * پديد آمد از روز محشر نشان\r\nسپاه از دو جانب صف آراسته * زمين آسمان‌وار برخاسته\r\nغريويدن كوس گردون‌شكاف * زمين را درافكند پيچش به ناف\r\nتبيره برآمد ز درگاه شاه * به سر برنهادند گردان كلاه \r\nصاحب‌قران « 3 » سپهر اقتدار پرتو رأى آفتاب اشراق بر نسق و ترتيب لشكر افكند و هفت قول مرتب ساخته ، توره انداخت و بهادران را مقدم داشت و پيادگان لشكر چپرها گرفته پيش ايستادند و اميرزاده محمد سلطان را در قول بزرگ تعيين فرمود و اطراف و جوانب قول را به دلاوران صفدر و صف‌شكنان دلاور ، مستحكم گردانيد .\r\n\r\n\r\n","description":"","footnote":"\r\n( 1 ) . م : - « امر عالى . . . بازگشتند » .\r\n( 2 ) . طغرل نوعى پرنده شكارى .\r\n( 3 ) . ع : حضرت صاحب‌قران .\r\n","page_name":" 807 ","page_number":871},
  {"content":"\r\n\r\n[ نظم 
  ]\r\n برآراست لشكر چو كوه بلند * به شمشير و گرز و كمان و كمند\r\nسرآهنگ تا ساقه از تير و تيغ * برآورده كوهى ز آهن به ميغ\r\nجداگانه از موكب هر گروه * حصارى برآورد مانند كوه \r\nو به نفس مبارك با بيست و هفت قشون مكمّل\r\n[ بيت 
  ]\r\n همه آلت جنگ برداشته * چو دريايى از آهن انباشته \r\nدر عقب لشكر بايستاد\r\n[ بيت 
  ]\r\n نصرت عنان گرفته و اقبال در ركاب * وز آسمان رسيده بشارت به فتح باب \r\nو لشكر مخالف نيز در مقابل صف‌ها مرتب ساختند و علم‌ها برفراختند .\r\n[ نظم 
  ]\r\n ز نيزه نيستان شد آوردگاه * بپوشيد ديدار خورشيد و ماه\r\nدو لشكر نگويم كه دو كوه قاف * رسيدند در جلوه‌گاه مصاف\r\nچو درياى هيجا درآمد به جوش * ز مردان جنگى برآمد خروش\r\nاجل فتنه را كارسازى نمود * سپه با سپه دست‌بازى نمود\r\nبرآمد ز لشكر ده و دار و گير * بپوشيد روى هوا پرّ تير \r\nدر اين اثنا از طرف ميسره شخصى خبر آورد كه از ميمنهء مخالف ، كونچه اغلان و بيگ يارق اغلان و اقتاد و داود صوفى داماد توقتمش خان و اوتركو با غلبهء تمام مقابل ميسرهء لشكر منصور درآمده‌اند . حضرت صاحب‌قرانى به تعجيل تمام ، متوجه ايشان شد و با قوشون‌هاى آراسته حمله كرد . ايشان چون صولت عساكر گردون مآثر مشاهده كردند ، پشت داده رو به گريز نهادند ، و از جملهء بيست و هفت قوشون كه با حضرت صاحب‌قران بودند ، جمعى در عقب ايشان روان شدند ، و ايشان چون به\r\n\r\n","description":"","footnote":"","page_name":" 808 ","page_number":872},
  {"content":"\r\n\r\nقول خود رسيدند بازگشتند و بر آن جماعت كه در پى ايشان رفته بودند ، حمله آورده بازگردانيدند و به حضرت صاحب‌قرانى رسانيدند و بعضى را بكشتند و بعضى از هرطرف بگريختند و بدين واسطه قوشونات به‌هم برزده شد ، و ايشان دلير گشته پيش راندند و بر حضرت صاحب‌قرانى حمله آوردند . امير شيخ نور الدين جان فداى ولىنعمت و توكل بر حضرت عزت « 1 » كرده پيش دشمنان فرود آمد و پنجاه كس با وى فرود آمدند و به زخم تير جگردوز ايشان را بازداشتند .\r\n[ نظم 
  ]\r\n به هر تير كز شستشان شد روان * به پهلو درآمد يكى پهلوان \r\nو محمد آزاد و على شاه برادر او و توكل باورچى هريك ارابه‌اى « 2 » از ارابه‌هاى مخالفان گرفته ، بياوردند و هرسه را در پيش حضرت صاحب‌قران كامگار به‌جاى چپر برهم بستند و اللّه داد با قوشون وفادار به مدد رسيده ، او نيز پهلوى شيخ نور الدين پياده شد ، و حسين ملك قوچين نيز با تغمكان برسيد و فرود آمد ، و امير زيرك جاكو نيز با قوشون خود بيامد و با ايشان موافقت كرد و قوشون قول با توق و علم رسيده گورگه زدند و برغو كشيده سورن انداختند و استوى نيز با قوشون خود رسيده در عقب قوشون قول فرود آمدند .\r\n[ نظم 
  ]\r\n نهيب خروشيدن كوس جنگ * ز سر مغز مىبرد و از روى رنگ\r\nنفير دليران برآمد به اوج * به هر گوشه مىرفت خون موج موج \r\nهرچند لشكر دشمن « 3 » فوج‌فوج آمدند و حمله‌هاى پياپى كرده كوشش‌ها نمودند ، بهادران ظفرپناه را كه فرود آمده و سوكدامشى كرده تير مىانداختند ، از جاى نتوانستند جنبانيد .\r\n[ نظم 
  ]\r\n ز بس قتل و زخم اندر آن دشت كين * تو گفتى كه درياى خون شد زمين\r\nز بس كشتگان گرد بر گرد راه * چو بازار محشر شده حربگاه \r\n\r\n\r\n","description":"","footnote":"\r\n( 1 ) . ع : + عزّ اسمه .\r\n( 2 ) . الف : همه‌جا عرابه .\r\n( 3 ) . م : - دشمن .\r\n","page_name":" 809 ","page_number":873},
  {"content":"\r\n\r\nو خداداد حسينى - كه قنبل دست چپ بود - از كونچه‌اغلان - كه قنبل دست راست مخالف بود - گذشته ، از پس پشت افتاد كه در مقابل حضرت صاحب‌قران ايستاده جنگ مىكرد درآمد و بر ايشان تيرباران كردن گرفت ، و در آن‌حال اميرزاده محمد سلطان با قوشون‌هاى خاصه آراسته و مكمل به مدد رسيد و از دست چپ حضرت صاحب‌قران درآمده به جنگ مشغول شدند ، و مجموع بهادران به اتفاق حمله آوردند و به يك بار بر لشكر مخالف زدند و به زخم شمشير آبدار و ضرب سنان آتش‌بار دست راست دشمن را منهزم گردانيدند . و امير حاجى سيف الدين را كه قنبل دست راست بود ، از آن صعب‌تر حالتى افتاد ، چه دست چپ مخالف كه قنبل ايشان امير عيسى بى و يخشى خواجه بود غلبه كردند و از وى گذشته او را در ميان گرفتند ، و او نيز دل از جان برداشته با تومان خود فرود « 1 » آمد ، و چپرها پيش گرفته و سوكدامشى كرده ، به مدافعه و مقاتلهء دشمنان دست جلادت برگشادند و چون كوه ، پاى ثبات فشرده و كوشش‌هاى مردانه نمودند ، و هرچند سپاه مخالف به مدد يكديگر مىرسيدند و به نيزه و شمشير و ساليق حمله مىآوردند ، ايشان به زخم تير همه را بازمىگردانيد .\r\n[ بيت 
  ]\r\n ترنگ كمان كرده جان‌ها ستوه * فشافش‌كنان تير بر هر گروه \r\nتا جهانشاه بهادر از طرفى ديگر با تومان خود درآمد ، و بر دشمنان حمله آورده ، جنگى عظيم درپيوست .\r\n[ نظم 
  ]\r\n برآشفته شيران كوپال‌گير * فروريختند از دو سو تيغ و تير\r\nسنان چشمهء خون گشاده ز سنگ * بر او رسته صد بيشه تير خدنگ\r\nخدنگى همه سرخ گل بار او * گل خون برآورده از خار او\r\nسم بادپايان ز خون چون عقيق * شده تا نمد زين به خون در غريق \r\n\r\n\r\n","description":"","footnote":"\r\n( 1 ) . ع : بيرون .\r\n","page_name":" 810 ","page_number":874},
  {"content":"\r\n\r\nو چون آن دو امير صاحب‌تدبير ، بل دو شير دشمن شكار كشورگير ، پشت اتفاق به تقويت يكديگر بازدادند ، قنبل دست چپ مخالف را - كه در مقابل بود - منهزم گردانيدند و تمور خواجهء آق‌بوغا نيز دستبردهاى دلاورانه نموده ، از ميسرهء مخالف آنچه در برابر او بود براند . و اميرزاده رستم عمر شيخ با تومان خود برق‌وار و صاعقه كردار بر اعدا زد و خرمن ثبات ايشان را سوزانيده ، بگريزانيد و در آن خردسالى نام پدر نامدار زنده گردانيد .\r\n[ شعر 
  ]\r\n إنّ السّرى إذا سرى فبنفسه * و ابن السّرىّ [ إذا سرى 
  ] أسراهما « 1 » \r\n231 و يغلىبى بهرين كه از مقربان و ايچكيان توقتمش خان بود با بهادران لشكر خويش « 2 » پيش رانده\r\n[ نظم 
  ]\r\n ستاييد خود را و گفتا منم * هژبرى كه در جنگ پيل‌افكنم\r\nپلنگان درم بر سر كوهسار * نهنگان خورم بر لب جويبار\r\nسنانم ز پهلو درآيد به ناف * گزافى نمىگويم اينك مصاف \r\nو آواز برآورده عثمان بهادر را به مبارزت طلبيد ، امير عثمان را از آن لاف بادانگيز او ، آتش حميت زبانه زد و بىتوقف\r\n[ نظم 
  ]\r\n چو كوهى روان گشت بر پشت باد * عجب بين كه بر باد كوه ايستاد\r\nدرآمد به ميدان چو سيلى به جوش * كه از كوه در پستى آرد خروش\r\nدرآمد به ناورد چالش‌كنان * به خون مخالف سگالش‌كنان \r\nو چون عثمان بهادر با قوشون خود به ايشان رسيد ، از طرفين درهم آويختند و بىدريغ ، شمشير و گرز و ساليق بر يكديگر ريختند .\r\n[ نظم 
  ]\r\n چنان درهم آويختند آن سپاه * كه از گرد شد روى گيتى سياه\r\nز بس قتل روى زمين خون گرفت * فلك مانده زان چيره‌دستى شگفت \r\n\r\n\r\n","description":"","footnote":"\r\n( 1 ) . الف : بيت عربى را ندارد .\r\n( 2 ) . ع : خود .\r\n","page_name":" 811 ","page_number":875},
  {"content":"\r\n\r\nعاقبة الامر از نيروى دولت قاهره ، عثمان بهادر غالب آمد ، و مخالفان را مقهور گردانيده ، براند . و ديگر امرا و بهادران عساكر گردون مآثر هركس در محل خود ، داد مردى و مردانگى دادند و از ميامن اقبال « 1 » صاحب‌قران بىهمال سپاه مخالف را به يكبارگى برهم شكسته همه را متفرق و پريشان ساختند ، و توقتمش خان با شاهزادگان جوجىنژاد و امرا و نويينان پشت به هزيمت داده ، رو به گريز نهادند ، و بسيارى از لشكريان ايشان كشته شد .\r\n[ نظم 
  ]\r\n خدا داد فرصت شهنشاه را * هزيمت درافتاد بدخواه را\r\nز دشتى بسى خون و خوى ريختند * گرفتند و كشتند و آويختند\r\nپر از جوى خون گشت صحرا و دشت * سراسر زمين سونش لعل گشت\r\nبه خون غرقه شد مركبان را نعال * تو گفتى مگر در شفق شد هلال\r\nچو بر دشمنان ، شاه شد كامگار * شد از خرّمى كار او چون نگار\r\nفرود آمد از بارهء خوش‌خرام * كه ديد آنچه مقصود بودش به كام\r\nبه شكر خدا روى بر خاك سود * كه پيروزى از داور پاك بود\r\nچو كرد آفرين داور خويش را * بسى سيم و زر داد درويش را « 2 » \r\nشاهزادگان و امرا و نويينان زانو زده ، مراسم تهنيت بجاى آورده ، نثارها كردند و حضرت صاحب‌قران ايشان را كنار گرفته ، ستايش فرمود و رايت نصرت‌شعار از آنجا نهضت نموده ، به فتح و فيروزى روان شد . و چون كنار آب قوراى « 3 » مخيّم نزول همايون گشت ، عاطفت پادشاهانه تفقد احوال اعوان دولت نموده ، امير شيخ نور الدين را كه در جنگ سپارى كرده بود ، به مزيد عنايت و تربيت اختصاص بخشيد و پايهء قدر او را بلند گردانيده ، اسب و جامهء زردوز و كمر مرصع ارزانى داشت و صد هزار دينار كپكى اوكلكا فرمود ، و ديگر امرا و بهادران كه آثار شجاعت و جلادت به ظهور رسانيده بودند همه را اوكلكا داده ، به انواع نوازش خسروانه سرافراز گردانيد .\r\n\r\n\r\n","description":"","footnote":"\r\n( 1 ) . ع : + حضرت .\r\n( 2 ) . م : اين بيت را ندارد .\r\n( 3 ) . م : قوراى ؛ الف : كلمه سياه شده است .\r\n","page_name":" 812 ","page_number":876},
  {"content":"\r\n\r\n\r\nگفتار در ايلغار فرمودن حضرت صاحب‌قران از عقب توقتمش خان\r\nصاحب‌قران « 1 » گيتىستان ، اموال و غنايم كه از اندازه بيرون در اين فتح همايون حاصل آمده بود ، با آغرق بگذاشت و اميرزاده ميرانشاه را - كه پيشتر از مصاف از اسب خطا كرده بود و دست مباركش آسيب كسرى يافته - در آغرق بگذاشت و امير يادگار برلاس و امير حاجى سيف الدين را پيش او بازداشت و لشكر اختيار كرده ، ايلغار فرمود و به تكامشى توقتمش خان روان گشت و به تعجيل تمام شب و روز در عقب او مىراند ، و چون به معبر آتل رسيد - كه آن را گذار توراتور « 2 » گويند - پسر اروس خان ، قويرى چاق اغلان را كه ملازم حضرت صاحب‌قرانى بود ، جمعى بهادران اوزبك كه در سلك ملازمان موكب همايون منخرط بودند ، همراه كرد و اسباب پادشاهى آماده داشته ، به خلعت طلادوز و كمر زرين مشرّف گردانيد و از آب آتل بگذرانيد و خانى الوس جوجى را به او تفويض فرمود .\r\n[ نظم 
  ]\r\n آوريدى جهان به تيغ فراز * به سر تازيانه دادى باز\r\nگنج در حضرتش روانه شده * غارت تيغ و تازيانه شده \r\nشاهزادهء جوجىنژاد برحسب فرموده ، بدان‌جانب رفت و به جمع آوردن سپاه پراكنده و ضبط الوس مشغول شد و عساكر گردون مآثر در پى دشمنان شتافته ، تا اوكك برفتند و بسيارى از ايشان را به قتل آوردند ، و آن روز برگشتگان را از اين طرف ضرب شمشير قاتل بود و از آن طرف آب خونخوار آتل ؛ بيشتر ايشان را گرفته اسير كردند و اندكى از ايشان به عمدها خود را در آب انداختند و به آن طرف آتل گذشتند و توقتمش خان ، خانى را با خان‌ومان و هرچه داشت از پيدا و پنهان بگذاشت و از بيم جان با معدودى چند به‌طرف بولر به جنگلستان درآمد و از چنگال شيران دشمن‌شكن امان يافت ، و لشكر منصور از اين سوى آب تا به آن\r\n\r\n\r\n","description":"","footnote":"\r\n( 1 ) . ع : حضرت صاحب‌قران .\r\n( 2 ) . الف : توراتو .\r\n","page_name":" 813 ","page_number":877},
  {"content":"\r\n\r\nموضع رفتند كه در يورش اول دشت ، از آن طرف آب به آنجا رسيده بودند و غارت كرده ، و آن موضع نزديك است به ظلمات « 1 » ، و سپاه ظفرپناه ، اين نوبت نيز بيشتر دشت قبچاق را غارت كردند .\r\n[ نظم 
  ]\r\n نه چندان غنيمت به خسرو رسيد * كه اندازه‌اى آيد آن را پديد\r\nز سيم و زر و قندز و لعل و در * منازل كران تا كران گشته پر\r\nغلامان تغماقى خوب‌روى * كنيزان حوراوش مشك‌بوى « 2 »\r\nوشاقان موكب‌رو زودخيز * به ديدار تازه به رفتار تيز\r\nمواشى و انواع حيوان بسى * شمار جهانى « 3 » چه داند كسى \r\nو اميرزاده ميرانشاه با امرا - كه به كنار آب قوراى آغرق مانده بودند ، تا آغرق را سركرده در عقب بياوردند - در موضع يولو « 4 » قلوق ازوقلوق به موكب همايون ملحق شدند ، و چون در آن سفر خجسته اثر اكثر شاهزادگان كرام و امراى عظام ، ظفرآسا ملازم ركاب معلّى بودند ، ملهم دولت ملاحظهء رعايت جانب حزم در خاطر همايون انداخت و فرمان واجب الاذعان به صدور پيوست « 5 » كه اميرزاده پير محمد عمر شيخ با شش هزار سوار به دار الملك شيراز معاودت نمايد ، و امير شمس الدين عباس با سه‌هزار مرد ، و غياث الدين ترخان - كه داخل تومان او بود - به دار السلطنهء سمرقند شتابند .\r\nايشان برحسب فرموده روى توجه به راه آوردند ، و چون از دربند گذشته ، به اردبيل رسيدند ، از تبريز خبر آمد كه قرا يوسف تركمان با غلبهء تركمانان - كه باز جمع شده‌اند - در حوالى آله‌طاق است و عزيمت خوى دارد ، و امير شمس الدين عباس و غياث الدين ترخان برقرار عازم سمرقند شدند ، و اميرزاده پير محمد با امراى خود مثل امير ابو سعيد برلاس و بكش و دولت خواجه و توكل بهادر به تبريز آمدند ، و سپاهى كه در آن حوالى بودند تمام جمع گشتند ، و امراى شاهزاده ميرانشاه كه در\r\n\r\n\r\n","description":"","footnote":"\r\n( 1 ) . منظور از مناطق شمالى استپ‌هاى روسيه است .\r\n( 2 ) . م : موى .\r\n( 3 ) . ع : جهان را .\r\n( 4 ) . ع : يولز ؛ الف : يول .\r\n( 5 ) . م : پذيرفت .\r\n","page_name":" 814 ","page_number":878},
  {"content":"\r\n\r\nتبريز مانده بودند « 1 » به ايشان پيوستند و عرض سپاه ديده ، روى جلادت به قلع‌وقمع مخالفان نهادند . و چون به خوى رسيدند ، تيزك و چاليق با لشكر ملحق شدند ، و در آنجا خبر آمد كه قراول قرا يوسف در قرادره است . اميرزادهء جوان‌بخت ايلغار فرمود و چون سايهء وصول موكب كشورگشايش بر قرادره افتاد ، قراول قرا يوسف بگريخت و پيش او رفت كه در بندماهى بود ، و قرا يوسف را از استماع توجه عساكر گردون مآثر اركان ثبات و قرار متزلزل شد و روى عجز و اضطرار به صوب هزيمت و فرار آورد ، و اميرزاده پير محمد از عقب او ايلغار فرمود و به بندماهى راند ، و ملك عز الدين كرد با لشكر خود در آن محل به موكب اميرزادهء جوان‌بخت ملحق شد . و شاهزادهء مشاراليه امرا و لشكريان را از عقب قرا يوسف بفرستاد و دو سه منزل از پى ايشان رفته فرود آمد و امرا تا آونيك برفتند و چون قرا يوسف را نيافتند بازگشتند ، و اميرزاده پيرمحمد از آنجا مراجعت نمود ، از تبريز گذشته به سلطانيه آمد و خان‌زاده او را طوى داده خلعت پوشانيد و به جانب شيراز روان شد .\r\n\r\nگفتار در تاخت فرمودن حضرت صاحب‌قران مظفرلوا دست راست الوس جوجى و ولايت روس را\r\nهمت عالى نهمت حضرت صاحب‌قران گيتىستان - كه در هر امرى جز به غايت قصواى آن رضا ندادى - بعد از شكستن و راندن توقتمش خان و قتل و قهر سپاه و لشكريان او ، خواست كه مجموع آن ممالك و ولايات را در حوزهء تسخير و تصرف آورد و تمام اقوام و احشام آن حدود و نواحى مقهور و مستأصل سازد و به قصد الوس دست راست جوجى خان به جانب آب اوزى در آن دشت بىپايان روان شد ، و امير عثمان را به قراولى تعيين فرمود ، و او قلاووز گرفته روى جلادت به راه نهاد . و چون به آب اوزى رسيد در موضع منگرمن ، بيگ يارق اغلان را و بعضى الوس اوزبك كه در آنجا بودند تالان كرد و اكثر ايشان را در تحت ضبط آورد ، چنان كه اندكى يك‌سواره جان بيرون توانستند برد ، و باش تمور اغلان و اقتاد گريخته و از آب\r\n\r\n\r\n","description":"","footnote":"\r\n( 1 ) . الف : + و سيد احمد تيزك و چالق هم در تبريز .\r\n","page_name":" 815 ","page_number":879},
  {"content":"\r\n\r\nاوزى گذشته به الوس هرمداى كه دشمن ايشان بودند درآمدند و حال ايشان آنجا از غارت و اسر بدتر شد و از آنجا تومان اقتاد فرار جسته به روم رفتند و در صحارى اسره « 1 » يقه ساكن شدند ، و الحالة هذه ، هنوز آنجايند .\r\nو چون حضرت صاحب‌قران از آب اوزى بازگشته به سعادت و اقبال آهنگ روس فرمود ، عساكر گردون مآثر ، بيگ يارق را دگرباره به كنار آب تن « 2 » درپيچيدند . از پيش ، آب خونخوار داشتند و از عقب لشكر جرّار ، به قراسو - كه از شهرهاى روس است - رسيده ، تمام آن‌را از اندرون شهر و بيرون غارت كردند . بيگ يارق اغلان بغايت عاجز و بيچاره گشت و از سر ضرورت و اضطرار ، اهل و اولاد خود را در چنگال بلا رها كرده ، با يك پسر بگريخت و از ميان ايشان بيرون رفت ، و سپاه ظفرپناه زن و فرزند و متعلقان او را مجموع پيش حضرت صاحب‌قران آوردند و آن حضرت جهت ايشان خرگاه و خيام تعيين نموده به انواع رعايت فرمود ، و از چهارپايان و اقمشه و اجناس و هرگونه تجمّلات بسى اسباب ارزانى داشته ، خوشدل و آسوده‌خاطر از عقب بيگ يارق اغلان بفرستاد ، و اميرزاده ميرانشاه و جهانشاه بهادر و ديگر امراى تومان و هزاره ، با لشكريان بازگشته به‌طرف برانغار الوس جوجى ديگرباره تاخت كردند ، و به ايشان رسيده ، بيگ خواجه و ديگر امرا را با تمام الوس اونقول ، به قتل و اسر و غارت دمار از روزگار ايشان برآوردند و شهر سراى « 3 » و اوروس « 4 » و اوروس جوق را نيز غارت كردند و تمامى الوس و ولايات را در تحت تصرف آوردند و مال و منال فزون از حد تخمين وهم و خيال ضميمهء ديگر غنيمت‌ها گشت و گله و رمهء بىحساب گرفتند و زنان و دختران صاحب‌جمال اسير كردند .\r\n[ نظم 
  ]\r\n گرفته لشكر سلطان آفاق * بسى مه پيكران از دشت قبچاق\r\nپرىوش دختران سروبالا * ظريف و چابك و دلبند و رعنا \r\n\r\n\r\n","description":"","footnote":"\r\n( 1 ) . ع : اسر .\r\n( 2 ) . آب تن يعنى رود دن  Don  .\r\n( 3 ) . ع ، م : - شهرسراى .\r\n( 4 ) . ع : - اوروس .\r\n","page_name":" 816 ","page_number":880},
  {"content":"\r\n\r\nحضرت صاحب‌قران به جانب مسكو - كه هم « 1 » از شهرهاى روس است - نهضت فرمود و آنجا رسيده ، سپاه ظفرپناه تمام آن ولايت را از شهر و بيرون بتاختند و مجموع امراى آنجا را منكوب و مخذول ساختند ،\r\n[ نظم 
  ]\r\n به نيروى بازوى شمشير تيز * برآورده از روسيان رستخيز\r\nز بس روسىء برهم انداخته * شده دشت ، كوهى برافراخته \r\nو غنيمت بسيار به دست لشكريان افتاد .\r\n[ نظم 
  ]\r\n نه چندان گرانمايه در كار بود * كه آن را شمارى پديدار بود\r\nزر كانى و نقرهء زيبقى * كه مهتاب را داد بىرونقى\r\nز كتان و انطاكى خانه‌باف * زده كوهه بر كوهه چون كوه قاف\r\nبه خروارها قندز تيغ‌دار * سمور سيه نيز بيش از شمار\r\nز قاقم نه چندان فروبسته بند * كه تقرير آن كرد شايد كه چند\r\nوشق تيغ‌هاى شبستان فروز * چو خال شب افتاده بر روى روز\r\nفروزنده سنجاب و روباه لعل * همان كره اسبان ناديده نعل\r\nجز اين مايه‌ها نيز بسيار گنج * كه آيد ضمير از شمارش به رنج \r\nو وراى اين نفايس و اجناس ، اميرزاده محمد سلطان نيز جميع اقوام قبونچى قراول را غارت كرد و ديگر اقوام و طوايف مخالف « 2 » نيز مثل قوم كوربوقا و پرلان و يوركون و كلچى كه از بيم لشكر منصور در بيابان متحير و سرگردان مىگشتند ، همه را دريافته ، غارت كردند ، و اموال و اسباب فراوان غنيمت گرفتند و زنان و فرزندان ايشان را اسير كرده بياوردند .\r\n[ بيت 
  ]\r\n چه گويم زان پرىرويان روسى * چو گل آگنده در كتّان روسى \r\nحضرت صاحب‌قران سپهر اقتدار غجرچى گرفته ، از آنجا متوجه طرف\r\n\r\n\r\n","description":"","footnote":"\r\n( 1 ) . م : - هم .\r\n( 2 ) . ع : مختلف .\r\n","page_name":" 817 ","page_number":881},
  {"content":"\r\n\r\nبال‌چمكن « 1 » شد و چون به حصار آزاق رسيد . اميرزاده ميرانشاه و لشكرى كه با او بود كنار آب تن گرفته و دشمنان را تاراج كرده و در آنجا به موكب همايون پيوست و يرليغ لازم الاتّباع نفاذ يافت و در آزاق « 2 » ، مسلمانان را از ميان غير ملت جدا ساخته رها كردند و تمام بيدينان را به تيغ جهاد بگذرانيدند و خانه‌هاى ايشان را غارت كرده آتش زدند و مصدوقهء  كَمْ مِنْ قَرْيَةٍ أَهْلَكْناها  « 3 » به ظهور آمد « 4 » .\r\n\r\nگفتار در ايلغار فرمودن حضرت صاحب‌قران به جانب چركس\r\nرايت نصرت‌شعار از آنجا نهضت نموده ، به صوب قوبان روان شد . چركسان ، علف‌زارها كه ميان آزاق و قوبان است ، سوخته بودند و بدان سبب بسيارى از چهارپايان عساكر منصور در آن راه تلف شد و قريب هفت هشت روز از بىعلفى تشويش كشيدند و از آب و گل بسيار گذشته ، به قوبان رسيدند و چند روزى در آن مرحله توقف افتاد . صاحب‌قران « 5 » گيتىستان ، اميرزاده محمد سلطان و اميرزاده ميرانشاه و امير جهانشاه و ديگر امرا را به جانب چركس فرستاد و مبالغه فرمود كه هرچند زودتر آن ولايت را تسخير كرده ، مراجعت نمايند . شاهزادگان و امرا برحسب فرموده ايلغار كردند و به تعجيل تمام به آن ولايت شتافته ، از ميامن تأييد آسمانى و فرّ دولت حضرت صاحب‌قرانى مجموع الوس چركس را به دست تسلط و استيلا تاراج كرده ، غنايم بسيار گرفتند و به سعادت « 6 » و به سلامت از آنجا معاودت نموده ، به شرف بساطبوس استسعاد يافتند .\r\n\r\nگفتار در توجه موكب گردون شكوه به جانب البرز كوه\r\nچون خاطر خطير حضرت صاحب‌قران جهانگير از مهمات ولايت روس و چركس بپرداخت ، با تمامى عساكر گردون مآثر به صوب البرزكوه بازگشت . و در اين\r\n\r\n\r\n","description":"","footnote":"\r\n( 1 ) . ع : يال‌جمكين .\r\n( 2 ) . آزاق يعنى شهر ازوف  Azov  .\r\n( 3 ) . اعراف / 4 .\r\n( 4 ) . ع : رسانيدند .\r\n( 5 ) . ع : حضرت صاحب‌قران .\r\n( 6 ) . ع : + اقبال .\r\n","page_name":" 818 ","page_number":882},
  {"content":"\r\n\r\nاثنا شحنهء غيرت و حميّت پادشاهانه به واسطهء تهمتى كه در واقع حقيقتى نداشت ، به قتل امير عثمان عباس فرمان داد و چنان سرورى به‌سبب افساد جمعى مفسد « 1 » فتّان از پاى درآمد ، « و لا مرد لقضاء اللّه » .\r\nو رايت كشورگشاى به نيّت غزا متوجه بورىبوردى و براقن شد كه حاكم قوم آس بود و در آن طريق جنگل‌ها بود . درختان را انداخته و راه ساخته امير حاجى سيف الدين را با آغرق بگذاشت و به قصد جهاد به البرز كوه برآمد و در قلعه‌هاى كوه و دره‌هاى محكم با مخالفان دين محاربهء بسيار كرد ، و در جميع مواقف سپاه ظفرقرين بر وفق ميعاد  وَ إِنَّ جُنْدَنا لَهُمُ الْغالِبُونَ  « 2 » مظفر آمدند و بسيارى از آن بيدينان را به تيغ جهاد گذرانيده ، به آتش جهنم  وَ بِئْسَ الْمِهادُ  « 3 » فرستادند و قلعه‌هاى ايشان را خراب ساختند و غنيمت بىشمار از اموال كفّار فتوح روزگار لشكر نصرت شعار گشت . و از آنجا مظفر و منصور با مساعى مشكور و غنايم نامحصور بازگشته ، به اردوى همايون نزول فرمود ، و امير حاجى سيف الدين كه در آغرق مانده بود ، ترتيب طوى كرده ، جشنى خسروانه برآراست .\r\n[ نظم 
  ]\r\n زده بارگاهى بريشم طناب * ستونش زر و ميخش از سيم ناب\r\nبه گوهر بياراسته تخت زر * نشسته بر او خسرو تاجور\r\nسران جهان جمله در پيشگاه * سرافگنده در سايهء يك كلاه\r\nكمر در كمر تاجداران دهر * به پيش جهان‌جوى پيروز بهر\r\nنخستين ز جلّاب نوشين سرشت * زمين گشت چون حوض‌هاى بهشت\r\nنهادند خوان آنگهى بىدريغ * گراينده شد گرد عنبر به ميغ\r\nز هر نعمتى كآيد اندر شمار * فروريخته كوهى از هر كنار\r\nخورش‌هاى الوان ز هرگونه بيش * به خوان‌هاى زرّين نهادند پيش\r\nچو خوردند چندانكه آمد پسند * ز جام و صراحى گشادند بند\r\nمى ناب خوردند با بانگ رود * ز گردون گذشته صداى سرود \r\n\r\n\r\n","description":"","footnote":"\r\n( 1 ) . الف ، ع : مفسدان .\r\n( 2 ) . صافات / 173 .\r\n( 3 ) . آل عمران / 12 .\r\n","page_name":" 819 ","page_number":883},
  {"content":"\r\n\r\n يكى هفته از خرّمى يافت بهر * برآسود با پهلوانان دهر\r\nدگر هفته روزى پسنديده جست * كزو فال فيروزى آيد درست\r\nبفرمود تا كوس بنواختند * به رفتن علم‌ها برافراختند \r\n\r\nگفتار در توجه حضرت صاحب‌قران به قلعهء كولا و طاوس و غير آن « 1 »\r\nحضرت صاحب‌قران باز آغرق گذاشته ، از آنجا متوجه قلعهء كولا و طاوس شد ، و ايشان نيز از طوايف ساكنان البرز كوه بودند و سكان آنجا را قلعه‌هاى و حصارهاى محكم بر بالاى كوه بود ، و راههاى بغايت دشوار داشت ، از بس بلندى به مرتبه‌اى كه نگرنده را چشم ، خيره ماندى و كلاه از سر افتادى ، به تخصيص قلعهء طاوس كه در سومين كمر كوهى رفيع واقع بود ، چون آشيانهء جانورى ، و ارتفاعش به حدى كه تير پرتاب به آن نمىرسيد . عقل ، تسخير آن از قبيل محالات مىدانست و وهم ، گشودن آن به هيچ‌وجه تصور نمىتوانست .\r\nحضرت صاحب‌قران كامگار ، جماعتى را از قبيلهء مركيت « 2 » كه در عساكر منصور بودند و ايشان در كوه روى به حيثيتى چست و چالاك مىباشند - كه هر جا كه نخجير تواند رفت بروند - طلب فرمود ، و به تفتيش و تفحص راههاى آن قلعه فرمان داد . ايشان برحسب فرموده ، به جست‌وجوى محل برآمدن و فرود آمدن آن كوه مشغول شدند ، و هرچند بگشتند و احتياط نمودند اصلا طريقى كه به آن قلعه تواند رسيد نيافتند . راى مشكل‌گشاى آن حضرت پرتوانديشه بر آن كار فروبسته انداخت و بعد از امعان نظر ، بفرمود تا چند نردبان بلند بساختند و بر يكديگر پيوند كردند و بر كمر اولين نهاده جمعى بهادران به بالا برآمدند و نردبان‌ها بركشيده بر كمر دومين نهادند و به بالا برآمدند و باز بركشيده بر كمر سومين نهادند ، كه قلعه در آنجا بود و آن شيرمردان « 3 » دل از جان بريده با شمشير كشيده از پى يكديگر به نردبان\r\n\r\n\r\n","description":"","footnote":"\r\n( 1 ) . الف : غزان .\r\n( 2 ) . ع : نكريت .\r\n( 3 ) . ع : + دلاور .\r\n","page_name":" 820 ","page_number":884},
  {"content":"\r\n\r\nبرآمدند و گروه ديگر از دلاوران جان‌باز ، دست از سر شسته و دل از جان برداشته در بالاى كوه طناب‌ها بر ميان بستند و سرهاى طناب بر قلهء كوه مستحكم گردانيده ، با تيغ‌هاى آبدار آتش‌بار تا برابر قلعه فرود آمدند ، و هردو گروه به اتفاق از زير و بالا حمله مىآوردند ، و هرچند كه از قلعه ، تير و سنگ مىانداختند ، و بهادران به درجهء شهادت فايز مىشدند ، ديگر دلاوران ديندار از فرّ دولت صاحب‌قران كامگار روى جلادت به آن كار مىنهادند .\r\n[ بيت 
  ]\r\n حسن عالم‌سوز او چندان‌كه عاشق مىكشد * زمرهء ديگر به عشق از غيب سر بر مىكنند \r\n232 اهل قلعه چون آفت سماوى و ارضى از فرازونشيب ، هابط و صاعد يافتند ، مضطر و سراسيمه گشتند ، و بهادران سپاه ظفرپناه آن قلعه را به اين نوع مسخر گردانيدند و بسيارى از قوم اركوون - كه در آنجا بودند - به قتل آوردند .\r\n[ نظم 
  ]\r\n روان شد يكى چشمهء خون ز كوه * به فرمان سلطان توران گروه\r\nغلط شاه توران و ايران همه * كه عدلش شبان بود و عالم رمه \r\nو كولا و طاوس را كه سرداران قلعه بودند دستگير كرده از پاى درآوردند ، و رايت نصرت شعار از آنجا نهضت نموده متوجه قلعهء پولاد شد ، كه اوتركو - كه از عظماى امراى الوس جوجى بود - پناه به آنجا برده بود . و در اثناى راه در موضع بلقان يك روز توقف نموده و در آنجا چندان عسل بود كه لشكريان هرچند خواستند برداشتند . و از آنجا كوچ كرده به سعادت و اقبال روان شد و از براى الزام حجت ، مكتوبى به پولاد نوشت و مصحوب برادر اوتركو پيش او فرستاد . محصّل كتابت و رسالت آنكه : « اوتركو را كه التجا به تو آورده است ، بفرست و اگرنه با لشكر بىشمار همه شيران دشمن شكار مىآيم » . و چون مكتوب به پولاد رسيد از سر استظهارى كه به حصانت حصار خويش داشت ، در جواب گفت كه : « قلعه محكم دارم و اسباب\r\n\r\n","description":"","footnote":"","page_name":" 821 ","page_number":885},
  {"content":"\r\n\r\nجنگ آماده است ، و اوتركو پناه به من آورده تا جان در تن باشد او را نسپارم و تا توانم او را محافظت نموده نگاه دارم » .\r\nو چون آن جواب به حضرت صاحب‌قران رسيد ، شعلهء حميّت پادشاهانه برافروخت ؛ و در راه آن جنگلى سخت بود ، چنانچه از كثرت اشجار و تشابك اغصان باد چابك نهاد ، از آنجا افتان و خيزان گذار كردى . امر عالى صدور يافت و عساكر گردون مآثر سه فرسنگ جنگل بريده ، راه ساختند و رايت عزم « 1 » برافراختند و چون بدانجا رسيدند ، قلعهء او در دره‌اى بود بغايت سخت « 2 » و مردم آنجا راه دره را گرفته بودند و دل از جان برداشته ، فدايىوار به جنگ مشغول شدند . سپاه نصرت‌پناه بعد از كوشش بسيار بر ايشان ظفر يافتند و قلعه را گشوده ، بسيارى از آن گمراهان را به تيغ جهاد بگذرانيدند و اوتركو گريخته به دره‌هاى كوه البرز بدر رفت و لشكر منصور ، خان‌ومان ايشان را غارت كرده ، آتش زدند و اولجهء بسيار و غنيمت بىشمار گرفتند . در اين اثنا شخصى خبر آورد كه : « سه فوج از مردم بىدين گريخته به كمر كوه برآمده‌اند و ايستاده » . حضرت صاحب‌قران متوجه ايشان گشت و عساكر گردون مآثر جنگ كرده ، ايشان را بگرفتند و تمام آن دوزخيان را به آتش بسوختند . و از برانغار ، اميرزاده ميرانشاه خبر فرستاد كه : « اوتركو را در پى كرده‌ايم و در ميان كوهستان البرز به موضع اباسه درآمده » . حضرت صاحب‌قران سپهر اقتدار به سعادت و اقبال سوار شد و از عقبه‌ها و دره‌هاى كوه البرز گذشته ، در اباسه نزول فرمود ، و در آن محل اوتركو را گرفته و بسته به درگاه عالم‌پناه آوردند . فرمان جهان مطاع صدور يافت كه او را بند نهاده ، محبوس گردانند و لشكر منصور ، بسيارى از مردم آن نواحى را غارت كرده ، در ظلّ رايت نصرت شعار بازگشتند و به اردوى همايون پيوستند .\r\n[ بيت 
  ]\r\n شكوه سپاهش به تيغ نبرد * برآورده از كوه البرز گرد \r\nو « 3 » صاحب‌قران كامگار با تمامى عساكر نصرت شعار چند روز در باش‌طاق و حوالى آن توقف فرمود .\r\n\r\n\r\n","description":"","footnote":"\r\n( 1 ) . م : جزم .\r\n( 2 ) . ع : محكم .\r\n( 3 ) . ع : + حضرت .\r\n","page_name":" 822 ","page_number":886},
  {"content":"\r\n\r\n\r\nگفتار در توجه حضرت صاحب‌قران با جود به سمسم « 1 » و قلاع كفار كه در آن‌جانب بود\r\nصاحب‌قران « 2 » ممالك‌ستان با عساكر فيروزىنشان ايلغار كرده ، متوجه سمسم « 3 » شد و چون با سعادت و اقبال آنجا رسيد ، تمامى آن الوس را به فرّ دولت روزافزون مسخر گردانيد ، و محمد پسر « 4 » غيور خان كمر مطاوعت و انقياد بر ميان جان بسته با ايل خود در پايهء سرير اعلى حاضر آمد ، و به شرف بساطبوس سرافراز گشته در سلك بندگان درگاه انخراط يافت و جمعى ديگر از اهل « 5 » آن ولايت گريخته بودند و پناه به كوه برده و به جاىهاى سخت درآمده ، كه پياده به دشوارى آنجا توانستى رفت . حضرت صاحب‌قران به نفس مبارك متوجه ايشان شد و به آن كوهها برآمده ، سپاه ظفرپناه دست جلادت به جنگ برگشادند و مجموع آن قلاع را مسخر گردانيدند و به اشارت قهرمان قهر ، مردمان آنجا را بسته از كوه بينداختند و در آن كوهستان ، بسى ولايات را بگرفتند . و در تضاعيف آن مواقف ، بسى محل بود كه فرود آمدن از آن نه سواره متمشّى مىشد و نه پياده ، بلكه خود را رها مىبايست كرد كه لغزيده به شيب آيند ، و آن خديو مؤيّد ديندار از غايت شعف احراز فضيلت جهاد ، به نفس مبارك ، مرتكب آن اهوال و اخطار مىشد .\r\n[ نظم 
  ]\r\n هزار آفرين از جهان‌آفرين * بر آن شاه بادانش و داد و دين\r\nكه قصدى نبودش ز تيغ آختن * بجز رايت ملّت افراختن \r\nو در مواضعى كه از غايت ارتفاع ، وهم از عروج بر آن قاصر آمدى ، به قوت دولت جهانگير و حسن رأى و تدبير ، مخالفان را مقهور و اسير كرد و قلعه‌ها را به حيّز تسخير درآورد ، و يك دو روز آتش قهر چنان برافروخت كه تر و خشك آن درهم سوخت و مجموع كليساها و بتخانه‌هاى ايشان را خراب و ويران گردانيده ، و از آنجا بازگشته و « 6 » فرود آمده ، دامن كوه اوقر « 7 » را تاخت فرمود و لشكريان را غنيمت\r\n\r\n\r\n","description":"","footnote":"\r\n( 1 ) . الف : سميم .\r\n( 2 ) . ع : حضرت صاحب‌قران .\r\n( 3 ) . الف : سميم .\r\n( 4 ) . ع : - پسر .\r\n( 5 ) . ع : ايل .\r\n( 6 ) . ع : - بازگشته و .\r\n( 7 ) . ع : اوهر .\r\n","page_name":" 823 ","page_number":887},
  {"content":"\r\n\r\nبسيار به دست افتاد « 1 » . و از آنجا بازگشته به جانب بيش‌كنت « 2 » روان شد و آن ولايت را به انوار عدل و احسان و آثار مكرمت و امتنان آذين بست و اهالى آن مواضع « 3 » - كه پيشتر از اين آمده بودند و انقياد نموده - سيورغال يافتند و ملحوظ نظر عنايت گشته ، از خوف و هراس ايمن شدند . و فرمان قضا جريان به نفاذ پيوست كه لشكريان اصلا متعرض ايشان نشوند و به كم‌وبيش زيان نرسانند ، تا عالميان را معلوم گردد كه هرچه از نيك و بد به مردم مىرسد جزا و سزاى اعمال و افعال ايشان است ، چنانچه از فحواى نص  مَنْ عَمِلَ صالِحاً فَلِنَفْسِهِ وَ مَنْ أَساءَ فَعَلَيْها  « 4 » مستفاد مىشود . و حضرت صاحب‌قران از آنجا گذشته بر ولايت جوتورقزاق « 5 » تاخت آورد و مجاهدان سپاه ظفرپناه تمام گمراهان كه در آن كوههاى بزرگ نشست داشتند ، طعمهء تيغ فسادسوز گردانيده ، ايل جوتورقزاق « 6 » را تاراج كردند و اموال و غنايم بسيار در حيّز حصول آمد و عسل فراوان نيز برداشتند و از آنجا به موضع بوغازقم رسيده ، در آن محل قشلاق فرمود و تمامى اهالى ولايت ممقتو و قازىقوموق از سر اذعان و مطاوعت به پاى انقياد و متابعت به درگاه عالم‌پناه آمدند و مراسم بندگى و طاعت‌گزارى بجاى آورده ، به عنايت و عاطفت پادشاهانه سرافراز گشتند ، و در ميان جزاير بسى مواضع بود كه مردم آنجا بر آب اعتماد كرده ، آن را حصار خود ساخته بودند و در اظهار شعار خدمتكارى و فرمانبردارى تهاون و تقصير نمودند ، و ايشان را باليق‌چيان مىگفتند ، يعنى ماهىگيران ، حضرت صاحب‌قران جهت استيصال ايشان جمعى را به ايلغار فرستاد و چون زمستان بود و آبها مقدار دو گز و زيادت يخ بسته ،\r\n[ نظم 
  ]\r\n به فرمان شه بر سر آبگير * ز پشت كمان‌ها روان گشت تير\r\nز پرّنده پيكان بر آن روى يخ * تبه شد سپاهى چو مور و ملخ \r\n\r\n\r\n","description":"","footnote":"\r\n( 1 ) . الف : - « و از آنجا بازگشته و . . . به دست افتاد » .\r\n( 2 ) . الف : تاشكنت ؛ بيش‌كنت به معناى پنج ده است .\r\n( 3 ) . م : موضع .\r\n( 4 ) . جاثيه / 15 .\r\n( 5 ) . ع : و قزاق .\r\n( 6 ) . ع : و قزاق .\r\n","page_name":" 824 ","page_number":888},
  {"content":"\r\n\r\nدلاوران بر روى يخ گذشته ، تمامى آن جزاير را بتاختند و در حوزهء تسخير و تصرف آورده ، ايشان را بغارتيدند و اسير گرفتند و مظفر و منصور مراجعت نموده ، به معسكر همايون پيوستند .\r\n\r\nگفتار در تاخت فرمودن حضرت صاحب‌قران مظفرلوا حاجى ترخان و سراى را\r\nچون عمر تابان از بندگان حضرت صاحب‌قران كه برحسب فرمان به ضبط حاجى ترخان مشغول بود ، از محمدى كلانتر آنجا آثار مخالفت تفرّس نمود و صورت حال عرضه داشت پايهء سرير اعلى گردانيد . رأى عالى ، تخريب و استيصال حاجى ترخان و سراى را وجههء همت بلند جناب ساخته ، در آغرق ، اميرزاده محمد سلطان و اميرزاده ميرانشاه و امير حاجى سيف الدين و ديگر امرا را بگذاشت و به نفس مبارك ايلغار فرمود ، و آن زمستان بغايت سرد بود و برف بسيار .\r\nنظم\r\n تاب سرما كه برد ز آتش تاب * آب را تيغ و تيغ را كرد آب\r\nكوه قاقم زمين حواصل‌پوش * چرخ سنجاب دركشيده به دوش \r\nعساكر گردون مآثر برف كوفته روان شدند . و حاجى ترخان بر كنار آب آتل واقع است ، حصار او را متصل به آب از كنار آن نهر كشيده‌اند ، تا باز به آب رسيده ، چنانچه از يك‌جانب شهر آب به‌جاى حصار است . و چون زمستان در آنجا يخ به نوعى مىبندد كه سطح آب ، حكم بسيط خاك مىگيرد بر لب آب از پاره‌هاى يخ ، به‌جاى خشت و گل ديوارى بنياد مىنهند و شب هنگام آب بر آن مىپاشند تا مجموع برهم بسته يك لخت مىشود و به اين طريقه « 1 » بلند ساخته حصار شهر را به آن ديوار يكپاره از يخ مكمل مىگردانند و دروازه مىنشانند ، و الحق اين وضعى غريب است ، از اين‌جهت ثبت افتاد .\r\n\r\n\r\n","description":"","footnote":"\r\n( 1 ) . ع : طريق .\r\n","page_name":" 825 ","page_number":889},
  {"content":"\r\n\r\nالقصه حضرت صاحب‌قران چون به نزديك « 1 » حاجى ترخان رسيد ، صبحگاهى با اندك نفرى از خواص پيش از سپاه به حاجى ترخان راند ، و محمدى حاكم آنجا به حكم « 2 » ضرورت به استقبال بيرون آمد و آن حضرت او را « 3 » با اميرزاده پير محمد و امير جهانشاه و امير شيخ نور الدين و تمور خواجهء آق‌بوغا با لشكر به‌طرف سراى فرستاد . و حضرت صاحب‌قران « 4 » به حاجى ترخان درآمد و بعد از حوالهء مال امان و تحصيل آن « 5 » ، هرچه در آنجا بود از صامت و ناطق عرضهء تاراج گشت ، و شاهزادهء مشار اليه با امرا از آب آتل بر روى يخ بگذشتند و برحسب فرمان ، محمدى را به زير يخ فرستادند ، و طعمهء ماهيان شد . و سپاه ظفرپناه سراى را بگرفتند و آتش زده بسوختند و احشام و صحرانشيان آن نواحى را مجموع غارت كرده براندند و بياوردند .\r\nو خراب كردن سراى ، انتقام جسارتى بود كه لشكر دشت در تخريب زنجيرسراى نموده بودند ، چه در زمانى كه حضرت صاحب‌قرانى به تسخير فارس و عراق مشغول بود ، ايشان ماوراء النهر را خالى يافته تاخت كردند و سراى قزان سلطان خان را - كه به زنجيرسراى مشهور است خراب كردند - لاجرم سراى بدين‌گونه زير و زبر گشت .\r\n[ مصراع 
  ]\r\n « كلوخ‌انداز را پاداش سنگ است » \r\n233 و تمامى اهالى حاجى ترخان را كوچانيده شهر را آتش زدند ، و شاه عالم‌پناه با سپاه به قشلاق معاودت نمود ، و چون به واسطهء شدت سرما و سورت برودت هوا ، ضعف و فتور به حال لشكر منصور راه يافته بود و بيشتر چهارپايان ايشان تلف شده و تنگى و غلا به مرتبه‌اى رسيده كه يك من ارزن به هفتاد دينار كپكى ، و يك گلهء گاو\r\n\r\n\r\n","description":"","footnote":"\r\n( 1 ) . الف : - و حاجى ترخان بر كنار . . . چون به نزديك .\r\n( 2 ) . ع : - به حكم .\r\n( 3 ) . الف : - صبح‌گاهى با . . . و آن حضرت او را .\r\n( 4 ) . الف : + اندك نفرى از خواص پيش اسپان .\r\n( 5 ) . الف : - و بعد از حوالهء مال امان و تحصيل آن .\r\n","page_name":" 826 ","page_number":890},
  {"content":"\r\n\r\nبه صد دينار ، و يك سر « 1 » گوسفند به دويست و پنجاه دينار يافت نمىشد ، مرحمت پادشاهانه غنايم حاجى ترخان و سراى را از غلات و اموال و انواع فتوحات كه آورده بودند ، بر لشكريان ارزانى داشت ، و تواچيان بر ايشان قسمت كردند و بعضى پيادگان سوار شدند .\r\n[ بيت 
  ]\r\n چو درياى رحمت درآمد به موج * سر حال لشكر برآمد به اوج \r\n\r\n\r\n","description":"","footnote":"\r\n( 1 ) . ع : - سر .\r\n","page_name":" 827 ","page_number":891},
  {"content":"\r\n . \r\n","description":"","footnote":"","page_name":" 828 ","page_number":892},
  {"content":"\r\n\r\n\r\n( 798 ه . ق ) گفتار در مراجعت فرمودن حضرت صاحب‌قران بىهمال از دشت قبچاق و بلاد شمال\r\nچون تمام ممالك دشت خزر و دست راست و دست چپ الوس جوجى و ساير بلاد شمال به حوزهء تسخير و تصرف درآمد ، و عساكر گردون‌مآثر بلاد و مواضع آن قطر و نواحى را از اوكك و ماجر « 1 » و روس و چركس و باشقرد و مكس و بال‌جمكين و قرم « 2 » و آزاق و قوبان و آلان با مجموع توابع و ضمايم آن تاخت كرده ، آثار كمال تسلط و استيلا به ظهور رسانيدند و از دشمنان آنچه زنده مانده بودند ، آواره و سرگردان و متفرق و بىخان و مال گشتند .\r\nحضرت صاحب‌قران گيتىستان در اوايل بهار سنهء ثمان و تسعين و سبعمائه موافق سچقان‌ئيل ، از قشلاق بوغازقم به سعادت و اقبال نهضت فرموده ، به صوب دربند و آذربيجان روان شد .\r\n[ نظم 
  ]\r\n سران سپه رايت افراختند * روارو به عالم درانداختند\r\nتو گفتى كه گيتى كران تا كران * به جوش آمد از عزم صاحب‌قران\r\nز لشكر كه عرضش به فرسنگ بود * بيابان به نخجير بر تنگ بود \r\n\r\n\r\n","description":"","footnote":"\r\n( 1 ) . الف : باجر .\r\n( 2 ) . م : - و بالجمكين و قرم .\r\n","page_name":" 829 ","page_number":893},
  {"content":"\r\n\r\nو چون از آب ترك بر روى يخ عبور نموده ، به موضع ترقى رسيدند . حضرت صاحب‌قران كامگار از آغرق جدا شده ، لشكر ظفرقرين را ترتيب داد و به نيّت غزا متوجه اشكوجه شد . و بعد از صول سپاه نصرت‌پناه ، اشكوجه را در ميان گرفته ، فرود آمدند ، و لشكريان به اطراف و جوانب به غارت و تاراج شتافتند . دراين‌حال « 1 » شوقل از قازى قوموق و اوهز « 2 » با سه هزار مرد به مدد اهل اشكوجه مىآمدند ، با آن كه ايشان را پيش از اين عادت بود كه پيوسته با كفار آن مواضع غزا كردندى ، قراول دست راست از آمدن ايشان خبر يافت و به عزّ عرض همايون رسانيد ، حضرت صاحب‌قران\r\n[ نظم 
  ]\r\n درآمد به زين چون يكى اژدها * سر بارگى كرده بر وى رها\r\nنه اسبى ، عقابى برانگيخته * نه تيغى ، نهنگى درآويخته \r\nو با پانصد سوار مكمل گزيده پيش ايشان بازرفت ، و ايشان در پس پشته‌اى فرود آمده بودند و اسپان به علف رها كرده ، آن حضرت به نفس مبارك تنها به بالاى پشته برآمده ، احتياط فرمود و به تعجيل فرود آمده سپاه ظفرپناه را آگاهى داد . دلاوران بر ايشان تاختند و بيشتر را به تيغ گذرانيده ، بنيادشان برانداختند ، و مبشر بهادر به شوشمخال « 3 » رسيد و او از بيم جان پياده به كوهى برآمد . دلاور نامدار ، به يك چوبه تير دشمن شكار ، او را از آن بالا بغلطانيد ،\r\n[ بيت 
  ]\r\n چنانش دو در كرد پيكان تيز * كه كرد از قفس مرغ جانش گريز \r\nو سرش به خنجر كين بريده پيش « 4 » حضرت صاحب‌قران آورد .\r\n[ بيت 
  ]\r\n هر سر كه ازو بتافت گردن * آورد برش زمانه بىتن \r\nو بعضى را از ايشان دستگير كرده زنده بياوردند ، « 5 » صاحب‌قران كامياب به زبان\r\n\r\n\r\n","description":"","footnote":"\r\n( 1 ) . ع : اثنا .\r\n( 2 ) . الف ، ع : اوهر .\r\n( 3 ) . الف ، ع : شوقل .\r\n( 4 ) . ع : به .\r\n( 5 ) . ع : + حضرت .\r\n","page_name":" 830 ","page_number":894},
  {"content":"\r\n\r\nعتاب از ايشان سؤال فرمود كه : « شما پيش از اين به شعار اسلام مشرّف شده ، دايما با كفار محاربه مىكرديد ، اكنون چه شد كه از آن برگشته به معاونت ايشان مىآمديد » ؟\r\nمجموع به خطاى خود معترف شدند و به بدى كار خود اقرار نمودند و زبان مسكنت و انكسار به اعتذار و استغفار برگشاده ، زينهار خواستند . مراحم پادشاهانه شامل حال ايشان گشت و رقم عفو بر جرايد جرايمشان كشيده ، همه را به خلعت و انعام نوازش فرمود و رخصت داد كه به محل خود بازگردند ، و كلانتران و بزرگان خود را پيغام رسانند كه اگر در راه دين ، صادق‌دم و ثابت‌قدميد بىتوقف بياييد و از فعل قبيح خود اثابت نماييد ، تا همه را به عنايت و تربيت سرافراز گردانيده ، ولايت بر شما مقرر دارم . و چون حضرت صاحب‌قران به معسكر ظفرقرين معاودت فرمود ، عساكر گردون‌مآثر اشكوجه را به نيروى دولت قاهره بگرفتند و تمام آن بيدينان را به تيغ جهاد گذرانيده « 1 » و از كشته پشته‌ها ساختند و مجموع ولايتش را تاخت كردند .\r\nدر اين اثنا كلانتران قازى قوموق و اوهز « 2 » با قضات و اكابر آنجا به درگاه عالم‌پناه آمدند و به زلّت و گناه خود اعتراف نموده به تمهيد معذرت و انابت مشغول شدند ، مراسم بندگى و وظايف خدمتگارى بجاى آوردند . حضرت صاحب‌قران زلال عفو را به شستن نقوش سيّئات ايشان افاضت فرموده ، پرتو نيّر عاطفت خسروانه بر احوال همه انداخت و به انواع عوارف و عواطف از خلعت‌هاى فاخر و جامه‌هاى زربفت و كمر ، شمشير « 3 » زر و اسبان تازى بنواخت و نصيحت فرمود كه : « برقرار سابق بايد كه همواره با مخالفان دين غزا كنيد و در تقويت اسلام « 4 » ، شمشير انتقام از نيام كشيده « 5 » داريد و نص قاطع  وَ جاهِدُوا فِي  « 6 »  اللَّهِ حَقَّ جِهادِهِ  « 7 » نصب العين ضمير داشته و فحواى ،  وَ اقْتُلُوهُمْ حَيْثُ ثَقِفْتُمُوهُمْ  « 8 » را بر لوح خاطر نگاشته ، به هيچ حال از احراز آن فضيلت تغافل و تكاسل روا نداريد و ولايت بر ايشان مقرر داشته ،\r\n\r\n\r\n","description":"","footnote":"\r\n( 1 ) . ع : بگذرانيدند .\r\n( 2 ) . الف ، ع : اوهر .\r\n( 3 ) . الف ، ع : و شمشير .\r\n( 4 ) . ع : + دين .\r\n( 5 ) . ع : بركشيده .\r\n( 6 ) . همهء نسخ : + سبيل .\r\n( 7 ) . حج / 78 .\r\n( 8 ) . بقره / 191 .\r\n","page_name":" 831 ","page_number":895},
  {"content":"\r\n\r\nيرليغ‌ها داد و بازگردانيد » . و از آنجا به سعادت و اقبال نهضت فرموده روى توجه به قلعهء نرگس آورد و بعد از وصول آن را به جنگ مسخر گردانيده ، لشكريان نصرت‌نشان گمراهان آنجا را طعمهء « 1 » شمشير غزا ساختند و قلعه را غارتيده با زمين هموار كردند و از بيدينان گروهى انبوه به كمرها و غارهاى كوه درآمده بودند و به سوراخ‌ها و شكاف‌ها كه در ميان جاى كوههاى بلند بود پناه برده ، « 2 » صاحب « 3 » قران كامگار ، عنان مكنت و اقتدار به جانب استيصال ايشان معطوف داشت و به قلع و قمع ايشان فرمان داد . جمعى دلاوران جان‌باز با اهبت « 4 » و ساز جنگ\r\n[ مصراع 
  ]\r\n همه شيرافكن و نهنگ‌آهنگ \r\nدر صندوق‌ها نشستند و ايشان را از بالاى كوه‌ها تا برابر كمرها و سوراخ‌ها كه آن گمراهان در آنجا تحصّن داشتند فروگذاشتند و به زخم نيزه و تير ، دمار از روزگار آن مخاذيل و مدابير برآوردند ، و به‌همين طريق مجموع بيدينان كه به بلند جاىهاى منيع متحصن شده بودند ، همه را مسخر گردانيدند و اموال و اسباب ايشان را قليل و كثير ، جليل و حقير بغارتيدند  فَقُطِعَ دابِرُ الْقَوْمِ الَّذِينَ ظَلَمُوا  « 5 » و  الْحَمْدُ لِلَّهِ رَبِّ الْعالَمِينَ  « 6 » ، و حصار ميكا و حصار بالو و حصار دركلو را نيز به قهر و غلبه بگشادند و با زمين هموار ساختند و بود و نابودش به باد نهب و تاراج بردادند ، و از آنجا به اقبال و سعادت ، سالم و غانم به آغرق همايون معاودت نمودند . اجر جزيل جهاد در ديوان مثوبات مثبت و سپاه ظفرپناه از كثرت غنيمت در عين غنا و ثروت .\r\nو چون تمامى قلاع و ولايات پشت البرزكوه كه به جانب شمال داشت به عون تأييد آسمانى و فرّ اقبال حضرت صاحب‌قرانى به حوزهء تسخير درآمد و از خبث وجود كفّار و مخالفان دين پاك شد ، رايت نصرت آيت به فتح و فيروزى روان گشت .\r\n[ نظم 
  ]\r\n درآمد به زين شاه گيتىنورد * ز هامون به گردون برآورد گرد \r\n\r\n\r\n","description":"","footnote":"\r\n( 1 ) . م : اطعمه .\r\n( 2 ) . ع : + حضرت .\r\n( 3 ) . ع : + حضرت .\r\n( 4 ) . ع : هيبت .\r\n( 5 ) . انعام / 45 .\r\n( 6 ) . فاتحه / 2 .\r\n","page_name":" 832 ","page_number":896},
  {"content":"\r\n\r\n دراى شتر خاست از كوچگاه * سرآهنگ لشكر درآمد به راه\r\nگلوى هوا دركشيد اى شگفت * به ضيق النفس كام گيتى گرفت\r\nز رنگين علم‌هاى گوهرنگار * همه روى صحرا شده نوبهار \r\nعساكر فيروزى شعار شادمان و بختيار هريك را پنج شش دختر « 1 » سروقد گلعذار در كنار و غنايم بسيار فتوح روزگار به عرابّه‌ها مىرفتند .\r\n[ بيت 
  ]\r\n همه شادىكنان و باده‌گسار * نقد مقصودشان تمام‌عيار \r\nو مجموع اهالى ولايت زره‌گران ، موكب همايون را به قدم اطاعت و انقياد استقبال نمودند و زره و جوشن بسيار پيشكش كردند و عاطفت خسروانه ايشان را به صنوف نوازش اختصاص بخشيد ، و ايل قيتاغ نيز مطيع شده ، امان جستند و مرحمت بىدريغ شامل حال ايشان نيز گشت . « 2 » صاحب‌قران گيتىستان در ضمان عون و عنايت رحيم رحمن از دربند باكو عبور نموده ، به عمارت و استحكام قلعهء آنجا امر فرمود و برحسب فرموده ، كاربند شدند و طنطنهء بشارت مراجعت حضرت صاحب‌قران در جهان افتاده ،\r\n[ نظم 
  ]\r\n به هر شهرى از شادى فتح شاه * بشارت‌بران برگرفتند راه\r\nبه شكرانه رايت برافراختند * به هر كشورى جشن‌ها ساختند \r\nو والى شروانات ، شيخ ابراهيم كه در اين سفر ملازم ركاب همايون بود ، چند روز پيشتر رخصت خواسته به شابران آمده بود و به ترتيب و تهيهء اسباب ترغو و ساورى مشغول شده و چون رايت ظفرپيكر « 3 » به آنجا رسيد ، به اقامت رسم ساورى ، وظايف خدمتكارى به تقديم رسانيد . و حضرت صاحب‌قران از آنجا نهضت فرموده ، بعد از طى منازل ، از شماخى گذشته ، لب آب كر مخيم نزول فرخنده گشت .\r\n[ بيت 
  ]\r\n سراپردهء شاه گيتىپناه * كشيدند بر اوج خورشيد و ماه \r\n\r\n\r\n","description":"","footnote":"\r\n( 1 ) . ع : - دختر .\r\n( 2 ) . ع : + حضرت .\r\n( 3 ) . الف : - پيكر .\r\n","page_name":" 833 ","page_number":897},
  {"content":"\r\n\r\nو در آن محل شيخ ابراهيم ، طوى مناسب ترتيب كرد و پيشكش‌هاى فراخور كشيد و مراسم نيكو بندگى ، چناكه پيوسته‌وار آن سعادتمند دولت‌يار بود اقامت نمود ، لاجرم عواطف پادشاهانه او را به انعامات بىكرانه مخصوص فرمود و به خلعت خاص و كمر مرصّع بلندپايه و سرافراز گردانيد و اعيان خواص و نزديكانش را نيز به خلعت‌هاى فراخور بنواخت ، و شروانات را با توابع برقرار بر او مقرر داشت و فرمود كه دربند را نيكو محافظت نموده ، از سرحد باخبر باشد . و « 1 » صاحب‌قران جهان‌ستان ممالك‌بخش چند روز در آن محل دل‌فروز به عيش و كامرانى و عشرت و شادمانى گذرانيده ، از آنجا به سعادت و اقبال ارتحال فرمود و از آب كر گذشته ، موضع آق‌تام مضرب خيام نزول همايون گشت .\r\n\r\nگفتار در فرستادن حضرت صاحب‌قران موفق ، اميرزاده ميرانشاه را به ضبط آذربيجان و محاصرهء قلعهء النجق\r\nحضرت صاحب‌قران تختگاه آذربيجان و حكومت ممالك از دربند باكو تا بغداد ، و از همدان تا روم ، به اميرزاده ميرانشاه تفويض فرموده بود - چنانچه سبق ذكر يافته - و كس رفته بود كه متعلقان شاهزادهء مشار اليه كه در خراسان مانده بودند ، با كوچ تمام امرا و لشكريان به آذربيجان نقل كند . در اين‌وقت فرمان اعلى به نفاذ پيوست كه شاهزاده به ضبط آن ممالك قيام نمايد و قلعهء النجق را نيز محاصره كند .\r\nشاهزادهء جوان‌بخت برحسب فرموده ، عازم شد ، و « 2 » صاحب‌قران كامگار او را به رسم وداع كنار گرفت و به انواع نوازش فرموده ، روان ساخت ، و اميرزاده رستم و جهانشاه بهادر را با لشكر همراه او گردانيد ، و فرمود كه به محاصرهء قلعهء النجق مشغول شوند و كوچ امراى شاهزاده و لشكريانش - كه طلب داشته بودند - رسيده ، دست راست سپاهش قراباغ و نخجوان تا به آونيك يورت ساختند و دست چپ سوق‌بلاق و درگزين تا به همدان فروگرفتند .\r\n\r\n\r\n","description":"","footnote":"\r\n( 1 ) . ع : + حضرت .\r\n( 2 ) . ع : + حضرت .\r\n","page_name":" 834 ","page_number":898},
  {"content":"\r\n\r\n\r\nذكر فتح قلعهء سيرجان و واقعهء يزد و مخالفت بهلول مخذول در نهاوند\r\nدر آن‌وقت كه حضرت صاحب‌قران ممالك‌ستان با عساكر گردون‌مآثر در دشت قبچاق و اقصاى بلاد شمال به دفع استيصال مخالفان اشتغال داشت ، قلعهء سيرجان كه سه سال متصل سپاه كشورستان ، به تخصيص شاه شاهان با لشكر سيستان آن را محاصره مىكردند و مخالفان چنان به تنگ آمده بودند - كه به جز گودرز كوتوال با شش كس خراب و بدحال ، كسى زنده نماند - « 1 » به ضرورت و اضطرار قلعه بسپردند و گودرز به غرامت عصيان و طغيان جان به تيغ برّان سپرد . و چون در آن يورش تموك قوچين كه آن حضرت داروغگى و ضبط يزد به او تفويض فرموده بود ملازم معسكر همايون بود ، يكى را از نوكران خود به محافظت آنجا بازداشته بود و چون مدت يورش فرخنده متمادى شد ، سلطان محمد پسر ابو سعيد طبسى و بعضى خراسانيان كه از بقيهء سپاه مظفريان در يزد مانده بودند ، به خيالى فاسد و سودايى محال - كه از وساوس شيطان در دماغ جهل و نادانى ايشان افتاد - با يكديگر اتفاق نموده ، ياغى شدند و گماشتهء تموك را به قتل آوردند و از بزرگان و متعيّنان يزد جمعى را بكشتند ، و بعضى بگريختند . و در آن هنگام مال دو سالهء آن ولايت نقد كرده ، در خانهء قابض اموال ديوانى نهاده بود ، و جهت مهد اعلى سراى ملك خانم چند خروار قماش در يزد خريده بودند و هنوز نقل نكرده ، آن بىباكان نقود و اقمشه را تصرف نمودند و مجموع دوزندگان شهر را جمع آورده ، قباى بسيار بدوزانيدند و هربىسروپا كه دست از جان شسته با ايشان همداستان شد ، او را جامه پوشانيدند و زر دادند ، و به اندك فرصتى بسى ارذال و جهّال از اشرار الناس و قطّاع الطريق آنجا جمع « 2 » آمدند .\r\n[ بيت 
  ]\r\n پراكنده‌اى چند را گرد كرد * كه از آب دريا برآرند گرد \r\nو اميرزاده پير محمد عمر شيخ از شيراز با لشكر متوجه اطفاى نايرهء آن فتنه گشت\r\n\r\n\r\n","description":"","footnote":"\r\n( 1 ) . ع : نمانده .\r\n( 2 ) . ع : - جمع .\r\n","page_name":" 835 ","page_number":899},
  {"content":"\r\n\r\nو ساير داروغگان آن حوالى و نواحى ، چون اصفهان و كرمان و قهستان خراسان با مردم خود و چريك آن مواضع ، روى توجه به در يزد نهادند ، و در ظاهر يزد كثرتى تمام مجتمع شده ، شهر را محاصره كردند و به جنگ مشغول شدند . و چون اين معنى به مسامع عليّهء حضرت صاحب‌قرانى رسيد ، فرمان اعلى صادر شد كه اميرزاده پير محمد جهانگير با تمور خواجهء آق‌بوغا و ديگر امرا و لشكريان روانهء آن طرف گردند و چون بدان حوالى رسند ، بنابر آنكه در حوالى يزد علفزارى كه داد چهارپايان چنان لشكرى تواند داد نيست ، لشكريان اسبان را در ييلاق كوشك‌زر و ولايت اصفهان گذاشته ، پياده به در يزد روند و به محاصره اشتغال نمايند . شاهزاده و امرا به امتثال امر مبادرت نمودند و چون از اصفهان گذشته به در يزد رسيدند ، شهر را مركزوار احاطه كرده ، فرود آمدند و هر روز دو نوبت  بِالْغُدُوِّ وَ الْآصالِ  « 1 » به محاربه و قتال اشتغال مىنمودند .\r\nو هم در آن هنگام كه حضرت صاحب‌قران گردون‌غلام كه به جانب دشت بود ، امير مزيد برلاس - كه مردى اصيل نيكوسرشت و كاردانى شجاع پاك سريرت بود - برحسب تفويض آن حضرت والى نهاوند بود و به ضبط آنجا مشغول ، نوكرى داشت بهلول‌نام ، مفسدى شرير نهاد نكوهيده‌فرجام ، از خبث طبيعت بر كفران نعمت اقدام نمود ، و امير مزيد را به مكر و حيله هلاك گردانيد و نهاوند را به دست فرو گرفته ، اسباب مدافعه و جدال را آماده داشت .\r\n[ نظم 
  ]\r\n به تسويل نفس و فريب هوا * غرورى به خود راه داد از خطا\r\nسگ كيست روباه ريزنده چنگ * كه در بيشهء شير سازد درنگ \r\nو چون حضرت صاحب‌قران به سعادت و اقبال به اردبيل رسيد ، امير شيخ نور الدين را به جهت ضبط اموال فارس به شيراز فرستاد و چون او به شيراز رسيد ، امير سونجك از آنجا برحسب فرمان متوجه اردوى همايون شد . و موكب ظفرقرين از اردبيل نهضت نموده ، در كنف تأييد الهى روان شد ، و چون منازل و مراحل قطع\r\n\r\n\r\n","description":"","footnote":"\r\n( 1 ) . اعراف / 205 ؛ رعد / 15 ؛ نور / 36 .\r\n","page_name":" 836 ","page_number":900},
  {"content":"\r\n\r\nكرده ، به سلطانيه نزول فرمود ، عاطفت پادشاهانه پرتو ترحم بر حال سلطان عيسى حاكم ماردين انداخت ، كه از قرب سه سال باز در آنجا مقيّد و محبوس بود و او را از بند خلاص فرموده ، به خلعت عفو و مرحمت سرافراز گردانيد و حكومت ماردين به دو مسلم داشت و يرليغ عالم « 1 » مطاع ارزانى داشت و او با امرا عهد كرد كه مدة العمر از جادهء انقياد و خدمتكارى انحراف نجويد و به هرجانب كه رايت نصرت‌شعار توجه نمايد ظفر كردار ملازم باشد و در هيچ‌حال يك سر موى در وظايف خدمت و نيكو بندگى تقصير و تهاون جايز ندارد و پيمان را به ايمان مؤكّد گردانيده ، به جانب ماردين روان شد .\r\nو فرمان اعلى به نفاذ پيوست كه اميرزاده سلطان حسين و خداداد حسينى با ديگر امرا و لشكريان به ايلغار متوجه نهاوند شوند و به تسخير آنجا قيام نموده ، بهلول مخذول را سزاى كفران نعمت و بدكردارى در كنار روزگار نهند . ايشان برحسب فرمان به ايلغار روان شدند ، و موكب گيتىستان از سلطانيه متوجه همدان گشت . و چون ايشان به نهاوند رسيدند ، گورگه زده و برغو كشيده سورن انداختند و قلعه را محاصره كرده ، بعد از كوشش بسيار مسخر گردانيدند و مجموع ياغيان را به تيغ انتقام بگذرانيدند ، و بهلول كافرنعمت را گرفته به آتش بسوختند . و بعد از وصول خبر اين فتح ، به مسامع جلال ، حكم لازم الاتّباع صادر شد كه ايشان به‌طرف تستر توجه نمايند و تمام قطّاع الطريق لرستان را قلع‌وقمع كرده ، آتش فساد آن خاكساران بادپيما را به آب تيغ دشمن‌سوز « 2 » به كلى فرونشانند و كنارهء ساحل گرفته مجموع آن برّ و بحر را تا اقصى هرموز در تحت ضبط آورند و به فتح و فيروزى مراجعت كنند .\r\nايشان به امتثال امر مبادرت نموده ، از نهاوند روان « 3 » گشتند ، و چون رايت نصرت‌شعار محفوف به عون و عنايت آفريدگار به همدان رسيد ، در آن جلگاى فردوس آيين سراپردهء ابّهت و تمكين پيرامن بسيط زمين دركشيدند و قبهء بارگاه عظمت و جلال از اوج افلاك و ذروهء سماك بگذرانيدند و در آن مكان\r\n\r\n\r\n","description":"","footnote":"\r\n( 1 ) . م : عالم ؛ الف : جهان .\r\n( 2 ) . ع : گداز .\r\n( 3 ) . م : روانه .\r\n","page_name":" 837 ","page_number":901},
  {"content":"\r\n\r\nسعادت‌نشان ، حضرت صاحب‌قران « 1 » ماه مبارك رمضان را به طاعت و عبادت ذو المنن و اقامت وظايف صيام و قيام و هرگونه فرايض و سنن بگذرانيد .\r\n\r\nگفتار در فرستادن حضرت صاحب‌قران اميرزاده محمد سلطان را به جانب هرموز جهت ضبط آن ولايت با تمام توابع و لواحق آن « 2 »\r\nچون تباشير صبح عيد از افق بخت سعيد طالع شد و انوار بهجت آثار مسرّت و استبشار بر بشرهء روزگار ساطع گشت ، « 3 » صاحب‌قران دين‌پرور به اداء صلوات و افاضت صدقات و اشاعت صنوف خيرات و مبرات قيام فرمود ، و بعد از تقديم مراسم جشن عيد ، اميرزاده محمد سلطان را روانهء جانب شيراز گردانيد و امير حاجى سيف الدين و امير جلال حميد و امير شاه ملك و ارغون شاه اختاجى و ديگر امراى تومان و هزاره را ملازم او ساخت ، تا به ضبط و نسق آن مملكت قيام نموده ، هرموز و تمام بلاد سواحل را مستخلص گردانند . همگنان برحسب فرمان روان شدند .\r\nو در اين اثنا خبر فتح يزد رسيد و صورت آن حال چنان بود كه چون مدت محاصره متمادى شد ، خلق شهر از بىقوتى چنان به تنگ آمدند كه باوجود آنكه هرچه مىيافتند از مرده و مردار و غير آن مىخوردند ، قريب سىهزار كس به زعم عامهء آنجا به گرسنگى هلاك شدند و آن بىباكان ناپاك را نيز - كه آتش آن فتنه برافروخته بودند - قوت نماند و از زير خندق شهر نقبى كنده بيرون رفتند كه بگريزند ، سپاه ظفرپناه آگاه گشته در پى ايشان كردند و پسر ابو سعيد طبسى - كه مقدّم آن ياغيان بدكردار بود - در حوالى مهريجرد كشته شد و تمام مفسدان كه « 4 » - با او طريق بغى و عدوان سپرده بودند - بعضى را به شمشير بگذرانيدند و بعضى را به آتش بسوختند .\r\n\r\n\r\n","description":"","footnote":"\r\n( 1 ) . ع : + سليمانى مكان .\r\n( 2 ) . م : - و لواحق ؛ ع : او .\r\n( 3 ) . ع : + حضرت .\r\n( 4 ) . ع : + به اتفاق .\r\n","page_name":" 838 ","page_number":902},
  {"content":"\r\n\r\nو چون رأى عالم‌آراى حضرت صاحب‌قرانى كه مطرح انوار الهامات ربانى بود ، اطلاع داشت بر آنكه اهالى آن ولايت مردم مسكين‌اند و در آن واقعه كه روى نمود ، ايشان را اختيارى نبود ، مرحمت ارزانى فرموده بود كه چون شهر مسخر شود بايد كه غارت نكنند و امانى نطلبند . برحسب فرموده ، هنگام فتح امرا بر دروازه‌ها بايستادند و تموك‌قوچين را كه داروغاى آنجا بود با نوكرانش به اندرون شهر فرستادند و لشكريان را نگذاشتند كه به شهر درآيند و متعرض مردم شوند و از ميامن مراحم آن پادشاه دين‌پرور مسكين‌نواز ، هيچ آفريدهء اهل آن ديار را نه از جهت امانى و نه از جهت مال دو ساله - كه در آنجا تلف شده بود - بازخواستى نكرد و پرسشى ننمود و با آنكه يزد از بيداد آن بدفعلان چنان خراب شده بود كه در شهر هيچ دكان در نداشت و در بيشتر خانه‌ها از فوت ساكنان غير مسكون مانده بود ، به اندك زمانى چنان شد كه بسيارى از اول خوشتر و آبادانتر بود .\r\n[ بيت 
  ]\r\n شه چو عادل بود ز قحط منال * عدل سلطان به از فراخى سال \r\nو چون خبر فتح يزد به پايهء سرير اعلى رسيد ، فرمان همايون نافذ گشت كه شاهزادگان معاودت نمايند و لشكريان را رخصت دهند كه به خانه‌هاى خود روند .\r\nبرحسب فرموده اميرزاده پير محمد جهانگير به راه خراسان بازگشته ، متوجه قندز و بقلان شد و اميرزاده پير محمد عمر شيخ متوجه درگاه عالم‌پناه گشت و عساكر منصور هركس روى فراغت به خانه‌هاى خود نهادند .\r\n\r\n","description":"","footnote":"","page_name":" 839 ","page_number":903},
  {"content":"\r\n . \r\n","description":"","footnote":"","page_name":" 840 ","page_number":904},
  {"content":"\r\n\r\n\r\n( 799 ه . ق ) گفتار در مراجعت حضرت « 1 » صاحب‌قران برجيس قدر بهرام قهر به جانب « 2 » ماوراء النهر\r\nصاحب‌قران گيتىستان در تابستان سچقان‌ئيل ، به روز دوشنبه يازدهم شوال سنهء ثمان و تسعين و سبعمائه به مباركى و طالع سعد از همدان نهضت فرمود و عنان عزيمت همايون را به صوب سمرقند معطوف داشته ، در مرغزارى نزه دلكش فرود آمد و كس فرستاد تا امير جهانشاه محاصرهء قلعهء النجق را به سلطان سنجر حاجى سيف الدين و لشكريان اميرزاده ميرانشاه بازگذارد ، و در عقب اميرزاده محمد سلطان متوجه صوب فارس گردد ، و همان روز به آهنگ شكار فرمان داد .\r\nاركان دولت و ملازمان حضرت جرگه انداخته بر تمامى آن صحارى محيط شدند ؛ و روز ديگر كه خسرو سيارگان بر سبز خنگ آسمان سوار گشته ، رمهء نجوم چون نخجير وحشى برميدند ، صاحب‌قران گيتىستان به سعادت و اقبال سوار شده ، نشاط « 3 » شكار فرمود .\r\n[ مصراع 
  ]\r\n « كه هم صيد خوش بود و هم صيدگاه » \r\nو بعد از فراغ از شكار عبد الملك قراقان را كه از النجق آمده بود ، بازفرستاد كه\r\n\r\n\r\n","description":"","footnote":"\r\n( 1 ) . الف ، ع : - حضرت .\r\n( 2 ) . الف : + ولايت .\r\n( 3 ) . ع : ميل .\r\n","page_name":" 841 ","page_number":905},
  {"content":"\r\n\r\nاميرزاده رستم را طلب دارد ، و چون به سلطانيه آمد ، اميرزادهء مشار اليه عزيمت نموده بود و به آنجا رسيده ، عبد الملك برحسب فرمان ملازم شد و بىتوقف روان گشتند . و مراحم حضرت صاحب‌قرانى ، لشكر نصرت‌قرين را اجازت انصراف داد و از آغرق جدا شده ، به تعجيل تمام و سعادت بر دوام « 1 » روان گشت ، و سه منزل و چهار منزل را يكى كرده به شتاب مىراند .\r\n[ نظم 
  ]\r\n سمندش در شتاب آهنگ بيشى * فلك را هفت ميدان داده پيشى\r\nجهت شش طاق او بر دوش كرده * فلك نه حلقه زو در گوش كرده \r\nو چون موضع ورامين از وصول موكب فتح‌آيين ، غيرت چرخ برين گشت ، اميرزاده رستم به سعادت بساطبوس فايز شد ، و به موجب اشارت عليّه متوجه جانب شيراز گشت تا به اميرزاده محمد سلطان پيوندند ، و حضرت صاحب‌قران در حين مراجعت از دشت قبچاق ، سكزك تواچى را به سمرقند پيش اميرزاده شاهرخ فرستاده بود كه : « اميرزاده ابا بكر را با جمعى از ابناى امرا مثل رستم طغاىبوغا برلاس و پير على پسر حاجى محمود شاه يسورى و پنج هزار سوار [ كه اوختارغو 
  ] « 2 » از لشكرى « 3 » كه مانده‌اند روانهء اردو ساز » .\r\nو در اين ولا چون رايت كشورگشاى به بسطام رسيد ، اميرزاده ابا بكر به موكب همايون پيوست و به عزّ بساطبوس استسعاد يافت . عاطفت پادشاهانه شاهزاده را نوازش نموده ، صدهزار دينار كپكى انعام فرمود ، و اسب كميت طهرتنى - كه پيكر كوه‌گران با سرعت باد وزان جمع داشت - به او داد و نوكرانش را نيز به صنوف انعامات اختصاص بخشيد ، و به تبريز پيش پدرش اميرزاده ميرانشاه فرستاد ، و خود به سعادت و اقبال يكران استعجال ، به صوب مستقرّ سرير سلطنت و جلال روان داشت ، و به هر ولايت كه مىرسيد امرا و سرداران آنجا مراسم بندگى به تقديم رسانيده ، ساورى مىآوردند و پيشكش‌هاى لايق مىكشيدند .\r\nو چون در كنف حفظ ذو الجلال به سعادت و اقبال به خراسان درآمد ، امير آق‌بوغا از هرات به اقامت رسم استقبال استعجال نموده ، به شرف\r\n\r\n\r\n","description":"","footnote":"\r\n( 1 ) . الف : به سعادت و اقبال .\r\n( 2 ) . فقط در « الف » .\r\n( 3 ) . الف : لشكر .\r\n","page_name":" 842 ","page_number":906},
  {"content":"\r\n\r\nبساطبوس استسعاد يافت و به تقديم وظيفهء نثار قيام نموده ، ساورى مناسب كشيدند و پيشكش‌هاى فراخور به محل عرض رسانيد . و « 1 » صاحب‌قران دادگستر به هر ولايت كه مىرسيد به نفس مبارك احوال رعايا را پژوهش نموده ، داد مظلوم از ظالم مىستد ، و متغلبان را به جهت عبرت ديگران ، گوشمال‌هاى بليغ مىداد ، و بعضى را به قتل ، سياست مىنمود و از براى تحقيق اين معنى ، كه شايد از قوى بر ضعيف زورى رفته باشد و از جليل بر حقير تعدّى گذشته ، امير اللّه داد را به مفرد « 2 » خراسان تعيين فرمود و به كشتى از آب آمويه گذشته ولايت خزار را از فرّ قدوم همايون ، رشك سپهر دوار گردانيد ، و حضرات عاليات سلطان بخت‌بيگم و سراى ملك خانم و تومان‌آغا و ديگر آغايان با شاهزاده شاهرخ و ديگر شاهزادگان به رسم استقبال شتافته ، سعادت بساطبوس دريافتند و نثارها كرده ، پيشكش‌ها كشيدند .\r\n[ نظم 
  ]\r\n هزار اسب مرصّع گوش تا دم * همه زرّين‌ستام و آهنين‌سم\r\nهزار استر ستاره‌چشم يكرنگ * كه دوران بود با رفتارشان لنگ \r\nهمه را در رياض آمال و امانى ، گل بهجت و شادمانى شكفيد . ديدهء اميد همگنان از فروغ طلعت مراد روشن گشته ، وظايف شكر و شكرانه به ادا رسيد . و رايت نصرت‌شعار از خزار نهضت نموده ، به شهر كش درآمد و در آق‌سرا - كه از مستحدثات معمار همت بلند جناب آن حضرت است ، چنانچه اشارتى بدان رفته - نزول فرمود ، و از صدق نيت و صفاى عقيدت به مزار بزرگوار شيخ شمس الدين كلار و ديگر مشايخ و اكابر آن ديار « 3 » فرموده ، به اقامت رسم زيارت قيام نمود و مجاوران مزارات متبرّكه را به صدقات و صلات بنواخت و به مرقد پدر نامدار و اميرزاده جهانگير و ديگر فرزندان و اقارب درآمده ، حفّاظ را به تلاوت كلام اللّه اشارت فرمود ، تا ختمات كردند و ايشان را به جزايل « 4 » مواهب و عطايا اختصاص\r\n\r\n\r\n","description":"","footnote":"\r\n( 1 ) . ع : + حضرت .\r\n( 2 ) . ع : به دادخواه پرسيدن .\r\n( 3 ) . ع : + توجه .\r\n( 4 ) . م : خزايل .\r\n","page_name":" 843 ","page_number":907},
  {"content":"\r\n\r\nبخشيد و تمام بزرگان و متعيّنان كش و ديگر ممالك ماوراء النهر از ولايت و شهر به پايهء سرير اعلى شتافته ،\r\n[ نظم 
  ]\r\n زمين بوسه دادند در بزم شاه * كه خالى مباد از تو تخت و كلاه\r\nتويى آن جهاندار كشورگشاى * كه از داد و دين آفريدت خداى\r\nبه هرجا كه روى آرى از نيك و بد * پناهت خدا باد و پشتت خرد \r\nو با اركان دولت و اعيان مملكت در آق‌سرا بسيط بساط نشاط فرموده ، به عيش و شادمانى و عشرت و كامرانى مشغول شد « 1 » .\r\n[ بيت 
  ]\r\n نوازندگان با مى و رود و جام * برآراسته دست و مجلس تمام\r\nبتان پرىوش به رامشگرى * همه شيوهء ساقيان دلبرى \r\nو از آنجا به فرخى و فيروزى ، و خرمى و بهروزى كوچ كرده و از عقبهء كش گذشته ، به سمرقند گزين - كه ساحت با راحتش از جلوهء ماه‌پيكران زهره‌جبين ، غيرت خلد برين و طيرهء « 2 » حور العين است - درآمد . اهالى آنجا دست مسرت و شادى گشاده بودند و شهر را آذين بسته و از هر طرف تعبيه‌هاى لطيف انگيخته و مطربان خوش الحان نشسته .\r\n[ نظم 
  ]\r\n جهانى به شادى بياراستند * به هر جاى رامشگران خواستند « 3 »\r\nهمه شهر در « 4 » زيور زرنگار * گهرپوش روى زمين از نثار\r\nبه آيين ببسته بسى چار طاق * كه هريك بدى رشك نيلى رواق\r\nبپوشيده بر هريكى زيورى * فرازش به هرگوشه رامشگرى\r\nهمه مملكت گشته آراسته * در و بام و ديوار پر خواسته\r\nچه در كوچه‌ها و چه بازارها * به زيور برآموده ديوارها \r\n\r\n\r\n","description":"","footnote":"\r\n( 1 ) . ع : گذرانيدند .\r\n( 2 ) . ع : طرهء .\r\n( 3 ) . م : خاستند .\r\n( 4 ) . ع : در .\r\n","page_name":" 844 ","page_number":908},
  {"content":"\r\n\r\n تمامى بازارها سربه‌سر * بياراسته مردم پيشه‌ور\r\nهمه راه زير پى بارگير * بگسترده ديبا و خزّ و حرير\r\nنهان گشته بوم و بر آن ديار * ز زربفت آذين « 1 » و سيم نثار\r\nيمين و يسار و فرازونشيب * نبد هيچ پيدا جز آيين و زيب \r\nصاحب‌قران دين‌پرور پاك‌اعتقاد نخست به مزارات اوليا و اكابر و علما و زهاد گشته ، مجاوران و ساير مستحقان را به افاضت صدقات و عطيات نوازش نمود و به سرير سلطنت و جهانبانى برآمده ، نشاط عشرت و كامرانى فرمود و جشن‌هاى پادشاهانه ترتيب افتاد ، و بزم‌هاى خسروانه آراسته شد و خرگاههاى مرصع زده و بارگاههاى ملمع افراخته « 2 » .\r\n[ نظم 
  ]\r\n بگسترد فرّاش صد نوع فرش * ز بهجت زمين گشت مانند عرش\r\nشد آراسته بزمى از ناز و نوش * كه مثلش نديده به مينو سروش\r\nجهان در جهان شيره در شيره بود * زمين آسمان شيره انجم نمود\r\nز هر نعمتى كآيد اندر شمار * فروريخته كوهى از هر كنار\r\nخورش‌هاى الوان ز اندازه بيش * به خوان‌هاى زرّين نهادند پيش\r\nمى ارغوانى به زرّين قدح * به ميخواره افكنده عكس فرح\r\nمغنّى مشكين‌نفس كرده ساز * سرود خوش و نغمهء دل‌نواز \r\nساقيان سيمين‌ساق و سوچيان زرين نطاق ، ساغرهاى مالامال از شراب زلال در گردش آورده ، قوپوزچيان « 3 » خوش الحان و نغمه‌سرايان شيرين‌زبان نواى تيغان و ارغنون و صداى بربط و قانون در گنبد گردون و فضاى هامون انداخته .\r\n[ نظم 
  ]\r\n كه تا باشد جهان صاحب‌قران باد * زمانه حكم كش او حكمران باد\r\nمظفر باد بر اعدا سپاهش * ميفتاد از سر دولت كلاهش \r\n\r\n\r\n","description":"","footnote":"\r\n( 1 ) . ع : آيين .\r\n( 2 ) . ع : برافراخته .\r\n( 3 ) . فقط در كلكته ؛ الف ، ع : قپوزچيان ؛ م : قوبزچيان .\r\n","page_name":" 845 ","page_number":909},
  {"content":"\r\n\r\n مرادش را سعادت راهبر باد * ز نو هر روزش اقبالى دگر باد\r\nز ماهى تا به ماه افسر پرستش * ز مشرق تا به مغرب زير دستش \r\nو چون خاطر خطير آن حضرت از عيش و عشرت بپرداخت ، سايهء التفات بر ضبط بلاد و تدبير مصالح عباد انداخت ، و سادات و علما و مشايخ و صلحاى مملكت را - على تفاوت درجهاتم و تباين طبقاتهم - نوازش فرمود و همه را از فتوحات و غنايم كه به تازه از عراقين و دشت قبچاق و ديگر ديار و آفاق آورده بود ، به مواهب پادشاهانه محظوظ و بهره‌مند گردانيد ، و احوال رعايا و زيردستان به نقير و قطمير استكشاف نموده و بر هركس كه ظلمى رفته بود ، به عدالت و مرحمت جبر فرمود و ظلمه و متغلّبان را بند كرده و دوشاخه‌ها بر گردن نهاده ، گوشمال‌هاى عظيم داد ، و بعضى را به ياساق رسانيد ، و خراج سه‌ساله به رعايا بخشيد ، و جمعى كاردان متدين معدلت نهاد را به اطراف ممالك فرستاد ، تا احوال رعايا تحقيق نموده ، بر هركه بيدادى رفته باشد تدارك نمايد ، و فقرا و مساكين ملكت را جمع آورده ، زر و غله و جامهء زمستانى ارزانى داشت ، و كافهء خلايق و قاطبهء برايا از ميامن نصفت و احسان و مكرمت و امتنان آن داد ده گيتىستان در مهاد امن‌وامان ، مرفه و آسوده و فارغ البال و شادمان دست دعا به بارگاه كبريا برداشته ، به زبان اخلاص به ادا مىرسانيدند .\r\n[ بيت 
  ]\r\n كه يا رب مر اين شاه صاحب‌قران * كه آراست گيتى به امن‌وامان\r\nبقايى زيادت ز اندازه بخش * به هر لحظه‌اش دولتى تازه بخش\r\nهمه كام او را برآور به خير * به هيچش مباد احتياجى به غير \r\nو حضرت صاحب‌قران آن زمستان به ارگ سمرقند ، در گوگ‌سراى به سعادت و اقبال در عين عظمت و جلال\r\n[ بيت 
  ]\r\n عدل مىكرد و داد مىفرمود * خلق ازو راضى و خدا خشنود \r\n\r\n","description":"","footnote":"","page_name":" 846 ","page_number":910},
  {"content":"\r\n\r\nو اميرزاده پير محمد عمر شيخ را كه از فارس به عزم احراز دولت بساطبوس آمده بود ، اجازت مراجعت فرمود و او برحسب فرمان بازگشته ، متوجه شيراز گشت . و در خلال اين احوال اخترى از افق سلطنت و اقبال درخشيدن گرفت و اميرزاده محمد سلطان را پسرى متولد شد و به محمد جهانگير موسوم گشت و به رسم معهود مراسم طوى و نثار و لوازم بهجت و استبشار به اقامت پيوست و برحسب اشارت عليّه ، آن بشارت ، توره ملك قوچين به شاهزادهء مشار اليه كه به مملكت فارس بود رسانيد .\r\n\r\nگفتار در تعمير قصر باغ شمال\r\nاول فصل بهار كه جمشيد خورشيد از نصف جنوبى فلك البروج به جانب شمال انتقال نموده ، به نزهتگاه شرف اقبال نشست ، و طناب سراپردهء شاهى از دنبال ماهى به گردن بره بست .\r\n[ بيت 
  ]\r\n نشست خسرو گردون به بارگاه حمل * بنام ناميه منشور داد به هر عمل \r\nمهندسان طبايع و معماران قواى نباتى در عرصهء باغ\r\n[ مصراع 
  ]\r\n « قصر فيروزه‌كار گلبن را » \r\nبىبديع‌ترين وضعى اساس انداختند و كاخ شاخ را به نقوش و زيب ازهار و اوراق ، به خوبتر صورتى بپرداختند .\r\n[ نظم 
  ]\r\n شد طرف جويبار به يمن بهار سبز * آرى به نوبهار شود جويبار سبز\r\nبستان به نيكويى شده چون روى دلبران * گل در ميان شكفته و گشته كنار سبز \r\nحضرت صاحب‌قرانى به باغى كه به‌طرف شمالى معمورهء سمرقند احداث فرموده بود - و به باغ شمال مشهور - نقل فرمود . سراپردهء كيهان فسحت‌زده ، كندلان\r\n\r\n","description":"","footnote":"","page_name":" 847 ","page_number":911},
  {"content":"\r\n\r\nو بارگاه و خيمه و خرگاه به اوج آسمان و ذروهء ماه برافراختند ، و آن آرامگاه ارم آيين را از التيام اسباب تجمل و تمكين ، رشك نزهت‌سراى خلد برين ساختند .\r\nفرمان قضا جريان به صدور پيوست كه در آن باغ فردوس‌وش ، قصرى رفيع دلكش و عشرتگاهى بغايت خوش ، به اسم خدر معلّى ، دختر اميرزاده ميرانشاه ، بيكيسى سلطان بپردازند . مهندسان كاردان و معماران چابك‌دست روشن‌روان كه از تمام ممالك فارس و عراق و آذربيجان « 1 » و دار السلام و ديگر بلاد به دار السلطنه جمع شده بودند ، طرح آن را به كلك بصارت بر لوح مهارت كشيدند ، و بعد از عزّ قبول حضرت ، اخترشناسان رخشنده‌راى ، در اختيار وقت بنا ، دقايق تيقّظ و احتياط مرعى داشته ، به تاريخ جمادى الآخر سنهء تسع و تسعين و سبعمائه مطابق اوى « 2 » ئيل ، در ساعتى فرخنده به طالعى خجسته بنياد نهادند ، و چهار ركن آن را بر امرا قسمت كرده ، در هر سر كارى استادان مملكتى و هنروران كشورى تعيين نمودند ، و به جدّى از حد بيرون و سعيى از اندازه افزون ، روزوشب به عمارت آن مشغول گشتند ، و « 3 » صاحب‌قران فلك غلام از غايت اعتنا و اهتمام در اتمام آن مدت يك ماه و نيم به نفس مبارك ملتفت آن كار بود ، تا سقف رفيعش در بلندى از شرفات ايوان كيوان بگذشت و وضع بديعش در نزاهت و ارجمندى غيرت‌فزاى روضهء رضوان گشت .\r\n[ نظم 
  ]\r\n فراز قمّهء كيوان رواق آن نزه ايوان * فرود چنبر سقفش طلوع جبههء شعرى\r\nز شوق آنكه شود حلقه‌اى ز درگه قصرش * عروس چرخ ، شبى مىكند هزار تجلّى \r\nاركان راسخ بنيانش به غايت متانت و استحكام برآوردند و به هر ركنى از آن ستونى از سنگ مرمر - كه از تبريز نقل نموده بودند - نصب كردند ، سطوح ديوارش را به لاجورد و زر چنان طرفه و درخور منقش ساختند ، كه طراوتش گرد تعيير و تشوير بر ارژنگ « 4 » مانى و نگارخانهء چين نشاند ، و فرش صحنش از سنگ مرمر و سنگ كوه نور « 5 » به نوعى بپرداختند كه در لطافتش\r\n\r\n\r\n","description":"","footnote":"\r\n( 1 ) . م : آذربايجان .\r\n( 2 ) . ظاهرا : اود .\r\n( 3 ) . ع : + حضرت .\r\n( 4 ) . الف : ارشنك ؛ ع : ارتنگ .\r\n( 5 ) . ع : تور .\r\n","page_name":" 848 ","page_number":912},
  {"content":"\r\n\r\n[ مصراع 
  ]\r\n « هوش مدهوش و عقل خيره بماند » \r\nايزارهء اندرون و ديوار بيرونش به كاشيكارى آراسته ، روح القدس دفع عين الكمال را  وَ إِنْ يَكادُ  « 1 » مىخواند .\r\n[ بيت 
  ]\r\n رضوان به لاجورد ابد در كتابه‌اش * تحرير كرده دام لك العزّ و البقا \r\nبعد از اتمام در آن مقام همايون فرجام ، خاقان گردون احتشام طوىهاى پادشاهانه و جشن‌هاى خسروانه فرمود .\r\n\r\nگفتار در تفويض فرمودن حضرت صاحب‌قران به طالع سعد و رأى فرخ مملكت خراسان را به شاهزاده شاهرخ\r\nصاحب‌قران « 2 » سپهراقتدار باوجود كثرت اولاد و اسباط ، كه هريك از ايشان خسروى بود كامگار ، و فرماندهى رفيع‌مقدار ، به حكم « ارباب الدّول ملهمون » مىدانست كه بقاى دولت روزافزون و دوام اقبال دودمان همايونش به واسطت شاهزادهء ارجمند شاهرخ و اعقاب خلافت انتساب او خواهد بود ، لاجرم رأى صواب‌نماى عالم آراى كه بىشبهه عكس پرتو انوار الهامات ربّانى بود ، چنان اقتضا فرمود كه مملكت خراسان را - كه در اقليم رابع و وسط معمورهء ربع مسكون واقع شده ، و واسطه است ميان ايران و توران ، و ممالك شرقى و غربى - هم در زمان حيات خويش ، به آن شاهزادهء جوان‌بخت تفويض فرمايد .\r\nدر اثناى آن جشن‌ها كه در عمارت خجسته امارت باغ شمال مىفرمود ، ايالت ممالك خراسان و سيستان و مازندران تا فيروزكوه و رى به مهر سپهر سلطنت و سپهر مهر خلافت « المعتضد بالملك الّذى يحكم و يأمر » اميرزاده شاهرخ بهادر ،\r\n\r\n\r\n","description":"","footnote":"\r\n( 1 ) . قلم / 51 .\r\n( 2 ) . ع : حضرت صاحب‌قران .\r\n","page_name":" 849 ","page_number":913},
  {"content":"\r\n\r\nنامزد فرمود و امراى نامدار و سرداران « 1 » عالىمقدار ، مثل امير سليمان شاه و امير مضراب جاكو و سيد خواجهء شيخ على بهادر و عبد الصمد حاجى سيف الدين و حسن جاندار و ملكت و جهان‌ملك پسرش ، و پير محمد پولاد و از فرزندان غياث الدين ترخان ، على ترخان و حسن صوفى و از قوچينان توپلاق و كپك‌چى يورتچى و طغاى مركن و اولجه بوغاى مچلكاچى و شيخ على و ميرك و غيرهم و از هر تومان ، جمعى همه را خانه كوچ به ملازمت او تعيين فرمود و ديگر امرا ، هريك پسرى يا برادرى همراه كردند . و حضرت صاحب‌قران او را يرليغ جهان مطاع ارزانى داشته ، در هنگام وداع اگرچه ،\r\n[ نظم 
  ]\r\n جدايى او بر دلش سخت بود * كه او زيور افسر و تخت بود\r\nطلب كرد و بگرفت اندر برش * به صد مهر بوسيد چشم و سرش\r\nو زان پس برون آمد از پيش شاه * چو شير ژيان رو نهاده به راه\r\nروان گشت شهزاده با لشكرى * به روز وغا هريكى صفدرى\r\nهمه پادشازادگان با سپاه * دو منزل برفتند با او به راه\r\nاميران و هركس كه بد نامدار * برفتند بدرود را بنده‌وار\r\nسران چون ز بدرود گشتند باز * همى راند شهزادهء سرفراز\r\nظفر همعنان نصرتش رهنماى * ز گرد سپاهش هوا مشكساى \r\nو چون به سعادت و اقبال به كنار آب آمويه رسيد ، در شعبان سنهء تسع و تسعين و سبعمائه موافق اوىدئيل « 2 » با تمامى لشكر آراسته از آب بگذشت و به اندخود رسيده ، فرود آمد ، و از آنجا منازل و مراحل قطع كرده ،\r\n[ نظم 
  ]\r\n به هر يورت و هر منزل و هر مقام * كه آنجا رسيد آن شه نيك‌نام\r\nمهيا شده ترغو و ساورى * خلايق ز شادى به رامشگرى\r\nزهى دولت مردم آن ديار * كه شاهى چنان باشدش شهريار \r\n\r\n\r\n","description":"","footnote":"\r\n( 1 ) . م : سروران .\r\n( 2 ) . ظاهرا : اود .\r\n","page_name":" 850 ","page_number":914},
  {"content":"\r\n\r\nو چون به چيچكتو رسيد ، امير آق‌بوغا با سادات و علما و اعيان و اكابر هرات به رسم استقبال پيش آمده ، نثارها افشاندند و پيشكش‌ها كشيدند ، و از آنجا به سعادت و اقبال روان شد ، و در آخر شعبان به روزى مبارك و طالع فرخنده در ظاهر هرات به مرغزار كهدستان نزول فرمود ، و آن مملكت را به انوار عدالت و احسان و آثار نصفت و امتنان آراسته ، رشك بستان ارم و باغ جنان گردانيد ، و ماه مبارك رمضان در آنجا به اقامت فرايض و سنن صيام و قيام و تقديم ساير موجبات مرضات ملك علّام بگذرانيد و به سعادت و اقبال از آنجا به شهر فرموده « 1 » ، باغ زاغان را نشيمن همايون ساخت .\r\n[ نظم 
  ]\r\n دست جور و در عدالت و داد * آن يكى بست و اين دگر بگشاد\r\nستم گرگ برگرفت از ميش * باز را كرد با كبوتر خويش\r\nاز سر فتنه برد مستيها * كرد كوته دراز دستيها \r\nحكام و ولاة خراسان و مازندران و سيستان به انواع هدايا و پيشكش‌ها به درگاه سلطنت‌پناه شتافتند\r\n[ نظم 
  ]\r\n كارداران ز حمل « 2 » كشور او * گنجها ريختند بر در او\r\nقلعه‌داران خزان‌ها بردند * قلعه‌ها با كليد بسپردند \r\nو مجموع پادشاهزادگان از اطراف به رسم تهنيت ، تحفه و نثار فرستادند ، و در آخر همين سال اختر دولت از برج اقبال طلوع نموده ، آن حضرت را در شب جمعهء بيست و يكم ماه ذى الحجه سنهء تسع و تسعين سبعمايه ، موافق اوى « 3 » ئيل پسرى آمد « 4 » به طالع جوزا ، بارقهء سعادت از جبين مباركش لامع و انوار دولت از ناصيهء همايونش ساطع و چون كس فرستاده ، خبر اين بشارت به مسامع عليّه رسيد ، به بايسنغر موسوم گشت .\r\n\r\n\r\n","description":"","footnote":"\r\n( 1 ) . ع : + نزول .\r\n( 2 ) . ع : جمله .\r\n( 3 ) . ظاهرا : اود .\r\n( 4 ) . ع : متولد شد ؛ الف : - آمد .\r\n","page_name":" 851 ","page_number":915},
  {"content":"\r\n\r\n\r\nگفتار در نهضت همايون حضرت صاحب‌قران گيتىستان به خطهء فردوس‌نشان كش و رسيدن اميرزاده محمد سلطان از يورش فارس و نواحى آن\r\nدر شعبان سال مذكور ، حضرت صاحب‌قران از باغ شمال به يمن و اقبال سوار شده به راه رباط يام عازم شهر سبز گشت ، و چون به جلگاى دلكش كش رسيده ، به مباركى نزول فرمود . سراپردهء عظمت بر بساط هامون كشيدند ، و قبهء بارگاه به قمّهء خورشيد و ماه برافراختند ، و چند روز در آن سبزه و لاله‌زار بهجت‌آثار كه ،\r\n[ نظم 
  ]\r\n صد هزاران « 1 » گل شكفته در او * سبزه بيدار و آب خفته در او\r\nهر گلى گونه‌گونه از رنگى * بوى هر گل رسيده فرسنگى\r\nآب‌هاى روان به سان گلاب * ريزه سنگش به لطف درّ خوشاب \r\nكامران و كامياب توقف نموده ، به عشرت پرداخت . و از آنجا كوچ كرده ، به شهر درآمد و به آق‌سراى نزول فرمود ، و ماه مبارك رمضان را آنجا ديده ، به سعادت از آن محل نهضت نمود ، و به ييلاق سلطان ارتوج برآمد .\r\n[ بيت 
  ]\r\n همه كار جهان برحسب دلخواه * ز ماهى بندهء فرمانش تا ماه \r\nو در اثناى يورش پنج‌ساله گفته شد ، كه اميرزاده محمد سلطان برحسب فرمان حضرت صاحب‌قران با جماعتى امرا متوجه صوب « 2 » هرموز شده بود . و صورت حال براين منوال بود كه چون شاهزاده از شيراز توجه مىفرمود ، با امرا كنكاش كرده ، مجموع راهها قسمت كرد و خود به نفس مبارك از طريق دارابجرد و طارم نهضت نمود . و امير جهانشاه و ديگر امرا ملازم ركاب نصرت انتساب بودند ، و امير حاجى سيف الدين به واسطهء عارضهء مزاجى كه داشت در كربال به آغرق\r\n\r\n\r\n","description":"","footnote":"\r\n( 1 ) . ع : هزار .\r\n( 2 ) . ع : - صوب .\r\n","page_name":" 852 ","page_number":916},
  {"content":"\r\n\r\nتوقف نمود ، و اميرزاده رستم عمر شيخ - كه برانغار بود - به اتفاق امير شاه ملك به راه كارزين و فال به كنار دريا روان گشت . و امير جلال حميد و ارغون شاه اختاجى و بيان تمور و بيگيجك جته به راه جهرم و لار متوجه شدند و از طرف دست چپ ايدكو برلاس از كرمان روان شد و كيج و مكران را تاخت كرده غنيمت فراوان گرفت .\r\n[ بيت 
  ]\r\n ز مكران و دشت على تا به كيچ * مسخر نكرده ، نهشتند هيچ \r\nو به اين ترتيب هر طايفه‌اى به ناحيه‌اى عبور نموده ، راه به راه هرجا كه والى و اهالى آن به قدم اذعان و انقياد پيش نيامدند ، بغارتيدند و سركشان را به دست قهر از پاى درآوردند .\r\n[ نظم 
  ]\r\n همه سركشان را سر انداختند * مخالف‌وشان را برانداختند\r\nامان يافت هركس كه گردن نهاد * شده عاصيان را سر و زر به باد \r\nو چون به حدود هرموز كهنه رسيدند ، هفت قلعه را در آن حوالى و نواحى تسخير كرده ، خراب ساختند . اول قلعهء تنگ زندان را بگشادند و غارت كرده ويران گردانيدند و از آنجا به كوشكك شتافته ، با آن نيز همين طريق سپردند ، و از آنجا به حصار شاميل رفتند و آن را هم گرفته خراب كردند ، و به هرموز كهنه درآمده ، قلعهء مينا را بگرفتند و آتش زدند و قلعهء منوجان و تزرك و تازيان نيز مسخّر گردانيده ، ويران ساختند .\r\n[ نظم 
  ]\r\n ز آسيب قهر لشكر صاحب‌قران دهر * باشند هفت قلعهء افلاك در خطر\r\nهرموز و هفت قلعهء او را چه اعتبار * جايى كه اين سپاه درآيد به كرّ و فرّ \r\nلاجرم محمد شاه 234 ، ملك هرموز از بيم صدمهء آن سپاه پيروز مخالف‌سوز ، چون سمك ، آب بحر را وقايهء خود ساخت ، و چون كشف در جزيرهء جرون سر در نقاب عجز كشيد ، و از هيبت عساكر بحر جوش رعد خروش كه زلزله در كوه و ولوه در دريا\r\n\r\n","description":"","footnote":"","page_name":" 853 ","page_number":917},
  {"content":"\r\n\r\nافكندندى ، ايل شده زينهار خواست و بسى تحفه از تنسوقات بحر فرستاده ، باج و ساو بر گردن گرفت .\r\n[ نظم 
  ]\r\n چو والى هرموز آن شعله ديد * كزان بحر ، نم در جگر مىكشيد\r\nبترسيد كان شاه بحر اغتراف * چو موسى به دريا درآرد شكاف\r\nاگر هركس آرد كفى سنگ و خاك * شود تا لب انباشته آن مغاك\r\nو گرشان ز عمّان بود آب خورد * از آن كو برآيد به عيوق گرد\r\nدر عجز و خواهشگرى باز كرد * به سيم و به زر خدمت آغاز كرد\r\nبر آن شد مقرر كه هر ساله باج * رساند نباشد به بحث احتياج \r\nو خراج آنجا هرسال ، سيصد هزار دينار بود ، و مدت چهار سال هيچ از آن به كسى نداده بود ، مال چهارساله قبول كرد و به ازاى بعضى از آن بىتوقف نقد و مرواريد و اقمشه بفرستاد ، و تتمه التزام نمود كه تدبير كرده ارسال نمايد . و اميرزاده محمد سلطان از آنجا كوچ كرده ، به دولت و اقبال بازگشت ، و نور ملك برلاس را - كه برادر ايدكو بود - پيش او فرستاد كه آن زمستان در جيرفت توقف نمايد ، و از مخالفان هركس كه متوارى و پنهان شده باشد او را به دست آورند ، و در بهار به شيراز آيند . و خود به مباركى و سعادت به شيراز معاودت فرمود ، و بىتوقف متوجه خوزستان شد ، و امير حاجى سيف الدين از راه يزد عازم درگاه عالم‌پناه گشت . و شاهزاده تمامى خوزستان و لرستان و آن نواحى را در تحت ضبط آورد ، و در اثناى آن ، روزى شاهزاده سوار بود و جمال الدين فيروزكوهى به رسم خدمتكارى پياده در ركاب همايونش ايستاده بود . وصول اجل مقضى « 1 » كه  لا يَسْتَأْخِرُونَ ساعَةً وَ لا يَسْتَقْدِمُونَ  « 2 » از آن خبر داده ، آن خون گرفته را بر آن داشت كه بىخبر كاردى به شاهزادهء جوان‌بخت زد ، چنانچه اثر اندك جراحتى به اندام همايونش رسيد ، و خود از هول جان به‌طرف كوه دويد و به سر درآمده در آن دره\r\n\r\n\r\n","description":"","footnote":"\r\n( 1 ) . ع : مقتضى ؛ الف : مفضى .\r\n( 2 ) . اعراف / 34 ؛ يونس / 49 ؛ نحل / 61 .\r\n","page_name":" 854 ","page_number":918},
  {"content":"\r\n\r\nافتاد و جان بداد ، و بعضى از چاكران شاهزاده از عقب او به دره درآمدند و او را مرده يافته ، سر از تن جدا كردند و بياوردند . شاهزاده از آنجا كامگار و مقضى الأوطار مراجعت نموده ، از راه وروجرد و همدان روى توجه به سمرقند نهاد ، و منازل و مراحل قطع كرده ، از خراسان بگذشت و از جيحون عبور نموده ، در ييلاق سلطان ارتوج به شرف بساطبوس حضرت صاحب‌قرانى استسعاد يافت ، آن حضرت او را كنار گرفته\r\n[ بيت 
  ]\r\n بپرسيد و بس مهربانى نمود * به آن آمدن شادمانى نمود \r\nو شاهزاده زانو زده پيشكش‌ها كشيد و طوىهاى بزرگ مرتب ساخته ، شادمانىها كردند . و حضرت صاحب‌قران از آنجا نهضت فرموده ، به سمرقند تشريف داد و مهد اعلى خان‌زاده از تبريز عازم پايهء سرير خلافت مصير گشت ، و چون به نزديك سمرقند رسيد ، فرزند ارجمندش اميرزاده محمد سلطان به رسم استقبال پيشباز رفت ، و آن بانوى بلقيس‌مانند را از ديدار فرزند دلبند ، ديدهء اميد روشنايى پذيرفت و در سمرقند به باغ بلند ، عزّ بساطبوس دريافته ، ديدهء روشن بختش از مطالعهء طلعت سعادت پرتو حضرت صاحب‌قران صورت  نُورٌ عَلى نُورٍ  « 1 » مشاهده نمود ، و بسى پيشكش‌هاى شايسته ، از جامهء طلادوز و اسبان تازى با زين زر به محل عرض رسانيد و مجموع شاهزادگان را خلعت‌هاى فاخر زردوز پوشانيد .\r\n\r\nگفتار در خواستارى نمودن حضرت صاحب‌قران دختر خضر خواجه خان را و جشن فرمودن جهت ازدواج اميرزاده اسكندر با شاهزاده بيكيسى سلطان\r\nچون « 2 » حضرت صاحب‌قران دين‌پرور در امتثال امر « تناكحوا تكثّروا » رغبتى كامل\r\n\r\n\r\n","description":"","footnote":"\r\n( 1 ) . نور / 35 .\r\n( 2 ) . الف : - چون .\r\n","page_name":" 855 ","page_number":919},
  {"content":"\r\n\r\nو ميلى صادق داشت ، هم از براى نفس مبارك خويش و هم از براى اولاد و اسباط امجاد ، در اين‌وقت شمع جهان را - كه پسر خضر خواجه اغلان بود - به خلعت‌هاى فاخر پادشاهانه و سيورغالات خسروانه مخصوص گردانيد و از سمرقند پيش پدرش فرستاد تا جهت حضرت صاحب‌قرانى خواهر را از پدر خواستارى نمايد و از براى اين مهم ، غياث الدين ترخان را با تحف بسيار از نفايس اجناس و كرايم اموال همراه او گردانيد و به نفس مبارك در ظاهر سمرقند به مرغزار كان‌گل ، كه در نزاهت از بهشت برين نمودارى است و در طراوت نگارخانهء چين از او شرمسارى ، به سعادت نزول فرمود و در آن محل فردوس‌آسا مهد اعلى ملكت‌آغا از هرات رسيده ؛\r\n[ نظم 
  ]\r\n به لب خاك را عنبرآلود كرد * زمين را به چهره « 1 » زراندود كرد\r\nبسى پيشكش‌هاى لايق كشيد * دعا گفته شه را ثنا گستريد\r\nفلك را لب از « 2 » حقه پرنوش كرد * جهان را ز در حلقه در گوش كرد\r\nثناى جهاندار گيتىپناه * چنان گفت كافروخت آن بارگاه \r\nاشارت عليّه در باب ترتيب طوى به صدور پيوست و هركس از اركان دولت و بندگان حضرت دست و ميان از ميان جان به خدمت بگشاد و ببست « 3 » . سراپردهء كيهان فسحت پيرامون بسيط هامون دركشيدند و بسى بارگاه گردون‌رفعت به اوج كيوان برافراشتند ، مرصع به زواهر جواهر و موشح به درر و لآلى فاخر وافر .\r\n[ نظم 
  ]\r\n جهان پر سراپرده و بارگاه * گذشته سر خرگه از اوج ماه\r\nز بس خيمه و خرگه و سايبان * زمين كرده از آسمان رو نهان \r\nو تمام حوالى و نواحى آن را به تعبيه‌هاى دلاويز و آذين‌هاى طرب‌انگيز زيب و آرايش دادند و كران تا كران در آن مرغزار فرح‌افزا بساط نشاط گسترده ، خوان شادمانى و شيرهء كامرانى نهادند .\r\n\r\n\r\n","description":"","footnote":"\r\n( 1 ) . ع : خنجر .\r\n( 2 ) . ع : ز لب .\r\n( 3 ) . الف : بسط ؛ ع : بيست .\r\n","page_name":" 856 ","page_number":920},
  {"content":"\r\n\r\n[ نظم 
  ]\r\n به هر شيره ، زان گونه‌گونه خورش * كه جان يافت زان ذوق و تن پرورش\r\nز هرچ آن بود آرزو را هوس * به حدّى كه حدّش ندانست كس \r\nبخار بخور كه عبير مجمرش از مشك اذفر و شمامهء عنبر آميخته بودند ، نسيم صبا را غاليه‌سايى آموخته و فروغ بادهء ياقوت‌فام كه ساقيان سيم‌اندام در ساغر زر و جام طرب انجام ريخته بودند ، بزم عشرت را از نور سرور برافروخته .\r\n[ بيت 
  ]\r\n ز بوى مجمر مشكين ، مشام دهر معطر * ز عكس ساغر رخشان ، هواى بزم منوّر \r\nشاهزادگان كامگار و سلاطين نامدار و بزرگان عالىمقدار از اكابر و اشراف كه از اطراف و اكناف به درگاه « 1 » اقبال مطاف آمده بودند ، هركس به حسب رتبت و منزلت خويش در ساورىها نشسته و چاوشان بهرام هيبت و يساولان ضرغام صولت بر باد پايان كوه پيكر با زين زر ، گرزها در دست و تغمارها در شست گرفته ، نسرين چرخ از سهم تير جان شكارشان از محاذات آن دشت بازمىگشت و آفتاب جهانتاب « 2 » از بالاى آن صحرا هراسان و لرزان مىگذشت .\r\n[ بيت 
  ]\r\n هر روز آفتاب به درگاه عاليش * آيد به خاك‌بوسى « 3 » و لرزيده بگذرد \r\nحضرات عاليات و خواتين ابّهت سمات كه هريك بلقيس عهد و قيدافهء عصر بودند به بغتاقهاى « 4 » مرصع بر سر و زردوزهاى ملمّع در بر ، پشت تمكّن به مسند كامرانى بازداده و دختران ماه‌روى و پرىپيكران مشكين‌موى ، در مقام خدمت ، سروآسا ايستاده و دست ادب برهم نهاده .\r\n[ نظم 
  ]\r\n نازك‌بدنان سروقامت * در شوخى و دلبرى قيامت\r\nهريك صنمى مهى « 5 » نگارى * سروى سمنى گلى بهارى\r\nاز چشمهء فتنه آب خورده * با بابليان شراب خورده \r\n\r\n\r\n","description":"","footnote":"\r\n( 1 ) . الف + عالم‌پناه .\r\n( 2 ) . ع : - جهانتاب .\r\n( 3 ) . ع : چاپلوسى .\r\n( 4 ) . ع : بفتاقهاى .\r\n( 5 ) . ع : مهمى .\r\n","page_name":" 857 ","page_number":921},
  {"content":"\r\n\r\nسوچيان جان‌پرور دلنواز و ساقيان سر تا قدم كرشمه و ناز ،\r\n[ نظم 
  ]\r\n بر لب نهاده سرخ ميى كز نشاط آن * انديشه لاله‌زار شود ديده گلستان\r\nخوشبوىتر ز عنبر و رنگين‌تر از عقيق * روشن‌تر از ستاره و صافىتر از روان\r\nگر بگذرد پرى به شب اندر شعاع آن * از چشم مردمان نتواند شدن نهان \r\nرامشگران خوش الحان ، اوتار عشرت آثار شدرغو و تيغان نواخته ، و نغمه‌سرايان شيرين‌زبان از جملهء ايشان خواجه عبد القادر ماهر كه از نوادر زمان و يگانهء دوران است به آهنگ عود و چنگ زمزمهء عاشقانهء اين ترانه در عالم انداخته ،\r\n كه از فرّ اقبال صاحب‌قران * جهاندار جم‌حشمت كامران\r\nهميشه جهان باد در خرّمى * كزو ملك نوشد مى بىغمى\r\nخوش آن شه كه چون بزم عشرت نهاد * جهان را مى از ساغر عدل داد\r\nگل و لاله را تا بود بوى و رنگ * زمان را شتاب و زمين را درنگ\r\nرخش باد رخشنده چون آفتاب * به تاج كى و تخت افراسياب\r\nمدام « 1 » از مى لعل فرماندهى * مبيناد كس جام خسرو تهى \r\nو به اين‌گونه ، مدت سه ماه به عيش و عشرت اشتغال نمودند و خدر ابّهت قباب عفت‌مآب ، بيكيسى سلطان را به آيين شرع مطهر در عقد ازدواج اميرزاده اسكندر انتظام دادند و بعد از آن خدر معلّى خان‌زاده اجازهء انصراف يافته از راه بخارا متوجه تبريز شد .\r\n\r\nذكر احداث باغ دلگشاى و عمارت قصر فرح‌افزاى\r\nدر اول پاييز همان سال سنهء تسع و تسعين و سبعمائه حضرت صاحب‌قران فرمان داد كه بر كنار مرغزار كان‌گل كه در نزاهت و طراوت از باغ ارم دلگشاىتر و از بستان فردوس فرح‌افزاىتر افتاده باغى احداث نمايند .\r\n\r\n\r\n","description":"","footnote":"\r\n( 1 ) . ع : مقام .\r\n","page_name":" 858 ","page_number":922},
  {"content":"\r\n\r\n[ نظم 
  ]\r\n بامدادى كه صبح زرّين‌تاج * تاج از زر نهاد و تخت از عاج\r\nمرد اخترشناس طالع‌بين * طالعى كرد بس خجسته گزين\r\nچيره‌دستان به شغل رسّامى * در مساحت مهندس و نامى\r\nخرده‌كاران به كار بنّايى * نقشبندان به صورت‌آرايى \r\nاز مهندسان دانشور و بنّايان صاحب‌هنر كه از خاور تا باختر از هر مملكت و كشور به مستقرّ سرير خلاف مصير جمع بودند ، به ساعتى خجسته و طالعى فرخنده برحسب اشارت عليّه در آن محل بنياد باغى نهادند ، مربع . هر ضلعى هزار و پانصد گز شرعى و در ميان هريك از آن اركان اربعه ، دروازهء عالى گشاده ، طاق‌هاى آن به سقف مقرنس سپهر برافراشته شد و به انواع زينت از كاشيكارى و غير از آن « 1 » نگاشته گشت و به هر « 2 » گوشه‌اى از چهار ركن آن برجى كبوتر « 3 » سر به آشيان نسر طاير برافراخته ، آن را به صنعت كاشىآرايى در غايت تكلف و زيبايى پرداخته و عرصهء باغ را به طريق هندسه به گدارهاى مربّع و چمن‌هاى مسدّس و مثلّث بخش كرده ، فرمان شد كه در حواشى گدارهاى « 4 » آن سفيدار نشانند و مسدّس‌ها و مثلث‌هاى اطرافش به اصناف درختان ميوه‌دار و انواع اشجار ازهار و اثمار بيارايند .\r\n[ نظم 
  ]\r\n به چمن‌ها چو بخش گشت زمين * يافت هريك به ميوه‌اى تعيين\r\nپردهء وصف آن چو ساز كنم * در بستان فكر باز كنم\r\nميوه‌اى چند از آن كنم تعداد * تا دهد ميوه ، بار شاخ مراد\r\nبهتر آن كاوّل از « به » آغازم * آب در جوى آبى « 5 » اندازم\r\nپير « 6 » پشمينه‌پوش خوش‌منظر * همتش كرده خاك بر سر زر\r\nدارد از جامعيتى كه در اوست * چهرهء عاشقان و نكهت دوست \r\n\r\n\r\n","description":"","footnote":"\r\n( 1 ) . ع : - و غير از آن .\r\n( 2 ) . م : بر .\r\n( 3 ) . ع : كه .\r\n( 4 ) . م : - « مربع و چمن‌ها . . . در حواشى دارها » .\r\n( 5 ) . آبى به معناى به است .\r\n( 6 ) . ع : پر .\r\n","page_name":" 859 ","page_number":923},
  {"content":"\r\n\r\n ور ز انواع سيب ياد آرم * نتوانم كه جمله بشمارم\r\nبه « گلابى » كنم نفس مشكين * تا كنم « سيب سرخ » را تحسين\r\n« عبدى » و « اشكوانه » و « قمزك » * همه را شرح چون دهم يك‌يك\r\nوصف « زرد « 1 » آلو » ار كنم بنياد * سازم اول دل از « عروسك » شاد\r\nخوش كنم دل به ياد « معمورى » * كه خرابم ز محنت دورى\r\nدم نيارم زدن ز « شفتالو » * كاين سخن را بود دگر پهلو\r\nخاصه آن را كه دانه شيرين است * تخم احسان و بيخ تحسين است\r\nهست از آن ميوهء بديع نشان * نازك و دلپذير و خرد و كلان\r\nچون درآيم به وصف « آلوچه » * فكرتم گم شود در آن كوچه\r\nشرح « آلو » مپرس و الوانش * تا نيايى به كشت بستانش\r\nكرده « بىدانه توت » طبع‌نواز * مرغ دل‌ها اسير دام نياز\r\nوصف « انگور » اگر به نظم آرم * مست گردد خرد ز گفتارم\r\n« شكر انگور » از شكر خوشتر * كام اميد ازو پر از شكّر\r\n« صاحبى » صاحبان دانش را * صاحبى دلپذير و روح‌افزا\r\nوز « حسينى » سخن چه گويم راست * دل عشاق ازو به برگ و نواست\r\nروزيم باد لعل يك دانه * خوش و شيرين چو لعل جانانه\r\nخود كه داند شمار انواعش * قيمت و قدر تاك نفّاعش\r\nبوسه ده ، دست آن‌كه تاك نشاند * بيخ كرم از كرم به خاك نشاند\r\nكاين چنين ميوه‌اى بود بارش * عقل حيران ازو و آثارش\r\nور به وصف « انار » پردازم * حقهء طبع ، پرگهر سازم\r\nچون دهم شرح « ناشپاتى » را * منعقد شربتى نباتى را\r\n« آلو انگور » و « فندق » و « امرود » * چون كنم تار هر صفت را پود\r\nيادم آيد چو گويم از « بادام » * چشم آن سروقدّ سيم‌اندام\r\nدهنم همچو « پسته » ماند باز * بس كنم تا نهان بماند راز \r\n\r\n\r\n","description":"","footnote":"\r\n( 1 ) . م : زر .\r\n","page_name":" 860 ","page_number":924},
  {"content":"\r\n\r\nو چون به نهايت خوبى و دلگشايى تمام شد ، به زبان اقبال بىانتقالش « باغ دلگشا » نام شد تا اسم ، مطابق مسمّى باشد و در ميان آن قصرى « 1 » اساس انداختند مشتمل بر سه طاق رفيع و قبّهء منيع و به رفعت منزلت و علوّ شأن و زيب و دلفريبى ، حشمت ثابت بنيان افراخته و پرداخته گشت .\r\n[ نظم 
  ]\r\n بنايى ممكّن به عزّ و بقا * بديع و نشاطآور و دلگشا\r\nز تصوير دولت فزوده جمال * مبارك به اقبال و فرخنده‌فال\r\nبر اطراف ، اركان پرداخته * ستون‌هاى مرمر برافراخته\r\nظفر پرده‌دارش غبوق « 2 » و صبوح * درآينده هردم ز در صد فتوح \r\nو همت پادشاهانه از براى تطييب خاطر مخدّرهء تتق جلالت كه مراعات آن « 3 » از سنن سنيّه و طرايق پسنديده است ، آن را به اسم تكل خانم دختر خضر خواجه اغلان - كه نويينان را به خواستارى او فرستاده بود - نامزد فرمود .\r\nو بعد از تأسيس عمارت باغ دلگشا ، رايت فتح آيت نصرت انتما به صوب تاشكنت فرمود و موكب همايون از آب سيحون عبور نموده ، در آهنگران به قرب قريهء جيناس مضرب خيام نزول فرخنده گشت و در آنجا قشلاق اتفاق افتاد و در آن موضع خانه‌هاى زمستانى ساختند و از نى قورياها گرفتند و حضرت صاحب‌قرانى به قريهء يسى به زيارت شيخ احمد يسوى 235 توجه فرمود كه از فرزندان امام‌زاده محمد حنفيه است - عليه و على آبائه السلام - و به تعمير آن مزار متبرك اشارت عالى ارزانى داشت و عمارتى معتبراساس انداختند ، مشتمل بر طاقى وسيع رفيع با دو منار و گنبدى مربع سى گز در سى گز ، و گنبدى ديگر دوازده گز در دوازده گز « 4 » با چهار صفه براى مرقد منوّر در قبلى گنبد بزرگ متصل به آن و در دو جانب گنبد دو چهار صفّهء ديگر هريكى سيزده گز و نيم در شانزده گز و نيم جهت جماعت‌خانه و ديگر حجرات و توابع و لواحق ، و\r\n\r\n\r\n","description":"","footnote":"\r\n( 1 ) . ع : طرح .\r\n( 2 ) . الف : عيوق .\r\n( 3 ) . الف ، ع : او .\r\n( 4 ) . م : - دوازده گز در دوازده گز .\r\n","page_name":" 861 ","page_number":925},
  {"content":"\r\n\r\nفرمان شد تا ديوار و قبّهء آن را از كاشيكارى تزيين دهند و قبر از سنگ سفيد « 1 » به تكلف تراشيده ، نقش‌هاى بديع بر آن نگارند و اتمام آن را به عهدهء اهتمام مولانا عبيد اللّه صدر فرمود و برحسب فرموده ، به عرض دو سال به اتمام پيوست .\r\nو چون ميامن اقامت رسم زيارت قرين روزگار سعادت آثار گشت ، همت پادشاهانه صلات و صدقات بسيار به مجاوران مزار و ساير ارباب استحقاق و افتقار تصدق فرمود و از آنجا بازگشته ، به اردوى همايون معاودت نمود . « 2 » و بشارت رسيد كه مهد اعلى « 3 » تكل خانم مىرسد ، جملهء آغايان و امرا برحسب فرموده ، به عزم استقبال سوار شدند و پانزده روز راه پيش رفتند و رسم نثار اقامت كرده ، اسبان كشيدند و از تقديم وظايف اعزاز و تكريم هيچ دقيقه‌اى نامرعى نگذاشتند و تمام راه در هر يورت طوىهاى به تكلف مرتب داشتند . و در روز پنجشنبه غرّهء ربيع الاول سنهء ثمانمائه نوشابهء عهد را به آيينى هرچه تمام‌تر به بارگاه عالم‌پناه اسكندر دوران رسانيدند . فرمان قضا جريان به ترتيب جشن و تهيهء طوى بزرگ نفاذ يافت . قضاة اسلام و علماى انام را احضار فرموده ، آن گوهر صدف سلطنت و خانى در عقد ازدواج حضرت صاحب‌قرانى به آيين شرع مطهر انتظام پذيرفت . آغايان و شاهزادگان و امرا و نويينان دست بهجت و استبشار به اقامت رسم نثار برگشادند و هوا جواهربار و زمين از زر و گوهر گرانبار گشت . مدتى همگنان را اوقات و ساعات روزوشب مستغرق استيفاى تمتّع از عشرت و طرب بود و زبان دولت در مقام تهنيت ، زمزمهء اين ترانه مىسرود كه ،\r\n[ نظم 
  ]\r\n جهان جوان شد از آن اجتماع بار دگر * عروس دولت فرخ‌لقا كشيد به بر\r\nطرب عروس و دل خلق عالمى داماد * سرود تهنيت و پرده‌ساز فتح و ظفر \r\n\r\n\r\n","description":"","footnote":"\r\n( 1 ) . الف : « اشارت عالى ارزانى داشت كه گنبدى بنياد دهند كه دور آن از اندرونش صد و سى گز كه قطر آن قريب چهل و يك گز باشد و ارتفاعش بعد از اتمام مناسب آن و ديوار و قبهء آن را از كاشى تزئين دهند و درش از هفت جوش مرتب سازند و در ميانش حوضى هم از هفت جوش و از سنگ مرمر از تبريز بياورند . . . » .\r\n( 2 ) . ع : فرمود .\r\n( 3 ) . الف : عليا ؛ ع : - مهد اعلى .\r\n","page_name":" 862 ","page_number":926},
  {"content":"\r\n\r\nعواطف خسروانه امرا و خواتين كه با مهد ابّهت‌مآب آمده بودند ، همه را به خلعت‌هاى فاخر و انعامات وافر مخصوص گردانيده ، نوازش‌ها نمود و تربيت‌ها فرمود و ايلچيان تنغوز خان كه از طراف خطاى با تحف و هداياى فراوان رسيده بودند و به وسيلهء امرا به عزّ بساطبوس مستسعد « 1 » گشته و پيشكش‌ها كشيده و مضمون رسالت عرضه داشته ، [ و مراحم پادشاهانه شامل حال ايشان گشته 
  ] « 2 » اجازهء انصراف يافتند .\r\nو چون آفتاب به حوت انتقال كرد رأى خورشيد اشراق ، اميرزاده محمد سلطان را به ضبط سرحد مغولستان نامزد فرمود و فرمان داد كه آشپره را قلعه بخيزاند و در تكثير عمارت و بسيارى زراعت ، اهتمام تمام بنمايد و بيردى بيگ ساربوغا و امير حاجى سيف الدين و خداداد حسينى و امير شمس الدين عباس و ديگر امرا را با چهل هزار سوار ، ملازم او ساخت و ايشان به امتثال امر مبادرت نموده ، روان شدند و از عقبهء قولان گذشته ، آشپره و آن نواحى را معسكر ظفرمآب ساختند و به ترتيب مقدمات عمارت و زراعت مشغول گشتند .\r\nو چون شهسوار گردون‌سرير مهرمنير ، آهنگ مستقرّ شرف خويش كرد ، حضرت صاحب‌قران جهانگير از قشلاق نهضت نموده ، روى توجه به صوب سمرقند آورد و رايت نصرت‌شعار محفوف به عون و تأييد پروردگار از آب خجند عبور نموده ، سايهء وصول بر سمرقند انداخت و آن خطّهء خلد آيين را از نزول موكب ظفرقرين ، غيرت سپهر برين ساخت و بعد از چند روز از آنجا نهضت فرموده ، عنان عزيمت به صوب كش معطوف داشت و در آن راه كوهى است كه از او تا به سمرقند قريب هفت فرسخ باشد و در دهنهء آن رودخانه‌اى جارى است . چون پرتو وصول پادشاه دريا موهبت سپهر شكوه بر آن كوه افتاد ، رأى ممالك‌آراى كه از غايت اهتمام به رونق و انتظام عالم ، هرجا كه قابل عمارت بود ضايع روا نمىداشت ، فرمان داد كه در آن موضع باغى را « 3 » اساس اندازند كه آن جوى خوشگوار در آن بستان بهشت آثار مذكّر كريمهء  تَجْرِي مِنْ تَحْتِهَا الْأَنْهارُ  « 4 » گردد و در سر كوه پاره‌اى كه در ميان آن بود\r\n\r\n\r\n","description":"","footnote":"\r\n( 1 ) . ع : فايز .\r\n( 2 ) . فقط در « الف » .\r\n( 3 ) . ع : - را .\r\n( 4 ) . قرآن كريم : در سوره و آيات مختلف از جمله : بقره / 25 ؛ آل عمران / 195 و . . . .\r\n","page_name":" 863 ","page_number":927},
  {"content":"\r\n\r\nقصرى بپردازند . و چون امر واجب الاتّباع به امتثال انجاميد و آن عمارت برحسب فرموده ، استكمال يافت به تخت قراچه موسوم گشت . « 1 » و رايت نصرت‌شعار بعد از دو روز از آنجا نهضت فرموده ، دامن دامن كوه ، به راه رباط يام روان شد .\r\nو در اثناى راه ، اميرزاده شاهرخ از قشلاق استراباد به راه ماخان توجه نموده ، به سعادت تقبيل انامل كريمه ، استسعاد يافت . حضرت صاحب‌قران گزيده فرزند ارجمند را ،\r\n[ بيت 
  ]\r\n به بر درگرفت و نوازش نمود * ز ديدار فرزند شادى فزود \r\nو شاهزاده به اقامت رسم نثار قيام نموده ، پيشكش كشيد . و حضرت صاحب‌قران از كش گذشته ، در ايلچى بالغ نزول فرمود و قبهء بارگاه به قمّهء ماه برافراخت و چند روز در آن موضع نزه و علفزارهاى فرح‌بخش و يورت قديم خويش به دولت و اقبال از اندازه بيش ، بگذرانيد . حفظ ربّانى در همه حال ، حارس و نگهبان ، و ميامن تأييدات آسمانى قرين روزگار سعادت‌نشان - و الحمد للّه المنعم المنّان .\r\n[ و در اثناى اين احوال امير سليمان شاه كه برحسب فرمان واجب الاذعان از هرات متوجه جانب كيج و مكران شده بود و در آن نواحى قلاع متعدده تسخير نموده ، نهب و تاراج بسيار كرده و مجموع آن ولايات تحت تصرّف و استيلا درآورده و عازم درگاه عالم‌پناه شد ، به يارى توفيق و حفظ آله برسيد و به سعادت بساطبوس فايض گشته ، پيشكش بسيار از غلامان و جوارى و انواع جانوران و اسبان و غير آن ، زانو زده ، به محل عرض رسانيد 
  ] . « 2 »\r\n\r\n\r\n","description":"","footnote":"\r\n( 1 ) . ظاهرا تيمور پس از ديدن شيراز تحت تأثير باغ‌هاى آن خطه قرار گرفته بود كه به همان نام باغ‌هاى شيراز ، در قلمرو خود باغ ايجاد مىكرد .\r\n( 2 ) . [ 
  ] فقط « الف » .\r\n","page_name":" 864 ","page_number":928},
  {"content":"\r\n\r\n\r\n( 800 ه . ق ) گفتار در ذكر اسباب توجه حضرت صاحب‌قران به صوب هندوستان\r\nصاحب‌قران گيتىستان ، قندز و بقلان و كابل و غزنين و قندهار با توابع و لواحق تا حدود هند به شاهزادهء رفيع مقدار پير محمد جهانگير ارزانى داشته بود ، چنانچه سبق ذكر يافت . و چون آن مملكت به تحت ضبط شاهزادهء مشار اليه درآمد و به انوار عدل و احسان بياراست ، برحسب فرمان اعلى عساكر اطراف و جوانب پيش او جمع شده ، متوجه فتح ديگر بلاد گشت و با لشكرى گران و وافر « 1 » و نويينان « 2 » مثل امير سيفل قندهارى و امير قطب الدين - عم‌زادهء امير سليمان شاه - و شاهان بدخشان - شاه لشكر شاه و شاه بهاء الدين - و بهلول محمد درويش برلاس و قمارى ايناق « 3 » و تمور خواجه آق‌بوغا و سيفل نكودرى و حسن جاندار و محمود برات خواجه و ديگر امرا روان شده ، اوغانيان كوه سليمان را بتاختند و از آب سند گذشته ، شهر اوجه را به جنگ بگرفتند و از آنجا روان شده ، به مولتان رسيدند و شهر مولتان را محاصره كردند و حاكم آنجا سارنگ 239 برادر بزرگ ملّو 238 بود . چه بعد از وفات سلطان فيروز شاه 237 ، از امراى او اين دو برادر استيلاى تمام يافتند و سلطان محمود ، 236 نبيرهء فيروز شاه را به پادشاهى برداشته ، حكومت هندوستان به دست فروگفتند و\r\n\r\n\r\n","description":"","footnote":"\r\n( 1 ) . الف : - و وافر .\r\n( 2 ) . ع : + و امراى متكاثر .\r\n( 3 ) . ع : - و قمارى ايناق .\r\n","page_name":" 865 ","page_number":929},
  {"content":"\r\n\r\nملّو با سلطان محمود در دهلى بود و سارنگ به اينجا . و لشكر منصور هر روز دو نوبت جنگ مىانداختند ، به تخصيص تمور خواجهء آق‌بوغا كه بيشتر در آن معامله ساعى او بود .\r\nو چون اين خبر به حضرت صاحب‌قران رسيد و در آن‌حال آن حضرت جهت قلع‌وقمع گمراهان و بت‌پرستان عزيمت جانب خطاى تصميم فرموده بود و عساكر گردون‌مآثر برحسب فرمان به درگاه عالم‌پناه جمع آمده و پيش از آن هم به مسامع عليّه رسانيده بودند كه در ممالك هندوستان با آنكه اعلام دين محمدى - عليه الصلاة و السلام - در بعضى مواضع مثل دهلى و غير آن برافراشته است و نقش كلمهء توحيد بر دراهم و دنانير « 1 » نگاشته ، بسى از اطراف و اكناف آن ممالك و مسالك به خبث وجود كفّار لعين و شين غوايت و ضلالت بت‌پرستان بىدين ملوّث و آلوده است و ملوك آن جوانب تا غايت از آن گمراهان به اندك چيزى قانع شده‌اند و ايشان را بر كفر و طغيان و ضلالت و عدوان مسلّم داشتند . « 2 » و در آن ولا چون پيشنهاد همت عالى آن حضرت احراز فضيلت غزو و جهاد نهاد ، همت عالى آن حضرت احراز فضيلت غزو و جهاد بود و سپاه ستاره‌كثرت گردون‌صولت را به آن نيت مرتّب داشته ، داعيهء يورش هندوستان ، از خاطر مبارك سر برزد و سنّت سنيّهء استشارت را رعايت نموده .\r\n[ نظم 
  ]\r\n در آن شغل با زيركان راى زد * كه دولت مرا بوسه بر پاى زد\r\nچو ايران و توران مرا شد تمام * به هندوستان داد خواهم لگام « 3 »\r\nبجوشم بجوشد جهان از شكوه * بجنبم بجنبد همه دشت و كوه\r\nبه هندوستان درزنم آتشى * نمانم در آن بوم گردنكشى\r\nنمايم به گيتى يكى دستبرد * كه گردد ز پولاد من كوه خرد\r\nچه گويند هريك در اين داستان * كه دولت نپيچد سر از آستان « 4 »\r\nچو فرمود شاه جهان راى خويش * سخن‌هاى فرخنده آورد پيش \r\n\r\n\r\n","description":"","footnote":"\r\n( 1 ) . ع : دينار .\r\n( 2 ) . م : - « و ملوك آن . . . مسلم داشتند » .\r\n( 3 ) . ع : بكام .\r\n( 4 ) . ع : راستان .\r\n","page_name":" 866 ","page_number":930},
  {"content":"\r\n\r\n گرانمايگان سپاه گزين * نهادند از اخلاص رو بر زمين\r\nكه فرض است فرمان صاحب‌قران * بر اهل جهان خاصه بر بندگان\r\nكجا او نهد پاى ما سر نهيم * ز فرمان او ، بر سر ، افسر نهيم\r\nگر آب و گر آتش كند جاى ما * نگردد ز فرمان او راى ما\r\nشه آسوده‌تر شد ز گفتارشان * نوازشگرى كرد بسيارشان \r\n\r\nگفتار در يورش همايون حضرت صاحب‌قران جهان‌گشا به جانب هندوستان به نيّت غزا\r\nفحواى بشارت مؤداى كلام معجز نظام ربانى و مضمون ميمون تنزيل واجب التجليل آسمانى ، حيث قال جل من كبير متعال  إِنَّ اللَّهَ يُحِبُّ الَّذِينَ يُقاتِلُونَ فِي سَبِيلِهِ صَفًّا كَأَنَّهُمْ بُنْيانٌ مَرْصُوصٌ  « 1 » دليلى است يقين‌نماى ريبت‌زداى ، بر علوّ رتبت مبارزان ميدان جهاد و رفعت قدر و منزلت نبردآزمايان معركهء غزو با اهل شرك و عناد . و مؤيدات اين معنى از نصوص كتاب و احاديث صحيح الانتساب زياده از آن است كه در امثال اين مجال متعرّض ايراد آن توان شد ، لاجرم همت متعالى آثار صاحب‌قران مؤيّد دين‌دار پيوسته در بند غزو كفّار و محاربه و قتال زمرهء اهل ضلال و استكبار بود و در تاريخ رجب سنهء ثمانمايه كه از روى حساب سال « فتح قريب » « 2 » است ، موافق « پارس‌ئيل » « 3 » كه شمارش مطابق عدد اصحاب بدر افتاده ، به نيت غزا متوجه صوب هندوستان شد .\r\nهرآينه مصدوقهء  نَصْرٌ مِنَ اللَّهِ وَ فَتْحٌ قَرِيبٌ  « 4 » به ظهور پيوست و ميامن امتنان  لَقَدْ نَصَرَكُمُ اللَّهُ بِبَدْرٍ  « 5 » قرين روزگار همايون گشت و با سپاهى چون قطرات امطار در نيسان و آذار بسيار و مانند اوراق و ازهار اشجار در فصل بهار بيرون از حيّز حصر و شمار روى مكنت و اقتدار به آن ديار آورد و اميرزاده عمر ، پسر اميرزاده ميرانشاه را جهت ضبط سمرقند بازداشت .\r\n\r\n\r\n","description":"","footnote":"\r\n( 1 ) . صف / 4 .\r\n( 2 ) . عدد 800 .\r\n( 3 ) . عدد 313 .\r\n( 4 ) . صف / 13 .\r\n( 5 ) . آل عمران / 123 .\r\n","page_name":" 867 ","page_number":931},
  {"content":"\r\n\r\n[ نظم 
  ]\r\n چو آهنگ هندوستان كرد شاه * به تلقين الهام و عون إله\r\nبجوشيد گفتى زمين و زمان * بجنبيد گيتى كران تا كران\r\nروان شد سپاهى كه هنگام عرض * شمارش ندانست كس جز به فرض\r\nشه شرق در قلب چون نرّه شير * چو كوه روان خنگ جنگى به ريز\r\nز خاريدن كوس خارا شكاف * پر افكند سيمرغ در كوه قاف\r\nخروش روارو به كيوان رسيد * ز گرد سپه شد جهان ناپديد\r\nملوك ممالك ز يك ساله راه * ز آحاد آن جيش نصرت‌پناه\r\nبد از هر ديارى و هر كشورى * سپاه گران با گزين سرورى\r\nولى اصل آن لشكر كينه‌كش * ز توران‌زمين بد به تخصيص كش\r\nكه اقبال سلطان صاحب‌قران * چو رخشنده خور بود و كش آسمان \r\nو چون رايت نصرت‌شعار در ضمان حفظ آفريدگار ، سايهء وصول بر ترمد انداخت ،\r\n[ نظم 
  ]\r\n پلى بر سر آب جيحون روان * ز كشتى ببستند فرمانبران\r\nبر آن پل ز جيحون گذر كرد شاه * به تأييد حق با تمام سپاه\r\nجهاندار و آن جيش نصرت‌قرين * گزيدند منزل به خلم گزين \r\nو از خلم نهضت فرموده به راه غزنيك و سمنگان روان شدند و از بقلان و عقبه‌ها گذشته ، اندراب مخيّم نزول همايون گشت .\r\n\r\nگفتار در توجه صاحب‌قران گيتىستان به غزو كفار كتور و سياه‌پوشان\r\n240 چون رايت نصرت‌شعار سايهء شوكت و اقتدار به اندراب انداخت ، اهالى آن ولايت روى تظلّم و استعانت « 1 » به درگاه عالم‌پناه آورده ، از جور و عدوان كفّار كتور و\r\n\r\n\r\n","description":"","footnote":"\r\n( 1 ) . ع : استغاثت .\r\n","page_name":" 868 ","page_number":932},
  {"content":"\r\n\r\nسياه‌پوشان داد خواستند ، كه : « ما جماعتى مسلمانانيم و كافران هر سال مبالغى مال از ما مىستانند و باج و خراج مىطلبند و اگر در اداى آن تعلّل و تهاون مىنماييم ، مردان ما را به قتل آورده ، زنان و فرزندان اسير مىبرند » .\r\nو چون اين سخن به مسامع عليّه رسيد ، حميّت پادشاهانه در حركت آمد و آن حضرت را خود هميشه به تخصيص در اين سفر وجههء همت عالىنهمت ، نصرت دين و تقويت اسلام و غزو كفّار و كسر اصنام بود ، بىتوقف روى توجه به دفع آن كافران ستمكار نهاد و از لشكر فيروزى اثر از هرده نفر ، سه نفر گزين كرد ، به سعادت و اقبال سوار شد و اميرزاده شاهرخ را با باقى لشكر و آغرق [ در ييلاق غونان و كتور 
  ] « 1 » بگذاشت و هر روز دو كوچ كرده ، به تعجيل مىرفت و چون موضع پريان از وصول و نزول موكب همايون مشّرف گشت ، اميرزاده رستم و برهان اغلان و جماعتى از امرا را با ده هزار مرد از اطراف دست چپ به جانب « 2 » سياه‌پوشان روان كرد و به نفس مبارك از آنجا سوار گشته ، به همان صوب كه متوجه بود براند و چون به خاوك « 3 » رسيد ، در آن محل قلعه‌اى خراب بود ، به عمارت آن فرمان داد و اكثر امرا و تمام لشكريان اسبان را در آن موضع بازداشتند و پياده به بالاى كوه كتور برآمدند و با وجود آنكه آفتاب در « 4 » جوزا بود و هوا گرم ، برف بغايتى بود كه اسبان را دست و پاى در آن فرومىرفت و از رفتن عاجز مىماندند « 5 » ، در شب كه يخ مىبست بر بالاى آن مىراندند و در روز كه يخ وا مىشد ، اسبان را بر بالاى زيلوها و نمدها داشته ، توقف مىنمودند و باز در آخر روز روان مىشدند و بدين طريقه مىرفتند تا به بالاى كوهى ديگر بغايت بلند برآمدند و چند اسب كه بعضى امرا همراه آورده بودند همه را باز گردانيدند .\r\nو چون كفار در اندرون دره‌ها مقام داشتند و از بالاى آن كوهها راه فرود آمدن نبود و تمام برف داشت ، مجموع امرا و لشكريان از جوانغار و برانغار از آن بالاى كوه\r\n\r\n\r\n","description":"","footnote":"\r\n( 1 ) . الف : - [ 
  ] .\r\n( 2 ) . الف : + كتور بزرگ و .\r\n( 3 ) . م : خادك .\r\n( 4 ) . ع : + برج .\r\n( 5 ) . الف : آمدند ؛ م : ماند .\r\n","page_name":" 869 ","page_number":933},
  {"content":"\r\n\r\nبعضى به طناب فرود مىآمدند و بعضى بر روى برف خسبيده « 1 » خود را به نشيب روان مىكردند تا بعد از زمانى به زمين مىرسيدند و جهت حضرت صاحب‌قران ، چپرى « 2 » از چوب ترتيب كرده و حلقه‌ها بر آن زده و طناب‌هاى دراز ، هر طنابى صد و پنجاه گز به آن حلقه‌ها بازبستند و صاحب‌قران مؤيد غازى از صدق نيّت بر آن چپر نشسته ، چندكس از بالاى كوه او را به مقدار ريسمان فرومىگذاشتند و يك دو كس به بيل و كلند در برف جاى پاى نهادن و محل قرار و ايستادن راست مىكردند تا آن جماعت فرود مىآمدند و باز چپر را فرومىگذاشتند و ديگربار محل قرار ترتيب مىكردند تا به اين طريقه در نوبت پنجمين به پايان كوه رسيدند . حضرت صاحب‌قران غازى كه در سرافرازى پاى قدر بر تارك كيوان مىنهاد عصا به دست اخلاص گرفته ، مقدار يك فرسخ راه پياده سير فرمود و به قصد جهاد ، كمر اجتهاد از حسن اعتقاد بسته ، ارتكاب امثال اين شدايد و مشقات نموده ، لاجرم به حكم « من كان للّه كان اللّه له » 243 در جميع مدت حيات روى ، همت عالى به هر كار خطير مشكل كه آورد ، به آسان‌تر وجهى ميسّر شد و رايت فتح آيتش از مشرق تا مغرب هرجا رسيده مظفر و منصور آمد .\r\n[ بيت 
  ]\r\n هركه را كوشش از براى خداست * همه كارش ز ايزد آيد راست \r\nو چند سر اسب خاصه را طناب‌ها به گردن و ديگر اعضاء استوار بسته ، از بالاى كوه فروگذاشتند و بعضى را نگاه داشتن نتوانستند از كوه درافتاده ، تلف شد و دو سر اسب به سلامت به نشيب رسيد و حضرت صاحب‌قران به سعادت سوار شد و امرا و لشكريان پياده در ركاب نصرت انتساب روان شدند .\r\nو كفّار آن ديار مردم عادى قوىهيكل بودند و بيشتر از خرد و بزرگ برهنه باشند و كلان‌تران ايشان را عدا و عداشو مىگفتند . و ايشان را على حده زبانى است غير پارسى و تركى و هندى ، و اكثر ايشان غير همان زبان خود « 3 » ندانند ، مگر از موضعى كه نزديك ايشان\r\n\r\n\r\n","description":"","footnote":"\r\n( 1 ) . ع : چسبيده .\r\n( 2 ) . ع : چيزى .\r\n( 3 ) . ع : - خود .\r\n","page_name":" 870 ","page_number":934},
  {"content":"\r\n\r\nاست كسى آنجا افتاده باشد و به زبان ايشان وقوف يافته ، كه ترجمان شود و الّا هيچ كس به زبان ايشان وقوف نيابد . و قلعه‌اى داشتند كه در دامن آن آبى بغايت بزرگ مىگذشت و از آن سوى آب ، كوهى عالى بود سر به فلك كشيده و عقاب بلندپرواز از رسيدن به فراز آن طمع بريده ، و آن ملاعين ، پيش از وصول سپاه ظفرپناه به يك شبان روز آگاه شده بودند و مقام خود را بازگذاشته و از آن آب گذشته رخنه‌ها « 1 » را به بالاى آن كوه عالى كشيده بودند و به تصور آنكه كسى آنجا نتواند رسيد ، در آن محل متحصّن شده بودند .\r\nو چون لشكر اسلام به اقدام سعى جميل ، به قلعهء آن گمراهان رسيدند كس آنجا نبود ، اندك گوسفندى كه داشتند گرفته ، خانه‌هاى آن خاكساران را آتش زدند و چون باد از آب بگذشتند . و اشارت عليّه به نفاذ پيوست كه عساكر گردون‌مآثر از اطراف و جوانب به آن كوه برآيند . مجاهدان دلاور چالاك ، زمزمهء تكبير و تهليل به مسامع مسبّحان صوامع افلاك رسانيدند و به قصد آن سنگدلان  فَهِيَ كَالْحِجارَةِ أَوْ أَشَدُّ قَسْوَةً  « 2 » روى جلادت به كوه نهادند . شيخ ارسلان با تومان‌كپك خان در قنبل جوانغار پيش از همه ، اعداى دين را رانده به قله‌اى برآمد كه بر ايشان مشرف بود و على سلطان تواچى از طرف ديگر ، كافران را رانده جاى ايشان فروگرفت و شاه ملك در موقف قتال و جدال با آن زمرهء ضلال سعى و كوشش به حد كمال رسانيد . و از غازيان سعادتمند ، چهارده كس از بالاى كوه درافتاده ، به مرتبهء بلند شهادت فايز گشتند . و مبشر جنگ‌هاى مردانه كرد ، و منگلى خواجه با جمعى از بهادران قوشون خود پيش رفته ، به بالاى كوه برآمد ، و سونجك بهادر نيز با مردم خود داد مردى و مردانگى داد ، و شيخ على « 3 » سالبر دلاور ، پيش از قوم خود به بالاى كوه برآمد و دشمنان را رانده ، جاى ايشان بستد و موسى رگمال و حسين « 4 » ملك قوچين و امير « 5 » حسين قورچى « 6 » دستبردهاى بهادرانه نمودند و باقى امراى هزاره و\r\n\r\n\r\n","description":"","footnote":"\r\n( 1 ) . ع : رخت‌ها .\r\n( 2 ) . بقره / 74 .\r\n( 3 ) . ع : عالى .\r\n( 4 ) . الف : حسن .\r\n( 5 ) . م : ميز ؛ الف : پير .\r\n( 6 ) . الف : قوجين .\r\n","page_name":" 871 ","page_number":935},
  {"content":"\r\n\r\nقوشون با تمامى لشكر منصور از اطراف حمله آوردند و نصرت اسلام را به جان كوشيده ، آثار شجاعت و دلاورى به ظهور رسانيدند و بسيارى از كفّار فجّار را به تيغ آبدار بگذرانيدند و بعد از سه شبانه‌روز كه پيوسته جنگ بود ، آن روز برگشتگان به تنگ آمدند و به عجز و زارى امان خواستند .\r\nحضرت صاحب‌قران آق‌سلطان كشى را پيش آن گمراهان فرستاد كه : « اگر به قدم انقياد و اذعان بياييد « 1 » و زبان و دل را به كلمهء توحيد و نور ايمان بياراييد خون و مال شما ببخشم و اين ولايت را به شما ارزانى دارم » . آن بدبختان را كار به جان رسيده بود . چون آن سخنان به وساطت ترجمانى كه داشتند بشنيدند ، روز چهارم همراه آق‌سلطان به درگاه اسلام‌پناه شتافتند و اظهار مسلمانى كرده ، زبان مسكنت و تضرّع برگشادند كه : « ما بنده‌ايم و هرچه فرمان آن حضرت باشد به جان « 2 » متابعت كنيم » .\r\nعاطفت پادشاهانه ايشان را خلعت پوشانيده و استمالت داده بازگردانيد . و چون شب درآمد آن روز برگشتگان تاريك‌دل بر امير شاه ملك شبيخون آوردند و بعضى از ايشان خسته و جسته جان بيرون بردند و قريب صد و پنجاه نفر « 3 » اسير گشته ، كشته شدند و از ممر آب تيغ به آتش دوزخ پيوستند و تمام لشكر اسلام به آن كوه برآمدند و برحسب فرمودهء « اقتلوا شيوخ المشركين و استحيوا شرحهم » « 4 » - على قائلها افضل التحية و السلام - از آنچه مانده بودند ، مردان را به تيغ غزا بگذرانيدند و فرزندان و زنان را اسير كردند و بر قلّهء آن كوه و سر فول از سرهاى بيدينان - كه هرگز « 5 » به سجدهء حق درنياورده بودند - منارها برافراشتند و حكايت آن غزو نامدار كه در ماه مبارك رمضان سنهء ثمانماية وقوع يافته بود با تاريخ ، همانجا بر سنگ نگاشتند تا به تمادى روزگار خلايق ، به ديدهء اعتبار مطالعه نمايند و شمّه‌اى از كمال شوكت و اقتدار صاحب‌قران مؤيد كامگار دريابند ، چه اهالى آن ديار برآنند كه در هيچ عصر از اعصار هيچ پادشاه رفيع‌مقدار حتى اسكندر ذو القرنين بر آنجا دست نيافته .\r\n\r\n\r\n","description":"","footnote":"\r\n( 1 ) . م : بيايند ؛ الف : پيش آييد .\r\n( 2 ) . ع : - به جان .\r\n( 3 ) . ع : كس .\r\n( 4 ) . الف : شرحها ؛ ع : استرخهم .\r\n( 5 ) . ع : + سر .\r\n","page_name":" 872 ","page_number":936},
  {"content":"\r\n\r\n[ بيت 
  ]\r\n آنچه اين صاحب‌قران را شد ميسّر در جهان * هيچ شاه كامران حتى سكندر درنيافت \r\n\r\nگفتار در فرستادن حضرت صاحب‌قران دين‌پرور ، محمد آزاد را به تفحص حال اميرزاده رستم و برهان اغلان و مراجعت نمودن از كتور\r\nچون از اميرزاده رستم و برهان اغلان - كه به‌طرف سياه‌پوشان رفته بودند - خبرى نمىآمد ، رأى عالم‌آراى يكى از كتوريان را غجرچى ساخته ، از خانه بچگان ، محمد آزاد و دولتشاه و شيخ على و ايدكوچقر اويغور و شيخ محمد و على را با چهارصد كس - صد ترك و سيصد تاجيك - مقدم بر همه ، محمد آزاد ، به تفحص احوال ايشان فرستاد . محمد آزاد با آن جماعت برحسب فرمان روان شدند و به راههاى تنگ و دشوار به مشقت بسيار به كوه‌هاى بلند برآمدند كه نظم پر كمال كمال\r\n[ بيت 
  ]\r\n مانند پنبه دانه كه در پنبه تعبيه‌ست * اجرام كوه‌هاست نهان در ميان برف \r\n241 بىمبالغه وصف الحال آن بود .\r\nدلاوران صاحب توفيق سپرها بر دوش استوار كرده و به پشت باز ، خسبيده خود را بر روى برف به نشيب رها كردند و بعد از زمانى به زمين رسيدند . و چون از آنجا روان شده ، به قلعهء سياه‌پوشان آمدند ، هرچند گرد آن گرديدند كسى را نديدند و آواز كس نشنيدند ، اما پىپاى غلبه يافتند - كه به‌طرف دره رفته بودند - و آن در واقع پى پاى سياه‌پوشان بود كه از توجه لشكر منصور آگاه شده بودند و از قلعه بيرون آمده ، به پيش ايشان بازرفته بودند ، و در درهء تنگ كمين كرده ، و چون برهان اغلان و اميرزاده رستم از امراى قوشون اسمعيل و اللّه‌داد و سونج تمور و يحيى و آدينه و شيخ حسين سوچى و صاين تمور و شمس و قرتقه و اردو شاه و دولتشاه جباچى و هرى ملك تواچى با سپاهى كه همراه داشتند بدان درّهء تنگ رسيده ، بعضى گذشته بودند و بعضى غافل فرود آمده و اسبان را رها كرده ،\r\n\r\n","description":"","footnote":"","page_name":" 873 ","page_number":937},
  {"content":"\r\n\r\nسياه‌پوشان تاريك‌دل از كمين بيرون جسته بودند ، مغافصة « 1 » بر سر ايشان ريخته و برهان اغلان از بددلى و سست‌رايى جنگ ناكرده ، جبه انداخته بود و گريخته ، از اين سبب شكست بر لشكر افتاده ،\r\n[ بيت 
  ]\r\n چو سردار در جنگ بنمود پشت * نه خود را كه نام‌آوران را بكشت \r\nو چون كفار مشاهده كرده بودند كه سپاه اسلام رو به گريز نهاده ، دلير گشته از عقب ايشان درآمده بودند و به زخم تبرزين و ميتين ، بسيارى مسلمانان را شهيد كرده ، از آن جمله از امراى قوشون شيخ حسين سوچى و دولتشاه جباچى و آدينه بعد از كوشش فراوان و جنگ‌هاى مردانه به درجهء شهادت استسعاد يافته بودند  إِنَّا لِلَّهِ وَ إِنَّا إِلَيْهِ راجِعُونَ  « 2 »\r\nالقصه محمد آزاد - آن پى برگرفته - از عقب سياه‌پوشان روان شد . و چون به آن دره رسيد كه جنگ واقع شده بود ، با سياه‌پوشان تيره‌راى دوچار خورد و با ايشان محاربهء عظيم كرده ، داد مردى و مردانگى داد و بسيارى از آن كفار خاكسار را به شمشير آبدار و خدنگ سندان‌گذار ، به جهنم  وَ بِئْسَ الْقَرارُ  « 3 » فرستاد و ايشان را مقهور و منكوب گردانيد ، جبه و اسلحه و اسبان لشكر اسلام - كه گرفته بودند - بازستد و مظفر و منصور به برهان اغلان و سپاه گريخته پيوست و از لشكريان هر كس جبه و سلاح و اسب خود شناخته ، بستد .\r\nو محمد آزاد ، برهان اغلان را گفت : « امشب در اين موضع توقف مىبايد نمود » .\r\nو او از بددلى نايستاد و به عقبه برآمد و به آن واسطه لشكريان نيز از عقب او برآمدند ؛ و هرآينه چون سردار بددل و بىجگر باشد بر لشكر شكست آيد و لهذا در حكمت سياسى بيان كرده‌اند و شيخ سعدى - رحمة اللّه عيه - محصل آن به نظم آورده كه ، 242\r\n[ بيت 
  ]\r\n به پيكار دشمن ، دليران فرست * هژبران ، به ناورد شيران فرست\r\nسپه را مكن پيش‌رو ، جز كسى * كه در جنگ‌ها بوده باشد بسى \r\n\r\n\r\n","description":"","footnote":"\r\n( 1 ) . الف : مفاوصة ؛ ع : بىخبر .\r\n( 2 ) . بقره / 156 .\r\n( 3 ) . ابراهيم / 29 .\r\n","page_name":" 874 ","page_number":938},
  {"content":"\r\n\r\n نتابد سگ صيد ، روى از پلنگ * ز روبه جهد شير ناديده جنگ\r\nمخنث به از مرد شمشيرزن * كه روز وغا سر بتابد چو زن\r\nيكى را كه ديدى تو در جنگ پشت * بكش گر عدو در مصافش نكشت \r\nو حقيقت آنكه كم‌ناموسيى كه برهان اغلان در آن قضيه كرد ، از زمان چنگيز خان باز ، از قوم قيات كس نكرده ، و در جنگ اوزبك نيز مثل اين حركتى از او صدور يافته بود ؛ و حضرت صاحب‌قران از مكارم اخلاق پادشاهانه او را عفو فرموده بود و برقرار ، حرمت او مىداشت و در اين ولا او را از براى آن فرستاد ، تا باشد كه جبر آن نموده ، او را آب‌رويى حاصل شود و او خاك عارى چنين ، بر فرق روزگار خويش كرد .\r\n[ نظم 
  ]\r\n سپهبد نزيبد بجز صفدرى * كه تنها نينديشد از لشكرى\r\nچو بددل بود پيشواى سپاه * شود كار لشكر سراسر تباه\r\nسپهدار بدزهره هرگز مباد * كه ناموس لشكر رود زو به باد \r\nو حضرت صاحب‌قران دين‌پرور بعد از فتح كتور و قهر و قتل كفار ديو سير بداختر ، جلال اسلام و على سيستانى را با جمعى بفرستاد تا محل بيرون رفتن از آن دره تفتيش نمايند و راه آماده سازند و لشكريان را فرمان داد تا زرع بىدينان ستم‌پيشه را - كه در آن موسم هنوز سبز بود - از بيخ بركندند . و چون جلال اسلام و على برحسب فرموده جاى برآمدن پيدا كردند و در بعضى محل برف سوراخ كرده راه راست ساختند ، حضرت صاحب‌قران در ضمان عون پروردگار مظفر و كامگار روان شد و از عقبه‌ها و كوهها گذشته به خاوك « 1 » نزول فرمود و جمعى را به محافظت آن قلعه - كه به عمارت آن فرمان داده بود - بازداشت و در آن محل به اسبان رسيده ، تمام امرا و لشكريان كه از مدت هيژده روز باز پياده به غزو كفّار قيام نموده بودند سوار شدند و از آنجا نهضت نموده ، در ظلّ رايت نصرت‌شعار به فتح و فيروزى به آغرق همايون پيوستند .\r\n\r\n\r\n","description":"","footnote":"\r\n( 1 ) . م : خادك .\r\n","page_name":" 875 ","page_number":939},
  {"content":"\r\n\r\nو چون برهان اغلان و محمد آزاد و لشكرى كه با ايشان بود به معسكر ظفرپناه رسيدند ، حضرت صاحب‌قران برهان اغلان را كه جنگ ناكرده از پيش كافران گريخته بود ، به مجلس همايون راه نداد و در معرض خطاب و عتاب آورده با امرا بر سبيل تغيير « 1 » و سرزنش او فرمود ، كه نص « 2 » قرآن مجيد به آن ناطق است كه « اگر از مسلمانان بيست كس در كارزار مصابرت نمايند بر دويست كس از كفار غالب آيند » « 3 » و او با ده هزار مرد از پيش اندك نفرى از كفّار گريخته است و مسلمانان را در مهلكه انداخته و به اين جريمه او را گناهكار ساخته ، از نظر بينداخت .\r\n[ مصرع 
  ]\r\n « كز چشم عنايتش بينداز كه مرد » \r\nو محمد آزاد را كه پياده با چهارصد كس در جنگ همان گروه ، پاى ثبات فشرده بود و بسيارى از بىدينان را به تيغ جهاد گذرانيده و ايشان را مغلوب گردانيده و هرچه از سپاه اسلام برده بودند بازستده بود ، به تربيت و عاطفت خسروانه سرافراز گردانيد و به انعامات بىدريغ نواخته ، قوشون ارزانى داشت و جماعتى كه با او آثار جلادت و مردانگى به ظهور رسانيده بودند ، همه را به عطاياى پادشاهانه نوازش فرمود .\r\n\r\nگفتار در بازگردانيدن صاحب‌قران ملكى ملكات اميرزاده شاهرخ را به هرات\r\nآن حضرت ، هم در آن محل قرّة العين سلطنت و پادشاهى ، اميرزاده شاهرخ را اجازت داد كه به خراسان معاودت نمايد و در هنگام وداع او را به زبان عطوفت و مهربانى بسى نصيحت فرمود .\r\n\r\n\r\n","description":"","footnote":"\r\n( 1 ) . ع : تغير .\r\n( 2 ) . ع : نفس .\r\n( 3 ) . اشاره است به آيهء  يا أَيُّهَا النَّبِيُّ حَرِّضِ الْمُؤْمِنِينَ عَلَى الْقِتالِ إِنْ يَكُنْ مِنْكُمْ عِشْرُونَ صابِرُونَ يَغْلِبُوا مِائَتَيْنِ وَ إِنْ يَكُنْ مِنْكُمْ مِائَةٌ يَغْلِبُوا أَلْفاً مِنَ الَّذِينَ كَفَرُوا . . .  ( انفال / 65 ) .\r\n","page_name":" 876 ","page_number":940},
  {"content":"\r\n\r\n[ نظم 
  ]\r\n كه اى نور چشم پدر هوش دار * سخن‌هاى پيرانه‌ام گوش دار\r\nبه هر صورتى كافتد از خير و شر * مشو غافل از ايزد دادگر\r\nبه هرحالى از شادمانى و غم * مزن جز به فرمودهء شرع دم\r\nبه فتح ار برى كار دولت ز پيش * ز تأييد حق دان نه از سعى خويش\r\nمكن خو به آسايش و ناز و نوش * مراد از خدا دان ، و ليكن بكوش \r\nو چون حضرت صاحب‌قران ، گوش سعادت آن چشم و چراغ دودمان سلطنت را به جواهر مواعظ و نصايح بياراست ، او را كنار گرفته وداع كرد و به حفظ و عنايت بىغايت الهى سپرده روانه ساخت .\r\nو رايت نصرت‌شعار از آنجا نهضت نموده ، به سعادت و اقبال متوجه صوب كابل شد و از راه تل « 1 » به كوه هندوكش برآمد و از پنجشير - « 2 » كه به بنجهير « 3 » مشهور است - عبور كرده ، به جلگاى باران - كه از آنجا تا به كابل قريب پنج فرسخ است - به مرغزارى نزول فرموده و چون طاير همت بلندپرواز آن حضرت عالىمنقبت ، پيوسته به پروبال عدل و احسان در هواى تعمير بلاد و ترفيه عباد ، طيران مىنمود ، در اين ولا از رودخانه‌اى كه در آنجا جارىست به حفر نهرى فرمان داد و بر تمام اميران و لشكريان قسمت نمود و جويى بزرگ به طول پنج فرسخ به اندك زمانى از آب غربان « 4 » جارى ساخت و آن را جوى ماهيگير گويند و چند ديه معتبر به آن آب معمور شد و آن « وادى غير ذى زرع » « 5 » « حدايق ذات بهجت » « 6 » گشت .\r\n[ بيت 
  ]\r\n هرجا نسيم دولت صاحب‌قران وزد * از خاك آب خيزد و از خار گل دمد \r\nو بعد از كفايت آن مهم از آنجا نهضت نموده ، به سعادت و اقبال روان شد و چون به كابل رسيد ، مرغزار دورين معسكر ظفرقرين گشت .\r\n\r\n\r\n","description":"","footnote":"\r\n( 1 ) . الف : تول .\r\n( 2 ) . ع : بيخ‌شير .\r\n( 3 ) . الف : بنجهيز ؛ ع : بيخير .\r\n( 4 ) . الف : غوبان .\r\n( 5 ) . از قرآن كريم ، اشاره به آيهء  رَبَّنا إِنِّي أَسْكَنْتُ مِنْ ذُرِّيَّتِي بِوادٍ غَيْرِ ذِي زَرْعٍ  ( ابراهيم / 37 ) .\r\n( 6 ) . از قرآن كريم ، اشاره به آيهء  فَأَنْبَتْنا بِهِ حَدائِقَ ذاتَ بَهْجَةٍ  ( نمل / 60 ) .\r\n","page_name":" 877 ","page_number":941},
  {"content":"\r\n\r\n[ و شيخ كوكرى 244 از عظماى امراى هندوستان بود و به ملتان پيش اميرزاده جهانگير آمده بود و شاهزاده او را به جهت اخبار و اوضاع هندوستان به درگاه عالم‌پناه فرستاد و دراين‌حال برسيد و به شرف بساطبوس استسعاد يافته ، عرض داشت كه سلطان فيروز شاه چون بقا به بندگان حضرت داد ، از امراى او سارنگ « 1 » و ملوّ استيلاى تمام يافتند و سلطان محمود نبيرهء فيروز شاه را به پادشاهى برداشته بهانه‌اى ساخته‌اند و حكومت هندوستان را به دست گرفته و سارنگ - كه برادر بزرگ است - در ملتان حاكم بود و به فرّ دولت قاهره به دست بندگان حضرت افتاد و ملوّ با سلطان محمود در دهلى به سلطنت مشغول بودند و قوت ضبط هندوستان - چنانچه مىبايد - ندارد و بدين واسطه هركسى از جايى دعوى استقلال و استبداد آغاز نهاده و احوال و اوضاع آن ديار از نهج استقامت افتاده ، حضرت صاحب‌قران او را به قلاوزى تعيين فرمود و به سعادت روان شده به جلگاى كابل درآمد 
  ] « 2 » .\r\n\r\nذكر رسيدن ايلچيان از اطراف و تايزى اغلان از قلماق و شيخ نور الدين از فارس\r\nچون مرغزار دورين از فرّ نزول موكب نصرت‌آيين ، غيرت‌فزاى سپهر برين گشت ، از طرف دشت ، ايلچى تمور قتلق اغلان « 3 » و كس امير ايدكو برسيدند ، و از جانب جته نيز رسول خضر خواجه اغلان آمد . امرا و نويينان ايشان را به پايهء سرير اعلى رسانيدند و بعد از اقامت رسم زمين‌بوس ، زبان را به دعا و ثنا آراسته ، رسالتى كه داشتند ادا نمودند و مضمون پيغام همه اين بود كه ما بنده و چاكريم « 4 » و تربيت يافتهء آن حضرتيم و اگر پيش از اين خدشهء مخالفتى چهرهء اخلاص ما را خراشيده ، پاى از جاده متابعت بيرون نهاديم و گريخته در بيابان‌ها سرگشته و حيران گرديديم ، اين زمان قبح و زشتى آن صورت در آينهء عقل مشاهده كرديم و از آن مخالفت ناپسنديده - كه باعث بر آن وسوسهء شيطان جهل و غرور بود - پشيمان\r\n\r\n\r\n","description":"","footnote":"\r\n( 1 ) . متن : سارهنگ .\r\n( 2 ) . [ 
  ] فقط در « الف » .\r\n( 3 ) . ع : - اغلن .\r\n( 4 ) . الف ، ع : چاكر .\r\n","page_name":" 878 ","page_number":942},
  {"content":"\r\n\r\nگشته ، انگشت ندامت به دندان تأسف گزيديم ؛ اگر عاطفت حضرت صاحب‌قران شامل احوال ما گشته نقوش آن جرايم به زلال عفو بشويد و گناه ما را ببخشد ، بعد از اين قدم از جادهء بندگى فراتر ننهيم و از فرمان بندگان حضرت به هيچ‌حال تجاوز ننماييم .\r\n[ نظم 
  ]\r\n جهان از كران تا كران زان تست * سر ما همه زير فرمن تست\r\nهمه بندگانيم خسروپرست * در اين عهد فرخنده هركس كه هست \r\nو تايزى اغلان در الغ‌يورت با قاآن مخالفت كرده و از قلماق گريخته ، هم در اين محل به پايهء سرير اعلى آمده ، حضرت صاحب‌قران او را كنار گرفته ، به زبان اعزاز و اكرام پرسش نمود و به صنوف عنايت و عاطفت پادشاهانه مخصوص فرمود و خلعت طلادوز و كمر مرصّع و اسبان راهوار و استران قطار و شتر بسيار با خيمه و خرگاه و هرچه در عداد تجمّلات سلاطين باشد دربارهء او ارزانى داشت و او ظفر كردار ملازم موكب همايون شد .\r\n[ مصرع 
  ]\r\n « و آزاد بنده‌اى كه بود در ركاب تو » \r\nو هم در اين محل ، امير شيخ نور الدين پسر ساربوغا - كه در يورش پنج ساله برحسب فرمان به فارس رفته بود كه اموال آنجا ضبط نمايد - از شيراز برسيد با خزانه و بسى تحفه‌هاى ارجمند گرامى و تبركات گرانمايهء نامى ، مثل جانوران شكارى از طيور پرنده و فهود « 1 » جهندهء دونده و صنوف ذخاير از نقود و زر و جواهر و كمرهاى مرصع و خلعت‌هاى طلادوز فاخر و نفايس ثياب و اقمشهء رنگارنگ و كرايم اسلحه و هرگونه آلات و ادوات جنگ و اسبان تازى با زين زر و شتران شكوهمند كوه‌پيكر و استران بسيار بعضى قطار و بعضى زينى راهوار و چندى ركابى با رخوت و آلات زر و نقره مكمّل بسته و چپرها بر بالاى آن تعبيه كرده و سراپرده و بارگاه و خيمه و خرگاه همه از سقرلاط الوان و ديگر تجمّلات و تنسوقات فراوان . مجموع\r\n\r\n\r\n","description":"","footnote":"\r\n( 1 ) . جمع فهد به معناى يوز حيوانى كه براى شكار تربيت مىكردند .\r\n","page_name":" 879 ","page_number":943},
  {"content":"\r\n\r\nاين طرائف و ظرائف از لطف و خوبى به مرتبه‌اى كه ديدهء بندگان از نظارهء آن حيران مىماند و از بسيارى به مثابه‌اى كه انديشهء محاسبان از شمار آن سرگردان مىشد .\r\nكتّاب و حسّاب ديوان جلالت انتساب ، سه شبانه‌روز متصل آن را قلمى كرده ، نسخه‌ها پرداختند و به مطالعهء امرا رسانيدند و روز عرض مجموع امرا و نويينان به اتفاق آن را به پايهء سرير اعلى عرضه داشتند و امير شيخ نور الدين زانو زد ، و از اول صباح - كه افق سيم‌سيماى آسمان جواهر كواكب نثار كرده ، قرص زرّين آفتاب به رسم پيشكش بر طبق عرض نهاد - تا زمان فرمان  أَقِمِ الصَّلاةَ لِدُلُوكِ الشَّمْسِ  « 1 » آن پيشكش‌ها مىگذرانيدند و در آن مجلس عالى - كه شوكت فريدون و حشمت خسرو پرويز را در نظر روزگار خوار گردانيده بود - تايزى اغلان و ايلچيان دشت و جته و ديگر جوجيان حاضر بودند و از مشاهدهء آن متعجب و حيران مانده ، هم از لطافت و غرايب آن تبرّكات كه مثل آن در متخيلهء ايشان هرگز نگذشته بود و هم از رفعت و علوّ شأن حضرت صاحب‌قران كه يك بنده از بندگان او تواند كه چنان تحفه‌ها به عرض رساند  وَ اللَّهُ يَخْتَصُّ بِرَحْمَتِهِ مَنْ يَشاءُ  « 2 » .\r\n[ نظم 
  ]\r\n فرازندهء سقف گردان سپهر * فروزندهء شمع رخشان مهر\r\nكسى را كز اهل جهان برگزيد * ز رفعت به گردون تواند رسيد \r\nعاطفت خسروانه ايشان را بسى از آن تبرك‌ها ارزانى داشت و نيكو بندگى امير شيخ نور الدين در حضرت اعلى محل قبول يافت و از جلالت قدر و عزّت مجال زبان حالش از پردهء انفعال اين ترانه مىسرود ،\r\n[ بيت 
  ]\r\n كامروز هر نثار كه كمتر ز جان بود * نه درخور جلالت اين آستان بود \r\nو بعد از آن حضرت صاحب‌قران ايلچيان اوزبك و جته را مرحمت فرموده ، به كلاه و كمر و خلعت و اسب سرافراز گردانيد و ملتمسات همه را مبذول داشته ، با نوازش‌نامه و بيلاكات و تنسوقات خسروانه بازگردانيد و امير شيخ نور الدين زانو زده\r\n\r\n\r\n","description":"","footnote":"\r\n( 1 ) . اسراء ( بنى اسرائيل ) / 78 .\r\n( 2 ) . بقره / 105 .\r\n","page_name":" 880 ","page_number":944},
  {"content":"\r\n\r\nبرهان اغلان ، و كسانى را كه با او مخاطب بودند درخواست كرد . مراحم بىدريغ گناه ايشان را به او بخشيد و صحيفهء جرايم همه را رقم عفو كشيد .\r\nو هم در آن ولا ، سلطان محمود خان با لشكر دست راست و اميرزاده سلطان حسين و اميرزاده رستم و امير جهانشاه و غياث الدين ترخان و حمزهء طغاى بوغاى برلاس و امير شيخ ارسلان و سونجك بهادر و مبشّر و ديگر امرا برحسب فرمان به صوب هندوستان روان شدند . و پيش از اين ملك محمد برادر لشكر شاه اوغانى با جمعى رعايا به درگاه عالم‌پناه آمده بود و داد خواسته كه :\r\n« موسى اوغانى - كه مقدّم قبيلهء كركس است - برادر مرا - كه از بندگان حضرت بود - كشته است و قلعهء ايرياب را خراب كرده و هزارهء ما را غارتيده و اسباب و املاك ما را به دست تغلب و غصب فروگرفته و به دزدى و راهزنى مشغول است و هيچ آفريده به سلامت از آن حوالى نمىتواند گذشت و من بنده از بيم جان گريخته به غزنين آمدم و چون بشارت توجه موكب نصرت‌قرين شنيدم ، آنجا توقف نمودم » .\r\nحضرت صاحب‌قران را از آن حكايت نايرهء غضب اشتعال يافت و دفع فساد آن بدكرداران را وجههء همت عالى ساخته ، فرمود كه تو خود را پنهان دار تا من او را طلب دارم ، اگر بيايد داد تو از او بستانم و اگر تخلّف نمايد ترا لشكر دهم تا به خون برادر ، او را به قصاص رسانى . و در زمان كسى با يرليغ قضا جريان پيش موسى فرستاد كه : « به مسامع عليّه رسانيدند كه تو قلعهء ايرياب را خراب ساخته‌اى و حال آنكه آن حصار بر سر راه هندوستان واقع است و مناسب نيست كه خراب باشد ، مىبايد كه به تعجيل بيايى تا ترا رعايت فرموده ، آن ولايت را به تو ارزانى داريم و قلعه را به حال عمارت بازآرى » . و چون فرستاده پيش موسى رسيد ، به تعجيل با پيشكش به پايهء سرير اعلى شتافت و به سعادت زمين‌بوس استسعاد يافته ، پيشكش كشيد . رأى ممالك‌آراى صواب آن دانست كه او را با تمام اتباع بدكردارش نيست گرداند تا مادهء فتنه و فساد از آن ولايت به كلى منقطع شود . او را به جامهء طلادوز و كمر و شمشير زر و اسب با زين و ديگر انعامات پادشاهانه ايمن و مستظهر گردانيد و\r\n\r\n","description":"","footnote":"","page_name":" 881 ","page_number":945},
  {"content":"\r\n\r\nفرمود كه : « ما لشكر با تو همراه كنيم تا به روى و قلعه را معمور سازى ، تو حشم خود را كوچ كرده ، به نزديك حصار آور و به عمارت قلعه مشغول شو و سعى كن كه تا رسيدن ما قلعه تمام شود و اگر كارى مانده باشد ، چون ما برسيم ، چريك مدد كرده مكمل سازند و ترا آنجا گذاشته ، متوجه هندوستان شويم » . و موسى رگمال را با سه هزار مرد همراه او كرده ، به تعجيل از پيش روان ساخت . و چون موسى « 1 » به ايرياب رسيد برحسب فرمان ، حشم خود را به حوالى قلعه به دامن كوه آورد و عمارت حصار آغاز نهاد و هر روز دويست سيصد مرد با دهل و سرنا به جدّ تمام به كار مشغول بودند .\r\n\r\nگفتار در تعمير قلعهء ايرياب و دفع قطّاع الطريق اوغانى\r\nحضرت صاحب‌قران گيتىستان مهد اعلى سراى ملك خانم و اميرزاده الغ بيگ را - كه همراه بودند - از مرغزار دورين به سمرقند بازگردانيد ، و در چهارشنبه غرهء ذى الحجه سنهء ثمانمايه از جلگاى كابل پاى توفيق به ركاب توكل درآورده ، سوار شد و به تعجيل براند و چون با عساكر گردون‌مآثر در شنبه چهارم ماه به ايرياب رسيد ، عمارت قلعه آغاز كرده بودند . سراپردهء عظمت و كامگارى با طناب دولت و بختيارى استوار كرده ، به اوج سعادت برافراختند و لشكر گروه‌گروه رسيده ، به مورچل فرود آمدند و حكم جهان مطاع به اتمام قلعه به نفاذ پيوست .\r\nو آن حصارى بود معتبر ، مشتمل بر مسجد جامع و ديگر مساجد و بسى مساكن و اماكن و تعمير مسجد جامع به اهتمام امير شاه ملك و جلال الاسلام حواله رفت و چنان قلعه‌اى به مدت چهارده روز ساخته و پرداخته گشت و حضرت صاحب‌قران تواچيان را به خفيه امر فرموده بود كه از اتباع موسى كه به عمارت مشغول‌اند هركس كه بيرون رود نگذارند كه به محل خود بازگردد و ايشان از اين معنى رمزى دريافته بودند و چون قلعه تمام شد ، حضرت صاحب‌قران ، صباح جمعه هفدهم\r\n\r\n\r\n","description":"","footnote":"\r\n( 1 ) . ع : - موسى .\r\n","page_name":" 882 ","page_number":946},
  {"content":"\r\n\r\nماه جهت احتياط خندق و حصار ، بر اسبى بور « 1 » كه آن را « تخت روان » مىگفتند سوار شده ، گرد قلعه مىگشت و امرا و نويينان پياده ملازم ركاب همايون مىرفتند و از اتباع موسى - كه كار مىكردند - هفت نفر بر بالاخانه‌اى بر پشت دروازه ايستاده بودند . چون حضرت صاحب‌قران به مقابل دروازه رسيد ، از روزن آن بالاخانه ، تيرى به قصد آن حضرت انداختند ، چنانچه از آواز گذشتن تير ، اسب برميد ، اما حفظ الهى پيوسته شامل احوال آن حضرت بود ، گزندى نرسيد . نايرهء خشم پادشاهانه برافروخت و از ديگر دروازه ، به اندرون حصار درآمد و فرمان داد تا موسى را با مردم او كه به عمارت آمده بودند ، مجموع بگرفتند و آن هفت جاهل بىباك كه بر بالاى دروازه تير انداخته بودند ، از بيم جان دست اضطراب به جنگ برگشادند و چندكس را زخمدار كردند تا كله‌كى سيستانى نردبان نهاده به بالا برآمد و ايشان را به قتل آورد و در چاشت همان روز ، برحسب يرليغ لازم الاتّباع ، موسى را با دويست كس از اتباع او كه گرفته بودند ، به ملك محمد سپردند و او با سه نوكر ، ايشان را به قصاص برادر ، به خنجر انتقام سر از تن جدا كرد و به آب دشنهء آتش فعل ، آن بادپيمايان را به خاك هلاك انداخت و از سرهاى ايشان منار ساخت ، و فرمان شد تا حشم ايشان را تاخت كردند و جمعى از رؤساى آن بدكرداران كه در حشم بودند ناچيز شدند و زن و فرزند و اموال و اسباب آن ظالمان به دست مظلومان ايرياب افتاد كه سال‌ها از جور و بيداد ايشان بلاها ديده بودند و زحمت‌ها كشيده مصدوقهء  وَ سَيَعْلَمُ الَّذِينَ ظَلَمُوا أَيَّ مُنْقَلَبٍ يَنْقَلِبُونَ  « 2 » به ظهو پيوست .\r\n[ بيت 
  ]\r\n كس بر اسب ستم سوار نشد * كه نيفتاد و خوار و زار نشد \r\nعاطفت حضرت صاحب‌قرانى قلعهء ايرياب را به ملك محمد ارزانى داشت و او از ميامن التفات آن حضرت به‌جاى برادر حاكم قلعه و والى ايل و احشام آن ولايت گشت و راههاى آن حدود و نواحى از آسيب تعرّض مفسدان و بىباكان ايمن شد . و\r\n\r\n\r\n","description":"","footnote":"\r\n( 1 ) . ع : بود .\r\n( 2 ) . شعراء / 227 .\r\n","page_name":" 883 ","page_number":947},
  {"content":"\r\n\r\nحقيقت آنكه مساعى مشكور كه حضرت صاحب‌قران دين‌پرور در باب صلاح ممالك و ايمنى طرق و مسالك در معظم بلاد و ربع مسكون كرامت فرموده ، اگر كافّهء بنى آدم تا انقراض عالم به اداى شكر آن قيام نمايند ، از عهدهء آن بيرون نيايند .\r\n[ نظم 
  ]\r\n آنچه انصاف او به عالم كرد * كه تواند كه شكر آن گويد\r\nچه برآيد ز دست خلق مگر * فضل يزدان رضاى او جويد \r\n\r\nگفتار در توجه رايت نصرت اثر به صوب شنوزان و نغر « 1 » و قطع مادهء طغيان و عدوان جماعت پرنيان\r\nحضرت صاحب‌قران ، چون مصالح ولايت ايرياب از فرّ دولت خلود انتساب بساخت و امور آنجا بر نهج استقامت جريان يافت ، رايت نصرت‌شعار در شنبه هيژدهم ذى الحجهء سنهء ثمانمايه نهضت فرمود و عنان عزيمت به صوب خطّهء شنوزان معطوف گشت « 2 » و از كوه و جنگل عبور نموده در حوالى آن خطّه نزول فرمود ، و روز ديگر توقف نمود و فرمان « 3 » شد كه شاهزادهء جوان‌بخت خليل سلطان با جمعى امراى آغرق از راه قپچغاى « 4 » به صوب بانو روان شود و حضرت صاحب‌قران سپهر اقتدار ايلغار فرموده ، شبگير كرد و با چند هزار سوار روى توجه به قلعهء نغر آورد و صباح سه‌شنبه بيست و يكم ماه مذكور رايت منصور به آنجا رسيد و پيش از اين در مقام كابل امير سليمان شاه و ديگر امرا با لشكر خراسان برحسب فرمان همايون متوجه نغر شده بودند و آن قلعه را عمارت كرده و در استحكام آن سعى بليغ نموده .\r\nو چون هواى آن ديار از غبار موكب ظفرشعار مشكبار گشت ، مقارن وصول فرخنده به مسامع عليّه رسانيدند كه قبيلهء پرنيانى از قبايل اوغانى كه مثال متحتم الامتثال صادر شده بود كه كمر بندگى بسته با لشكر خود به معسكر ظفرپناه آيند و به وظايف ملازمت و خدمتكارى قيام نمايند ، پاى از جادهء انقياد بيرون\r\n\r\n\r\n","description":"","footnote":"\r\n( 1 ) . الف : شنوذان و نفر .\r\n( 2 ) . الف : داشت .\r\n( 3 ) . ع : حكم .\r\n( 4 ) . ع : قبچقان .\r\n","page_name":" 884 ","page_number":948},
  {"content":"\r\n\r\nنهاده‌اند و لشكر نفرستاده ، و پيش از اين در آن‌هنگام كه شاهزاده پير محمد حوالى ديار هند را تاخت فرموده بود و سپاه منصورش ، برده و غنايم به‌طرف كابل مىآوردند ، آن بىباكان جسارت نموده ، راه زده بودند و بعضى از آنها برده و از آب هيرمن « 1 » گذشته و در كوههاى بلند و جنگل‌هاى محكم متحصن شده ، به قطع طريق اقدام مىنمودند . از وصول اين اخبار آتش خشم آن حضرت زبانه زدن گرفت و هم در آن روز ،\r\n[ نظم 
  ]\r\n خديو جهانگير صاحب‌قران * ز تخت اندر آمد به تخت روان\r\nيكى بارهء كوه‌پيكر به زير * به چستى آهو به نيروى شير\r\nسبق برده از آهوان در شتاب * به گرمى چو آتش به نرمى چو آب \r\nو با عساكر گردون‌مآثر - كه هنگام تاخت نه باد جهان‌گرد ، گرد ايشان دريافتى و نه برق آتش فعل ، غبار نعل رخش ايشان شكافتى - روى قهر و انتقام به صوب آن بدكرداران نكوهيده فرجام نهاد و بعد از سه روز به ايشان رسيده ، فرمان داد تا لشكريان پياده گشته ، به كوهها و جنگل‌ها برآيند و درآيند « 2 » [ و 
  ] آن سرگشتگان عاصى را به قوت بازوى جلادت و مردى به دست آرند و از پاى درآرند . برحسب فرموده به تقديم رسانيدند و خلق بسيار از آن بادپيمايان خاكسار به تيغ آبدار ، به آتش دوزخ فرستادند و فرزندان ايشان را اسير كرده ، اموال و اسبابشان به باد تاراج بردادند و خانه‌ها را « 3 » آتش زده دود استيصال از دودمان آن دزدان بدفعال برآوردند .\r\n[ نظم 
  ]\r\n هر آن كاو ز صاحب‌قران سركشيد * زمانه سرش را ز تن بركشيد\r\nكسى كاو نهد برخلافش قدم * سيه‌روى گردد به سان قلم \r\nو بعضى از آن اشرار صوب گريز وجههء عجز و اضطرار ساختند و به وسيلهء فرار ، جان از ورطهء آن قهر به كنار انداختند . همت پادشاهانه مقتضى آن شد كه در آن كوه توقف نمايد تا بيخ آن قوم فتنه‌انگيز به شمشير تيز بريده گردد و راههاى آن ولايت به\r\n\r\n\r\n","description":"","footnote":"\r\n( 1 ) . الف : هيز ؛ م : مير .\r\n( 2 ) . ع : - درآيند .\r\n( 3 ) . م : - « آتش دوزخ . . . و خانه‌ها را » .\r\n","page_name":" 885 ","page_number":949},
  {"content":"\r\n\r\nكلى از خوف و خطر مفسدان ايمن و آرميده ماند . در اثناى آن حال از كلانتران آن قوم - اوبل‌نام - روى اخلاص به نيت صادق به درگاه عالم‌پناه نهاد و به شرف بساطبوس استسعاد يافته ، توبه و استغفار وسيلهء نجات ساخت . ضمير منير كه به نظر فراست ملكانه از عنوان ظاهر ، اسرار باطن مطالعه فرمودى ، دريافت كه او را سعادت ياورى نموده ، او به دل پاك و خاطر صافى از در ايلى و خدمتكارى درآمده ، صحيفهء زلّات او را رقم عفو كشيد و به عنايت « 1 » و عاطفت خسروانه سرافراز گردانيد و به ميامن راستى از گرداب بلا رستگارى يافته ، به انواع تربيت و نوازش مخصوص گشت .\r\n[ بيت 
  ]\r\n چو صبح صادق آمد راست‌گفتار * جهان در زر گرفتش محتشم‌وار\r\nچو سرو از راستى برزد علم را * نديد اندر خزان « 2 » تاراج غم را \r\nو امير سليمان شاه بعد از آنكه قلعهء نغر - چنان كه ذكر كرده شد - آبادان ساخته بود و از تعمير و استحكام آن پرداخته ، خبر يافته بود كه حشم كلاتيان - كه قبيله‌اى با قوت و گروهى با عدّت و اهبت « 3 » اند - يرليغ لازم الاتّباع را به مطاوعت و انقياد تلقى نكرده‌اند و لشكر خود را به معسكر ظفرپناه نفرستاده و دو روز پيش از آنكه رايت نصرت‌شعار ، سايهء وصول بر قلعهء نغر اندازد ، با لشكرى كه ملازم او بودند ، بر سر آن حشم تاخت كرده بود و باوجود آنكه ايشان مردم قوىهيكل دلاور بودند ، همه را مغلوب و منكوب گردانيده و بعضى را به تيغ قهر گذرانيده و جمعى را دستگير كرده « 4 » و فرزندان ايشان را اسير گرفته و خان‌ومان ايشان را به باد غارت و تاراج برداده و از حدود و مواضع كلاتيان مظفر و منصور توجه نموده ، به درگاه گردون اشتباه « 5 » آمد ، و به عزّ بساطبوس مستسعد گشته ، به صنوف تربيت و عاطفت پادشاهانه اختصاص يافت .\r\n\r\n\r\n","description":"","footnote":"\r\n( 1 ) . اشاره به نقش مهر تيمور « راستى ، رستى » كه ابن عربشاه به عربى ترجمه كرده : « صدقت نجحت » .\r\n( 2 ) . ع : جهان .\r\n( 3 ) . م : ابهت .\r\n( 4 ) . ع : - كرده .\r\n( 5 ) . ع : عالم‌پناه .\r\n","page_name":" 886 ","page_number":950},
  {"content":"\r\n\r\nو در جمعهء غرّهء ماه محرم سنه احدى و ثمانمائه حضرت صاحب‌قران از ناحيهء قبيلهء پرنيان مراجعت نموده ، در حوالى قلعهء نغر به سعادت و اقبال نزول فرمود ، و امير سليمان شاه را با فوجى لشكر به مولتان پيش اميرزاده پير محمد فرستاد و شاه على فراهى را با پانصد پياده در قلعهء نغر بگذاشت ، و از آنجا در ضمان حفظ و تأييد ملك ديّان روان شده ، موضع بانو مخيّم نزول همايون گشت و پير على سلدوز و امير حسين قورچى را با جمعى لشكر ، در آن محل بازداشت و رايت منصور از بانو نهضت نموده ، جمعه هشتم ماه مذكور سايهء اقبال بر كنار آب سند انداخت ، و در همان محل كه سلطان جلال الدين خوارزمشاه از چنگيز خان گريخته ، خود را بر آب زد و بگذشت و چنگيز خان فرود آمد و از آب عبور ننموده بازگشت ، اطناب سراپردهء پادشاهى به اوتاد عنايات الهى مشدود شد ، قبهء بارگاه خلافت‌پناه ، سر رفعت به اوج ماه برافراخت . حكم عالم مطاع ، نفاذ يافت كه بر سر آب سند پلى بندند . طاعت‌گزاران « 1 » در زمان دست مهارت برگشادند و به دو روز ، از سه پايه و كشتى و نى ، جسرى معتبر ببستند .\r\nو در اين اثنا ايلچيان - كه از اطراف ممالك آمده بودند - بعضى را روانه فرمود ، مثل سيد محمد مدنى كه از حرمين شريفين مكه و مدينه - شرّفهما اللّه تعالى - روى توجه به پايهء سرير اعلى - كه قبلهء اقبال و كعبهء آمال جهانيان بود - نهاده ، رسالت مجموع حكّام و اشراف آن اطراف آورده بود و به عزّ عرض رسانيده كه همه در مقام انتظار مترصّد و اميدوارند كه رايت جهان‌گشاى ، هماىآسا سايهء سعادت بر فرق همگنان گسترد و آن مملكت را در پناه حمايت و عنايت خويش آورد . و ايلچى اسكندر شاه والى كشمير كه به جهت عرض عبوديت و اخلاص آمده بود ، او را نيز نوازش نموده ، بازگردانيد و فرمان داد كه اسكندر شاه با لشكر خود در شهر ديبالپور به معسكر ظفرپناه ملحق شود .\r\n\r\n\r\n","description":"","footnote":"\r\n( 1 ) . الف : گذاران .\r\n","page_name":" 887 ","page_number":951},
  {"content":"\r\n . \r\n","description":"","footnote":"","page_name":" 888 ","page_number":952},
  {"content":"\r\n\r\n\r\n( 801 ه . ق ) گفتار در عبور فرمودن حضرت صاحب‌قرانى از آب سند\r\nروز سه‌شنبه دوازدهم محرم سنهء احدى و ثمانمايه موافق پارس‌ئيل « 1 » كه آفتاب از نقطهء اعتدال خريفى نه درجه گذشته بود ، « 2 » رايت منصور از آب سند عبور فرمود و عساكر گردون‌مآثر مجموع آب برداشته ، به كنار چول جرو فرود آمدند و آن بيابانى است . درازى آن از طول اميد هوسناكان كشيده‌تر و عرض آن از عرصهء كرم فتوت پيشگان افزون‌تر و در حوالى آن از آب و آبادانى هيچ اثر نه . و اين چول در كتب تواريخ به چول جلالى مشهور است ، از آن سبب كه چون سلطان جلال الدين خوارزمشاه ، از چنگيز خان گريزان شده ، از آب بگذشت به اين چول درآمد و در آن ولا خلاص يافت .\r\nو چون رايت فرخنده‌فال ، سايهء نصرت و اقبال بر آن حدود انداخت ، مقدمان و رايان كوه‌جود ، به رهنمايى طالع مسعود رو به درگاه عالم‌پناه آوردند و كمر بندگى بر ميان جان بسته ، سر بر خط فرمان و قدم در دايرهء انقياد و اذعان نهادند و به مراسم پيشكش و شرايط مال‌گزارى و خدمتكارى قيام نمودند و پيش از اين به چند ماه ، رستم طغاى بوغا برلاس با لشكرى برحسب فرمان به‌طرف مولتان رفته بود و عنان عزيمت به صوب كوه‌جود تافته ، چند روز آنجا توقف نموده و همين رايان وظيفهء\r\n\r\n\r\n","description":"","footnote":"\r\n( 1 ) . همان بارس به معناى يوز است .\r\n( 2 ) . يعنى نهم ماه مهر .\r\n","page_name":" 889 ","page_number":953},
  {"content":"\r\n\r\nملازمت به تقديم رسانيده ، تغار و علوفه چنانچه بايد مرتب داشته بودند و خدمت‌هاى پسنديده ، بجاى آورده ، لاجرم در اين ولا عاطفت پادشاهانه شامل حال ايشان شد و احكام جهان مطاع در باب رعايت و مراقبت ايشان نفاذ يافت و خوشدل و آسوده‌خاطر ، بىگزندى و تفرقه‌اى به مقام خود بازگشتند . هرآينه نهال ادب و خدمت و ثمرهء دوستكامى و آسايش بارآورد .\r\n[ بيت 
  ]\r\n چون بد نكرده‌اى ز كسان چشم بد مدار * پيوسته در حمايت كردار خويش باش \r\n\r\nذكر قضيهء « 1 » شهاب الدين مبارك « 2 » شاه تميمى و مخالفت او بعد از متابعت\r\nشهاب الدين مبارك شاه « 3 » حاكم جزيره‌اى بود - كه بر كنار آب جمد واقع است - و خدم و حشم بسيار داشت و اسباب و اموال بىشمار ، پيش از اين در زمانى كه اميرزاده پير محمد جهانگير به حدود مولتان فرموده بود ، شهاب الدين طوق بندگى در گردن جان افكنده ، به قدم انقياد و اذعان آمده بود و به پاىبوس شاهزاده سرافراز گشته و به صنوف تربيت و نوازش اختصاص يافته و چندوقت به وظايف خدمت و ملازمت قيام نموده و چون به مقام خود بازگشت ، ديو غرورش راه زد و به محكمى جزيره و استظهار آب مغرور شده ، سوداى مخالفت و سركشى در دماغ جهل او افتاد و بر كنار رودخانهء فنا ، قصر امانى بنياد نهاد . آب كه سبب حيات است او را واسطه هلاك شد و اشارت\r\n[ بيت 
  ]\r\n اى كه بر چرخ ايمنى زنهار * تكيه بر آب مىكنى هشدار \r\nاز نظر بصيرت او محجوب ماند . و چون حضرت صاحب‌قران از چول عبور نموده ، كنار آب جمد معسكر ظفرپناه گشت ، از مخالفت آن بدبخت آگاه شد ، و روز پنجشنبه چهاردهم محرم فرمان داد كه امير شيخ نور الدين با تومان خود متوجه آن جزيره شود و به حسن تدبير و زخم شمشير و تير ، دمار از روزگار آن سرگشتهء تيه\r\n\r\n\r\n","description":"","footnote":"\r\n( 1 ) . الف ، ع : قصه .\r\n( 2 ) . ع : - مبارك .\r\n( 3 ) . ع : - مبارك شاه .\r\n","page_name":" 890 ","page_number":954},
  {"content":"\r\n\r\nغرور و پندار برآورده .\r\nامير شيخ نور الدين برحسب فرموده روان شد ، و چون به حوالى آن جزيره رسيد ، شهاب الدين خندقى عميق فروبرده بود و باره‌اى رفيع بركشيده و بدان متحصّن شده و در حوالى آن محل حصين ، بحيرهء آب بزرگ بود . سپاه ظفرپناه بىتوقف ، به آن آب درآمده ، آتش پيكار برافروختند و محاربه‌اى واقع شد كه وصف آن به عبارت نگنجد و چون ترك مشرقى انتساب آفتاب ، روى استراحت به خوابگاه مغرب نهاد و هندوى شب تيره راى دهشت‌افزاى ، به عزم شب آهنگ كمين برگشاد ، شهاب الدين با ده هزار كس از طرف ديگر از اطراف آب شبيخون آورد و جنگى عظيم درپيوست .\r\n[ نظم 
  ]\r\n شد از تابش تيغ‌ها تيره شب * چو زنگى كه بگشايد از خنده لب\r\nسر تيغ در چرخ ، مه تاب داد * سنان ، باغ كين را به خون آب داد\r\nز بس كابر شمشير باريد خون * شب تيره را چهره شد لاله‌گون \r\nامير شيخ نور الدين با سپاه ظفرقرين حمله‌هاى پياپى بر ايشان بنمودند و به صدمات متعاقب ، هول رستاخيز در آن تيره شب به ايشان نمودند و لشكر شهاب الدين مانند ماهى بر كنار دريا به اضطراب افتادند و چون مرغ در مضراب « 1 »\r\n[ مصراع 
  ]\r\n « خوناب « 2 » دل از ديدهء حيرت بگشادند » \r\nو بسيارى از آن خاكساران را آب حيات از آتش قهر به باد فنا برشد ، و چون از آب تيغ عساكر گردون مآثر سيل بلا چنان بالا گرفت كه كشتى حيات مخالفان را گذار ممكن نبود ، بعضى خود را در آن درياى خونخوار انداختند و از گرداب حرب و وغا گريخته به غرقاب دريا پناه بردند ، و در آن شب خانه بچگان خاص مثل منصور و بورج‌چوره « 3 » و برادرانش در موقف جنگ و ميدان نام و ننگ رايت مردى و مردانگى\r\n\r\n\r\n","description":"","footnote":"\r\n( 1 ) . مضراب به معناى دام و تور است براى پرندگان ؛ حافظ مىفرمايد :\r\n هر مرغ فكر كاز شاخ طرب بجست * بازش به طرهء تو به مضراب مىزدم \r\n( 2 ) . ع : خون ناب .\r\n( 3 ) . الف ، ع : چهره .\r\n","page_name":" 891 ","page_number":955},
  {"content":"\r\n\r\nبرافراشتند و كوشش‌هاى دلاورانه نموده ، زخم تير و شمشير داشتند . و در آن حال صاحب‌قران دريانوال بر سبيل استعجال رسيده ، به سعادت و اقبال به حوالى آن جزيره نزول فرمود و شهاب الدين حزمى كه نداشت رعايت كرده ، دويست كشتى فراهم آورده بود و چون از آن شبيخون با سپاه شكسته و بخت وارون بازگشت و به هزار حيله جان از آن ورطه بيرون برد ، هم در آن شب با اتباع خود در آن كشتىها نشسته ، روى ادبار به گريز نهادند و به جانب اوجه - كه از بلاد هند است - به زير آب جمد روان شدند و امير شيخ نور الدين با لشكر نصرت‌آيين برحسب فرمان از عقب ايشان بر كنار آب مىرفتند و جنگ مىكردند و خلق بسيار از هندوان تلف شدند . و چون شيخ نور الدين با سپاه ظفرقرين بازگشت ، مراحم پادشاهانه ، جماعتى را كه در آن شبيخون آثار جلادت به ظهور رسانيده ، زخمدار شده بودند ملحوظ نظر عنايت و تربيت گردانيد و به تشريفات فاخر و انعامات وافر اختصاص بخشيد .\r\nو چون كشتىهاى شهاب الدين به حدود مولتان نزديك شد ، لشكر اميرزاده پير محمد و امراى او و امير سليمان شاه با لشكر اميرزاده شاهرخ كه از پيش آمده بودند ، راه بر ايشان بگرفتند و آن سرگشتگان را در دريا دستگير كرده ، به تيغ انتقام بگذرانيدند و شهاب الدين زن و فرزند خود را از كشتى در آب افكند و نيم جانى به صد مشقت از آن ورطهء هايل به ساحل انداخت . و حضرت صاحب‌قران امير شاه ملك را بفرستاد تا به جنگل‌ها درآمده ، مخالفان را كه در آن جاىها گريخته بودند دمار از روزگار ايشان برآرد ، و او به امتثال امر مبادرت نموده ، با دلاوران به بيشه‌هاى پرآب و گل درآمدند و بسيارى از آن مدبران را بكشتند و غارت كردند و با غنيمت بسيار و بردهء بىشمار و كشتىهاى پر از غلّه معاودت نموده به اردوى همايون پيوستند .\r\nو چون قضيهء « 1 » شهاب الدين و اتباعش به فوز و نجاح آخر شد و از آن مهم فراغت روى نمود ، رايات ظفرقرين به آيات فتح مبين نگاشته و به اوج سپهر برين\r\n\r\n\r\n","description":"","footnote":"\r\n( 1 ) . ع : قصه .\r\n","page_name":" 892 ","page_number":956},
  {"content":"\r\n\r\nبرافراشته ، از آنجا نهضت نمود و پنج شش روز كنار به كنار آب روان شده ، روز يكشنبه بيست و چهارم ماه مذكور به لب آب جناوه برابر قلعه‌اى اتفاق نزول افتاد . و در مقابل آن قلعه آب جمد و آب جناوه جمع مىشود و از تلاطم امواج آن مجمع البحرين مشاهده مىافتد و آيتى از آيات قدرت الهى در نظر بصيرت مىآيد .\r\nامر عالى به بستن جسر صدور يافت و سپاه ظفرپناه ، برحسب فرمان قضا جريان حشر كرده ، بر سر آن آب عريض - كه دريايى است ژرف بىپايان و بحرى مغرق بىكران - به بستن جسر مشغول شدند و روز چهارشنبه بيست و هفتم ماه به اتمام پيوست . پلى عجيب غريب غيرت‌نماى و هم تيز راى و حيرت‌افرازى عقل مشكل‌گشاى ، چه از پادشاهان گذشته ، بستن پل بر آن آب منقول نيست و ترمشيرين خان كه بر آن آب عبور نموده است ، پل نبسته . هر كار دشوار كه مطمح نظر قصد صاحب‌قران كامگار گشت ، به آسانى دست داد و هر امر خطير كه ضمير منير خاقان جهانگير بدان التفات فرمود از كارخانهء تقدير بىتأخير آماده و پرداخته رو نمود .\r\n[ مصراع 
  ]\r\n « هزار كار چنين بيش كرد همت او » \r\n\r\nگفتار در وصول رايت سعادت فىء به قلعهء تلمبى « 1 »\r\nچون صاحب‌قران با عساكر گيتىستان از آن آب عبور نمود ، در آن طرف آب ، قبهء بارگاه خلافت‌پناه به اوج مهر و ماه برآمد و روز ديگر پل را از بهر آغرق و باقى لشكر برقرار گذاشته از آنجا به سعادت و اقبال روان شد و به كنار آب تلمبى مقابل شهر نزول فرمود و از تلمبى تا مولتان سى و پنج كروه است « 2 » ، فى الحال ملكان و رايان از شهر با جمهور سادات و علما به درگاه همايون شتافتند و به دولت بساطبوس مستسعد گشته هريك فراخور قدر و منزلت خويش به نوازش پادشاهانه اختصاص\r\n\r\n\r\n","description":"","footnote":"\r\n( 1 ) . كلكته : تلمى ؛ در سعادت‌نامه ، صص 80 - 82 به تصحيح ايرج افشار « تلمينه » آمده است .\r\n( 2 ) . الف : - « و از تلمبى تا مولتان سى و پنج كروه است » .\r\n","page_name":" 893 ","page_number":957},
  {"content":"\r\n\r\nيافتند . و همان روز حضرت اعلى از آن آب عبور فرمود و روز آدينه بيست و نهم در آن طرف رودخانه توقف افتاد تا لشكريان به سلامت از آب بگذشتند ، و در شنبهء غرّهء صفر سنه احدى و ثمانمايه صحرايى كه در حوالى قلعهء تلمبى است مضرب خيام و مركز رايات و اعلام گشت ، و نواب كامياب دو لك مال به رسم امانى بر شهر تلمبى انداختند و سادات عظام كه منشور جلادت ايشان از نص  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  « 1 » توفيق رفيع يافته و علماى كرام كه بر شرفات كاخ قدرشان پرتو نيّر  إِنَّما يَخْشَى اللَّهَ مِنْ عِبادِهِ الْعُلَماءُ  « 2 » تافته از آن مطالبت و خطاب مسلّم و معاف بودند و به خلعت‌هاى گرانمايه سرافراز و بلندپايه گشته ، به اقدام افتخار و احتشام فرق سپهر فيروزه‌فام فرسودند ، چه اهتمام و اعتناى حضرت صاحب‌قران دربارهء اين دو طايفه عالى شان كه از آل عبا و ورثهء انبيااند ، بيش از آن بود كه به نعلين تقرير و تحرير\r\n[ مصراع 
  ]\r\n « وادى وصف آن توان پيمود » \r\nو مبلغى كه به اسم امانى به اهالى تلمبى حواله رفته بود ، بعضى حاصل شد و بعضى در حيّز توقف بماند ، و در آن ولا تمام عساكر گردون مآثر - كه به كثرت از شمار بيرون و به قوت از هرچه در تصور آيد افزون بود - برسيدند و به غله « 3 » احتياج داشتند . يرليغ عالم مطارع صادر شد كه هر جا كه غله يابند بردارند . شب هنگامى كه دماغ گيتى از غلبهء مادهء سودا به‌هم برآمد و چشم زمانه را سفيدى به سياهى آميخته ، چون ديدهء رمد كشيده تاريك بماند ، لشكريان « 4 » به طلب غله چون مور جوشيده رو به شهر نهادند و به رسم معهود  إِذا دَخَلُوا قَرْيَةً أَفْسَدُوها  « 5 » قضيه به آن انجاميد كه طوفان بلا بالا گرفت و آتش در خانه‌ها زدند و هرچه يافتند به غارت بردند و مردم را اسير كردند و به غير از سادات و علما كسى از آن بليه امان نيافت  وَ إِذا أَرادَ اللَّهُ بِقَوْمٍ سُوْءاً فَلا مَرَدَّ لَهُ  « 6 » .\r\n\r\n\r\n","description":"","footnote":"\r\n( 1 ) . شورى / 23 .\r\n( 2 ) . فاطر / 28 .\r\n( 3 ) . م : علبه .\r\n( 4 ) . ع : - به علت به طلب غله .\r\n( 5 ) . نمل / 34 .\r\n( 6 ) . رعد / 11 .\r\n","page_name":" 894 ","page_number":958},
  {"content":"\r\n\r\nو به مسامع عليّهء حضرت صاحب‌قران رسانيدند كه جمعى رؤسا و سرداران نواحى تلمبى - [ كه 
  ] پيش از اين نسبت به اميرزاده پير محمد از در بندگى درآمده ، در مقام اطاعت و انقياد بودند و بعد از آن جادهء صواب از نظر انداخته - راه مهلكه انجام مخالفت و عصيان پيش گرفتند . فرمان قضا جريان نفاذ يافت كه امير شاه ملك و شيخ محمد ايكوتمور با تومان‌هاى خود به آن ناحيه تاخت كنند و آن قوم را - كه پاى جسارت از شارع متابعت شاهزاده بيرون نهاده‌اند و كمر عناد بسته ، راه بدانديشى بر ضمير گشاده‌اند - گوشمالى دهند كه موجب عبرت ديگران گردد . ايشان برحسب فرمان روى كين به جانب آن مدبران آوردند و به آن جنگل‌ها - كه پناهگاه آن گروه گمراه بود - درآمده ، دو هزار هندو را به تيغ مريخ‌سان زحل‌نشان و شمشير سرافشان فتنه‌نشان ، بىجان ساختند و تن‌هاى ايشان را طعمه ددان و مرغان گردانيدند و فرزندان ايشان را اسير كرده ، با غنايم بسيار و نفايس بىشمار به درگاه عالم‌پناه شتافتند ، و روز سه‌شنبه هفتم ماه صفر رايت نصرت‌اثر به فتح و ظفر از تلمبى نهضت فرمود و روز ديگر به حوالى چال - كه در كنار آب بياه واقع است - به موضع شاه‌نواز فرود آمدند .\r\n\r\nگفتار در توجه رايت جهانگشاى به قصد نصرت كوكرى\r\nدر اين مرحله به سمع مبارك رسانيدند كه نصرت - برادر شيخ كوكرى - با دو هزار مرد در موضع چال ، آب را حصار ساخته . و آن آبى است عظيم چون قريحهء صافى طبعان نيك عميق و مانند عرصهء همت كريمان به غايت پهناور . حضرت « 1 » صاحب‌قران دريانوال در زمان به سعادت و اقبال سوار شد و آغرق گذاشته با عساكر گردون مآثر به كنار آب كول نزول فرمود و لشكر را قلب و جناح مرتب داشته دست راست از فرّ شكوه امير شيخ نور الدين و امير اللّه داد آراسته شد و دست چپ از شوكت امير شاه ملك و امير شيخ محمد ايكوتمور زينت يافت و در پيش قول على سلطان « 2 » تواچى با پيادگان خراسان جنگ را آماده گشتند و نصرت بىنصرت كه\r\n\r\n\r\n","description":"","footnote":"\r\n( 1 ) . ع : - حضرت .\r\n( 2 ) . م : سلطان .\r\n","page_name":" 895 ","page_number":959},
  {"content":"\r\n\r\n[ مصراع 
  ]\r\n « برعكس نهند نام زنگى كافور » \r\n245 با هزار نفر هندوان به كنار كول آمد و چون مور كه به بال بىزور پرواز آغازد تا خود را دربازد ، در مقابلهء لشكر منصور از محض جهل و غرور صفى بركشيدند ، و على سلطان با پيادگان متعرض آن سرگشتگان گشته ، به جنگ مشغول شد و در آن محل پرآب و لاى آتش پيكار برافروخته ، آثار جلادت به ظهور رسانيد ، چنانچه او و چندكس ديگر زخمدار شدند و امير شيخ نور الدين و اللّه داد از عقب ايشان به آب و لاى درآمدند و به تيغ آبدار مخالفان خاكسار را به باد فنا بردادند و به آتش دوزخ فرستادند و سرهاى ايشان را پرچم سنان خون‌فشان ساخته ، به معسكر ظفرپناه آوردند و آن نصرت‌نام نكبت‌فرجام معلوم نشد كه از راه گريز به باديهء فرار سرگردان شد يا با ديگر كشتگان به هاويهء  بِئْسَ الْقَرارُ  « 1 » انتقال كرد .\r\n[ بيت 
  ]\r\n هركس كه سر ز خدمت « 2 » صاحب‌قران بتافت * ناچيز شد چنان‌كه كس از وى نشان نيافت \r\nو عساكر گردون مآثر اماكن و مساكن آن دوزخيان را آتش زدند و اموال ايشان را غارتيده ، گله و رمهء فراوان راندند و روز دوشنبه دهم ماه مذكور لشكر منصور از كول و چال و وحل و لاى كه راهى بد بود و طريقى بغايت دشوار\r\n[ بيت 
  ]\r\n وهم از آن افتان و خيزان رفتى ار رفتى به در * عقل از آن ترسان و لرزان دادى ار دادى نشان \r\nعبور نمودند و موضع شاه‌نواز معسكر ظفرپناه گشت و اين شاه‌نواز دهى عظيم است و اهالى آن « 3 » غلبه ، در آنجا انبار غله بسيار بود ، چنانچه مجموع لشكريان هرچند خواستند برداشتند و چند انبار باقى ماند ، و از آن موضع بعضى « 4 » امرا بر حسب فرمان روان شدند و از آب بياه گذر كرده ، از عقب اتباع نصرت آنچه جسته بودند و رو به گريز نهاده ، تاخت كردند و ايشان را دريافته ، بغارتيدند و غنيمت\r\n\r\n\r\n","description":"","footnote":"\r\n( 1 ) . ابراهيم / 29 .\r\n( 2 ) . م : حضرت .\r\n( 3 ) . ع : + آنجا .\r\n( 4 ) . ع : - بعضى .\r\n","page_name":" 896 ","page_number":960},
  {"content":"\r\n\r\nفراوان آوردند . و حضرت صاحب‌قران دو روز در اين مرحله اقامت فرمود و حكم قضا نفاذ صدور يافت تا انبارهاى غله كه مانده بود ، جهت اضرار كفار آتش زده ، بسوختند و روز پنجشنبه سيزدهم ماه ، رايت ظفرپناه از شاه‌نواز به كرامت و اعزاز روان گشت و در لب آب بياه ، به مقابلهء قريهء جنجان « 1 » كه مجموع آغرق‌ها در آنجا جمع آمده بودند ، اتفاق نزول افتاد و فرمان اعلى به نفاذ پيوست كه لشكريان از آب بگذرند ، و در آن روز معتمدى هرىملك‌نام از نوكران شاهزادهء گردون غلام ، شاهرخ از طرف هرات به معسكر همايون رسيد و خبر سلامتى ذات بىهمال آن مظهر الطاف ايزد متعال برسانيد .\r\n[ نظم 
  ]\r\n ماه سرور شاه جهانگير شد بلند * از مژدهء سلامت فرزند ارجمند\r\nوز فضل و طول كرد ز شادى و خرمى * در شكر خاتمى و به شكرانه حاتمى \r\n\r\nگفتار در رسيدن شاهزادهء عالى شان پير محمد جهانگير از طرف « 2 » مولتان\r\nپيش از اين در ذكر سبب يورش هندوستان گذارش پذيرفت كه اميرزاده پير محمد جهانگير شهر مولتان را محاصره كرد و چون مدت آن محاصره شش ماه متمادى شد ، اندرونيان از بىقوتى به تنگ آمدند چنانچه تا اكل مردار وسيلهء سدّ رمق مىساختند و سارنگ - كه والى آن خطه بود - از سر ضرورت و اضطرار به پاى عجز و انكسار بيرون آمد و مولتان مسخر گشت ، و كس فرستاد تا صورت اين فتح عرضه داشت پايه سرير اعلى گرداند ، و بعد از آن پشه كالى عظيم دست داد و تمام اسبان سپاه شاهزادهء مشار اليه تلف شدند و از ظاهر شهر به اندرون نقل كردند و حكام و سرداران حدود هند و آن حوالى كه بيشتر ايشان از در اذعان و ايلى درآمده ، دم از هوادارى و خدمتكارى مىزدند ، مجموع روى از جادهء متابعت برتافتند و به اظهار مخالفت تجاسر نموده ، انديشه‌هاى فاسد به خاطر راه دادند ، و در بعضى مواضع داروغگان را به قتل آوردند .\r\n\r\n\r\n","description":"","footnote":"\r\n( 1 ) . الف : صحان .\r\n( 2 ) . الف : جانب ؛ م : - طرف .\r\n","page_name":" 897 ","page_number":961},
  {"content":"\r\n\r\nو در چنان حالتى كه اميرزاده پير محمد را تمام لشكريان پياده مانده بودند ، و مخالفان بدانديش سر عصيان و طغيان برآورده ، شب‌ها تا در شهر مىآمدند ، و او بغايت متفكر و متحير بود ، ناگاه آفتاب رايت فتح آيت حضرت صاحب‌قران از افق آن نواحى برآمد و از انتشار پرتو آن خبر ، مخالفان تيره‌راى را كار از دست و دست از كار بيفتاد ، و پاى ثبات و قرار از جاى رفته ، سراسيمه و مضطرب گشتند و از ميامن آن اتفاق كه محض كرامت و نتيجهء ارشاد ملهم دولت بود ، شاهزاده با اتباع از مضيق دهشت و حيرت نجات يافته ، از سر استظهار متوجه معسكر ظفرقرين گشتند « 1 » و روز آدينه چهاردهم ماه صفر « 2 » در لب آب بياه به موكب نصرت‌پناه پيوستند « 3 » و شاهزاده به سعادت پاىبوس حضرت صاحب‌قران سرافراز گشت و آن حضرت او را كنار گرفته ، به انواع مرحمت و نوازش پادشاهانه اختصاص بخشيد .\r\nو جنيد بورلداى و برادرش بايزيد و محمد درويش طايخانى كه در يورش خوارزم از امير جهانشاه گريخته ، بعد از بسى مشقت به هندوستان افتاده بودند ، در آن‌وقت كه اميرزاده پير محمد مولتان را مسخر فرمود ، از طرف هند پيش شاهزاده آمدند و شاهزاده ايشان را همراه آورده در اين محل به عزّ بساطبوس رسانيد و عفو جريمهء ايشان درخواست نمود . مراحم پادشاهانه خون ايشان ببخشيد و چوب ياساق زده رها كردند و روز شنبه پانزدهم ، رايت ظفرپناه از آب بياه عبور نموده ، به موضع جنجان سايهء اقبال انداخت و از آنجا تا به مولتان چهل كروه است « 4 » ، و در اين دو سه روز تمام لشكريان بعضى به كشتى درآمده ، و بعضى نهنگ‌آسا خود را بر آب زده از آن درياى روان بگذشتند و از فرّ دولت قاهره هيچ‌كس را گزندى نرسيد .\r\n[ نظم 
  ]\r\n چو بخشايش پاك يزدان بود * دم آتش و آب يكسان بود\r\nبه بيچارگى چارهء كار ماست * در آب و در آتش نگهدار ماست \r\n\r\n\r\n","description":"","footnote":"\r\n( 1 ) . الف : - « پيش از اين در ذكر سبب يورش . . . ظفرقرين گشتند » .\r\n( 2 ) . الف : + « اميرزاده پير محمد به سعادت و ظفر از جانب مولتان توجه نموده در آن موضع » .\r\n( 3 ) . الف : - « در لب آب . . . پيوستند » .\r\n( 4 ) . الف : - و « از آنجا تا به مولتان چهل گروه است » .\r\n","page_name":" 898 ","page_number":962},
  {"content":"\r\n\r\nمدت چهار شبانه روز در قريهء جنجان توقف افتاد و روز سه‌شنبه هژدهم ماه اميرزاده پير محمد در آن موضع طوى داده ، پيشكش‌ها كشيد و بسى تحفه‌هاى گرامى از تاج‌ها و كمرهاى زرين و اسبان تازى با زين و تغوزهاى گرانمايه از نفايس اقمشه و رخوت و انواع اوانى و ظروف از لگن‌ها و مشربه‌ها و آفتابه‌ها مجموع از زر و نقره ساخته به عرض رسانيد . چنانچه اهل ديوان و ارباب قلم دو روز به كتابت آن اجناس مشغول بودند ، و مفصل آن قلمى مىكردند . و همت صاحب‌قران دريانوال در روز عرض تمامت آن نفايس و تبركات را بر امرا و وزرا و ملازمان عتبهء عليا بخش فرمود و به حسب قدر و منزلت ، هركس را از فيض بخشش بىدريغ محظوظ و بهره‌مند گردانيد .\r\n[ نظم 
  ]\r\n جود دستش نگذارد كه شود زر مجموع * زان پراكنده بود حرف زر از يكديگر\r\nنور « 1 » هرگز نتوان كرد ز خورشيد جدا * كرم از خاطر خسرو نتوان كرد « 2 » به در\r\nگاه احسان چو سحاب ، ابر كفش مىبارد * بر همه خلق جهان ، خاصه بر ارباب هنر \r\nو چون بحر همت آن حضرت از نسيم اهتزاز موهبت و مكرمت به موج درآمده بود و لشكريان اميرزاده پير محمد را اسبان در پشه‌كال تلف شده و در اين سفر ، مشقت بسيار كشيده و بيشتر گاو سوار و بعضى پياده به معسكر همايون رسيده بودند ، در آن روز سى هزار اسب به ايشان بخشيده ، سوار ساخت .\r\n[ بيت 
  ]\r\n سخاوتش به سلم در عدم همى بخشد * زرى كه نقش وجودش نگشت سكّهء كان \r\nنهال هر مراد كه از چمن امانى و آمال دولتخواهان سر برمىزد به فيض ابر دست گوهربار صاحب‌قران گردون اقتدار ، سرسبز و شاداب گشته ، مصدوقهء   وَ النَّخْلَ باسِقاتٍ لَها طَلْعٌ نَضِيدٌ رِزْقاً لِلْعِبادِ   « 3 » به ظهور مىپيوست و كشت هر ناخوب و زشت كه در شوره‌زار فساد اهل عناد برمىآمد ، از صرصر قهر جهان‌سوزش مرده و ناچيز\r\n\r\n\r\n","description":"","footnote":"\r\n( 1 ) . ع : + مه .\r\n( 2 ) . م : برد .\r\n( 3 ) . ق / 10 و 11 .\r\n","page_name":" 899 ","page_number":963},
  {"content":"\r\n\r\nشده ، سمت  فَأَصْبَحَ هَشِيماً تَذْرُوهُ الرِّياحُ  « 1 » مىگرفت ، زبان ايام در هنگام انعام و انتقام به رسم ثنا خطاب مىكرد كه\r\n[ نظم 
  ]\r\n كف كريم تو بحرىست در افاضت جود * كه جز به ساحت تسليم نيست پايانش\r\nشعاع تيغ تو برقىست در ديار عدو * كه جز اجل نبود قطره‌هاى بارانش \r\nبعد از آن رايت نصرت‌نشان « 2 » از موضع جنجان نهضت فرموده ، سايهء اقبال به قريهء سهوال « 3 » انداخت و روز آدينه بيست و يكم ماه از قريهء سهوال « 4 » ارتحال نموده ، مرحله اصوان مخيم معسكر ظفر آشيان گشت ، و يك روز آنجا توقف افتاد و روز ديگر از اصوان روان شده ، مرحلهء جهوال مركز رايات ابّهت و جلال آمد . اهالى ديبالپور سابقا ايل و منقاد اميرزاده پيرمحمد شده بودند ، و شاهزاده ، مسافر كابلى را با هزار مرد به داروغگى ايشان فرستاده ، و چون پشه‌كال واقع شد و بر وفق سنت ابتلاى الهى  لِيَمِيزَ اللَّهُ الْخَبِيثَ مِنَ الطَّيِّبِ  « 5 » تا مخلص از مرائى « 6 » و موافق از منافق امتياز يابد ، ظاهرا ضعفى به حال لشكريان شاهزاده راه يافت ، ايشان از قلت درايت و سابقهء شقاوت با غلامان سلطان فيروز شاه متفق شده ، مسافر را با آن هزار مرد به تيغ بىباكى بگذرانيدند و از شرر شرارت نفس خبيث ، خرمن « 7 » امن‌وامان ديار خود بسوزانيدند .\r\n[ بيت 
  ]\r\n مرد سرگشتهء پريشان راى * دست خويشش تبر زند بر پاى \r\nو چون طنطنهء توجه رايت نصرت‌شعار ، به صوب آن ديار انتشار يافت ، آن بد فرصتان از بيم جان ، خان‌ومان بدرود كرده ، گريخته بودند و به حصار بطنير رفته ، در اين وقت كه حضرت صاحب‌قران به سعادت و اقبال به جهوال رسيد ، امير شاه ملك و دولت تمور تواچى را در آغرق گذاشته ، فرمان داد كه آغرق و لشكر\r\n\r\n\r\n","description":"","footnote":"\r\n( 1 ) . كهف / 45 .\r\n( 2 ) . ع : آيت نشان .\r\n( 3 ) . ع : شهوال .\r\n( 4 ) . شهوال .\r\n( 5 ) . انفال / 37 .\r\n( 6 ) . الف : مرابى .\r\n( 7 ) . ع : خرمى .\r\n","page_name":" 900 ","page_number":964},
  {"content":"\r\n\r\nاز راه ديبالپور ببرند ، چنان كه به نزديك دهلى در موضع سامانه تلاقى موكب همايون و آغرق دست دهد ، و از آنجا با ده هزار سوار ايلغار نموده و ايوار و شبگير فرموده ، عنان توجه به صوب آجودن تافت و روز دوشنبه بيست و چهارم ماه على الصباح ، خورشيد ، رايت ظفر پرتو به فوز و نجاح از افق قصبهء آجودن برآمد و پيشتر شيخ منوّر ظلمت شعار و شيخ سعد نخوت آثار از نبيرهء شيخ نور الدين ، بيشتر اهالى آن شهر را از راه صواب و جادهء صلاح گردانيده ، بر جلاى وطن داشته بودند و ايشان را اغوا كرده ، همراه خود ساخته ، روى گريز به‌طرف بطنير - كه از قصبات بلاد هند است - نهاده و بعضى مصحوب شيخ منوّر مظلم ، به دار الملك دهلى رفته بودند .\r\nجماعت سادات و علما كه پرتو نيّر ارادت قديم از روزن رضا و رحمت بر ساحهء حال ايشان تافته بود ، مكارم اخلاق حضرت صاحب‌قرانى را سفينهء نجات شناخته ، پاى ثبات به دامن توكل كشيده بودند و در جاى خود آسوده و آرميده ، در آن صباح مقرون به فوز و نجاح ، مضمون ،\r\n[ مصرع 
  ]\r\n « صبحى مبارك‌ست نظر بر جمال شاه » \r\nبه گوش سعادت شنيده به درگاه عالم‌پناه شتافتند و ديدهء اميد را از غبار موكب ظفرقرين روشن ساخته ، به نوازش بىكران و مراحم بىپايان اختصاص يافتند .\r\nعاطفت پادشاهانه مولانا ناصر الدين عمر 247 و پسر خواجه محمود ، شهاب محمد « 1 » را به داروغگى و حمايت آن شهر تعيين فرمود ، تا اهالى و سكان آن خطه را محافظت نموده ، نگذارند كه از عبور عساكر و گذشتن طبقات لشكريان ، زحمتى به ايشان رسد و از اين حال جمال صدق « انا عند [ حسن 
  ] ظنّ عبدى [ بى 
  ] فليظنّ بى ما يشاء » 246 « 2 » در نظر اعتبار اهل استبصار جلوه مىنمايد . چه آنان كه از حسن اعتقاد و نيكو نهادى گمان خير برده بودند ، به‌جاى خود قرار گرفته به سلامت بماندند ، و از صدمات وصول و مرور چنان لشكرى بىشمار ، اصلا گرد آسيبى بر دامن احوال ايشان\r\n\r\n\r\n","description":"","footnote":"\r\n( 1 ) . ع : حيدر .\r\n( 2 ) . همهء نسخ : شاء .\r\n","page_name":" 901 ","page_number":965},
  {"content":"\r\n\r\nننشست و جماعتى كه از سوءظن بدانديشى جلاى وطن اختيار كرده همراه شيخان ضالّ مضلّ برفتند ، مجموع به قتل و اسر و تاراج گرفتار گشتند و مضمون ،\r\n[ شعر 
  ]\r\n إذا كان الغراب دليل قوم * سيهديهم إلى دار البوار \r\n248 وصف الحال ايشان شد\r\n[ بيت 
  ]\r\n هركه را زاغ رهنما باشد * منزلش وادى بلا باشد \r\nو حقيقت آنكه شيخان ظاهرى كه از معرفت بهره‌اى ندارند و به شيد و زرق صورت زهد و صلاح برآراسته‌اند ، غول بيابانى كه به افواه مشهور است در واقع ايشانند . چه به قدم سيروسلوك از مقال حيوانى نگذشته‌اند و از روى ظاهر ، حال انسان مىنمايند و در باديهء استعدادات طالبان را از راه راست مىاندازند و در تيه « 1 » ضلالت سرگشته مىسازند .\r\n[ نظم 
  ]\r\n پوشيده مرقع‌اند از اين خامى چند * پيچيده ز طامات الف لامى چند\r\nنارفته ره صدق و صفا گامى چند * بدنام كنندهء نكو نامى چند \r\n\r\nگفتار در فتح شهر بند و قلعهء بطنير و استيصال اهالى آنجا از صغير و كبير\r\nقلعهء بطنير حصنى بغايت حصين بود از قلاع مشهور كشور هند ، و از راه دور افتاده ، به جانب دست راست و اطراف و جوانب آن چول است ، چنان كه از هر طرف پنجاه كروه و صد كروه آب نيست « 2 » و اهالى آنجا را از آب گولى است بزرگ بر در شهر ، كه از پشه كال پر مىشود و هرگز لشكر بيگانه آنجا نرسيده و از پادشاهان هند نيز كسى متعرض آن نشده و سپاه بدانجا نبرده و بدين واسطه از اهالى ديبالپور و\r\n\r\n\r\n","description":"","footnote":"\r\n( 1 ) . ع : تپه .\r\n( 2 ) . م : - « چنان كه از هر طرف . . . آب نيست » .\r\n","page_name":" 902 ","page_number":966},
  {"content":"\r\n\r\nاجودن و ديگر مواضع ، خلق بسيار از بيم صدمهء عساكر گردون مآثر به آن حصار آورده بودند و كثرتى عظيم آنجا جمع شده ، چنانچه در شهر نمىگنجيدند و بسى چهارپايان و عرابه‌ها مشحون به صنوف رخوت و اجناس در حوالى آن بازداشته بودند « 1 » .\r\nحضرت صاحب‌قران گيتىستان « 2 » ، صباح « 3 » سه‌شنبه بيست و پنجم ماه به اجودن درآمد و از صدق نيّت و صفاى طويّت در قبهء مرقد منوّر شيخ فريد شكر گنج - قدس سره 249 - استمداد همت نموده ، به دست نياز از گنج رحمت الهى ذخاير فتوحات نامتناهى اندوخت و از آنجا بيرون آمده ، « 4 » به عزم تسخير بطنير روان شد و از رود دنه « 5 » - كه از معظمات انهار هند است - گذشته « 6 » ، و در خالص كوتلى « 7 » فرود آمد و از آنجا تا به اجودن ده كروه است « 8 » و تا بطنير « 9 » پنجاه كروه و سه كروه يك فرسخ شرعى است . آن حضرت همان روز كه به قلعه خالص كوتلى « 10 » رسيد ، نماز پيشين گزارده ، به سعادت سوار شد و بقيهء روز و تمام شب ، ماه كردار از سير نياسود تا آن چول كشيده « 11 » را ، به عزم ملكانه به يك منزل قطع فرمود . و چون روز شد ، قراولان - كه پيش رفته بودند - قراول دشمن را بشكستند و شيخ درويش اللهى « 12 » دو كس را فرود آورد و همان روز كه چهارشنبه بيست و ششم بود چاشتگاه موكب گيتىگشاى جهانگير به ظاهر بطنير رسيد و گورگه فروكوفته ، خروش سورن و غلغلهء تكبير و تهليل از چرخ اثير برگذشت و هرچه در بيرون « 13 » بود ، تمام عرضهء نهب و غارت گشت .\r\nو والى آن شهر و قلعه - كه او [ را 
  ] راو « 14 » دولجين « 15 » مىگفتند ، و راو به لغت هند\r\n\r\n\r\n","description":"","footnote":"\r\n( 1 ) . الف : - « چنانچه . . . بازداشته بودند » .\r\n( 2 ) . الف : + بعد از كفايت مصالح آجودن .\r\n( 3 ) . الف : روز .\r\n( 4 ) . الف : - « به آجودن درآمد . . . بيرون آمده » .\r\n( 5 ) . الف ، كلكته : آب اجودن .\r\n( 6 ) . الف : عبور فرمود روز ديگر به .\r\n( 7 ) . الف : قلعه خالص كوتل .\r\n( 8 ) . الف : آمد و ميان اين قلعه .\r\n( 9 ) . الف : + قلعه .\r\n( 10 ) . الف : آمد و ميان اين قلعه .\r\n( 11 ) . ع : كشنده .\r\n( 12 ) . م : الهى ؛ - الف : درويش اللهى كه به قراولى پيش رفته بود قراول دشمن را شكسته دو كس را دستگير كرده آورد و همان روز كه پنجشنبه بيست و هفتم .\r\n( 13 ) . ع : + شهر .\r\n( 14 ) . م : روا ؛ ظاهرا منظور همان كلمه راى است كه به اغلب احتمال با كلمهء  Ruy  ( فرانسه قديم ) و  Roy  ( فرانسه جديد ) به معناى شاه نسبتى دارد و در لاتينى  Rex  ؛ راجه نيز راى چه است يعنى راى كوچك .\r\n( 15 ) . الف : دوالجين ؛ م : ذولجين .\r\n","page_name":" 903 ","page_number":967},
  {"content":"\r\n\r\nبهادر را گويند - سپاهى گران و تبعى فراوان داشت و زمام امور آن نواحى به قبضهء اختيار او قرار يافته بود و در آن حدود از آينده و رونده ، باج مىستد و تجّار و كاروانى از آسيب تعرض او ايمن نبودند ، و چون از وسوسهء ديو غرور و پندار به حصانت حصار و تبع و اهبت بسيار مغرور گشته سر به ربقهء متابعت و مطاوعت و گردن به طوق بندگى و اطاعت درنياورد . لشكر فيروزى اثر از دست راست امير سليمان شاه و امير شيخ نور الدين و اللّه‌داد و از دست چپ اميرزاده خليل سلطان و شيخ محمد ايكوتمور و ديگر امرا بىتوقف روى جلادت به تسخير شهر نهادند و به حملهء اول و صدمهء نخست ، شهر بند را بگرفتند و گروهى انبوه از هندوان به قتل آمدند و به آب تيغ ، شعلهء حيات بسى از آن خاكساران بادپيما فرونشست و غنيمت فراوان به دست استيلاى سپاه كشورستان افتاد . و هم در دم امراى تومان و قوشونات پيرامن قلعه درآمدند و به آهنگ محاصره ، چپرها بسته ، دست شجاعت به جنگ برگشادند و راودولجين با بهادران هند بر در قلعه ايستاده بود و مقابله و مقاتله را آماده گشته .\r\nاز امراى اميرزاده شاهرخ ، امير سليمان شاه و سيد خواجه و جهان‌ملك حمله بردند و سيد خواجه شمشير رسانيد و جهان‌ملك نيز چندبار حمله كرده ، كوشش‌هاى مردانه نمود و دلاوران عساكر گردون‌مآثر از اطراف و جوانب به صداى آواى برغو و كرّناى و خروش گورگه و كوس به جوش درآمده ، صدمات مردانه متعاقب گردانيدند و چون نزديك شد كه قلعه را به غلبه و قهر بگشايند ، سيلاب رعب و بيم در خانهء قرار و تمكين راودولجين افتاد و از سر عجز و اضطراب آغاز شفاعت و خواهشگرى نهاد و سيدى را به حضرت صاحب‌قرانى فرستاد و درخواست كرد كه آن روز او را امان بخشند ، تا روز ديگر كمر بندگى بسته ، به درگاه عالم‌پناه آيد . مراحم پادشاهانه ملاحظهء جانب فرستاده - كه از منتسبان دودمان رسالت بود - فرموده ، ملتمس او را مبذول داشت و لشكر مظفرلوا را از جنگ منع نموده ، از در حصار بازگشت و از شهر بيرون فرموده در سايهء حفظ و تأييد پروردگار فرود آمد .\r\n\r\n","description":"","footnote":"","page_name":" 904 ","page_number":968},
  {"content":"\r\n\r\nو چون روز ديگر راو دولجين به عهد خود وفا ننمود و بيرون نيامد فرمان اعلى\r\n[ مصراع 
  ]\r\n « كه بد نسخه‌اى از قضا در مضا » \r\nبه صدور پيوست كه هريك از امرا در مقابل خود نقب فروبرده ، به زير ديوار قلعه رسانند « 1 » . برحسب فرموده به حفر نقب مشغول شدند و هرچند از بالاى قلعه آتش و سنگ و ناوك و خدنگ بر لشكريان مىباريدند ، پنداشتى بر سر آن دلاوران گل‌افشان مىكردند . راو دولجين و كلانتران و اتباعش چون آن‌حال مشاهده نمودند ، آتش دهشت در نهاد ايشان افتاده ، دود حيرت از سر برآمد و غلبهء خوف و هراس و اساس تجلّد ايشان را از هم فروريخت . مضطر و مضطرب به سر برج‌ها برآمدند و تضرّع و زارى را وسيلهء نجات و رستگارى ساختند و به زبان مسكنت و بيچارگى عرضه داشتند كه حد خود شناختيم و از سر صدق و راستى قدم در جادهء خدمتكارى و طاعت‌گزارى مىنهيم و از مرحمت پادشاهانه اميدواريم كه صحيفهء گناه و خطاى ما بندگان را رقم عفو كشيده ، به جان امان بخشند .\r\nصاحب‌قران دادگستر به حكم « العفو زكات الظّفر » 250 حاجت ايشان را به حسن قبول تلقى فرمود و راو دولجين در آخر همان روز پسر خود را با نايب « 2 » همراه كرده ، با جانوران و اسبان تازى ، به درگاه خلافت‌پناه فرستاد . و عاطفت پادشاهانه پسر او را تشريف خاص و جامهء زربفت و كمر و شمشير زرنگار نوازش فرمود و بازفرستاد .\r\nپشت استظهار قوى گشته و دست اميد به دامن مراد پيوسته و روز جمعه بيست و هشتم ماه ، چاشتگاه ، راو دولجين از حصار بيرون آمد و شيخ سعد الدين آجودنى با او بود و بر آستان سلطنت آشيان - كه سجده‌گاه سرافرازان روى زمين و بوسه جاى سلاطين جمشيد تمكين بود - روى نياز ماليده ، به سعادت بساطبوس استسعاد يافت . و جانوران خوب و سه تغوز اسب با زين زر به رسم « 3 » پيشكش به عرض رسانيد ، و مجموع شاهزادگان و امرا را اسب‌ها پيشكش كرده ، عنايت پادشاهانه\r\n\r\n\r\n","description":"","footnote":"\r\n( 1 ) . ع : بيايند .\r\n( 2 ) . الف : نانب .\r\n( 3 ) . الف : - به رسم .\r\n","page_name":" 905 ","page_number":969},
  {"content":"\r\n\r\nشامل حامل او شد و به جامه‌هاى طلادوز « 1 » و كمر زر و تاج بلندپايه و سرافراز گشت . و چون جمعى كثير از مواضع آن ممالك ، به تخصيص اهالى ديبالپور و آجودن ، از مهابت شكوه رايت كشورگشاى گريخته در آن قلعه جمع شده بودند ، امير سليمان شاه و امير اللّه داد برحسب فرمان به ضبط دروازهء قلعه مشغول شدند و شنبهء بيست و نهم مردم اطراف را - كه آنجا گرد شده بودند - به لشكرگاه ظفرپناه حاضر گردانيدند و طايفه طايفه را به معتمدان سپردند و قريب سيصد اسب تازى بيرون آوردند ، و همت ملكانه مجموع را به امرا و بهادران « 2 » بخشيد .\r\nو چون اهالى ديبالپور ، مسافر كابلى را با هزار كس از سپاه اميرزاده پير محمد به غدر كشته بودند ، پانصد مرد ايشان را به تيغ خون‌آشام انتقام بگذرانيدند و زن و فرزندان ايشان را برده كردند و مردم آجودن را كه از بدنيتى و بىدولتى روى از رايت ظفرپيكر برتافته بودند و گريخته ، بعضى را به ياساق رسانيدند و چندى را اسير گرفتند و اموال ايشان را تاراج كردند .\r\nآرى عطيهء طالع حضرت صاحب‌قرانى ، غلط گفتم فضل ربانى ، و تأييد صمدانى ، مقتضى آن بود كه هر آفريده كه يك سر موى پاى از جادهء متابعت آن حضرت سپهر مكنت فراتر نهد ، البته از دست قهر سپاه ظفرپناهش از پاى درآيد و سر به باد دهد و هركه نه از سر صدق ، دست اخلاص به دامن اقبال بىانتقالش زند ، سراسيمه در زير دست‌وپاى مراكب كواكب « 3 » شمارش با خاك يكسان گردد .\r\n[ نظم 
  ]\r\n بس پيل مست را كه نهيبش فروشكست * بس شير شرزه را كه شكوهش شكار كرد\r\nهركس كزو نشست غبارى به خاطرش * در حال گردش فلكش خاكسار كرد \r\nو كمال الدين برادر راو دولجين و پسر او چون اثر سياست سپاه كشورستان نسبت با مجرمان و گناهكاران مشاهده نمودند ، توهمى بىجايگاه به خود راه دادند و از غايت خوف و دهشت سررشتهء صواب از دست عقل صلاح‌انديش ايشان برفت و از فحواى نصيحت مؤدّاى\r\n\r\n\r\n","description":"","footnote":"\r\n( 1 ) . الف : طلاگون .\r\n( 2 ) . الف : ملكان .\r\n( 3 ) . ع : مواكب .\r\n","page_name":" 906 ","page_number":970},
  {"content":"\r\n\r\n[ بيت 
  ]\r\n دامن دولت جاويد و گريبان اميد * حيف باشد كه بگيرند و دگر بگذارند \r\nغافل مانده ، روز يكشنبه سلخ صفر « 1 » باوجود آنكه راو دولجين در معسكر همايون بود به انديشهء باطل دروازهء قلعه ببستند و در بلا و عنا به روى حال خود بازگشادند و راو دولجين بدين سبب دربند افتاد و شعلهء خشم حضرت صاحب‌قران اشتعال يافته ،\r\n[ نظم 
  ]\r\n بفرمود تا لشكر نامدار * درآيند پيرامن آن حصار\r\nبه بازوى دولت خرابش كنند * ز سيلاب خون غرق آبش كنند \r\nعساكر منصور چون سعد غيور ، به جوش و خروش درآمده ، به حفر نقب و تخريب سور مشغول شدند . اهل قلعه به يقين دانستند كه مقاومت با آن گروه گردون شكوه از حيّز قدرت و مكنت ايشان بيرون است و اگر در آن بىباكى اصرار نمايند و آفتاب فتح حصار از مغرب قهر برآيد ، در توبه بسته ماند و اميد از خلاص و نجات به كلى گسسته گردد ، برادر و پسر راو دولجين از راه عجز و بيچارگى بيرون آمدند و روى ندامت بر خاك اعتذار نهاده ، زبان تضرّع به پوزش و استغفار برگشادند و كليدهاى دروازه‌ها « 2 » به بندگان درگاه سپردند .\r\nو روز دوشنبه « 3 » غرهء « 4 » ربيع الاول از امرا امير شيخ نور الدين و اللّه داد جهت درست كردن مال امانى به اندرون قلعه رفتند ، و رايان آنجا از تيره‌رايى روشندلانه و يكجهتانه ، در پذيرفتن مال امان و ادا كردن وجه پيش نيامدند و از راستى - كه به گواهى مهر مبارك پادشاهى سبب رستگارى است « 5 » - انحراف جستند و در ميان ايشان گبران و گمراهان بسيار بودند ، آغاز مخالفت و عصيان كردند و قضيه به خشونت و پيكار انجاميد .\r\n\r\n\r\n","description":"","footnote":"\r\n( 1 ) . الف : دوشنبه غره ربيع الاول .\r\n( 2 ) . الف ، ع : دروازه .\r\n( 3 ) . الف : شنبه .\r\n( 4 ) . الف : دوّم .\r\n( 5 ) . اشاره است به نقش مهر تيمور : « راستى رستى » .\r\n","page_name":" 907 ","page_number":971},
  {"content":"\r\n\r\n[ مصراع 
  ]\r\n « و أوّل النار جمر ثم تشتعل » \r\nو چون باد اين خبر ، به ساحت ضمير منير خاقان جهانگير وزيد ، زبانهء آتش خشم بالا كشيد و فرمان قضا جريان نفاذ يافت كه آن خاكساران را به تيغ آبدار گذرانيده ، دمار از روزگار كفّار فجّار و گرد استيصال از ديار آن منافقان بىاعتبار برآورند . سپاه ظفرپناه از تمام اطراف و جوانب قلعه ، كمندها و طناب‌ها بر كنگرهء حصار انداخته ، به بالا برآمدند . اهل حصار آنچه گبران بودند بر وفق اشارت  يُخْرِبُونَ بُيُوتَهُمْ بِأَيْدِيهِمْ  « 1 » زن و فرزند و مال را آتش زده ، بسوختند و قومى كه دعوى مسلمانى مىكردند 251 ، زن و فرزند را گوسفندوار سر ببريدند و هردو طايفه اتفاق نموده ، آهنگ جنگ و جدال و عزم رزم و قتال كردند . گروهى قوى « 2 » هيكل سنگين‌دل آهنين چنگ و حشرى سراسر كوه جهالت و درياى ضلالت را پلنگ و نهنگ\r\n[ نظم 
  ]\r\n همه تند و كينه‌كش و تيزچنگ * به نيروى شير و لجاج پلنگ\r\nچو عفريتى از بهر خون آمده * ز دهليز دوزخ برون آمده \r\nو از لشكر اسلام\r\n[ نظم 
  ]\r\n سپاهى به هيبت چو امواج دريا * گروهى به كثرت چو اعداد اختر\r\nنجسته همه عمر خويش از صف جنگ * جدايى چو اعراض لازم ز جوهر \r\nبرحسب فرموده ، در قلعه ريختند و تيغ جهاد آخته و غلغهء تكبير و تهليل در خم چرخ اثير انداخته با آن گمراهان درآويختند و جنگى عظيم واقع شد ، چنانچه بسى از غازيان دولتمند ، به سعادت شهادت فايز شدند و بعضى زخمدار گشتند . و امير شيخ نور الدين را كه به عزم جهاد كمر اجتهاد بسته ، پياده « 3 » دست جلالت به غزا\r\n\r\n\r\n","description":"","footnote":"\r\n( 1 ) . حشر / 2 .\r\n( 2 ) . م : قوى .\r\n( 3 ) . الف : + به شهر درآمده بود .\r\n","page_name":" 908 ","page_number":972},
  {"content":"\r\n\r\nگشاده بود و يكى از بهادران ، ايشان را به زخم تيغ از پاى درآورده ، جماعتى از گبران با شمشيرهاى كشيده در ميان گرفته بودند و نزديك بود كه دستگير كنند ، اوزون مزيد بغدادى و فيروز سيستانى به اتفاق حمله كردند و چندكس از آن بىدينان را به تيغ آبدار بر خاك هلاك انداختند و امير شيخ نور الدين را از آن ورطه بيرون آوردند و آخر الامر نسيم نصرت كه مجاهدان غازى را برحسب وعدهء الهى مقرر و مدّخر است از مهبّ تأييد وزيدن گرفت و صبح فيروزى از مطلع  يَنْصُرُ مَنْ يَشاءُ وَ هُوَ  « 1 »  الْعَزِيزُ الرَّحِيمُ  « 2 » دميدن آغاز نهاد و لشكر اسلام غالب گشته ده هزار مرد از هندوان ديونژاد عفريت‌نهاد را به تيغ جهاد بگذرانيدند و از تن كشتگان و خون آن روز برگشتگان تمام آن خطه را كوه و دريا گردانيدند « 3 » و آتش در خانه‌ها و بناهاى شهر و قلعه انداختند و مجموع عمارات را خراب و ويران كرده با زمين هموار ساختند و آن ديار از صرصر قهر و انتقام لشكر اسلام سمت  كَأَنْ لَمْ تَغْنَ بِالْأَمْسِ  « 4 » گرفته نوعى شد كه پنداشتى هيچ متنفّس هرگز در آن ناحيه نبوده  وَ كَذلِكَ أَخْذُ رَبِّكَ إِذا أَخَذَ الْقُرى وَ هِيَ ظالِمَةٌ إِنَّ أَخْذَهُ أَلِيمٌ شَدِيدٌ  « 5 » و از غنايم آنچه در آن قلعه به دست آمد از زر و نقره و اسب و رخت ، عاطفت حضرت صاحب‌قران همه را بر لشكريان بخش فرمود و زخمداران را به مراهم مراحم پادشاهانه نوازش فرمود و اوزون مزيد « 6 » و فيروز را كه معاونت امير شيخ نور الدين كوشش‌هاى مردانه كرده بودند و در مقام سربازى پاى داشته دستبردهاى دلاورانه نموده ، به عنايت و تربيت اختصاص بخشيد و تشريف و انعام ارزانى داشت .\r\n\r\nگفتار در توجه رايت كشورستانى از بطنير به صوب سرسطى و فتح‌آباد و اهرونى\r\nچون تمام آن « 7 » شهر - و كدام شهر - ويرانه‌اى زير و زبر كرده ، كه تندباد قهر از جيفهء\r\n\r\n\r\n","description":"","footnote":"\r\n( 1 ) . همهء نسخ : أنت .\r\n( 2 ) . روم / 5 .\r\n( 3 ) . الف : - « و از تن كشتگان و خون . . . دريا گردانيدند » .\r\n( 4 ) . يونس / 24 .\r\n( 5 ) . هود / 102 .\r\n( 6 ) . سعادت‌نامه : افزون .\r\n( 7 ) . ع : - تمام آن .\r\n","page_name":" 909 ","page_number":973},
  {"content":"\r\n\r\nكشتگان آگنده بود و هوا از مجاورت مردار بسيار متغير و گنده ، حضرت صاحب‌قران چهارشنبه « 1 » سيوم « 2 » ماه از آن محل نهضت فرمود و پرچم رايت فتح آيت شانه‌زدهء مشاطهء ظفر و جيش مظفّر لواى كشورگشاى را جنود سعود آسمانى طليعه و راهبر و چهارده گروه راه رفته موضعى را كه كنارهء حوض آب خوانند ، مخيّم نزول همايون گشت و روز پنجشنبه چهارم « 3 » ماه از آن محل به سعادت روان شده ، به قلعهء فيروزه رسيد و به فيروزى از آنجا گذشته ، هم در آن روز شهر سرسطى را از غبار موكب ظفرقرين آذين بستند و اهالى آن شهر بيشتر بىدينان بودند و خوك در خانه‌هاى خود نگاه مىداشتند و گوشتش مىخوردند و از آوازهء وصول رايت نصرت‌شعار ، مجموع گريخته بودند و شهر را گذاشته ، فوجى از عساكر گردون‌مآثر از عقب ايشان بشتافتند و بسيارى از آن گمراهان را دريافته ، با ايشان محاربه كردند و برحسب فرمودهء  وَ اقْتُلُوهُمْ حَيْثُ ثَقِفْتُمُوهُمْ  « 4 » به تيغ جهاد بگذرانيدند و هرچه همراه داشتند از اسبان و ديگر اسباب و اموال در تحت ضبط آورده ، همه سالم و غانم بازگشتند ، مگر عادل فراش كه در آن جنگ به عزّ شهادت فايز شد و در زمرهء  يُرْزَقُونَ   فَرِحِينَ بِما آتاهُمُ اللَّهُ  « 5 » انخراط يافت .\r\nحضرت صاحب‌قران يك روز در شهر سرسطى اقامت فرمود و روز ديگر به سعادت از آنجا نهضت نمود و هيژده كروه مسافت قطع كرده به حوالى قلعهء فتح‌آباد فرود آمد . عنايت ازلى در سكون و انتقال شامل احوال و لطف لم يزلى در نزول و ارتحال ، كافل نظم امور دولت و اقبال . و مردم فتح‌آباد هم به اغواى غول ضلالت از طريق قويم و سمت مستقيم عدول جسته ، روى ادبار به بيابان فرار نهاده بودند و غيبت نموده ، طايفه‌اى از سپاه ظفرپناه در پى ايشان روان شدند و بسى از آن سرگشتگان را به دست قهر از پاى درآوردند ، و چهارپايان و ذخاير و علايق ايشان را از سر تسلط و استيلا به دست آورده ، مراجعت كردند . و روز يكشنبه هفتم ماه\r\n\r\n\r\n","description":"","footnote":"\r\n( 1 ) . الف : شب پنجشنبه .\r\n( 2 ) . الف : چهارم .\r\n( 3 ) . الف : جمعه پنجم .\r\n( 4 ) . بقره / 191 ؛ نساء / 91 .\r\n( 5 ) . آل عمران / 169 ، 170 .\r\n","page_name":" 910 ","page_number":974},
  {"content":"\r\n\r\nمذكور رايت نصرت‌شعار از فتح‌آباد به فيروزى روان شد و از قلعهء رجب‌پور « 1 » گذشته ، سايهء وصول بر حوالى قلعهء اهرونى انداخت . و چون در آن موضع هيچ كاردان صواب‌انديش نبود - كه به رسم استقبال پيش آمده ، خاك ساحت بارگاه عالم‌پناه را سرمهء ديدهء دولت سازد - تا نيّر عاطفت پادشاهانه پرتو حمايت بر حال مردم آن ديار اندازد ، اهالى آنجا از صدمات عساكر گردون‌مآثر بعضى طعمهء تيغ آبدار گشتند و بعضى در قيد اسار گرفتار شدند و لشكريان غلهء بسيار برداشته ، ابنيه و عمارات را آتش زدند و در آن محل جز تودهء چند خاكستر اثرى نماند .\r\nو روز دوشنبه هشتم ماه ، سپاه ظفرپناه از قريهء اهرونى به رهنمونى تأييد ذو الجلال ، عزيمت ساختند و در صحراى قريهء توهنه لواى دولت و اقبال برافراختند و در آن حدود از قومى كه ايشان را جتان گويند ، گروهى انبوه از ديرگاه باز ، استيلا يافته بودند و عنان بىباكى از جادهء سداد و راستى برتافته و دست شرّ و فساد به دزدى و راه‌زنى گشاده ، راه بر آينده و رونده بسته بودند و پاى طغيان از حد مسلمانى بيرون نهاده ، كاروانيان را به انواع ايذا از قتل و نهب تعرض مىنمودند . و چون آن ناحيه از انوار ماهچهء رايت فتح آيت ، روشنى يافت ، آن تاريكان « 2 » گمراه ، از بيم ، در ميان بيشه‌ها خزيدند و كشف‌وار سر در حجاب توارى كشيدند ، و اكثر آن بيشه‌ها نىشكر بود . فرمان قضا جريان نفاذ يافت و از سپاه ظفرپناه يك قوشون با توكل هندوى قرقرا « 3 » و مولانا ناصر الدين عمر تاخت كردند و از پى آن دزدان رفته ، قريب دويست كس را به قتل آوردند و چهارپايان ايشان را گرفته و جمعى را اسير كرده ، به معسكر همايون پيوستند .\r\n\r\nگفتار در ايلغار فرمودن صاحب‌قران كامكار و قلع و قمع جتان مفسد « 4 » بدكردار\r\nچون همت عالى نهمت حضرت صاحب‌قران ، به قلع‌وقمع مفسدان و ناراستان\r\n\r\n\r\n","description":"","footnote":"\r\n( 1 ) . همهء نسخ : نور ، ولى ظاهرا پور به معناى قلعه ، صحيح‌تر به نظر مىرسد .\r\nمانند اسامى بمپور ، فتح‌پور ، برهان‌پور .\r\n( 2 ) . ع : تازيكان .\r\n( 3 ) . همهء نسخ : قرقره .\r\n( 4 ) . الف : مفسدان .\r\n","page_name":" 911 ","page_number":975},
  {"content":"\r\n\r\nو ايمنى راهها و سلامت مسافران مصروف بود ، روز سه‌شنبه نهم ماه ربيع الاول از توهنه نهضت فرمود و آغرق را با غنايم و اثقال - كه جمع آمده بود - در عهدهء اهتمام امير سليمان شاه به‌طرف سامانه روانه داشت و او هم در آن روز از قلعهء مونك گذشته ، به جانب سامانه « 1 » نزول كرد . و حضرت اعلى به عزم استيصال جتان كه در بيابان‌ها و بيشه‌ها پنهان شده بودند ، ايلغار فرمود و در آن روز از آن جتان ديوسيرت عفريت‌نهاد ، قريب دو هزار مرد ، از تيغ فتنه‌سوز لشكريان « 2 » فيروزروز ، بر خاك هلاك افتادند و زن و فرزند ايشان را اسير كرده ، اموال و چهارپايان را تاراج كردند و مادهء شرّ و فساد آن شريران - كه از مدت مديد باز ، چابك‌رو « 3 » نسيم ، از آن حدود به ترس و بيم مىگذشت - به كلى منقطع گشت .\r\n[ نظم 
  ]\r\n ز يمن دولت صاحب‌قران دين‌پرور * كه داشت حشمت جمشيد و راى اسكندر\r\nمبارزان مجاهد به ضرب تيغ جهاد * از آن حدود بكندند بيخ فتنه و شر \r\nو در آن نواحى جماعتى از سادات - كه رايات جلالت آيات قدرشان ، به پراچم تراجم ،  قُلْ لا أَسْئَلُكُمْ عَلَيْهِ أَجْراً  « 4 » آراسته است - در ديهى مقام داشتند و به دلالت توفيق ، روى اميد به بارگاه خلافت‌پناه آوردند و به عزّ تقبيل انامل كريمه كه نوك خامهء « جفّ القلم » بر نگين تمكينش فحواى\r\nنظم\r\n هردر كه سعادت ز عنايت « 5 » بگشايد * مفتاح فتوحش ز سرانگشت تو باشد\r\nور « 6 » خاتمت خاتم جمشيد به خير است * آن است نشانش « 7 » كه در انگشت تو باشد \r\nنگاشته بود ، استسعاد يافتند . عاطفت حضرت صاحب‌قران كه سجيهء همايونش از صدق نيت و حسن اعتقاد بر موّدت و ولاى عترت طاهرهء نبوى « 8 » - عليه و عليهم الصلاة و السلام - مجبول بود ، مقدم ايشان را به اعزاز و اكرام تلقى فرمود و رياض\r\n\r\n\r\n","description":"","footnote":"\r\n( 1 ) . ع ، م : - به جانب سامانه .\r\n( 2 ) . م : لشكر .\r\n( 3 ) . ع : وار .\r\n( 4 ) . شورى / 23 .\r\n( 5 ) . ع : به عنابت ؛ الف : كه عنايت .\r\n( 6 ) . الف ، ع : وز .\r\n( 7 ) . ع : گشايش .\r\n( 8 ) . م : - نبوى .\r\n","page_name":" 912 ","page_number":976},
  {"content":"\r\n\r\nامانى و آمال ايشان را به زلال ترحيب و اجلال سرسبز و شاداب داشت و همه را سر تا پاى ، جامه‌هاى گرانمايه « 1 » فرموده ، قامت حالشان را به خلعت مكرمت و افضال ، اعتدال سرو سهى بخشيد و داروغا گماشت كه ايشان را از تعرض سپاه ذره‌شمار آفتاب‌آثار صيانت نمايد .\r\nو روز چهارشنبه دهم ماه ، امير سليمان شاه با كوچ‌ها كه در نواحى مونك « 2 » بود ، به نزديك شهر سامانه نقل كردند و آن شب آنجا بودند ، و روز پنجشنبه يازدهم به كنار آب كهكر رسيدند و رايت نصرت‌شعار ، كه از توهنه جهت استيصال جتان ايلغار فرموده بود ، آن روز « 3 » در كنار آب كهكر كه قريب به سامانه بود ، بديشان پيوست و چهار روز براى انتظار وصول آغرق بزرگ در آن يورت توقف نمود « 4 » و دوشنبه پانزدهم ماه از آن محل نهضت نموده ، حوالى « 5 » پول كوپله « 6 » مخيّم نزول همايون گشت و امرا و لشكريان جوانغار مثل سلطان محمود خان و اميرزاده سلطان حسين و اميرزاده رستم و امير جهانشاه و غياث الدين ترخان و حمزهء طغاى بوغاى برلاس و شيخ ارسلان و سونجك بهادر و مبشر و ديگر امراى دست چپ - كه در مرغزار كابل به راهى كه تعيين رفته بود ، برحسب فرمان روان شده بودند و در آن راه هرجا كه به شهر و قلعهء مخالفت رسيده بودند ، همه را فتح كرده و اهالى آن را مقهور ساخته و تاراج كرده - در اين‌روز به موكب ظفرقرين پيوستند . و روز سه‌شنبه شانزدهم از آنجا كوچ كرده ، و از پول كوپله گذشته ، آن طرف پل مركز رايات نصرت آيات گشت . و آغرق بزرگ باقى لشكر - [ كه 
  ] از راه ديبالپور مىآمدند و ضبط آن به عهدهء شهامت و صرامت امير شاه ملك بود - در آن روز به معسكر همايون ملحق شدند و روز چهارشنبه هفدهم در آن منزل توقف افتاد و روز پنجشنبه هژدهم « 7 » از كنار پول كوپله به سعادت و اقبال روان شده و پنج كروه راه رفته حوالى پول بكران « 8 » مضرب خيام ساختند و روز جمعه نوزدهم از آنجا كوچ كرده ، به قريهء كتيل « 9 » رسيدند و مسافت\r\n\r\n\r\n","description":"","footnote":"\r\n( 1 ) . ع : + عطا .\r\n( 2 ) . الف ، ع : مانك .\r\n( 3 ) . ع : - آن روز .\r\n( 4 ) . م : - نمود .\r\n( 5 ) . الف : - حوالى .\r\n( 6 ) . در كتاب سعادت‌نامه ، ص 99 « كويله » ضبط شده است .\r\n( 7 ) . ع : - هژدهم .\r\n( 8 ) . همهء نسخ : يكران .\r\n( 9 ) . سعادت‌نامه : كيتل .\r\n","page_name":" 913 ","page_number":977},
  {"content":"\r\n\r\nميان سامانه و كتيل هفده كروه بود كه پنج فرسخ شرعى باشد و دو ميل 252 . و روز شنبه به سامانه رسيدند « 1 » .\r\n\r\nگفتار در صدور فرمان واجب الامتثال به روان شدن سپاه ظفرپناه به رسم يسال\r\nچون شاهزادگان و امرا و لشكريان - كه برحسب فرمان هر فوجى به راهى متوجه شده بودند - مجموع جمع آمدند و به موكب همايونى پيوستند - چنان كه گفته شد - در اين محل حكم قضا مضا نفاذ يافت و تمام امراى ميمنه و ميسره هريك به مورچل خود به توره روان شدند . در برانغار اميرزاده پير محمد و اميرزاده رستم و امير سليمان شاه و يادگار برلاس و امير شيخ نور الدين و امير مضراب و قمارى و تمور خواجهء آق‌بوغا و ديگر امرا و در جوانغار سلطان محمود خان و اميرزاده خليل سلطان و اميرزاده سلطان حسين و امير جهان شاه و امير شاه ملك و شيخ ارسلان و شيخ محمد ايكوتمور و سونجك بهادر و ديگر امرا و در قول تومان سان‌سيز و تومان كلان و امير اللّه داد و على سلطان تواچى و باقى تومانات و امراى قوشونات به اين نسق تا بيست كروه مسافت - كه شش فرسخ شرعى باشد و دو ميل « 2 » به عرض - ياسامشى نموده به‌طرف دهلى روان شدند .\r\n[ نظم 
  ]\r\n سپاهى به كثرت فزون از قياس * غبار سم اسبشان بيم و باس\r\nز غريدن كوسشان گاه رزم * به هول قيامت شدى چرخ ، جزم\r\nهمه تيغ مردى به كف بهر دين * سنان آب داده به زهراب كين\r\nسر بختشان را ز توفيق ترك * ز بهر غزا دل نهاده به مرگ \r\nروز دوشنبه بيست و دوم ماه به قلعهء اسندى رسيدند و از كتيل تا اسندى هفده كروه است . و مردم سامانه و كتيل و اسندى - كه بيشتر كيش مجوس داشتند - همه را\r\n\r\n\r\n","description":"","footnote":"\r\n( 1 ) . ع ، م : و روز شنبه به سامانه رسيدند .\r\n( 2 ) . الف : + شرعى باشد .\r\n","page_name":" 914 ","page_number":978},
  {"content":"\r\n\r\nسابقهء شقاوت دامن‌گير شده ، خانه‌هاى خود را سوخته بودند و به‌طرف دهلى گريخته ، چنانچه سپاه نصرت‌شعار در آن ديار ديّار نديد .\r\nو روز سه‌شنبه بيست و سيوم از حصار اسندى نهضت فرموده و شش كروه مسافت قطع نموده ، حصار تغلق‌پور مركز اعلام ظفر انجام لشكر اسلام گشت و اهالى آن حصار ، طايفه‌اى از بىدينان ثنويه بودند كه ديدهء بصيرتشان از اشراق نور توحيد محروم مانده ، كائنات و حوادث را دو مبدأ ، اثبات كنند و آن را يزدان و اهرمن گويند و به نور و ظلمت از آن تعبير نمايند و هرچه از قبيل خيرات شناسند از يزدان دانند ، فساد و شرور كه در مجارى امور عالم رو نمايد به اهرمن نسبت كنند و الحق - « و ان لا مؤثر فى الوجود الّا اللّه » . القصه مقيمان آن حصار - كه ايشان را سالون مىخواندند - مجموع رو به گريز نهادند . عساكر گردون‌مآثر بىتوقف قلعه را آتش زدند و تمام سوخته ، از آن اثر نگذاشتند .\r\nو روز چهارشنبه بيست و چهارم ماه ، رايت نصرت‌پناه سايهء وصول به شهر پانى پت « 1 » انداخت و از تغلغ‌پور تا پانىپت « 2 » دوازده گروه است . اهل پانىپت « 3 » دست اضطرار در دامن فرار زده سر عجز در گريبان اختفا كشيدند و در آن مقام هيچ متنفّس پيدا نشد و در اندرون حصار يك انبار گندم بود كه از ده هزار من به سنگ بزرگ - كه عبارت از صد و شصت هزار من شرع باشد - افزون آمد ، آن را بر لشكريان بخش كردند . و روز پنجشنبه بيست و پنجم از آنجا كوچ كرده و شش كروه راه رفته بر لب آب پانىپت فرود آمدند . روز جمعه بيست و ششم ، امراى برانغار و جوانغار با سپاه فيروزىشعار جبه پوشيده و جنگ را آماده گشته روان شدند . عون ربانى مقارن رايت ممالك‌آراى و سعادت آسمانى رهنماى عساكر كشورگشاى .\r\nو روز شنبه بيست و هفتم ، فرمان قضا جريان به نفاذ پيوست كه امراى برانغار تا موضع جهان‌نماى - كه عبارت از عمارتى است كه سلطان فيروز شاه در دو فرسخى دهلى بر بالاى كوهى ساخته و در دامن آن كوه آب‌جون ، كه دريايى روان است ،\r\n\r\n\r\n","description":"","footnote":"\r\n( 1 ) . الف : پانيت .\r\n( 2 ) . الف : پانيت .\r\n( 3 ) . پانيت .\r\n","page_name":" 915 ","page_number":979},
  {"content":"\r\n\r\nمىگذرد - تاخت كنند . ايشان برحسب فرمان از قريهء كانهىكزين « 1 » تا جهان‌نماى بتاختند و احشام و صحرانشينان آن ناحيه را كشته و اسير كرده و غارتيده ، مظفر و منصور و غانم و مسرور بازگشتند . و روز دوشنبه بيست و نهم حضرت اعلى از مقابل قريهء پله بر آب‌جون عبور فرمود و به جانب حصار لونى توجه نمود كه علفزار در آن طرف بود و همان روز به قلعهء لونى رسيده ، فرود آمد « 2 » و آن قلعه در ميان دو آب واقع است ، آب‌جون و آب‌هيلن « 3 » و آن نهرى است بزرگ كه سلطان فيروز شاه از آب كالينى بريده است و به قرب فيروزآباد به آب‌جون متصل مىشود « 4 » ، و پيشتر امير جهان شاه و امير شاه ملك و امير اللّه داد به اشارت حكم قضا نفاذ ، به پاى آن قلعه آمده بودند و ميمون ميشوم - كه حاكم آن قلعه بود - و ساكنان آنجا چون از دانش مايه‌اى و از سعادت پيرايه‌اى نداشتند ، به اقدام اطاعت و اذعان پيش نيامدند و طريق طغيان و عصيان سپرده ، به جنگ مشغول شدند . و چون رايت فتح‌آيت سايهء وصول بر آن محل انداخت ، شيخى كه از پير عقل ارشاد يافته ، بيرون آمد و از سر صدق ، گردن انقياد را به طوق عبوديت بياراست و ديگر سكّان قلعه از گبران و نوكران ملو خان ، پاى جهالت از طريق ضلالت فراتر ننهادند و دست خسارت از جسارت و بىباكى بازنداشتند . امر واجب الامتثال به استيصال آن زمرهء ضلال صادر شد و عساكر گردون‌مآثر ، روى جلادت و اقتدار به فتح حصار آوردند و از اطراف و جوانب نقب زده ، وقت نماز پيشين كه هنگام رسيدن رايت ظفرقرين بود ، تا وقت نماز پسين قلعه را بگشادند و بيشتر گبران در اندرون حصار ، خانه‌هاى خود را با زنان و فرزندان سوخته بودند .\r\nحضرت صاحب‌قران آن شب در بيرون حصار توقف فرمود ، روز سه‌شنبه سلخ ربيع الاول فرمان داد از نوكران ملو خان و متوطنان آن قلعه هركه به زيور اسلام متحلّى بود جدا كردند و گبران بىدين را به تيغ جهاد بگذرانيدند و تمام اهالى حصار را غارت كردند ، الّا سادات - كه نور ديدهء عالميان و سرور سينهء اهل ايمان و\r\n\r\n\r\n","description":"","footnote":"\r\n( 1 ) . سعادت‌نامه : كانهىكرين ؛ كانهىكرمن .\r\n( 2 ) . الف : در ميان دو آب فرود آمد .\r\n( 3 ) . ع : هيكن .\r\n( 4 ) . الف + « فرود آمد ، چه آب جوى از بالاى اين محل دو شاخ مىشود و در فيروزآباد به‌هم مىپيوندد » .\r\n","page_name":" 916 ","page_number":980},
  {"content":"\r\n\r\nايقانند - و قلعه را بسوختند و ويران ساختند و روز چهارشنبه غرهء ماه « 1 » ربيع الآخر حضرت صاحب‌قران به راه نمونى اقبال سوار شد و به لب آب جون به مقابلهء جهان‌نماى فرمود تا گذارهاى « 2 » آب را به نظر احتياط درآورده ، به نفس مبارك تفحص نمايد و هنگام عصر به سعادت بازگشته در معسكر ظفرپناه فرود آمد .\r\nو چون دهلى نزديك بود ، جهت كيفيت وضع محاصره با شاهزادگان و امرا سنت استشارت مرعى داشت و رأى بر آن قرار يافت كه اول غلهء بسيار جهت علوفهء عساكر نصرت‌شعار جمع آورده ، در آن حصار ضبط نمايند و بعد از آن به معونت تأييد آسمانى به محاصره و فتح شهر گرايند و از براى امضاى اين راى ، امير سليمان شاه و امير جهانشاه و ديگر بندگان درگاه ، از اين يورت هم در غرهء ماه برحسب « 3 » فرمان روان شدند ، تا جانب دهلى را تاخت كنند . روز ديگر خاطر خطير صاحب‌قران جهانگير نشاط احتياط عمارت جهان‌نماى فرموده از سرير خلافت مصير به موكب « 4 » فلك شكوه قمر مصير برآمد ، و با قريب هفت سوار جبه‌پوش سخت‌كوش ، به دلالت سروش هوش روان شد و از آب‌جون گذشته ، آن عمارت جهان‌نماى را به حقيقت جهان‌نماى ساخت و همانا سلطان فيروز شاه در وضع اين نام ملهم شده بود ، به اين معنى كه عمارتش از حضور عالمى در وى و جهانى در صورت انسانى جهان‌نماى خواهد گشت و\r\n[ عربيه 
  ]\r\n ليس من اللّه بمستنكر * ان يجمع العالم فى واحد \r\nو حضرت صاحب‌قران گيتىگشاى « 5 » ، بعد از تفرج جهان‌نماى ، احتياط فرمود كه محل رزم و جدال و ميدان محاربه و قتال كجا مناسب‌تر افتد . و على سلطان تواچى و جنيد بورلداى را كه به قراولى رفته بودند بازآمدند . و على سلطان ، محمد سلف را گرفته آورد و جنيد ديگرى را و بعد از استفسار احوال و اخبار ، محمد سلف عرضهء تلف گشت . و در اثناى اين احوال ، ملو خان با چهارهزار سوار و پنج هزار پياده و\r\n\r\n\r\n","description":"","footnote":"\r\n( 1 ) . ع : - ماه .\r\n( 2 ) . الف : گذرگاه‌هاى .\r\n( 3 ) . ع : رجب .\r\n( 4 ) . ع : مركب .\r\n( 5 ) . الف : ستان .\r\n","page_name":" 917 ","page_number":981},
  {"content":"\r\n\r\nبيست و هفت پيل از ميان درختستان ظاهر شهر بيرون آمده ، به نزديك جهان‌نماى رسيد .\r\nحضرت صاحب‌قرانى در كنف حفظ ربانى از آب به‌طرف لشكرگاه گذشته بود و قراولان لشكر منصور سيد خواجه و مبشر با سيصد مرد به مقابله و معارضهء منقلاى ايشان مشغول گشته ، نبردكنان تا به كنار آب بيامدند و در آنجا نيران حرب و قتال اشتعال يافت . حضرت صاحب‌قران ، سونجك بهادر و اللّه داد را امر فرمود كه به معاونت سيد خواجه مبادرت نمايند . ايشان برحسب فرمان با دو قوشون چون باد از آب بگذشتند و به سيد خواجه پيوستند و به اتفاق حمله برده ، دست جلادت به تيرباران برگشادند . مخالفان چون شيوهء شجاعت و دلاورى سپاه ظفرپناه مشاهده نمودند ، نجات در فرار دانستند و در صدمهء نخست روى گريز به دهلى نهاده و چون حروف تهجّى از هم فروريختند . و سيد خواجه مركب مردى پيش رانده ، به سنان آتش‌بار آب حيات آن بادپيمايان را بر خاك هلاك ريختن گرفت و بسى مردم از ايشان تلف شد و در حال گريز دو پيل جنگى بيفتاد و سقط شد و عقل دانشور از وقوع اين اثر به طلوع آفتاب فتح و ظفر متيقّن گشت . چه رأى صائب از گريهء « 1 » ابر آذارى به خندهء رياض استدلال كند و بصيرت ثاقب از وزيدن نسيم بهارى ، به دميدن روايح گلبرگ طرى انتقال نمايد .\r\n[ نظم 
  ]\r\n به كارى كه اقبال يارى دهد * از اول اساسش به خوبى نهد\r\nچو اول قدم خصم يابد گزند * به نصرت دهد مژده بخت بلند \r\n\r\nگفتار در نقل كردن رايت نصرت‌شعار به جانب شرقى قلعهء لونى و قتل اسيران كفار كه در اردوى كيهان پوى جمع آمده بودند\r\nدر روز جمعه سوم ربيع الثانى رايت فتح‌آيت از مقابل جهان‌نماى - كه سبق ذكر\r\n\r\n\r\n","description":"","footnote":"\r\n( 1 ) . ع : - گريه .\r\n","page_name":" 918 ","page_number":982},
  {"content":"\r\n\r\nيافت - نهضت فرمود و جانب شرقى قلعهء لونى مضرب خيام نزول فرخنده گشته ، قبهء بارگاه خلافت‌پناه به اوج مهر و ماه برافراشته شد . و در آن يورت ، شاهزادگان بزرگوار و امراى نامدار و سرداران قوشونات كه به تاخت رفته بودند مجموع در پايهء سرير اعلى حاضر آمدند و خاك ساحهء درگاه عالم‌پناه توتياى ديدهء دولت ساختند و حضرت صاحب‌قران با آن‌كه در امور سلطنت و جهانبانى و مصالح رزم‌آزمايى كشورستانى ، مؤيّد من عند اللّه بود ، به نفس مبارك در چندان مصاف و معركه و جنگاه حاضر شده بود كه هيچ سردار سپاهى پيشه را دست نداده باشد تا به پادشاهان ذو شوكت چه افتد . لاجرم در آن مجمع خاص و انجمن مشحون به اعاظم اماجد و خواص ، زبان مبارك كه ترجمان ملهم دولت بود برگشود و به عبارتى - كه جان‌ها نثار آن سزد - توره و ياساق سلاطين قديم در غمرات معارك و حروب ادا فرمود و قواعد نبردآزمايى و صف‌شكنى و رسوم تيغ‌گذارى و دشمن‌فكنى گزارش نمود و قانون حمله بردن و به لجهء درياى وغا دررفتن و طريق كوشش نمودن و از گرداب هيجا بيرون « 1 » آمدن و جميع آداب پيكار و شرايط رزم و كارزار به نوعى در سلك بيان كشيد - كه اگر روزگار سمع داشتى ، اصغا نمودى و بر جان نگاشتى - و تعيين فرمود كه « 2 » هركسى در برانغار و جوانغار و هراول و قول در كدام مقام بايستد و چگونه عنان در عنان يكديگر پيوندند و حملهء مخالفان و معارضان را چگونه رد كنند . حاضران جمله « 3 » گوش هوش را از استماع آن كلمات حكمت‌سمات - كه دعوى « كلام الملوك ملكوك الكلام » 253 از آن مبرهن مىشد - پر لؤلوى شاهوار ساختند و زمين عبوديت به لب ادب بوسيده ، زبان اخلاص به دعا برگشادند كه\r\n[ نظم 
  ]\r\n درخشنده تيغت عدوسوز باد * درفش و سنان از تو فيروز باد\r\nستاره ، روش بر رضايت كند * فلك بر سر و ديده جايت كند\r\nسر سركشان زير پاى تو باد * همه ورد اختر ثناى تو باد \r\n\r\n\r\n","description":"","footnote":"\r\n( 1 ) . ع : - بيرون .\r\n( 2 ) . م : - و تعيين فرمود كه .\r\n( 3 ) . ع : - جمله .\r\n","page_name":" 919 ","page_number":983},
  {"content":"\r\n\r\nو در همان روز امير جهان شاه و ديگر امرا به عرض همايون رسانيدند كه از لب آب « 1 » سند تا به اين منزل ، كم‌وبيش صد هزار هندوى بىدين از گبر و بت‌پرست اسير گشته‌اند و در معسكر ظفرپناه جمع آمده ، مبادا كه روز جنگ به اهالى دهلى ميلى نمايند و هجوم كرده به ايشان پيوندند . و برحسب اتفاق آن روز كه ملو خان با لشكر و پيلان بيرون آمده بودند ، آثار بشاشت و خرّمى در ايشان ظاهر شده بود و اين معنى را نيز معروض داشتند . بنابراين يرليغ قضا نفاذ به صدور پيوست كه مجموع هندوان - كه در دست لشكريانند - به قتل آورند ، و هركس كه در امتثال اين امر تأخير و تهاون روا دارد او را بكشند ، و زن و بچه و مالش ازان آن‌كس باشد كه تقصير او را به عرض رساند . برحسب فرموده ، به روايت اقل ، صد هزار هندوى بىدين را به تيغ جهاد بگذرانيدند . از آن جمله مولانا ناصر الدين عمر - كه يكى از زمرهء ارباب عمايم بود - پانزده هندو در خيل داشت و با آن‌كه هرگز گوسفندى ذبح نكرده بود ، در آن‌روز امتثال فرمان را هر پانزده طعمهء شمشير غزا ساخت . و حكم لازم الاتّباع نفاذ يافت كه از لشكريان از هر ده نفر يك نفر در آن يورت توقف نمود ، زن و فرزند هندوان و ستوران كه از تاراج حاصل شده بودند محافظت نمايند و بعد از آن ، عزيمت طرف شهر تصميم پذيرفت و پيشين همان روز كوچ كرده ، به كنار آب‌جون فرود آمدند .\r\nجماعت منجمان و اخترشناسان در باب اوضاع فلكى پوشيده بحثى مىكردند و از انظار سعد و نحس كواكب سخنى مىراندند . حضرت صاحب‌قران پاك‌اعتقاد از قضيهء « اهل التنزيه و التقديس لا يؤمنون بالتثليث و التسديس » علامات نجومى را اعتبار ننهاد و دست توكل به عروهء عنايت پروردگارى زد ، كه اين سقف فيروزه‌فام آسمانى و آن چراغ‌هاى رخشندهء نورانى افراخته و افروختهء قدرت بىعلت اوست تعالى و تقدّس .\r\nبيت\r\n ز سعد و نحس كواكب مدان تو راحت و رنج * كه غرقه‌اند همه همچو ما در اين دريا \r\n\r\n\r\n","description":"","footnote":"\r\n( 1 ) . ع : - آب .\r\n","page_name":" 920 ","page_number":984},
  {"content":"\r\n\r\nو لا غرو « 1 » ؛ حضرت صاحب‌قرانى كه مظهر آثار قدرت قادر « 2 » قديم باشد از مقارنهء سعدين و « 3 » نحسين غم و شادى به خاطر خطير راه دهد ، و همايون ذاتى كه از يمن وجود مباركش ناهيد بزم دولت ساز بهجت و اهتزاز نوازد و خورشيد اوج ملك و ملت در ذروهء شرف و رفعت رايات افتخار و مباهات افرازد ، چگونه از انديشهء اثر نظر اختر ، معظمات مهمّات را در عقدهء تعويق اندازد .\r\n[ نظم 
  ]\r\n رايت و راى شريفش تا ز عدل افگنده‌اند * نور بر چرخ بلند و سايه بر دهر خراب\r\nروشنان سقف گردون فارغ‌اند از احتراق * ساكنان ربع مسكون ايمن‌اند از اضطراب \r\nروز ديگر وقت صباح كه هنگام فوز و نجاح است ، آن حضرت بعد از نماز بامداد و فراغ از اداى وظايف اوراد ، به منشور ربانى و كلام سبحانى كه  لا يَأْتِيهِ الْباطِلُ مِنْ بَيْنِ يَدَيْهِ وَ لا مِنْ خَلْفِهِ  « 4 » اولا جهت رفتن به شهر دهلى ، مصحف مجيد به فال بگشاد و اين آيت از سورهء يونس برآمد :  إِنَّما مَثَلُ الْحَياةِ الدُّنْيا كَماءٍ أَنْزَلْناهُ مِنَ السَّماءِ فَاخْتَلَطَ بِهِ نَباتُ الْأَرْضِ مِمَّا يَأْكُلُ النَّاسُ وَ الْأَنْعامُ حَتَّى إِذا أَخَذَتِ الْأَرْضُ زُخْرُفَها وَ ازَّيَّنَتْ وَ ظَنَّ أَهْلُها أَنَّهُمْ قادِرُونَ عَلَيْها أَتاها أَمْرُنا لَيْلًا أَوْ نَهاراً فَجَعَلْناها حَصِيداً كَأَنْ لَمْ تَغْنَ بِالْأَمْسِ كَذلِكَ نُفَصِّلُ الْآياتِ لِقَوْمٍ يَتَفَكَّرُونَ  « 5 » . فحواى ترجمهء ظاهر اين آيت كريمه آن است كه مثل زندگانى اين جهان ، همچو آب باران است كه آميخته شود به وى رستنىهاى زمين از آنها كه آدميان و حيوان خورند تا چون فراگيرد زمين پوشش‌هاى رنگين و آراسته گردد ، گمان برند اهل آن‌كه غله و ميوه از آن مىتوانند گرفت و منفعت از آن خواهند يافت ، برسد در آن حكم ما شبى يا روزى و آن رستنىها را هيچ سازد و نيست گرداند ، چنان‌كه ديروز نبود و هم‌چنين مبيّن و مفصّل مىسازيم آيات و علامات را از براى قومى كه فكر كنند و انديشه نمايند در بدايع و صنايع آفريدگار جل و علا .\r\n\r\n\r\n","description":"","footnote":"\r\n( 1 ) . الف : و لا غير .\r\n( 2 ) . الف : - قادر .\r\n( 3 ) . ع ، م : - سعدين و .\r\n( 4 ) . فصّلت / 42 .\r\n( 5 ) . يونس / 24 .\r\n","page_name":" 921 ","page_number":985},
  {"content":"\r\n\r\nو چون نيت در اين فال حال شهر دهلى بود و اهالى آن ، برآمدن اين آيت دليلى باشد روشن به زوال اقبال مخالفان و نقصان و خسران ايشان و باز به نيّت ملوخان - كه روى رزمهء آن سپاه و پشت و پناه كشور هند بود - تفأل فرمود و اين آيت از سورهء نحل برآمد ؛  ضَرَبَ اللَّهُ مَثَلًا عَبْداً مَمْلُوكاً لا يَقْدِرُ عَلى شَيْءٍ وَ مَنْ رَزَقْناهُ مِنَّا رِزْقاً حَسَناً فَهُوَ يُنْفِقُ مِنْهُ سِرًّا وَ جَهْراً هَلْ يَسْتَوُونَ  « 1 » بارى تبارك و تعالى در اين آيت مثل زده كافر و مؤمن را به حال بندهء زرخريدهء عاجز كه قادر نباشد بر هيچ‌چيز ، و آزادمردى كه از فضل خداى تعالى رزقى فراخ و بهره‌اى تمام يافته باشد و آن را پنهان و آشكارا نفقه كند و بخشش نمايد هرگز برابر يكديگر باشند ؟\r\nاز اين دو فال خجسته كه بغايت مناسب و موافق حال افتاد ، سرّ اعجاز قرانى و كمال لطف و عنايت ربانى نسبت با حضرت صاحب‌قرانى به ظهور پيوست  إِنَّ فِي ذلِكَ لَذِكْرى لِأُولِي الْأَلْبابِ  « 2 » . حضرت صاحب‌قران صاحب‌تأييد ، اعتماد بر فال قرآن مجيد كرده ، روز يكشنبه پنجم ماه مذكور از كنار آب‌جون به عون الهى سوار شد و از آب گذشته ديگر طرف آب ، معسكر ظفرمآب گشت . لشكريان رعايت حزم را خندقى فروبرده ، متصل بيشه‌اى كه آن را پشته بهالى خوانند و از شاخ درخت ، چپر و حصار ساختند و در پيش خندق ، گاوميشان را گردن و پاى درهم بستند و در پس چپر خيمه‌ها و شتران بخوابانيدند . « 3 »\r\n\r\nگفتار در رزم حضرت صاحب‌قران با سلطان محمود « 4 » والى هندوستان و ظفر يافتن بر ايشان\r\nاز پرتو آفتاب هدايت انتصاب وحى آسمانى كه از آسمان معانى نص  وَ مَنْ يُهاجِرْ فِي سَبِيلِ اللَّهِ يَجِدْ فِي الْأَرْضِ مُراغَماً كَثِيراً وَ سَعَةً  « 5 » بر ساحت ادراك واقفان اسرار تنزيل مىتابد و بر پيشگاه ضمير منير مستنشقان ازهار « 6 » تأويل مىافتد . روشن\r\n\r\n\r\n","description":"","footnote":"\r\n( 1 ) . نحل / 75 .\r\n( 2 ) . زمر / 21 .\r\n( 3 ) . ع ، م : - و شتران بخوابانيدند .\r\n( 4 ) . الف : + خان .\r\n( 5 ) . نساء / 100 .\r\n( 6 ) . ع : - ازهار .\r\n","page_name":" 922 ","page_number":986},
  {"content":"\r\n\r\nاست كه هر موفق سعادتمند كه از براى رضاى خداى بىهمتا - سبحانه و تعالى - مرارت مهاجرت اوطان بر حلاوت مواصلت احبّه و خلّان اختيار كرده ، مرتكب اخطار اسفار گردد و در راه نيكو بندگى درگاه إله - جلّ و علا - تلخى تعب و مشقت غربت را به كام همت كامياب عالىجناب شيرين ساخته ، در مواقف هول و خطر از بيم جان و خوف سر نينديشد ، هرآينه در مقام ،  وَ ابْتَغُوا مِنْ فَضْلِ اللَّهِ  « 1 » بسى غنايم از عظايم فتوحات دنيوى و كرايم مدّخرات مثوبات اخروى فايز گردد .\r\n[ بيت 
  ]\r\n هركو به گام صدق در اين ره روان شود * بر منتهاى همت خود كامران شود \r\nبه تخصيص كه قبلهء نيّت از صفاى طويّت ، افضل اعمال و اشقّ عبادات باشد و مسرح انظار قصد و اهتمام ، در حركت و آرام ، مجرد انتظام ، در سلك مخاطبان  تُؤْمِنُونَ بِاللَّهِ وَ رَسُولِهِ وَ تُجاهِدُونَ فِي سَبِيلِ اللَّهِ بِأَمْوالِكُمْ وَ أَنْفُسِكُمْ  « 2 » بود و از نظاير اين سياق آن است كه چون صاحب‌قران مؤيد دين‌پرور بر وفق مضمون\r\n[ نظم 
  ]\r\n بگير قبضهء شمشير عدل و جنبش كن * برآ به گرد همه هند ، پادشاه‌آسا\r\nهرآن‌كه اشهد ان لا إله الّا اللّه * نگويد ، از تن او كن سرش به تيغ جدا \r\nروى همت بلند به نيّت غزا و جهاد به صوب ممالك هندوستان نهاد ، به هر ديار كه رسيد جنود فتح و ظفر به استقبال موكب همايونش استعجال نمود ، و چنانچه شرح داده شد ، بسى بلاد و قلاع مسخر فرموده ، از خبث وجود كفّار فجّار و بىدينان بدكردار پاك ساخت . و در هفتم ربيع الثانى روز سه‌شنبه كه به دقيقهء حكمت  فاطِرَ السَّماواتِ وَ الْأَرْضِ  « 3 » عظم سلطانه آن روز از ميان ايام « 4 » ، به كوكب قوت و قهر و انتقام يعنى ترك حصار فيروزه‌فام بهرام خون‌آشام منسوب است ، على الصباح كه به فوز و نجاح ، خاقان مشرقى انتساب آفتاب ، در معركهء سپهر ، رايت طلوع برافراخت و سپاه\r\n\r\n\r\n","description":"","footnote":"\r\n( 1 ) . جمعه / 10 .\r\n( 2 ) . صف / 11 .\r\n( 3 ) . يوسف / 101 .\r\n( 4 ) . م : - ايام .\r\n","page_name":" 923 ","page_number":987},
  {"content":"\r\n\r\nشاه سياه چتر شب را هزيمت داد ، جهان‌پناه گردون و كهنه دهلى دهر بوقلمون را از وحشت هندونژادان  ظُلُماتٌ بَعْضُها فَوْقَ بَعْضٍ  « 1 » بپرداخت . خورشيد رأى كشورگشاى حضرت صاحب‌قرانى از مطلع تأييدات آسمانى برآمده ، پرتو التفات بر قهر دشمن و ترتيب سپاه نصرت‌پناه انداخت و چه سپاه ،\r\n[ نظم 
  ]\r\n بر عدد لشكرش وقوف ندادند * چهره گشايندهء يقين و گمان را\r\nطاقت فوجى از آن‌كه راست كه طوفان * صد يك از آن بود و غوطه داد جهان را \r\nو به سعادت و اقبال سوار شده ، صفوف عساكر ظفرقرين محفوف به عون خير الناصرين برحسب اشارت اصابت‌شعار ، برانغار از فرّ شكوه شاهزادهء كامگار پير محمد جهانگير و امير يادگار برلاس و امير سليمان شاه و امير مضراب و قمارى و تمور خواجهء آق‌بوغا و ديگر نويينان زينت پذيرفت .\r\n[ بيت 
  ]\r\n چو خسرو صف ميمنه ساز كرد * ز تيغ اژدها را دهن باز كرد \r\nو جوانغار از وفور شوكت اميرزاده سلطان حسين و شاهزاده خليل سلطان و امير جهانشاه و شيخ ارسلان و ديگر امرا آرايش يافت .\r\n[ بيت 
  ]\r\n صف ميسره هم بياراست چست * يكى كوه گفتى ز پولاد رست \r\nو هراول به صرامت و شهامت اميرزاده رستم و امير شيخ نور الدين و امير شاه ملك و اللّه داد و ساير امرا انتظام گرفت .\r\n[ بيت 
  ]\r\n هراول چنان كرد آن پيشگاه * كه در حيرت افتاد از آن مهر و ماه \r\nو ماهچهء رايت نصرت آيت حضرت صاحب‌قران از اوج قلب و « القلب مستقر\r\n\r\n\r\n","description":"","footnote":"\r\n( 1 ) . نور / 40 .\r\n","page_name":" 924 ","page_number":988},
  {"content":"\r\n\r\nسلطان الروح » به طالع فرخنده برآمده ، انوار فتح و فيروزى بر مفارق همگنان گسترد .\r\n[ بيت 
  ]\r\n ز قلبى كه چون كوه پولاد بود * پناهنده را قلعه آباد بود \r\nبه عون صمدانى ، لشكرى آراسته گشت كه تا جمشيد خورشيد ، شهسوار مضمار چهارم است و ميدان آسمان جولانگاه شاه ماه و سپاه انجم ، چشم زمانه بر چنان انبوهى نيفتاده و سپاهى به آن كثرت و شجاعت روى جلادت به رزمگاهى ننهاده ،\r\n[ بيت 
  ]\r\n فراوان سپه جمع شد بيش ازين * نديده كسى لشكرى پيش ازين \r\nو بدين نسق و ترتيب پيش راندند ، و از جانب سپاه مخالف ، قلب ، مركز رايت سلطان محمود نبيرهء سلطان فيروز شاه گشت ، با ملو خان . و ميسره در اهتمام طغى خان بود و مير على هوجه و جماعتى از سروران كشور هند ، و ميمنه در حيّز ضبط ملك معين الدين و ملك هاتى و ساير سپهسالاران آن سرزمين . بدين نسق و آيين ، صف‌ها آراسته با ده هزار سوار مكمّل كينه‌گزار و چهل هزار پيادهء جنگى با اسباب و آلات حرب و پيكار روى مقابله و مقاتله به كارزار آوردند و عمدهء استظهار ايشان ، پيلان كوه‌پيكر بود كه چون درياى خروشنده از باد سياست به جوش آمده ، همه را به سلاح و كجيم مرتب داشته و بر دندان‌هاى ستون كردارشان دشنه‌هاى زهردار استوار كرده و بر پشت پشته مثال هريك ، از چوب تخت‌هاى محوطهء محكم ساخته ، و بر هر تختى از آن ، چند ناوك‌افكن و چرخ‌انداز در مكمن « 1 » كمين كين نشسته و تخش‌داران و رعداندازان در پهلوى صف پيلان آمادهء جدال و قتال ايستاده .\r\nو با اين همه ، معارضه با آن سپاه از سوار و پياده - و اگرچه اضعاف مضاعفهء آن بودندى - در نظر جلادت فوجى از عساكر گردون‌مآثر وقعى چندان نداشت ؛ اما\r\n\r\n\r\n","description":"","footnote":"\r\n( 1 ) . م : - مكمن .\r\n","page_name":" 925 ","page_number":989},
  {"content":"\r\n\r\nپيلان را ديگر نديده بودند و از افواه و السنه شنيده كه هيكلشان از صلابت به حيثيتى است كه تير و شمشير بر آن كارگر نيست و قوتشان به مرتبه‌اى كه مزيدى بر آن متصور نه ، درختان قوى را به باد حمله از بيخ برآرند و بناهاى عالى را به اشارت پهلويى ويران سازند و هنگام كارزار به خرطوم ثعبان كردار ، اسب را با سوار از زمين در « 1 » ربايند و به هوا براندازند و از كثرت « 2 » سماع اين مبالغه‌ها - كه در بيشتر طباع مركوز مىباشد - دغدغه‌اى به خاطر بعضى « 3 » لشكريان راه يافته بود . چنانچه در وقت تعيين مواضع سروران و اعيان مرحمت حضرت صاحب‌قران كه در همه‌حال شامل احوال اهل علم و كمال بودى ، از جمع علماى رفيع‌مقدار كه ظفر كردار ملازم ركاب همايون‌آثار بودند ، مثل خواجه افضل پسر مولانا شيخ الاسلام سعيد جلال الحق و الدين كشى و مولانا عبد الجبار پسر اقضى القضاة مولانا نعمان الدين خوارزمى ، به زبان اشفاق و اشبال سؤال فرمود كه : « جاى شما كجا خواهد بود ؟ » ايشان از دهشت آن سخنان كه شنيده بودند ، بىانديشه به جواب مبادرت نمودند كه : « جاى بندگان در آن محل كه خواتين و عورات باشند و نه عجب ! »\r\n[ بيت 
  ]\r\n در آن زمان كه بود بيم جان شگفت مدار * به زير چادر ناهيد اگر خزد بهرام \r\nو چون حضرت صاحب‌قران آن دغدغه از لشكريان تفرّس نمود ، براى اطمينان خواطر ، شرايط حزم مرعى داشته ، فرمان داد كه از چپرها پيش صف لشكر حصارى سازند و در پيش آن به حفر خندق قيام نمايند و در پيش خندق ، گاوميشان را پهلوى هم داشته ، گردن‌ها و پاىهاى ايشان را به چرم گاو برهم بندند و خارهاى خسك بزرگ از آهن ساخته بودند و تعيين رفته كه پيادگان آن را نگاه دارند ، و چون پيلان حمله آوردند در راه ايشان افشانند . و چون عنايت ازلى در همه باب ياور صاحب‌قران كامياب بود ، پيش از آن آفتاب فتح و ظفر از مطلع اقبال برآمد كه اينها به كار آيد . و در آن حين كه لشكر جانبين به‌هم نزديك شدند ، صاحب‌قران مؤيد\r\n\r\n\r\n","description":"","footnote":"\r\n( 1 ) . م : به .\r\n( 2 ) . ع : - كثرت .\r\n( 3 ) . ع : - بعضى .\r\n","page_name":" 926 ","page_number":990},
  {"content":"\r\n\r\nپاك‌اعتقاد در ميان لشكرگاه به دامن پشتهء بهالى « 1 » بر بالاى بلندى سوار ايستاده بود و اوضاع اطراف و جوانب را به نظر احتياط درمىآورد و چون تلاقى طرفين مشاهده فرمود ، چنانچه عادت سعادت آثار آن مؤيد كامگار بود در هركارزار ، به قدم صدق پياده شد و روى اخلاص و نياز به درگاه پادشاه بىنياز آورد و تكبير صدق نيّت و صفاى طويّت ، عقد نماز بسته ، به قيام توجه تام و قرائت كلام ملك علّام و ركوع و خضوع و سجود و خشوع و تشهّد يقين و ايقان و ساير اركان تسليم و اذعان ، دوگانه‌اى از براى يگانهء حقيقى بگزارد و پيشانى مسكنت و ابتذال بر خاك تضرع و ابتهال نهاده ، از حضرت ذو الجلال ، نصرت و اقبال طلبيد و اصلا سعى و كوشش خويش و كثرت اعوان و انصار جلادت كيش را در ميان نديد .\r\n[ نظم 
  ]\r\n شه پاك دين در مقام نياز * همى گفت با داور پاك ، راز\r\nكه اى برتر از معنى برترى * كه داند ترا جز تو مدحت‌گرى\r\nهميشه رضاى تو جويم به جان * به راه ثناى تو پويم به جان\r\nندارم غرورى به گنج و سپاه * ترا در همه كار دارم پناه\r\nكرم كرده‌اى بارها با رهى * از « 2 » اين باز هم لطف كن كآگهى\r\nكه جز تو ندارم اميدى به كس * كس بىكسانى به فرياد رس \r\nلاجرم بىتوقف ، ميامن استجابت دعا ، قرين روزگار همايون آثار گشت و از غرايب اتفاقات كه به عنايت بىغايت پروردگار و صفاى ضمير منير صاحب‌قران سپهراقتدار در آن موقف رونمود ، آن بود كه چون آن حضرت به اداى نماز و عرض نياز مشغول بود ، بعضى امرا كه در هراول بودند مثل امير شيخ نور الدين و امير شاه ملك و اللّه داد را در خاطر گذشت كه اگر حضرت صاحب‌قران از لشكر قول برانغار و ما بندگان را مدد فرستد نشانهء قوت دولت و بشارت فتح و نصرت باشد . و چون آن حضرت از توجهى كه داشت بپرداخت و روى دولت كه از گلگونهء خاك\r\n\r\n\r\n","description":"","footnote":"\r\n( 1 ) . ع : - بهالى ؛ الف : به لشكرگاه بالاى بلندى .\r\n( 2 ) . ع : در .\r\n","page_name":" 927 ","page_number":991},
  {"content":"\r\n\r\nسجده‌گاه برافروخته بود ، به احوال لشكر منصور آورد ، فرمان داد كه على سلطان تواچى و از تومان ، رستم طغاىبوغا كه سان‌سز بود و در سلك لشكر قول انتظام يافته ، مرتب ايستاده بودند . الطون بخشى و بسترى « 1 » و موسى رگمال « 2 » با قوشونات خود به مدد لشكر دست راست روند و جمعى ديگر از امراى قوشون را به مدد هراول فرستاد و ايشان را دست و دل قوى گشته ، به فتح و فيروزى جازم شدند و بىانديشه بر مخالفان زدند و پيلان را با آن شكوه و هيبت ، گاوصفت زبون « 3 » مىراندند و از فرّ اقبال صاحب‌قران بىهمال و بركت آن كرامت كه اظهار فرمود ، همگنان را از آن معنى مايهء استظهار و اقتدار افزود و آثار جلادت و مردى آن دلاوران در اقطار عالم اشتهار يافت و به تمادى روزگار ، آرايش اوراق ليل و نهار گشت و همان مثل گشت كه شير شكار كند و طعمهء ديگر جانوران باشد كه در پناه حمايت او روزگار گذرانند .\r\n[ بيت 
  ]\r\n اگر برفروزى ز مه صد چراغ * ز خورشيد باشد بر او نام و داغ \r\nو صورت حال و كيفيت آن محاربه و قتال چنان بود كه\r\n[ نظم 
  ]\r\n چو گشت از دو سو لشكر آراسته * جهانى به پرخاش برخاسته\r\nيلان رايت كين برافراختند * گورگه زنان سورن انداختند\r\nز غريدن كوس خالى دماغ * زمين‌لرزه افتاد بر كوه و راغ\r\nز فرياد رويين خم از پشت پيل * تو گفتى جهان كوفت كوس رحيل\r\nدراهاى هندى درآمد به جوش * ز ايوان كيوان گذشته خروش\r\nبه جنبش درآمد دو لشكر ز كين * از آن جنبش از جا برآمد زمين\r\nروارو برآمد ز راه نبرد * هراسى درآمد به مردان مرد\r\nز پولادپوشان لشكرشكن * تن كوه لرزيد بر خويشتن \r\n\r\n\r\n","description":"","footnote":"\r\n( 1 ) . الف : بشرى ؛ ع ، م : بسرى .\r\n( 2 ) . الف : - رگمال .\r\n( 3 ) . الف ، ع : - زبون .\r\n","page_name":" 928 ","page_number":992},
  {"content":"\r\n\r\nقراولان ظفرقرين سونجك بهادر و سيد خواجه بهادر و اللّه داد و نصرت قمارى و صاين‌تمور بهادر و محمد درويش و ديگر دلاوران چون سپاه مخالف را بديدند از طرف برانغار درآمده ، كمين گرفتند « 1 » و چون قراول دشمن پيش آمد و از ايشان درگذشت ،\r\n[ نظم 
  ]\r\n روان زان كمينگه برون تاختند * لواى شجاعت برافراختند\r\nز زين كوبه‌ها چست برخاسته * به شمشير ، عمر عدو كاسته \r\nو با تيغ ظفرنگار چون شيران غران در طلب شكار از پس ايشان درآمدند و قريب پانصد ششصد كس را به يك حمله بر خاك هلاك انداختند .\r\n[ بيت 
  ]\r\n سياست درآمد به گردن‌زنى * ز چشم جهان دور شد روشنى \r\nو در قنبل برانغار شاهزاده پير محمد ، لشكر سپهر حملهء ستاره عدد بدخواه را از جاى بركرده ، بر دشمنان حمله برد ، و امير سليمان شاه نيز بادپاى كوه توان را در زير ران تيز كرده ، عنان به دست جلادت سپرد و شاهزاده پير محمد به تأييد دولت سرمد ، پيل را شمشير رسانيد و بهادران برانغار به اتفاق ، ميسرهء سپاه بدخواه را كه اساس قرارش به استظهار طغاى خان منوط بود از هم فروريخته براندند و از حوض خاص بگذرانيدند . و در جوانغار اميرزاده سلطان حسين و جهانشاه بهادر و غياث الدين ترخان و ديگر دلاوران به قوت بازوى كامگار و زخم تيغ و سنان آبدار آتش‌بار ، ميمنهء مخالف را كه به شوكت و تمكين ملك معين الدين و ملك هاتى ، كوه آهنين مىنمودند به كلى برهم شكسته ، براندند و از عقب ايشان روان شدند و امير جهانشاه - كه قنبل جوانغار بود - از عقب دشمنان درآمده ، به نزديك دروازه رسيده بود .\r\n[ بيت 
  ]\r\n چو دشمن بجست از پيش تاختند * سنان را به گردون برافراختند \r\n\r\n\r\n","description":"","footnote":"\r\n( 1 ) . ع : كردند .\r\n","page_name":" 929 ","page_number":993},
  {"content":"\r\n\r\nو چون قلب دشمن با پيلان آراسته حمله آوردند ، اميرزاده رستم و امير شيخ نور الدين و امير شاه ملك ، به مقابل ايشان درآمده ، كوشش‌هاى مردانه نمودند ، و امير شيخ نور الدين شمشير رسانيد و امير شاه ملك ، داد مردى داد و دولت تمور تواچى و منگلى خواجه و ديگر امراى قوشون و ساير بهادران و دلاوران به قوت دولت حضرت صاحب‌قران ، بر صف پيلان جنگى زدند و در ميان آن نهنگان بيستون هيكل ، به چهار ستون روان درآمدند ، و پيل‌بانان را از قلهء آن كوه‌ها ، نگونسار ساختند و به تير و شمشير ، خرطوم « 1 » اژدهاصفت « 2 » پيلان را مجروح مىگردانيدند و مىانداختند .\r\n[ نظم 
  ]\r\n فكنده همه دشت ، خرطوم فيل * فتاده تن كشتگان چند ميل\r\nز خرطوم فيل و سر جنگجوى * همه دشت پاشيده ، چوگان و گوى\r\nگياهان به مغز سر آلوده گشت * ز كشته زمين سربه‌سر توده گشت \r\nمبارزان ممالك هندوستان از بيم جان ، حركة المذبوحى مىكردند و به قدر طاقت و توان ، پاى جلادت فشرده ، دستبردها مىنمودند ، اما چون ستيزه با تندباد ، نه حد پشهء ضعيف‌نهاد است و پهلوى مقاومت با شير ژيان زدن ، نه به اندازهء قدرت و مكنت آهوى ناتوان ، آخر الامر هزيمت يافته ، روى عجز به راه گريز نهادند و فحواى نص   أَ لَمْ تَرَ كَيْفَ فَعَلَ رَبُّكَ بِأَصْحابِ الْفِيلِ   « 3 » صورت حال گشت . و سلطان محمود و ملو خان گريخته خود را به شهر انداختند و در دروازه ببستند ، و اميرزاده خليل سلطان از جوانغار به نيروى بخت جوان و ضرب حسام زمردفام ياقوت‌افشان ، از آن پيلان - كه پشت استظهار معاندان به آن قوى بود - يكى در قيد اسار آورده و پيل‌بانان را نگونسار كرده ، به طريق گاوميشى - كه دهقان به آن زمين شيار « 4 » كند « 5 » - براند ، و به حضرت پادشاه روى زمين رساند « 6 » .\r\n\r\n\r\n","description":"","footnote":"\r\n( 1 ) . ع : + آن .\r\n( 2 ) . ع : خلقت .\r\n( 3 ) . فيل / 1 .\r\n( 4 ) . الف : شد كار .\r\n( 5 ) . ع : - كند .\r\n( 6 ) . ع : آورد .\r\n","page_name":" 930 ","page_number":994},
  {"content":"\r\n\r\n[ نظم 
  ]\r\n چو يارى دهد لطف پروردگار * چه پيل قوى و چه گاو نزار\r\nچو بازوى دولت گشايد كمند * سر شير گردون درآيد به بند\r\nبر اقبال از اين به چه باشد دليل * كه طفلى ز خيلش سگالد به پيل\r\nكجا بوده شهزادهء ارجمند * هم از پانزده سالگى پيل‌بند\r\nهنوز از لبش مىدمد بوى شير * چو شيران كند پيل جنگى اسير \r\nو چون از مهبّ عنايت آفريدگار ، نسيم فتح و فيروزى بر رايت نصرت شعار وزيد و مخالفان به يكبارگى پشت داده ، رو به فرار آوردند ، صاحب‌قران سعادت‌قرين ، وقت نماز پيشين به دروازهء دهلى راند ، و باروى آن را به نظر احتياط درآورده ، عنان يكران كيهان‌نورد از آنجا برتافت و به كنار حوض خاص به دولت و اقبال نزول فرمود . و حوض خاص درياچه‌اى است از مستحدثات سلطان فيروز شاه ، وسعت آن به مرتبه‌اى است « 1 » كه تير پرتاب از يك طرف او ، به ديگر طرف نمىرسد ، و چون در موسم پشه‌كال از آب باران پر مىشود ، يك سال تمام اهالى دهلى آب از آن بر مىدارند و مرقد سلطان فيروز شاه بر كنار آن واقع است و چون آن محل از حلول موكب معلّى مزين و محلّى گشت ، شاهزادگان و امرا و اركان دولت در پايهء سرير اعلى حاضر آمدند .\r\n[ نظم 
  ]\r\n همه بوسه دادند روى زمين * نهادند بر خاك راهش جبين\r\nببسته ميان از پى چاكرى * گشاده زبان ثناگسترى\r\nكه بر خسرو ، اين فتح فرخنده باد * جهانش مطيع و فلك بنده باد \r\nو بعد از اقامت مراسم تهنيت ، آثار شجاعت و مردانگى كه از شاهزادگان و امرا و بهادران صدور يافته بود و غرايب امور كه به فرّ دولت قاهره در آن مصاف از هركس به ظهور پيوسته ، بازمىراندند . حضرت صاحب‌قرانى را از ملاحظهء وفور نعم الهى ،\r\n\r\n\r\n","description":"","footnote":"\r\n( 1 ) . الف ، ع : - است .\r\n","page_name":" 931 ","page_number":995},
  {"content":"\r\n\r\nآب از چشم مبارك روان شد و رقّت فرمود و شكر بارى تعالى - كه او را از عالميان برگزيده چنان فرزندان كامگار و اعوان و انصار خدمتگزار ارزانى داشته بود - به ادا رسانيد و آن شيران بيشهء شجاعت و نهنگان درياى مردى و جلادت را دعا كرد . و الحق از تأمل و تدبر در مجارى احوال آن صاحب‌قران بىهمال به يقين مىپيوندد كه ذات بزرگوارش مظهر قدرت آفريدگار و مصدر غرايب آثار و بدايع اطوار بوده ، با چنان قهر و سياستى كه از ذكر مواقف جلالى در هر مقام معلوم مىشود ، رقّت قلب و تنگدلى به حيثيتى كه چون شكر مىگزارد و وظايف سپاس پروردگار بجاى مىآرد ، آب از ديدگان روان مىدارد و اشك نياز بر چهرهء خضوع و خشوع مىبارد و باوجود اشتغال ظاهر به تمام عالم ، نور حضور باطن به مثابه‌اى كه هر حاجت - كه بندگانش را هنگام ضرورت به خاطر مىگذرد - از دل روشنش سر برمىزند و مصلحت آن را كار مىبندد . اصابت رأى به مرتبه‌اى كه مدة العمر نيرنگ هر تدبير كه به كلك انديشه بر لوح ضمير منير مىنگاشت ، به عينه صورت تقدير بود كه واقع شده ، از انديشه « 1 » يك سر مو تفاوت نداشت و كمال شجاعت و دلاورى به درجه‌اى كه از مبادى حال تا حين ارتحال - كه عنان از اين سراى فنا و زوال برتافت - هرگز در هيچ ورطه ، دهشت و انفعال به خاطر خطيرش راه نيافت و اين معنى دليلى روشن است بر صدق توكل و دوام توجه به حضرت حق .\r\n[ نظم 
  ]\r\n دلى را كه از خود نكردى گمش * نه از چرخ ترسد نه از انجمش\r\nچو تو هستى از چرخ و انجم چه باك * چو هست آسمان بر زمين زير خاك \r\nلاجرم از قوت اسلام و حسن اعتقاد ، قول منجمان را پس پشت اعراض مىگذارد و روى توسل به سوى تفأل از كتاب كريم آسمانى مىآرد و از غايت اخلاص و اختصاص هر مراد كه در موقف دعا از حضرت كبريا مسألت مىنمايد ، مخدرهء استجابت از تتق غيب بىتوقف چهره مىگشايد .\r\n\r\n\r\n","description":"","footnote":"\r\n( 1 ) . ع : - از انديشه .\r\n","page_name":" 932 ","page_number":996},
  {"content":"\r\n\r\nو اما حكايت داد و دهش و مرحمت و معدلت و مكرمت و بخشش و ساير ملكات ملكانه و اوصاف پادشاهانه از مطالعهء تمام تاريخ اخبار بدايع اطوارش شمه‌اى در توان يافت .\r\n[ نظم 
  ]\r\n گواهى دهد در جهان خاك و آب * همان بر فلك چشمهء آفتاب\r\nكه چون او نبوده است شاهى به جنگ * نه در بخشش و كوشش و نام و ننگ\r\nفريدون و كيخسرو نامدار * منوچهر و اسكندر كامگار\r\nنبودند در عهد اين پادشاه * و گرنه شدندى ورا خاك راه\r\nجهان گو ، مجو مثل اين نامجو * مگر هم ز نسل همايون او\r\nكه نبود چنين پادشاهى دگر * مگر هم ز اعقاب اين تاجور\r\nچو سلطان ديندار دانش‌پژوه * شه مشترى فرّ گردون شكوه\r\nمغيث خلايق به داد و دهش * سكندر مقامات دارامنش\r\nشهنشاه ابو الفتح نصرت‌قرين * ملاذ سلاطين روى زمين\r\nسمىّ خليل اللّه از احترام * فروزنده نامش به سلطان تمام\r\nچو سبق عنايت چنان راند فال * كزو ملت و ملك يابد كمال\r\nدر اسمش اشارت بدين هردو است * لقب بىگمان ز آسمان نازل است\r\nز مبدأ سمّى خليل خداست * به فرجام سلطان فرمانرواست\r\nبه دولت فرازندهء كاخ شرع * به گوهر فروزندهء اصل و فرع\r\nبه نيروى عدلش قوى پشت دين * به عهدش حرم گشته روى زمين\r\nفلك را حريم درش قبله‌گاه * جنابش ملوك جهان را پناه\r\nچو تيغش گشايد زبان در وغا * كند شرح   إِنَّا فَتَحْنا   « 1 » ادا\r\nز كلكش به تفسير   ن وَ الْقَلَمِ   * عقود جواهر شده منتظم\r\nدلش بحر و دست ابر و باران گهر * كفش كان اصناف جوهر هنر \r\n\r\n\r\n","description":"","footnote":"\r\n( 1 ) . فتح / 1 .\r\n","page_name":" 933 ","page_number":997},
  {"content":"\r\n\r\n هنرهاش از تيغ پرس و قلم * به صولت چو رستم به حشمت چو جم\r\nحديث جم و رستم آراستم * ولى قدر ممدوح خود كاستم\r\nجم ار بنده خواند زهى فخر فرس * پى موكبش فخر اصطخر فرس\r\nو گر كين گزارد به گاه نبرد * سر صد چو رستم برآرد به گرد\r\nمفاخر كه عد كرده شد هست راست * ولى در مقام ستايش خطاست\r\nمباهات صورى است شمشير و تاج * ندارد صور نزد معنى رواج\r\nكمالات اين پادشه معنوى است * نه تنها جهانگيرى و خسروىست\r\nبه صورت جهانگير و صاحب‌سرير * به معنى ز سرّ ولايت خبير\r\nگشوده در معرفت بر دلش * حجابى نمانده ز آب و گلش\r\nبه ميرانش از  رَبِّ هَبْ لِي  « 1 » سرير * درونش به علم لدنّى منير\r\nدلش غرق انوار حق اليقين * به صورت دهد داد دنيا و دين\r\nخلافت كه ظلّ خدايى بود * شهى راست كاين آشنايى بود\r\nجهان پادشاهى به اين داد و دين * زهى فيض فضل جهان‌آفرين\r\nخدايا ز آسيب عين الكمال * نگهدار اين شاه را لا يزال\r\nدلش را ده از انس با خويش فرّ * ز عدلش بيارا همه خشك و تر\r\nبماناد فرمانده و كامران * فزون زانچه عادت شمارد جهان \r\n\r\nگفتار در گريختن سلطان محمود و ملّو خان از شهر و فتح دهلى و ايلغار فرستادن حضرت صاحب‌قران از عقب ايشان\r\nچون سلطان محمود با ملّو خان شكسته و عقد دولت و شوكت « 2 » از هم گسسته به شهر درآمدند ، از آن حركت كه كرده بودند و جرأتى كه نموده ، بغايت پشيمان شدند ، اما بعد از وقوع ، ندامت حاصلى نداشت . هم در آن شب چهارشنبه كه زمانه چون هندوان تيره‌روز جامه در نيل سوگوارى زده بود ،\r\n\r\n\r\n","description":"","footnote":"\r\n( 1 ) . آل عمران / 38 .\r\n( 2 ) . ع : - شوكت .\r\n","page_name":" 934 ","page_number":998},
  {"content":"\r\n\r\n[ نظم 
  ]\r\n شبى كز سياهى در آن مايه بود * كزان نور در تهمت سايه بود\r\nفلك بارگه را براندوده نيل * سر پاسبان مانده در پاى پيل \r\nو چون نيمه‌اى از شب بگذشت سلطان محمود از دروازهء هودرانى « 1 » و ملّو خان از دروازهء بركه - كه هردو در جانب جنوبى جهان‌پناه واقع است - بيرون رفته ، « 2 » بگريختند و در بيشه و بيابان آواره گشتند . و چون حضرت صاحب‌قران آگاهى يافت كه سلطان محمود و ملّو خان گريختند ، امير سعيد و تمور خواجه آق‌بوغا و خاند سعيد سلدوز و آلطون بخشى و غيره در عقب ايشان بفرستاد ، و ايشان به تعجيل شتافته ، بسيارى از گريختگان را فرود آوردند و غنيمت فراوان گرفتند و دو پسر ملّو خان ، سيف الدين « 3 » خان - كه به ملك شرف الدين اشتهار يافته بود - و خداداد را اسير كردند و بازگشتند . و هم در آن شب امير اللّه داد و ديگر امراى قشون را فرمان داد كه به ضبط دروازه‌اى كه ايشان بيرون رفته بودند و ديگر دروازه‌هاى شهر قيام نمايند ، تا كسى از شهر به در نرود .\r\nو روز چهارشنبه هشتم ماه چون علم ظهور خسرو سيارگان ، مانند رايت منصور خاقان صاحب‌قران از افق فيروزى برافراختند ، حضرت جهاندار گيتىستان به دروازهء ميدان فرموده و در عيدگاه بنشست و آن دروازه از دروازه‌هاى شهر جهان‌پناه است و در مقابل حوض خاص واقع شده و در آنجا بارگاه زده و بار داده ، سادات و قضات و اكابر و اشراف كه در شهر بودند مجموع به درگاه عالم‌پناه شتافتند و عزّ بساطبوس دريافتند ، و فضل اللّه بلخى - كه نايب ملّو خان بود - با ساير اهل ديوان دهلى ، خاك آستان سلطنت آشيان را سرمهء ديدهء اقبال ساختند ، و جماعت سادات و علما و مشايخ به شاهزادگان و نويينان « 4 » توسل جسته ، امان خواستند . اميرزاده پير محمد و امير سليمان شاه و امير جهانشاه و ديگر امرا ، در هنگام مجال ، حاجت ايشان را عرضه\r\n\r\n\r\n","description":"","footnote":"\r\n( 1 ) . ع : هودرايى ؛ الف : - هودرانى .\r\n( 2 ) . الف : كه در جانب جنوبى دهلى واقع است بيرون رفته .\r\n( 3 ) . ع : - والدين .\r\n( 4 ) . ع : - و نويينان .\r\n","page_name":" 935 ","page_number":999},
  {"content":"\r\n\r\nداشتند . مراحم پادشاهانه ملتمس ايشان را رقم قبول كشيد و اهالى دهلى را امان بخشيد و به رسم معهود توق فتح آيت با نقاره‌ها به بالاى دروازه برآوردند و طنطنهء بشارت فتح و فيروزى از حصار فيروزه‌كار سپهر بگذرانيدند و جهت ضبط تاريخ ، اين نظم ثبت افتاد 254 .\r\n[ نظم 
  ]\r\n چهارشنبهء هشتم ، مه ربيع دوم * گرفت خسرو صاحب‌قران دهلى را\r\n« ز فتح شاه « 1 » » كه مجموع بشمرى تاريخ * شود معين و خورشيد بود جدىآرا\r\nتو باژگونگى كار هندوان بنگر * ز شدتى كه به ايشان رسيد سال « رخا » « 2 »\r\n« ز فتح شاه » و « رخا « 3 » » هريكى است هشتصد و يك * خود اين نهفته نماند ز رأى اهل ذكا\r\nز آبيارى نصرت « 4 » به باغ دولت « 5 » شاه * به سال « خار « 6 » » گل فتح هند شد بويا \r\nو مجموع پيلان را آراسته و كرگدن آنچه بود از شهر بيرون آوردند و به درگاه اسلام‌پناه حاضر گردانيدند و پيلان همه به رسم خاك‌بوسى سر بر زمين نهادند و مانند جمعى كه امان خواهند به يكباره نعره برداشتند و صد و بيست پيل كوه‌پيكر جنگى به تحت تصرف بندگان حضرت درآمد . و بعد از مراجعت ، بعضى از آن به شاهزادگان به ممالك فرستاد ، و بعضى به سمرقند آوردند ، از آن جمله دو زنجير به تبريز بردند و يكى به شيراز و پنج زنجير به هرات و يكى به شروان پيش شيخ ابراهيم و يكى به ارزنجان به طهرتن .\r\nو روز آدينهء دهم ماه مذكور ، مولانا ناصر الدين عمر مأمور گشت كه با ديگر اكابر و\r\n\r\n\r\n","description":"","footnote":"\r\n( 1 ) . يعنى عدد 801 .\r\n( 2 ) . همان عدد 801 .\r\n( 3 ) . ع : ذخاير .\r\n( 4 ) . ع : دولت .\r\n( 5 ) . ع : نصرت .\r\n( 6 ) . همان عدد 801 .\r\n","page_name":" 936 ","page_number":1000},
  {"content":"\r\n\r\nاشراف - كه ملازم پايهء سرير اعلى بودند - به شهر درآيند و خطبه را به القاب همايون « 1 » حضرت صاحب‌قران بيارايند و پيشتر معهود آنجا چنان بود كه در خطبه نام فيروز شاه و ديگر سلاطين گذشته ياد مىكردند و حكم « اذا جاء نهر اللّه بطل نهر معقل » 255 آن رسم را رقم نسخ كشيده ، خطبه به نام مبارك حضرت صاحب‌قران زيب و زينت يافت و لا غرو .\r\nخطيب منبر نه پايهء افلاك خطبهء ممالك هفت اقليم به نام خجسته‌فرجام آن پادشاه گردون‌غلام آراسته بود و منشى ديوان ، و  جَعَلَكُمْ خَلائِفَ فِي الْأَرْضِ  « 2 » منشور خلافت روى زمين به اسم جلالت آيين آن جمشيد اسكندر تمكين موشّح ساخته ، دبيران لطايف‌نگار و منشيان فصاحت‌شعار بلاغت آثار ذكر فتوحات نامدار به قلم مشكبار آورده ، خبر آن بشارت بزرگ را به مسامع اهالى هر بلاد و ديار رسانيدند و آوازهء غزوات و صيت مآثر و مقامات حضرت صاحب‌قران در اطراف و اكناف جهان و اقطار بحر و برّ از كران تا كران كيهان انتشار يافت .\r\n[ نظم 
  ]\r\n جهان شد پرآوازهء فتح شاه * ز هرجانبى تا به يك ساله راه\r\nفزود اهل اسلام را خرّمى * دل مشرك از خوف و خشيت غمى\r\nاز آن اهل ايمان به امن اندراند * كزو كافران خون دل مىخورند \r\nو بيتكچيان ديوان برحسب فرمان قضا جريان به شهر درآمدند و مال امانى توجيه كرده ، محصلان به تحصيل آن مشغول شدند . و چون صبح فيروزى از افق اقبال برآمده بود و عروس مراد در بزم امانى و آمال جلوه‌گر شده اركان دولت و نديمان بزم عشرت ، زمزمهء اين ترانه از پردهء دولتخواهى ، در هنگام مجال ، به ساحهء جلال مىرسانيدند كه ،\r\n[ نظم 
  ]\r\n همان به كه چون بگذرد روز رزم * همى تازه گردد شبستان بزم\r\nخوش آيد چو دشمن پذيرد شكست * بر دوستداران به عشرت نشست \r\n\r\n\r\n","description":"","footnote":"\r\n( 1 ) . ع : - همايون .\r\n( 2 ) . فاطر / 39 .\r\n","page_name":" 937 ","page_number":1001},
  {"content":"\r\n\r\n زمانى ز شغل جهان بگذريم * به مرجان پرورده ، جان‌پروريم\r\nبه رسم فريدون و آيين كى * ستانيم داد و دل از رود و مى \r\nتا خاطر همايون حضرت صاحب‌قرانى به نشاط عيش و كامرانى فرمود و نهال فرح و شادمانى در رياض حصول امانى نشو و نما نمود و از نسيم بادهء مشكبوى ، مشام بهجت و سرور معطّر گشت و از صفاى جام خسروانى نزهتگاه جمعيت و حضور ، منوّر شد و در آن بزم دلگشاى فرح‌افزاى عاطفت حضرت صاحب‌قران پرتو نوازش و تربيت بر تفقّد احوال شاهزادگان و امرا و اركان دولت انداخت و همه را به جزايل مواهب پادشاهانه و جلايل عطايا و منح بىكرانه ، بلندپايه و سرافراز ساخت و صداى سرود قوپوزچيان خوش الحان ، زهرهء رامشگر را به نشاط درآورده ، ساز طرب را به اين ترانهء دلنواز بنواخت .\r\n[ نظم 
  ]\r\n كه اى صاحب‌قران دادگستر * به فرمان تو بادا هفت كشور\r\nغمى باد آن‌كه او شادت نخواهد * خراب آن‌كس كه آبادت نخواهد\r\nسرى كز طوق تو جويد خدايى * مباد از بند بيدادش رهايى\r\nمبادا بىتو هفت اقليم را نور * غبار چشم‌زخم از دولتت دور \r\nروز پنجشنبه شانزدهم ماه فوجى از لشكريان بر در دروازهء دهلى جمع شده بودند و چون سباع شكارجوى - كه در گلهء گور و آهو افتد و مانند عقاب شكوهمند كه قصد مرغان ضعيف به به نيت كند - بر مردم حمله مىبردند و متعرض رعايا مىشدند . حكم جهان مطاع به صدور پيوست كه امراى عظام به منع آن طايفه اقدام نمايند ، اما چون ارادت قديم به تخريب آن بلاد و تعذيب اهالى آن تعلق گرفته بود ، اسباب آن دست فراهم داد .\r\nاز آن‌جمله در اثناى آن‌حال ، حضرت عاليات چلپان ملك‌آغا و ديگر خواتين به عزم تماشاى هزار ستون - كه ملك جونه در جهان‌پناه احداث نموده بود - به شهر درآمدند و امراى ديوان اعلى و بتكچيان مثل جلال الاسلام و ديگر اهل قلم ، به در دروازه نشسته بودند و توجيه مال امانى نسق مىكردند ، و هم در آن‌حال ، چند هزار\r\n\r\n","description":"","footnote":"","page_name":" 938 ","page_number":1002},
  {"content":"\r\n\r\nسوار از لشكريان كه برات قند و غله داشتند رو به شهر نهادند و يرليغ واجب الاتّباع نفاذ يافته بود كه هريك از امرا جماعتى از اهالى آن نواحى - كه ياغى شده بودند و به شهر گريخته - بگيرند و بدين سبب نيز غلبه‌اى در اندرون ريختند و چون گروهى انبوه از لشكريان در شهر جمع آمدند ، جوق‌جوق هندوان گبر « 1 » در شهرهاى دهلى از سيرى « 2 » و جهان‌پناه و دهلى كهنه دست تمرّد دراز كردند و جنگ و معارضه آغاز نهادند و خلقى بسيار از آن بىدينان خانه‌ها و مال‌هاى خود را آتش زدند و خويشتن را با زنان و فرزندان بسوختند . لشكريان دست تسلط و استيلا به غارت و تاراج برگشادند و باوجود جسارت و بىادبى هندوان و بدفرصتى ايشان ، امرا دروازه‌ها ببستند تا لشكر بيرون به اندرون نتوانند آمد « 3 » و خرابى بسيار واقع نشود ، ليكن در آن شب جمعه ، قريب پانزده هزار مرد از سپاه ظفرپناه به اندرون حصار بودند ، و از اول شب تا روز ، غارت مىكردند و آتش در خانه‌ها مىزدند ، و در بعضى مواضع گبران بىباك به محاربه و قتال قيام مىنمودند .\r\nعلى الصباح كه از تركتاز خسرو سيارگان ، بنهء هندوى شب داج به كلى عرضهء تاراج گشت ، تمام سپاه به شهر درآمدند و غوغاى لشكر برخاست و در آن آدينه هفدهم ماه ، غارت عام اتفاق افتاد ، و بيشتر محلات جهان‌پناه و سيرى را بغارتيدند و روز شنبه هژدهم نيز بر همان وتيره بگذشت و هر نفرى از لشكريان كما بيش صد و پنجاه كس از مرد و زن و كودك اسير كرده ، بيرون آوردند ، چنان كه ادنى كسى را بيست نفر برده بيش به دست آمده بود و ساير غنايم و فتوحات از انواع جواهر و لآلى به تخصيص ياقوت و الماس و اصناف اقمشه و رخوت و نفايس گوناگون و ظروف و اوانى زر و نقره و نقود بىحد و شمار از تنگه‌هاى علائى و غير آن ، نه چندان بود كه شرح شمه‌اى از آن به سفارت كلك دو زبان در حيّز بيان آيد . از جمله بيشتر جوارى كه اسير كرده بودند ياره‌ها و خلخال‌هاى زر و نقره در دست و پاى داشتند و تا انگشت‌هاى پاى به انگشترىهاى قيمتى آراسته بودند ، و به نبات و\r\n\r\n\r\n","description":"","footnote":"\r\n( 1 ) . ع : - گبر .\r\n( 2 ) . سعادت‌نامه ، ص 121 : سرى .\r\n( 3 ) . ع : نيايد .\r\n","page_name":" 939 ","page_number":1003},
  {"content":"\r\n\r\nادويه و عقاقير و نظاير آن خود كسى التفات نمىكرد . و روز يكشنبه نوزدهم ماه به دهلى كهنه پرداختند و بيشتر هندوان بىدين به آن شهر گريخته بودند و در مسجد جامع جمع شده و مدافعه و قتال را آماده گشتند . امير شاه ملك و على سلطان تواچى با پانصد مرد مكمل متوجه آنجا شدند و به ضرب تيغ جهاد جان‌هاى دشمنان دين و بدخواهان دولت را در قعر دوزخ مأوى دادند و از سر هندوان ، برج‌ها به اوج كيوان رسيد و از تن‌هاى ايشان طعمهء ددان و مرغان آماده و مهيا گشت .\r\n[ نظم 
  ]\r\n ز بس خون كه از كشتگان شد روان * محيط بلا گشت هندوستان\r\nز بس كشته كافتاد بر يكدگر * همه كوه شد بوم و بر سربه‌سر\r\nبلى « 1 » شومى كفر و ظلم و خطا * برآورد از آن خطّه دود فنا \r\nو چون هم در آن روز تمام دهلى كهنه را غارت كردند ، اهالى و سكان آن ديار آنچه زنده بماندند در قيد اسار و ربقهء تسخير گرفتار و اسير گشتند . چند روز متواتر اسيران را از شهر بيرون مىآوردند و هريك از امراى تومانات و قوشونات جوقى را مىگرفتند و از ايشان چندين هزار اهل حرفت و پيشه‌وران بودند ، برحسب فرموده چنان مقرر شد كه از ارباب صناعت و حرفت كه ملازمان و چاكران خاصّه بيرون آورده بودند ، بعضى به شاهزادگان و آغايان و امرا كه به سعادت ملازمت استسعاد داشتند قسمت نمايند و بعضى به جهت ديگر شاهزادگان و آغايان كه در مستقرّ دولت خويش بودند به نوكران ايشان سپارند . و چون همت عالى حضرت صاحب‌قران به كلك « نيّة المؤمن خير من عمله » 256 بر لوح ضمير نگاشته بود كه در دار السلطنهء سمرقند مسجدى جامع از سنگ تراشيده بسازد - چنان كه شرح آن خواهد آمد - اشارت عليّه صدور يافت كه مجموع سنگ‌تراشان را جهت خاصهء شريفه ضبط نمايند .\r\nو از ملاحظهء وقايع اين داستان مخدرهء مضمون  وَ إِذا أَرادَ اللَّهُ \r\n\r\n\r\n","description":"","footnote":"\r\n( 1 ) . ع : بسى .\r\n","page_name":" 940 ","page_number":1004},
  {"content":"\r\n\r\n بِقَوْمٍ سُوْءاً فَلا مَرَدَّ لَهُ وَ ما لَهُمْ مِنْ دُونِهِ مِنْ والٍ  « 1 » در نظر بصيرت اصحاب خبرت و كمال جلوه مىنمايد ، چه باوجود آن‌كه عفو پادشاهانه رقم امان بر عنوان حال آن مردم نكوهيده مآل كشيده بود و در آن خطّه ، خطبه به عزّ « 2 » القاب همايون - كه ديباچهء ديوان امن‌وامان عالم و عالميان بود - آرايش يافته ، چون هدف مهم ارادت ازلى خلاف آن بود ، به واسطهء آن‌كه جمعى سياه‌روى تيره‌راى بدكيش ، پاى جسارت از حد خويش فراتر نهادند و از سر طغيان و عدوان ، دست تعرض به عساكر گردون‌مآثر دراز كردند ، قضيه به آن انجاميد كه شمه‌اى گزارش پذيرفت « 3 » .\r\n[ نظم 
  ]\r\n دانى كه حساب كار چون است * سررشته ز دست ما برون است\r\nچون كار به اختيار ما نيست * به كردن كار ، كار ما نيست \r\n وَ لِلَّهِ عاقِبَةُ الْأُمُورِ  « 4 » و وضع اين سه شهر كه ذكر كرده شد چنان افتاده كه سيرى محفوف است به سورى مدور ، و دهلى كهنه به سورى مثل آن بزرگتر است از سيرى ، و از سور سيرى كه به جانب مشرق مايل به شمال واقع است تا به سور دهلى كهنه كه از طرف غربى است مايل به جنوب ، از دو جانب بارو كشيده‌اند ، و آن را جهان‌پناه مىگويند ، و از دهلى بزرگتر است ، و از سيرى سه دروازه به جهان‌پناه گشاده است ، و چهار دروازه به بيرون ، و جهان‌پناه سيزده دروازه دارد ، شش از جانب شمال مايل به غرب و هفت از جانب جنوب مايل به شرق ، چنانچه از دهلى كه عبارت از اين سه شهر است ، سى دروازه به بيرون گشاده است - و اللّه اعلم « 5 » .\r\n\r\nگفتار در نهضت همايون حضرت صاحب‌قران مظفرلوا از دهلى و توجه نمودن به ديگر مواضع هندوستان به نيّت غزا\r\nحضرت صاحب‌قران بىهمال ، مدت پانزده روز به سعادت و اقبال ، در دهلى\r\n\r\n\r\n","description":"","footnote":"\r\n( 1 ) . رعد / 11 .\r\n( 2 ) . ع : فرّ .\r\n( 3 ) . ع : يافت .\r\n( 4 ) . حج / 41 .\r\n( 5 ) . الف ، - و اللّه اعلم .\r\n","page_name":" 941 ","page_number":1005},
  {"content":"\r\n\r\nتوقف فرموده ، پرتو ماهچهء رايت فتح و ظفر زنگ‌زداى آيينهء شمس و قمر و محاسن سلطنت و كشورگشايى ، غيرت‌افزاى روان جمشيد و اسكندر ، انتظام و التيام امور دولت و كامگارى به عون عنايت حضرت بارى برهان صدق « من كان للّه كان اللّه له » و حسن حال اعوان و انصار نصرت آثارش از فنون فتوحات و غنايم و كثرت جمع هرگونه نفايس و كرايم مفسّر آيت ،  فَانْقَلَبُوا بِنِعْمَةٍ مِنَ اللَّهِ  « 1 » مالك الملك ، بخشنده‌اى كه در دولت‌سراى  تُؤْتِي الْمُلْكَ  « 2 » فيض رحمت او گشايد و همان در به روى جباران به مسمار  تَنْزِعُ الْمُلْكَ  « 3 » كمال حكمت او بندد .\r\n[ نظم 
  ]\r\n خداوند خورشيد و گردنده ماه * فروزندهء تاج و تخت و كلاه\r\nكسى را كه خواهد برآرد بلند * يكى را كند سوگوار و نژند \r\nو چون دهلى بالتمام از تبعهء سوءعقايد و قبح افعال و اعمال اهاليش به حكم  وَ إِذا أَرَدْنا أَنْ نُهْلِكَ قَرْيَةً أَمَرْنا مُتْرَفِيها فَفَسَقُوا فِيها فَحَقَّ عَلَيْهَا الْقَوْلُ  « 4 » خراب شد و از كمال تسلط و استيلاى عساكر گردون‌مآثر ، آثار  فَدَمَّرْناها تَدْمِيراً  « 5 » به ظهور پيوست ، حضرت صاحب‌قران از براى قلع‌وقمع اهل شرك و طغيان عازم ديگر مواضع هندوستان گشت و هنگام نهضت همايون ، اشارت عليّه صدور يافت كه سادات و قضات و علما و مشايخ در مسجد جامع جهان‌پناه جمع آيند ، و از ملازمان خاص يكى را بر ايشان داروغا گماشت تا نگذارد كه از جنبش سپاه ظفرپناه گرد زحمت و ملالى بر دامن روزگار آن طايفهء گرامى نشيند . و روز چهارشنبه بيست و دوم ربيع الآخر سنهء احدى و ثمانمايه ، وقت چاشت « 6 » سلطانى بعون إله از ظاهر جهان‌پناه كوچ فرمود و به طالع سعد و بخت فيروز در فيروزآباد - كه از شهر تا بدانجا سه كروه است - نزول فرمود و ساعتى در آنجا توقف كرده ، متنزّهات آن موضع « 7 » را به نظر احتياط درآورده و در مسجد فيروزآباد كه بر كنارهء آب‌جون از سنگ تراشيده\r\n\r\n\r\n","description":"","footnote":"\r\n( 1 ) . آل عمران / 174 .\r\n( 2 ) . آل عمران / 26 .\r\n( 3 ) . آل عمران / 26 .\r\n( 4 ) . اسراء ( بنى اسرائيل ) / 16 .\r\n( 5 ) . اسراء ( بنى اسرائيل ) / 16 .\r\n( 6 ) . ع : چاشتگاه .\r\n( 7 ) . الف ، ع : مواضع .\r\n","page_name":" 942 ","page_number":1006},
  {"content":"\r\n\r\nبرافراخته‌اند ، دوگانه‌اى از براى يگانهء بىانباز به صدق و نياز بگزارد و شكر سپاس نعم الهى - كه از انديشه و قياس بيرون بود - به ادا رسانيد . و چون به سعادت سوار گشته از دروازهء فيروزآباد بيرون فرمود « 1 » ، سيد شمس الدين از سادات ترمد و علاء الدين نايب شيخ كوكرى - كه پيش از اين از معسكر ظفرمآب به رسالت به طرف ولايت لهاور « 2 » و شهر كوتله رفته بودند - برسيدند و عرضه داشتند كه بهادر نهار « 3 » حاكم آن خطّه سر انقياد بر خط فرمان نهاده و كمر خدمتكارى بر ميان جان بسته ، روز جمعه به شرف خاك‌بوس درگاه عالم‌پناه مستسعد خواهد شد . و چون از آن‌طرف جهان‌نماى به قرب وزيرآباد نزول فرمود ، ايلچيان دو طوطى سفيد - كه بهادر نهار « 4 » در صحبت ايشان فرستاده بود - به عزّ عرض رسانيدند . و آن دو طوطى از عهد سلطان « 5 » تغلق شاه بازمانده بودند و مدت‌ها در مجالس سلاطين سخنورى و شكرخايى كرده ، خاطر خطير آن حضرت به آن تحفهء گرامى كه به مزيت تكلّم از ساير حيوانات عجم امتياز يافته ، در فضاى فضايل انسانى طيران مىنمودند ، تفأل فرمود و وصول آن هديهء همايون آثار را در آن حال مبارك دانست ،\r\n[ مصراع 
  ]\r\n « كه فرّخ بود فال فرّخ زدن » \r\n257 و از دهلى تا به وزيرآباد نهضت نموده و از آب‌جون عبور فرموده ، شش كروه راه پيمود ، و در موضع مودوله فرود آمد . و روز آدينهء بيست و چهارم از مودوله روان شده و شش كروه قطع كرده ، موضع كته مضرب خيام نزول گشت ، و در آن روز بهادر نهار « 6 » و پسرش قلتاش با پيشكش‌هاى شايسته و تحفه‌هاى بايسته به درگاه سپهر اشتباه آمدند و به سعادت بساطبوس فايز گشته ، مراسم بندگى و خدمتكارى به تقديم رسانيدند ، و به تربيت و نوازش پادشاهانه ، بلندپايه و سرافراز گشتند و روز شنبه « 7 » بيست و پنجم از كته نهضت نموده ، مرحلهء باغ بت از وصول رايت\r\n\r\n\r\n","description":"","footnote":"\r\n( 1 ) . ع : آمد .\r\n( 2 ) . ع : - لهاور ؛ م : - ولايت لهاور - همان شهر لاهور امروزين است .\r\n( 3 ) . ع : بهار .\r\n( 4 ) . ع : بهار .\r\n( 5 ) . ع : - سلطان .\r\n( 6 ) . ع : بهار .\r\n( 7 ) . الف ، م : سه‌شنبه .\r\n","page_name":" 943 ","page_number":1007},
  {"content":"\r\n\r\nنصرت‌شعار رشك باغ در بهادر و غيرت بتخانهء فرخار گشت ، و مسافت ميان اين دو موضع شش كروه است و روز يكشنبه بيست و ششم از باغ بت كوچ كرده و پنج كروه راه بريده موضع اسار - كه ميان دو آب است - معسكر ظفرقرين شد و دو روزى در اين منزل توقف افتاد .\r\n\r\nگفتار در فتح قلعهء ميرت\r\nچون از قلعه‌هاى مشهور كشور هند قلعهء « 1 » ميرت بود ، حضرت صاحب‌قران روز يكشنبه بيست و ششم ماه ربيع الآخر رستم طغاىبوغا و امير شاه ملك و امير اللّه‌داد را در موضع اسار به در آن حصار فرستاد . و ايشان روز سه‌شنبه بيست و هشتم از آنجا خبر فرستادند كه الياس اوغانى و پسر مولانا احمد تهانه‌سرى و صفى گبر و با جماعتى گبران به قلعهء ميرت تحصن نموده‌اند و ايل نمىشوند و محاربه و قتال را آماده گشته ، مىگويند كه پادشاه ترمشيرين « 2 » به در اين قلعه آمد و نتوانست گرفت .\r\nحضرت صاحب‌قران را آن سخن بر خاطر مبارك گران آمد و از نسبت قصورى كه به ترمشيرين خان كرده بودند خشمناك شد ، و فى الحال به نفس مبارك روى قهر و انتقام به سوى آن تيره‌رايان شقاوت‌فرجام آورد و در همان روز سه‌شنبه وقت نماز پيشين به سعادت و اقبال سوار شد و با ده هزار مرد براند و شب در ميان كرده بيست كروه مسافت قطع فرمود و روز چهارشنبه بيست و نهم ماه وقت نماز پيشين رايت جهانگشاى سايهء وصول به ظاهر قلعهء ميرت انداخت ، و در زمان ، فرمان قضا جريان به نفاذ پيوست كه امراى قوشونات هريك برابر خود نقب فروبرند ، و چون شب‌هنگام شد ، در مقابل هر برجى و باره‌اى ده گز و پانزده گز نقب بريده بودند .\r\nگبران از مشاهدهء آن حال سراسيمه و حيران شدند و از غايت وهم و هراس ، نيرو و توان از تن و روان ايشان برفت و مانند صيد ضعيف‌بنيه - كه چون حملهء شير غرّان بيند ، خشك برجاى بماند - دست و پاى ايشان از كار بيفتاد . روز ديگر امير اللّه داد\r\n\r\n\r\n","description":"","footnote":"\r\n( 1 ) . ع : - قلعه .\r\n( 2 ) . ع : + خان .\r\n","page_name":" 944 ","page_number":1008},
  {"content":"\r\n\r\nبا قوشون خود - كه به وفادار اشتهار داشت و از قوچينان بودند - به دروازهء قلعه آمدند و زمزمهء تكبير و تهليل غازيان ، بازگشت قول مسبّحان قلعهء فيروزه حصار افلاك شد ، و فى الحال يكى از نوكران او سراى نام پسر قلندر - كه شير بيشهء شجاعت و مردى بود - پيشتر از همه ، كمند بر كنگرهء قلعه بينداخت و به بالاى باره برآمد و بعد از آن ديگر بهادران و دلاوران چون آفتاب در سرطان به اوج حصار برآمدند ، و بىتوقف رستم برلاس - كه رستم به قياس او زالى بودى - سرداران قلعه ، الياس اوغانى و پسر تهانه‌سرى را چون سگان ، گردن‌بسته ، به درگاه اسلام‌پناه آورد . و صفى گبر - كه از كلانتران آن حصن بود - در جنگ كشته شده بود و به آتشى كه به خطا مىپرستيد ، به سزا معذّب گشته . و روز پنجشنبه غرهء جمادى الاول ، سلاخ غيرت « 1 » دين اسلام تيغ جهاد به مصقل توفيق تيز كرده ، پوست حيات « 2 » از سر ضلالت باقى گبران كه در آن قلعه بودند دركشيد و مجموع به گذار « 3 » آب تيغ به آتش دوزخ پيوستند و زن و فرزند ايشان ، برده اسلام گشت و برحسب فرموده آتش در نقب‌ها انداختند و بروج و بارهء آن حصار از صلابت نيران قهر سرفرازى گذاشته ،\r\n[ مصراع 
  ]\r\n « خاكسان « 4 » با زمين برابر شد » \r\nو اين فتح در سلك ديگر فتوحات ارجمند افزود ، و زبان روزگار ، تهنيت‌گزار به اين نظم آبدار ، ترنّم نمود .\r\n[ نظم 
  ]\r\n زمان تا زمان از سپهر بلند * به فتحى دگر باش فيروزمند\r\nهمه شب كه مه طوف گردون كند * چراغ ترا روغن افزون كند\r\nهمه روزه خورشيد با تاج زر * به پايين « 5 » تخت تو بندد كمر \r\nو در اين واقعه با آنكه از مواقف و مآثر حضرت صاحب‌قران حرفى از ديوانى و قطره‌اى از عمانى پيش نيست ، اگر نيكو تأمل مىرود ، شمه‌اى از جلايل احوال و\r\n\r\n\r\n","description":"","footnote":"\r\n( 1 ) . م : - غيرت .\r\n( 2 ) . ع : - حيات .\r\n( 3 ) . الف : - به گذار .\r\n( 4 ) . الف : خاكشان .\r\n( 5 ) . ع : پايان .\r\n","page_name":" 945 ","page_number":1009},
  {"content":"\r\n\r\nكرايم اخلاق پادشاهانهء آن حضرت به ظهور مىپيوندد ، چه همين‌كه از گبران نقل كرده شد ، كه اين قلعه را ترمشيرين خان نگشاد ، از علوّ همت و صفاى نيّت فرمود كه : « خداى تعالى گشادن آن بر ما آسان گرداند » . و از غايت غيرت و حميت ، بىتوقف روى توجه به انتقام بىادبان آورد و چنان حصارى كه مثل ترمشيرين خانى « 1 » را فتح آن دست نداد ، يك فوج از سپاه بىكرانش به يك زمان بگشادند ، به نوعى كه پيش از انداختن حصار ، از سر قوت و استظهار ، روز روشن ، آشكارا به بارو برآمدند و نهايت آثار شوكت و اقتدار از مخلوق همين مقدار تواند بود و مزيدى بر اين متصور نه  لِمَنِ الْمُلْكُ الْيَوْمَ لِلَّهِ الْواحِدِ الْقَهَّارِ  « 2 » و باوجود اين خصال حميده و آداب پسنديده ، به مرتبه‌اى كه پيش از فتح قلعه اشارت عليّه صدور يافته بود ، كه تهديدنامه‌اى به اهل حصار نويسند و به قانون سنت ، ايشان را به راه راست دعوت نموده ، از صدمات قهر بترسانند . و از قلم منشى در حال تحرير آمده بود كه : « ما را با پادشاه « 3 » ترمشيرين « 4 » چه نسبت است » 258 . و چون هنگام عرض ، آن كلمه خوانده شد ، خاطر مبارك از آن عبارت به‌هم برآمد و با جمعى كه نويسنده را گفته بودند كه بر آن منوال نويسد ، خطاب و عتاب فرمود و به زبان ادب راند ، كه :\r\n« ترمشيرين خان بر ما سابق و فايق است » . و به حقيقت از جلايل فوايد ضبط تواريخ ، ثبت امثال اين لطايف است كه با چنان رفعت و علوّ منزلت و سعت اسباب و بسطت مملكت صفاى مشرب عذب اخلاق ، از شورانيدن ديو غرور و شيطان پندار تغييرپذير نگشت ، تا سعادتمندان صاحب‌توفيق ، قدوه و اسوهء خويش سازند و از ميامن آن به مراتب بلند و مناقب ارجمند فايز گردند .\r\n[ نظم 
  ]\r\n دلا تا بزرگى نيارى به دست * به‌جاى بزرگان نبايد نشست\r\nبزرگيت بايد ، بدين درس رس * به ياد بزرگان برآور نفس \r\n\r\n\r\n","description":"","footnote":"\r\n( 1 ) . م : خان .\r\n( 2 ) . مؤمن ( غافر ) / 16 .\r\n( 3 ) . ع : - پادشاه .\r\n( 4 ) . ع : + خان .\r\n","page_name":" 946 ","page_number":1010},
  {"content":"\r\n\r\n\r\nگفتار در غزوهء درياى گنگ با جماعت گبران\r\nچون قضيهء قلعهء ميرت به فتح و فيروزى تمام سرانجام شد ، صاحب‌قران گيتىستان در همان پنجشنبه غرهء جمادى الاول فرمان داد كه امير جهانشاه با لشكر جوانغار ، به عزم غزا متوجه بالا آب‌جون شوند ، و گبران آن طرف را تاخت كنند و با بىدينان آن نواحى وظايف فريضهء جهاد به تقديم رسانند . و ايشان به امتثال امر مبادرت نمودند و آغرق‌ها را به عهدهء امير شيخ نور الدين تعيين فرمود ، كه ضبط كرده ، از كنار آب قراسو عزيمت كند و رايت جهانگير در كنف حفظ ملك قدير به جانب درياى گنگ روان شد . مسافت ميان قلعهء ميرت و درياى گنگ چهارده كروه بود . در اثناى راه امير سليمان شاه به موكب ظفرقرين پيوست و همت عالىنهمت ، جهاد با گبران آن نواحى و حوالى وجههء قصد ساخته ، شش كروه راه رفتند ، و موضع منصوره مركز اعلام نصرت‌شعار گشت و شب در آنجا توقف افتاد . و اول صبح آدينه نهم « 1 » ماه به عون إله ، كوچ كردند و موكب دريا شكوه ، محيط مثال به جانب درياى گنگ روان شد و وقت طلوع - كه آفتاب ، نور پيروزى بگسترد - به موضع پيروز نور « 2 » رسيدند و از براى تفحص محلى كه از آب توان گذشت ، سه كروه راه رفتند . چاشت سلطانى ، به سر گذار آب رسيدند ، اما پاياب نداشت كه همگنان به سهولت عبور توانند نمود . بعضى لشكريان سوار از آب به شناه گذر كردند ، و چون صاحب‌قران دريانوال عزم فرمود كه از آب عبور نمايد « 3 » ، امرا كه حاضر بودند زانو زده عرضه داشتند كه : « اميرزاده پير محمد و امير سليمان شاه با لشكر جوانغار به قرب پيروز نور « 4 » از آب گذشتند ، اگر رأى ممالك‌آراى صواب شناسد امروز در اين‌طرف آب توقف نمودن مصلحت نمىنمايد » .\r\nآن سخن محل قبول يافت و فرمان صادر شد كه بعضى بهادران از آب بگذرند و از تومانات اميرزاده شاهرخ ، سيد خواجه پسر شيخ على بهادر و جهان ملك پسر ملكت و ديگر دلاوران برحسب فرموده ، از آن گذار بگذشتند و حضرت\r\n\r\n\r\n","description":"","footnote":"\r\n( 1 ) . ع : - نهم .\r\n( 2 ) . ع : - نور ؛ ظاهرا پور صحيح‌تر است .\r\n( 3 ) . ع : كند .\r\n( 4 ) . ع : - نور .\r\n","page_name":" 947 ","page_number":1011},
  {"content":"\r\n\r\nصاحب‌قران دو كروه بر ساحل دريا رفته نزول فرمود . و روز شنبه سيوم ماه از ساحل درياى گنگ كوچ كرده ، به‌طرف تغلق‌پور كه در بالا آب گنگ واقع است توجه فرموده ، و از آن موضع تا تغلق‌پور بيست كروه بود ، چون پانزده كروه راه قطع كرده شد ، به مسامع عليّه رسانيدند كه در پايان آب گنگ ، حشرى تمام از هندوان جمع شده‌اند . يرليغ لازم الاتباع نفاذ يافت و امراى تومان مثل امير مبشر و على سلطان تواچى و ديگر اميران قوشونات با پنج هزار سوار روانهء آن‌طرف گشتند و رايت نصرت‌شعار برقرار ، به صوب تغلق‌پور متوجه بود و در اثناى راه ، ذات همايون را - كه سلامتش سبب استقامت عالم و عالميان بود - تغيّر مزاجى طارى گشت و در بازوى كامگار اندك مايه نفخى پديد آمد و وجع و درد بنياد نهاد .\r\nملازمان به تدبير و معالجه مشغول شدند ؛ و در آن‌حال خبر آمد كه انبوهى عظيم از گبران بر چهل و هشت كشتى سوار شده ، بر روى دريا مىآيند ، هر كشتىاى از آن گويى پارهء كوهى است از دريا « 1 » به ابر پيوسته ، يا زنده پيلى برآشفته و در رود نيل جسته .\r\n[ نظم 
  ]\r\n چو پيلى به ميدان تك زود تاب * ورا پيلبان باد و ميدانش آب\r\nبه رفتن برآورده پر ، مرغ‌وار * همه ره به سينه خزيده « 2 » چو مار \r\nو همان‌كه بوى اين خبر به مشام اطلاع آن حضرت رسيد ، از غايت شغف و شره به محاربهء اهل شرك و عناد ، و شوق به احراز فضيلت غزا و جهاد ، آن ملالت مزاجى كه روى نموده بود « 3 » به كلى زايل شد ، و از آن هيچ اثر نماند . و بىتوقف به سعادت و سلامت سوار شد ، و با هزار كس از بندگان خاص كه در آن محل به دولت ملازمت فايز بودند ، روى توجه فرخنده به دريا آورد ، و چون از وصول آن بحر مكرمت و احسان به كنار دريا صورت  مَرَجَ الْبَحْرَيْنِ يَلْتَقِيانِ  « 4 » وقوع يافت دلاوران جهادآيين و مجاهدان ظفرقرين ، به مقابلهء دشمنان دين درآمده ، بعضى بىانديشه خود را به آب انداختند و نهنگ‌آسا در آن بحر عميق شناور گشته به سوى آن خاكساران\r\n\r\n\r\n","description":"","footnote":"\r\n( 1 ) . ع : - « مىآيند هر كشتى . . . از دريا » .\r\n( 2 ) . م : خزنده به سينه .\r\n( 3 ) . ع : - بود .\r\n( 4 ) . رحمن / 19 .\r\n","page_name":" 948 ","page_number":1012},
  {"content":"\r\n\r\nشتافتند و بعضى « 1 » پايان آب را فراگرفته آتش پيكار برافروختند و بر آن ملاعين بىدين از كنار آب تيرباران كردند و ايشان از غايت جهالت و ضلالت در مقام معارضهء سپرها در سر كشيدند و تير مىانداختند ، و آنان‌كه اسب را در آب انداخته ، به شناه مىرفتند ، چون به مخالفان رسيدند ، دست جلادت بر كنار كشتى زده ، به اندرون درآمدند ، و به عون تأييد ربانى و فرّ دولت صاحب‌قرانى بيشتر كشتىها را گرفته ، گبران را به زخم شمشير نيست گردانيدند ، و از ميان موج دريا به قعر دوزخ فرستادند ، و زن و فرزند ايشان را اسير كرده بياوردند و برحسب اشارت ،\r\n[ بيت 
  ]\r\n تو در كشتى فكن خود را مپا از بهر تسبيحى * كه خود روح القدس گويد كه  بِسْمِ اللَّهِ مَجْراها  « 2 » \r\nبه آن كشتىها كه گرفته بودند درآمدند ، و متوجه قهر و استيصال باقى گبران شدند ، و با آن مخالفان دين ، ده كشتى مانده بود . در ميان دريا به يكديگر بستند ، و دست جهل و تهور به جنگ برگشادند و از طرفين چون موج درياى اخضر بر روى يكديگر برآمدند .\r\n[ نظم 
  ]\r\n چو درياى هيجا برآورد موج * بدان‌سان كه موجش برآمد به اوج\r\nنهنگان جنگى چو دريا به جوش * فكندند در گاو و ماهى خروش \r\nعاقبت سپاه ظفرپناه ، به يارى إله ، همه را به زخم تير و ضرب شمشير هلاك گردانيدند .\r\n[ نظم 
  ]\r\n اگر ماهى از سنگ خارا بود * شكار نهنگان دريا بود\r\nز كاغذ نشايد سپر ساختن * پس آنگه به آب اندر انداختن \r\n\r\n\r\n","description":"","footnote":"\r\n( 1 ) . ع : - « بىانديشه خود را . . . و بعضى » .\r\n( 2 ) . هود / 41 .\r\n","page_name":" 949 ","page_number":1013},
  {"content":"\r\n\r\n\r\nگفتار در ذكر سه غزوه كه حضرت صاحب‌قران را به نفس مبارك در يك روز با گبران اتفاق افتاد\r\nقال اللّه سبحانه و تعالى  عَمَّا يَصِفُونَ  « 1 » ألّا  فَإِنَّ حِزْبَ اللَّهِ هُمُ الْغالِبُونَ  « 2 » مالك الملك « 3 » - جل و علا - كه رفع و خفض معارج و مهابط سعدا و اشقيا اثرى از آثار لطف و عنف اوست و رقم عزت و مذلت بر ناصيهء دولت و نكبت اهل اقبال و ادبار نگاشتهء خامهء رضا و سخط او ، در اين آيت از كلام معجز نظام ، اشارت بشارت انجام ، كرامت فرموده كه غلبه و فيروزى « 4 » مخصوص واليان كشور دين و تابعان احكام شرع مستبين است . هر مؤيد صاحب توفيق كه نصرت شرع و برافراختن اعلام اسلام و ويران ساختن بنيان شرك و برانداختن عبدهء اصنام وجههء همت عالى سازد ، سزاوار لقب حزب اللّه گشته ، البته بر مخالفان و معارضان مظفر گردد و غالب آيد ، و هر بىسعادت كه از طريق حق و جادهء صواب انحراف و اجتناب جسته در تيه ضلالت و جهالت سرگردان شود ، از حزب شيطان باشد و بىشك مغلوب و منكوب گردد .\r\n[ نظم 
  ]\r\n يكى را ز گردون دهد پايگاه * يكى را ز كيوان درآرد به چاه\r\nدلى را فروزان كند چون چراغ * نهد بر دلى ديگر از درد داغ \r\nو از مصداق اين سياق آن است كه چون حضرت صاحب‌قران از غزوهء اصحاب كشتى - كه در درياى گنگ بودند - بازپرداخت ، همان ساعت از ساحل دريا كوچ فرموده و رايت ظفرپيكر متوجه موضع تغلغ‌پور شد ، و چون آن موضع محل نزول همايون گشت در همان شب يكشنبه چهارم ماه ، چون چهار دانگ از شب بگذشت ، از پيش امير اللّه داد و بايزيد قوچين و الطون بخشى كه به قراولى رفته بودند دو كس رسيدند و به عزّ عرض رسانيدند كه : « ايشان گذارى نيكو « 5 » پيدا كرده‌اند و از درياى گنگ عبور نموده‌اند و در آن طرف گروهى و حشرى بىشمار از كفار با استعداد فراوان و اهبت بسيار جمع شده‌اند ، و سردار نامبارك ايشان ملكى است مبارك خان\r\n\r\n\r\n","description":"","footnote":"\r\n( 1 ) . زخرف / 82 .\r\n( 2 ) . مائده / 56 .\r\n( 3 ) . م : الملوك .\r\n( 4 ) . الف ، ع : پيروزى .\r\n( 5 ) . ع : گذار تنگ .\r\n","page_name":" 950 ","page_number":1014},
  {"content":"\r\n\r\nنام ، رايت عناد و استبداد برافراخته و اسباب جدال و قتال آماده ساخته » .\r\nو چون شعاع شعور و اطلاع حضرت صاحب‌قران بر كيفيت آن احوال و اوضاع افتاد ، سحرگاه - كه هنگام وزيدن نفحات لطف الهى مىباشد - به نيت غزا سوار شد ، بازوى كامگارش به تعويذ  وَ اللَّهُ يَعْصِمُكَ مِنَ النَّاسِ  « 1 » آراسته و پرچم رايت نصرت‌شعار را مشاطهء  فَسَيَكْفِيكَهُمُ اللَّهُ  « 2 » پيراسته ، عوان و انصار فيروزى آثار خروش گورگه و كوس به گوش بهرام انتقام آيين رسانيدند و از بس افروختن مشعل‌ها شب هندو نهاد ظلمانى را كسوت رومى روز نورانى پوشانيدند و آن حضرت پيش از صبح با هزار سوار از درياى گنگ عبور فرمود و يك كروه راه رفته ، نماز بامداد بگزارد و به اقامت وظايف اوراد قيام نمود و مجموع سپاه ظفرپناه جبه‌ها پوشيده ، به عزم غزو و جهاد روان شدند و چون نزديك لشكر مخالف رسيدند ، مبارك خان ده هزار سوار و پياده ترتيب داده بود و با طبل و علم و خيل و خدم « 3 » ايستاده ،\r\n[ بيت 
  ]\r\n سر و تاجى از دعوى انگيخته * به تلبيس رنگى برآميخته \r\nدر آن حال به خاطر خطير صاحب‌قران جهانگير - كه مطرح انوار اسرار غيبى بود - خطور نمود ، كه هندوان بىدين به عدد بسياراند و سپاه اسلام در اين محل اندك و لشكرهاى ميمنه و ميسره كه به اطراف و جوانب روانه داشته‌ايم ، به مسافتى عظيم دورند ، تدبير جز محض توكل بر فضل خداوند خبير قدير نيست . و مقارن اين انديشه پنج هزار سوار از تومانات اميرزاده شاهرخ - كه پيش از اين با سيد خواجه و جهان ملك از آب گذشته بودند « 4 » و به تاخت رفته - برسيدند و به موكب همايون پيوستند ، به نوعى كه اگر وعده و قرارى رفته بودى برحسب فرموده  وَ لَوْ تَواعَدْتُمْ لَاخْتَلَفْتُمْ  « 5 » چنان راست نيامدى و اين اتفاق از غرايب الطاف حكيم كارساز و لطيف بنده‌نواز است .\r\n\r\n\r\n","description":"","footnote":"\r\n( 1 ) . مائده / 67 .\r\n( 2 ) . بقره / 137 .\r\n( 3 ) . ع : حشم .\r\n( 4 ) . ع : - بودند .\r\n( 5 ) . انفال / 42 .\r\n","page_name":" 951 ","page_number":1015},
  {"content":"\r\n\r\n[ نظم 
  ]\r\n يارى از حق بجو كه جز فضلش * عقدهء مشكلات نگشايد\r\nهرچه خواهى ازو طلب كه جز او * ره به گنج مراد ننمايد \r\nصاحب‌قران گيتىستان شكر و سپاس حضرت منّان به قدر وسع و امكان اقامت كرده ، فرمان داد . كه امير شاه ملك و امير اللّه داد با هزار سوار از بندگان خاصه كه ملازم بودند به سر دشمنان رانند و اصلا كثرت و شوكت ايشان به نظر التفات درنيارند . مبارزان ميدان جهاد ، امر عالى را انقياد نموده ، دست توكل « 1 » به تيغ غزا آختند و بىانديشه بر سر آن گبران تاختند . از قوت دولت اسلام و فرّ اقبال صاحب‌قران گردون غلام ، ترس و نهيب در دل آن بدبختان چنان مستولى شد كه بىتوقف از مقام استكبار و ستيز رو به وادى فرار و گريز نهادند و چون طيور ضعيف هيكل از شاهين ، و وحوش ناتوان از صدمهء شير عرين برميدند و از غايت دهشت ،\r\n[ مصراع 
  ]\r\n « عنان از ركاب و فراز از نشيب » \r\nبازنشناخته ، شغال‌وار در جنگل‌ها خزيدند و لشكر منصور از عقب ايشان درآمده ، خلقى كثير از آن بىدينان را به تيغ غزا بگذرانيند و زنان و فرزندان ايشان را اسير ساختند ، و لشكريان را غنيمت بسيار به دست آمد ، از آن جمله گله‌هاى گاو بود ، از حيّز ضبط و شمار بيرون و از اندازهء وهم و قياس افزون .\r\nحضرت صاحب‌قران ساعتى همانجا نزول فرمود ، و در زمان خبر آمد كه در دامن درهء كوپله - كه بر كنار آب گنگ است - گبران بسيار مجتمع شده‌اند . فى الحال با پانصد سوار متوجه كوپله شد و باقى لشكريان به گرفتن غنيمت مشغول بودند . و چون موكب همايون به نزديك آن درّه رسيد ، مخالفان بسيار بودند و از اعداى دين حشرى عظيم جمع آمده ، از امرا مثل شاه ملك و على سلطان تواچى ، باوجود قلت انصار ، غازىوار غلغل تكبير و تهليل به فلك دوّار رسانيده ، بر سر ايشان راندند و\r\n\r\n\r\n","description":"","footnote":"\r\n( 1 ) . م : - توكل .\r\n","page_name":" 952 ","page_number":1016},
  {"content":"\r\n\r\nبه ضرب تيغ آبدار ، آتش فنا در خرمن عمر كفار انداختند و آن بىدينان را با آن كثرت و غلبه مغلوب و مقهور گردانيدند و غنيمت فراوان حاصل آمد .\r\nو در آن حال كه لشكريان به گرفتن غنيمت و ضبط آن اشتغال داشتند و زياده از صد سوار ملازم ركاب نصرت انتساب نبودند ، ناگاه گبرى ملك شيخه‌نام با صد سوار و پياده مانند فدائيان « 1 » تيغ‌ها كشيده رو به موكب جهان‌پناه نهادند . حضرت صاحب‌قران تا به دست مبارك غزا فرمايد به‌سوى آن گبران شتافت ، و چون نزديك آمدند ، چنانچه تير به ايشان رسيدى يكى از لشكريان تحقيق ناكرده پيش راند و بىتوقف به عرض رسانيد كه اين شيخ كوكرى است و از جملهء بندگان درگاه كه در ميان سپاه ظفرپناه مىباشد . آن حضرت بدين‌سبب روى سعادت به‌طرف كوه آورد و شيخه گبر بعضى از لشكريان اسلام را تيغ رسانيد . و چون حضرت صاحب‌قران آن حال مشاهده فرمود ، عنان تكاور گيتىنورد را به‌سوى آن ملعون تافت و در زمان ، آن گبر تنومند را كه سمت  عُتُلٍّ بَعْدَ ذلِكَ زَنِيمٍ  « 2 » داشت تيرى بر شكم و شمشيرى بر سر زده ، از پشت زين بر روى زمين انداختند و رسن در گردن بسته ، نزديك ركاب نصرت انتساب آوردند . حضرت صاحب‌قران از او حال پرسيد ، او به‌جاى جواب ، جان بداد و جهان از خبث وجود آن لعين و اتباع بىدينش بپرداخت و ميامن اجر آن غزوه نيز قرين روزگار همايون گشت .\r\nو در همان ساعت خبر آوردند كه درهء كوپله - كه از اين موضع تا آنجا دو كروه راه است - حشرى انبوه و خلقى بسيار از هندوان گبر جمع شده‌اند و در اين مسافت بيشه‌هاست كه از كثرت درختان و تشابك اغصان و افنان ، باد سبكرو از مضايق آن افتان و خيزان بيرون رود ، و از جمله نيستان بسيار بود و نىها چنان غليظ و قوى كه اگر كسى يكى از آن را در بغل مىگرفت دستها به‌هم نمىرسيد . حضرت صاحب‌قران در آن روز دو نوبت متحمل مشاق « 3 » ركوب و اخطار شده بود و به نفس مبارك در معركهء غزا اقامت فرض جهاد فرموده و هنگام آن رسيده كه زمانى بر مسند\r\n\r\n\r\n","description":"","footnote":"\r\n( 1 ) . ع : - پياده مانند فدائيان .\r\n( 2 ) . قلم / 13 .\r\n( 3 ) . ع : مشقت .\r\n","page_name":" 953 ","page_number":1017},
  {"content":"\r\n\r\nاستراحت آسايش فرمايد . چون اين خبر به مسامع عليّه رسيد همت ملكانه ادّخار مثوبات جاودانى بر طلب راحت و تن‌آسانى اختيار نمود و در حال با جمعى از خواص بندگان و چندكس از امراى قوشون كه در منغلاى بودند متوجه آن دره شد و چون بيشه‌هاى دشوار گذار در راه بود و هندوان كافر بسيار و لشكر حاضر اندك بودند ، حضرت صاحب‌قران را در خاطر عاطر گذشت كه اگر در اين ولا فرزند پير محمد و سليمان شاه مىرسند از لطايف صنع پروردگار تواند بود و حال‌آنكه سه روز پيشتر ايشان را بر سبيل تاخت به ناحيه‌اى دور فرستاده بود و متوقع نبود كه در اين موقف حاضر آيند . چه در مقابلهء پيروز نور « 1 » از آب گذشته بودند و تصور ايشان آن بود كه رايت جهان‌گشاى به اين طرف آب « 2 » عبور نخواهد فرمود و در اين‌روز يكشنبه وقت نماز ديگر به صورتى كه در ضمير منير نقش بسته بود و از دريچهء غيب عكس‌پذير گشته ، برسيدند و به موكب همايون پيوستند .\r\n[ بيت 
  ]\r\n مگر كه لوح قضا بود راى شاه جهان * كه هرچه گشت مصور در او نگشت از آن \r\nو به اتفاق به سر آن گبران راندند و زبان طاعت و دست شجاعت به ذكر تكبير و ضرب شمشير و رمى تير برگشادند ، و اكثر آن گمراهان را به تيغ جهاد بگذرانيدند و غنايم فراوان به دست لشكر اسلام افتاد و از الوان رخوت و انواع چهارپايان حتى شتر و گاو بسيار كه محاسب و هم تيزبين به عقد انامل ، قياس و تخمين شمار آن نتوانستى . و در آن يك روز ميامن اجر سه غزوه شامل روزگار خجسته آثار حضرت صاحب‌قران « 3 » گشت ، كه به نفس مبارك در مصاف كفار حاضر آمده بود و امثال اين توفيق بر سبيل ندرت اتفاق افتاده باشد ، به تخصيص سلاطين رفيع مقدار را .\r\nو چون آن روز به آخر رسيد و چهرهء روزگار چون روى هندوان و رأى تيرهء بيدينان سياه شدن گرفت ، و در آن بيشه‌ها كه محل غزوهء سوم بود از تنگى جاى موضع فرود آمدن نبود ، سپاه ظفرپناه اسلام ، مظفر و منصور ، با غنايم و فتوحات\r\n\r\n\r\n","description":"","footnote":"\r\n( 1 ) . ع : پور .\r\n( 2 ) . ع : - آب .\r\n( 3 ) . ع : - حضرت صاحب‌قرانى .\r\n","page_name":" 954 ","page_number":1018},
  {"content":"\r\n\r\nنامحصور به موقف غزوهء دوم مراجعت نموده ، فرود آمدند . رايت فتح‌آيت به اوج اقبال و فيروزى افراخته و زمانه دعاى دوام ايام سلطنت و پادشاهى حضرت صاحب‌قران ورد زبان ساخته كه\r\n[ نظم 
  ]\r\n ترا جاودان باد يزدان‌پناه * به كام تو گردنده خورشيد و ماه\r\nجهان‌آفرين از تو خشنود باد * تن بدسگال پر از دود باد\r\nهميشه پناهت جهاندار باد * سر دشمنانت نگونسار باد \r\n\r\nگفتار در استيصال گبران كه به درهء كوپله بودند و ذكر سنگى بر شكل گاوى واقع شده در آنجا ، و تعظيم گمراهان هند آن را\r\nدرهء كوپله بر دامن كوهىست كه درياى گنگ از آنجا روان مىگردد و پانزده كروه راه بالاتر از آن موضع سنگى است بر شكل گاوى و آب آن دريا از آن سنگ بيرون مىآيد ، و گمراهان ديار هند آن سنگ را پرستش مىنمايند چنانچه يك ساله راه از اطراف و جوانب روى توجه به اين دره مىآورند و بدان گاو سنگين از خرى تقرب مىجويند و مردگان خود را مىسوزانند و خاكستر آن را همراه آورده در آن آب مىريزند و آن را وسيلهء نجات او مىدانند ، و زر و نقره نيز در آن آب مىپاشند و زندگان در آن آب درمىآيند و آب بر سر خود مىريزند و سر و ريش مىتراشند و آن را عبادتى مىدانند به مثابهء حج كه از اركان اسلام اهل ايمان‌ست ، و ابو نصر عتبى - رحمه اللّه - حكايت غوايت كفار هند و عقايد فاسده كه در باب اين آب دارند در كتاب يمينى آورده 259 ، چه بعد از آن‌كه ناصر الدين سبكتكين و پسرش سلطان محمود سال‌ها در هندوستان به فرض جهاد قيام نمودند و بلاد و قلاع آن ديار به‌تدريج بگشودند - شكر اللّه مساعى المجاهدين و رضى عنهم - سلطان محمود در اواخر حال متوجه قنّوج شد و لشكر اسلام را به اين حدود رسانيد و صاحب ترجمهء يمينى\r\n\r\n","description":"","footnote":"","page_name":" 955 ","page_number":1019},
  {"content":"\r\n\r\nآن غزوه را طراز مواقف و مغازى يمين الدوله محمود دانسته 260 . و صاحب‌قران مؤيد در وهلهء اولى كه روى همت اعلى به غزو « 1 » هندوستان آورد بعضى شاهزادگان و امرا را با فوجى از لشكر به راهى روان ساخت و خود با بقيهء سپاه به راه ديگر متوجه گشت و هردو گروه ، هرچه « 2 » در راه بود از بلاد و قلاع و مواضع و قرى همه را مسخر ساخته و اهل كفر و ضلال را برانداخته ، مىرفتند تا دهلى - كه تختگاه آن ممالك است ، چنانچه به تفصيل شرح داده شد - و بعد از فتح دهلى از آب گنگ عبور نموده ، در اين نواحى - كه سخن به ذكر آن رسيده - وظايف غزا به تقديم رسانيدند - فسبحان الذى ايد بنصره الغزاة  وَ رَفَعْنا بَعْضَهُمْ فَوْقَ بَعْضٍ دَرَجاتٍ  « 3 » .\r\nو چون در آن دره گروهى انبوه از گبران هنوز مانده بودند و اموال بسيار از مواشى و منقولات در تصرف ايشان باقى بود ، روز دوشنبه پنجم جمادى الاول ، خورشيد رايت نصرت‌شعار ، از افق عزيمت طلوع نمود و سپاه آسمان جنبش ستاره‌شمار در حركت آمده ، متوجه درهء كوپله شدند و چون ارادت قديم به استيصال زمرهء كفر و ضلال تعلق گرفته بود ، آن بدبختان به غلبه و كثرت مغرور شده ، همانجا توقف نمودند و خيال محال مقابله و جدال به دماغ بىمغز راه داده ، جنگ را مهيا و آماده گشتند و هنگامى كه جمشيد شرقى انتساب آفتاب ، سنجق ارتفاع از كرانهء معركهء سپهر برافراخت ، لشكر اسلام ياسامشى كرده ، به آن دره رسيدند . ميمنه از فرّ شكوه اميرزاده پير محمد و امير سليمان شاه آراسته ، و ميسره از شوكت و مهابت جماعتى از امراى نامدار زينت يافته ، و در منغلاى قول ، امير شاه ملك و ديگر نويينان رفيع‌مقدار ، رايت مكنت و اقتدار برافراشته و چون صداى غريو گورگه و كوس و نقاره و نفير در آن كوه و درّه افتاده و زجل « 4 » تهليل موحّدان و تكبير غازيان به آن حدود پيوست و لشكريان ظفرقرين ، درياصفت به جوش درآمده خروش برآوردند ، زهرهء كافران خاكسار آب گشت و آتش خوف و اضطراب در خرمن ثبات و قرار آن بادپيمايان افتاد و مجموع از غايت بيم و هراس دست عجز در دامن فرار\r\n\r\n\r\n","description":"","footnote":"\r\n( 1 ) . ع : عزم .\r\n( 2 ) . ع : آنچه .\r\n( 3 ) . الف : - « و ابو نصر عتبى . . . فوق بعض درجات » ؛ زخرف / 32 .\r\n( 4 ) . ع : آوازه .\r\n","page_name":" 956 ","page_number":1020},
  {"content":"\r\n\r\nزدند و به كوه‌ها گريختند و لشكر اسلام از پى ايشان درآمده ، تيغ زمردفام را از تن شبه‌رنگ آن تيره‌رايان سياه‌روى ، گونهء ياقوت رمّانى بخشيدند و اكثر آن بىدينان را به تيغ غزا بگذرانيدند و اندكى از آن ورطه نيم جانى بيرون بردند و پراكنده گشتند و اموال و اسباب بىحدّوشمار فتوح روزگار « 1 » لشكريان نصرت‌شعار گشت و چون آن ديار و نواحى از خبث وجود مشركان پاك شد ، رايت فتح‌آيت در همان روز بازگشته ، از درياى گنگ عبور فرمود و در ساحل دريا به اقامت نماز پيشين قيام نمود ، و بر فتح‌هاى ارجمند و نيل درجات بلند ، شكر بخشايندهء بىمانند به ادا رسانيد ، و هم در آن ساعت سوار شده ، پنج كروه راه براند و در طرف زير آب گنگ نزول فرمود ، حفظ الهى در حركت و سكون ، حارس و نگهبان ، و فتح و ظفر در شب و روز طليعهء سپاه گيتىستان - و الحمد و المنة للّه العظيم المنان « 2 » .\r\n\r\nگفتار در عزم مراجعت حضرت صاحب‌قران از ممالك هندوستان\r\nچون قايد قدرت كاملهء  هُوَ الَّذِي يُسَيِّرُكُمْ فِي الْبَرِّ وَ الْبَحْرِ  « 3 » حضرت صاحب‌قرانى را توفيق ارزانى داشت و تأييد بخشيد تا اقامت فرض جهاد را وجههء همت‌عالى ساخته لشكر اسلام را به ديار هند كشيد و فرمان داد تا سپاه ظفرپناه چند فوج شده هر فوجى به راهى متوجه شدند « 4 » و از سرحد آن ممالك تا به دهلى - كه پاىتخت هندوستان است - هركجا حصارى و قلعه‌اى بود همه را تسخير كرده ، از خبث وجود گبران و بت‌پرستان به آب تيغ غزا پاك ساختند .\r\nو چون از فتح دهلى و قلع‌وقمع مفسدان آنجا پرداخته به صرّه كشور هند درآمدند ، و رسوم كفر و ضلالت از تمام سواحل درياى گنگ و دره كوپله و ساير مواضع آن حدود و نواحى برانداختند - به موجبى كه كيفيت آن به تفصيل شرح‌پذير گشته - رأى عالم‌آراى آن حضرت - كه در آيينهء حال صورت‌مآل استقبال مشاهده نمايد و به حسن تدبير سررشتهء تقدير بازيابد - عزم مراجعت تصميم فرمود و روز\r\n\r\n\r\n","description":"","footnote":"\r\n( 1 ) . ع : - روزگار .\r\n( 2 ) . الف : و الحمد للّه المهيمن المنان .\r\n( 3 ) . يونس / 22 .\r\n( 4 ) . ع : - هر فوجى به راهى متوجه شدند .\r\n","page_name":" 957 ","page_number":1021},
  {"content":"\r\n\r\nسه‌شنبه ششم جمادى الاول به سعادت « 1 » و اقبال از كنار آب گنگ نهضت فرموده و عنان توجه به‌طرف آغرق همايون معطوف داشت و امرا و سران سپاه هريك به مورچل خود روان شدند و فرمان همايون صادر شد كه يورتچيان بروند و آغرق را به موكب نصرت‌قرين رسانند . و روز « 2 » چهارشنبه هفتم ماه ، شش كروه راه رفته نزول فرمود و ميان اين منزل و محل آغرق‌ها ، چهار كروه بود . و در آن موضع خبر آوردند كه در دره‌هاى كوه سوالك - كه آن را يك لك و دانگى از هندوستان مىنهند - گبران بسيار از هندوان ستيزكار بدكردار جمع شده‌اند .\r\nو چون صورت اين حال بر لوح ضمير منير صاحب‌قران جهانگير نقش بست ، يرليغ عالم مطاع به نفاذ پيوست كه لشكر منصور كه در آغرق‌اند كوچ كرده به راه آن كوه روان شوند و آن حضرت به نفس مبارك ايلغار فرموده ، به محلى كه پنج كروه مانده بود تا به كوه سوالك ، در كنف حفظ إله تعالى و تبارك فرود آمد ، و در آن مقام اميرزاده خليل سلطان و امير شيخ نور الدين از آغرق آمده ، به موكب همايون ملحق شدند و امير سليمان شاه و ديگر امرا در موقف اخلاص و هواخواهى زانو زده عرضه داشتند كه : « اگر رايت فتح‌آيت به معسكر ظفرقرين مراجعت نموده ، ذات بىهمال بر سرير سعادت و « 3 » اقبال استراحت فرمايد ، ما بندگان و چاكران بر سر آن هندوان تاخت بريم و به فرّ دولت قاهره دمار از روزگار ايشان برآوريم » . آن حضرت جوابى فرمود كه اگر محرر كتاب مسطور به نوك خامهء نور و سواد ديدهء حور بر  رَقٍّ  « 4 »  مَنْشُورٍ  « 5 » و كتابهء بيت معمور نگارد ، سزاوار آيد . محصلش آنكه : « به اقامت فرض جهاد قيام نمودن متضمن دو فايده است : يكى ادّخار مثوبات اخروى و يكى حصول غنايم و فتوحات دنيوى و چنان‌كه شما را در اين وقفه نظر براين دو فايده است ، ما را نيز مطمح نظر همت ، نيل سعادت سرمديست و نعيم باقى از براى خود و جمع فوايد مآلى و منافع حالى از براى لشكريان كه ملازمند » و لا غرو .\r\nملاحظهء حال زيردستان نمودن آيين پادشاهان دادگستر است و مرحمت فرمودن دربارهء ضعفا و مساكين از خصال ستودهء سلاطين عدل‌پرور .\r\n\r\n\r\n","description":"","footnote":"\r\n( 1 ) . ع : - جمادى الاول به سعادت .\r\n( 2 ) . ع : - روز .\r\n( 3 ) . ع : - سعادت و .\r\n( 4 ) . ع : ورق .\r\n( 5 ) . قرآن كريم اشاره است به : طور / 3 .\r\n","page_name":" 958 ","page_number":1022},
  {"content":"\r\n\r\n[ بيت 
  ]\r\n دادگر زى ز انكه اندر آفتاب روز حشر * سايه حق بر پادشاه دادگر خواهد فكند \r\nو هم در آن روز حكم صادر شد كه امير جهانشاه - كه از امراى جوانغار بود و پيش از اين به هفته‌اى به‌طرف بالا آب‌جون به تاخت رفته - بيايد ، و با ديگر امرا به احراز فضيلت غزو كفار فايز و بهره‌ور گردد و امير جهانشاه برحسب فرمان به درگاه اسلام‌پناه شتافت .\r\n\r\nگفتار در تاخت فرمودن به كوه سوالك\r\nحضرت صاحب‌قران روز شنبه دهم ماه جمادى الاول به عزم تاخت كوه سوالك سوار شد و در آن دره رايى بود بهروزنام ، و به حقيقت تيره‌رايى بود بد روز و بدفرجام ؛ خلقى بسيار جمع كرده و حشرى بىحدوشمار « 1 » فراهم آورده و به حصانت كوه و محكمى جاى مغرور شده و فريفتهء پندار گشته . عساكر گردون‌مآثر از ميمنهء اميرزاده پير محمد و امير سليمان شاه و از ميسره اميرزاده سلطان حسين و امير جهانشاه و در هراول قول امير شيخ نور الدين و امير شاه ملك و ساير امراى برانغار و جوانغار و قلب ، دست جلادت و زبان سعادت به غزو كفار و تسبيح ملك جبار گشاده ، روى به آن گمراهان نهادند و حضرت صاحب‌قران در دهانهء « 2 » آن دره ، چون كلمهء توحيد در دهان منافقان غره نزول فرمود و توقف نموده و فرّ افسر فرقدسايش همه را قوت دل و نيروى بازو افزوده ، در زمان ، تيغ غازيان سراندازى آغاز نهاده و زاغ كمان مجاهدان عقابان جان‌شكار را پرواز داد . خنجر زمردشكل الماس‌فعل را دل و ديدهء گمراهان نكوهيده‌فرجام نيام شد و تمام سنگ و خاك آن دره از خون هندوان شبه رنگ لعل‌فام گشت « 3 » .\r\n[ نظم 
  ]\r\n تن كافران ، خاك شد زير نعل * ز خون ، سنگ آن دره مجموع لعل\r\nنهال سنان را ز نصرت بهار * ز سرهاى گبران برآورده بار \r\n\r\n\r\n","description":"","footnote":"\r\n( 1 ) . م : بىشمار .\r\n( 2 ) . ع : دهنه .\r\n( 3 ) . ع : شد .\r\n","page_name":" 959 ","page_number":1023},
  {"content":"\r\n\r\n ز بس گبر كافتاد و ديگر نخاست * شد آن درّه با قلهء كوه راست\r\nز بس خون كه از زخمداران چكيد * ز هندوستان خون به جيحون رسيد \r\nآخر الامر هماى ظفر در سايهء رايت اسلام ، بال فيروزى برگشاد و حزب شيطان و آن زمرهء كفر و ضلال نيست و ناچيز شده غنايم فراوان از اموال و برده و مواشى و غير آن ، ضميمهء ديگر فتوحات غازيان و مجاهدان شد ، و اشارت عليّه از موقف مرحمت و عاطفت پادشاهانه صدور يافت كه از مردم قوىحال كه هريك سيصد و چهار صد گاو گرفته بودند ، بعضى بازستده بر مردم ضعيف بخش كنند ، و از ميامن آن نصفت و بنده‌پرورى آحاد و افراد لشكريان از سوار و پياده ، خرد و بزرگ مجموع از آن غنايم و فتوحات بهره‌مند گشتند و هيچ‌كس محروم نماند و شب يكشنبه - كه جمشيد شرقى تبار خورشيد به شبستان مغرب خراميد - حضرت صاحب‌قران به وثاق اميرزاده پير محمد نزول فرمود و منزل شاهزاده از آن حسن اتفاق ، غيرت نهم رواق فيروزه طاق گردون گشت ، و روز يكشنبه بامداد\r\n[ بيت 
  ]\r\n چو خورشيد تابنده بنمود چهر * در باغ بگشاد گردان سپهر \r\nرايت منصور از آن مرحله روان شد و به سعادت و اقبال به اردوى همايون رسيد ، به موضع بهره - كه از نواحى بكرى بود - مشهور به ولايت مياپور ، و روز دوشنبه دوازدهم ماه « 1 » از بهره كوچ كرده ، چهار كروه راه برفتند و در موضع شق‌سار « 2 » ساوه اتفاق نزول افتاد و به سبب بسيارى غنيمت - كه لشكريان ظفرقرين را جمع آمده بود و نقل آن به آهستگى ميسّر مىشد - هر روز زياده از چهار گروه راه رفتن تعذرى داشت . روز سه‌شنبه سيزدهم ماه از آنجا نهضت نموده ، موضع كندر « 3 » معسكر سپاه نصرت‌پناه گشت ، و مسافت ميان اين دو منزل چهار كروه نزديك بود .\r\nابلق ايام رام و خنگ فلك برحسب مراد خوش‌لگام ، و حفظ ملك علام در جنبش و آرام ، به هر منزل و مقام حارس ذات سپهر احتشام - و الحمد للّه على تتابع الافضال و دوام الانعام .\r\n\r\n\r\n","description":"","footnote":"\r\n( 1 ) . م : - ماه .\r\n( 2 ) . ع : ساز .\r\n( 3 ) . ع : كندز .\r\n","page_name":" 960 ","page_number":1024},
  {"content":"\r\n\r\n\r\nگفتار در مواقف غزوات كه در حد ديگر از كوه سوالك در بيشه‌ها واقع شد\r\nروز چهارشنبه دهم جمادى الاول كه خسرو سيارگان از بحر مغرب و خفا عبور نموده ، به جانب « 1 » ديگر از افق رايت طلوع و ظهور برافراخت ، حضرت صاحب‌قران از موضع كندر نهضت فرمود و از آب‌جون عبور نموده ، حدى ديگر از كوه سوالك را مركز رايت كشورگشا ساخت . و همان روز به مسامع جلال رسانيدند كه در آن حدود يكى از رايان هند - رتن‌نام - نداى دعوت درداده و كمند احتشاد درانداخته و خلقى كثير از مجوس و اصناف هندوان از اطراف و جوانب به‌هم پيوسته‌اند و در ربقهء ايالت و حكومت او درآمده و به كوه‌هاى منيع و بيشه‌هاى حصين پناه جسته ، كه از غايت بلندى كوه شعاع بصر از نشيب آن به فراز نمىرسد ، و از غلبهء درختان بيشه ، پرتو آفتاب و ماه از بالا به زمين نمىافتد ، چنان كه در حصانت و محكمى از كوه و بيشهء مازندران گذشته است ، و جز به درخت بريدن و راه پيدا ساختن ، به آنجا درآمدن ممكن نيست .\r\nحضرت صاحب‌قران در چنان محلى با خطر و جنگلى پرحذر ، چندان توقف نفرمود كه شب بگذرد ، و هم در شب پنجشنبه پانزدهم ماه فرمان داد كه امراى قوشونات ، مشعل‌ها افروخته و لشكرها مرتب ساخته ، روان شدند و به بريدن و انداختن درخت و پيدا ساختن راه دست جلادت برگشادند . و به فرّ دولت قاهره در آن شب دوازده كروه مسافت راه ساخته و گذار پيدا كرده ، قطع كردند و چون برق خاطف از آن بيشه‌ها بگذشتند ، و روز پنجشنبه پانزدهم ماه - كه خسرو سيارگان ، رايت زرنگار در اطراف قاف لاژوردى مطاف ، برافراشت - اعلام ظفر فرجام اسلام به ميان دو كوه - كوه سوالك و كوه كوكه - رسيده بود و سر به عيوّق افراخته ، و راى رتن در آن محل ميمنه و ميسره را به رسم و آيين تزيين داده بود و با اتباع و اشياع جنگ را آماده گشته و اسباب جدال و قتال مهيا ساخته ؛ اما همان‌كه صداى « 2 » طنطنهء\r\n\r\n\r\n","description":"","footnote":"\r\n( 1 ) . ع : به جايى .\r\n( 2 ) . ع : - صداى .\r\n","page_name":" 961 ","page_number":1025},
  {"content":"\r\n\r\nگورگه و كوس و نفير و برغو در آن كوهسار افتاد و خروش « 1 » زمزمهء تكبير و تهليل غازيان به گوش كفّار فجّار رسيد ، اركان ثبات و قرار ايشان تزلزل يافت و بنيان طاقت و اصطبار آن گمراهان انهدام پذيرفت و بىتوقف ، عنان عجز و اضطرار به راه هزيمت و فرار داده طريق گريز پيش گرفتند . امراى قوشونات و لشكريان پيروزى سمات ، از پى ايشان روان شدند و به تيغ آبدار و سنان آتش‌بار دمار از روزگار كفّار فجّار برآوردند و اكثر آن خاكساران بادپيما را به شمشير جهاد گذرانيده ، به آتش دوزخ و  لَبِئْسَ الْمِهادُ  « 2 » فرستادند و چندان اموال و اسباب از صامت و ناطق به دست غازيان و مجاهدان افتاد كه نطاق نطق از احاطه به ذكر آن قاصر بود ، چه هر يك از لشكريان ، صد سر و دويست سر گاو ، و ده نفر و بيست نفر برده گرفته بودند .\r\nو هم در آن‌روز در برانغار ، اميرزاده پير محمد و امير سليمان شاه به دره‌اى ديگر اقامت فرض جهاد به تقديم رسانيده بودند و مورچهء شمشير را از حبّة القلب كافران طعمه‌اى بسزا داده و غنيمت بسيار به دست لشكر اسلام افتاده و در جوانغار ، امير جهانشاه علىحده به درهء ديگر تاخت برده بود و بسى از هندوان بىدين را به تيغ غزا گذرانيده ، اما غنيمتى چندان به دست لشكريان درنيامده بود . و شب آدينه لشكرهاى ميمنه و ميسره مجموع به موكب همايون پيوسته ، در ميان دو كوه فرود آمدند .\r\nخرمن كفر سوخته و كار اسلام ساخته ، چهرهء دولت افروخته و رايت اقبال افراخته .\r\nروز آدينه شانزدهم ماه صاحب‌قران گيتىپناه از آن دره - كه در ميان دو كوه بود - باز به كوه سوالك درآمد و از آن منزل تا ولايت بكركوت « 3 » پانزده فرسخ بود ، و در آن دره چندان جنگل استوار بود كه در حيّز و حصر و احصاء نيايد و محكمى كوه تا غايتى كه وهم تيزرو را عروج بر آن ممتنع و محال نمايد . در آن بيشه‌ها كثرت گبران تيره‌راى و هندوان ظلمت‌افزاى ، زياده از آنكه صورت كميّت آن در آيينهء خيال چهره گشايد . حضرت صاحب‌قران از براى قلع‌وقمع كافران ، درآمدن به چنان\r\n\r\n\r\n","description":"","footnote":"\r\n( 1 ) . ع : - خروش .\r\n( 2 ) . قرآن كريم اشاره است به آيات مختلف : بقره / 206 ؛ آل عمران / 12 و 197 .\r\n( 3 ) . ع : نگركوت بهكر ( - بكر ) نام ناحيه‌اى است در هند و كوت به معناى قلعه .\r\n","page_name":" 962 ","page_number":1026},
  {"content":"\r\n\r\nجاىهاى خطرناك اختيار فرمود و چون لشكر جوانغار كه ضبط آن به عهدهء امير جهانشاه بود و لشكر خراسان دو « 1 » روز پيشتر رفته از غنيمت اندك چيزى يافته بودند ، فرمان قضا جريان به نفاذ پيوست كه ايشان پيشتر به غزا روند و تاخت كنند .\r\nو در آن روز صاين‌تمور ، قراول بود . چاشتگاه سلطانى به موكب ظفرپناه شتافت عرضه داشت كه غلبهء گبران و حشر هندوان بيش از آن است كه تصور توان كرد . آن حضرت به نفس همايون « 2 » بايستاد و لشكر جوانغار و سپاه خراسان برحسب فرموده به تاخت بردن و غزا كردن مبادرت نمودند و دايره كردار به مركز كارزار محيط گشته ، دست جلادت به قهر و قتل هندوان برگشودند و به صاعقه شمشير جهاد ، خرمن حيات اهل شرك و عناد سوخته ، غنيمت فراوان و عدّت و اهبت بىپايان فراهم آوردند و همان روز وقت نماز پيشين از قشون امير شيخ نور الدين و على سلطان تواچى خبر آمد كه از طرف دست راست دره‌اى است و در آنجا از گبران حشرى جمع شده كه از هرچه تصور نمايند افزون‌ست و چندان مواشى و مراعى دارند كه از حدّ ضبط و شعار بيرون . حضرت صاحب‌قران در زمان ، عنان يكران گيتىنورد - كه بر صبا و شمال پيشى مىگرفت - به صوب آن درّه معطوف داشت و فرمان داد كه امير شيخ نور الدين و على سلطان تواچى بر سر آن گمراهان رانند .\r\nايشان برحسب فرمان روان شدند و تيغ جهاد در نهاد آن بدبختان نهاده ، سيل خون از هر طرف روان گردانيدند ، و رايت نصرت‌شعار بر قلهء « 3 » كوه افراخته شد تا ميامن اقبال صاحب‌قران ، قرين روزگار مجاهدان شود و فتح و ظفر - كه پيوسته دست به فتراك دولت روزافزون زده‌اند - شامل حال غازيان گردد .\r\n[ بيت 
  ]\r\n هركجا رو نهاد موكب شاه * نصرتش بود همعنان همه راه \r\nو آن حضرت از آن قلهء كوه نظاره مىفرمود كه شيران بيشهء شجاعت و مبارزان ميدان جلادت در آن دره پياده درآمده ، چگونه داد جهاد مىدهند ، و زمرهء كفر و\r\n\r\n\r\n","description":"","footnote":"\r\n( 1 ) . م : - رو ؛ الف : آن .\r\n( 2 ) . ع : مبارك .\r\n( 3 ) . ع : قلعه .\r\n","page_name":" 963 ","page_number":1027},
  {"content":"\r\n\r\nضلال را به چه نوع سزا در كنار روزگار مىنهند . و چون اكثر آن ملاعين بىدين از ضرب تيغ غازيان ظفرقرين بر خاك هلاك افتادند و بقية السيف خسته و جسته رو به گريز نهادند ، لشكر منصور با غنايم نامحصور بازگشتند ، و به سعادت زمين‌بوس مستسعد شده ، به نوازش و تربيت پادشاهانه اختصاص يافتند . و از جمله ، چندان مراعى و مواشى غنيمت گرفته ، آورده بودند كه شرح شمه‌اى از آن در حيّز حصر و بيان نگنجد . حضرت صاحب‌قران از كمال مرحمت تا وقت نماز شام در آن بالاى كوه توقف نمود و اشارت فرمود كه از لشكريان هركه غنيمت نيافته باشد او را نصيبى بدهند و بهره‌ور گردانند . و چون غنايم بيش از اندازه بود ، هركس آن مقدار كه ضبط مىتوانست كرد به تحت تصرف درآورد و آن شب در آن دره فرود آمدند .\r\nعون ربانى در جميع احوال حارس و نگهبان و حفظ يزدانى در گاه‌وبيگاه يزك‌دار و پاسبان . و در آن بيشه‌ها و جنگل‌ها حمدونه « 1 » بسيار بود و چون شب مىشد مىآمدند و چيزهاى لشكريان مىبردند .\r\nو در عرض يك ماه از ابتداى شانزدهم جمادى الاولى كه رايت جهانگشاى در ميان دو كوه بود - كوه سوالك و كوه كوكه - تا غايت شانزدهم جمادى الآخر كه سايهء وصول بر نواحى جمو انداخت ، بيست غزوهء معتبر با طوايف كفّار و مشركان و گبران و بت‌پرستان اتفاق افتاد - كه شرح تفاصيل آن به اطناب مىانجامد - و در اين مدت سى روز ، هفت قلعه از معظمات قلاع كشور هند - كه هريك در حصانت و محكمى خيبرى بود - از فرّ دولت قاهره مفتوح گشت و آن قلاع هفتگانه - كه در استوارى با سبع الطباق « 2 » چرخ ، پهلوى مبارات مىزد - همه به يك فرسخى و دو فرسخى يكديگر واقع بود ، و مردم هر قلعه مخالف اهالى ديگر قلاع . و اكثر سكان آن مواضع در ايام سلاطين از اهل جزيه بودند و در اين مدت سر از ربقهء انقياد اهل اسلام كشيده و از التزام جزيه رجوع نموده ، لاجرم به حكم شريعت غرّا خون و مال ايشان هدر بوده و هباء و محاربه با ايشان از قبيل جهاد و غزا .\r\n\r\n\r\n","description":"","footnote":"\r\n( 1 ) . حمدونه به معناى ميمون ، بوزينه .\r\n( 2 ) . اشاره است به آيهء  سَبْعَ سَماواتٍ طِباقاً ؛  نوح / 15 .\r\n","page_name":" 964 ","page_number":1028},
  {"content":"\r\n\r\nو يكى از آن قلعه‌ها قلعهء شيخو بود از خويشان ملك شيخ كوكرى ، كه اهالى آنجا به وسيلهء جمعى مسلمانان - كه در ميان ايشان بودند - قدم در دايرهء متابعت نهادند و ظاهرا گردن انقياد به طوق بندگى و فرمانبردارى بياراستند . اما دلايل نفاق و علامات خبث اندرون ، از صفحات احوال ايشان لايح و روشن بود و چون مال امانى بر ايشان انداختند و از مجارى اوضاع آن گمراهان مخايل غدر و فساد تفرّس مىرفت ، يكى از بندگان درگاه كه رأى صايب را با شجاعت كامل در سلك انتظام كشيده بود ، در باب انتزاع سلاح از آن گروه بىفلاح ، فكرى لطيف انگيخته ، مقرر گردانيد كه اجناس به وجه مال امانى بستانند ، و نازل جامه‌اى « 1 » و كهنه كمانى كه اندك ثمنى داشت قيمتى گران بر آن نهاد ، و آن روزبرگشتگان هر سلاح كه داشتند مجموع بيرون آوردند و بفروختند و بدين حسن تدبير هيچ سلاح در دست ايشان نماند و بعد از آن حكم واجب الامتثال صدور يافت كه چهل نفر گبر در سلك خدام هندو شاه خازن - كه يكى از بندگان درگاه جهان‌پناه بود - درآيند ، و بدان‌واسطه آن بدبختان از جادهء مطاوعت انحراف جستند و بعضى مسلمانان را به قتل آوردند و بر ذمت همت غازيان لشكر اسلام انتقام آن بىباكان شقاوت‌فرجام واجب گشت .\r\nمجاهدان كفرسوز روى جلادت به تسخير آن قلعه آوردند و آن را فتح كرده ، دو هزار گبر به تيغ غزا بگذرانيدند و دود استيصال از خان‌ومان ايشان به سقف دوداندود آسمان رسانيدند و از جملهء آن قلاع قلعهء ملك ديوراج بود و پنج قلعهء ديگر كه مجموع\r\n[ مصراع 
  ]\r\n « به نيروى اقبال صاحب‌قران » \r\nبه اندك زمانى مسخّر گشت « 2 » و آن ديار از خبث وجود مشركان و بىدينان پاك شد و بنيان شرك و بت‌پرستى انهدام يافته ، مراسم و شعاير « 3 » شرع مطهر به ظهور پيوست و اساس دين و دولت رسوخ و استحكام پذيرفت - و الحمد لله على تواتر نعمائه « 4 » الظاهرة و الباطنة .\r\n\r\n\r\n","description":"","footnote":"\r\n( 1 ) . ع : - جامه‌اى .\r\n( 2 ) . ع : به صورت يك مصراع نوشته شده است :\r\n مسخر شد آنها به اندك زمان . \r\n( 3 ) . ع : شعار .\r\n( 4 ) . ع : آلائه .\r\n","page_name":" 965 ","page_number":1029},
  {"content":"\r\n\r\n\r\nگفتار در مواقف غزوات حضرت صاحب‌قرانى در نواحى جمو\r\nبارى سبحانه و تعالى كه از كمال قدرت بازوى نيروى مجاهدان ميادين دين « 1 » را به تعويذ تأييد  وَ إِنَّ جُنْدَنا لَهُمُ الْغالِبُونَ  « 2 » تقويت بخشيد و بر منشور سعادت حاميان حوزهء اسلام توقيع رفيع  فَإِنَّ حِزْبَ اللَّهِ هُمُ الْغالِبُونَ  « 3 » كشيده ، عنايت بىنهايتش صاحب‌قران گيتىستان را به مزيد توفيق و تأييد مخصوص گردانيده بود و قامت اقبالش را خلعت گرانمايهء  نَصْرٌ مِنَ اللَّهِ  « 4 » پوشانيده ، لاجرم در هر موقف كه آن مؤيد پاك‌اعتقاد رايت سعى و اجتهاد برافراخت ، هماى نصرت ، بال سعادت گشاده ، در سايه‌اش آشيان ساخت و در هر معركه كه مركب جهان‌نورد را به جولان درآورد جنود فتح و وفود فيروزى ، عنان در عنان نهاده ، همراهى كرد .\r\nو چون همت عالى از غزوات حدود « 5 » كوه سوالك و اطراف و اكناف آن فراغت يافت و ضمير منير از كفايت اين مهم بپرداخت ، روز يكشنبه شانزدهم ماه جمادى الآخر رايت نصرت‌شعار از مواضع منسار در ضمان حفظ و تأييد پروردگار نهضت نمود و شش كروه راه قطع كرده ، در مقابل قريهء بايله - كه از نواحى جمو است - نزول فرمود ، و در همان روز امير شيخ محمد ايكوتمور و مبشر و از تومان اميرزاده خليل سلطان ، اسمعيل برلاس متوجه قريهء بايله شدند .\r\nاهالى آن موضع مردم دلاور بودند و جنگل‌هاى محكم داشتند ، چپرها در كنارهء جنگل ترتيب كرده ، مقابله و مقاتله را آماده گشتند و رايت عصيان و عناد برافراشتند . مبارزان لشكر اسلام خواستند كه بىدرنگ به جنگ مبادرت نمايند و بر آن كافران حمله كنند ، در آن‌حال از موقف جلال كس آمد و فرمان رسانيد كه محاربه موقوف دارند تا روز ديگر كه لواى نصرت‌انتما ، سايهء توجه بر آن صوب اندازد . و روز دوشنبه هفدهم ماه ، حضرت صاحب‌قران گيتى « 6 » گشاى بر تكاور جهان‌پيماى سوار شد و سپاه ظفرپناه صف‌ها كشيده ، ميمنه و ميسره و قلب و جناح بياراستند و\r\n\r\n\r\n","description":"","footnote":"\r\n( 1 ) . ع : + نبوى .\r\n( 2 ) . صافات / 173 .\r\n( 3 ) . مائده / 56 .\r\n( 4 ) . صف / 13 .\r\n( 5 ) . ع : - حدود .\r\n( 6 ) . م : كشور .\r\n","page_name":" 966 ","page_number":1030},
  {"content":"\r\n\r\nغلغل « 1 » تكبير و تهليل به مسامع ساكنان صوامع افلاك رسانيدند . و ملاعين بىدين را از مجرد استماع طنطنهء كوس و نقاره و غريو خروش لشكر غزاكارهء ظفرياره ، زهره « 2 » چاك و جگر « 3 » پاره گشت و بىتوقف ديه را گذاشتند در بيشه‌ها گريختند و شغال‌وار در جنگل‌ها پنهان شدند . بهادران جهادآيين ، چپرها برداشته در مقابل جنگل بايستادند تا لشكريان از سر فراغت و امن خاطر به ديه درآمده ، علوفه و علفهء « 4 » بسيار به دست آوردند و ما يحتاج لشكر اسلام مرتب و مهيا گشت و همان روز از آن موضع روان شده ، چهار گروه مسافت بريده ، فرود آمدند و هم در آن روز اولجه‌تمور تونقتار « 5 » و فولاد و از جمله اميرزاده رستم و معتمد زين الدين - كه از دهلى به رسم رسالت به‌طرف كشمير رفته بودند و در صحبت ايشان احكام لازم الاتّباع به نام شاه اسكندر 261 والى آنجا نفاذ يافته بود - در آن منزل با ايلچيان شاه اسكندر به اردوى اعلى رسيدند و عرضه داشتند كه شاه اسكندر احرام بندگى بسته ، روى نياز به قبلهء اقبال و كعبهء آمال آورده بود و به موضع جبهان رسيده و در آن مرحله مولانا نور الدين - كه از جانب او به رسالت آمده بود - به وى پيوست و تقرير كرد كه امراى ديوان اعلى مقرر فرموده‌اند كه سى هزار اسب و صد هزار درست زر هريك به وزن دو مثقال و نيم از كشمير نسق نمايند ، و به جهت امتثال آن امر بازگشت تا بعد از اتمام آن مهم ، ديگرباره متوجه شود و به احراز سعادت بساطبوس فايز گردد .\r\nو چون اين معنى به سمع عالى رسيد ، راى عالم‌آراى آن را نپسنديد و رقم ارتضا بر آن نكشيد و بازخواست فرمود كه : « شاه اسكندر را تكليف مالايطاق كرده‌اند و زياده از اندازهء وسع ولايت او طلب داشته . به نور عقل كه چراغى رخشان و اخترى درفشان است روشن و هويداست كه از هر مملكتى مبلغى مطالبت بايد نمود كه درخور سعت و فسحت آن باشد تا شرايط نصفت و عدالت مرعى ماند » . رسولان صدق خدمتكارى و طاعت‌گزارى شاه اسكندر به عزّ « 6 » عرض همايون رسانيدند و\r\n\r\n\r\n","description":"","footnote":"\r\n( 1 ) . ع : غلغلهء .\r\n( 2 ) . ع : جگر .\r\n( 3 ) . ع : زهره .\r\n( 4 ) . ع : غلّه ؛ الف : + و علوفه .\r\n( 5 ) . ع : قورونقتار .\r\n( 6 ) . ع : - به عزّ .\r\n","page_name":" 967 ","page_number":1031},
  {"content":"\r\n\r\nكمال اخلاص او در غلامى و فرمانبردارى بازنمودند . عاطفت پادشاهانه شامل حال او گشته ، فرمود كه به هيچ بازنماند و به زودى متوجه شود .\r\nروز سه‌شنبه هژدهم ماه ، ايلچيان شاه اسكندر و معتمد زين الدين را به صوب كشمير روانه ساختند ، قرار بر آن‌كه چون بيست و هشت روز از آن تاريخ بگذرد ، به لب آب سند رسيده باشد . و در اين منزل به دامن كوه ديهى بود ، گروهى انبوه در آنجا بودند . لشكريان ظفرقرين بدان موضع تاخت بردند و هندوان تيره‌روان از خان و مان گذشته ديه را به دست خويش آتش زدند و به پاى اضطرار راه فرار سپردن گرفتند و مضمون  يُخْرِبُونَ بُيُوتَهُمْ بِأَيْدِيهِمْ وَ أَيْدِي الْمُؤْمِنِينَ  « 1 » صورت حال آن ملاعين گشت . لشكريان اسلام از آن ديه علفه « 2 » و علوفهء فراوان برداشتند و در همان روز دو ديه ديگر را - كه به آن نزديكى بود - وقت نماز پيشين بتاختند و بسى غله و ساير اطعمه از آن مواضع نقل كردند و در آن راه ، اراتمور را - كه از بندگان درگاه بود - زخم تير رسيد ، و روز چهارشنبه نوزدهم ماه از آن منزل كوچ كرده ، در مقابلهء قصبهء جمو اتفاق نزول افتاد و مسافت چهار كروه راه بود ، و در اين منزل و مراحل قريب چهار فرسخ راه مزارع و كشتزار بود ، متصل به يكديگر ، چنانچه خويد چهارپايان عساكر گردون‌مآثر به آسانى حاصل مىشد . و در آن چراگاهها علفخوار كردند و روز پنجشنبه بيستم ماه ، رايت نصرت‌پناه متوجه قصبهء جمو شد و در آن دره كه منبع آب جمو است درآمد و لشكر منصور چند نوبت از آن آب بگذشتند ، و در دامن كوه به‌طرف دست چپ ، قصبهء جمو بود و در دست راست قريهء منو ، و در اين دو محل هندوان قوىهيكل پردل جاهل بودند و كوه‌ها و جنگل‌هاى در غايت محكمى و استوارى داشتند ، چنانچه بدانجا درآمدن از محالات مىنمود . و آن بدبختان ، زنان و فرزندان خود را به كوه‌ها فرستادند و راى ايشان با جمعى از هندوان كافر جاهل متهور - كه حريص بودند به اندك « 3 » زحمت حيات از سر خود باز كنند و به جان مىكوشيدند كه جان را به باد فنا بردهند - به موضعى حصين از كوه\r\n\r\n\r\n","description":"","footnote":"\r\n( 1 ) . حشر / 2 .\r\n( 2 ) . ع : غله .\r\n( 3 ) . ع : با آنكه .\r\n","page_name":" 968 ","page_number":1032},
  {"content":"\r\n\r\nپناه برده بودند و ايستاده ، و چون سگ - كه در وقت طلوع ماه به آواز آيد - نعره مىزدند و تير مىانداختند .\r\nرأى عقده‌گشاى حضرت صاحب‌قران - كه هنگام تدبير ، نسخهء لوح تقدير بود - خواست كه آن مدبران بىباك را به نوعى در دام تسخير آورد كه سپاه اسلام را از آن ددصفتان ديوسيرت آسيبى نرسد . فرمان داد كه ايشان را به حال خود بازگذاشته متعرض نشوند و قريهء منو را تاخت كنند . لشكر منصور برحسب فرموده ، ديه را غارت كردند و گاه بازگشتن به قصبهء جمو درآمدند و به جهت علوفه و علفه ، غلهء بسيار برداشتند و اشارت عليّه به صدور پيوست كه چند قوشون مرد جلد در كمين‌جاىهاى جنگل پنهان شده ، توقف نمايند و رايت ظفرپناه با سپاه روان شد ، و روز آدينه بيست و يكم ماه از آب جمو گذر كرده ، چهار گروه راه براند و مزرعه‌اى در كنار آب جناوه مضرب خيام نزول گشت و در آن مقام چهار فرسخ در چهار فرسخ كشتزار بود و علفخوار .\r\nچون موكب همايون از درهء جمو و منو نهضت فرمود ، هندوان روباه‌صفت به تصور آن‌كه بيشه از شيران كارزار تهى مانده ، از بيغوله‌هاى جنگل بيرون آمدند ، غافل از آنكه چند قوشون از سپاه نصرت‌قرين در كمين منتظر انتهاز فرصت‌اند . ناگاه آن بهادران جلادت‌آيين از كمين ، چون شير « 1 » عرين « 2 » بيرون آمدند و بر آن گمراهان بىدين حمله آوردند و بسيارى از ايشان را به تيغ جهاد بگذرانيدند ، و از تومان امير شيخ نور الدين ، دولت تمور تواچى و حسن ملك قوچين ، راى جمور را با پنجاه گبر ديگر دستگير كرده ، به ساحت درگاه اسلام‌پناه آوردند . حضرت صاحب‌قران شكر و سپاس آفريدگار زمين و آسمان - كه فروزندهء چراغ دولت موحّدان و سوزندهء خرمن شوكت مشركان ، ارادات بىعلت اوست - بجاى آورد و زبان ستايش‌گزارش گوش امرا را به جواهر اين كلمات بياراست ، كه : « زهى قادر باكمال كه اين گبران متكبر متهور كه ديروز در مقام غرور و سركشى به هيچ آفريده التفات ننمودند ، امروز همه را گردن بسته مسخر و مقهور لشكر اسلام گردانيد » . و آن فتح را از فيض فضل\r\n\r\n\r\n","description":"","footnote":"\r\n( 1 ) . الف : - شير .\r\n( 2 ) . ع : - از كمين چون شير ژيان .\r\n","page_name":" 969 ","page_number":1033},
  {"content":"\r\n\r\nذو الجلال دانسته ، اصلا تدبير صايب و سعى جميل خويش در ميان نديد . هرآينه برگزيده‌اى كه ديدهء بصيرتش ، از سرمهء توفيق روشنايى يافته باشد ، هرچه واقع گردد از آثار قدرت مسبّب الاسباب داند - تعالى شأنهء - نه از سبب .\r\n[ نظم 
  ]\r\n دروغ است كين وهم كوتاه‌بين * فلك را نهد كارساز زمين\r\nزمين و فلك چون منش بنده‌اند * به تسليم خدمت سرافكنده‌اند \r\nدر زمان آن بدبختان را مقيد و مسلسل ساختند و بر خاك مذلت و خذلان انداختند ، و راى جمو را در جنگ زخمى رسيده بود ، جهت مصلحت استخلاص مال و رعايت غبطهء لشكر اسلام او را علاج كردند و به انذار و تبشير و بسى وعد و وعيد سعادت اسلام دريافت و هرچند برحسب آن‌كه  إِنَّكَ لا تَهْدِي مَنْ أَحْبَبْتَ  « 1 » مقرر است كه ،\r\n[ بيت 
  ]\r\n به بىديده نتوان « 2 » نمودن چراغ * كه جز « 3 » ديده را ميل نبود به باغ \r\nاما چون زبان را به كلمهء توحيد بياراست و گوشت گاو - كه در پيش آن خران و در كيش آن جمع پريشان حرام است - به موافقت مسلمانان بخورد ، به حكم قضيهء « و نحن نحكم بالظاهر و اللّه يتولى السراير » به تشريف و نوازش سرافراز گشت و به موجب التماس او شرط رفت كه او را رعايت فرمايند و در سايهء حمايت نگاه دارند . روز يكشنبه بيست و سوم ماه هم در آن منزل توقف افتاد ، تا عساكر منصور كه به ولايت لهاور رفته بودند ، به اردوى اعظم ملحق شوند .\r\n\r\nذكر قضيهء شهر لهاور و شيخهء كوكر « 4 »\r\nدر همان منزل خبر آمد كه شاهزادگان و امرا كه برحسب فرمان متوجه آن‌طرف شده بودند ، بلدهء لهاور را مسخر كرده‌اند و مال امان را استخلاص مىنمايند و شيخهء\r\n\r\n\r\n","description":"","footnote":"\r\n( 1 ) . قصص / 56 .\r\n( 2 ) . ع : كه نتوان به بىدين .\r\n( 3 ) . ع : بى .\r\n( 4 ) . الف : كوكرى .\r\n","page_name":" 970 ","page_number":1034},
  {"content":"\r\n\r\nكوكر را - كه آخر كار او موافق اول حال نيامد - هم گرفته‌اند . آرى بسيار كس در مبادى امور ، جمال حال را به زلف و خال مكر و احتيال بيارايند و در فرجام از قبح فعال و زشت‌كردارى شرمسارى برند ، و بسى مردم در ابتداى امر چهرهء بندگى و خدمتكارى به گلگونهء فرمانبردارى و طاعت‌گزارى برافروزند و عاقبت چون آينهء امتحان در ميان آيد ، سياه‌رويى و زردرخسارى كشند .\r\n[ شعر 
  ]\r\n لكلّ إلى شأو العلى حركات * و لكن عزيز فى الرجال ثبات\r\nروز عروسى شود شانه حكايت كند * هركه به موى دروغ زلف نهد بر عذار \r\nبه تخصيص در حضرت صاحب‌قرانى كه نقش نگين پادشاهى و طراز خلعت فرمانروايى او « راستى رستى » باشد هركه در اين دولت روزافزون قدم اخلاص به راستى نهد ، البته كعبهء مقصودش مطاف ساعى اميد گردد ، و هركه در جادهء خدمت اين اقبال بىانتقال ، انديشهء كجى به خاطر راه دهد از تيه خسارت و خذلان جاودان نجات نيابد .\r\n[ رباعى 
  ]\r\n پرسيد ز من يكى كه اين ره چون‌ست * گر راست روى مبارك و ميمون‌ست\r\nور ز انكه نه بر طريق شايسته روى * افزون ز هزار نيزه بالا خون‌ست \r\nحال آنكه شيخهء كوكر هم در اوايل اين يورش « 1 » فرخنده‌مآل به سعادت ملازمت موكب گيتىگشاى فايز شد و از نوازش و تربيت پادشاهانه بلندپايه و سرافراز گشت ، به حيثيتى كه در حدود هندوستان هركجا هندوان به دو توسل نمودند كه ما از اتباع و اشياع شيخهء كوكريم ، ايشان را غارت نكردند و اسير نگرفتند ، و در ميان دو آب درياى گنگ و درياى جون اجازت طلبيد كه به ولايت خود رود و ساورى نسق كرده ، در لب آب بياه - كه آن را آب لهاور نيز خوانند - به معسكر ظفرپناه پيوندد . و چون رخصت يافته ، به مقام خود بازگشت ، بساط نشاط بگسترد و مجلس عيش و\r\n\r\n\r\n","description":"","footnote":"\r\n( 1 ) . ع : يرش .\r\n","page_name":" 971 ","page_number":1035},
  {"content":"\r\n\r\nعشرت بياراست و ميعادى كه در چنان موقفى مقرر كرده بود ، رقم نسيان بر آن كشيد ، و باوجود خلف وعده - كه اظهر علامات نفاق است - عدم مبالات و بىباكى شعار روزگار شقاوت آثار خود ساخت ، و جماعتى از بندگان درگاه كه از طرف ماوراء النهر مىآمدند به آنجا رسيدند ، مثل مولانا عبد اللّه صدر و هندو شاه خازن و ديگران - كه به تربيت « 1 » يكى از ايشان پاى رفعت بر ذروهء جاه و جلال مىتوانست نهاد - به هيچ‌يك التفات ننمود و از مضمون اشارت\r\n[ نظم 
  ]\r\n دست مدار از كمر مقبلان * سر مكش از خدمت صاحبدلان\r\nخار كه همصحبتى گل كند * غاليه در دامن سنبل كند \r\nغافل ماند و لا غرو ؛\r\n[ بيت 
  ]\r\n گليم بخت كسى را كه بافتند سياه * سفيد كردن آن نوعى از محالات است \r\n262 لاجرم فرمان قهرمان قهر نفاذ يافت كه ولايت او را غارت كنند و او را گرفته بياوردند  وَ هَلْ نُجازِي إِلَّا الْكَفُورَ  « 2 » .\r\nو روز دوشنبه بيست و چهارم ماه ، موكب نصرت‌پناه از آب جناوه عبور نموده و پنج كروه راه قطع كرده نزول فرمود . و در آن روز نوكران اميرزاده ميرانشاه از تبريز رسيدند و خبر سلامتى شاهزاده و فرزندان و ساير چاكران و دولتخواهان كه در آن جانب بودند آوردند ، و اخبار بغداد و مصر و شام و روم و دشت قبچاق و حال قلعهء النجق به عزّ عرض رسانيدند . و روز سه‌شنبه بيست و پنجم ، چندى از ضعفاى « 3 » لشكريان در آب غرق شدند ، مرحمت حضرت صاحب‌قران فريادرس بيچارگان گشت و حكم واجب الامتثال صدور يافت تا اسبان و اشتران خاصهء شريفه به بازماندگان دادند و ايشان را بر آن سوار ساخته ، به سلامت بگذرانيدند .\r\n[ مصراع 
  ]\r\n « هركه با نوح نشيند چه غم از طوفانش » \r\n263\r\n\r\n\r\n","description":"","footnote":"\r\n( 1 ) . الف ، ع : ترتيب .\r\n( 2 ) . سباء / 17 .\r\n( 3 ) . م : ضعيفان .\r\n","page_name":" 972 ","page_number":1036},
  {"content":"\r\n\r\nو در آن روز هندو شاه خازن را به‌طرف دار السلطنهء سمرقند روانه داشت تا بشارت قرب وصول رايت فيروزىشعار به مسامع انتظار اهالى آن ديار برساند . و هم در آن روز نوكر اميرزاده پير محمد عمر شيخ ، از فارس آمد و مژدهء سلامت آن شاهزاده رسانيد و از استقامت احوال مملكت و جريان امور بر وفق ارادت خبر داد ، و بيلاك‌ها و تبركات از جمله شمشيرهاى مصرى و غيرى آن معروض داشت . و روز چهارشنبه بيست و ششم ماه از كنار آب جناوه كوچ كرده و شش كروه راه رفته در بيابان فرود آمدند . و در آن روز يكى از ايلچيان تبريز را به دار الملك سمرقند فرستاد تا بشارت رساند ، كه متعاقب رايت جهانگشاى چون روح كه سوى كالبد خرامد و چون نسيم بهار كه جان در تن روزگار دمد ، به مستقر سرير سلطنت و اقتدار خواهد رسيد و فرزندان كامگار كه منظور نظر عنايت حضرت آفريدگاراند هرچند زودتر به استقبال شتابند . و هم در آن روز رأى عالم‌آراى بر آن قرار گرفت كه پيشتر از عساكر منصور از درياى دندانه عبور فرمانيد ، بنابراين مبادرت نمود و مسارعت فرمود .\r\n[ بيت 
  ]\r\n منزل وصل چون شود نزديك * آتش شوق تيزتر گردد \r\nروز پنجشنبه بيست و هفتم ماه به سعادت نهضت فرمود و شش كروه راه قطع كردند و در كنار جنگل بر سر تلى محفهء حضرت صاحب‌قرانى محفوف به حفظ و تأييد ربانى فروگرفتند و در آن روز شيرى در آن مرغزار پيدا شد . بهادران لشكر ظفر قرين از هر طرف بر آن صيد تاختن آوردند و از ميان امرا ، امير شيخ نور الدين پيشتر و دليرتر از همه بتاخت و به حملهء پيل‌افگن آن شير را بينداخت . و در اثناى اين‌حال اميرزاده پير محمد و اميرزاده رستم و امير سليمان شاه و امير جهانشاه از لهاور بازگشته ، به معسكر همايون رسيدند ، بر غزوات اقدام نموده و هندوان بىدين را به تيغ جهاد سر از تن دروده و غنيمت فراوان حاصل كرده ، به عزّ بساطبوس فايز شدند و غنيمت‌ها به رسم تقوز و پيشكش به محل عرض رسانيدند . صاحب‌قران\r\n\r\n","description":"","footnote":"","page_name":" 973 ","page_number":1037},
  {"content":"\r\n\r\nدريانوال در زمان هريك از بهادران را كه ايستاده بودند انعام فرمود ، از جمله نظر التفاتش بر محمد آزاد افتاد و او را مشمول عنايت بىدريغ گردانيده ، جامهء خاصه و تركش خاصه با بند زر ارزانى داشت ، و در ميان اقران و امثال بلندپايه و سرافراز گشت .\r\nاعاظم و اكابر جهان چشم اميد بر آن داشتند كه به يك التفات از نظر تربيت آن حضرت مشرّف شوند ، تا بخت بلند ، سايه بر حال ايشان اندازد ، و اساطين سلاطين دوران ، عمرى ترصّد مىنمودند كه به حسن اهتمامى از آن درگاه عالم‌پناه اختصاص يابند ، تا هماى دولت ، ايشان را در زير بال سعادت گيرد . ادنى « 1 » شخصى كه ملحوظ نظر التفات صاحب‌قران گيتىستان شد بر ملوك زمين و خسروان زمان فايق آمد .\r\n[ بيت 
  ]\r\n ذره‌اى كز هواى او برخاست * ز آفتابش گذشت پايهء « 2 » قدر \r\nو هم در آن روز يرليغ لازم الاتّباع به نفاذ پيوست كه امراى جوانغار و برانغار و ساير امراى قوشونات هريك به راهى معين به محل و مسكن خويش « 3 » بازگردند و مجموع شاهزادگان و نويينان و امراى تومانات و هزارجات و قوشونات هريك را به اندازهء قدر و رتبت به خلعت‌هاى گرانمايه نوازش فرمود ، و شاهزاده پير محمد جهانگير را به كمر مرصّع و تاج خاص اختصاص بخشيد و از اعيان ممالك هند ، جماعتى كه اقبال‌آسا ملازم موكب جهانگشا بودند ، از امرا و سادات همه را به صنوف عواطف پادشاهانه مخصوص گردانيد و تشريفات فاخر پوشانيده ، يرليغ‌ها كرامت فرمود و رخصت مراجعت ارزانى داشت . و خضر خان 264 كه سارنگ او را گرفته بود و در قلعه بند كرده و او گريخته به بيانه از ولايات دهلى پيش اهودن - كه ملك مسلمان بود - رفته و چون رايت نصرت‌شعار سايهء سعادت بر آن ديار انداخت ، به رهنمونى توفيق ، روى اخلاص به درگاه عالم‌پناه آورده بود و به دولت زمين‌بوس استسعاد يافته و ظفرآسا ملازم موكب جهانگشا گشته ، در اين ولا عاطفت\r\n\r\n\r\n","description":"","footnote":"\r\n( 1 ) . ع : آرى .\r\n( 2 ) . م : سايه .\r\n( 3 ) . ع : خود .\r\n","page_name":" 974 ","page_number":1038},
  {"content":"\r\n\r\nپادشاهانه او را « 1 » به مزيد عواطف اختصاص بخشيده ، ايالت ولايت مولتان را به او تفويض فرمود .\r\nو چون در آن حدود شكارگاهى بود ، چون عرصهء همت كريمان با طول و عرض ، و در آنجا شير و ببر و كرگدن و كوته‌پاى و آهوى پيسه و گوزن كبود و ساير انواع شكارى بسيار بود و اصناف طيور مثل طاووس و طوطى و ديگر مرغان گوناگون بىحدوشمار ، نشاط شكار در دامن عزايم خسروانه آويخت و داعيهء صيد از خاطر همايون سر برزد و برحسب فرمان ، عساكر ذره‌شمار آفتاب اقتدار چندين هزار به جرگه روان شدند و بعد از آنكه شيران بيشهء شرك و ضلالت و پيل‌افكنان بيداى « 2 » كفر و جهالت را كه  أُولئِكَ كَالْأَنْعامِ بَلْ هُمْ أَضَلُّ  « 3 » وصف حال ايشان است در معارك جهاد و مواقف غزا بسيار انداخته بودند ، به عزم شكار حيوانات عجم برنشستند و به نخجير وحوش بيشه و صحرا و طيور و پرندگان فضاى هوا رغبت نمودند .\r\n[ نظم 
  ]\r\n برون جستند بازان سبك‌خيز * به خون صيد كرده چنگ را تيز\r\nدرآمد جنگل شاهين به تاراج * نه طوطى ماند بر بالا نه درّاج\r\nره بط ، باز تيزآهنگ مىزد * پر طاووس شاهين چنگ مىزد \r\nو چندان شكارى در آن بيشه و صحارى به عون بارى بينداختند كه نه پاى يقين پيرامن قياس و تخمين مىگشت و نه دست گمان بر دامن حصر و شمار آن مىرسيد « 4 » و از جمله كرگدن فراوان از ضرب تيغ و سنان بهادران بىجان شدند « 5 » ، با آنكه كرگدن از كمال قوت به حيثيتى است كه اسب را با سوار به شاخ زده مىاندازد و چرم او چنان صلب و محكم است كه زخم انواع اسلحه مثل شمشير و پيكان و غير آن به‌ندرت در آن كارگر مىشود .\r\nو روز آدينه بيست و هشتم ماه ، چون از صيد فارغ شدند هشت كروه راه براندند و به موضعى كه آن را جبهان « 6 » گويند و سرحد كشمير است ، كشتزارى در غايت نزاهت و خرمى ،\r\n\r\n\r\n","description":"","footnote":"\r\n( 1 ) . الف : - كه سارنگ . . . او را .\r\n( 2 ) . ع : باديه .\r\n( 3 ) . اعراف / 179 .\r\n( 4 ) . ع : - « و نه دست گمان . . . مىرسيد » .\r\n( 5 ) . ع : گشت .\r\n( 6 ) . م : اجبهان ؛ سعادت‌نامه : جهان .\r\n","page_name":" 975 ","page_number":1039},
  {"content":"\r\n\r\n[ مصرع 
  ]\r\n « صافى ز هر كدورت همچون ضمير « 1 » عاقل » \r\nمضرب خيام نزول گشت .\r\n\r\nذكر صفت كشمير\r\nچون كشمير از مشاهير امكنهء معمورهء عالم است و به وضعى غريب واقع شده و جز كسى كه مقصد سفرش همانجا باشد كمتر آنجا مىرسد ، كيفيت بعضى اوضاعش چنانچه « 2 » از ثقات معتمد عليه ، هم سكان آن سرزمين استكشاف رفته و بعد از تفتيش و تحقيق مقرر گشته ، سمت گزارش مىپذيرد و مصدّر به ذكر محلش از اقاليم و كميّت طول و عرضش به وجهى كه از كتب آن صناعت مستفاد مىشود « 3 » و من اللّه التوفيق .\r\nكشمير ولايتى است قريب حاقّ وسط اقليم چهارم . چه اول آن اقليم آنجاست كه عرضش سى و سه درجه باشد و سى و هفت دقيقه وسطش آنجا كه عرض آن سى و شش درجه و بيست و دو دقيقه و آخرش سى و هشت درجه است و پنجاه و چهار دقيقه و عرض كشمير از خط استوا سى و پنج درجه است و طولش از جزاير سعدا ، صد و پنج درجه و عرصهء آن ولايت طولانى افتاده و از جميع جوانب محفوف است به رواسخ جبال . كوه جنوبيش به جانب دهلى و زمين هند واقع است و كوه شمالى به‌طرف بدخشان و صوب خراسان و جانب غربيش به صوب مواضعى است كه محل اقامت و يورت اقوام اوغانى مىباشد و طرف شرقيش منتهى مىشود به مبادى اراضى تبت ، و مساحت طول آن عرصه آنچه هموار واقع شده ، از حد شرقى تا جانب غربى قريب چهل فرسخ است و عرض از جانب جنوبى تا حد « 4 » شمالى بيست فرسخ است و در نفس آن دشت هموار - كه در ميان كوهسار واقع شده - ده هزار قريهء معمور هست ، مشحون به چشمه‌هاى خوشگوار و\r\n\r\n\r\n","description":"","footnote":"\r\n( 1 ) . ع : همچو روان .\r\n( 2 ) . م : - چنانچه .\r\n( 3 ) . ع : به نظر درآمده .\r\n( 4 ) . ع : جانب .\r\n","page_name":" 976 ","page_number":1040},
  {"content":"\r\n\r\nآب و سبزهء بسيار و زبان‌زدهء عامه چنان است كه در تمام آن ولايت از كوهستان و هامون صد هزار ديه محل عمارت و زراعت است و از شواهد جودت آب‌وهواى آن ديار آن است كه حسن منظر و لطف شمايل خوبان آنجا در السنهء سخنوران فرس مثل شده ، چنان‌كه گفته باشند « 1 » :\r\n[ رباعى 
  ]\r\n شاه همه دليران كشمير تويى * خرم‌دل آن سپاه كش‌مير تويى\r\nآن حور كه روح را سزد كش گويند * كاندر كف پاى نازكش مير تويى \r\nو در كوه و دشتش انواع درختان ميوه‌دار هست و اثمارش بغايت خوب و سازگار ، اما چون هوايش ميل به سردى دارد و برف‌هاى عظيم مىبارد ميوه‌هاى گرمسيرى مثل خرما و نارنج و ليمو و امثال آن در آنجا حاصل نمىشود ، ليكن از گرمسيرات نزديك نقل مىكنند ، و در وسط آن هامون چنان‌كه از طرف شرقى و غربى هريك بيست فرسخ است تا به كوه شهرى نغز « 2 » نغر « 3 » نام هست - كه نشيمن حكّام آن ديار مىباشد - و به طريق بغداد نهرى عظيم در ميان آن جارى است كه مقدار آبش از دجلهء بغداد مىگذرد و عجب آنكه چنان آبى قوى مجموع از يك چشمه برمىخيزد و منبعش هم در آن ولايت است و آن را چشمهء وير « 4 » گويند و اهالى آنجا بر سر آن نهر قريب سى جسر از كشتى و زنجير بسته‌اند و راه گشاده ، هفت جسر از آن جمله در شهر نغر « 5 » - كه مركز ولايت و محل حكّام است - واقع گشته .\r\nو اين آب بعد از آنكه از حد كشمير مىگذرد و آن را به حسب مواضع ، آب دندانه و آب جمد مىخوانند و در بالاى مولتان به آب جناوه مىپيوندد و هردو از مولتان گذشته ، به آب راوه - كه از ديگر طرف مولتان مىگذرد - متصل مىشوند و بعد از آن آب بياه به ايشان مىرسد و مجموع به قرب اوجه به آب سند مىپيوندد و همه را آب سند مىگويند و در دامن زمين تته به درياى عمان مىريزد .\r\nو از دقايق حكمت الهى آنكه معمار صنع  وَ أَلْقَيْنا فِيها رَواسِيَ وَ أَنْبَتْنا فِيها مِنْ كُلِّ زَوْجٍ بَهِيجٍ  « 6 » سورى از راسخات جبال پيرامن آن عرصهء فسيح المجال كشيده كه\r\n\r\n\r\n","description":"","footnote":"\r\n( 1 ) . ع : اند .\r\n( 2 ) . ع : كه آن را .\r\n( 3 ) . ع : نغز .\r\n( 4 ) . ع : دير .\r\n( 5 ) . ع : نغز .\r\n( 6 ) . ق / 7 .\r\n","page_name":" 977 ","page_number":1041},
  {"content":"\r\n\r\nاهالى آن سرزمين به آن سور از شيون تعرض اعادى ايمن‌اند ، بىكلفت مرمت و انديشهء آنكه به مرور زمان و آسيب باد و باران خللى به آن راه يابد . چه معظم راه‌هاى عام آن ولايت سه طريق است : يكى به صوب خراسان و آن راهى است بغايت دشوار چنانچه نقل احمال و اثقال از آن طريق بر پشت دواب ميسّر نمىشود و مردم آنجا به آن كار معوّد شده‌اند آن را بر دوش گرفته ، به چند روز به جايى مىرسانند كه بر چهارپاى « 1 » بار توان كرد ، و راهى كه به صوب هندوستان دارد بر همين منوال است ، و طريقى كه بر صوب تبت واقع شده ، از آن دو راه آسان‌تر است اما چندروزه راه علف بسيار هست كه طبيعت زهر دارد و سواران را عبور از آن طريق دشوار است كه چهارپايان تلف مىشوند .\r\n[ شعر 
  ]\r\n وقاية اللّه اغنت عن مضاعفة * من الدروع و عن عال من الأطم \r\nالقصه حضرت صاحب‌قران شب شنبه بيست و نهم از موضع جبهان نهضت نموده و چهار كروه راه قطع فرموده ، كنار آب دندانه مركز رايت نصرت شعار گشت و روز شنبه رايت ظفرنگار به تأييد پروردگار ، فولى « 2 » به اشارت عليّه بسته بودند گذار فرمود و در عبور از آن پل لشكريان پياده را از ترك و تازيك معاونت و مساعدت به اقصى الغاية ارزانى داشته شد و مير شاه ملك و جلال الاسلام مأمور گشتند كه تمام لشكر را از فول « 3 » بگذرانند .\r\n\r\nگفتار در روان شدن صاحب « 4 » قران بىهمال به استعجال به صوب مستقرّ سرير سلطنت و جلال\r\nصباح يكشنبه سلخ جمادى الآخر حضرت صاحب‌قران پيش از لشكر نهضت نموده ، به طوف سمرقند ايلغار فرمود و بيست كروه راه به زير آب دندانه براند و\r\n\r\n\r\n","description":"","footnote":"\r\n( 1 ) . ع : چهارپايان .\r\n( 2 ) . الف : پلى ؛ ع : پل .\r\n( 3 ) . الف : پلى ؛ ع : پل .\r\n( 4 ) . ع : + حضرت .\r\n","page_name":" 978 ","page_number":1042},
  {"content":"\r\n\r\nموضع سانبست « 1 » - كه از توابع كوه‌جودى است - محل نزول بحر احسان وجود گشت ، و روز دوشنبه غرهء همايون ماه رجب از موضع سانبست « 2 » به سپهر تيزگرد يعنى سمند عالم‌نورد برآمد و به طالع سعد روان شد و حوالى قلعهء بروجه از فرّ نزول فرخنده غيرت چرخ برين گشت . و در همان روز اول وقت پيشين بعد از اداى نماز باز به مباركى سوار شد و به چول جلالى برآمد و به تعجيل هرچه تمام‌تر براند ، و وقت نماز شام از آن چول بيرون آمده ، در كنار مغاكى كه از آب پشه‌كال بقيه‌اى در آن مانده بود نزول فرمود و از قريهء بروجه تا اين منزل سى كروه است - و سبب تسميهء اين چول به چول جلالى سبق ذكر يافته . و روز سه‌شنبه دوم ماه وقت چاشت سلطانى ، ساحل آب سند از وصول درياى مكرمت و نوال غرق عرق خجالت و انفعال شد و جماعت امرا كه محافظت حدود و نواحى قلعهء نغر « 3 » و بانو و ضبط طرق و مسال آن سرزمين به ايشان مفوّض بود ، مثل پير على سلدوز و ديگر سرداران برحسب فرموده ، بر سر آب سند پولى « 4 » از سه پايه و خس و كشتى بسته بودند ، رايت فتح‌آيت روان از آن پل عبور نمود و تا نيم روز بر لب آب توقف فرمود ، و امير اللّه داد را بر سر پول « 5 » باز « 6 » داشت كه آغرق و لشكريان - كه از عقب مىآمدند - بگذراند ، و هنگام نماز پيشين به اقامت وظيفهء وقت قيام نموده ، به سعادت و اقبال سوار « 7 » شد و ده كروه راه رانده ، نزول فرمود . و چهارشنبه سوم ماه از آن موضع روان شد و مرحلهء بانو به عزّ نزول همايون مشرّف گشت و پير على تاز و امير حسين قوچين و ديگر سرداران كه جهت دفع مفاسد اوغانيان برحسب فرمان در بانو بودند و از مدت هفت ماه باز ، شرف ملازمت ساحت گيتىپناه درنيافته ، در اين مقام چشم سعادت را به سرمهء كام « 8 » روشن گردانيده ، لب عبوديت به دولت زمين‌بوس رسيد و به مساعدت توفيق ، ديدهء اميدشان از « 9 » مشاهدهء جمال مقصود برخوردارى يافت و\r\n\r\n\r\n","description":"","footnote":"\r\n( 1 ) . الف : سانيست ؛ سعادت‌نامه [ 176 
  ] : سانبت ؛ ظفرنامهء شامى ( به نقل از سعادت‌نامه ، 176 : شانيت .\r\n( 2 ) . الف : سانيست ؛ سعادت‌نامه [ 176 
  ] : سانبت ؛ ظفرنامهء شامى ( به نقل از سعادت‌نامه ، 176 : شانيت .\r\n( 3 ) . ع : نغز .\r\n( 4 ) . الف ، ع : پلى .\r\n( 5 ) . الف : پل .\r\n( 6 ) . الف : - باز .\r\n( 7 ) . ع : روان .\r\n( 8 ) . الف : - كام .\r\n( 9 ) . ع : + سرمه .\r\n","page_name":" 979 ","page_number":1043},
  {"content":"\r\n\r\nيك تقوز اسب و يك‌هزار گاو پيش « 1 » كشيدند . حضرت صاحب‌قران اسبان را به همان بهادران بخشيد و فرمان داد كه گاوان را به صاحبانش رسانند كه از ايشان غارت كرده بودند . و پير على و جماعتى كه با او بودند در آنجا توقف نمايند كه تمامى لشكر از آن حدود عبور كنند . و روز پنجشنبه چهارم ماه ، موافق اول فروردين جلالى كه روز نوروز بود ، به عون إله عازم طرف نغر « 2 » شد و روز آدينهء پنجم ماه قلعهء نغر « 3 » از وصول رايت فيروزى اثر معسكر جنود فتح و ظفر گشت و در اين « 4 » روز نوكر شاهزاده ميرانشاه را روانه داشت تا بشارت فتح و فتوحات بىكران و سلامت رياض دولت و نهال اقبال « 5 » از انديشهء خزان نقصان ، به ممالك آذربيجان رساند .\r\n[ نظم 
  ]\r\n ز اقبال شاهنشه كامران * خديو جهانگير صاحب‌قران\r\nجهان بود يكسر كران تا كران * پرآوازهء فتح هندوستان \r\nو هم در آن روز محمود برات خواجه و هندو شاه را به كابل فرستاد كه لشكر آنجا جهت دفع شرّ اوغانيان بيارد و گفته شد كه امير سليمان شاه در زمان توجه رايت كشورستان به صوب هندوستان جهت دفع شرّ اوغانيان و رسوخ بنيان امن‌وامان مسلمانان ، قلعهء نغر « 6 » را برحسب فرمان عمارت « 7 » كرده بود ، ليكن در كنار قلعه چشمه‌اى خوشگوار بود و خارج از حصار واقع شده ، در اين وقت رأى آفتاب اشراق خديو آفاق كه چشمهء انوار صلاح و صواب بود ، مقتضى آن شد كه آن چشمه در اندرون حصار باشد و باوجود غلبهء اشتياق به ديدار فرزندان ، رعايت مصالح عباد و بلاد بر حصول آرزو و مراد خويش راجح دانسته ، در آنجا توقف فرمود . و معلوم نبود كه از عساكر انجم‌شمار چه‌مقدار در ظلّ رايت نصرت‌شعار به آنجا رسيده‌اند و معروض رأى انور افتاده بود كه از جملهء اسباب اختاخانه چند خروار نعل مانده است ، اشارت عليّه به صدور پيوست كه آن نعل‌ها بر آنانى كه ملازم ركاب\r\n\r\n\r\n","description":"","footnote":"\r\n( 1 ) . ع : پيشكش .\r\n( 2 ) . ع : نغز .\r\n( 3 ) . ع : نغز .\r\n( 4 ) . ع : آن .\r\n( 5 ) . ع : - اقبال .\r\n( 6 ) . ع : نغز .\r\n( 7 ) . م : غارت .\r\n","page_name":" 980 ","page_number":1044},
  {"content":"\r\n\r\nظفرقرين‌اند بخش كنند ، مردم را از هواى نعل ، نعل طمع بر آتش آرزو تافته شد و هر كس از سران سپاه مجموع نوكران و اتباع خود را كه رسيده بودند و بعضى زياده بر آن نيز بازخواندند و بعد از آن فرمان قضا جريان نفاذ يافت كه قلعه را اضافتى كنند چنانچه چشمهء مذكور داخل حصار باشد و برحسب مفصل قسمت نعل يساق انداخته ، و روز شنبه ششم ماه و يكشنبه و دوشنبه تا نماز ديگر به كفايت آن مهم اشتغال رفت ، به حدى كه مجموع امرا و اشراف - تا به ديگران چه رسد - به دست خويش برحسب فرموده ، خشت مىكشيدند و پسينگاه دوشنبه كه آن مهم به اتمام پيوست از نوكران اميرزاده پير محمد ، نصرت قمارى را با سيصد كس از قوشون او و سه اغلان جوجىنژاد مقدم ايشان يارق « 1 » اغلان « 2 » با چهارصد خانه كوچ اوزبك ، به محافظت قلعه تعيين فرمود و ضبط قلعهء ايرياب « 3 » و شنوزان را به عم‌زادهء شيخ نور الدين ، شيخ حسن سخت كمان نامزد كرد و به‌طرف گنبد شيخ مبارك شاه ، به مباركى روان شد و در آنجا اتفاق نزول افتاد . و روز سه‌شنبه نهم ماه از آن منزل كوچ كرده ، به راه كرماج روان گشت و در اين دره ، شيخ احمد خواجه اوغانى به عزّ وصول و حضور در بارگاه عالم‌پناه فايز شد و لب دولتش از تقبيل دست دريانوال ارتشاف زلال سعادت و سلسال اقبال نمود ، ليكن شيخ از اقامت وظايف شيخى - كه در امثال اين ولا بسط خوان و خدمت اصناف رسندگان تواند بود - قاصر آمد و به پيشبرد راه و رسم فقر و درويشى موفق نگشت - و طوبى ثم طوبى لأصحاب التوفيق .\r\n[ نظم 
  ]\r\n برومند باد آن همايون درخت * كه در سايهء او توان برد رخت\r\nكه از سايه آسايش جان دهد * كه از ميوه آرايش خوان دهد \r\n265 و همان روز وقت نماز ديگر ، خانهء شيخ عبدل به موضع اسيكا از فرّ قدوم مبارك حضرت صاحب‌قرانى ، نمودار روضهء رضوان گشت و اين شيخ از مساعدت توفيق ، وظيفهء خدمت به قدر وسع به تقديم رسانيد و روز چهارشنبه دهم ماه از موضع\r\n\r\n\r\n","description":"","footnote":"\r\n( 1 ) . م : بارق .\r\n( 2 ) . الف : اقل .\r\n( 3 ) . ع : ديرباب .\r\n","page_name":" 981 ","page_number":1045},
  {"content":"\r\n\r\nاسيكا نهضت فرمود « 1 » و به دهانهء رامك « 2 » درآمده ، نزول فرمود و در آن روز مولانا نعمت را پيش شاهزاده شاهرخ فرستاد كه مژدهء وصول رايت جهانگشا برساند .\r\nو روز پنجشنبه يازدهم ماه قريهء سرخاب محل نزول همايون گشت و چاشت همان روز از آنجا روان گشته هواى كابل از غبار موكب ظفرقرين مشك‌آگين شد و در آنجا چلپان ملك‌آغا را با بعضى از لشكريان « 3 » كه اسبان ايشان بازمانده بود و استران قطار مجموع بگذاشت ، و مبشر را بازداشت كه ايشان را سركرده از عقب بياورد . و به مباركى از آنجا گذشته ، شب‌هنگام به دهنهء جوى نو آمد و آن جوى ماهيگير است كه معمار همت‌عالى نهمت آن حضرت اجرا فرموده ، چنانچه اشارتى به آن كرده شده ، و روز جمعهء دوازدهم دهنهء جوى نو ، پاى عزيمت به ركاب توجه درآورد و به موضع غريان « 4 » فرود آمد و فرمان قضا جريان صدور يافت كه در آن سر راه رباطى معتبر از آجر بسازند و چون موكب همايون به سعادت روان شد طاعت‌گزاران به امتثال امر مبادرت نمودند و برحسب فرموده ، به اتمام پيوست . و روز شنبه سيزدهم ماه از عقبهء شبرتو و تنگى درهء آن گذشته ، در فضايى كه از عقبه تا بدانجا قريب دو فرسخ بود نزول فرمود . و آن روز از اصابت عين الكمال در دست و پاى مبارك « 5 » آن سرور آفاق ، قرحه‌اى بازديد شد و المى بىقرار پديد آمد . سپهر « 6 » از آن حادثه سرگردان شد و آفتاب از آن تاب در اضطراب افتاد و آن منزل را كه زمانه در آنجا ناخوشى آغاز نهاده اين عارضه دست داد ، ناخوشك خواندند . و شب‌هنگام همان روز از قبة الاسلام هرات نوكر شاهزاده شاهرخ برسيد و خبرهاى ملايم به مسامع جلال رسانيد و چون آن حضرت از شدت وجع تحمل سوار شدن نداشت روز ديگر همانجا توقف فرمود و سوم روز از آنجا روان شدند و در محفّه آسايش جسته استران مىكشيدند و چون در محفّه نيز وجع زيادت مىشد ، بندگان\r\n\r\n\r\n","description":"","footnote":"\r\n( 1 ) . ع : نموده .\r\n( 2 ) . ع : آرامك .\r\n( 3 ) . ع : لشكر .\r\n( 4 ) . الف ، ع : غربان .\r\n( 5 ) . الف : - مبارك .\r\n( 6 ) . ع : پديد آمد ، چنان كه مزاج شريف از حدت وجع تحمل سوار شدن نداشت و در محفه ، آسايش جسته ، استران مىكشيدند ، سپهر .\r\n","page_name":" 982 ","page_number":1046},
  {"content":"\r\n\r\nخاص دول « 1 » ساخته محمل عالى را - كه عالمى در او درج بود - به گردن گرفته به راه آب دره مىبردند و آن راهى بغايت تنگ است و در اثناى آن عقبه‌اى هست سياه پيچ « 2 » نام « 3 » و از اول دره تا آن عقبه بيست و شش نوبت ، و از آن عقبه تا به نهايت دره بيست و دو نوبت از يك « 4 » آب مىبايد گذشت . و دوشنبه پانزدهم نوكران حضرات عاليات سراى ملك خانم و تومان‌آغا و ساير آغايان شاهزادگان از سمرقند برسيدند و بيلاكات به عزّ عرض رسانيدند و اخبار سلامتى فرزندان كامگار و اعزّهء رفيع‌مقدار عرضه داشتند و حضرت صاحب‌قران از ايشان قتلق‌تمور نوكر تومان‌آغا را روانه داشت كه پيلان را از آغرق به تعجيل بياورد و به واسطهء ملالت مزاج همايون خاطر بندگان و دولتخواهان بغايت پريشان بود و روز روشن به چشم صغير و كبير تيره‌تر از شب روى شسته به قير مىنمود 266 تا آخر روز چهارشنبه هفدهم ماه كه از آب دره عبور افتاد و روح الامين به امر رب العالمين رقيهء ، « بسم اللّه ارقيك عن كل داء يؤذيك » بر دست و پاى آن سرور سپهر تمكين دميد و انوار صبح صحت و سلامت از مطلع  وَ إِذا مَرِضْتُ فَهُوَ يَشْفِينِ  « 5 » بدرخشيد و ذات بزرگوار خسرو ديندار - كه سلامتش سبب استقامت جهان و جهانيان بود - از فضل ذو الجلال به حال اعتدال بازآمد . همگنان مراسم شكر و شكرانه به اقامت رسانيدند و روز پنجشنبه از موضع سرآب به محفّه نشسته ، به‌طرف بقلان توجه فرمود و قريهء آخر از شرف نزول فرخنده بر چرخ برين تفاخر نمود و در آنجا آش خورده ، به سعادت و اقبال روان شد و به موضع قرابلاق فرود آمد و خواتين اميرزاده پيرمحمد و حرم امير جهانشاه و امرا و رعاياى ولايت بقلان ساورىهاى لايق ترتيب كرده ، به محل عرض رسانيدند . و روز آدينهء نوزدهم ماه ، رايت اسلام‌پناه ، وقت چاشت سلطانى به موضع سمنگان رسيد ، و هم در آن روز كوچ كرده ، موضع غزنيك « 6 » مخيّم نزول همايون گشت و روز شنبه بيستم ماه موضع خلم از وصول موكب جهانگشاى مشرّف شد و نيم روز از آنجا روان شده ، نيم شب به لب آب جيحون رسيدند .\r\n\r\n\r\n","description":"","footnote":"\r\n( 1 ) . ع : دوال .\r\n( 2 ) . ع : يخ .\r\n( 3 ) . ع : - نام .\r\n( 4 ) . م : تك .\r\n( 5 ) . شعراء / 80 .\r\n( 6 ) . ع : غزليك .\r\n","page_name":" 983 ","page_number":1047},
  {"content":"\r\n\r\n\r\nگفتار در گذشتن حضرت صاحب‌قران از جيحون و استسعاد يافتن حضرات و « 1 » فرزندان به عزّ ملاقات همايون\r\nروز يكشنبه « 2 » بيست و يكم رجب چاشتگاه « 3 » صاحب‌قران دريانوال به كشتى از آب عبور فرمود و در آن مقام درارى سپهر سلطنت و جهاندارى اميرزاده الغ بيگ و اميرزاده ابراهيم سلطان و خدر معلّى ، بيكيسى سلطان و مخدّرات تتق عظمت و جلالت ، سراى ملك خانم و تكل خانم و تومان‌آغا و ساير شاهزادگان و مجموع اعيان و اكابر و اشراف از سمرقند و اطراف به عزم استقبال پيش آمده ، به دولت ملاقات حضرت اعلى استسعاد يافتند و زبان بهجت و فرح ، به اداى تهنيت فتح آراسته ، دست استبشار به افشاندن نثار برگشادند ، چندان جوهر و دينار به رسم نثار ريخته شد كه تمام ريگ جيحون كنار ، چون خاك كان ، به جوهر و زر آميخته گشت .\r\n[ نظم 
  ]\r\n ز بس گوهر و زر كه پاشيده شد * شعاع مه و مهر پوشيده شد\r\nتو گفتى كه از چرخ گردنده پاك * فروريخت انجم سراسر به خاك \r\nو روز يكشنبه و دوشنبه در ترمد توقف نمودند و روز دوشنبه خان‌زاده علاء الملك - كه صحت انتسابش به دودمان نبوّت و رسالت از وصمت شبهه و ارتياب مصون و پايهء قدرش در رفعت و جلالت از منزلت آفتاب بلند جناب ، افزون بود - حضرت صاحب‌قران گيتىستان را طوى داد و پيشكش‌هاى لايق به موقف عرض رسانيد ، و روز سه‌شنبه بيست و سيوم رايت نصرت شعار از ترمد به قشلاق جهانشاه انتقال نمود و روز چهارشنبه بيست و چهارم موضع تركى گرمابه را رتبت سپهر برين بخشيد و روز پنجشنبه بيست و پنجم از قهلغه گذشته ، آب باريك محل نزول بحر مكرمت و افضال گشت و جمعه بيست و ششم جگداليك مركز رايت فتح‌آيت شد و روز شنبه بيست و هفتم ماه « 4 » موضع قوزى منداق و روز يكشنبه\r\n\r\n\r\n","description":"","footnote":"\r\n( 1 ) . ع : - حضرات و .\r\n( 2 ) . م : شنبه .\r\n( 3 ) . ع : - چاشتگاه .\r\n( 4 ) . ع : - ماه .\r\n","page_name":" 984 ","page_number":1048},
  {"content":"\r\n\r\nموضع دوربيلجين . و در اين موضع شاهزاده شاهرخ از هرات رسيده ، ديدهء دولت را از مشاهدهء طلعت جهان‌آراى صاحب‌قران كشورگشاى روشن گردانيد و مراسم تهنيت و نثار به تقديم رسانيده ، پيشكش‌ها كشيد .\r\n[ نظم 
  ]\r\n چو شهزاده آمد به پيش پدر * ثنا گفت و افشاند زرّ و گهر\r\nجهانجو كه عالم سراسر گرفت * گرامى خود را به بر درگرفت\r\nنوازش نمود و بپرسيد حال * زمين و زمان شاد از آن اتصال \r\nو هم در آن يورت اميرزاده عمر پسر اميرزاده ميرانشاه - كه حضرت صاحب‌قران هنگام توجه هندوستان او را در سمرقند گذاشته بود - به سعادت پاىبوس سرافراز گشت و چون در اين مدت به اقامت وظايف عدل‌گسترى و رعيت‌پرورى ، نيكو قيام نموده بود ، ملحوظ نظر عنايت و تربيت شد . و روز دوشنبه از آنجا نهضت نموده ، بر لب جويى فرود آمد . روز سه‌شنبه سلخ ماه ، خطهء ارم‌وش كش ، از وصول موكب ظفرقرين ، بهشت آيين شد « 1 » و از صدق همّت و صفاى طويّت به زيارت شيخ شمس الدين كلار و ديگر مشايخ بزرگوار [ قدس سرهم « 2 » 
  ] و تفقد مزار پدر نامدار و فرزندان رفيع‌مقدار مبادرت نمود و نذر و « 3 » صدقات بسيار به فقرا و محتاجان كرامت فرمود و مدت پانزده شبانه‌روز ، بقعهء دلگشاى آق‌سراى ، محل استراحت جمشيد فرخنده‌راى بود ، مجارى امور دولت و سلطنت بر وفق مراد و مرام .\r\n[ مصراع 
  ]\r\n « سپهر تابع احكام و روزگار غلام » \r\nو سه‌شنبه چهاردهم ماه شعبان از شهر كش نهضت فرموده ، در كنار آب رودك قبهء بارگاه خلافت‌پناه به اوج مهر و ماه برآمد 267 ، و روز چهارشنبه پانزدهم ، موضع چنار رباط مخيّم نزول همايون شد و پنجشنبه شانزدهم از عقبهء آنجا گذشته ، در قتلق يورت اتفاق نزول افتاد ، و روز آدينهء هفدهم از آنجا به تخت قراچه - كه از\r\n\r\n\r\n","description":"","footnote":"\r\n( 1 ) . ع : گشت .\r\n( 2 ) . [ 
  ] فقط در نسخهء « م » .\r\n( 3 ) . ع : - و نذر .\r\n","page_name":" 985 ","page_number":1049},
  {"content":"\r\n\r\nمستحدثات معمار همّت آن حضرت است - نقل فرمود ، و روز شنبه هژدهم در باغ قراتوپه ، كوشك جهان‌نماى از فرّ شكوه آن حضرت به حقيقت جهان‌نماى آمد . و يكشنبه نوزدهم باغ دولت‌آباد را از ميامن مقدم فرخنده ، اسم و مسمّى مطابق يكديگر شد و روز دوشنبه ، بيستم ماه چاشتگاه حضرت صاحب‌قران به ساعتى مبارك و طالعى ميمون از آنجا به كوشك باغ دلگشا فرمود و آن عمارت خجسته امارت از نو تمام شده بود و جهت تفأل و تيمّن در آنجا جشنى پادشاهانه ترتيب كرده شد « 1 » و مجموع خواتين و شاهزادگان و امرا و نويينان حاضر شده ، زبان تهنيت به مباركباد برگشادند و به رسم نثار چندان زر « 2 » و دينار بيفشاندند كه هريك از جوچينان را مبلغى كريمند « 3 » رسيد و هركس از آحاد ملازمان جوهر به من و زر به دامن كشيد و روز سه‌شنبه بيست و يكم شعبان ، رايت جهانگشاى چون روح گرامى كه به كالبد درآيد و مانند سلطان جان كه مملكت بدان را بيارايد به دار الملك سمرقند درآمد .\r\n[ بيت 
  ]\r\n آن وعده كه تقدير همى داد وفا شد * وان كام كه ايام همى خواست برآمد \r\nو زبان « 4 » حال خجسته مبدأ فرخ‌مآل صاحب‌قران بىهمال ، به فحواى ،  الْحَمْدُ لِلَّهِ *   الَّذِي أَحَلَّنا دارَ الْمُقامَةِ مِنْ فَضْلِهِ لا يَمَسُّنا فِيها نَصَبٌ وَ لا يَمَسُّنا فِيها لُغُوبٌ  « 5 » ستايش‌گزار شد و بعد از استحمام و تطهير تام ، به زيارت مرقد تابان فرقد قثم بن عباس - رضى اللّه عنهما - فرمود و مجاوران و ساير مستحقّان را به صلات و صدقات بىحصر و حساب نوازش نموده ، از آنجا به خانقاه مهد اعلى تومان‌آغا آمد ، و بعد از نماز پيشين ، به باغ چنار و نقش جهان تشريف داد و به عيش و عشرت مشغول شد ، و از آنجا نشاط حركت فرموده ، از فرّ طلعت همايون ، نام مجازى حقيقى گردانيد . و در اين محل از پيلان كه در عقب بودند يكى برسيد ، و حضرت\r\n\r\n\r\n","description":"","footnote":"\r\n( 1 ) . ع : كردند .\r\n( 2 ) . ع : درم .\r\n( 3 ) . ع : گران‌مند .\r\n( 4 ) . ع : و در آن .\r\n( 5 ) . فاطر / 35 .\r\n","page_name":" 986 ","page_number":1050},
  {"content":"\r\n\r\nصاحب‌قران از آنجا به باغ بلند نقل فرمود و پيلان و آغرق كه در عقب بودند برسيدند . اهالى ماوراء النهر كه هرگز پيل نديده بودند ، از مشاهدهء آن هيكل عظيم و هيأت بديع متعجب بماندند و بر كمال صنع قادر جليل آفرين‌ها خواندند « 1 » .\r\n[ بيت 
  ]\r\n اگر پاى پيل است اگر پرّ مور * ازو يافت هريك ضعيفى و زور \r\nو عواطف پادشاه جهانگير تاج‌بخش ، مجموع شاهزادگان و حضرات و كافهء طبقات اكابر و اشراف از اهالى مملكت و اطراف را - على اختلاف درجاتهم - از نفايس و تنسوقات ممالك هند ، ارمغانى ارزانى داشت و هركس را به حسب رتبه از جواهر و طلا و كنيزك و غلام و غير آن به نصيبى وافر محفوظ و بهره‌ور گردانيد ، و سارنگ برادر بزرگ ملو را - كه حاكم مولتان بود - و با دو زنجير فيل و ديگر تبركات و تنسوقات ممالك هند به اشپره « 2 » پيش اميرزاده محمد سلطان فرستاد ، و ساير امرا كه در آن سرحد بودند مجموع را انواع ارمغانى ارسال نموده ، انعام فرمود و سايهء رأفت و رحمت بر مفارق عالم و عالميان گسترانيد و شاهزادهء جوان‌بخت ، شاهرخ رخصت انصراف يافته ، به مستقرّ سرير سلطنت خويش بازگرديد - و الحمد للّه رب العالمين و الصلاة و السلام على خير خلقه محمد و آله « 3 » اجمعين .\r\n\r\nگفتار در بناى مسجد جامع كه حضرت صاحب‌قران در دار الملك سمرقند احداث فرمود\r\nچون از منطوق آيت كريمهء  إِنَّما يَعْمُرُ مَساجِدَ اللَّهِ مَنْ آمَنَ بِاللَّهِ وَ الْيَوْمِ الْآخِرِ  « 4 » مستفاد مىگردد كه عمارت مساجد نتيجهء صدق ايمان است « 5 » به ذات و صفات خالق اكبر و باور داشتن احوال و اوضاع قيامت و روز محشر « 6 » ، حضرت صاحب‌قران مؤيد دادگستر در يورش هندوستان كه به هدم بنيان شرك و طغيان و ويران ساختن\r\n\r\n\r\n","description":"","footnote":"\r\n( 1 ) . ع : خوانند .\r\n( 2 ) . ع : با شيره .\r\n( 3 ) . ع : و صحبه .\r\n( 4 ) . توبه / 18 .\r\n( 5 ) . ع : - ايمانست .\r\n( 6 ) . ع : محشرست .\r\n","page_name":" 987 ","page_number":1051},
  {"content":"\r\n\r\nآتشكده و بتخانه‌هاى بىدينان مشغول بود ، نيّت فرمود و « نية المؤمن خير من عمله » كه در سمرقند مسجد آدينه بسازد و شرفات آن به قمّهء افلاك برافرازد . و چون موكب جهانگشاى در كنف حفظ و تأييد خداى نصرت‌بخش راهنماى به دار السلطنه « 1 » معاودت فرمود ، امر عالى به بناى آن عمارت سپهر فساد نفاذ يافت و به حكم الاحد للبناء ، روز يكشنبه چهاردهم ماه مبارك رمضان سنهء احدى و ثمان مائة موافق توشقان‌ئيل كه قمر در اسد بود ، منصرف از تسديس آفتاب و متصل به تسديس زهره ، مهندسان صاحب‌هنر و استادان ماهر دانشور ، در ساعتى خجسته و طالعى شايسته ، اساس آن را طرح انداختند و عمله و پيشه‌كاران چابك‌دست - كه هريك سرآمدهء كشورى و يگانهء مملكتى بودند - دقايق حذاقت و مهارت در تشييد اركان و توطيد بنيان آن به ظهور رسانيدند و از سنگ‌تراشان آذربيجان و فارس و هندوستان و ديگر ممالك دويست نفر در نفس مسجد به كار بودند و پانصد كس در كوه‌هاى به بريدن سنگ و روان داشتن به شهر ايستادگى مىنمودند . و اصناف صنّاع و پيشه‌وران كه از تمام معمورهء عالم به پاىتخت جمع آمده بودند ، هركس در قسم خود غايت جهد مبذول مىداشت ، و جهت جمع آلات ، نود و پنج زنجير پيل كوه‌پيكر - كه از كشور هند به سمرقند رسيده بود - همه را به كار درآوردند و سنگ‌هاى عظيم بزرگ را به گاوگردون و مردم بسيار مىكشيدند و سر كارها بر شاهزادگان و امرا بخش كرده ، از كوشش و اجتهاد آنچه در حيّز قدرت و طاقت بشرى گنجد ، هيچ دقيقه در هيچ باب اهمال نمىرفت . و در خلال اين احوال اميرزاده محمد سلطان - كه برحسب فرمان در اين مدت به سرحد جته نشسته بود - با معدودى از خواص ملازمان برسيد و در خانقاه تومان‌آغا به شرف بساطبوس استسعاد يافته ، رسم نثار و پيشكش به اقامت رسانيد ، و حضرت صاحب‌قران شاهزاده را كنار گرفته نوازش فرمود . و آن حضرت از غايت اعتنا و اهتمام كه در اتمام آن شغل دينى داشت ، به نفس مبارك به سر عمارت حاضر مىشد ، بلكه در\r\n\r\n\r\n","description":"","footnote":"\r\n( 1 ) . ع : + سمرقند .\r\n","page_name":" 988 ","page_number":1052},
  {"content":"\r\n\r\nآن مدت اكثر اوقات به قرب مسجد ، به مدرسهء خانيم و خانقاه تومان‌آغا مىگذرانيد و قضاياى دينى و ملكى كه به دادگسترى و رعيت‌پرورى تعلق داشتى ، همانجا به فيصل مىرسانيد ، تا از ميامن التفات همايون ، شرفات عاليش چون مصاعد قدر بانى به محاذات ايوان كيوان رسيد و صفاى صحن دلگشا و طيب هواى روح افزايش خط نسيان بر اوصاف باغ جنان و روضهء رضوان كشيد .\r\n[ بيت 
  ]\r\n زهى بلند بنايى كه غرفه‌هاى بهشت * ز رفعتش همه هستند معترف به قصور \r\nو چهارصد و هشتاد ستون از سنگ تراشيده ، [ پرداخته گشت ، چنانچه 
  ] « 1 » هريك به طول هفت گز برافراخته شد ، و سقف رفيع و فرش بديعش تمام از تخته سنگ‌هاى « 2 » تراشيده پرداخته گشت ، چنانچه ارتفاعش از فرش تا پوشش قريب نه گز است .\r\n[ نظم 
  ]\r\n ور ز طاق و قبهء مقصوره‌اش جويى نشان * هيچ نتوان گفت غير از كهكشان و آسمان\r\nفرد بودى قبه گر گردون نبودى ثانيش * طاق بودى طاق اگر جفتش نبودى كهكشان \r\nو در هر ركن از اركان چهارگانه‌اش منارى سر سوى آسمان كشيده ، نداى « انّ آثارنا تدّل علينا » به چهار ركن عالم مىرساند و صرير در بزرگش كه از هفت جوش مرتب شده ، عباد هفت اقليم را به دار السلام اسلام مىخواند و گرداگرد ديوارش از طرف بيرون و اندرون و گرد طاق‌ها به كتابهء سنگ تراشيده زينت يافته و پرتو انوار حروف و كلمات سورة الكهف و ديگر آيات بيّنات قرآنى بر آن تافته ، كمال جمال منبر و قبله‌گاهش مصدوقهء  فَلَنُوَلِّيَنَّكَ قِبْلَةً تَرْضاها  « 3 » بر نظر بصيرت‌آگاهان سرّ  فَأَيْنَما تُوَلُّوا فَثَمَّ وَجْهُ اللَّهِ  « 4 » جلوه مىدهد .\r\n[ مصرع 
  ]\r\n « تا ديدهء توفيق كه آن را بيند » \r\n\r\n\r\n","description":"","footnote":"\r\n( 1 ) . [ 
  ] فقط در نسخهء « م » .\r\n( 2 ) . ع : تخته‌ها سنگ .\r\n( 3 ) . بقره / 144 .\r\n( 4 ) . بقره / 115 .\r\n","page_name":" 989 ","page_number":1053},
  {"content":"\r\n\r\nو محراب آهنينش از آه و آنين عذرخواهان  وَ بِالْأَسْحارِ هُمْ يَسْتَغْفِرُونَ  « 1 » روشن ، آيينهء صورت حال  أُولئِكَ الَّذِينَ نَتَقَبَّلُ عَنْهُمْ أَحْسَنَ ما عَمِلُوا  « 2 » در او چهره‌نما و اگر چه آينيه از آه ، تاريكى پذيرد و زجل تسبيح مسبحانش ، غلغله در حلقهء ذاكران مجامع ملكوت انداخته و صداى تقديس مهلّلانش به صوامع عابدان  لا يَعْصُونَ اللَّهَ ما أَمَرَهُمْ وَ يَفْعَلُونَ ما يُؤْمَرُونَ  « 3 » افتاده ، رجاى واثق كه آن پادشاه دين‌پرور صاحب‌قران را به حكم « من بنى للّه مسجدا و لو كمفحص قتاة بنى اللّه له بيتا فى الجنّة » 269 به هر غرفه از آن قصرى در فردوس برين كرامت گردد و به هر خشتى بهشتى و به هر سنگى فرسنگى از رياض  جَنَّةٍ عَرْضُها كَعَرْضِ السَّماءِ وَ الْأَرْضِ  « 4 » روزى شود و در كثيب مسك كه محل لقاى بىچون حضرت آفريدگار است ، بر منابر نور ، در عين بهجت و سرور جاودان ممتّع باشد . و چون ماه مبارك رمضان كه ايام فرخنده فرجامش را از مسك ختام روايح منايح « للصّائم فرحتان » 268 فايح است و در ليالى عالىقدرش ، انوار مصابيح تراويح لامح و لايح بگذشت ، و ميامن فرايض و سنن صيام و قيام آن خجسته ليالى و ايام به بركات اقامت نوافل و واجبات روز سعيد عيد مستردف گشت ، رأى عالم‌آراى صاحب‌قران دريا عطا ، در باغ دلگشا پرتو التفات بر بسط بساط مسرّت و انبساط انداخت و طوىهاى بزرگ و جشن‌هاى خسروانه ترتيب افتاد ، و از جمله خدر معلّى رقيه خانيكه طويى كرد كه تا شيرهء فيروزه‌فام سپهر به كاسهء سيمين ماه و صحن زرين مهر ، مزيّن گشته ، زهرهء خنياگر مثل آن نديده بود ، و پير تير صاحب تدبير را نظير آن هرگز در ضمير نگذشته - و صلى اللّه على سيّد الانام و داعى الخلق إلى دار السلام محمّد و آله الكرام و صحبه العظام و سلّم تسليما دائما أبدا كثيرا و الحمد للّه ربّ العالمين .\r\n\r\n\r\n\r\n","description":"","footnote":"\r\n( 1 ) . ذاريات / 18 .\r\n( 2 ) . احقاف / 16 .\r\n( 3 ) . تحريم / 6 .\r\n( 4 ) . حديد / 21 .\r\n","page_name":" 990 ","page_number":1054}
  ]