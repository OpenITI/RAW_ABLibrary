[
  {"content":"\r\n\r\nتاريخ پيامبر اسلام صلى الله عليه وآله\r\n( مدينه )\r\n\r\n","description":"","footnote":"","page_name":" 817 ","page_number":1},
  {"content":"\r\n\r\nمجلسي ، محمد باقر بن محمد تقي ، 1037 - 1111 ق .\r\nحيوة القلوب / مجلسي ، تحقيق سيد علي اماميان . - قم : سرور . 1384 .\r\nISBN 964 - 91467 - 6 - 8\r\nچاپ پنجم : 1384 .\r\nفهرستنويسى بر أساس اطلاعات فيپا .\r\nكتابنامه : همچنين به صورت زير نويس .\r\nمندرجات : ج . 3 . تاريخ پيامبر اسلام صلى الله عليه وآله وسلم ( مكة ) . - - ج . 4 . تاريخ پيامبر اسلام صلى الله عليه وآله وسلم ( مدينه ) .\r\n1 . پيامبران . 2 . امامات . 3 . ولايت .\r\nالف . اماميان ، سيد علي ، محقق ، ب . عنوان .\r\n9 ح 3 م / BP 88 - 156 / 297\r\n1383\r\nكتابخانه ملى إيران 9064 - 76 م\r\n\r\n","description":"","footnote":"","page_name":" 818 ","page_number":2},
  {"content":"\r\n\r\nحيوة القلوب 4\r\nتاريخ پيامبر اسلام صلى الله عليه وآله\r\n( مدينه )\r\nعلامه مجلسي ره\r\nتحقيق\r\nسيد علي اماميان\r\nانتشارات سرور\r\n\r\n","description":"","footnote":"","page_name":" 819 ","page_number":3},
  {"content":"\r\n\r\nانتشارات سرور\r\nقم ، خيابان حجتيه ، كوچهء 4 ، تلفاكس 7736810 ، صندوق پستى 496 - 37185\r\nتاريخ پيامبر اسلام\r\n( حيوة القلوب / ج 4 )\r\nتأليف : علامه محمد باقر مجلسي قدس سره\r\nتحقيق : سيد علي اماميان\r\nناشر : انتشارات سرور\r\nليتوگرافي : تيزهوش\r\nچاپ : ستاره\r\nصحافي : ياس\r\nنوبت چاپ : پنجم\r\nتاريخ انتشار : 1384 ه‍ ش\r\nتيراژ : 1000 دوره\r\nبهاى دورهء دو جلدي : 8500 تومان\r\n* كليه حقوق براي ناشر محفوظ است *\r\nشابك 964 - 91467 - 6 - 8\r\n\r\n","description":"","footnote":"","page_name":" 820 ","page_number":4},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 821 ","page_number":5},
  {"content":"\r\n . \r\n","description":"","footnote":"","page_name":" 822 ","page_number":6},
  {"content":"\r\n\r\n\r\nجلد چهارم\r\n\r\nفهرست مطالب\r\nباب بيست وهفتم در بيان كيفيت هجرت آن حضرت بسوى مدينهء طيبه وعلل ومبادى آن است . 829\r\nباب بيست وهشتم در بيان نزول آن حضرت در مدينهء طيبه وبناى مسجدها وخانه‌ها وساير وقايع سال أول هجرت است 853\r\nباب بيست ونهم در بيان جوامع ونوادر غزوات آن حضرت است وبيان غزواتى كه تا بدر كبرى واقع شده 867\r\nباب سىام در بيان كيفيت جنگ بدر است 881\r\nباب سى ويكم در بيان غزوات ووقايعى كه بعد از جنگ بدر تا غزوهء أحد واقع شد 923\r\nباب سى ودوم در بيان جنگ أحد است 933\r\nفصل\r\nدر بيان جراحاتى كه به جسد شريف آن حضرت رسيدند 965\r\nفصل 968\r\nفصل\r\nدر بيان معجزاتى كه از آن حضرت در آن جنگ ظاهر شد 970\r\n\r\n","description":"","footnote":"","page_name":" 823 ","page_number":7},
  {"content":"\r\n\r\nفصل\r\nدر مزيد تأييد آنچه مذكور شد از دليرى وجان سپارى جناب أمير المؤمنين عليه السّلام در آن جنگ وآزارها كه به آن حضرت رسيد ودر بيان جبن وخذلان آن مخذولان كه مخالفان ايشان را عديل آن جناب مىدانند 975\r\nفصل\r\nدر بيان بعضي از أحوال شهدا ومقتولان مشركان 983\r\nباب سى وسوم در بيان غزوهء حمراء الأسد است 987\r\nباب سى وچهارم در بيان غزوات ووقايعى است كه در ما بين جنگ أحد وغزوهء احزاب واقع شد 995\r\nفصل أول\r\nدر بيان غزوهء رجيع است 997\r\nفصل دوم\r\nدر بيان غزوهء معونه است 999\r\nفصل سوم\r\nدر بيان غزوهء بنى نضير است 1002\r\nفصل چهارم\r\nدر بيان غزوهء ذات الرقاع وغزوهء عسفان است 1012\r\nفصل پنجم\r\nدر بيان غزوهء بدر صغرى است وساير وقايع تا غزوهء خندق 1015\r\nباب سى وپنجم در بيان جنگ خندق است كه آن را غزوهء احزاب مىنامند 1023\r\nباب سى وششم در بيان غزوهء بنى قريظة است وشهادت سعد بن معاذ وقبول توبهء أبو لبابه 1057\r\n\r\n","description":"","footnote":"","page_name":" 824 ","page_number":8},
  {"content":"\r\n\r\nباب سى وهفتم در بيان غزوات ووقايعى است كه در ما بين غزوهء احزاب وغزوهء حديبيه واقع شده است 1071\r\nفصل أول\r\nدر بيان غزوهء « مريسيع » است كه آن را غزوهء « بنى مصطلق » مىنامند 1073\r\nفصل دوم\r\nدر بيان قصهء فحش گفتن نسبت به عايشه است 1081\r\nفصل سوم\r\nدر بيان ساير وقايع است 1083\r\nباب سى وهشتم در بيان غزوهء حديبيه است وبيعت رضوان 1089\r\nباب سى ونهم در بيان فتح خيبر است وقدوم جعفر طيار از حبشه 1115\r\nباب چهلم در بيان عمرهء قضا ونوشتن نامه‌ها به پادشاهان وساير وقايع است تا غزوهء مؤتة 1137\r\nباب چهل ويكم در بيان غزوهء مؤتة است 1153\r\nباب چهل ودوم در بيان غزوهء ذات السلاسل 1165\r\nباب چهل وسوم در بيان فتح مكة است 1181\r\nباب چهل وچهارم در بيان غزوهء حنين وساير وقايعى كه پيش از آن وبعد از آن به وقوع پيوست تا غزوهء تبوك 1205\r\n\r\n","description":"","footnote":"","page_name":" 825 ","page_number":9},
  {"content":"\r\n\r\nفصل\r\nدر بيان غزوهء حنين است 1210\r\nباب چهل وپنجم در بيان غزوهء تبوك وقصهء عقبه ومسجد ضرار است 1235\r\nباب چهل وششم در بيان نزول سورهء براءه است 1281\r\nباب چهل وهفتم در بيان قصهء مباهله است 1295\r\nباب چهل وهشتم در بيان ساير وقايع است تا حجة الوداع 1353\r\nفصل أول\r\nدر بيان غزوهء عمرو بن معدى كرب 1355\r\nفصل دوم\r\nدر بيان فرستادن حضرت أمير المؤمنين عليه السّلام بسوى يمن 1359\r\nفصل سوم\r\nدر آمدن اشراف وطوايف عرب وغير ايشان به خدمت آن حضرت وساير وقايعى كه تا حجة الوداع واقع شد 1364\r\nباب چهل ونهم در بيان حجة الوداع است وآنچه در آن سفر واقع شد وبيان ساير حجها وعمره‌هاى آن حضرت 1371\r\nباب پنجاهم در بيان نوادر اخبار آن حضرت وبعضي از أحوال أصحاب آن حضرت ومعارضات ومناظراتى كه ميان آن حضرت وميان مشركان وأهل كتاب وساير ناس واقع شد 1437\r\n\r\n","description":"","footnote":"","page_name":" 826 ","page_number":10},
  {"content":"\r\n\r\nباب پنجاه ويكم در بيان أحوال أولاد أمجاد آن حضرت است 1501\r\nفصل\r\nدر بيان أحوال حضرت إبراهيم وبعضي از أحوال ماريه مادر أو 1513\r\nباب پنجاه ودوم در بيان عدد زنان آن حضرت ومجمل أحوال ايشان است 1519\r\nباب پنجاه وسوم در بيان قصهء تزويج زينب است وبعضي از أحوال زيد بن حارثه است 1539\r\nباب پنجاه وچهارم در بيان أحوال امّ سلمه 1549\r\nباب پنجاه وپنجم در بيان أحوال عايشه وحفصة 1559\r\nباب پنجاه وششم در بيان أحوال خويشان وخدمتگزاران وملازمان وآزادكرده‌هاى آن حضرت است 1571\r\nفصل\r\nدر بيان أحوال صديقي كه حضرت پيش از بعثت داشته است 1590\r\nباب پنجاه وهفتم در بيان فضيلت مهاجران وأنصار وصحابه وتابعان وبعضي از مجملات أحوال ايشان است 1593\r\nباب پنجاه وهشتم در بيان فضايل بعضي از أكابر صحابه است 1603\r\nباب پنجاه ونهم در بيان فضائل سنيّه واخلاق عليّه ورفعت شأن وساير أحوال حضرت سلمان فارسي رضى اللّه عنه است 1631\r\n\r\n","description":"","footnote":"","page_name":" 827 ","page_number":11},
  {"content":"\r\n\r\nباب شصتم در بيان أحوال خير مآل محرم اسرار رباني أبو ذر غفارى رضى اللّه عنه وفضائل ومناقب اوست 1683\r\nباب شصت ويكم در بيان بعضي از فضايل وأحوال مقداد بن اسود كندى است 1727\r\nباب شصت ودوم در بيان فضائل أمت پيغمبر صلى اللّه عليه وآله وسلّم وبعضي از أحوال ايشان 1733\r\nباب شصت وسوم در بيان وصيت پيغمبر أكرم صلّى اللّه عليه وآله وسلّم وساير وقايعى كه نزديك ارتحال آن حضرت به عالم قدس واقع شد 1739\r\nباب شصت وچهارم در بيان كيفيت وقوع مصيبت كبرى وداهيهء عظمى يعنى وفات سيد أنبياء محمد مصطفى صلّى اللّه عليه وآله وسلّم است وكيفيت تغسيل وتكفين ودفن ونماز بر آن حضرت ووقايعى كه مقارن آن وبعد از آن به وقوع پيوسته است 1765\r\nباب شصت وپنجم در بيان أحوالي چند است كه بعد از دفن آن حضرت واقع شد وآنچه نزد ضريح مقدس آن حضرت ظاهر گرديد وغرائب أحوال روح مقدس آن بزرگوار 1801\r\n\r\n","description":"","footnote":"","page_name":" 828 ","page_number":12},
  {"content":"\r\n\r\n\r\nباب بيست وهفتم در بيان كيفيت هجرت آن حضرت بسوى مدينهء طيبه وعلل ومبادى آن است\r\n\r\n","description":"","footnote":"","page_name":" 829 ","page_number":13},
  {"content":"\r\n . \r\n","description":"","footnote":"","page_name":" 830 ","page_number":14},
  {"content":"\r\n\r\nعلي بن إبراهيم وشيخ طوسي وشيخ طبرسى وابن شهرآشوب وديگران به سندهاى معتبر در سبب هجرت آن حضرت روايت كرده‌اند كه : چون كفار قريش ديدند كه امر نبوّت آن حضرت يوما فيوما در قوّت ورفعت ترقّى مىنمايد وتدبيرات ايشان سودمند نمىگردد وبيعت أنصار را شنيدند ، در دار النّدوه براي مشورت جمع شدند وعادت ايشان اين بود كه هرگاه داهيه‌اى كبرى ايشان را عارض مىشد در دار النّدوه جمع مىشدند وبا يكديگر مشورت مىكردند وكسى كه عمر أو از چهل سال كمتر بود در آنجا داخل نمىشد ، پس چهل نفر از پيران قريش در دار النّدوه جمع شدند وشيطان ملعون به صورت مرد پيرى آمد كه داخل شود ، دربان گفت : تو كيستى ؟ گفت : من مرد پيرىام از أهل نجد وشما را احتياج به رأى صايب من هست وچون شنيدم كه براي دفع اين مرد جمع شده‌ايد آمده‌ام كه رأى خود را در اين باب به شما بگويم ، دربان گفت : داخل شو .\r\nوعياشى وغير أو به سند معتبر از حضرت صادق عليه السّلام روايت كرده‌اند كه : قريش جمع شدند واز هر قبيله چند نفر اختيار كردند وبراي مشورت به دار النّدوه رفتند كه در باب دفع حضرت رسول صلّى اللّه عليه وآله وسلّم با يكديگر مشورت كنند ، چون به در دار النّدوه رسيدند ديدند مرد پيرى در آنجا ايستاده است ، چون خواستند داخل شوند گفت : مرا نيز داخل كنيد ، گفتند : اى شيخ ! تو كيستى ؟ گفت : من شيخى از مشايخ قبيلهء مضرم ودر باب امرى كه شما براي آن جمع شده‌ايد رأى نيكوئى دارم ، پس أو را با خود داخل كردند « 1 » .\r\nودر أحاديث معتبره مذكور است كه : شيطان چهار مرتبه متمثل شد به صورت مردان\r\n\r\n\r\n","description":"","footnote":"\r\n( 1 ) . تفسير عياشى 2 / 53 ؛ تفسير برهان 2 / 78 .\r\n","page_name":" 831 ","page_number":15},
  {"content":"\r\n\r\nكه أو را همه كس ديد ، يكى در روز مشورت دار النّدوه بود « 1 » .\r\nبرگشتيم به روايات مشهوره : چون به جاهاى خود قرار گرفتند أبو جهل گفت : اى گروه قريش ! در ميان عرب كسى از ما عزيزتر نبود ، ما أهل خانهء خدائيم ومردم از أطراف عالم هر سال دو مرتبه براي حج وعمره به نزد ما مىآيند وما را گرامى مىدارند وما در حرم خدائيم وكسى در ما طمع نمىتواند كرد ، وپيوسته چنين بوديم تا محمد بن عبد اللّه در ميان ما نشو ونما كرد وأو را امين مىگفتيم براي صلاح أو وآرميدگى أو وراستگوئى أو ، وچون كامل شد ودر ميان ما گرامى بود دعوى كرد كه رسول خداست وخبرهاى آسمان بسوى أو مىآيد ، پس عقلهاى ما را به بىخردى نسبت داد وخدايان ما را سب كرد وجوانان ما را فاسد گردانيد وجماعت ما را پراكنده كرد ومىگويد كه گذشتگان ما در آتشند وهيچ چيز بر ما از اين عظيمتر نيست ، ومن در باب أو رأيي ديده‌ام ، گفتند : چه رأى ديده‌اى ؟ گفت :\r\nكسى را برسانيم كه پنهان أو را بكشد واگر بني هاشم خون أو را طلب كنند ده دية براي خون أو بدهيم ، شيطان گفت : رأيي است بسيار خبيث ، گفتند : چرا ؟ گفت : زيرا كه كشندهء محمد البتة كشته مىشود وكيست از شما كه براي اين كار كشتن را بر خود قرار دهد ؟\r\nوچون أو كشته شود بني هاشم وخلفاى ايشان از خزاعة تعصب خواهند كرد وراضى نخواهند شد كه كشندهء محمد بر روى زمين راه رود ودر ميان حرم جنگها در ميان شما خواهد شد كه همه يكديگر را بكشيد .\r\nپس عاص بن وائل واميّة بن خلف وابىّ بن خلف گفتند كه : بناى محكمى مىسازيم وسوراخها در آن مىگذاريم وأو را در آنجا مىگذاريم وراهش را مسدود مىكنيم كه كسى به نزد أو نتواند رفت وقوتش را از براي أو مىاندازيم تا در آنجا به مرگ خود هلاك شود چنانكه زهير ونابغة وامرئ القيس چنين هلاك شدند ، شيطان گفت : اين رأى از رأى أول خبيث‌تر است زيرا كه بني هاشم به اين راضى نخواهند شد وچون موسم حج مىشود استغاثه خواهند كرد به قبايل عرب وأو را بيرون خواهند آورد ، واگر رأى ديگر داريد\r\n\r\n\r\n","description":"","footnote":"\r\n( 1 ) . امالى شيخ طوسي 176 .\r\n","page_name":" 832 ","page_number":16},
  {"content":"\r\n\r\nبگوئيد .\r\nپس عتبه وشيبه وأبو سفيان گفتند : أو را از بلاد خود بيرون مىكنيم ومشغول عبادت خدايان خود مىشويم - وبه روايت ديگر گفتند : شتر چموشى مىگيريم ومحمد را بر آن مىبنديم وآن شتر را به نيزه مىزنيم تا أو را در اين كوهها پاره پاره كند « 1 » - شيطان گفت :\r\nاين رأى از آنها خبيث‌تر است ، اگر أو زنده بيرون رود از همه كس خوش‌روتر وخوش خوش‌زبان‌تر است وبه حلاوت لسان وفصاحت بيان خود جميع قبايل عرب را فريفته مىكند ولشكرها از پياده وسواره بر سر شما مىآورد كه تاب مقاومت آنها نداشته باشيد وشما را مستأصل مىكند .\r\nپس ايشان حيران شدند وبه شيطان گفتند كه : اى شيخ ! تو را در اين باب چه به خاطر مىرسد ؟ گفت : رأى من آن است كه از هر قبيله‌اى از قبايل قريش وساير قبايل عرب هر كه با شما موافقت كند يك كسى يا زيادة بگيريد ويك نفر از بني هاشم را نيز با خود متفق گردانيد وهمه حربه برداريد وبر سر أو برويد وبه يك‌دفعه بر أو بزنيد كه خون أو پهن شود در قبيله‌هاى قريش ونتوانند بني هاشم كه طلب خون أو كنند زيرا كه با همهء قبايل برابرى نمىتوانند كرد واگر دية از شما بطلبند سه دية بدهيد ، ايشان گفتند : ما ده دية مىدهيم ؛ وگفتند : رأى صواب آن است كه شيخ نجدى گفت .\r\nوبه روايت شيخ طوسي اين رأى را أبو جهل گفت وشيطان پسنديد . وعلى اىّ حال بر اين رأى قرار دادند وبيرون آمدند واز بني هاشم أبو لهب را با خود متفق كردند پس حق تعالى اين آية را فرستاد وحضرت را بر تدبير ايشان مطّلع گردانيد  وَإِذْ يَمْكُرُ بِكَ الَّذِينَ كَفَرُوا لِيُثْبِتُوكَ أَوْ يَقْتُلُوكَ أَوْ يُخْرِجُوكَ وَيَمْكُرُونَ وَيَمْكُرُ اللَّهُ وَاللَّهُ خَيْرُ الْماكِرِينَ  « 2 » « وياد كن آن را كه مكر كردند به تو آنان كه كافر شدند تا حبس كنند تو را يا بكشند تو را به شمشيرهاى قبايل يا بيرون كنند تو را از مكة ، وايشان مكر مىكنند وجزا مىدهد خدا\r\n\r\n\r\n","description":"","footnote":"\r\n( 1 ) . اين روايت مطابق آنچه در امالى شيخ طوسي ومناقب ابن شهرآشوب مىباشد .\r\n( 2 ) . سورهء انفال : 30 .\r\n","page_name":" 833 ","page_number":17},
  {"content":"\r\n\r\nايشان را بر مكر ايشان وخدا بهترين جزادهندگان است مكّاران را » .\r\nپس ايشان اتفاق كردند كه شب به خانهء آن حضرت بريزند وأو را بكشند وبه اين اتفاق به مسجد الحرام آمدند واز دهان خود صفير مىكردند ودست بر هم مىزدند وبر دور كعبه مىجستند ، پس حق تعالى فرستاد كه  وَما كانَ صَلاتُهُمْ عِنْدَ الْبَيْتِ إِلَّا مُكاءً وَتَصْدِيَةً  « 1 » يعنى : « نبود نماز ايشان نزد خانهء كعبه مگر صفير زدن ودست زدن » ؛ چون شب شد وقريش آمدند كه به خانهء آن حضرت درآيند أبو لهب گفت : نمىگذارم كه شب داخل خانه شويد زيرا كه در اين خانه أطفال وزنان هستند وأيمن نيستم از آنكه خطايى واقع شود وليكن امشب أو را حراست مىنمائيم وصبح داخل خانه مىشويم .\r\nوشيخ طوسي به سندهاى معتبر از هند بن أبي هاله وعمار بن ياسر وديگران روايت كرده است كه : چون جبرئيل بر حضرت رسول صلّى اللّه عليه وآله وسلّم نازل شد وخبر تدبير قريش را در باب قتل آن حضرت بيان كرد واز جانب حق تعالى أو را مأمور به هجرت بسوى مدينه گردانيد ، حضرت رسول صلّى اللّه عليه وآله وسلّم حضرت أمير المؤمنين عليه السّلام را طلبيد وگفت : يا علي ! روح الأمين از جانب رب العالمين الحال آمد ومرا خبر داد كه قريش اتفاق كرده‌اند بر كشتن من وحق تعالى مرا مأمور به هجرت گردانيده است وامر كرده است كه امشب بروم به غار ثور وتو را امر كنم كه در جاى من بخوابى تا آنكه ندانند كه من رفته‌ام ، تو چه مىگوئى وچه مىكنى ؟\r\nأمير المؤمنين عليه السّلام گفت : يا نبي اللّه ! آيا تو به سلامت خواهى ماند از خوابيدن من در جاى تو ؟\r\nفرمود : بلى .\r\nپس أمير المؤمنين عليه السّلام خندان شد وبراي شكر الهى بر سلامتى آن حضرت وبر جان فدا كردن خود به سجده افتاد واين أول سجدهء شكري بود كه در اين امّت واقع شد وپهلوى روى خود را به زمين گذاشت ، وچون سر از سجده برداشت گفت : برو به هر سو كه خدا تو\r\n\r\n\r\n","description":"","footnote":"\r\n( 1 ) . سورهء انفال : 35 .\r\n","page_name":" 834 ","page_number":18},
  {"content":"\r\n\r\nرا مأمور گردانيده است جانم فداى تو باد گوش وچشم من وسويداى دل من وهر چه خواهى مرا امر فرما كه به جان قبول مىكنم وبه هر نحو كه خاطر خواه توست بعمل مىآورم ودر اين باب ودر هر باب توفيق از پروردگار خود مىطلبم .\r\nحضرت رسول صلّى اللّه عليه وآله وسلّم فرمود كه : خدا شباهت مرا بر تو خواهد افكند پس بر فراش من بخواب وبرد حضرمي مرا بر روى خود بينداز ، وبدان يا علي كه حق تعالى امتحان مىكند دوستان خود را به قدر ايمان ودرجات ايشان ، پس بلا وامتحان پيغمبران از همه كس بيشتر است وبعد از ايشان هر كه نيكوتر است ابتلاى أو عظيم‌تر است ، اى برادر ! خدا تو را امتحان كرده ومرا دربارهء تو امتحان كرده است به مثل امتحانى كه إبراهيم خليل وإسماعيل ذبيح را كرده بود ، وخوابانيدن من تو را در زير تيغ دشمنان با آنكه از جان من گراميترى نزد من عظيمتر است از خوابانيدن إبراهيم إسماعيل را براي كشتن ، وبه طيب خاطر راضى شدن تو كه در زير تيغ دشمنان بخوابى عظيمتر است از خوابيدن إسماعيل در زير تيغ پدر مهربان ، پس صبر نيكو كن اى برادر كه رحمت خدا نزديك است به نيكوكاران « 1 » .\r\nپس حضرت أو را در بر گرفت وبسيار گريست وأو نيز از مفارقت آن حضرت گريست وحضرت أو را به خدا سپرد ، وجبرئيل آمد ودست آن حضرت را گرفت واز خانه بيرون آورد ؛ ودر آن وقت قريش دور خانهء آن حضرت را فرو گرفته بودند وحضرت اين آية را خواند  وَجَعَلْنا مِنْ بَيْنِ أَيْدِيهِمْ سَدًّا وَمِنْ خَلْفِهِمْ سَدًّا فَأَغْشَيْناهُمْ فَهُمْ لا يُبْصِرُونَ  « 2 » وحق تعالى خواب را بر ايشان مسلط كرد كه ايشان از بيرون رفتن آن حضرت مطّلع نشدند وكف خاكى برداشت وبر روهاى ايشان پاشيد وفرمود : « شاهت الوجوه » « قبيح باد روهاى شما » كه با پيغمبر خود چنين مىكنيد - وبه روايت ديگر : بيدار بودند وحق تعالى ديده‌هاى ايشان را پوشيد كه آن حضرت را نديدند « 3 » - پس جبرئيل گفت : يا\r\n\r\n\r\n","description":"","footnote":"\r\n( 1 ) . تا اينجا تمام شد آنچه از امالى شيخ طوسي 465 نقل شده است .\r\n( 2 ) . سورهء يس : 9 .\r\n( 3 ) . خرايج 1 / 144 .\r\n","page_name":" 835 ","page_number":19},
  {"content":"\r\n\r\nرسول اللّه ! به جانب كوه ثور برو ودر غار پنهان شو .\r\nوحضرت أمير المؤمنين عليه السّلام در جاى آن حضرت خوابيد ورداى آن حضرت را بر خود پوشيد ؛ ودر آن وقت خانه‌هاى مكة در نداشت وديوارهاى خانه‌ها كوتاه بود وكفار قريش أمير المؤمنين عليه السّلام را مىديدند كه در جاى حضرت خوابيده است وگمان مىكردند كه حضرت رسول است وسنگ بر آن حضرت مىانداختند « 1 » .\r\nودر أحاديث متواتره از طريق خاصه وعامه وارد شده است كه : اين آية در شأن آن حضرت نازل شد كه در اين شب جان خود را فداى رسول خدا صلّى اللّه عليه وآله وسلّم كرد  وَمِنَ النَّاسِ مَنْ يَشْرِي نَفْسَهُ ابْتِغاءَ مَرْضاتِ اللَّهِ  « 2 » يعنى : « از مردمان كسى هست كه مىفروشد جان خود را براي طلب خوشنودى خدا » « 3 » .\r\nوثعلبى وأحمد بن حنبل وغزالى در احياء وغير ايشان از مفسران ومحدثان خاصه وعامه روايت كرده‌اند كه : در آن شب كه أمير المؤمنين عليه السّلام در جاى حضرت رسول صلّى اللّه عليه وآله وسلّم خوابيد حق تعالى وحى كرد بسوى جبرئيل وميكائيل كه : من شما را با يكديگر برادر گردانيده‌ام وعمر يكى را زيادة از ديگرى مىگردانم كداميك از شما برادر خود را بر خود اختيار مىكنيد كه عمر أو درازتر باشد ؟ هيچ‌يك اختيار ديگرى نكردند ؛ پس خدا وحى فرستاد به ايشان كه : چرا مانند علي بن أبي طالب نبوديد كه من أو را با محمد برادر گردانيدم وبه جاى أو خوابيده است وجان خود را فداى أو كرده است ؟ پس برويد به زمين وأو را از شرّ دشمنانش حراست نمائيد ، پس فرود آمدند وجبرئيل نزد سر آن حضرت وميكائيل نزد پاى آن حضرت نشستند وجبرئيل وميكائيل مىگفتند : به‌به ! كه مثل تو\r\n\r\n\r\n","description":"","footnote":"\r\n( 1 ) . رجوع شود به تفسير قمى 1 / 273 وامالى شيخ طوسي 464 وإعلام الورى 61 ومناقب ابن شهرآشوب 1 / 233 وقصص الأنبياء راوندى 335 ، وروايت در اين مصادر با تفاوتهايى ذكر شده است .\r\n( 2 ) . سورهء بقره : 207 .\r\n( 3 ) . تفسير قمى 1 / 71 ؛ امالى شيخ طوسي 252 و 446 و 447 و 551 ؛ مجمع البيان 1 / 301 ؛ تفسير فخر رازي 5 / 223 - 224 ؛ ترجمة الإمام علي بن أبي طالب من تاريخ دمشق 1 / 153 ؛ شرح نهج البلاغة ابن أبي الحديد 12 / 262 .\r\n","page_name":" 836 ","page_number":20},
  {"content":"\r\n\r\nمىتواند بود اى پسر أبو طالب كه خدا به تو با ملائكهء آسمان مباهات مىكند ، پس حق تعالى اين آية را در شأن آن حضرت فرستاد « 1 » .\r\nواخطب خوارزم كه از محدثان عامه است روايت كرده است كه حضرت رسول صلّى اللّه عليه وآله وسلّم فرمود : شبى كه به غار رفتم جبرئيل در صبح آن شب بر من نازل شد شاد وخندان ، گفتم :\r\nاى جبرئيل ! سبب شادى تو چيست ؟ گفت : يا محمد ! چگونه شاد نباشم وحال آنكه چشمم روشن شد به آنكه حق تعالى برادر ووصى وامام امّت تو علي بن أبي طالب را گرامى داشت وديشب به عبادت أو با ملائكة مباهات كرد وفرمود كه : اى ملائكة ! نظر كنيد بسوى حجت من در زمين بعد از پيغمبر من كه چگونه جان خود را فداى پيغمبر من كرده است وروى خود را بر خاك گذاشت براي شكر اين نعمت ، گواه مىگيرم شما را كه أو پيشواى خلق من است ومولاي جميع آفريدگان است « 2 » .\r\nبرگشتيم به روايات سابقه : چون حضرت رسول صلّى اللّه عليه وآله وسلّم متوجه غار ثور شد در راه أبو بكر را ديد وأو را از خوف فتنه يا مصلحت ديگر با خود برد وهند بن أبي هاله نيز همراه آن حضرت رفت ، وچون به غار رسيد أبو بكر را نگاه داشت وهند را برگردانيد براي بعضي خدمات كه به أو فرموده بود « 3 » .\r\nوروايت ديگر آن است كه : أبو بكر در راه حضرت را ديد كه مىرود ، از عقب آن حضرت روان شد وحضرت از بيم آنكه مبادا يكى از كفار قريش باشد تند رفت وپاى مباركش بر سنگى برآمد ومجروح شد وبه شومى آن ملعون آزار بسيار كشيد تا أو به آن حضرت رسيد وبه ضرورت حضرت أو را با خود برد « 4 » .\r\nوشيخ طوسي به روايت ديگر از امّ هانى خواهر أمير المؤمنين عليه السّلام روايت كرده است\r\n\r\n\r\n","description":"","footnote":"\r\n( 1 ) . تذكرة الخواص 35 وإحقاق الحق 6 / 479 به نقل از تفسير ثعلبى ؛ احياء علوم الدين 3 / 273 ؛ شواهد التنزيل 1 / 123 ؛ امالى شيخ طوسي 469 ؛ تنبيه الخواطر 181 - 182 .\r\n( 2 ) . مناقب خوارزمي 228 ؛ مائة منقبة 145 .\r\n( 3 ) . امالى شيخ طوسي 466 .\r\n( 4 ) . اقبال الاعمال 3 / 107 ؛ تاريخ طبري 1 / 568 .\r\n","page_name":" 837 ","page_number":21},
  {"content":"\r\n\r\nكه : چون حق تعالى رسول خود را امر به هجرت نمود شب على را در جاى خواب خود خوابانيد وبيرون آمد وسورهء يس خواند تا  فَهُمْ لا يُبْصِرُونَ  « 1 » وخاك بر سر كافران پاشيد وآنها مطّلع نشدند وبه خانهء من آمد ، وچون صبح شد فرمود : بشارت باد تو را اى امّ هانى كه جبرئيل مرا خبر مىدهد كه حق تعالى على را از دشمنان نجات داد ؛ وحضرت در تاريكى صبح متوجه غار ثور شد وسه روز در آنجا ماند ودر روز چهارم روانهء مدينهء طيّبه شد « 2 » .\r\nودر روايات سابقه مذكور است كه : چون صبح طالع شد كفار قريش همه برخاستند وشمشيرها كشيده بر سر أمير المؤمنين عليه السّلام دويدند ، خالد بن وليد در جلو ايشان بود ، پس آن شير خدا از جا برجست ورو به ايشان دويد وخالد را گرفت ودستش را پيچيد وأو مانند شتر فرياد مىكرد ، پس شمشير خالد را گرفت ورو بر ايشان آورد وهمه گريختند ، وچون همه را بيرون كرد شناختند كه أمير المؤمنين علي عليه السّلام است گفتند : ما را با تو كارى نيست ، محمد كجاست ؟ فرمود : شما أو را به من نسپرده بوديد ، شما خواستيد أو را بيرون كنيد أو خود بيرون رفت « 3 » .\r\nقطب راوندى روايت كرده است كه : ابن كوّاى خارجي با أمير المؤمنين عليه السّلام گفت : كجا بودى در وقتي كه أبو بكر با حضرت رسول صلّى اللّه عليه وآله وسلّم در غار بود ؟ حضرت فرمود كه : در جاى آن حضرت خوابيده بودم وجان خود را فداى أو كرده بودم وچون قريش با حربه وسلاح خود آمدند وآن حضرت را نديدند در خشم شدند وآن قدر مرا زدند كه بدن مرا سياه كردند ومرا به زنجيرها بستند ودر خانه انداختند ودر را قفل كردند وزنى را پاسبان من كردند وبه طلب آن حضرت رفتند ، پس صدائى شنيدم كه كسى گفت : يا علي ، پس همهء دردها از من برطرف شد ناگاه صدائى ديگر شنيدم كه كسى گفت : يا علي ، پس زنجيرها گسيخته\r\n\r\n\r\n","description":"","footnote":"\r\n( 1 ) . سورهء يس : 9 .\r\n( 2 ) . امالى شيخ طوسي 447 .\r\n( 3 ) . امالى شيخ طوسي 467 .\r\n","page_name":" 838 ","page_number":22},
  {"content":"\r\n\r\nشد وافتاد ، پس صدائى ديگر گفت : يا علي ، ناگاه در گشوده شد وبيرون آمدم « 1 » .\r\nودر تفسير امام حسن عسكرى عليه السّلام مذكور است كه : حق تعالى بسوى حضرت رسول صلّى اللّه عليه وآله وسلّم وحى فرستاد كه : خداوند علىّ أعلى تو را سلام مىرساند ومىفرمايد كه :\r\nأبو جهل وأكابر قريش تدبير كرده‌اند كه تو را به قتل رسانند وخدا تو را امر مىكند كه على را در جاى خود بخوابانى ومىفرمايد كه : منزلت أو منزلت إسماعيل ذبيح است از إبراهيم خليل ، أو جان خود را فداى جان تو وروح خود را وقايهء روح تو مىگرداند وتو را امر كرده است كه أبو بكر را همراه خود به غار ببرى كه حجت بر أو تمام كنى كه اگر مساعدت ومعاونت تو بكند وبر عهد وپيمان تو باقي بماند در بهشت رفيق تو باشد ، واگر پيمان تو را بشكند قرين إبليس خواهد بود در درك أسفل جهنم .\r\nپس حضرت رسول صلّى اللّه عليه وآله وسلّم به أمير المؤمنين عليه السّلام فرمود : آيا راضى شدى كه هرگاه طلب نمايند مرا ونيابند ، تو را بيابند ، وگاه باشد كه بىخردان مبادرت نمايند وتو را بكشند ؟\r\nگفت : بلى يا رسول اللّه راضى شدم كه روح من فداى روح تو وجان من فداى جان تو باشد ، بلكه راضيم كه روح من وجان من فداى برادر تو يا يكى از خويشان تو يا حيواني كه تو را ضرور باشد بشود ، ومن زندگانى را نمىخواهم مگر براي خدمت تو وتصرف كردن در امر ونهى تو واز براي محبت دوستان تو ويارى برگزيدگان تو ومجاهدهء دشمنان تو ، اگر اينها نمىبود يك ساعت زندگانى دنيا را نمىخواستم .\r\nپس حضرت رسول صلّى اللّه عليه وآله وسلّم فرمود : اى أبو الحسن ! اين سخن كه گفتى پيش از آنكه بگوئى ملائكة كه موكّلند به لوح محفوظ به من نقل كردند كه تو خواهى گفت ، وگفتند كه خدا براي تو به اين سبب در دار القرار ثوابي چند مقرر گردانيده است كه شنوندگان مثل آن را نشنيده‌اند وبينندگان مانند آن را نديده‌اند وبه خاطر فكر كنندگان شبيه آن نگذشته است .\r\nپس به أبو بكر فرمود : اگر دل تو با زبان تو موافق باشد واز براي خدا يارى من كنى\r\n\r\n\r\n","description":"","footnote":"\r\n( 1 ) . خرايج 1 / 215 ؛ خصائص أمير المؤمنين عليه السّلام 58 .\r\n","page_name":" 839 ","page_number":23},
  {"content":"\r\n\r\nوبعد از من پيمانهاى مرا نشكنى ومخالفت وصى وخليفهء من نكنى براي تو نيز ثواب عظيم خواهد بود ؛ پس براي اتمام حجت فرمود : اى أبو بكر ! نظر كن به آفاق آسمان ، چون نظر كرد ملكي چند ديد از آتش كه بر اسبان آتشى سوار بودند ونيزه‌هاى آتشى در دست داشتند وهر يك ندا مىكردند : يا محمد ! ما را در باب مخالفان خود مأمور گردان تا ايشان را ريزه ريزه كنيم .\r\nپس فرمود : اى أبو بكر ! گوش بدار به جانب زمين ؛ پس از زمين صدا شنيد كه : يا محمد ! امر كن مرا در حقّ دشمنان خود تا آنچه فرمائى بعمل آورم .\r\nپس فرمود : اى أبو بكر ! به جانب كوهها گوش دار ، چون گوش داد شنيد از كوهها صدا مىآمد كه : يا محمد ! ما را در حقّ دشمنان خود مأمور گردان تا ايشان را هلاك كنيم .\r\nپس فرمود : اى أبو بكر ! گوش ده به جانب درياها ، پس درياها به نزد آن حضرت حاضر شدند واز موجهاى آنها صدا شنيد كه : يا محمد ! هر حكم كه در باب دشمنان خود بفرمائى أطاعت مىكنيم .\r\nپس از آسمان وزمين وكوهها ودرياها صدا بلند شد كه : يا محمد ! پروردگار تو تو را امر نكرده است به داخل شدن غار براي عاجز بودن تو از كفار وليكن مىخواهد كه بندگان خود را امتحان كند وخبيث وطيّب ايشان را از يكديگر جدا كند به حلم وصبر تو از ايشان ، يا محمد ! هر كه وفا كند به عهد وپيمان تو از رفيقان تو خواهد بود در بهشت وهر كه پيمان تو را بشكند با شيطان قرين خواهد بود در طبقات جهنم .\r\nپس حضرت فرمود : يا علي ! تو بمنزلهء گوش وچشم وجان منى وتو را چنان دوست مىدارم كه كسى كه بسيار تشنه باشد آب را دوست دارد ؛ پس فرمود : اى أبو الحسن ! رداى مرا بر خود بپوش وچون كافران بسوى تو بيايند وبا تو سخن بگويند به توفيق الهى جواب ايشان بگو .\r\nپس چون أبو جهل وساير مشركان با شمشيرهاى برهنه آمدند ، أبو جهل گفت : در خواب بر أو شمشير مزنيد كه أو ألم شمشير را چنانكه بايد نيابد وليكن سنگها بر أو بزنيد تا أو بيدار شود پس أو را بكشيد ؛ وچون سنگهاى گران به جانب أمير مؤمنان انداختند سر\r\n\r\n","description":"","footnote":"","page_name":" 840 ","page_number":24},
  {"content":"\r\n\r\nخود را بيرون آورد وفرمود : چرا چنين مىكنيد ؟ چون صداى آن حضرت را شناختند ودانستند كه حضرت رسول صلّى اللّه عليه وآله وسلّم بيرون رفته است أبو جهل گفت : به اين بيچاره كار مداريد كه فريب محمد را خورده است وأو را در جاى خود خوابانيده است كه خود نجات بيابد وأو هلاك شود .\r\nحضرت أمير المؤمنين عليه السّلام فرمود : اى أبو جهل ! تو با من چنين مىگوئى بلكه خدا آن قدر بهره‌اى از عقل مرا عطا فرموده است كه اگر عقل مرا بر جميع احمقان وديوانگان جهان قسمت نمايند هرآينه همه عاقل ودانا گردند ، واز قوّت بهره‌اى به من بخشيده است كه اگر بر جميع ضعيفان دنيا قسمت كنند هرآينه همه شجاع وقوى گردند ، واز حلم بهرهء كاملى به من داده است كه اگر بر جميع بىخردان قسمت كنند هرآينه همه بردبار گردند ، واگر نه آن بود كه حضرت رسول صلّى اللّه عليه وآله وسلّم مرا امر كرده است كارى نكنم با شما تا به أو برسم هرآينه همهء شما را به قتل مىرساندم ، اى أبو جهل ! محمد در اين راه كه مىرفت آسمان وزمين وكوهها ودرياها همه از أو رخصت طلبيدند كه شما را هلاك گردانند وأو قبول نكرد براي آنكه هر كه در علم خدا گذشته است كه مسلمان خواهد شد مسلمان شود وآنها كه مسلمان نخواهند شد از صلب آنها گروهى بيرون آيند كه مسلمان شوند ، اگر اين نمىبود خدا همهء شما را هلاك مىكرد بدرستى كه حق تعالى بىنياز است از عبادت وأطاعت شما وليكن مىخواست كه حجت را بر شما تمام كند .\r\nپس أبو البختري از اين سخنان در غضب شد وبا شمشير خود بر آن حضرت حمله كرد ناگاه ديد كوهها رو به أو آوردند كه بر أو بيفتند وزمين شكافته شد كه أو را فرو برد وموجهاى دريا بسوى أو آمدند كه أو را به دريا برند وآسمان نزديك شد كه بر سر أو بيفتد ؛ چون اين أهوال را مشاهده كرد شمشير از دستش افتاد ومدهوش شد وأو را برداشتند وبردند ، أبو جهل لعين گفت : صفرايى بر أو غالب شد وسرش بگرديد واينها در خيال أو در آمد .\r\nچون أمير المؤمنين عليه السّلام به خدمت حضرت رسول صلّى اللّه عليه وآله وسلّم رسيد حضرت فرمود : يا علي ! چون تو با أبو جهل سخن مىگفتى حق تعالى صداى تو را بلند كرد تا به ملكوت سماوات\r\n\r\n","description":"","footnote":"","page_name":" 841 ","page_number":25},
  {"content":"\r\n\r\nورياض جنّات رسانيد وخزينه داران جنان وحوريان حسان گفتند : كيست اين كه تعصب مىكند براي محمد در هنگامى كه قوم أو از أو دورى كردند وأو را تكذيب نمودند ؟\r\nحق تعالى به ايشان خطاب كرد كه : اين نايب محمد است كه در فراش أو خوابيد وجان خود را فداى أو گردانيد ؛ وخازنان همه استغاثه كردند كه : پروردگارا ! ما را خازنان أو گردان ، وحوريان فرياد بر آوردند كه : خداوندا ! ما را از زنان أو گردان ، حق تعالى در جواب ايشان فرمود : من شما را براي أو ودوستان ومطيعان أو آفريده‌ام وأو شما را بر ايشان قسمت خواهد كرد به امر خدا ، آيا راضى شديد ؟ همه عرض كردند : بلى اى پروردگار ما « 1 » .\r\nوبه أسانيد معتبره منقول است كه : چون كفار قريش مطلع شدند كه حضرت رسول صلّى اللّه عليه وآله وسلّم از ايشان پنهان گرديده ، در طلب رسول خدا به هر سو جمعى را فرستادند وأبو جهل امر كرد كه ندا كنند در أطراف مكة كه : هر كه محمد را بياورد يا ما را نشان دهد كه أو در كجاست صد شتر به أو مىدهيم ؛ پس أبو كرز خزاعي را طلبيدند كه كار أو اين بود كه نقش قدم هر كس را مىشناخت وگفتند : اى أبو كرز ! امروز است وامروز اگر براي ما كارى كردى هميشه از تو ممنون خواهيم بود ، بايد پى پاى آن حضرت را پيدا كنى تا از پى بىآن برويم ومعلوم كنيم به كجا رفته است ، أبو كرز چون نقش قدمها را ملاحظه كرد گفت : اين نقش پاى محمد است وخواهر آن نقش پائى است كه در مقام إبراهيم است - يعنى پاى رسول خدا صلّى اللّه عليه وآله وسلّم شبيه است به پاى إبراهيم خليل عليه السّلام - ونقش پاى ديگرى مىنمايد كه كسى با أو رفيق بوده است وآن ديگرى مىبايد يا أبو قحافه باشد يا پسر أو ، وايشان را از پى بىآن نقش قدمها آورد تا به در غار رسانيد ، وچون به در غار رسيدند ديدند كه به امر الهى واعجاز رسول خدا صلّى اللّه عليه وآله وسلّم عنكبوت بر در غار تنيده است ويك جفت كبوتر - وبه روايت ديگر : كبك - بر در غار آشيان وتخم گذاشته‌اند ، چون اين را ديدند گفتند : تا اينجا آمده است وداخل اين غار نشده است اگر داخل غار مىشد مىبايست خانهء عنكبوت خراب\r\n\r\n\r\n","description":"","footnote":"\r\n( 1 ) . تفسير امام حسن عسكرى عليه السّلام 465 .\r\n","page_name":" 842 ","page_number":26},
  {"content":"\r\n\r\nشود ومرغان رم كنند ، يا به آسمان رفته است يا به زمين فرو رفته است ، وملكي را حق تعالى فرستاد كه بر در غار ايستاد وگفت : در اين غار كسى نيست در اين درّه‌ها متفرق شويد « 1 » .\r\nوبه روايت ديگر : چون حضرت داخل غار شد درختى را طلبيد كه آمد وبر در غار قرار گرفت وحق تعالى كبوتر وعنكبوت را فرستاد كه خانه ساختند « 2 » .\r\nوبه روايت ابن شهرآشوب : چون حضرت به آن غار رسيد درش بسيار تنگ بود كه داخل آن نمىتوانستند شد به قدرت الهى در غار چندان گشاده شد كه با شتر داخل شدند وباز به حال خود برگشت وبه امر حق تعالى در ساعت درختى بر در غار روئيد « 3 » .\r\nوديگران روايت كرده‌اند كه : أبو بكر در غار اضطراب بسيار مىكرد از بيم قريش وحضرت أو را تسلّى مىداد چنانكه حق تعالى در قرآن اشاره به اين نموده كه  إِلَّا تَنْصُرُوهُ فَقَدْ نَصَرَهُ اللَّهُ إِذْ أَخْرَجَهُ الَّذِينَ كَفَرُوا ثانِيَ اثْنَيْنِ إِذْ هُما فِي الْغارِ إِذْ يَقُولُ لِصاحِبِهِ لا تَحْزَنْ إِنَّ اللَّهَ مَعَنا  يعنى : « اگر يارى نمىكنيد پيغمبر را پس يارى داده است أو را خدا در هنگامى كه بيرون كردند أو را كافران از مكة در حالتي كه دومين دو كس بود در وقتي كه هر دو در غار بودند در هنگامى كه آن حضرت به رفيق خود مىگفت : مترس بدرستى كه خدا با ماست » ،  فَأَنْزَلَ اللَّهُ سَكِينَتَهُ عَلَيْهِ وَأَيَّدَهُ بِجُنُودٍ لَمْ تَرَوْها  « پس فرستاد خدا سكينهء خود را بر پيغمبر ويارى كرد أو را به لشكرها كه نديد آنها را » گفته‌اند كه : حق تعالى ملائكة فرستاد كه ديده‌هاى كافران را از آن حضرت بست ،  وَجَعَلَ كَلِمَةَ الَّذِينَ كَفَرُوا السُّفْلى وَكَلِمَةُ اللَّهِ هِيَ الْعُلْيا  « 4 » « وگردانيد سخن ووعيدهاى كافران را پست وكلمه وسخن ووعدهء حق تعالى بلند وغالب است » « 5 » .\r\n\r\n\r\n","description":"","footnote":"\r\n( 1 ) . رجوع شود به بحار الأنوار 19 / 40 وتفسير قمى 1 / 276 وخرايج 1 / 144 .\r\n( 2 ) . بحار الأنوار 19 / 40 به نقل از المنتقى في مولود المصطفى .\r\n( 3 ) . مناقب ابن شهرآشوب 1 / 170 .\r\n( 4 ) . سورهء توبه : 40 .\r\n( 5 ) . رجوع شود به مجمع البيان 3 / 31 - 32 .\r\n","page_name":" 843 ","page_number":27},
  {"content":"\r\n\r\nاز حضرت امام محمد باقر عليه السّلام منقول است كه : مراد از كلمهء كافران ، سخنان كفرآميز أبو بكر است « 1 » كه از روى عدم ايمان ويقين در غار مىگفت واز عدم ايمان أو آن بود كه خدا سكينه را بر پيغمبر فرستاد وبر أو نفرستاد وحال آنكه در هر جاى قرآن كه ذكر سكينه شده مؤمنان را نيز ياد كرده است ، چون در اينجا مؤمني با آن حضرت نبود لهذا در نسبت سكينه اقتصار بر آن حضرت نموده .\r\nمؤلف گويد كه : همين آية براي عدم ايمان أو كافى است كه در خدمت پيغمبر خدا صلّى اللّه عليه وآله وسلّم بود واين قدر مىترسيد ، وأمير المؤمنين عليه السّلام در زير صد شمشير خوابيد وپروا نكرد وديگر آن قدر آزار به آن حضرت رسانيد وحق تعالى أو را از سكينه كه از لوازم ايمان ويقين است محروم گردانيد ، چنانكه در بصائر الدرجات وكتب ديگر از حضرت امام محمد باقر وامام جعفر صادق عليهما السّلام روايت كرده‌اند كه : چون أبو بكر در غار اضطراب بسيار مىكرد حضرت رسول صلّى اللّه عليه وآله وسلّم براي تسلّى أو فرمود كه : من الحال مىبينم كشتى جعفر وأصحاب أو را كه در دريا حركت مىكند ومىبينم گروه أنصار را كه در مجالس خود ودر خانه‌هاى خود نشسته‌اند وسخن مىگويند ، أبو بكر گفت : اگر مىبينى ايشان را به من نيز بنما ، پس حضرت دست بر ديدهء آن بىبصيرت كشيد ، وچون نظر كرد وآنچه حضرت فرموده بود ديد در خاطر خود گذرانيد كه : الحال تصديق كردم كه تو جادوگرى « 2 » .\r\nوقطب راوندى وديگران روايت كرده‌اند كه : چون كفار قريش به نزديك غار رسيدند أبو بكر اضطراب را از حد گذرانيد وخواست كه بيرون آيد وبه ايشان ملحق شود چنانكه در باطن با ايشان بود ، پس يكى از قريش رو به غار نشست كه بول كند أبو بكر گفت كه :\r\nاين مرد ما را ديد ، حضرت فرمود كه : خدا نمىگذارد كه ما را ببيند واگر ما را مىديد عورت خود را رو به ما نمىگشود ، وحضرت فرمود كه : مترس خدا با ماست وايشان به ما ضررى نمىتوانند رسانيد ؛ وچون به اين سخنان جزع آن بىايمان تسكين نيافت\r\n\r\n\r\n","description":"","footnote":"\r\n( 1 ) . تفسير عياشى 2 / 89 .\r\n( 2 ) . بصائر الدرجات 422 ؛ تفسير قمى 1 / 290 ؛ كافى 8 / 262 .\r\n","page_name":" 844 ","page_number":28},
  {"content":"\r\n\r\nومىخواست بيرون رود حضرت پاى اعجاز نماى خود را به جانب ديگر غار زد واز آنجا ديد كه درگاهى گشوده شد به جانب دريا وكشتى مهيّا نزديك در غار ايستاده بود وحضرت فرمود كه : الحال ساكن شو اگر ايشان از اين درگاه داخل شوند ما از اين درگاه بيرون مىرويم وبه كشتى سوار مىشويم ، پس به ناچار ساكت شد « 1 » .\r\nودر بصائر الدرجات از حضرت امام محمد باقر عليه السّلام روايت كرده است كه : چون مشركان به طلب سيّد پيغمبران روانه شدند أمير مؤمنان از بيم آنكه آسيبى به آن حضرت رسانند بيرون آمد وبر كوه ثبير بالا رفت وحضرت رسول بر كوه حرا بود حضرت أو را ديد وگفت : يا علي ! چيست ؟ گفت : پدر ومادرم فداى تو باد ترسيدم كه كافران آسيبى به تو رسانند از پى تو آمدم ، حضرت فرمود كه : دست خود را به من ده ، پس كوه ثبير به قدرت ملك قدير واعجاز بشير نذير حركت كرد به جانب كوه حرا تا حضرت سيد أوصيا پا بر آن گذاشت وكوه ثبير به جاى خود برگشت « 2 » .\r\nوعياشى از حضرت امام زين العابدين عليه السّلام روايت كرده است كه : حضرت خديجة پيش از هجرت به يك سال به عالم قدس ارتحال نمود وحضرت أبو طالب يك سال بعد از خديجة به رياض جنان انتقال فرمود ، وچون اين دو حامى دين مبين از نزد سيد مرسلين رفتند عرصهء مكة بر آن حضرت تنگ شد وبسيار اندوهناك گرديد واز جور قريش دلتنگ شد وحال خود را به حضرت جبرئيل شكايت كرد ، پس حق تعالى بسوى أو وحى فرستاد كه : اى محمد ! بيرون رو از اين شهر كه أهل آن ستمكارند وبسوى مدينه هجرت نما كه در مكة ياورى ندارى وبا مشركان جهاد كن ؛ پس در اين وقت حضرت به جانب مدينه هجرت نمود « 3 » .\r\nوشيخ طوسي وشيخ طبرسى به سندهاى معتبر روايت كرده‌اند كه : سه روز حضرت رسول صلّى اللّه عليه وآله وسلّم در غار بود وحضرت أمير المؤمنين عليه السّلام كارسازى سفر آن حضرت مىنمود\r\nو \r\n\r\n","description":"","footnote":"\r\n( 1 ) . خرايج 1 / 145 .\r\n( 2 ) . بصائر الدرجات 407 .\r\n( 3 ) . تفسير عياشى 1 / 257 .\r\n","page_name":" 845 ","page_number":29},
  {"content":"\r\n\r\nطعام وآب براي آن حضرت مىبرد وسه راحله براي آن حضرت وأبو بكر ودليل ايشان رقيد تهيه نمود ، پس حضرت أمير المؤمنين عليه السّلام را در مكة گذاشت كه أمانتها وقرضهاى مردم را ادا كند - زيرا كه قريش آن حضرت را پيوسته در جاهليت به امانت وديانت مىشناختند وأو را محمد امين مىگفتند وامانت بسيار به آن جناب مىسپردند ، وهمچنين هر كه در موسم به مكة مىآمد أمانتها نزد رسول خدا صلّى اللّه عليه وآله وسلّم به وديعه مىسپردند وبعد از بعثت نيز آن جناب را چنين مىدانستند - وفرمود كه : هر بامداد وپسين در ابطح ندا كن به آواز بلند كه هر كه را نزد محمد أمانتي يا وديعه‌اى هست بيايد واز من بگيرد وامانتهاى مردم را علانيه به مردم بده وتو را خليفهء خود مىگردانم بر دختر خود فاطمه وهر دو را به خدا مىسپارم ، وفرمود كه : راحله‌ها براي خود وفاطمهء زهرا وفاطمه مادر خود وهر كه عازم باشد بر هجرت از بني هاشم ابتياع نما ؛ وآن حضرت را وصيتها كرد وفرمود كه :\r\nچون فرموده‌هاى ما را بعمل آورى تهيهء هجرت بسوى خدا ورسول بكن وچون نامهء من به تو رسد بىتوقف روانه شو ومكث مكن .\r\nپس حضرت رسول صلّى اللّه عليه وآله وسلّم متوجه مدينه شد وعبد اللّه بن أريقط چون به نزديك غار آمد براي گوسفند چرانيدن ، رسول خدا صلّى اللّه عليه وآله وسلّم فرمود كه : اى پسر أريقط ! اگر سرّ خود را به تو بسپارم محافظت مىنمائى وما را از راه غير متعارف به مدينه مىبرى ؟ ابن أريقط گفت :\r\nاز تنيدن عنكبوت وآشيان كبوتران دانستم تو پيغمبر خدائى وبه تو ايمان آوردم وتو را حراست مىنمايم وبه هر سو كه روى رفاقت تو مىنمايم ، رسول خدا صلّى اللّه عليه وآله وسلّم فرمود كه :\r\nمىخواهم مرا به جانب مدينه برى ، گفت : به جان قبول كردم وتو را از راهى به مدينه مىبرم كه هيچ‌كس تو را نبيند ؛ پس متوجه مدينه گرديدند « 1 » .\r\nوشيخ طوسي روايت كرده است كه : در شب پنجشنبه أول ماه ربيع الأول سال سيزدهم بعثت رسول خدا صلّى اللّه عليه وآله وسلّم متوجه غار گرديد ودر آن شب جناب أمير المؤمنين عليه السّلام در فراش\r\n\r\n\r\n","description":"","footnote":"\r\n( 1 ) . رجوع شود به امالى شيخ طوسي 467 وإعلام الورى 63 .\r\n","page_name":" 846 ","page_number":30},
  {"content":"\r\n\r\nرسول خدا صلّى اللّه عليه وآله وسلّم خوابيد ، ودر شب چهارم ماه از غار متوجه مدينه گرديد « 1 » ؛ ودر عرض راه معجزات بسيار از آن حضرت به ظهور رسيد چنانكه در أبواب معجزات گذشت .\r\nوكلينى به سند حسن از حضرت صادق عليه السّلام روايت كرده است كه : چون حضرت رسول صلّى اللّه عليه وآله وسلّم از غار متوجه مدينه گرديد قريش ندا كردند كه : هر كه آن حضرت را بياورد صد شتر به أو بدهند ، وبه اين سبب سراقة بن مالك بن جعشم به طلب آن حضرت بيرون آمد ، وچون به آن حضرت رسيد حضرت گفت : خداوندا ! كفايت كن مرا از شرّ سراقة به هر نحو كه خواهى ، پس پاهاى أسب سراقة به زمين فرو رفت ، پاى خود را گردانيد واز أسب به زير آمد ودويد وگفت : يا محمد ! دانستم كه اين بلا به أسب من نرسيد مگر از جانب تو پس دعا كن كه خدا أسب مرا رها كند كه من به عمر خود سوگند مىخورم كه اگر از من خيرى به تو نرسد شرّى به تو نخواهد رسيد ، پس حضرت دعا كرد تا حق تعالى أسب أو را رها كرد ، باز به قصد آن حضرت روانه شد وباز أسب أو به زمين رفت ، تا آنكه سه مرتبه چنين شد كه أسب أو فرو مىرفت وآن جناب دعا مىكرد ورها مىشد وباز متوجه آن حضرت مىشد ، وچون در مرتبه سوم رها شد گفت : يا محمد ! اينك شتران من با غلام من بر سر راه توست اگر محتاج به باربردار يا شتر باشى بگير واينك تير مرا به نشانه بگير ومن برمىگردم ونمىگذارم كسى به طلب تو بيايد ، حضرت فرمود : مرا به مال تو احتياجى نيست « 2 » .\r\nقطب راوندى روايت كرده است كه : حضرت رسول صلّى اللّه عليه وآله وسلّم چون هجرت نمود بسوى مدينه در راه به خيمهء امّ معبد رسيد وفرمود : آيا طعامي نزد تو هست كه ما را ضيافت نمائى ؟ گفت : چيزى حاضر ندارم ، حضرت به گوشهء خيمه نظر كرد ودر آنجا گوسفندى ديد كه از لاغرى وناتوانى آن را به صحرا نبرده‌اند فرمود : آيا رخصت مىدهى كه از اين گوسفند شير بدوشم ؟ گفت : شير ندارد واگر خواهى بدوش ، پس حضرت دست بر پشتش\r\n\r\n\r\n","description":"","footnote":"\r\n( 1 ) . مصباح المتهجد 732 .\r\n( 2 ) . كافى 8 / 263 . ونيز رجوع شود به مسند أحمد بن حنبل 1 / 181 والوفا بأحوال المصطفى 242 .\r\n","page_name":" 847 ","page_number":31},
  {"content":"\r\n\r\nكشيد ودر ساعت به اعجاز آن حضرت در نهايت فربهى شد ، پس بار ديگر دست مبارك بر پشتش كشيد تا پستانش آويخته وپرشير شد وشير از آن مىريخت وگفت : اى امّ معبد ! كاسه‌اى بياور ، وآن قدر دوشيد كه همه سيراب شدند ، وچون امّ معبد اين معجزهء عظيم را از آن حضرت مشاهده نمود گفت : اى روى مبارك ! من فرزندى دارم كه هفت سال دارد ومانند پارهء گوشتى است سخن نمىگويد وبر پا نمىايستد مىخواهم براي أو دعا كنى ، چون آن فرزند را حاضر گردانيد حضرت دانهء خرمائى را خائيد ودر دهان أو گذاشت وبه اعجاز آن حضرت در ساعت برخاست وراه رفت وبه سخن آمد ، پس هستهء آن خرما را در زمين فرو برد ودر حال بلند شد ودرخت خرمائى شد ورطب از آن آويخته شد وپيوسته در تابستان وزمستان رطب مىداد ، وبه دست مبارك خود اشاره به أطراف كرد وهمه جانب پرگياه شدند ، وحضرت از آنجا روانه شد وآن درخت هميشه رطب مىداد تا آنكه حضرت رسول صلّى اللّه عليه وآله وسلّم از دنيا رفت پس بعد از آن هميشه سبز بود امّا ميوه نمىداد ، وچون حضرت أمير المؤمنين عليه السّلام شهيد شد ديگر سبز نشد امّا درخت باقي بود وتر بود ، وچون حضرت امام حسين عليه السّلام شهيد شد خون از آن درخت جارى شد وخشك شد ؛ وچون شوهر آن زن از صحرا برگشت وآن أوضاع غريب را مشاهده نمود از آن زن پرسيد كه : سبب اين تغييرات أوضاع چيست ؟ آن زن گفت : مردى از قريش امروز به خيمهء ما آمد واين أوضاع غريبه از بركت أو حادث شد ، آن مرد گفت : اوست كه أهل مدينه انتظار أو را مىكشيدند واكنون بر من ظاهر شد كه أو راستگو است ، وأهل خود را برداشت وبسوى مدينه آمد ومسلمان شدند « 1 » .\r\nوشيخ طوسي به سند معتبر روايت كرده است كه : چون حضرت رسول صلّى اللّه عليه وآله وسلّم وارد مدينه شد در بيرون مدينه در قبا نزد قبيلهء بنى عمرو بن عوف نزول فرمود پس أبو بكر گفت : يا رسول اللّه ! داخل مدينه شو كه مردم انتظار تو دارند ، حضرت فرمود كه : تا برادرم على ودخترم فاطمه نيايند من داخل مدينه نمىشوم ، وچندان كه أبو بكر مبالغه كرد\r\n\r\n\r\n","description":"","footnote":"\r\n( 1 ) . خرايج 1 / 146 .\r\n","page_name":" 848 ","page_number":32},
  {"content":"\r\n\r\nحضرت ابا نمود ، پس أبو بكر آن حضرت را در قبا گذاشت وخود داخل مدينه شد وحضرت نامه‌اى با أبو واقد ليثى فرستاده بود بسوى حضرت أمير المؤمنين عليه السّلام كه : زود به ما ملحق شو وتوقف مكن ، چون فرمان قضا جريان به أمير مؤمنان رسيد مهيّاى هجرت گرديد وضعفاى مؤمنان را امر فرمود كه چون شب در آيد ايشان سبكبار وپنهان از مكة بيرون روند ودر « ذي طوى » جمع شوند وحضرت فاطمهء زهرا صلوات اللّه عليها وفاطمة بنت أسد مادر خود وفاطمه دختر زبير بن عبد المطّلب را برداشته از مكة بيرون آمد - وبعضي گفته‌اند كه دختر زبير ضباعه نام داشت - وأيمن پسر امّ أيمن آزاد كردهء حضرت رسول صلّى اللّه عليه وآله وسلّم با أبو واقد كه نامهء حضرت را برده بود در خدمت آن حضرت بيرون آمدند وأبو واقد شتران زنان را زجر مىكرد وبه سرعت مىبرد ، حضرت فرمود : اى أبو واقد ! مدارا كن با زنان وشتران ايشان را آهسته بران كه ايشان ضعيفند ، أبو واقد عرض كرد :\r\nمىترسم از مكة به طلب ما بيايند ، حضرت فرمود : به حال خود باش وپروا مكن كه حضرت رسول صلّى اللّه عليه وآله وسلّم مرا گفت كه : يا علي ! بعد از اين از ايشان ضررى به تو نمىرسد ؛ پس حضرت شتران زنان را به هموارى مىراند ورجزى مىخواند كه مضمونش اين است كه :\r\nبغير خدا معبودى وياورى نيست پس گمان به ديگران مدار كه پروردگار عالميان از تو كفايت مىكند جميع أمور تو را .\r\nوچون نزديك ضجنان « 1 » رسيدند هشت سوارهء مسلح از قريش به ايشان رسيدند كه كفار قريش به طلب ايشان فرستاده بودند ويكى از ايشان مولاي حارث بن اميّه بود كه أو را جناح مىگفتند ودر نهايت شجاعت بود ، چون نظر حضرت أمير عليه السّلام بر ايشان افتاد أيمن وأبو واقد را امر كرد كه : شتران زنان را بخوابانيد ، وزنان را از شتران فرود آورد وشمشير خود را كشيد وبه جانب ايشان روانه شد ، پس آن كافران بر آن حضرت حمله آوردند وگفتند : تو گمان مىكردى كه اين زنان را به در مىتوانى برد ؟ برگرد ، حضرت فرمود : اگر برنگردم چه خواهيد كرد ؟ گفتند : سرت را بر خواهيم داشت ؛ پس متوجه شتران حرم\r\n\r\n\r\n","description":"","footnote":"\r\n( 1 ) . واقدى مىگويد كه فاصلهء ضجنان تا مكة بيست وپنج ميل مىباشد . ( معجم البلدان 3 / 453 ) .\r\n","page_name":" 849 ","page_number":33},
  {"content":"\r\n\r\nشدند كه برخيزانند ، حضرت ايشان را مانع شد ، جناح شمشيرى حوالهء آن حضرت كرد ، حضرت شمشير أو را رد كرد وشمشيرى بر دوش أو زد كه أو را به دونيم كرد وبر يال اسبش نشست ومانند شير گرسنه رو بر آن گروه آورد وبه اين مضمون رجزى مىخواند :\r\nبگشائيد راه جهدكننده وجهادكننده را ، سوگند ياد كرده‌ام كه نپرستم غير خداى يگانه را .\r\nپس آن كافران پراكنده شدند وگفتند : دست از ما بدار اى پسر أبو طالب كه ما را با تو كارى نيست ، حضرت فرمود : اينك علانيه مىروم به جانب مدينه بسوى پسر عمّ خود رسول خدا صلّى اللّه عليه وآله وسلّم هر كه مىخواهد كه خونش بر زمين ريخته شود به نزديك من آيد ، پس أيمن وأبو واقد را حكم فرمود كه : شتران را برخيزانيد وروانه كنيد ؛ وعلانيه با جرأت وصولت روانه شد تا به ضجنان نزول فرمود ويك شب ويك روز در ضجنان توقف فرمود ودر تمام شب با آن زنان طاهره مشغول نماز بودند وخدا را ياد مىكردند ايستاده ونشسته وبر پهلو خوابيده ، وبر اين أحوال بودند تا صبح طالع شد وحضرت با ايشان فريضهء صبح را ادا نمود وبار كرده متوجه منزل ديگر گرديدند ، ودر جميع منازل ومسالك اين طريقهء حسنه را مسلوك داشتند وبر هر حال به عبادت وذكر كريم ذو الجلال اشتغال مىنمودند تا به مدينهء طيبه نزول اجلال فرمودند ، وپيش از ورود ايشان حق تعالى اين آيات را در وصف ايشان فرستاد  إِنَّ فِي خَلْقِ السَّماواتِ وَالْأَرْضِ وَاخْتِلافِ اللَّيْلِ وَالنَّهارِ لَآياتٍ لِأُولِي الْأَلْبابِ  « 1 » « بدرستى كه در آفريدن آسمانها وزمين وآمدن ورفتن شب وروز يا زياد وكم شدن آنها آيتها وعلامتها هست براي صاحبان عقلها » ،  الَّذِينَ يَذْكُرُونَ اللَّهَ قِياماً وَقُعُوداً وَعَلى جُنُوبِهِمْ وَيَتَفَكَّرُونَ فِي خَلْقِ السَّماواتِ وَالْأَرْضِ رَبَّنا ما خَلَقْتَ هذا باطِلًا سُبْحانَكَ فَقِنا عَذابَ النَّارِ  « آنان كه ياد مىكنند خدا را ايستادگان ونشستگان وتكيه كرده بر پهلوها وتفكر مىنمايند در آفرينش آسمانها وزمين ومىگويند : اى پروردگار ما ! نيافريدى اينها را باطل وعبث ، پاك مىدانيم تو را از آنكه كارى عبث وبىفايده بكنى پس نگاه دار ما را از عذاب جهنم » ،  رَبَّنا إِنَّكَ مَنْ تُدْخِلِ النَّارَ فَقَدْ أَخْزَيْتَهُ \r\n\r\n\r\n","description":"","footnote":"\r\n( 1 ) . اين آية در بحار الأنوار ودر مصدر ذكر نشده است .\r\n","page_name":" 850 ","page_number":34},
  {"content":"\r\n\r\n وَما لِلظَّالِمِينَ مِنْ أَنْصارٍ  « پروردگارا ! بدرستى كه هر كه را داخل جهنم كنى پس بتحقيق كه أو را خوار گردانيده‌اى ونيست ستمكاران را هيچ ياورى » ،  رَبَّنا إِنَّنا سَمِعْنا مُنادِياً يُنادِي لِلْإِيمانِ أَنْ آمِنُوا بِرَبِّكُمْ فَآمَنَّا رَبَّنا فَاغْفِرْ لَنا ذُنُوبَنا وَكَفِّرْ عَنَّا سَيِّئاتِنا وَتَوَفَّنا مَعَ الْأَبْرارِ  « پروردگارا ! بتحقيق كه ما شنيديم نداى ندا كننده‌اى را كه مىخواند خلق را بسوى ايمان به اين وجه كه : ايمان آوريد به پروردگار خود ، پس ايمان آورديم اى پروردگار ما پس بيامرز از براي ما گناهان ما را وبپوشان وببخشا از ما بديهاى ما را وبعد از مردن ما را محشور گردان با نيكوكاران » ،  رَبَّنا وَآتِنا ما وَعَدْتَنا عَلى رُسُلِكَ وَلا تُخْزِنا يَوْمَ الْقِيامَةِ إِنَّكَ لا تُخْلِفُ الْمِيعادَ  « پروردگارا ! عطا كن ما را آنچه بر زبان پيغمبران خود ما را وعده داده‌اى از نعيم ابدى بهشت ، ورسوا وخوار مكن ما را در روز قيامت بدرستى كه تو خلف نمىكنى وعدهء خود را » ،  فَاسْتَجابَ لَهُمْ رَبُّهُمْ أَنِّي لا أُضِيعُ عَمَلَ عامِلٍ مِنْكُمْ مِنْ ذَكَرٍ أَوْ أُنْثى بَعْضُكُمْ مِنْ بَعْضٍ  « پس أجابت كرد مر دعاهاى ايشان را پروردگار ايشان به آنكه گفت : من ضايع نمىكنم عمل هيچ عمل كننده‌اى را از شما از مرد وزن » ، فرمود كه : مراد از مرد ، أمير المؤمنين عليه السّلام است ؛ ومراد از زن ، فاطمهء زهرا عليها السّلام - وبه روايت ديگر : فاطمه‌ها ؛ بعضي از شما از بعض ديگرند ، فرمود : يعنى على از فاطمه است وفاطمه از على ؛ يا علي از هر سه فاطمه است وهر سه فاطمه از على -  فَالَّذِينَ هاجَرُوا وَأُخْرِجُوا مِنْ دِيارِهِمْ وَأُوذُوا فِي سَبِيلِي وَقاتَلُوا وَقُتِلُوا لَأُكَفِّرَنَّ عَنْهُمْ سَيِّئاتِهِمْ وَلَأُدْخِلَنَّهُمْ جَنَّاتٍ تَجْرِي مِنْ تَحْتِهَا الْأَنْهارُ ثَواباً مِنْ عِنْدِ اللَّهِ وَاللَّهُ عِنْدَهُ حُسْنُ الثَّوابِ  « 1 » « پس آنان كه هجرت كردند از وطنهاى خود وبيرون كرده شدند از سراها ومنازل خود وآزار رسانيده شدند در راه أطاعت من وكارزار كردند با كافران وكشته شدند هرآينه بيامرزم گناهان ايشان را ودرآورم ايشان را در باغستانهاى بهشت كه جارى مىشود از زير درختان يا قصرهاى آن نهرها ، ثوابي از جانب خداوندى است كه ثواب نيكو نزد اوست » « 2 » .\r\n\r\n\r\n","description":"","footnote":"\r\n( 1 ) . آيات اين روايت از آيهء 190 تا 195 سورهء آل عمران مىباشند .\r\n( 2 ) . امالى شيخ طوسي 470 . ونيز رجوع شود به مناقب ابن شهرآشوب 1 / 234 .\r\n","page_name":" 851 ","page_number":35},
  {"content":"\r\n\r\nودر روايات معتبره وارد شده است كه : چون حضرت رسول صلّى اللّه عليه وآله وسلّم بسوى مدينه هجرت نمود ضعفاى مسلمانان كه در مكة به جور مشركان گرفتار بودند يك يك مىگريختند وبه خدمت آن حضرت مىرسيدند وهر كه را كفار بر أو ظفر مىيافتند مىكشتند وآزارها مىرسانيدند وتكليف تكلّم به كلمهء كفر وناسزا گفتن به حضرت رسول صلّى اللّه عليه وآله وسلّم مىنمودند ، واز آن جمله عمار وپدر أو ياسر ومادر أو سميّه وصهيب وبلال وخباب ارادهء هجرت نمودند وبه دست مشركان گرفتار شدند وايشان را زجر بر كلمهء كفر وناسزا كردند ، چون عمار دانست كه اگر نگويد البتة كشته مىشود آنچه گفتند از روى تقيه به زبان گفت وايمان در دلش ثابت بود وپدر ومادر عمار نگفتند وآنها را به بدترين سياستها شهيد كردند - گويند : أول كسى كه در اسلام شهيد شد پدر ومادر عمار بودند « 1 » - چون اين خبر به مدينه رسيد گروهى گفتند كه عمار كافر شد ، حضرت رسول صلّى اللّه عليه وآله وسلّم فرمود : چنين نيست بلكه عمار از سر تا به پا پر از ايمان است وايمان با گوشت وخونش آميخته است ؛ چون عمار به خدمت حضرت رسول صلّى اللّه عليه وآله وسلّم رسيد مىگريست ، حضرت از أو پرسيد : بر تو چه واقع شد ؟ عرض كرد : يا رسول اللّه ! بدترين أحوال بر من گذشت دست از من بر نداشتند تا به تو ناسزا گفتم وبتهاى ايشان را به نيكى ياد كردم ، حضرت آب ديدهء أو را به دست مبارك خود پاك كرد وفرمود : بر تو باكى نيست واگر باز به چنين حالي گرفتار شوى باز بگو آنچه گفتى « 2 » .\r\nوكلينى به سند معتبر از امام جعفر صادق عليه السّلام روايت كرده است كه : عمار بن ياسر را أهل مكة اكراه كردند بر گفتن كلمهء كفر ودلش به ايمان مطمئن بود پس حق تعالى اين آية را فرستاد  إِلَّا مَنْ أُكْرِهَ وَقَلْبُهُ مُطْمَئِنٌّ بِالْإِيمانِ  « 3 » پس حضرت رسول صلّى اللّه عليه وآله وسلّم به عمار فرمود : اى عمار ! اگر كافران به چنين حالي عود كنند پس تو نيز عود كن بدرستى كه حق تعالى عذر تو را فرستاد .\r\n\r\n\r\n","description":"","footnote":"\r\n( 1 ) . مجمع البيان 3 / 388 .\r\n( 2 ) . مجمع البيان 3 / 387 .\r\n( 3 ) . سورهء نحل : 106 . وتا اينجا تمام شد روايت كافى 2 / 220 ، وبقيهء روايت در مجمع البيان 3 / 388 مىباشد .\r\n","page_name":" 852 ","page_number":36},
  {"content":"\r\n\r\n\r\nباب بيست وهشتم در بيان نزول آن حضرت در مدينهء طيبه\r\nوبناى مسجدها وخانه‌ها وساير وقايع سال أول هجرت است\r\n\r\n","description":"","footnote":"","page_name":" 853 ","page_number":37},
  {"content":"\r\n . \r\n","description":"","footnote":"","page_name":" 854 ","page_number":38},
  {"content":"\r\n\r\nشيخ طبرسى وابن شهرآشوب وديگران روايت كرده‌اند كه : سه ماه بعد از بيعت عقبه حضرت رسول صلّى اللّه عليه وآله وسلّم بسوى مدينه هجرت نمود وروز دوشنبه دوازدهم ماه ربيع الأول داخل مدينه شد ، وأنصار هر روز از مدينه بيرون مىآمدند وچشم بر راه آن حضرت داشتند ومنتظر قدوم مسرّت لزوم آن جناب بودند ، ودر آن روز نيز به عادت مقرر بيرون آمدند وپاره‌اى انتظار كشيدند ونااميد برگشتند ، چون به خانه‌هاى خود داخل شدند حضرت به موضع مسجد شجره رسيد واز راه قبيلهء بنى عمرو بن عوف سؤال كرد وبه آن جانب متوجه گرديد ، پس مردى از يهودان از بالاى قلعهء خود ديد كه سه سواره به آن جانب مىروند ، فرياد زد : اى گروه مسلمانان ! آن كه مىخواستيد آمده است وبخت بلند وطالع ارجمند به شما رو آورده است ، چون اين آوازه در مدينه بلند شد مردان وزنان وأطفال شادى كنان از مدينه بيرون دويدند وآن حضرت به امر حق تعالى به جانب « قبا » متوجه شد ودر آنجا نزول اجلال فرمود وقبيلهء بنى عمرو بن عوف برگرد آن حضرت آمده وشادى بسيار كردند ، پس آن حضرت در خانهء مرد صالح نابينائى كه أو را كلثوم بن هدم مىگفتند قرار گرفت وقبيلهء أوس همه به خدمت آن حضرت شتافتند ، چون در ميان أوس وخزرج نائرهء قتال وجدال مشتعل بود از ترس كسى از قبيلهء خزرج بيرون نيامده بود ، چون حضرت نظر به روهاى ايشان كرد كسى از خزرج را در ميان ايشان نديد .\r\nچون شب شد أبو بكر آن حضرت را گذاشت وداخل مدينه شد وحضرت در قبا ماند در خانهء كلثوم ، وچون نماز شام وخفتن ادا نمود أسعد بن زراره سلاح پوشيد به خدمت آن حضرت آمد وسلام كرد وزبان به معذرت گشود وعرض كرد : يا رسول اللّه ! من گمان نمىكردم كه بشنوم كه تو به اين مكان رسيده‌اى وبه خدمت تو نرسم وليكن ميان ما\r\n\r\n","description":"","footnote":"","page_name":" 855 ","page_number":39},
  {"content":"\r\n\r\nوبرادران ما از قبيلهء أوس عداوتى هست واز آن ترسيدم ونيامدم والحال بىتاب شدم وبه خدمت تو شتافتم ، پس حضرت با أكابر قبيلهء أوس خطاب كرد : كي أو را أمان مىدهد از شما ؟ عرض كردند : يا رسول اللّه ! أمان ما در أمان توست ، تو أو را أمان ده ، حضرت فرمود :\r\nبلكه يكى از شما أو را أمان دهيد ، پس عويم بن ساعده وسعد بن خيثمة عرض كردند : ما پناه مىدهيم أو را يا رسول اللّه ، پس أو به خدمت آن حضرت مىآمد وسخن مىگفت ونماز با آن حضرت مىكرد تا آنكه حضرت داخل مدينه شد « 1 » .\r\nوابن شهرآشوب روايت كرده است كه : چون آن حضرت بسوى مدينه هجرت نمود از عمر شريف آن حضرت پنجاه وسه سال گذشته بود وسه روز در غار ماند - وبه روايتي شش روز - وروز دوشنبه دوازدهم - وبه روايتي يازدهم ماه ربيع الأول - داخل مدينه شد واين سال أول هجرت بود وتاريخ را از محرم قرار دادند ، وحضرت در قبا فرود آمد در خانهء كلثوم بن هدم وبعد از آن به خانهء خيثمهء اوسى نقل فرمود ، وبعد از سه روز يا دوازده روز كه حضرت أمير المؤمنين عليه السّلام آمد به مدينه منتقل شد ، ودر ايّامى كه در قبا بود مسجد قبا را بنا كرد وهر روز أهل مدينه استقبال آن حضرت مىنمودند تا قبا وبرمىگشتند ، وچون يك ماه وچند روز از هجرت گذشت نمازها زياد شد وبعد از هشت ماه مؤمنان را با يكديگر برادر كرد ودر اين سال اذان مقرر شد « 2 » .\r\nوكلينى به سند معتبر روايت كرده است كه : سعيد بن مسيّب از حضرت امام زين العابدين عليه السّلام سؤال كرد كه : أمير المؤمنين عليه السّلام چند سال از عمرش گذشته بود در روزى كه مسلمان شد ؟ حضرت فرمود : مگر أو هرگز كافر بود ؟ روزى كه حضرت رسول صلّى اللّه عليه وآله وسلّم به رسالت مبعوث شد أو ده سال داشت ودر آن روز كافر نبود وبر همه كس در ايمان به خدا ورسول آوردن ونماز كردن سبقت گرفت به سه سال وبعد از سه سال ديگران ايمان آوردند ، وأول نمازى كه با رسول خدا صلّى اللّه عليه وآله وسلّم كرد دو ركعت نماز ظهر بود وحق تعالى در\r\n\r\n\r\n","description":"","footnote":"\r\n( 1 ) . إعلام الورى 64 و 66 .\r\n( 2 ) . مناقب ابن شهرآشوب 1 / 225 - 226 .\r\n","page_name":" 856 ","page_number":40},
  {"content":"\r\n\r\nأول چنين واجب گردانيده بود بر هر مسلمان در مكة در مدت ده سال كه دو ركعت بجا آورند همهء نمازها را تا آنكه هجرت كرد بسوى مدينه وعلي بن أبي طالب عليه السّلام را در مكة براي امرى چند گذاشت كه ديگرى بغير أو قيام به آنها نمىتوانست نمود ؛ وبيرون رفتن آن حضرت از مكة در روز أول ماه ربيع الأول بود در روز پنجشنبه در سال سيزدهم بعثت ، ونزول مدينهء طيبه در روز دوشنبه دوازدهم ماه مزبور بود در وقت زوال شمس داخل شد ودر قبا فرود آمد ونماز ظهر وعصر را دو ركعت ادا كرد ونزد قبيلهء بنى عمرو بن عوف فرود آمد وزيادة از ده روز نزد ايشان ماند - وبه روايت ديگر : پانزده روز نزد ايشان ماند « 1 » - وايشان عرض كردند كه : اگر نزد ما خواهى ماند ما براي تو مسجدى بنا كنيم ، فرمود : نه ، من أقامت در اينجا نمىكنم وانتظار علي بن أبي طالب مىكشم وأو را امر كرده‌ام كه به من ملحق شود وبه منزلي قرار نمىگيرم ووطنى اختيار نمىكنم تا أو نزد من آيد وبزودى خواهد آمد ان شاء اللّه .\r\nپس چون حضرت أمير المؤمنين عليه السّلام آمد رسول خدا صلّى اللّه عليه وآله وسلّم در منازل بنى عمرو بن عوف بود ودر همان موضع نزول فرمود ودر آن زودى از قبا بسوى قبيلهء بنى سالم بن عوف انتقال نمود در روز جمعه وقت طلوع آفتاب وأمير المؤمنين عليه السّلام با آن حضرت بود ومسجدى براي ايشان خط كشيد وقبله‌اش را نصب كرد ودر آن مسجد با ايشان نماز جمعه را دو ركعت ادا نمود ودو خطبه خواند ، ودر همان روز داخل مدينه شد وبر همان ناقة سوار بود كه در راه بر آن سوار بود ، ودر همه جا علي عليه السّلام همراه آن حضرت بود واز آن حضرت جدا نمىشد وبه هر قبيله‌اى از قبايل أنصار كه مىرسيد استقبال آن حضرت مىكردند واستدعا مىكردند كه نزد ايشان توقف فرمايد وآن حضرت مىفرمود : راه ناقة را بگشائيد كه آن از جانب خداوند عالميان مأمور است وبه هر جا كه خدا آن را مأمور ساخته خواهد رفت ، وحضرت مهار ناقة را رها كرده بود وناقة خود مىرفت تا رسيد به اين موضع - وحضرت امام زين العابدين عليه السّلام اشاره نمود به آن درگاه مسجد حضرت\r\n\r\n\r\n","description":"","footnote":"\r\n( 1 ) . إعلام الورى 66 .\r\n","page_name":" 857 ","page_number":41},
  {"content":"\r\n\r\nرسول صلّى اللّه عليه وآله وسلّم كه نماز بر جنازه‌ها در آنجا مىكنند - پس ناقة در آنجا ايستاد وخوابيد وسينه‌اش را بر زمين گذاشت ، حضرت از ناقة فرود آمد وأبو ايّوب انصارى مبادرت نمود وامتعه وأسباب حضرت را به خانهء خود برد وحضرت در خانهء أو نزول فرمود تا مسجد را ساختند وخانهء آن حضرت وخانهء أمير المؤمنين عليه السّلام را ساختند وايشان به آن خانه‌ها نقل فرمودند ، ودر همهء اين أحوال أمير المؤمنين عليه السّلام در خدمت آن حضرت بود وجدا نشد .\r\nراوي از امام زين العابدين عليه السّلام پرسيد كه : فداى تو شوم أبو بكر با آن حضرت بود در هنگامى كه به مدينه مىآمد ، در كجا از آن حضرت جدا شد ؟ حضرت فرمود كه : چون حضرت رسول صلّى اللّه عليه وآله وسلّم در قبا فرود آمد وانتظار قدوم على مىبرد أبو بكر گفت : برخيز تا داخل مدينه شويم كه أهل مدينه شاد شده‌اند از آمدن تو وانتظار تو مىكشند بيا برويم وانتظار على را مكش كه أو تا يك ماه ديگر نخواهد آمد ، حضرت فرمود كه : چنين نيست زود خواهد آمد واز اين موضع حركت نمىكنم تا پسر عمّ من وبرادر خدائى من ومحبوبترين أهل بيت من بسوى من آيد ، أو جان خود را فداى من كرد ودر رختخواب من خوابيد ؛ پس أبو بكر در خشم شد ومنقبض شد ورو ترش كرد وحسد عظيم از علي عليه السّلام بر أو داخل شد ، واين أول عداوتى بود كه از أو ظاهر شد براي رسول خدا صلّى اللّه عليه وآله وسلّم در حقّ علي عليه السّلام وأول مخالفتي بود كه آن حضرت را كرد ، پس از روى غضب از حضرت جدا شد وداخل مدينه شد وحضرت در قبا ماند وانتظار على مىكشيد .\r\nراوي پرسيد كه : در چه وقت حضرت رسول صلّى اللّه عليه وآله وسلّم فاطمه را به علي عليه السّلام تزويج نمود ؟\r\nحضرت فرمود كه : در مدينه بعد از هجرت به يك سال ودر آن وقت عمر شريف فاطمه عليها السّلام نه سال بود ؛ وفرمود كه : بعد از بعثت حضرت را از خديجة فرزندى بغير فاطمه بهم نرسيد ، وحضرت خديجة پيش از هجرت به يك سال از دنيا رحلت نمود وحضرت أبو طالب عليه السّلام بعد از خديجة به يك سال دار فانى را وداع نمود ، وچون هر دو از دنيا رفتند از ماندن مكة دلتنگ شد وخوف شديدي بر آن حضرت مستولى گرديد واز كافران قريش بر خود مىترسيد ، وچون اين حال را به جبرئيل عليه السّلام شكايت كرد حق تعالى بسوى أو وحى فرستاد كه : بيرون رو از اين شهر كه أهل آن ستمكارند وهجرت نما بسوى مدينه كه\r\n\r\n","description":"","footnote":"","page_name":" 858 ","page_number":42},
  {"content":"\r\n\r\nتو را امروز در مكة ياورى نيست وبا مشركان جهاد كن ، پس در اين وقت حضرت متوجه مدينه گرديد .\r\nراوي پرسيد كه : در چه وقت بر مردم چنين نماز مقرر شد كه الحال مىكنند ؟ فرمود كه : در مدينه در وقتي كه دعوت آن حضرت ظاهر شد واسلام قوى گرديد وحق تعالى بر مسلمانان جهاد واجب گردانيد حضرت به امر الهى در نماز هفت ركعت زياد كرد : در نماز ظهر وعصر وعشا هر يك دو ركعت ، ودر نماز شام يك ركعت ، ونماز صبح را بر حال خود گذاشت به نحوى كه أول واجب شده بود براي آنكه زود مىآيند ملائكهء روز از آسمان بسوى زمين وزود بالا مىروند ملائكهء شب بسوى آسمان پس ملائكهء شب وروز هر دو حاضر مىبودند با رسول خدا صلّى اللّه عليه وآله وسلّم در نماز صبح ، پس به اين سبب حق تعالى فرمود كه  وَقُرْآنَ الْفَجْرِ إِنَّ قُرْآنَ الْفَجْرِ كانَ مَشْهُوداً  « 1 » حضرت فرمود : يعنى حاضر مىشوند در نزد نماز صبح مسلمانان وملائكهء نويسندگان اعمال روز وملائكهء نويسندگان اعمال شب « 2 » .\r\nوبه سند معتبر ديگر روايت كرده است كه حضرت صادق عليه السّلام فرمود كه : نماز بسيار بكن در مسجد قبا كه آن أول مسجدى است كه حضرت رسول صلّى اللّه عليه وآله وسلّم در عرصهء مدينه در آن نماز كرد « 3 » .\r\nودر حديث حسن ديگر فرمود كه : مسجدى كه خدا در شأن آن فرموده است كه در روز أول أساس آن بر تقوى وپرهيزكارى نهاده شده است ، مسجد قبا است « 4 » .\r\nودر حديث صحيح ديگر فرمود كه : چون حضرت رسول صلّى اللّه عليه وآله وسلّم داخل مدينه گرديد دور مدينه را به پاى مبارك خود خط كشيد يا گام زد وفرمود كه : خداوندا ! هر كه\r\n\r\n\r\n","description":"","footnote":"\r\n( 1 ) . سورهء اسراء : 78 .\r\n( 2 ) . كافى 8 / 338 .\r\n( 3 ) . كافى 4 / 560 .\r\n( 4 ) . كافى 3 / 296 .\r\n","page_name":" 859 ","page_number":43},
  {"content":"\r\n\r\nخانه‌هاى مدينه را بفروشد تو بركت مده براي أو « 1 » .\r\nوشيخ طبرسى وديگران روايت كرده‌اند كه : قبيلهء أوس وقبيلهء خزرج پيش از اسلام بتها داشتند وآنها را مىپرستيدند ، وهر بزرگى از ايشان در خانهء خود بتي داشت كه آن را خوشبو مىكردند وبراي آن ذبايح مىكشتند ونزد آن سجده مىكردند ، وچون دوازده نفر از أنصار با حضرت رسول صلّى اللّه عليه وآله وسلّم بيعت كردند وبه مدينه آمدند بتهاى خود را از خانه‌ها بيرون كردند وهر كه أطاعت ايشان مىكرد نيز بتها را بيرون كرد ، وچون هفتاد نفر بيعت كردند وبه مدينه آمدند واسلام در مدينه فاش وبسيار شد بتها را شكستند وبعد از تشريف آوردن حضرت به مدينه سعد بن ربيعه وعبد اللّه بن رواحه در ميان خزرج مىگشتند وهر بت كه مىيافتند مىشكستند ، وبعد از قدوم أمير المؤمنين عليه السّلام به يك روز يا دو روز حضرت رسول صلّى اللّه عليه وآله وسلّم بر ناقه‌اى سوار شد وبه جانب شهر مدينه متوجه گرديد وآن روز روز جمعه بود پس قبيلهء بنى عمرو بن عوف جمع شدند وگفتند : يا رسول اللّه ! نزد ما أقامت نما كه ما أهل قوّت وجلادت وشوكتيم وتو را به جان ومال حمايت مىكنيم ، حضرت فرمود كه : بگذاريد ناقهء مرا كه آن خود به هر جا كه خدا امر فرموده مىرود ؛ پس چون خبر به أوس وخزرج رسيد كه آن حضرت متوجه مدينه گرديده است همه سلاح پوشيدند وبه استقبال آن حضرت شتافتند وبر دور ناقهء آن حضرت مىدويدند ، وبه هر قبيله از قبايل أنصار كه مىرسيد استقبال مىكردند ومهار ناقهء آن حضرت را مىگرفتند والتماس مىنمودند كه فرود آيد ونزد ايشان أقامت نمايد ، وحضرت در جواب مىفرمود كه : بگشائيد راه ناقة را كه آن از جانب خدا مأمور است ؛ وچون به قبيلهء بنى سالم رسيد أول زوال بود وايشان مسجدى پيش از قدوم آن حضرت بنا كرده بودند ، چون تكليف نزول كردند ناقة بر در مسجد ايشان خوابيد وحضرت از ناقة فرود آمد وداخل مسجد شد وخطبه‌اى خواند ونماز جمعه با صد نفر ادا كرد وبيرون آمد وبر ناقة سوار شد ومهار ناقة را انداخت وناقة به الهام حق تعالى مىرفت ؛ وچون به عبد اللّه بن أبي ملعون رسيد آن\r\n\r\n\r\n","description":"","footnote":"\r\n( 1 ) . كافى 5 / 92 .\r\n","page_name":" 860 ","page_number":44},
  {"content":"\r\n\r\nحضرت را تكليف نزول نكرد وآستين خود را بر بيني گرفت از كثرت غبار كه از هجوم أنصار بلند شده بود وگفت : اينجا توقف مكن وبرو بسوى آن گروهى كه تو را بازى دادند وبه اين شهر آورده‌اند نزد ايشان فرود آي ، پس حق تعالى به اعجاز آن حضرت بر خانه‌هاى قبيلهء أو موران را مسلط گردانيد كه خانه‌هاى ايشان خراب شد وأهل آن خانه به محله‌هاى ديگر گريختند .\r\nپس سعد بن عباده برخاست وگفت : يا رسول اللّه ! از گفتهء اين ملعون المى به خاطر مباركت نرسد زيرا كه پيش از تشريف آوردن تو ما اتفاق كرده بوديم كه أو را بر خود پادشاه كنيم وچون قدوم شريف تو باعث فسخ اين عزيمت گرديد از روى حسد اين سخنان مىگويد ، تو نزد من فرود آي يا رسول اللّه كه آنچه خواهى از لشكر ومال وقوّت وشوكت نزد من هست ؛ حضرت به سخن هيچ‌يك التفات نفرمود وناقة روانه شد تا رسيد به موضعي كه اكنون مسجد آن حضرت است ودر آن وقت حصارى بود از دو يتيم از خزرج كه أسعد بن زراره ايشان را كفالت مىنمود ، وناقة بر در خانهء أبو أيوب انصارى كه نام أو خالد بن زيد « 1 » بود خوابيد وحضرت از ناقة به زير آمد وأهل آن محله بر سر آن حضرت جمع گرديدند وهر يك آن حضرت را تكليف خانهء خود مىنمودند ، پس مادر أبو أيوب مبادرت نمود ورحل وأسباب آن حضرت را به خانهء خود برد ، چون مردم مبالغهء بسيار كردند حضرت فرمود كه : آدمي با رحل خود مىباشد ، وبه خانهء أبو أيوب داخل شد وأسعد بن زراره ناقهء آن حضرت را به خانهء خود برد « 2 » .\r\nابن شهرآشوب از سلمان روايت كرده است كه : چون حضرت رسول صلّى اللّه عليه وآله وسلّم داخل مدينه شد مردم به مهار ناقهء آن حضرت چسبيدند ، حضرت فرمود : بگذاريد ناقة را كه آن مأمور است وبه در هر خانه‌اى كه مىخوابد من آنجا نزول مىنمايم ، وچون ناقة به در خانهء أبو أيوب انصارى خوابيد أبو أيوب مادر خود را ندا كرد كه : اى مادر ! در را بگشا كه\r\n\r\n\r\n","description":"","footnote":"\r\n( 1 ) . در مصدر « خالد بن يزيد » ذكر شده است .\r\n( 2 ) . إعلام الورى 66 - 68 .\r\n","page_name":" 861 ","page_number":45},
  {"content":"\r\n\r\nآمد سيّد بشر وگرامىترين ربيعه ومضر محمد مصطفى ورسول مجتبى - ومادر أو نابينا بود - وچون در را گشود وبيرون آمد گفت : وا حسرتا ! چه بودى اگر من ديده‌اى مىداشتم وروى سيّد خود را مىديدم ، پس حضرت دست مبارك خود را بر روى مادر أبو أيوب كشيد تا أو بينا گرديد ، واين أول معجزه بود كه از آن حضرت در مدينه به ظهور آمد « 1 » .\r\nوعلي بن إبراهيم روايت كرده است كه : در مدينه سه طايفه از يهود بودند : بنو قريظة وبنو نضير وبنو قينقاع ، چون حضرت رسول صلّى اللّه عليه وآله وسلّم به مدينه تشريف آورد اين سه طايفهء ملعونه به خدمت آن حضرت آمدند وگفتند : يا محمد ! ما را بسوى چه چيز دعوت مىنمائى ؟ حضرت فرمود كه : شما را دعوت مىكنم بسوى آنكه گواهى دهيد به يگانگى خدا وبه آنكه منم رسول خدا ومنم آن كه در تورات وصف أو نوشته وآن كه علماى شما خبر داده‌اند كه از مكة بيرون آيم وبسوى اين سنگستان مدينه هجرت نمايم وخبر داد شما را عالمي از شما كه از جانب شام آمد وگفت : ترك كردم شراب ولذتها را وآمدم بسوى شدت وتنگى عيش براي پيغمبرى كه در اين سنگستان مبعوث خواهد شد واز مكة بيرون خواهد آمد وبسوى اين ديار هجرت خواهد كرد وأو آخر پيغمبران وبهتر ايشان است ، بر درازگوش گوش سوار خواهد شد وجامه‌هاى كهنه خواهد پوشيد وبه نان خشك اكتفا خواهد كرد ودر ديدگانش سرخى خواهد بود ودر ميان دو كتفش مهر پيغمبرى خواهد بود وشمشير خود را بر دوش خواهد گذاشت وجهاد خواهد كرد واز هيچ‌كس پروا نخواهد كرد واوست خندان بسيار كشنده وپادشاهى أو به هر جا كه سم ستوران رسد خواهد رسيد .\r\nيهودان گفتند : اينها كه گفتى همه را شنيده‌ايم وآمده‌ايم كه با تو صلح كنيم كه نه از براي تو باشيم ونه بر تو ، وشرط مىكنيم كه دشمن تو را أعانت نكنيم وبه أصحاب تو اذيت نرسانيم وتو متعرض ما واحدى از أصحاب ما نگردى تا ببينيم كه امر تو وقوم تو به كجا منتهى مىشود ، پس حضرت أجابت ملتمس ايشان نمود ونامه‌اى در ميان آن حضرت وهر يك از ايشان نوشته شد كه أعانت دشمنان آن حضرت نكنند وهيچ‌گونه آسيبى به آن\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 176 .\r\n","page_name":" 862 ","page_number":46},
  {"content":"\r\n\r\nجناب نرسانند نه به زبان نه به دست ونه به سلاح ونه در آشكار ونه در پنهان ونه در شب ونه در روز ، وخدا را بر اين گواه گرفتند ونوشتند كه اگر يكى از اينها كه مذكور شد بكنند خون ايشان وأسير كردن زنان وفرزندان ايشان وغنيمت أموال ايشان بر آن حضرت حلال باشد .\r\nوآن كه از جانب بنى نضير پيمان بست حىّ بن اخطب بود ، وچون به خانه برگشت برادرانش به أو گفتند : چه ديدى ؟ گفت : همان است كه ما در كتابها وصفش را خوانده‌ايم واز علما شنيده‌ايم وليكن من هميشه دشمن أو خواهم بود زيرا كه به سبب أو پيغمبرى از فرزندان إسحاق به فرزندان إسماعيل منتقل خواهد شد وما هرگز تابع فرزندان إسماعيل نمىشويم .\r\nوآن كه از جانب بنى قريظة نامه نوشت كعب بن أسد بود ؛ وآن كه از جانب بنى قينقاع نوشت مخيريق بود وأو أموال وبساتينش از همه زيادة بود وأو به قوم خود گفت : شما مىدانيد كه اين همان پيغمبر مبعوث است بيائيد تا به أو ايمان آوريم وتورات وقرآن را هر دو دريابيم ، قوم أو راضى نشدند .\r\nوحضرت رسول صلّى اللّه عليه وآله وسلّم چندگاه در آن عرصه در خانهء أبو أيوب نماز مىكرد با أصحاب خود پس به أسعد بن زراره گفت : اين زمين را براي من خريدارى نما ، چون أسعد با يتيمان سخن گفت ايشان گفتند : اين زمين از آن حضرت است وما قيمت نمىخواهيم ، رسول خدا صلّى اللّه عليه وآله وسلّم فرمود كه : من بدون قيمت راضى نمىشوم ، پس رسول خدا صلّى اللّه عليه وآله وسلّم به ده اشرفى آن زمين را خريد وفرمود كه در آن زمين خشت زدند واساسش را به ته بردند واز سنگ برآوردند ، وصحابه را امر فرمود كه از حرّهء مدينه سنگ مىآوردند وخود با ايشان رفاقت مىفرمود در سنگ كشيدن تا آنكه أسيد بن حضير به آن حضرت رسيد وديد كه آن حضرت سنگ گرانى برداشته است گفت : يا رسول اللّه ! بده تا من بردارم ، حضرت فرمود : برو وسنگ ديگر بردار ؛ وچون أساس را برآوردند وبه زمين رسانيدند از خشت بنا كردند « 1 » .\r\n\r\n\r\n","description":"","footnote":"\r\n( 1 ) . إعلام الورى 69 به نقل از علي بن إبراهيم .\r\n","page_name":" 863 ","page_number":47},
  {"content":"\r\n\r\nوكلينى به سند صحيح از حضرت صادق عليه السّلام روايت كرده است كه : حضرت رسول صلّى اللّه عليه وآله وسلّم أول ديوار مسجد خود را به سميط بنا كرد يعنى يك خشت ، وچون مسلمانان زياد شدند گفتند : كاش مىفرمودى كه مسجد را زياد مىكردند ، پس فرمود كه مسجد را زياد كردند وبه سعيده بنا كرد يعنى يك خشت ونيم ، پس باز مسلمانان زياد شدند والتماس كردند كه باز مسجد را زياد كند ، رسول خدا فرمود كه زياد كردند وديوارش را دو خشت نر ومادة ساختند ، وچون گرما بر ايشان شدت كرد گفتند : يا رسول اللّه ! اگر مىفرمودى كه سقفي مىساختيم از گرما محفوظ مىشديم ، پس امر فرمود كه ستونها از چوب خرما برپا كردند وبه چوبها وبرگهاى خرما وعلف اذخر مسقّف ساختند كه در سايهء آن بسر مىبردند ، تا آنكه باران آمد وبر ايشان مىريخت گفتند : يا رسول اللّه ! اگر مىفرمودى گلى بر روى اين سقف مىكشيديم كه آب به زير نمىآمد ، فرمود : نه بلكه چوب بستى مانند چوب بست موسى عليه السّلام كرده‌ام وزيادة از اين نمىكنم ؛ وپيوسته مسجد آن حضرت بر اين هيئت بود تا از دنيا مفارقت كرد وديوار مسجد آن حضرت پيش از آنكه مسقّف گردانند به قدر يك قامت بود ، وچون سايهء ديوار به قدر يك ذراع مىشد نماز ظهر مىكردند ، وچون به قدر دو ذراع مىشد نماز عصر مىكردند « 1 » .\r\nوشيخ طبرسى وديگران روايت كرده‌اند كه : چون حضرت مسجد را بنا كرد فرمود كه خانه‌ها براي خود وأهل بيت خود وساير مهاجران بر دور مسجد بنا كردند وهر يك درگاه خانهء خود را بسوى مسجد گشودند ، وبراي حمزه عليه السّلام خانه‌اى خط كشيد ودرش را به مسجد گشود وبراي علي بن أبي طالب عليه السّلام خانه‌اى ساخت در پهلوى خانهء خود ودرش را بسوى مسجد گشود ، واز خانه‌هاى خود بيرون مىآمدند وداخل مسجد مىشدند پس جبرئيل نازل شد وگفت : يا محمد ! خدا تو را امر كرده است كه بفرمائى آنها كه در به مسجد گشوده‌اند درهاى خود را مسدود گردانند ودر خانهء هيچ‌يك به مسجد گشوده نباشد بغير در خانهء تو ودر خانهء على زيرا كه براي على حلال است در مسجد آنچه براي تو حلال\r\n\r\n\r\n","description":"","footnote":"\r\n( 1 ) . كافى 3 / 295 ؛ ونيز رجوع شود به إعلام الورى 70 .\r\n","page_name":" 864 ","page_number":48},
  {"content":"\r\n\r\nاست ، پس صحابه از اين حكم در غضب شدند وحمزه در خاطرش راه ملالى مفتوح شد كه : به چه سبب درگاه على را گشود ودرگاه مرا بست وأو از من خردسالتر است وپسر برادر من است ، پس حضرت فرمود كه : اى عم ! از اين واقعه محزون مباش كه من چنين نكردم بلكه حق تعالى امر نمود كه درهاى شما را بندم ودرگاه على را بگشايم ، حمزه گفت : راضى شدم وتسليم كردم براي خدا ورسول « 1 » .\r\nودر تفسير مجمع البيان روايت كرده است كه : چون اسلام در مدينه شايع شد پيش از هجرت حضرت رسول صلّى اللّه عليه وآله وسلّم بسوى مدينه أنصار گفتند كه : يهود را روزى هست در آن روز جمع مىشوند در هر هفته كه آن روز شنبه است ونصارى را نيز روزى هست در هفته كه جمع مىشوند كه آن روز يكشنبه است ، پس ما را نيز بايد روزى باشد كه براي عبادت در آن روز جمع شويم وخدا را شكر كنيم ، پس روز جمعه را كه در آن وقت « عروبة » مىگفتند براي خود مقرر كردند وبسوى أسعد بن زراره جمع شدند وأو با ايشان نماز كرد وايشان را موعظه ونصيحت كرد ، وبه سبب آنكه در آن روز اجتماع كردند آن روز را جمعه نام كردند ، وأسعد در آن روز براي ايشان گوسفندى ذبح كرد كه چاشت وشام به آن كردند چون جمع قليلي بودند ، پس حق تعالى آيهء جمعه را فرستاد وآن أول جمعه‌اى بود كه در اسلام منعقد شد ؛ وأول جمعه كه حضرت رسول صلّى اللّه عليه وآله وسلّم منعقد ساخت آن بود كه چون به مدينه هجرت نمود وروز دوشنبه وارد مدينه گرديد در قبا فرود آمد وآن روز ، روز سه شنبه بود وچهارشنبه وپنجشنبه در قبا ماند وأساس مسجد قبا را نهاد وروز جمعه متوجه مدينه شد ونماز جمعه را در مسجد بنى سالم كه در شكم وادى است ادا فرمود « 2 » .\r\nودر كتب معتبره مذكور است كه : از جملهء وقايع سال أول هجرت سخن گفتن گرگ بود وشهادت دادن آن به نبوّت آن حضرت را چنانكه سابقا مذكور شد ؛ ودر اين سال حضرت ، زيد بن حارثه وأبو رافع را فرستاد كه سوده بنت زمعه زوجهء آن حضرت را با\r\n\r\n\r\n","description":"","footnote":"\r\n( 1 ) . إعلام الورى 70 ؛ ونيز رجوع شود به مناقب ابن المغازلي 226 .\r\n( 2 ) . مجمع البيان 5 / 286 .\r\n","page_name":" 865 ","page_number":49},
  {"content":"\r\n\r\nدختران آن حضرت از مكة آوردند ؛ وباز در اين سال عايشه را در ماه شوال تزويج نمود ؛ ودر اين سال نمازها زياد شد ؛ ودر اين سال حضرت برادرى ميان صحابه افكند وخود با علي بن أبي طالب عليه السّلام برادر شد .\r\nواز حضرت أمير المؤمنين عليه السّلام منقول است كه : چون حضرت برادرى ميان مؤمنان مهاجران وأنصار قرار داد ميراث را به برادرى ايمانى مىبردند نه به رحم وخويشى ، وچون اسلام قوّت يافت حق تعالى آيات ميراث را فرستاد وآن حكم منسوخ شد ؛ وگفته‌اند كه : در اين سال روزهء عاشورا واجب شد ؛ ودر اين سال سلمان مسلمان شد چنانكه بعد از اين مذكور خواهد شد ؛ ودر اين سال عبد اللّه بن سلام كه از علماى يهود بود به خدمت آن حضرت آمد وسؤالي چند از آن حضرت كرد وچون جوابها را موافق واقع شنيد مسلمان شد وگفت : يا رسول اللّه ! يهود گروهىاند دروغگو وبهتان گوينده ، اگر اسلام مرا بشنوند بر من بهتان خواهند بست مرا پنهان كن وپيش از آنكه بر اسلام من مطّلع شوند أحوال مرا از ايشان سؤال كن ، پس حضرت أو را پنهان كرد وايشان را طلبيد وگفت :\r\nعبد اللّه بن سلام چگونه است در ميان شما ؟ گفتند : بهتر ماست وفرزند بهتر ماست ومهتر ماست وفرزند مهتر ماست وعالم ماست وفرزند عالم ماست ، فرمود كه : اگر أو مسلمان شود شما مسلمان مىشويد ؟ گفتند : خدا أو را پناه دهد از اين ، پس حضرت فرمود كه : اى عبد اللّه ! بيرون بيا بسوى ايشان ، عبد اللّه بيرون آمد وگفت : اشهد ان لا اله الا اللّه واشهد ان محمدا رسول اللّه ، يهود گفتند : أو بدترين ما وفرزند بدترين ماست وجاهل ما وفرزند جاهل ماست ؛ ودر اين سال اذان مقرر شد ؛ ودر اين سال براء بن معرور كه يكى از نقبا بود به رحمت ايزدى واصل شد ؛ وأسعد بن زراره كه أو نيز از نقبا بود در اين سال رحلت نمود ؛ وكلثوم بن هدم نيز در اين سال فوت شد ؛ واز مشركان مكة در اين سال عاص بن وائل ووليد بن مغيره به جهنم واصل شدند « 1 » .\r\n\r\n\r\n","description":"","footnote":"\r\n( 1 ) . بحار الأنوار 19 / 129 به نقل از المنتقى في مولود المصطفى . ونيز رجوع شود به المنتظم 3 / 68 - 84 .\r\n","page_name":" 866 ","page_number":50},
  {"content":"\r\n\r\n\r\nباب بيست ونهم در بيان جوامع ونوادر غزوات آن حضرت است\r\nوبيان غزواتى كه تا بدر كبرى واقع شده\r\n\r\n","description":"","footnote":"","page_name":" 867 ","page_number":51},
  {"content":"\r\n . \r\n","description":"","footnote":"","page_name":" 868 ","page_number":52},
  {"content":"\r\n\r\nبه سندهاى صحيح وحسن ومعتبر از حضرت امام جعفر صادق وامام على النقى عليهما السّلام منقول است كه : كسى كه نذر كند كه دراهم كثيره تصدّق كند بايد كه هشتاد درهم تصدّق كند زيرا كه حق تعالى در قرآن خطاب به حضرت رسول صلّى اللّه عليه وآله وسلّم ومؤمنان كرده است  لَقَدْ نَصَرَكُمُ اللَّهُ فِي مَواطِنَ كَثِيرَةٍ  « 1 » يعنى : « بتحقيق كه يارى كرده است خدا شما را در مواطن بسيار » حضرت فرمود كه : ما شمرديم آن مواطن را كه جناب رسول صلّى اللّه عليه وآله وسلّم با مشركان جهاد كرد وخدا أو را يارى كرد هشتاد موطن بود « 2 » .\r\nشيخ طبرسى در مجمع البيان روايت كرده است كه : غزواتى كه حضرت رسول صلّى اللّه عليه وآله وسلّم در آنها به نفس نفيس خود حاضر شدند بيست وشش غزوه است ، أول غزوات غزوهء ابواء بود ، وديگر غزوهء بواط وغزوهء عشيره وغزوهء بدر أولى وغزوهء بدر كبرى وغزوهء بنى سليم وغزوهء سويق وغزوهء ذي امر وغزوهء أحد وغزوهء نجران وغزوهء أسد وغزوهء بنى نضير وغزوهء ذات الرقاع وغزوهء بدر اخيره وغزوهء دومة الجندل وغزوهء خندق وغزوهء بنى قريظة وغزوهء بنى لحيان وغزوهء بنى قرد وغزوهء بنى مصطلق وغزوهء حديبيّه وغزوهء خيبر وفتح مكة وغزوهء حنين وغزوهء طايف وغزوهء تبوك ؛ ودر نه غزوه از اين غزوات خود جهاد فرمود : أول بدر كبرى در روز جمعه هفدهم ماه رمضان در سال دوم هجرت ، دوم جنگ أحد در ماه شوال در سال سوم هجرت ، سوم وچهارم جنگ خندق وبنى قريظة در شوال از سال چهارم هجرت ، پنجم جنگ بنى المصطلق در شعبان سال پنجم هجرت ،\r\n\r\n\r\n","description":"","footnote":"\r\n( 1 ) . سورهء توبه : 25 .\r\n( 2 ) . تفسير قمى 1 / 285 ؛ معاني الأخبار 218 ؛ مجمع البيان 3 / 17 .\r\n","page_name":" 869 ","page_number":53},
  {"content":"\r\n\r\nششم جنگ خيبر در سال ششم هجرت ، هفتم فتح مكة در ماه رمضان سال هشتم هجرت ، هشتم ونهم جنگ حنين وطايف در شوال سال هشتم هجرت ؛ ولشكرها كه به جنگ فرستادند وخود تشريف نبردند سى وشش بود « 1 » .\r\nمؤلف گويد : در حديث بعضي از وقايع جزويه محسوب شده است كه ايشان در عدد داخل نكرده‌اند چنانكه در ضمن نقل أحاديث متفرقة بعضي از آنها مذكور خواهد شد ان شاء اللّه .\r\nكلينى به سند حسن از امام جعفر صادق عليه السّلام روايت كرده است كه : ما چون جنگ كنيم شعار ما در جنگ « يا محمد يا محمد » است ، وشعار صحابه در جنگ بدر وأحد « يا نصر اللّه اقترب » بود يعنى « اى يارى خدا ! نزديك شو » ، ودر جنگ بنى النضير « يا روح القدس ارح » بود يعنى « اى روح القدس ! راحت بخش » ، ودر جنگ بنى قينقاع « يا ربّ ! لا يغلبنك » بود يعنى « پروردگارا ! كافران بر لشكر تو غالب نشوند » ، ودر جنگ طايف « يا رضوان » بود ، وشعار جنگ حنين « يا بنى عبد اللّه » بود ، ودر جنگ احزاب « حم لا ينصرون » بود ، ودر جنگ بنى قريظة « يا سلام أسلمهم » بود ، ودر جنگ مريسيع كه جنگ بنى مصطلق است « الا إلى اللّه الامر » بود ، ودر جنگ حديبيّه « الا لعنة اللّه على الظالمين » بود ، ودر جنگ خيبر « يا علي آتهم من عل » بود ، ودر فتح مكة « نحن عباد اللّه حقّا » بود ، ودر جنگ تبوك « يا أحد يا صمد » بود ، ودر جنگ بنى الملوح « أمت أمت » بود ، ودر جنگ صفّين « يا نصر اللّه » بود ، وشعار حضرت امام حسين عليه السّلام « يا محمد » بود ، وشعار ما « يا محمد » است « 2 » .\r\nمؤلف گويد : « شعار » سخنى است كه در جنگ مكرر مىگويند كه در غبار وظلمت يكديگر را بشناسند به گفتن آن وأهل هر لشكر از ديگران ممتاز باشند .\r\nوكلينى به سند معتبر از حضرت صادق عليه السّلام روايت كرده است كه : گروهى از مزينه به\r\n\r\n\r\n","description":"","footnote":"\r\n( 1 ) . مجمع البيان 1 / 499 با اندكى تفاوت .\r\n( 2 ) . كافى 5 / 47 ؛ وسائل الشيعة 15 / 138 . ودر اين دو مصدر بجاى « حم لا ينصرون » ، « حم لا يبصرون » ذكر شده است .\r\n","page_name":" 870 ","page_number":54},
  {"content":"\r\n\r\nخدمت رسول خدا صلّى اللّه عليه وآله وسلّم آمدند ، حضرت از آنها پرسيد : شعار شما در جنگ چيست ؟\r\nعرض كردند : « حرام » ، حضرت فرمود : بلكه شعار خود را « حلال » قرار دهيد « 1 » .\r\nوأيضا روايت كرده است كه : شعار مسلمانان در جنگ بدر « يا منصور أمت » بود ، ودر روز أحد مهاجران « يا بنى عبد اللّه ، يا بنى عبد الرحمن » وأوس « يا بنى عبد اللّه » مىگفتند « 2 » .\r\nودر أحاديث معتبره از امام جعفر صادق عليه السّلام منقول است كه : چون رسول خدا صلّى اللّه عليه وآله وسلّم لشكرى به جانب دشمن مىفرستاد براي ايشان دعا مىكرد ، پس أمير آن لشكر را با عسكر أو مىطلبيد ونزد خود مىنشانيد وأمير را وصيت مىكرد به تقوى وپرهيزكارى در امر خود ودر امر لشكر خود ، پس همه را ندا مىفرمود كه : برويد به نام خدا واستعانت جوينده به خدا واز براي خدا وبر ملت رسول خدا ، وجهاد كنيد با هر كه كافر است به خدا ومكر مكنيد واز غنيمت مدزديد ، وكافران را بعد از كشتن دست وپا وچشم وگوش واعضاى ديگر مبريد ، وپيران وأطفال وزنان را مكشيد ، وراهبان صومعه‌نشين را كه در غارها وكوهها منزوى شده‌اند مكشيد ، ودرختان را مبريد ، مگر آنكه به اينها مضطر شويد ، وهر مردى از مسلمانان كه نظر كند بسوى مردى از كافران وأو را أمان دهد پس أو در أمان مسلمانان است بگذاريد أو را تا كلام خدا را بشنود اگر تابع دين شما گردد برادر شماست در دين واگر ابا كند پس أو را به مأمنش برسانيد وبه خدا يارى جوئيد بر كشتن أو « 3 » .\r\nوبه روايت ديگر مىفرمود : درختهاى خرما را مسوزانيد وبه آب غرق مكنيد ، ودرخت ميوه‌دار را مبريد وزراعت را مسوزانيد بسا باشد كه آخر به آن محتاج شويد ، وحيوانات حلال گوشت را پى مكنيد مگر آنكه ضرور شود براي خوردن ، وچون با دشمن\r\n\r\n\r\n","description":"","footnote":"\r\n( 1 ) . كافى 5 / 47 ؛ وسائل الشيعة 15 / 138 .\r\n( 2 ) . كافى 5 / 47 ؛ وسائل الشيعة 15 / 138 .\r\n( 3 ) . كافى 5 / 27 و 30 ؛ تهذيب الأحكام 6 / 138 و 139 . ودر اين دو مصدر عبارت « وراهبان صومعه‌نشين را كه در غارها وكوهها منزوى شده‌اند مكشيد » ذكر نشده است .\r\n","page_name":" 871 ","page_number":55},
  {"content":"\r\n\r\nمسلمانان ملاقاة كنيد ايشان را به يكى از سه چيز دعوت كنيد اگر أجابت كنند از ايشان قبول كنيد ودست از ايشان برداريد : أول ايشان را دعوت كنيد بسوى اسلام اگر داخل شوند در اسلام قبول كنيد واز ايشان دست برداريد پس تكليف كنيد ايشان را كه هجرت نمايند به دار الاسلام بعد از قبول اسلام ، اگر قبول كنند شما نيز قبول كنيد واز ايشان دست برداريد واگر از هجرت ابا كنند واختيار بودن در ديار خود نمايند به منزلهء اعراب خواهند بود كه از غنيمت بهره‌اى نخواهند داشت تا هجرت كنند ؛ واگر هيچ‌يك را قبول نكنند ايشان را بسوى دادن جزيه دعوت نمائيد كه جزيه را به دست خود بدهند با مذلت وخوارى اگر از أهل كتاب باشند ، پس اگر قبول جزيه بكنند دست از ايشان برداريد ، واگر از اينها همه ابا كنند به خدا يارى بطلبيد وبا ايشان جهاد كنيد چنانكه حقّ جهاد است ؛ وهرگاه محاصره نمائى أهل قلعه‌اى را واز تو طلب كنند كه بر حكم خدا از قلعه به زير آيند قبول مكن بلكه از خود كسى را حاكم كنيد شايد ندانيد حكم خدا را در باب ايشان ، واگر ايشان را أمان دهيد به أمان خود أمان دهيد نه به أمان خدا ورسول « 1 » .\r\nوبه سند معتبر از حضرت أمير المؤمنين عليه السّلام روايت كرده است كه : رسول خدا صلّى اللّه عليه وآله وسلّم نهى فرموده از آنكه زهر در آب مشركان بريزند « 2 » .\r\nوبه سند موثق از امام جعفر صادق عليه السّلام روايت كرده است كه : حضرت رسول صلّى اللّه عليه وآله وسلّم هرگز شبيخون بر سر دشمن نبرد « 3 » .\r\nوبه سند معتبر از امام جعفر صادق عليه السّلام روايت كرده است كه : لشكر حضرت رسول صلّى اللّه عليه وآله وسلّم در جنگ بدر سيصد وسيزده نفر بودند ، ودر جنگ أحد ششصد نفر بودند ، ودر جنگ خندق نهصد نفر بودند « 4 » .\r\nودر حديث معتبر از امام رضا عليه السّلام روايت كرده است كه : چون خيبر را حضرت\r\n\r\n\r\n","description":"","footnote":"\r\n( 1 ) . كافى 5 / 29 ؛ تهذيب الأحكام 6 / 138 .\r\n( 2 ) . كافى 5 / 28 ؛ تهذيب الأحكام 6 / 143 ؛ وسائل الشيعة 15 / 62 .\r\n( 3 ) . كافى 5 / 28 ؛ تهذيب الأحكام 6 / 174 ؛ وسائل الشيعة 15 / 63 .\r\n( 4 ) . كافى 5 / 46 ؛ وسائل الشيعة 15 / 135 .\r\n","page_name":" 872 ","page_number":56},
  {"content":"\r\n\r\nرسول صلّى اللّه عليه وآله وسلّم به جنگ گرفت زمين وباغستانش را به مزارعه ومساقات داد كه نصف حاصل از ايشان باشد ونصف از مسلمانان وايشان در نصف خود زكات عشر ونصف عشر بدهند ؛ وچون أهل طايف خود مسلمان شدند بر ايشان بغير زكات عشر ونصف عشر چيزى مقرر نفرمود ؛ وبه مكهء معظمه قهرا داخل شد وهمه در دست أو أسير گرديدند پس آزاد كرد ايشان را وفرمود : برويد كه شما را رها كردم وبخشيدم « 1 » .\r\nوبه سند معتبر از حضرت صادق عليه السّلام روايت كرده است كه : حضرت رسول صلّى اللّه عليه وآله وسلّم لشكرى به جنگ كافران فرستاد وچون برگشتند فرمود : مرحبا به گروهى كه فارغ شدند از جهاد كوچكتر وباقي ماند بر ايشان جهاد بزرگتر ؛ عرض كردند : يا رسول اللّه ! كدام است جهاد بزرگتر ؟ فرمود : جهاد با نفس امّاره كه أو را از مشتهيات خود بازدارند وآن از همهء جهادها دشوارتر است « 2 » .\r\nوبه سند معتبر ديگر از آن حضرت روايت كرده است كه : حضرت رسول صلّى اللّه عليه وآله وسلّم صلح كرد با باديه‌نشينان عرب كه ايشان را در ديار خود بگذارد كه هجرت نكنند به شرط آنكه اگر جهادي رو دهد ايشان به جهاد حاضر شوند واز غنيمت بهره‌اى نبرند « 3 » .\r\nوبه سند موثق از آن حضرت روايت كرده است كه : حضرت رسول صلّى اللّه عليه وآله وسلّم زنان را با خود مىبرد به جنگ كه مجروحان را مداوا كنند واز غنيمت حصّه‌اى به ايشان نمىداد وليكن عطاى قليلي به ايشان مىداد « 4 » .\r\nودر حديث معتبر ديگر روايت كرده است كه : از رسول خدا صلّى اللّه عليه وآله وسلّم پرسيدند از تفسير قول حق تعالى  وَأَعِدُّوا لَهُمْ مَا اسْتَطَعْتُمْ مِنْ قُوَّةٍ  « 5 » يعنى : « مهيّا گردانيد براي كافران\r\n\r\n\r\n","description":"","footnote":"\r\n( 1 ) . تهذيب الأحكام 4 / 119 ؛ ونيز رجوع شود به كافى 3 / 513 وتهذيب الأحكام 4 / 38 و 118 .\r\n( 2 ) . كافى 5 / 12 ؛ وسائل الشيعة 15 / 161 .\r\n( 3 ) . كافى 5 / 26 ؛ تهذيب الأحكام 6 / 150 ؛ وسائل الشيعة 15 / 112 .\r\n( 4 ) . كافى 5 / 45 ؛ تهذيب الأحكام 6 / 148 ؛ وسائل الشيعة 15 / 113 .\r\n( 5 ) . سورهء انفال : 60 .\r\n","page_name":" 873 ","page_number":57},
  {"content":"\r\n\r\nهر چه توانيد از قوّت » ، فرمود : مراد ، تيراندازى است « 1 » .\r\nوأحاديث معتبره وارد شده است كه : حضرت رسول صلّى اللّه عليه وآله وسلّم است وشتر به گرو مىدوانيد وبر آن گرو مىبست براي قوّت جهاد « 2 » .\r\nودر آيهء كريمه وأحاديث معتبره وارد است كه : در ابتداى جهاد مقرر بود كه صد نفر از مسلمانان در برابر هزار نفر از كافران بايستند ونگريزند ، پس حق تعالى بر ايشان تفضل نمود وآن حكم را منسوخ گردانيد ومقرر فرمود كه صد كس در برابر دويست كس بايستند ونگريزند ، واگر دشمن زيادة از دو برابر باشند مخيّر باشند در ميان ايستادن وگريختن « 3 » .\r\nوشيخ طوسي به سند معتبر روايت كرده است از حبهء عرنى كه : حضرت رسول صلّى اللّه عليه وآله وسلّم نامه‌اى نوشت بسوى حقيبه كه از مشايخ عرب بود ، أو نامهء حضرت را بر ته دلو خود پينه كرد ، دخترش گفت : نامهء بزرگ ومهتر عرب را بر دلو خود دوختى بزودى بلاى عظيم متوجه تو خواهد شد ، ناگاه لشكر حضرت بر أو غارت آوردند وأو خود گريخت وهر قليل وكثير كه داشت لشكر مسلمانان به غارت بردند ؛ پس به خدمت حضرت آمد ومسلمان شد ، حضرت فرمود : ببين هر چه از متاع تو مانده باشد كه مسلمانان قسمت نكرده باشند بردار « 4 » .\r\nوكلينى به سند معتبر از امام جعفر صادق عليه السّلام روايت كرده است كه : حضرت رسول صلّى اللّه عليه وآله وسلّم لشكرى فرستاد بسوى قبيلهء خثعم ، چون لشكر به نزديك ايشان رسيدند ايشان پناه به نماز بردند ، مسلمانان اعتنا به نماز ايشان نكردند وبعضي از ايشان را كشتند ، چون خبر به آن حضرت رسيد حكم فرمود كه نصف ديهء كشتگان را بدهند به سبب نماز ايشان وفرمود : من بيزارم از هر مسلمانى كه با مشركان در دار الحرب بماند « 5 » .\r\n\r\n\r\n","description":"","footnote":"\r\n( 1 ) . كافى 5 / 49 ؛ وسائل الشيعة 11 / 427 و 15 / 140 و 19 / 252 .\r\n( 2 ) . كافى 5 / 48 و 49 ؛ وسائل الشيعة 11 / 494 و 19 / 249 و 250 و 254 و 255 .\r\n( 3 ) . رجوع شود به تفسير قمى 1 / 279 - 280 ووسائل الشيعة 15 / 85 .\r\n( 4 ) . امالى شيخ طوسي 387 ، ودر آن بجاى « حقيبه » ، « جفينه » ذكر شده است .\r\n( 5 ) . كافى 5 / 43 ؛ تهذيب الأحكام 6 / 152 ؛ وسائل الشيعة 15 / 100 .\r\n","page_name":" 874 ","page_number":58},
  {"content":"\r\n\r\nوشيخ طبرسى روايت كرده است كه : أول لشكرى كه حضرت رسول صلّى اللّه عليه وآله وسلّم به جانب مشركان فرستاد آن بود كه حمزة بن عبد المطّلب را با سى سوار فرستاد به ساحل دريا از زمين جهينه وبا أبو جهل ملاقاة كردند وصد وسى سوار از مشركان با أو همراه بود ، مجدي بن عمرو ميان ايشان واسطه شد وبدون قتال برگشتند ؛ پس حضرت رسول صلّى اللّه عليه وآله وسلّم خود در ماه صفر كه ماه دوازدهم هجرت بود متوجه جهاد قريش وبنى ضمره گرديدند تا به « ابواء » رسيدند وبىقتال وجدال مراجعت فرمودند واين أول جهادي بود كه خود متوجه گرديدند ؛ ودر ماه ربيع الأول عبيدة بن الحارث را با شصت سوار از مهاجران كه احدى از أنصار با ايشان نبود به جهاد مشركان فرستاد وأول علمي كه حضرت منعقد ساخت در اين جهاد بود ، وعبيده با مشركان ملاقاة كرد در سرائى كه آن را « أحيا » مىگفتند وسركردهء مشركان أبو سفيان بود وتيرى چند بر يكديگر انداختند ؛ پس در ماه ربيع الآخر حضرت خود متوجه جهاد قريش شد تا به موضعي رسيد كه آن را « بواط » مىگفتند وبدون قتال مراجعت نمود ؛ پس حضرت خود به غزوهء عشيره بيرون رفت به قصد قافلهء قريش تا به « عشيره » رسيد كه موضعي است از ينبع وبقيهء ماه جمادى الأولى وچند روز از جمادى الثانية در آنجا توقف فرمود وبا قبيلهء بنى مدلج وحلفاى ايشان از ضمره صلح نمود ومراجعت فرمود « 1 » .\r\nاز عمار بن ياسر روايت كرده‌اند كه گفت : با حضرت أمير المؤمنين عليه السّلام رفيق بودم در غزوهء عشيره ، حضرت فرمود : اى أبو اليقظان ! بيا برويم وببينيم كه بنى مدلج چگونه عمل مىكنند در چشمهء خود ؛ چون به نزد ايشان رفتيم وساعتي در عمل ايشان نظر كرديم خواب بر ما مستولى شد پس به جانب نخلستان رفتيم وبر روى خاك خوابيديم ناگاه حضرت رسول صلّى اللّه عليه وآله وسلّم ما را بيدار كرد ، وچون حضرت أمير عليه السّلام گردآلود شده بود حضرت أو را أبو تراب خطاب كرد وفرمود : مىخواهى خبر دهم تو را اى أبو تراب كه كيست شقىترين مردم ؟ عرض كرد : بلى يا رسول اللّه ، حضرت فرمود : شقىترين مردم سرخك\r\n\r\n\r\n","description":"","footnote":"\r\n( 1 ) . إعلام الورى 72 .\r\n","page_name":" 875 ","page_number":59},
  {"content":"\r\n\r\nثمود بود كه ناقهء صالح را پى كرد واز اين امّت آن كسى است كه تو را ضربتي زند بر اينجا - ودست مبارك بر سر آن حضرت گذاشت - تا اينكه تر كند از خون آن اين را - ودست مبارك بر ريش آن حضرت گذاشت - .\r\nپس حضرت از غزوهء عشيره بسوى مدينه مراجعت فرمود وده روز نايستاد تا آنكه كرز بن جابر فهرى غارت آورد بر گله وچهار پايان أهل مدينه وحضرت در طلب أو بيرون رفت تا به واديى رسيد كه أو را « سفوان » مىگفتند از ناحيهء بدر ، واين غزوه را غزوهء « بدر أولى » مىگويند وعلمدار آن حضرت در اين جنگ علي بن أبي طالب عليه السّلام بود ، ودر مدينه زيد بن حارثه را خليفهء خود گردانيد وبه كرز نرسيدند وبسوى مدينه برگشتند وبقيهء جمادى الآخرة را با رجب وشعبان در مدينه أقامت فرمود ؛ ودر اين عرض سعد بن أبي وقاص را با هشت نفر « 1 » فرستاد وبىجنگ برگشتند ؛ پس عبد اللّه بن جحش را با گروهى از مدينه بيرون فرستاد وأو را امر به قتال نفرمود واين در ماه حرام بود ونامه‌اى از براي أو نوشت وفرمود : با أصحاب خود بيرون رو وچون دو روز راه بر وى نامه را بگشا وبه هر چه در آن نامه هست عمل كن ، چون نامه را گشود در آن نوشته بود : برو تا به نخله فرود آئى وهر چه از اخبار قريش به تو رسد به ما برسان ، چون نامه را خواند گفت : سمعا وطاعة ، وبه أصحاب خود گفت : هر كه رغبت در شهادت دارد با من بيايد ، پس قوم با أو رفتند وچون به نخله رسيدند عمرو بن الحضرمي وحكم بن كيسان وعثمان ومغيره پسران عبد اللّه رسيدند به آن موضع با تجارتي از پوست ومويز وطعام كه از طايف خريده بودند وبه مكة مىبردند ، چون لشكر اسلام را ديدند ترسيدند پس واقد بن عبد اللّه از مسلمانان سر خود را تراشيد وبه ايشان چنين نمود كه ما به عمره آمده‌ايم نه به جنگ ، واين روز آخر رجب بود ، چون مشركان مطمئن شدند وفرود آمدند مسلمانان با يكديگر مشورت كردند كه اگر بكشيم ايشان را در شهر حرام كشته‌ايم واگر بگذاريم ايشان را فردا داخل مكة مىشوند وبر ايشان دست نمىيابيم - به روايت مجمع البيان بر ايشان مشتبه\r\n\r\n\r\n","description":"","footnote":"\r\n( 1 ) . در مصدر وهمچنين در بحار الأنوار : هشت رهط ؛ وگفته‌اند كه رهط بر سه تا ده نفر اطلاق مىشود .\r\n","page_name":" 876 ","page_number":60},
  {"content":"\r\n\r\nبود كه آيا ماه رجب داخل شده است يا نه - « 1 » .\r\nپس رأى ايشان بر آن قرار يافت كه ايشان را به قتل رسانند ، واقد بن عبد اللّه تيرى به جانب عمرو بن الحضرمي انداخت وأو را به قتل رسانيد وأصحاب أو گريختند ومسلمانان قافلهء ايشان را غنيمت گرفتند وبه جانب مدينه آوردند ودو أسير از ايشان گرفتند - وبه روايت علي بن إبراهيم : اين واقعه در روز أول ماه رجب واقع شد « 2 » - وچون غنيمتها را به خدمت حضرت آوردند فرمود : من امر نكردم شما را كه در شهر حرام قتال نكنيد ؟\r\nوتصرف در اسيرها وغنائم ايشان نفرمود ، وايشان از كردهء خود نادم شدند ، وكفار قريش نامه‌اى به حضرت نوشتند وحضرت را تعبير كردند كه : تو شهر حرام را حلال كردى وخون ريختى ومال گرفتى در اشهر حرم كه مردم أيمن مىباشند ؛ پس حق تعالى اين آيات را فرستاد  يَسْئَلُونَكَ عَنِ الشَّهْرِ الْحَرامِ قِتالٍ فِيهِ  « سؤال مىكنند از تو - اى محمد - از قتال در شهر حرام » ،  قُلْ قِتالٌ فِيهِ كَبِيرٌ وَصَدٌّ عَنْ سَبِيلِ اللَّهِ وَكُفْرٌ بِهِ وَالْمَسْجِدِ الْحَرامِ وَإِخْراجُ أَهْلِهِ مِنْهُ أَكْبَرُ عِنْدَ اللَّهِ وَالْفِتْنَةُ أَكْبَرُ مِنَ الْقَتْلِ  « 3 » « بگو : قتال كردن در ماه حرام گناه بزرگ است وليكن آنچه كافران مىكنند از منع كردن مردم از راه خدا وكافر شدن به خدا ومنع كردن مسلمانان از مسجد الحرام وبيرون كردن أهل مسجد از آن بزرگتر وبدتر است نزد خدا از قتال در ماه حرام وفتنه در دين كه كفر است بزرگتر است از كشتن » ، چون اين آيات نازل شد حضرت غنيمت را گرفت ورها كرد ؛ واين واقعه دو ماه قبل از واقعهء بدر بود « 4 » .\r\nودر بعضي از كتب معتبره در بيان وقايع سال دوم هجرت ذكر شده است كه : در اين سال در آخر ماه صفر تزويج أمير المؤمنين عليه السّلام وفاطمه عليها السّلام واقع شد ، ودر ذيحجه زفاف واقع شد ؛ وبعضي گفته‌اند كه تزويج در ماه رجب واقع شده در ماه پنجم هجرت وبعد از\r\n\r\n\r\n","description":"","footnote":"\r\n( 1 ) . مجمع البيان 1 / 312 .\r\n( 2 ) . تفسير قمى 1 / 72 .\r\n( 3 ) . سورهء بقره : 217 .\r\n( 4 ) . إعلام الورى 73 .\r\n","page_name":" 877 ","page_number":61},
  {"content":"\r\n\r\nرجوع از جنگ بدر زفاف واقع شد ؛ وبعضي گفته‌اند تزويج در ماه ربيع الأول سال دوم هجرت واقع شد وزفاف نيز در آن ماه شد . وولادت حضرت امام حسن عليه السّلام در سال دوم هجرت واقع شد ؛ وبعضي گفته‌اند در منتصف ماه رمضان سال سوم هجرت واقع شد ، وولادت جناب امام حسين عليه السّلام در سال چهارم . وآنچه حقّ است در اين تواريخ در موضع خود بيان خواهد شد ان شاء اللّه تعالى .\r\nدر سال دوم هجرت قبله از بيت المقدس بسوى كعبه گرديد وسببش آن بود كه چون حضرت در مكهء معظمه بود رو به كعبه وبيت المقدس هر دو مىكرد در نماز خود ، وچون به مدينه هجرت نمود وجمع ميان هر دو ممكن نبود حق تعالى أو را امر كرد كه رو به جانب بيت المقدس نماز كند تا آنكه باعث تأليف قلوب يهودان گردد وأو را تكذيب نكنند زيرا كه در كتب خود خوانده بودند كه آن حضرت صاحب دو قبله خواهد بود ، وآن جناب كعبه را كه قبلهء إبراهيم وأجداد كرام آن حضرت بود دوست‌تر مىداشت ، وبعد از هفت ماه يا شانزده ماه يا هفده ماه يا هيجده ماه يا نوزده ماه على الخلاف آن قبله منسوخ شد « 1 » وحضرت مأمور شد كه به جانب كعبه رو بگرداند چنانكه حق تعالى در قرآن مجيد ياد فرموده است « 2 » .\r\nوشيخ طوسي در تهذيب به سند موثق روايت كرده است كه : از حضرت صادق عليه السّلام پرسيدند : در چه وقت حضرت رسول صلّى اللّه عليه وآله وسلّم به جانب كعبه گرديده شد ؟ فرمود : بعد از مراجعت از جنگ بدر « 3 » .\r\nوكلينى به سند حسن روايت كرده است كه از حضرت صادق عليه السّلام پرسيدند كه : آيا حضرت رسول صلّى اللّه عليه وآله وسلّم رو به جانب بيت المقدس نماز كرد ؟ فرمود : بلى ؛ پرسيدند كه : آيا كعبه را پشت سر مىگرفت ؟ فرمود : تا در مكة بود نه وچون به مدينه آمد پشت به جانب\r\n\r\n\r\n","description":"","footnote":"\r\n( 1 ) . در روايت بحار الأنوار « هفت ماه » و « نوزده ماه » ذكر نشده است ، ولى روايت « هفت ماه » در مجمع البيان 1 / 223 وروايت « نوزده ماه » در من لا يحضره الفقيه 1 / 275 آمده است .\r\n( 2 ) . بحار الأنوار 18 / 192 به نقل از المنتقى في مولود المصطفى .\r\n( 3 ) . تهذيب الأحكام 2 / 43 ؛ وسائل الشيعة 4 / 297 و 298 .\r\n","page_name":" 878 ","page_number":62},
  {"content":"\r\n\r\nكعبه ورو به جانب بيت المقدس مىكرد تا گردانيدند أو را بسوى كعبه « 1 » .\r\nوابن بابويه روايت كرده است كه : حضرت رسول صلّى اللّه عليه وآله وسلّم بعد از پيغمبرى سيزده سال در مكة ونوزده ماه در مدينه رو به جانب بيت المقدس نماز كرد پس يهودان آن حضرت را تعيير كرده گفتند : تو تابع قبلهء مائي ، وآن حضرت بسيار غمگين شد ودر شب بيرون مىآمد وبه جانب آسمان نظر مىكرد ومنتظر وحى حق تعالى بود ، وچون صبح شد نماز بامداد را ادا كرد ومنتظر وحى بود تا ظهر ، وچون دو ركعت از نماز ظهر ادا كرد جبرئيل نازل شد وگفت  قَدْ نَرى تَقَلُّبَ وَجْهِكَ فِي السَّماءِ فَلَنُوَلِّيَنَّكَ قِبْلَةً تَرْضاها  « 2 » « بتحقيق كه مىبينيم گردانيدن روى تو را بسوى آسمان پس البتة تو را بر مىگردانيم بسوى قبله‌اى كه مىپسندى آن را » ، پس جبرئيل دست آن حضرت را گرفت در اثناى نماز وحضرت را به جانب ديگر مسجد برد وروى أو را به جانب كعبه گردانيد وآنها كه در عقب آن حضرت بودند همه رو به جانب كعبه گردانيدند تا آنكه مردان به جاى زنان ايستادند وزنان به جاى مردان ، پس أول نماز به جانب بيت المقدس بود وآخر نماز به جانب كعبه ؛ پس اين خبر رسيد به مسجدى در مدينه كه أهل آن مسجد دو ركعت از نماز را كرده بودند وآنها نيز در اثناى نماز به جانب كعبه گرديدند وبه اين سبب آن مسجد مسمّى شد به « مسجد قبلتين » ، پس مسلمانان گفتند : آيا نمازها كه به جانب بيت المقدس كرديم ضايع شد ؟ حق تعالى فرستاد  وَما كانَ اللَّهُ لِيُضِيعَ إِيمانَكُمْ  « 3 » « ونخواهد بود كه خدا ضايع كند ايمان شما را » يعنى نماز شما را كه به جانب بيت المقدس كرده‌ايد « 4 » .\r\nودر حديث موثق منقول است كه : آن گروهى كه در مسجد قبلتين نماز مىكردند بنى عبد الأشهل بودند ، وبر اين مضامين أحاديث بسيار است « 5 » ؛ وبعضي گفته‌اند كه بناى\r\n\r\n\r\n","description":"","footnote":"\r\n( 1 ) . كافى 3 / 286 ؛ وسائل الشيعة 4 / 298 .\r\n( 2 ) . سورهء بقره : 144 .\r\n( 3 ) . سورهء بقره : 143 .\r\n( 4 ) . من لا يحضره الفقيه 1 / 274 . ونيز رجوع شود به وسائل الشيعة 4 / 301 .\r\n( 5 ) . تهذيب الأحكام 2 / 43 ؛ وسائل الشيعة 4 / 297 .\r\n","page_name":" 879 ","page_number":63},
  {"content":"\r\n\r\nمسجد قبا بعد از گرديدن قبله شد وحضرت به دست خود آن را بنا كرد ؛ وگويند در سال دوم هجرت در ماه شعبان فرض روزهء ماه مبارك رمضان نازل شد ؛ ودر اين سال زكات فطر واجب شد ؛ ودر اين سال حضرت صلّى اللّه عليه وآله وسلّم در عيد فطر به صحرا رفت ونماز عيد بجا آورد « 1 » .\r\n\r\n\r\n","description":"","footnote":"\r\n( 1 ) . بحار الأنوار 19 / 194 به نقل از المنتقى في مولود المصطفى .\r\n","page_name":" 880 ","page_number":64},
  {"content":"\r\n\r\n\r\nباب سىام در بيان كيفيت جنگ بدر است\r\n\r\n","description":"","footnote":"","page_name":" 881 ","page_number":65},
  {"content":"\r\n . \r\n","description":"","footnote":"","page_name":" 882 ","page_number":66},
  {"content":"\r\n\r\nغزوهء بدر كبرى أعظم فتوح اسلام است ومفصل آن در تواريخ مسطور است ومجملش موافق روايت علي بن إبراهيم وشيخ مفيد وشيخ طبرسى وأبو حمزهء ثمالى وابن شهرآشوب آن است كه : قافله‌اى از قريش با أبو سفيان وديگران كه چهل نفر بودند به تجارت شام رفته بودند ومال بسيار از قريش در آن قافله بود وكسى از قريش نبود كه مالي در آن قافله نداشته باشد ، وچون خبر رسيد كه ايشان از شام متوجه مكة گرديده‌اند حضرت رسول صلّى اللّه عليه وآله وسلّم أصحاب خود را ترغيب فرمود كه بر سر راه آن قافله بروند ووعده فرمود ايشان را كه يا قافله بدست شما مىآيد يا بر قريش غالب خواهيد شد ، وحق تعالى طمع قافله را وسيلهء خروج ايشان گردانيد وغرض اصلى مغلوب شدن مشركان ورفعت اسلام وقوّت مسلمانان بود ، پس حضرت با سيصد وسيزده نفر بيرون رفت موافق عدد أصحاب طالوت كه بر جالوت غالب شدند كه نود وهفت نفر « 1 » از مهاجران بودند ودويست وسى وشش نفر از أنصار ، وعلم حضرت رسول صلّى اللّه عليه وآله وسلّم ومهاجران در دست علي بن أبي طالب عليه السّلام بود وعلم أنصار در دست سعد بن عباده بود ودر لشكر حضرت هفتاد شتر ودو أسب وشش زره وهفت شمشير بود - واز حضرت صادق عليه السّلام مروى است كه : يك أسب در ميان لشكر اسلام بود - واين واقعه موافق روايات بسيار در ماه مبارك رمضان سال دوم هجرت بود ، واشهر آن است كه در دوازدهم ماه مزبور از مدينه بيرون رفتند ، ومردم را جنگى در خاطر نبود وبه طمع قافله ومال وغنيمت مىرفتند ، وچون خبر به أبو سفيان ملعون رسيد كه حضرت متوجه آن صوب گرديده است ترسيد وبه جانب شام\r\n\r\n\r\n","description":"","footnote":"\r\n( 1 ) . در روايت مناقب ابن شهرآشوب تعداد مهاجران هفتاد وهفت آمده است كه در اين صورت تعداد كل لشكر سيصد وسيزده نفر مىباشد .\r\n","page_name":" 883 ","page_number":67},
  {"content":"\r\n\r\nمراجعت نمود ، وچون به نقره رسيد ضمضم بن عمرو خزاعي را به ده دينار كرايه كرد وشترى به أو داد وگفت : برو بسوى قريش وخبر ده ايشان را كه محمد با جمعى به عزم غارت قافله بيرون آمده‌اند زود خود را به قافله برسانيد ، وضمضم را وصيت كرد كه :\r\nچون خواهى داخل مكة شوى گوش ناقة را ببر كه خون بر سر وروى آن جارى شود وجامهء خود را از پيش وپس چاك كن وبا اين هيئت موحش داخل مكة شو وچون داخل شوى رو را به جانب دم شتر بگردان وبه آواز بلند فرياد كن : اى آل غالب ! اى آل غالب ! دريابيد بارها ومتاعهاى خود را دريابيد شتران خود را وگمان ندارم كه توانيد دريافت زيرا كه محمد با اتباع أو از أهل مدينه به عزم غارت أموال شما بيرون آمده‌اند .\r\nچون ضمضم متوجه مكة گرديد سه شب پيش از آمدن ضمضم عاتكة دختر عبد المطلّب در خواب ديد كه سواره‌اى داخل مكة شد وفرياد كرد : اى آل عدى واى آل فهر ! بامداد بشتابيد بسوى موضعي كه بعد از سه روز در آنجا كشته خواهيد شد ، پس بر كوه أبو قبيس بالا رفت وسنگى را از كوه برگردانيد وآن سنگ ريزه ريزه شد وهيچ خانه‌اى از خانه‌هاى قريش نماند مگر ريزه‌اى از آن سنگ در آن خانه افتاد وچنان ديد كه رودخانهء مكة پر از خون شده است ، پس ترسناك از خواب بيدار شد وعباس برادر خود را بر اين خواب مطّلع ساخت وعباس اين واقعه را به عتبه پسر ربيعه نقل كرد ، عتبه گفت :\r\nاين خواب دلالت مىكند بر آنكه مصيبتى بر قريش حادث شود ، وقصهء خواب در ميان أهل مكة منتشر شد ، وچون اين واقعه به أبو جهل رسيد گفت : عاتكة دروغ مىگويد وچنين خوابى نديده است واين پيغمبر دوم است كه در ميان فرزندان عبد المطلّب بهم رسيده است ، به لات وعزى سوگند ياد مىكنم كه تا سه روز انتظار مىكشم اگر اين خواب راست شد به أو كارى ندارم واگر راست نشد نامه‌اى در ميان خود مىنويسيم كه در ميان عرب خانه آباده‌اى نيست كه مردان وزنان ايشان دروغگوتر از بني هاشم باشند ؛ وأبو جهل هر روز حساب أيام را نگاه مىداشت چون روز سوم شد ضمضم در وادى مكة ندا بلند كرد به آنچه عاتكة در خواب مقرون به صواب ديده بود ومردم در مكة فرياد بر آوردند ومهيّاى بيرون رفتن شدند ، سهيل بن عمرو وصفوان بن اميّه وأبو البختري بن\r\n\r\n","description":"","footnote":"","page_name":" 884 ","page_number":68},
  {"content":"\r\n\r\nهشام ومنبه پسر حجاج ونبيه برادر أو ونوفل پسر خويلد ايستادند وگفتند : اى گروه قريش ! هرگز مصيبتى از اين بزرگتر به شما نرسيده بود كه محمد واتباع أو از أهل مدينه متعرض قافلهء شما شوند كه خزينه‌هاى أموال شما در آن قافله است وجدائى اندازند ميان شما وتجارت شما كه ديگر تجارت نتوانيد كرد ، بخدا قسم كه هيچ مرد وزن از قريش نيست كه در اين قافله مالي از كم وبيش نداشته باشد ؛ پس صفوان ابتدأ كرد وپانصد اشرفى براي خرج سفر بيرون آورد وبعد از أو سهيل مبلغ جزيلى حاضر نمود واحدى از قريش نماند مگر مبلغى براي خرج اين سفر آورد وتهيهء عظيم درست كرده بر شتران نرم ودرشت سوار شدند واز روى نهايت حميّت وتعصب روانه شدند چنانكه خدا در وصف ايشان فرموده است كه : « بيرون رفتند از ديار وخانه‌هاى خود از روى بطر وطغيان وبراي رياى مردمان » « 1 » گفتند : هر كه با ما بيرون نمىآيد خانه‌اش را خراب مىكنيم ، وبه جبر عباس پسر عبد المطلّب ونوفل پسر حارث بن عبد المطّلب وعقيل پسر أبو طالب را بيرون آوردند وزنان سازنده ونوازنده بيرون بردند كه در راه شراب مىخوردند ودف مىزدند وخوانندگى وطرب مىكردند .\r\nحضرت رسول صلّى اللّه عليه وآله وسلّم با سيصد وسيزده نفر بيرون آمده بود ، وچون به يك منزلي بدر رسيد بشير بن أبي الزغبا ومجد بن عمرو را فرستاد كه خبر قافلهء قريش را بياورند كه به كجا رسيده‌اند ، چون بر سر چاه بدر رسيدند شتران خود را خوابانيدند وآبى از چاه كشيدند وخوردند ، پس شنيدند كه دو زن با يكديگر مشاجره مىنمايند ويكى از ايشان به ديگرى چسبيده ويك درهم از أو طلب مىكند كه به أو قرض داده است وأو در جواب مىگويد : قافلهء قريش ديروز به فلان موضع رسيده‌اند وفردا به اينجا فرود مىآيند من از براي ايشان كارى مىكنم وحقّ تو را مىدهم ؛ پس برگشتند وگفتهء زنان را به خدمت حضرت عرض كردند .\r\nچون جاسوسان حضرت برگشتند أبو سفيان با قافله به نزديك بدر رسيد وخود پيش\r\n\r\n\r\n","description":"","footnote":"\r\n( 1 ) . ترجمه آيهء 47 سورهء انفال .\r\n","page_name":" 885 ","page_number":69},
  {"content":"\r\n\r\nآمد بر سر آب بدر ودر آنجا مردى از قبيلهء جهينه را ديد كه أو را كسب جهنى مىگفتند وگفت : اى كسب ! آيا خبري از محمد وأصحاب أو دارى كه به كجا رسيده‌اند ؟ گفت : نه ، أبو سفيان گفت : بلات وعزى سوگند ياد مىكنم اگر امر محمد را دانى واز ما پنهان دارى قريش هميشه دشمن تو خواهند بود زيرا كه احدى از قريش نيست كه از اين قافله بهره‌اى نداشته باشد ، كسب سوگند ياد كرد كه : من خبري از محمد وأصحاب أو ندارم مگر آنكه امروز دو سواره ديدم كه آمدند وشتران خود را خوابانيدند واز اين چاه آب كشيدند وبرگشتند وندانستم كه بودند ، پس أبو سفيان آمد به آن موضع كه ايشان شتران خود را در آنجا خوابانيده بودند وپشكل آن شتران را شكست ودر ميان آن پشكلها هستهء خرما يافت گفت : اين علامت شتران مدينه است كه خرما به شتران خود مىخورانند وبخدا سوگند كه اينها جاسوسان محمد بوده‌اند ؛ پس بسرعت تمام برگشت وراه قافله را گردانيد وايشان را از راه ساحل دريا متوجه مكة گردانيد وبه شتاب بسيار روانه شد .\r\nوجبرئيل بر حضرت رسول صلّى اللّه عليه وآله وسلّم نازل شد وآن حضرت را خبر داد كه قافله از دست شما رفت وكفار قريش كه براي حمايت قافله بيرون آمده بودند متوجه شما گرديده‌اند وبايد با ايشان جنگ كنيد كه خدا شما را يارى خواهد داد ، ودر آن وقت حضرت رسول صلّى اللّه عليه وآله وسلّم در منزل صفرا كه منزل پيش از بدر است نزول اجلال فرموده بود پس حضرت أصحاب خود را خبر داد به آنچه جبرئيل آورده بود وفرمود : قافله گذشتند وقريش رو به ما مىآيند وحق تعالى مرا امر كرده است كه با ايشان جهاد كنم ؛ أصحاب آن حضرت از استماع اين واقعه بسيار ترسيدند ومتألم شدند ، حضرت فرمود : هر چه در اين باب رأى شما اقتضا مىنمايد بگوئيد .\r\nپس أبو بكر برخاست وگفت : ايشان قريش‌اند به آن خيلا وتكبرى كه دارند ، از روزى كافر شده‌اند هرگز ايمان نياورده‌اند واز روزى كه عزيز گرديده‌اند هرگز ذليل نشده‌اند ، وما به تهيهء جنگ بيرون نيامده‌ايم وسامان آن نداريم .\r\nحضرت را جواب أو خوش نيامد وفرمود : بنشين ، وباز فرمود كه : بگوئيد كه چه بايد كرد ؟\r\n\r\n","description":"","footnote":"","page_name":" 886 ","page_number":70},
  {"content":"\r\n\r\nپس عمر برخاست وهمان گفت كه أبو بكر گفت ، حضرت فرمود كه : بنشين .\r\nپس مقداد برخاست وگفت : يا رسول اللّه ! اين گروه قريش‌اند كه با خيلا وتكبر خود آمده‌اند وما ايمان آورده‌ايم به تو وتصديق تو نموده‌ايم وگواهى مىدهيم كه آنچه تو از جانب خدا آورده‌اى حق است واگر فرمائى كه در ميان آتش رويم يا خود را بر خار مغيلان زنيم ، مىرويم وپروا نمىكنيم ونمىگوئيم با تو آنچه بني إسرائيل با موسى گفتند كه  فَاذْهَبْ أَنْتَ وَرَبُّكَ فَقاتِلا إِنَّا هاهُنا قاعِدُونَ  « 1 » « برو تو وپروردگار تو پس جنگ كنيد ، بدرستى كه ما در اينجا نشسته‌ايم » وليكن مىگوئيم : برو وپروردگار تو پس جنگ كنيد كه ما به اتفاق شما جنگ مىكنيم » ، پس حضرت أو را دعا كرد وفرمود : خدا تو را جزاى خير دهد .\r\nوباز فرمود كه : بگوئيد آنچه رأى شماست ؛ وغرض آن حضرت آن بود كه أنصار سخن بگويند زيرا كه أكثر آن گروه از أنصار بودند ودر هنگامى كه در عقبه با آن حضرت بيعت كردند گفتند : تا به مدينه نيائى ما تو را حمايت نمىكنيم ، وچون به مدينه آئى در أمان مائي تو را حمايت مىكنيم از آنچه پدران ومادران وزنان خود را از آن حمايت مىكنيم ، وحضرت بيم آن داشت كه أنصار گمان كنند كه حمايت آن حضرت وقتي بر ايشان لازم است كه دشمن در مدينه بر سر أو آيد نه در بيرون مدينه .\r\nپس سعد بن معاذ انصارى برخاست وگفت : پدر ومادرم فداى تو باد يا رسول اللّه ، شايد غرض تو از تكرار سؤال ، ما باشيم .\r\nحضرت فرمود : بلى .\r\nسعد گفت : گمان مىبرم كه براي كارى بيرون آمدى واكنون به كار ديگر مأمور شده‌اى .\r\nفرمود : بلى ؛ يعنى براي قافله بيرون آمدم واكنون مأمور شدم كه با مشركان قتال كنم .\r\nسعد گفت : پدر ومادرم فداى تو باد يا رسول اللّه ، ما ايمان آورديم به تو وتصديق كرديم تو را وگواهى داديم كه آنچه از جانب حق تعالى آورده‌اى حق است ، پس آنچه\r\n\r\n\r\n","description":"","footnote":"\r\n( 1 ) . سورهء مائده : 24 .\r\n","page_name":" 887 ","page_number":71},
  {"content":"\r\n\r\nخواهى امر كن كه ما أطاعت مىنمائيم واز مالهاى ما هر چه خواهى بگير وهر چه خواهى بگذار وآنچه بگيرى ما را خوشتر مىآيد از آنچه بگذارى ، بخدا سوگند كه اگر ما را امر مىكنى كه به اين دريا فرو رويم ، فرو مىرويم وپروا نمىكنيم ؛ پس گفت : پدر ومادرم فداى تو باد يا رسول اللّه ، من هرگز به اين راه نيامده‌ام ومعرفتي به اين راه ندارم وما در مدينه گروهى چند گذاشته‌ايم كه جهاد ما در خدمت تو از آنها بيشتر نيست واعتقاد آنها نسبت به تو از ما كمتر نيست واگر مىدانستند كه جنگى رو خواهد داد تخلف نمىكردند ، واكنون براي تو شتران سواري مهيا مىكنيم وبه برابر دشمن مىرويم صبر كنندگان بر ملاقاة دشمنان وشجاعان ودليران بر كارزار ايشان واميد داريم كه خدا ديدهء تو را به سبب ما روشن وتو را به ما شاد گرداند ، پس اگر آنچه مىخواهى از فتح ونصرت رو دهد ، زهى سعادت ؛ واگر ما مغلوب وكشته شويم ، سوار شو بر شتران كه براي تو مهيا كرده‌ايم وملحق شو به قوم ما كه آنها تو را يارى مىكنند بعد از ما .\r\nپس حضرت از گفتار أو شاد شد فرمود كه : ان شاء اللّه چنين نخواهد شد وحق تعالى مرا وعدهء نصرت داده است ووعدهء خدا را خلف نمىباشد ، روانه شويد با بركت خدا گويا مىبينم كه فلان در فلان موضع كشته مىشود وفلان در فلان مكان بر خاك خذلان مىافتد ؛ ومحل كشته شدن هر يك از أبو جهل وعتبه وشيبه ومنبه ونبيه وسائر رؤساى مشركان قريش را بيان فرمود به نحوى كه واقع شد ، پس جبرئيل عليه السّلام از جانب حق تعالى نازل شد واين آيات را آورد  كَما أَخْرَجَكَ رَبُّكَ مِنْ بَيْتِكَ بِالْحَقِّ وَإِنَّ فَرِيقاً مِنَ الْمُؤْمِنِينَ لَكارِهُونَ  « 1 » « چنانكه بيرون آورد تو را پروردگار تو به حق وراستى وبدرستى كه گروهى از مؤمنان هرآينه كاره بودند بيرون رفتن را » ،  يُجادِلُونَكَ فِي الْحَقِّ بَعْدَ ما تَبَيَّنَ كَأَنَّما يُساقُونَ إِلَى الْمَوْتِ وَهُمْ يَنْظُرُونَ  « 2 » « جدال مىكنند با تو در اختيار حق كه جهاد است بعد از آنكه روشن شد بر ايشان كه جهاد بايد كرد وبر دشمن ظفر خواهند يافت به وعدهء\r\n\r\n\r\n","description":"","footnote":"\r\n( 1 ) . سورهء انفال : 5 .\r\n( 2 ) . سورهء انفال : 6 .\r\n","page_name":" 888 ","page_number":72},
  {"content":"\r\n\r\nالهى گويا مىكشاند ايشان را بسوى مرگ وايشان مرگ را به چشم خود مىبينند » ؛ وموافق روايات سابق معلوم است اين كنايات با أبو بكر وعمر است كه كاره بودند جهاد را .\r\n  وَإِذْ يَعِدُكُمُ اللَّهُ إِحْدَى الطَّائِفَتَيْنِ أَنَّها لَكُمْ وَتَوَدُّونَ أَنَّ غَيْرَ ذاتِ الشَّوْكَةِ تَكُونُ لَكُمْ وَيُرِيدُ اللَّهُ أَنْ يُحِقَّ الْحَقَّ بِكَلِماتِهِ وَيَقْطَعَ دابِرَ الْكافِرِينَ . لِيُحِقَّ الْحَقَّ وَيُبْطِلَ الْباطِلَ وَلَوْ كَرِهَ الْمُجْرِمُونَ   « 1 » « وياد كنيد آن را كه وعده داد شما را خدا يكى از دو گروه كه از شما خواهد بود با قافلهء قريش ومال ايشان با لشكر قريش وظفر يافتن بر ايشان ، ودوست مىداريد شما كه قافله به دست شما آيد كه شما را كارزار نبايد كرد ومال بيابيد ، ومىخواهد خدا كه با لشكر برخوريد وبر ايشان ظفر يابيد تا خدا ثابت گرداند دين حق را به وعده‌هاى خود وبركند بنياد كافران را تا ثابت وظاهر گرداند دين اسلام را وزايل گرداند كفر وبطلان را هر چند نخواهند مشركان » ، پس امر فرمود حضرت رسول صلّى اللّه عليه وآله وسلّم كه در طرف پسين بار كردند وروان شدند تا بر سر آب بدر كه آن را « عدوهء شاميّه » مىگفتند فرود آمدند ، وكفار قريش آمدند ودر « عدوهء يمانيّه » فرود آمدند وغلامان خود را فرستادند كه آب از براي ايشان ببرند ، پس أصحاب حضرت ايشان را گرفتند وبه نزد آن حضرت آوردند در وقتي كه حضرت نماز مىكرد واز ايشان پرسيدند كه : قافلهء متاع قريش كجاست ؟ غلامان گفتند : ما خبري از آن نداريم . اين سخن أصحاب آن حضرت را خوش نيامد وايشان را بسيار زدند ، چون حضرت از نماز فارغ شد فرمود كه : اگر راست مىگويند شما مىزنيد ايشان را واگر دروغ مىگويند دست برمىداريد ايشان را ، نزديك من بياوريد ، چون نزديك آن حضرت آمدند از ايشان پرسيد كه : كيستيد شما ؟ گفتند : ما غلامان قريشيم ، فرمود : اين گروه قريش كه آمده‌اند چند نفرند ؟ گفتند : عدد ايشان را نمىدانيم ، فرمود كه :\r\nدر هر روز چند شتر مىكشتند ؟ گفتند : گاهى نه شتر وگاهى ده شتر ، حضرت فرمود كه : از نهصد نفرند تا هزار نفر ، پرسيد كه : از بني هاشم كي با ايشان آمده است ؟ گفتند : عباس\r\n\r\n\r\n","description":"","footnote":"\r\n( 1 ) . سورهء انفال : 7 و 8 .\r\n","page_name":" 889 ","page_number":73},
  {"content":"\r\n\r\nونوفل وعقيل ؛ پس حضرت فرمود كه غلامان را حبس كردند « 1 » .\r\nوشيخ مفيد از حضرت أمير المؤمنين عليه السّلام روايت كرده است كه حضرت فرمود : ما چون به جنگ بدر حاضر شديم أسب سواري در ميان ما نبود بغير از مقداد بن اسود ، ودر شبى كه در روز جنگ واقع شد هر كه بود به خواب رفت بغير رسول خدا صلّى اللّه عليه وآله وسلّم كه در زير درختى ايستاده ونماز وتضرع ودعا كرد تا صبح « 2 » .\r\nوعلي بن إبراهيم وغير أو روايت كرده‌اند كه : چون خبر قدوم حضرت به قريش رسيد بسيار ترسيدند وعتبة بن ربيعه به نزد أبو البختري بن هشام رفت وگفت : ديدى ثمرهء شجرهء بغى ما را ، بخدا سوگند كه ما جاى پاى خود را نمىبينيم ما بيرون آمديم كه قافلهء خود را از ايشان بگيريم ، قافلهء ما كه از ايشان رها شد واين آمدن ما محض طغيان وبغى است وبخدا سوگند هر گروه كه بغى وطغيان نمايند غالب ورستگار نمىشوند ، من آرزو مىكنم كه مالهائى كه فرزندان عبد مناف در اين قافله داشتند همه مىرفت وما اين سفر را نمىكرديم .\r\nأبو البختري گفت : تو بزرگى از بزرگان قريشى ، بر خود بگير غرامت آن قافله را كه أصحاب محمد در نخله غارت كردند كه به صاحبانش بدهى وخون ابن الحضرمي كه در آن قافله كشته شد متحمل شو زيرا كه أو هم سوگند تو بود تا قريش راضى شوند وبرگردند .\r\nعتبه گفت : تو گواه باش كه من همهء اينها را متحمل شدم ومىدانم كه هيچ‌كس در اين باب با ما مخالفت نمىكند به غير از أبو جهل ، تو برو به نزد أبو جهل ودر اين باب با أو سخن بگو شايد أو را از اين رأى فاسد برگردانى .\r\nأبو البختري گفت كه : من رفتم بسوى خيمهء أبو جهل وديدم كه زره خود را بيرون آورده است ودرست مىكند ، گفتم : أبو الوليد مرا بسوى تو به رسالتي فرستاده است .\r\nچون اين را شنيد در غضب شد وگفت : عتبه رسولي بغير از تو نيافت كه بفرستد .\r\n\r\n\r\n","description":"","footnote":"\r\n( 1 ) . رجوع شود به مجمع البيان 1 / 415 وتفسير قمى 1 / 256 ومناقب ابن شهرآشوب 1 / 238 .\r\n( 2 ) . ارشاد شيخ مفيد 1 / 73 .\r\n","page_name":" 890 ","page_number":74},
  {"content":"\r\n\r\nگفتم : واللّه كه اگر غير أو كسى مرا به نزد تو به رسالت مىفرستاد نمىآمدم وليكن أو بزرگ قبيله است وأطاعت أو لازم است ، من به اين سبب به نزد تو آمدم .\r\nپس غضبش زياد شد وگفت : عتبه را سيد وبزرگ قبيله مىگوئى ؟\r\nگفتم : من تنها نمىگويم ، همهء قريش چنين مىگويند وأو متحمل شده است غرامت قافلهء نخله را وديهء ابن الحضرمي را .\r\nأبو جهل گفت : عتبه زبانش از همه كس درازتر است وسخنش از همه كس بليغ‌تر است وأو براي محمد تعصب مىكند زيرا كه از فرزندان عبد مناف است وپسرش با محمد است ومىخواهد كه مردم را سست كند كه با محمد قتال نكنند ، به لات وعزى سوگند كه از پى ايشان مىرويم تا مدينه وايشان را أسير مىكنيم وبه مكة مىبريم تا همهء عرب بشنوند كه ما با ايشان چه كرديم وديگر كسى معترض تجارتهاى ما نشود .\r\nوأبو جهل نام پسر أو را براي اين به ميان آورد كه أبو حذيفة پسر عتبه در خدمت رسول صلّى اللّه عليه وآله وسلّم بود .\r\nوچون أبو سفيان قافلهء متاع را به مكة رسانيد به نزد قريش فرستاد كه قافلهء شما نجات يافت ، برگرديد ومحمد را با عرب بگذاريد واگر خود بر نمىگرديد زنان وكنيزان سازنده ونوازنده را پس فرستيد كه أسير ايشان نشوند . پس رسول أبو سفيان در جحفه به ايشان رسيد وعتبه خواست كه برگردد ، أبو جهل لعين وقبيلهء أو راضى نشدند به برگشتن وزنان را پس فرستادند ، وچون خبر بسيارى لشكر قريش به أصحاب حضرت رسول صلّى اللّه عليه وآله وسلّم رسيد بسيار ترسيدند وجزع نمودند وگريستند واستغاثه به درگاه حق تعالى كردند ، وخدا اين آيات وارد براي تسلى ايشان فرستاد  إِذْ تَسْتَغِيثُونَ رَبَّكُمْ فَاسْتَجابَ لَكُمْ أَنِّي مُمِدُّكُمْ بِأَلْفٍ مِنَ الْمَلائِكَةِ مُرْدِفِينَ  « 1 » « در هنگامى كه استغاثه مىكرديد از پروردگار خود پس مستجاب كرد خدا دعاى شما را كه من مددكننده‌ام شما را به هزار نفر از ملائكه‌اى كه از\r\n\r\n\r\n","description":"","footnote":"\r\n( 1 ) . سورهء انفال : 9 .\r\n","page_name":" 891 ","page_number":75},
  {"content":"\r\n\r\nپى يكديگر آيند » « 1 » .\r\nوطبرسى از امام محمد باقر عليه السّلام روايت كرده است كه : حضرت رسول صلّى اللّه عليه وآله وسلّم نظر كرد بسوى بسيارى عدد مشركان وكمي عدد مسلمانان ، رو به قبله آورد ودست به دعا برداشت وعرض كرد : پروردگارا ! وفا كن به وعده‌اى كه با من كردى ، خداوندا ! اگر اين گروه هلاك شوند كسى عبادت تو در زمين نخواهد كرد . وپيوسته دست به جانب آسمان بلند كرده بود ودعا وتضرع مىنمود تا آنكه ردا از دوش مباركش افتاد پس حق تعالى اين آية را فرستاد  وَما جَعَلَهُ اللَّهُ إِلَّا بُشْرى وَلِتَطْمَئِنَّ بِهِ قُلُوبُكُمْ وَمَا النَّصْرُ إِلَّا مِنْ عِنْدِ اللَّهِ إِنَّ اللَّهَ عَزِيزٌ حَكِيمٌ  « 2 » « ونگردانيده است خدا اين مدد كردن به ملائكة را مگر بشارتى براي شما وتا آرام گيرد دلهاى شما ونيست يارى وظفر يافتن بر دشمن مگر از نزد خدا - نه از ملائكة ونه از غير ايشان - بدرستى كه خدا غالب است بر هر چه اراده نمايد وكارهاى أو منوط به حكمت است » « 3 » .\r\nوعلي بن إبراهيم روايت كرده است كه : چون شب شد حق تعالى بر أصحاب حضرت رسول صلّى اللّه عليه وآله وسلّم خوابى مستولى گردانيد وبعضي از ايشان محتلم شدند وزمينى كه فرود آمده بودند ريگ روان بود وپا در آن بند نمىشد وكافران سبقت كرده بودند وآب را گرفته بودند ومسلمانان آب نداشتند ، چون بيدار شدند از اين أحوال بسيار غمگين شدند وبه حضرت عرض كردند كه : ما در زمين نرمى هستيم وكافران بر زمين سخت ايستاده‌اند ومحتلم شده‌ايم وآب نداريم كه غسل كنيم وبا جنابت كشته خواهيم شد ؛ پس حق تعالى بارانى فرستاد كه بر مسلمانان نرم وريزه وآهسته مىباريد تا زمينهاى ايشان سخت شد وبر كافران تند مىباريد كه زمين ايشان گل شد وپا در آن بند نمىشد وبه اين سبب مسلمانان آب بهم رسانيدند وغسل كردند وحق تعالى هراس عظيم در دل كافران افكند كه از شبيخون مسلمانان مىترسيدند ، ومسلمانان به اين أسباب دلهاى ايشان قوى شد واز\r\n\r\n\r\n","description":"","footnote":"\r\n( 1 ) . رجوع شود به تفسير قمى 1 / 260 ومجمع البيان 2 / 523 .\r\n( 2 ) . سورهء انفال : 10 .\r\n( 3 ) . مجمع البيان 2 / 525 .\r\n","page_name":" 892 ","page_number":76},
  {"content":"\r\n\r\nروى رحمت حق تعالى اميدوار شدند چنانكه فرموده است  إِذْ يُغَشِّيكُمُ النُّعاسَ أَمَنَةً مِنْهُ  « 1 » « ياد آوريد آن را كه فرو گرفت شما را خواب سبك براي ايمنى از جانب خدا كه در دلهاى شما افكند » ،  وَيُنَزِّلُ عَلَيْكُمْ مِنَ السَّماءِ ماءً لِيُطَهِّرَكُمْ بِهِ وَيُذْهِبَ عَنْكُمْ رِجْزَ الشَّيْطانِ وَلِيَرْبِطَ عَلى قُلُوبِكُمْ وَيُثَبِّتَ بِهِ الْأَقْدامَ  « 2 » « وفرستاد بر شما از آسمان آبى تا پاك گرداند شما را به آن وببرد از شما وسوسهء شيطان را يا جنابت شيطانى را وتا محكم گرداند دلهاى شما را به اميدوارى رحمت الهى وثابت گرداند قدمهاى شما را - براي سخت شدن زمين يا ثابت قدم گرديدن در جهاد - » « 3 » .\r\nعلي بن إبراهيم روايت كرده است كه : آن شب حضرت رسول صلّى اللّه عليه وآله وسلّم عمار بن ياسر وعبد اللّه بن مسعود را فرستاد بسوى لشكر كافران كه خبري از أحوال ايشان بياورند ، چون ايشان داخل لشكر كافران گرديدند همه را خائف وهراسان يافتند ، وهرگاه مىخواست أسب ايشان صدا كند از نهايت ترس بر دهانش مىچسبيدند ، وشنيدند كه منبه بن حجاج مىگفت : گرسنگى براي ما نان شب نگذاشت ناچار بايد كه يا بميريم يا بميرانيم ؛ فرمود كه : ايشان واللّه سير بودند وليكن از نهايت خوف وهراس اين سخنان مىگفتند ، زيرا كه حق تعالى رعبى در دل ايشان افكنده بود چنانكه حق تعالى فرستاد كه  إِذْ يُوحِي رَبُّكَ إِلَى الْمَلائِكَةِ أَنِّي مَعَكُمْ فَثَبِّتُوا الَّذِينَ آمَنُوا  يعنى : « ياد كن - اى محمد - وقتي را كه وحى كرد پروردگار تو بسوى ملائكة : بدرستى كه من با شمايم پس ثابت گردانيد ودل دهيد مؤمنان را در محاربهء كافران » ،  سَأُلْقِي فِي قُلُوبِ الَّذِينَ كَفَرُوا الرُّعْبَ  « زود باشد كه بيندازم در دلهاى كافران ترس وبيم را » ،  فَاضْرِبُوا فَوْقَ الْأَعْناقِ  « پس بزنيد اى ملائكة بالاى گردنهاى ايشان را » ،  وَاضْرِبُوا مِنْهُمْ كُلَّ بَنانٍ  « 4 » « وبزنيد از ايشان همهء\r\n\r\n\r\n","description":"","footnote":"\r\n( 1 ) . سورهء انفال : 11 .\r\n( 2 ) . سورهء انفال : 11 .\r\n( 3 ) . رجوع شود به تفسير قمى 1 / 261 ومجمع البيان 2 / 526 .\r\n( 4 ) . سورهء انفال : 11 و 12 .\r\n","page_name":" 893 ","page_number":77},
  {"content":"\r\n\r\nانگشتان ايشان را » « 1 » .\r\nوعلي بن إبراهيم روايت كرده است كه : چون صبح طالع شد رسول خدا صلّى اللّه عليه وآله وسلّم تهيهء لشكر خود فرمود ، ودر لشكر آن حضرت دو أسب بود يكى از زبير وديگرى از مقداد وهفتاد شتر در آن لشكر بود كه به نوبت سوار مىشدند ويك شتر بود كه حضرت رسول صلّى اللّه عليه وآله وسلّم وعلي بن أبي طالب عليه السّلام ومرثد بن أبي مرثد غنوى به نوبت سوار مىشدند وشتر از مرثد بود ؛ ودر لشكر قريش چهار صد أسب بود « 2 » .\r\nوموافق روايات معتبره عدد أصحاب حضرت سيصد وسيزده نفر بودند ، ودر عدد لشكر قريش بعضي هزار گفته‌اند وبعضي از نهصد تا هزار « 3 » .\r\nوموافق روايات معتبره وآيات كريمه حق تعالى براي تحقيق قتال وظفر مسلمانان وخذلان كافران ، كفار را در نظر مؤمنان اندك نمود تا جرأت نمايند بر جنگ ايشان ، ودر ابتداى حال مسلمانان را در نظر كافران اندك نمود تا جرأت بر قتال ايشان نمودند وبعد از شروع در قتال مسلمانان را در نظر مشركان بسيار نمود كه ايشان را در برابر خود ديدند وترسيدند ومنهزم گرديدند « 4 » .\r\nودر روايات معتبره بسيار وارد شده است كه : قتال بدر در روز جمعه هفدهم ماه مبارك رمضان بود در سال دوم هجرت « 5 » ؛ ودر روايتي از حضرت صادق عليه السّلام وارد شده است كه در نوزدهم ماه مزبور بود « 6 » ؛ وأول أقوى است .\r\nعلي بن إبراهيم روايت كرده است كه : پس حضرت رسول صلّى اللّه عليه وآله وسلّم صف أصحاب خود را درست كرد در پيش روى خود وفرمود كه : ديده‌هاى خود را بپوشيد وابتدأ به جنگ\r\n\r\n\r\n","description":"","footnote":"\r\n( 1 ) . رجوع شود به تفسير قمى 1 / 262 ومجمع البيان 2 / 526 .\r\n( 2 ) . تفسير قمى 1 / 262 ؛ مجمع البيان 2 / 527 .\r\n( 3 ) . تفسير قمى 1 / 275 و 260 ؛ مجمع البيان 1 / 415 . ونيز رجوع شود به دلائل النبوة 3 / 36 - 43 .\r\n( 4 ) . رجوع شود به مجمع البيان 2 / 547 وتفسير بيضاوى 2 / 154 وتفسير ابن كثير 2 / 274 .\r\n( 5 ) . مجمع البيان 1 / 500 .\r\n( 6 ) . مجمع البيان 2 / 544 - 545 .\r\n","page_name":" 894 ","page_number":78},
  {"content":"\r\n\r\nايشان مكنيد وسخن مگوئيد . چون قريش كمي أصحاب آن حضرت را مشاهده كردند أبو جهل به أصحاب خود گفت : اينها يك لقمه بيش نيستند اگر غلامان خود را بفرستيم اينها را به دست مىگيرند ! عتبه گفت : شايد ايشان را كمينى ومددى بوده باشد . پس عمرو « 1 » بن وهب جمحى را كه از شجاعان آنها بود فرستادند كه به نزديك لشكر آن حضرت آمد وبر دور لشكر گرديد وبر بلندى بر آمد وبه أطراف لشكر نظر كرد وبسوى قريش برگشت وگفت : كمينى ومددى ندارند وليكن شتران آبكش مدينه‌اند كه مرگ‌ريزننده در بار دارند ، نمىبينيد كه زبان بسته‌اند وسخن نمىگويند ومانند أفعى زبان بر دور دهان مىگردانند وملجإى به غير شمشيرهاى آبدار خود ندارند ! وچنان مىبينيم ايشان را كه پشت نكنند تا كشته شوند وكشته نمىشوند تا به قدر خود بكشند ! پس در جدال ايشان تدبير نمائيد ودر جنگ ايشان دلير مباشيد ؛ أبو جهل گفت : دروغ مىگوئى وترسيده‌اى واز شمشيرهاى آبدار ايشان زهره‌ات آب شده است .\r\nوچون أصحاب رسول خدا صلّى اللّه عليه وآله وسلّم نيز از كافران وكثرت وشوكت ايشان بسيار ترسيده بودند حق تعالى فرستاد  وَإِنْ جَنَحُوا لِلسَّلْمِ فَاجْنَحْ لَها وَتَوَكَّلْ عَلَى اللَّهِ  « 2 » يعنى : « اگر ميل كنند بسوى صلح ، تو نيز ميل كن بسوى آن وتوكل نما بر خدا » ، وحق تعالى مىدانست كه ايشان أجابت نمىكنند وقبول صلح نمىنمايند وليكن مىخواست كه دلهاى مؤمنان شاد گردد . پس حضرت رسول صلّى اللّه عليه وآله وسلّم بسوى قريش فرستاد كه : اى گروه قريش ! من نمىخواهم كه ابتداى جنگ من با شما باشد ، مرا با عرب بگذاريد ، اگر من صادق باشم وبر ايشان غالب گردم شما از همه كس به من نزديكتريد وقبيله وعشيرهء منيد ، واگر دروغگو باشم عربان كفايت امر من خواهند كرد از شما ، پس بر گرديد كه مرا با شما كارى نيست .\r\nچون رسالت آن حضرت به قريش رسيد عتبه گفت : بخدا سوگند هر كه اين پيغام را قبول نكند رستگار نمىشود ؛ پس بر شتر سرخى سوار شد . حضرت چون ديد كه عتبه\r\n\r\n\r\n","description":"","footnote":"\r\n( 1 ) . در مصدر « عمر » ذكر شده است .\r\n( 2 ) . سورهء انفال : 61 .\r\n","page_name":" 895 ","page_number":79},
  {"content":"\r\n\r\nسوار شد فرمود : اگر چيزى هست ، نزد اين صاحب شتر سرخ است ، اگر أطاعت أو بكنند رستگار مىشوند .\r\nپس عتبه قريش را طلبيد وگفت : جمع شويد واز من بشنويد ؛ چون جمع شدند گفت :\r\nاى گروه قريش ! امروز سخن مرا بشنويد وأطاعت كنيد مرا وبعد از اين هرگز أطاعت من مكنيد ، بر گرديد بسوى مكة وشراب بخوريد ودست در گردن حوريوشان درآوريد وعهد وپيمان وخويشى محمد را رعايت كنيد كه أو پسر عم شما ومهتر وبهتر شماست ، پس برگرديد ورأى مرا قبول كنيد ، واگر مطلب شما متاعهاى قافلهء نخله وخون ابن حضرمي است من قافله را تاوان مىدهم وخون ابن حضرمي را كه هم‌سوگند من بود دية مىدهم .\r\nچون أبو جهل لعنة اللّه عليه اين سخنان را شنيد در غضب شد وگفت : عتبه زبان فصيح وبيان نصيح دارد واگر امروز قريش به گفتهء أو برگردند بزرگ قريش خواهد شد ! پس به عتبه خطاب كرد كه : اى عتبه ! شمشيرهاى فرزندان عبد المطلب را ديدى وترسيدى ومردم را تكليف برگشتن مىكنى در وقتي كه ظفر بر دشمن خود يافته‌ايم وكينهء ديرينه را انتقام مىتوانم كشيد ؟ پس عتبه از شتر خود به زير آمد وبر أبو جهل حمله كرد وأو را از روى أسب ربود وبه زمين زد ومردم را گمان بود كه أو را خواهد كشت ، پس دست از أو برداشت واسبش را پى كرد وگفت : تو مرا نسبت به جبن وترس مىدهى ! امروز بر قريش معلوم خواهد شد كه كداميك از ما وتو ترسناكتر وقوم خود را فاسدكننده‌تريم ! اگر راست مىگوئى بيا من وتو تنها به معركه رويم تا معلوم شود كه من شجاع‌ترم يا تو .\r\nپس أكابر قريش بر عتبه جمع شدند وگفتند : بخدا سوگند كه دست از أو بردار كه ابتداى شكست اين لشكر از تو نباشد ؛ پس عتبه دست از أبو جهل برداشت ونظر كرد بسوى برادر خود شيبه وپسرش وليد وگفت : برخيزيد ومهياى جنگ باشيد ، وخود زره پوشيد وخودى طلبيد كه بر سر گذارد ، از بزرگى سر أو خودى بهم نرسيد كه گنجايش سر أو داشته باشد ، پس دو عمامه در سر بست وشمشير خود را برداشت وبه سبب عصبيت وجاهليت پيش از ديگران با برادر وپسرش رو به ميدان آورد وندا كرد : اى محمد ! كفو ما را از قريش بسوى ما بفرست كه جنگ كنيم ؛ پس سه نفر از أنصار از لشكر اسلام بيرون\r\n\r\n","description":"","footnote":"","page_name":" 896 ","page_number":80},
  {"content":"\r\n\r\nرفتند ( عود ، معود ، عوف ) پسران عفرا ؛ عتبه چون ايشان را ديد گفت : كيستيد شما ؟ نسب خود را بگوئيد تا شما را بشناسيم .\r\nگفتند : مائيم پسران عفرا ياوران خدا ورسول خدا صلّى اللّه عليه وآله وسلّم .\r\nگفت : برگرديد كه ما با شما جنگ نمىكنيم وشما كفو ما نيستيد ، ما كفو خود را مىخواهيم از قريش .\r\nحضرت رسول صلّى اللّه عليه وآله وسلّم نيز نمىخواست كه أول جنگ از أنصار باشد ، پس به نزد ايشان فرستاد كه : برگرديد ، ايشان برگشتند ودر جاهاى خود ايستادند ؛ پس حضرت نظر كرد بسوى عبيدة بن الحارث پسر عم خود وهفتاد سال از عمر أو گذشته بود وفرمود : برخيز اى عبيده ؛ پس عبيده مردانه برجست وشمشير خود را به كف گرفت ، پس نظر كرد بسوى حمزه عليه السّلام عم بزرگوار خود وفرمود : برخيز اى عم ، پس نظر كرد بسوى أمير المؤمنين عليه السّلام وفرمود : برخيز يا علي ، وآن حضرت از همه خردسالتر بود ؛ پس هر سه شمشيرها به كف گرفتند ودر خدمت رسول خدا صلّى اللّه عليه وآله وسلّم ايستادند ، حضرت فرمود : طلب كنيد حقي را كه حق تعالى براي شما مقرر فرموده است ، اينك قريش آمده‌اند با خيلا وفخر خود ومىخواهند نور خدا را فرونشانند وخدا نخواهد گذاشت كه نور أو خاموش گردد والبتة نور دين خود را تمام خواهد كرد ، پس فرمود : اى عبيده ! بر تو باد به عتبه ، واى حمزه ! بر تو باد به شيبه ، واى على ! بر تو باد به وليد پسر عتبه .\r\nپس آن سه بزرگوار از نبىّ مختار استمداد همّت نموده مردانه متوجه جهاد با كفار گرديدند ، چون عتبه ايشان را ديد از كينه‌اى كه در دل خود داشت ايشان را نشناخت وپرسيد : شما كيستيد ؟ نسب خود را بگوئيد تا شما را بشناسم .\r\nعبيده گفت : منم عبيده پسر حارث بن عبد المطلب .\r\nعتبه گفت : نيكو كفوى هستى ، آنها كيستند ؟\r\nعبيده گفت : يكى حمزه پسر عبد المطلب است وديگرى علي بن أبي طالب است .\r\nعتبه گفت : دو كفو بزرگوارند ؛ لعنت خدا بر كسى كه ما وشما را در چنين مقامي در برابر يكديگر بازداشته است ؛ يعنى أبو جهل .\r\n\r\n","description":"","footnote":"","page_name":" 897 ","page_number":81},
  {"content":"\r\n\r\nپس شيبه به حمزه خطاب كرد : تو كيستى ؟ گفت : منم حمزة بن عبد المطلب شير خدا وشير رسول خدا .\r\nشيبه گفت : در برابر شير حلفا آمده‌اى حمله وصولت خود را خواهى ديد اى شير خدا .\r\nپس عبيده بر عتبه حمله كرد وضربتي بر سر عتبه زد كه سرش به دونيم شد ، وعتبه ضربتي بر پاهاى عبيده زد كه هر دو پايش را جدا كرد « 1 » وهر دو به زمين افتادند ؛ وحمزه وشيبه چندان حملهء يكديگر را رد كردند به سپرهاى خود كه شمشيرهاى ايشان كند شد ؛ وأمير المؤمنين عليه السّلام ضربتي بر دوش راست وليد زد كه از زير بغلش بيرون آمد . علي عليه السّلام فرمود : پس به دست چپ دست بريدهء خود را گرفت وچنان بر سر من زد كه گمان كردم كه آسمان بر سر من فرود آمد ؛ - وفرمود : انگشتر طلائى در دست داشت وچون دستش را حركت داد برق انگشتر أو صحرا را روشن كرد ونعره‌اى زد كه هر دو لشكر به لرزه آمدند وبه جانب پدر خود دويد ، پس حضرت از عقب أو رفت وضربت ديگر بر ران أو زد كه أو را انداخت ورجزى خواند كه : منم فرزند آنكه دو حوض براي حاجيان داشت عبد المطلب ، ومنم فرزند هاشم كه طعام مىداد مردم را در قحط وخشكسال ، ووفا مىكنم به وعدهء خود وحمايت مىكنم پيغمبر صاحب حسب ونسب را « 2 » - .\r\nپس حمزه وشيبه بعد از حملهء بسيار بر يكديگر چسبيدند ومسلمانان فرياد كردند : يا علي ! سگ را ببين كه بر عمت چسبيده است ؛ پس أمير المؤمنين عليه السّلام متوجه أو گرديد ، وچون حمزه بلندتر از شيبه بود فرمود : اى عم ! سر خود را به زير آور ، چون حمزه سر را به ميان سينهء شيبه برد علي عليه السّلام ضربتي زد ونصف سر شيبه را پراند .\r\nپس أمير المؤمنين عليه السّلام به نزد عتبه آمد وهنوز رمقى از أو باقي بود وأو را نيز تمام كش كرد ؛ وأمير المؤمنين وحمزه عليهما السلام عبيده را برداشتند وبه خدمت حضرت رسول صلّى اللّه عليه وآله وسلّم آوردند ، چون نظر آن حضرت بر أو افتاد آب از ديدهء مباركش فروريخت ؛ عبيده عرض\r\n\r\n\r\n","description":"","footnote":"\r\n( 1 ) . در مصدر ونيز در بحار الأنوار ذكر شده است كه « عتبه ضربتي بر پاى عبيده زد كه آن را جدا كرد » .\r\n( 2 ) . عبارتى كه بين دو خط تيره قرار گرفته در مصدر ذكر نشده است .\r\n","page_name":" 898 ","page_number":82},
  {"content":"\r\n\r\nكرد : يا رسول اللّه ! پدر ومادرم فداى تو باد ، من شهيدم ؟ فرمود : بلى تو أول شهيدى از أهل بيت من ، عبيده گفت : اگر عم تو أبو طالب زنده مىبود مىدانست كه من اولايم به آنچه گفته‌اى از أو ، حضرت فرمود : كدام عم مرا مىگوئى ؟ گفت : أبو طالب را كه آن دو بيت را گفته است در جواب كافران قريش كه مضمون آنها اين است : دروغ گفتيد بخانهء خدا سوگند كه محمد مغلوب شما خواهد گرديد پيش از آنكه ما نيزه زنيم وتير اندازيم در پيش روى أو وأو را به دست شما نخواهيم داد تا آنكه كشته شويم بر دور أو وزنان وفرزندان را فراموش كنيم در يارى أو .\r\nحضرت فرمود : به أبو طالب چنين مگو ، مگر نمىبينى يك پسرش را على كه مانند شير در پيش روى خدا ورسول شمشير مىزند وپسر ديگرش در راه خدا هجرت كرده است بسوى حبشه ؟ عبيده عرض كرد : يا رسول اللّه ! آيا بر من غضب كردى در چنين حالي ؟ فرمود : نه وليكن نخواستم عم مرا چنين ياد كنى « 1 » .\r\nوبه روايت ديگر : حمزه در برابر عتبه ايستاد ؛ وعبيده در برابر شيبه ، چنانكه شيخ مفيد از امام محمد باقر عليه السّلام روايت كرده است كه حضرت أمير المؤمنين عليه السّلام فرمود : من تعجب مىكنم از جرأت قريش در روز بدر كه ديدند من وليد پسر عتبه را كشتم وحمزه عتبه را كشت وبا حمزه شريك شدم در كشتن شيبه ، ناگاه حنظلة بن أبو سفيان رو به من آورد وچون به نزديك من رسيد ضربتي بر سرش زدم كه ديده‌هايش بر رويش جارى شد وبر زمين افتاد « 2 » .\r\nوباز علي بن إبراهيم وديگران روايت كرده‌اند كه : چون عتبه وشيبه ووليد كشته شدند ، أبو جهل لعين به قريش گفت : تعجيل مكنيد وطغيان منمائيد چنانكه پسران ربيعه كردند وراضى نشدند به جنگ أهل مدينه ، بر شما باد به كشتن أهل مدينه از أنصار ، وقريش را مكشيد وبه دست بگيريد ايشان را تا به مكة بريم وبشناسانيم به ايشان گمراهى ايشان را .\r\n\r\n\r\n","description":"","footnote":"\r\n( 1 ) . تفسير قمى 1 / 262 - 266 . ونيز رجوع شود به مجمع البيان 2 / 527 .\r\n( 2 ) . ارشاد شيخ مفيد 1 / 75 .\r\n","page_name":" 899 ","page_number":83},
  {"content":"\r\n\r\nوجوانى چند بودند از قريش كه در مكة مسلمان شده بودند وپدران ايشان حبس كرده بودند ايشان را ومانع هجرت آنها به مدينه شده بودند وصاحب يقين نبودند در دين اسلام مانند قيس بن الوليد بن مغيره ، أبو قيس بن فاكهه ، حارث بن ربيعه ، علي بن أمية ، عاص بن منبه ؛ وكفار ايشان را به جنگ بدر آورده بودند ، چون نظر كردند ومسلمانان را بسيار كم يافتند در دين خود متزلزل شدند وگفتند : فريب داده است اين بيچاره‌ها را دين آنها ودر اين زودى همه كشته خواهند شد ، پس حق تعالى اين آية را فرستاد  إِذْ يَقُولُ الْمُنافِقُونَ وَالَّذِينَ فِي قُلُوبِهِمْ مَرَضٌ غَرَّ هؤُلاءِ دِينُهُمْ وَمَنْ يَتَوَكَّلْ عَلَى اللَّهِ فَإِنَّ اللَّهَ عَزِيزٌ حَكِيمٌ  « 1 » يعنى : « در هنگامى كه مىگويند منافقان وآنان كه در دلهاى ايشان مرضى هست : مغرور كرده است اين گروه را دين ايشان ؛ وهر كه توكل كند بر خدا پس بدرستى كه خدا عزيز وقادر است بر هر چه خواهد ودانا وحكيم است » .\r\nإبليس لعين در اين وقت به صورت سراقة بن مالك متمثل شد وبه نزد قريش آمد وگفت : من با قبيلهء خود شما را يارى مىكنم ، علم خود را به من دهيد ؛ پس علم را گرفت ولشكر بسيار از شياطين به ايشان نمود وايشان را به صورت أهل قبيلهء سراقه به نظر كافران ومسلمانان در آورد ، واين باعث زيادتى جرأت قريش گرديد .\r\nچون حضرت رسول صلّى اللّه عليه وآله وسلّم اين حال را مشاهده نمود أصحاب خود را فرمود كه :\r\nديده‌هاى خود را بپوشيد وبه جانب مشركان نظر مكنيد وتا من شما را رخصت ندهم شمشير از غلاف مكشيد ، پس دست نياز به درگاه خداوند بىنياز برداشت ومشغول دعا وتضرع گرديد وعرض كرد : پروردگارا ! اين گروه ياوران دين تواند ، اگر اينها كشته شوند ديگر تو را در زمين كسى عبادت نخواهد كرد . پس آن حضرت را غشى عارض شد كه علامت نزول وحى بود بر أو ، پس به حال خود بازآمد وعرق از جبين انورش مىريخت وفرمود : اينك جبرئيل از جانب حق تعالى به مدد شما مىآيد با هزار نفر از ملائكة پياپى ؛ پس ابر سياهى ظاهر شد با برق بسيار وبر بالاى لشكر حضرت ايستاد ومسلمانان صداى\r\n\r\n\r\n","description":"","footnote":"\r\n( 1 ) . سورهء انفال : 49 .\r\n","page_name":" 900 ","page_number":84},
  {"content":"\r\n\r\nاسلحه از آن مىشنيدند وآواز كسى را مىشنيدند كه مىگفت : نزديك برو اى حيزوم ( حيزوم نام أسب جبرئيل بود كه در آن روز بر آن سوار بود ) .\r\nچون إبليس لعين جبرئيل امين را ديد علم را از دست انداخت وبرگشت ، نبيه « 1 » پسر حجاج گريبانش را گرفت وگفت : اى سراقه ! به كجا مىروى ؟ مىخواهى لشكر را بشكنى ؟ إبليس دست بر سينهء أو زد وگفت : دور شو كه من مىبينم چيزى چند كه تو نمىبينى ، من از پروردگار عالميان مىترسم . چنانكه حق تعالى در قرآن مجيد اشاره به اين قصه فرموده  وَإِذْ زَيَّنَ لَهُمُ الشَّيْطانُ أَعْمالَهُمْ  « وياد كنيد آن را كه زينت داد براي كافران شيطان عملهاى ايشان را »  وَقالَ لا غالِبَ لَكُمُ الْيَوْمَ مِنَ النَّاسِ وَإِنِّي جارٌ لَكُمْ  « 2 » « وگفت إبليس كه : هيچ‌كس غالب نمىشود بر شما امروز ومن امان‌دهنده‌ام شما را » « 3 » .\r\nگويند : چون ميان قريش وقبيلهء كنانه عداوتى بود چون به نزديك قبيلهء ايشان رسيدند آن عداوت را به خاطر آوردند وخواستند بر گردند كه مبادا قبيلهء كنانه در اين وقت انتهاز فرصت نموده بر ايشان بتازند ، پس در اينجا إبليس بصورت سراقة بن مالك كه از اشراف آن قبيله بود با لشكر بسيارى از شياطين حاضر شد وگفت : من ضامن مىشوم وشما را أمان مىدهم كه از قبيلهء كنانه به شما ضررى نرسد  فَلَمَّا تَراءَتِ الْفِئَتانِ نَكَصَ عَلى عَقِبَيْهِ وَقالَ إِنِّي بَرِيءٌ مِنْكُمْ إِنِّي أَرى ما لا تَرَوْنَ إِنِّي أَخافُ اللَّهَ وَاللَّهُ شَدِيدُ الْعِقابِ  « 4 » « پس چون بديدند هر دو لشكر يكديگر را يا شياطين ديدند ملائكة را ، برگشت شيطان بر عقب خود وگفت : من بيزارم از شما بدرستى كه من مىبينم آنچه شما نمىبينيد - يعنى ملائكة را - بدرستى كه من مىترسم از خدا وعقوبت خدا سخت است » « 5 » .\r\nواز حضرت امام محمد باقر وحضرت امام جعفر صادق عليهما السلام منقول است كه : شيطان\r\n\r\n\r\n","description":"","footnote":"\r\n( 1 ) . در مصدر « منبه » ذكر شده است .\r\n( 2 ) . سورهء انفال : 48 .\r\n( 3 ) . تفسير قمى 1 / 266 . ونيز رجوع شود به مجمع البيان 2 / 528 .\r\n( 4 ) . سورهء انفال : 48 .\r\n( 5 ) . مجمع البيان 2 / 549 .\r\n","page_name":" 901 ","page_number":85},
  {"content":"\r\n\r\nدر لشكر مشركان دست حارث بن هشام را در دست داشت ، ناگاه نظر إبليس بر ملائكة افتاد واز پس وپشت برگشت ، حارث گفت : اى سراقه ! به كجا مىروى ؟ در چنين حالي ما را مىگذارى ؟ ! إبليس گفت : من مىبينم آنچه شما نمىبينيد ؛ حارث به گمان آنكه أو سراقه است گفت : دروغ مىگوئى ، نمىبينى مگر لئيمان مدينه را ؟ پس دست بر سينهء حارث زد وگريخت ومردم گريختند ، وچون به مكة آمدند گفتند : سراقه ما را گريزاند .\r\nچون خبر به سراقه رسيد به نزد قريش آمد وسوگند ياد كرد كه من از جنگ شما خبر نشدم تا خبر گريختن شما را شنيدم ومن در آن جنگ حاضر نبودم ؛ وچون مسلمان شدند دانستند كه آن شيطان بوده است « 1 » .\r\nوعلي بن إبراهيم روايت كرده است كه : جبرئيل بر شيطان حمله آورد وأو گريخت وجبرئيل از عقب أو مىرفت تا به دريا فرو رفت ومىگفت : پروردگارا ! مرا وعده داده‌اى كه تا روز جزا زنده باشم ، به وعدهء خود وفا كن .\r\nوبه سند ديگر روايت كرده است كه : إبليس در هنگام گريختن به جبرئيل گفت : مگر پشيمان شده‌ايد از مهلتى كه مرا داده‌ايد ؟ وروايت كرده است كه از امام جعفر صادق عليه السّلام پرسيدند : اگر جبرئيل به إبليس مىرسيد أو را مىكشت ؟ حضرت فرمود : نه وليكن أو را ضربتي مىزد كه معيوب مىشد تا روز قيامت .\r\n- پس أبو جهل بيرون آمد به ميان دو لشكر وگفت : خداوندا ! هر كه از ما وايشان قطع رحم بيشتر كرده است وچيزى آورده است كه ما نمىدانيم آن را ، پس در اين بامداد أو را هلاك گردان .\r\nوبه روايت أبو حمزه ثمالى أبو جهل گفت : خداوندا ! دين ما قديم است ودين محمد تازه است ، هر يك را كه دوست‌تر مىدارى ونزد تو پسنديده‌تر است امروز أهل آن را يارى ده ؛ پس حق تعالى فرستاد  إِنْ تَسْتَفْتِحُوا فَقَدْ جاءَكُمُ الْفَتْحُ  « 2 » « اگر طلب فتح\r\n\r\n\r\n","description":"","footnote":"\r\n( 1 ) . مجمع البيان 2 / 549 .\r\n( 2 ) . سورهء انفال : 19 .\r\n","page_name":" 902 ","page_number":86},
  {"content":"\r\n\r\nونصرت كرديد پس آمد بسوى شما فتح چنانكه دعا كرديد » - « 1 » .\r\nپس حضرت أمير المؤمنين عليه السّلام كفى سنگريزه بر داشت وبه دست حضرت رسول صلّى اللّه عليه وآله وسلّم داد وحضرت به امر جبرئيل آن را بر روى كافران ريخت وفرمود « شاهت الوجوه » « قبيح باد اين روها » ، پس خدا بادي فرستاد وآن سنگريزه‌ها را بر روى كافران زد وايشان گريختند وهر كه قدرى از آن سنگريزه به أو رسيد در آن روز كشته شد چنانكه حق تعالى فرموده  وَما رَمَيْتَ إِذْ رَمَيْتَ وَلكِنَّ اللَّهَ رَمى  « 2 » « ونينداختى تو در هنگامى كه انداختى وليكن خدا انداخت » . ودر آن روز هفتاد نفر از كافران كشته شدند وهفتاد نفر أسير شدند ؛ وحضرت فرمود : مگذاريد كه أبو جهل بدر رود ، پس عمرو بن جموح أبو جهل را ديد وضربتي بر رانش زد وآن ملعون ضربتي بر عمرو زد كه دستش از بازو جدا شد وآويخت ! پس عمرو دست بريده را به زير پا گذاشت وقوت كرد ودست را جدا كرد وانداخت وباز مشغول جنگ شد ! عبد اللّه بن مسعود گفت : من وقتي رسيدم به أبو جهل كه أو از شتر افتاده بود ودر خون خود دست وپا مىزد گفتم : سپاس خداوندى را كه تو را چنين ذليل كرد ، پس سر برداشت وگفت : خدا تو را ذليل كند ، دين از براي كيست ؟ گفتم :\r\nاز براي خدا ورسول خدا ومن الحال تو را مىكشم ؛ وپاى خود را بر گردنش گذاشتم ، آن ملعون گفت : به گردنگاه صعبى بالا رفتى اى چرانندهء گوسفندان ، هيچ چيز بر من دشوارتر از اين نيست كه چون تو كسى مرا بكشد ، كاش يكى از فرزندان عبد المطلب مرا مىكشت يا مردى از احلاف قريش ! پس خود را از سرش كندم وسرش را جدا كردم وبه خدمت حضرت رسول صلّى اللّه عليه وآله وسلّم شتافتم ودر قدم مباركش انداختم وعرض كردم : يا رسول اللّه ! بشارت باد تو را كه سر أبو جهل است . حضرت چون سر آن بداختر را ديد به سجده افتاد وشكر حق تعالى بجا آورد « 3 » .\r\nواز ابن عباس منقول است كه : چون رسول خدا صلّى اللّه عليه وآله وسلّم بر كشتگان بدر ايستاد فرمود :\r\n\r\n\r\n","description":"","footnote":"\r\n( 1 ) . مجمع البيان 2 / 531 .\r\n( 2 ) . سورهء انفال : 17 .\r\n( 3 ) . تفسير قمى 1 / 267 - 268 با اندكى تفاوت .\r\n","page_name":" 903 ","page_number":87},
  {"content":"\r\n\r\nاى گروه خدا ! شما را جزاى بد دهد ، مرا به دروغ نسبت داديد ومن راستگو بودم ؛ ومرا به خيانت نسبت داديد ، ومن امين بودم ؛ پس متوجه أبو جهل لعين شد وفرمود : اين طاغىتر از فرعون بود ، چون فرعون يقين كرد به هلاكت اقرار كرد به يگانگى خدا واين ملعون چون يقين كرد به هلاك لات وعزى را خواند « 1 » .\r\nودر كتب حديث وسير از سهيل بن عمرو روايت كرده‌اند كه گفت : در روز بدر مردان سفيد ديدم در ميان آسمان وزمين كه هر يك علامتي داشتند وكافران را مىكشتند وأسير مىكردند « 2 » .\r\nواز أبو رهم غفارى روايت كرده‌اند كه گفت : من وپسر عم من بر سر آب بدر بوديم در روز جنگ ، چون كمي أصحاب محمد وبسيارى لشكر قريش را ديديم گفتيم : چون لشكرها برابر يكديگر مىايستند لشكر محمد را غارت مىكنيم ، وچنان تخمين مىكرديم كه لشكر آن حضرت چهار يك لشكر قريش بودند ، در اين سخن بوديم كه ناگاه ديديم كه ابرى بر بالاى لشكر پيدا شد وصداى اسلحه به گوش ما مىرسيد ، پس ابر ديگر پيدا شد به همين نحو ناگاه ديديم كه أصحاب محمد دو برابر لشكر قريش شدند ، پسر عم من از مشاهدهء اين أحوال ترسيد وهلاك شد ومن به خدمت حضرت رسول صلّى اللّه عليه وآله وسلّم رفتم ومسلمان شدم « 3 » .\r\nواز صهيب روايت كرده‌اند كه : بسيار دستها بريده شد وجراحتها ظاهر شد در روز بدر كه خون از آن جارى نشد وآن علامت ضربت ملائكة بود « 4 » .\r\nوأبو برده گفت كه : در روز بدر سه سر آوردم به خدمت حضرت رسول صلّى اللّه عليه وآله وسلّم وگفتم :\r\nيا رسول اللّه ! دو سر را من بريدم وسوم را ديدم كه مرد سفيد بلندى ضربتي زد واين سر\r\n\r\n\r\n","description":"","footnote":"\r\n( 1 ) . امالى شيخ طوسي 310 .\r\n( 2 ) . مغازى 1 / 76 ؛ دلائل النبوة 3 / 57 ؛ البداية والنهاية 3 / 281 ؛ شرح نهج البلاغة ابن أبي الحديد 14 / 159 .\r\n( 3 ) . مغازى 1 / 77 ؛ شرح نهج البلاغة ابن أبي الحديد 14 / 160 .\r\n( 4 ) . مغازى 1 / 78 ؛ دلائل النبوة 3 / 57 ؛ البداية والنهاية 3 / 281 ؛ شرح نهج البلاغة ابن أبي الحديد 14 / 161 .\r\n","page_name":" 904 ","page_number":88},
  {"content":"\r\n\r\nافتاد ومن برداشتم ، حضرت فرمود كه فلان ملك بود « 1 » .\r\nوسايب گفت كه : در روز بدر كسى مرا أسير نكرد ، چون قريش گريختند من نيز گريختم ناگاه ديدم كه مرد سفيدى كه أسب ابلقى سوار بود از ميان آسمان وزمين فرود آمد ومرا بست وانداخت ، پس عبد الرحمن بن عوف رسيد وچون مرا بسته ديد برداشت وبه خدمت حضرت آورد « 2 » .\r\nواز أبو رافع مولاي حضرت رسول صلّى اللّه عليه وآله وسلّم مروى است كه گفت : من غلام عباس بن عبد المطلب بودم واسلام در خانهء ما در آمده بود ومن مسلمان شده بودم وأم الفضل زن عباس مسلمان شده بود وعباس از قوم خود مىترسيد واظهار اسلام نمىكرد واسلام خود را پنهان مىداشت زيرا كه مال بسيار در پيش مردم داشت ودشمن خدا أبو لهب از جنگ بدر تخلف كرد وبجاى خود عاص بن هشام را فرستاده بود ، چون مصيبت قريش به أو رسيد أو ذليل شد وما در خود قوتى يافتيم ومن مرد ضعيفى بودم ودر حجرهء زمزم تير مىتراشيدم ، روزى نشسته بودم ومشغول كار خود بودم وأم الفضل نزد من نشسته بود وشادى مىكرديم بر فتح مسلمانان ، ناگاه ديدم أبو لهب را كه پاهاى خود را مىكشد ومىآيد تا آنكه در كنار حجره نشست وپشت أو به جانب پشت من بود ، چون اندك زماني شد أبو سفيان پيدا شد أبو لهب گفت : اى پسر برادر ! بيا نزديك من كه خبر راست را تو دارى ، پس أبو سفيان را در پهلوى خود نشاند ومردم نزد ايشان ايستاده بودند وگفت :\r\nاى پسر برادر ! بگو كه چگونه بود امر لشكر شما ؛ أبو سفيان گفت : بخدا سوگند كه هيچ نشد بغير آنكه بر خورديم با لشكر ايشان وتا رسيدند به ما شكست خورديم وگريختيم وكشتند وأسير كردند وهر چه خواستند كردند ، وبا اين حال من ملامت نمىكنم لشكر خود را زيرا كه مردان سفيد ديدم كه بر اسبان أبلق سوار بودند در ميان آسمان وزمين كه هيچ‌كس برابر ايشان نمىتوانست ايستاد . أبو رافع گفت : من در اين وقت گفتم : آنها ملائكة بوده‌اند ، پس\r\n\r\n\r\n","description":"","footnote":"\r\n( 1 ) . مغازى 1 / 78 و 79 ؛ دلائل النبوة 3 / 58 ؛ البداية والنهاية 3 / 281 ؛ شرح نهج البلاغة ابن أبي الحديد 14 / 161 .\r\n( 2 ) . مغازى 1 / 79 ؛ دلائل النبوة 3 / 60 ؛ البداية والنهاية 3 / 281 ؛ شرح نهج البلاغة ابن أبي الحديد 14 / 162 .\r\n","page_name":" 905 ","page_number":89},
  {"content":"\r\n\r\nأبو لهب دست برداشت وبه روى من زد ، من برجستم كه أو را بزنم ، مرا برداشت وبر زمين زد وخواست مرا بزند ، ناگاه أم الفضل برخاست وستون خيمه را برداشت وچنان بر سر أبو لهب زد كه سرش شكافته شد وگفت : آقاى أو حاضر نيست تو أو را ضعيف مىشمارى ؟ ! پس با مذلت وخوارى برخاست وبه خانه رفت وهفت روز بيشتر نماند تا مبتلا به مرض عدسه شد وآن مرض أو را كشت ، وچون مردم از مرض عدسه اجتناب مىكردند كه سرايت مىكند سه روز أو در خانه افتاده بود وكسى أو را برنمىداشت دفن كند وپسرهايش نزديك أو نمىرفتند تا آنكه مردم ملامت كردند پسرهاى أو را كه پدر شما در خانه گنديده است أو را دفن نمىكنيد ؟ ! پس به ضرورت أو را كشيدند وبه طرف اعلاى مكة أو را بيرون بردند وسنگ بر أو انداختند تا در زير سنگ پنهان شد واكنون بر سر راه عمره واقع است وهر كه از آنجا مىگذرد سنگى چند بر أو مىاندازد وبمنزلهء كوهى از سنگ جمع شده است . وأبو اليسر كه خواست عباس را أسير كند نتوانست پس ملكي أو را يارى كرد بر أسير كردن أو « 1 » .\r\nوشيخ مفيد از زهرى روايت كرده است كه : چون حضرت رسول صلّى اللّه عليه وآله وسلّم شنيد كه نوفل بن خويلد به جنگ آمده است گفت : خداوندا ! نوفل را از من كفايت كن ، چون قريش منهزم شدند حضرت أمير المؤمنين عليه السّلام أو را ديد كه حيران مانده است در معركه ونمىداند كه چه كند ، حضرت ضربتي بر سر أو زد كه بر خود أو فرو رفت ، پس شمشير را كشيد وبر پاى أو زد وپايش را قطع نمود ، وچون بر زمين افتاد سرش را بريد وبه خدمت حضرت آورد ودر وقتي رسيد كه حضرت مىفرمود كه : كي خبر از نوفل دارد ؟ حضرت أمير عليه السّلام فرمود كه : من كشتم أو را يا رسول اللّه ، پس حضرت گفت : اللّه أكبر حمد مىكنم خداوندى را كه دعاى مرا در حق أو مستجاب فرمود « 2 » .\r\nوابن شهرآشوب روايت كرده است : چون أبو يسر انصارى عباس را أسير كرد وبه\r\n\r\n\r\n","description":"","footnote":"\r\n( 1 ) . مجمع البيان 2 / 528 ؛ تاريخ طبري 2 / 39 - 40 . ونيز رجوع شود به سيرهء ابن هشام 1 / 646 والمنتظم 3 / 122 .\r\n( 2 ) . ارشاد شيخ مفيد 1 / 76 ؛ مغازى 91 - 92 ؛ شرح نهج البلاغة ابن أبي الحديد 14 / 143 - 144 .\r\n","page_name":" 906 ","page_number":90},
  {"content":"\r\n\r\nخدمت حضرت آورد عباس گفت : أو مرا أسير نكرد بلكه پسر برادرم على مرا أسير كرد ، حضرت فرمود كه : راست مىگويد عم من ، آن ملك بزرگوارى بود كه بصورت على آمده بود وحق تعالى ملائكة را كه به يارى من فرستاده همه را بصورت على فرستاده است تا مهابت ايشان در دل دشمنان زياد گردد « 1 » .\r\nبه سند ديگر از أبو يسر روايت كرده است كه گفت : عباس وعقيل را ديدم كه مردى بر أسب ابلقى سوار بود ايشان را مىكشيد مىآورد تا به نزد علي بن أبي طالب عليه السّلام رسيد پس ايشان را به آن حضرت تسليم كرد وگفت : بگير عم خود را وبرادر خود را كه تو اولائى به ايشان ، پس حضرت رسول صلّى اللّه عليه وآله وسلّم فرمود كه : آن جبرئيل بود « 2 » .\r\nودر حديث معتبر از حضرت صادق عليه السّلام روايت كرده است كه : جراحت يافتگان مشركان را در روز بدر چون سؤال مىكردند كه : كي جراحت زد تو را ؟ مىگفت : علي بن أبي طالب ، وچون اين را مىگفت مىمرد « 3 » .\r\nودر أكثر كتب معتبرهء خاصه وعامه از حضرت امام زين العابدين وامام محمد باقر عليه السّلام وابن عباس وديگران روايت كرده‌اند : در شب بدر آب كم بود ، حضرت رسول صلّى اللّه عليه وآله وسلّم فرمود : كيست كه برود ومشك آبى بياورد ؟ وهيچ‌كس أجابت نكرد زيرا كه شب تاريك بود وهوا سرد بود وباد تندى مىوزيد وخوف دشمن بود ؛ پس حضرت أمير المؤمنين عليه السّلام مشكى برداشت وسر چاه رفت وچون دلوى نيافت خود به چاه فرو رفت ومشك را پر كرد وروانه شد ، در اثناى راه باد تندى از پيش رو به أو رسيد كه نتوانست راه رفتن ، پس نشست تا باد گذشت ، وچون برخاست وروانه شد باد ديگر به أو رسيد با همان شدت ونشست تا آن هم گذشت ، تا آنكه سه مرتبه چنين شد - وبه روايت ديگر : هر مرتبه آب ريخته مىشد وبر مىگشت وپر مىكرد مشك را « 4 » - چون به خدمت آن حضرت آمد\r\n\r\n\r\n","description":"","footnote":"\r\n( 1 ) . مناقب ابن شهرآشوب 2 / 273 .\r\n( 2 ) . مناقب ابن شهرآشوب 2 / 273 - 274 .\r\n( 3 ) . مناقب ابن شهرآشوب 2 / 274 .\r\n( 4 ) . اين روايت در مناقب وإعلام الورى ذكر شده است .\r\n","page_name":" 907 ","page_number":91},
  {"content":"\r\n\r\nپرسيد كه : أبو الحسن ! چرا دير آمدى ؟ گفت : يا رسول اللّه ! سه مرتبه باد تندى به من رسيد كه از هول آنها لرزيدم ، رسول خدا صلّى اللّه عليه وآله وسلّم فرمود كه : مىدانى آنها كي بودند ؟ گفت : نه ، فرمود كه : باد أول جبرئيل بود با هزار ملك وهر يك بر تو سلام كردند وگذشتند ، وباد دوم ميكائيل بود با هزار ملك وهر يك بر تو سلام كردند ، وباد سوم إسرافيل بود با هزار ملك وهر يك بر تو سلام كردند ، وآنها به مدد ما آمده‌اند « 1 » .\r\nواز حضرت امام محمد باقر وحضرت امام رضا عليه السّلام منقول است كه : ملائكة در روز بدر عمامه‌هاى سفيد بر سر داشتند وعمامه‌هاى ايشان صاحب نشان بود يعنى دو علاقة داشت كه يكى را از پيش رو وديگرى را از عقب آويخته بودند « 2 » ؛ وبه روايت ديگر :\r\nحضرت رسول صلّى اللّه عليه وآله وسلّم عمامه بر سر بست ودو علاقة آويخت يكى پيش ويكى از عقب وجبرئيل نيز چنين كرد « 3 » ، وحضرت رسول صلّى اللّه عليه وآله وسلّم به دست خود بر سر أمير المؤمنين عليه السّلام عمامه بست ويك علاقة از پيش افكند ويكى از عقب وفرمود : بخدا سوگند كه چنين است تاجهاى ملائكة « 4 » .\r\nودر حديث معتبر ديگر از حضرت امام محمد باقر عليه السّلام منقول است كه : ملائكه‌اى كه يارى حضرت رسول صلّى اللّه عليه وآله وسلّم كردند در روز بدر پنج هزار ملك بودند ودر زمينند وبه آسمان بالا نخواهند رفت تا يارى حضرت صاحب الامر عليه السّلام بكنند « 5 » .\r\nبدان كه در عدد آنها كه به شمشير آتش بار نصرت آثار حيدر كرار در جنگ بدر كشته شدند خلاف است ، بعضي از مخالفان گفته‌اند كه : مقتولان كفار چهل ونه نفر بودند وبيست ودو نفر ايشان به تيغ أمير المؤمنين عليه السّلام كشته شدند « 6 » ؛ وأكثر گفته‌اند كه : بيست\r\n\r\n\r\n","description":"","footnote":"\r\n( 1 ) . رجوع شود به قرب الإسناد 111 وتفسير عياشى 2 / 65 وخصال 556 ومناقب ابن شهرآشوب 2 / 275 وإعلام الورى 190 - 191 ومناقب خوارزمي 218 وذخائر العقبى 68 وتذكرة الخواص 46 .\r\n( 2 ) . رجوع شود به تفسير عياشى 1 / 196 وكافى 6 / 461 ومجمع البيان 1 / 499 .\r\n( 3 ) . كافى 6 / 460 .\r\n( 4 ) . كافى 6 / 461 ، ودر آن عبارت « بخدا سوگند » ذكر نشده است .\r\n( 5 ) . تفسير عياشى 1 / 197 .\r\n( 6 ) . مغازى 1 / 152 .\r\n","page_name":" 908 ","page_number":92},
  {"content":"\r\n\r\nوهفت نفر به تيغ آن حضرت كشته شدند « 1 » ؛ ومحمد بن إسحاق از مخالفان روايت كرده است كه : آنچه آن حضرت كشت زيادة بود بر آنچه همهء صحابه كشتند « 2 » ؛ وموافق روايات وسير معتبرهء شيعه هفتاد نفر از كفار در جنگ بدر كشته شدند واز آن جمله سى وپنج نفر به سيلاب تيغ بىدريغ أمير المؤمنين عليه السّلام به آتش جهنم رسيدند وسى وپنج نفر ديگر به تيغ ملائكة وساير صحابه هلاك شدند « 3 » .\r\nوبه روايت شيخ مفيد : نصف بيشتر مقتولان به شمشير مولاي مؤمنان به درك أسفل نيران شتافتند « 4 » .\r\nوبه سند معتبر از حضرت امام رضا عليه السّلام منقول است كه حضرت رسول صلّى اللّه عليه وآله وسلّم فرمود در روز بدر كه : احدى از فرزندان عبد المطلب را مكشيد وأسير مكنيد كه ايشان به اختيار خود به اين جنگ نيامده‌اند « 5 » .\r\nوكلينى به سند صحيح از حضرت صادق عليه السّلام روايت كرده است كه : چون قريش فرزندان عبد المطلب را به جنگ بدر بيرون آوردند ورجزخوانان قريش شروع كردند در رجز خواندن ، طالب پسر أبو طالب شروع كرد به رجز خواندن ودر رجز خواندن نفرين بر لشكر خود مىكرد كه كشته ومغلوب گردند از لشكر اسلام ودعا مىكرد كه لشكر مسلمانان غالب گردند ، چون قريش رجز أو را شنيدند گفتند : اين ما را شكست خواهد داد ؛ وأو را برگردانيدند . وفرمود كه : أو در باطن مسلمان بود « 6 » .\r\n\r\n\r\n","description":"","footnote":"\r\n( 1 ) . تفسير قمى 1 / 269 ؛ مجمع البيان 2 / 559 .\r\n( 2 ) . مناقب ابن شهرآشوب 3 / 144 به نقل از ابن إسحاق .\r\n( 3 ) . ارشاد شيخ مفيد 1 / 69 .\r\n( 4 ) . ارشاد شيخ مفيد 1 / 72 .\r\n( 5 ) . امالى شيخ طوسي 342 ، ودر آن كلمهء « مكشيد » ذكر نشده است ، ولى در شرح نهج البلاغة ابن أبي الحديد 14 / 182 - 183 وسيرهء ابن هشام 2 / 629 ودلائل النبوة 3 / 140 از ابن عباس روايت شده است كه رسول خدا صلّى اللّه عليه وآله وسلّم فرمود : من دانستم كه مردانى از بني هاشم وغير آنها به اجبار وارد جنگ شده‌اند وما احتياجى به قتل آنان نداريم ، اگر كسى از شما يكى از آنان را ببيند ، أو را نكشد .\r\n( 6 ) . كافى 8 / 375 .\r\n","page_name":" 909 ","page_number":93},
  {"content":"\r\n\r\nوعلي بن إبراهيم روايت كرده است كه : أبو بشر انصارى عباس وعقيل را أسير كرد وايشان را به خدمت حضرت رسول صلّى اللّه عليه وآله وسلّم آورد ، حضرت از أو پرسيد كه : آيا كسى تو را يارى كرد بر گرفتن ايشان ؟\r\nگفت : بلى مردى مرا يارى كرد كه جامه‌هاى سفيد پوشيده بود ومن أو را نمىشناختم .\r\nحضرت فرمود كه : أو از ملائكة بود .\r\nپس حضرت ، عباس را گفت كه : فدا بده براي خود وبراي پسر برادر خود عقيل - وبه روايت ديگر : براي دو پسر برادر خود عقيل بن أبي طالب ونوفل بن حارث « 1 » - .\r\nعباس گفت : يا رسول اللّه ! من مسلمان بودم وليكن قوم مرا به جبر به جنگ آوردند .\r\nحضرت فرمود كه : خدا اسلام تو را بهتر مىداند واگر راست‌گوئى تو را جزا خواهد داد واما به حسب ظاهر تو به يارى دشمن ما آمده بودى ، اى عباس ! شما خواستيد با خدا خصمي كنيد خدا ما را بر شما غالب گردانيد ، اى عباس ! بده فداى خود وپسر برادر خود را .\r\nوچون عباس چهل اوقيهء طلا با خود آورده بود ومسلمانان از أو به غنيمت گرفته بودند گفت : يا رسول اللّه ! آن طلا را به فداى من حساب كن .\r\nحضرت فرمود : نه ، اين چيزى است كه خدا به من داده است ، به حساب فدا محسوب نمىشود .\r\nعباس گفت : من مال ديگر بغير آن ندارم .\r\nآن جناب فرمود كه : دروغ مىگوئى چه شد آن مالي كه به أم الفضل سپردى در مكة وگفتى اگر مرا حادثه‌اى رو دهد اين را ميان خود قسمت كنيد .\r\nعباس گفت : كي تو را خبر داد به اين ؟ حضرت فرمود : خدا مرا خبر داد .\r\nعباس گفت : شهادت مىدهم كه تو پيغمبر خدائى زيرا كه بغير از خدا ديگرى بر اين مطلع نبود . پس عباس گفت : جميع مال مرا مىگيرى كه من از مردم به دست خود سؤال\r\n\r\n\r\n","description":"","footnote":"\r\n( 1 ) . شرح نهج البلاغة ابن أبي الحديد 14 / 184 ؛ مجمع البيان 2 / 559 ؛ دلائل النبوة 3 / 142 .\r\n","page_name":" 910 ","page_number":94},
  {"content":"\r\n\r\nكنم ، پس حق تعالى اين آية را فرستاد  يا أَيُّهَا النَّبِيُّ قُلْ لِمَنْ فِي أَيْدِيكُمْ مِنَ الْأَسْرى  « اى پيغمبر ! بگو مر آنان را كه در دستهاى شمايند از أسيران » ،  إِنْ يَعْلَمِ اللَّهُ فِي قُلُوبِكُمْ خَيْراً يُؤْتِكُمْ خَيْراً مِمَّا أُخِذَ مِنْكُمْ  « اگر بداند خدا در دلهاى شما خيرى ، هرآينه عطا كند شما را بهتر از آنچه گرفته شده است از شما به علت فدا »  وَيَغْفِرْ لَكُمْ وَاللَّهُ غَفُورٌ رَحِيمٌ  « 1 » « وبيامرزد شما را وخدا آمرزنده ومهربان است » « 2 » .\r\nوبه سند معتبر از حضرت امام محمد باقر عليه السّلام اين قصه منقول است ودر آخر حديث فرمود كه : چون عباس به مدينه هجرت كرد بعد از اسلام ، مالي از براي حضرت رسول صلّى اللّه عليه وآله وسلّم از ناحيه‌اى آوردند پس آن حضرت عباس را گفت : اى عباس ! رداى خود را بگشا وبهره‌اى از اين مال بگير ، عباس ردا را گشود وحضرت زر بسيارى در رداى أو ريخت وفرمود : اين از جملهء آن است كه خدا فرموده  يُؤْتِكُمْ خَيْراً مِمَّا أُخِذَ مِنْكُمْ  « 3 » .\r\nوكلينى به سند حسن از حضرت صادق عليه السّلام روايت كرده است كه : اين آية كه گذشت در حق عباس وعقيل ونوفل پسر عمّ حضرت رسول صلّى اللّه عليه وآله وسلّم نازل شد ، وفرمود كه :\r\nحضرت رسول صلّى اللّه عليه وآله وسلّم نهى نمود در روز بدر از كشتن احدى از بني هاشم واز كشتن أبو البختري ؛ وأبو البختري قبول نكرد كه أسير شود وكشته شد ، واين سه نفر از بني هاشم أسير شدند ، پس حضرت رسول صلّى اللّه عليه وآله وسلّم علي بن أبي طالب عليه السّلام را فرستاد كه : ببين از بني هاشم كي در اينجا هست ، چون أمير المؤمنين عليه السّلام به برادر خود عقيل گذشت از براي خدا نظر به جانب أو نكرد وگذشت ، عقيل گفت : اى برادر ! بيا به جانب من حال مرا مىبينى ، باز متوجه أو نشد وبه خدمت حضرت رسول صلّى اللّه عليه وآله وسلّم آمد وگفت : يا رسول اللّه ! عباس در دست فلان كس است وعقيل در دست فلان است ونوفل در دست فلان است ؛ پس آن حضرت به نزد ايشان آمد وچون به عقيل رسيد گفت : اى عقيل ! أبو جهل كشته شد ، عقيل گفت : ديگر شما را در مكة منازعى نيست ، اگر ايشان را تمام كش نكرده‌ايد از\r\n\r\n\r\n","description":"","footnote":"\r\n( 1 ) . سورهء انفال : 70 .\r\n( 2 ) . تفسير قمى 1 / 268 .\r\n( 3 ) . قرب الإسناد 21 ؛ تفسير عياشى 2 / 69 با تفاوتى در سند روايت .\r\n","page_name":" 911 ","page_number":95},
  {"content":"\r\n\r\nپى ايشان برويد ؛ پس عباس را به خدمت آن حضرت آوردند حضرت فرمود كه : خود را وپسرهاى برادران خود را فدا بده ، عباس گفت : بروم واز قريش گدائى كنم ؟ فرمود : از آن مال بده كه نزد أم الفضل گذاشتى وگفتى كه : اگر مرا عارضه‌اى رو دهد در اين سفر اين را صرف خود وفرزندان خود كن ، عباس گفت : اى پسر برادر ! كي اين خبر را به تو داد ؟\r\nفرمود كه : جبرئيل از جانب خدا خبر آورد ، وگفت : بخدا سوگند كه كسى اين را ندانست وگواهى مىدهم كه تو پيغمبر خدائى . پس أسيران همه كافر به مكة برگشتند بغير عباس وعقيل ونوفل كه ايشان مسلمان شدند وخدا اين آية را در شأن ايشان فرستاد « 1 » .\r\nبرگشتيم به روايت علي بن إبراهيم : پس حضرت رسول صلّى اللّه عليه وآله وسلّم به عقيل گفت كه : خدا كشت أبو جهل وعتبه وشيبه ومنبه ونبيه ونوفل را وأسير شد سهيل بن عمرو ونضر بن حارث وعقبة بن أبي معيط وفلان وفلان « 2 » ؛ عقيل گفت : بعد از اين در مكة كسى با تو منازعه نمىتواند كرد ، اگر خوب مجروح كرده‌اى وكشته‌اى ايشان را خوب واگر قوتى در ايشان مانده است تعاقب كن ايشان را ؛ حضرت از سخن أو متبسم گرديد .\r\nوكشتگان بدر هفتاد نفر بودند وأسيران نيز هفتاد نفر بودند وأمير المؤمنين عليه السّلام از ايشان بيست وهفت نفر را خود تنها كشته بود واحدى از مسلمانان أسير كافران نشده بودند پس أسيران را به ريسمانها بستند وپياده مىكشيدند . واز أصحاب حضرت رسول صلّى اللّه عليه وآله وسلّم نه نفر شهيد شدند كه يكى از ايشان سعد بن خيثمة « 3 » بود كه يكى از نقبا بود ، پس حضرت رسول صلّى اللّه عليه وآله وسلّم بار كرد ونزد غروب آفتاب در اثيل فرود آمدند كه در دو فرسخى بدر واقع است ، ودر راه آن حضرت نظري كرد بسوى عقبة بن أبي معيط ونضر بن حارث كه هر دو را به يك ريسمان بسته بودند ، پس نضر به عقبه گفت كه : اى عقبه ! من وتو هر دو كشته خواهيم شد ، عقبه گفت : در ميان همهء قريش من وتو را خواهند كشت ؟\r\n\r\n\r\n","description":"","footnote":"\r\n( 1 ) . كافى 8 / 202 ، ودر آن عبارت « وأبو البختري قبول نكرد كه أسير شود وكشته شد » ذكر نشده است ، ولى دربارهء اين معنى رجوع شود به مغازى 1 / 80 وسيرهء ابن هشام 2 / 629 .\r\n( 2 ) . نام كشتگان وأسيران در مصدر با تفاوتهايى ذكر شده است .\r\n( 3 ) . در مصدر « خثيمه » ذكر شده است .\r\n","page_name":" 912 ","page_number":96},
  {"content":"\r\n\r\nگفت : بلى زيرا كه [ محمد 
  ] « 1 » نظري بسوى ما كرد كه من در آن نظر مرگ را ديدم . پس حضرت رسول صلّى اللّه عليه وآله وسلّم فرمود كه : يا علي ! نضر وعقبه را بياور وعقبه مرد خوش‌روئى بود وموهاى بلند داشت ، حضرت أمير المؤمنين عليه السّلام موهاى سر أو را گرفت وهمه جا أو را كشيد تا به خدمت حضرت رسول صلّى اللّه عليه وآله وسلّم آورد ، نضر گفت : يا محمد ! سؤال مىكنم از تو بحق رحم وخويشاوندى كه ميان من وتو هست كه بگردانى مرا مانند يكى از قريش ، اگر آنها را بكشى مرا بكشى واگر از آنها فدا بگيرى از من فدا بگيرى ، حضرت فرمود كه : ميان من وتو خويشى نيست ، خدا رحم را به اسلام قطع كرد ، يا علي ! أو را پيش آر وگردن بزن ، عقبه گفت : يا محمد ! آيا تو نگفتى كه قريش را دستگير كرده نمىبايد كشت ؟ حضرت فرمود كه : تو از قريش نيستى تو گبرى هستى از أهل صفوريه وآن پدرى كه تو را به أو نسبت مىدهند تو به سال از أو بزرگترى ؛ پس فرمود كه : يا علي ! عقبه را نيز گردن بزن .\r\nچون نضر وعقبه كشته شدند أنصار ترسيدند كه مبادا حضرت همهء أسيران را بكشد ، پس به خدمت آن حضرت ايستادند وگفتند : يا رسول اللّه ! ما هفتاد نفر از قريش را كشتيم وهفتاد نفر از ايشان را أسير كرديم وايشان قوم وخويشان تواند ، ايشان را به ما ببخش يا رسول اللّه وفدا از ايشان بگير وايشان را رها كن . پس حق تعالى اين آية را فرستاد كه  ما كانَ لِنَبِيٍّ أَنْ يَكُونَ لَهُ أَسْرى حَتَّى يُثْخِنَ فِي الْأَرْضِ  « 2 » يعنى : « نبوده است پيغمبرى را كه أو را أسيران بوده باشد - كه اگر خواهد فدا بگيرد واگر خواهد رها كند - تا بسيار بكشد كافران را وايشان را در زمين ذليل ومغلوب گرداند » ؛ پس در آيات بعد مؤمنان را عتابها فرمود به سبب طمع در فدا وغنيمت ، پس فرستاد  فَكُلُوا مِمَّا غَنِمْتُمْ حَلالًا طَيِّباً  « 3 » يعنى : « پس بخوريد از آنچه به غنيمت گرفته‌ايد حلال وپاكيزه » « 4 » .\r\nوعلي بن إبراهيم روايت كرده است كه : حق تعالى در اين آية مرخص فرمود ايشان را\r\n\r\n\r\n","description":"","footnote":"\r\n( 1 ) . اين كلمه از متن عربى روايت اضافه شد .\r\n( 2 ) . سورهء انفال : 67 .\r\n( 3 ) . سورهء انفال : 69 .\r\n( 4 ) . تفسير قمى 1 / 269 - 270 .\r\n","page_name":" 913 ","page_number":97},
  {"content":"\r\n\r\nدر فدا گرفتن ورها كردن أسيران وشرط كرد بر ايشان كه اگر فدا مىگيريد از ايشان به عدد آنها كه از ايشان فدا گرفته‌ايد در سال آينده از شما كشته خواهند شد به دست ايشان ، ومسلمانان به اين شرط راضى شدند وگفتند : امسال فدا مىگيريم ونفع دنيا مىبريم ودر سال آينده شهيد مىشويم وداخل بهشت مىشويم ؛ پس در جنگ أحد هفتاد نفر از مسلمانان شهيد شدند وباقيماندهء أصحاب گفتند كه : چرا چنين شد ؟ تو ما را وعدهء نصرت كردى ، پس حق تعالى فرستاد كه : شما خود كرديد اين را به آن شرطي كه در بدر كرديد وبه فدا گرفتن راضى شديد « 1 » .\r\nوشيخ طبرسى روايت كرده است كه : أكثر فداى مشركان چهار هزار درهم بود وكمتر آن هزار درهم بود ، پس قريش به تدريج فدا مىفرستادند وأسيران را رها كردند تا آنكه زينب دختر حضرت رسول صلّى اللّه عليه وآله وسلّم كه زوجهء أبو العاص بن ربيع بود گردنبند خود را كه حضرت خديجة به أو داده بود براي فداى شوهر خود أبو العاص فرستاد ، چون حضرت آن گردنبند را ديد خديجة را به ياد آورد ومتألم شد ؛ چون صحابه اين حالت را در حضرت مشاهده كردند ، فداى زينب را بخشيدند - وبه روايت ديگر حضرت از ايشان درخواست وايشان بخشيدند « 2 » - وحضرت أبو العاص را بىفدا رها كرد به شرط آنكه زينب را مانع نشود از آمدن به خدمت آن حضرت وأو وفا به شرط خود كرد « 3 » .\r\nابن أبي الحديد كه از مشاهير علماى أهل سنت است در شرح نهج البلاغة گفته است كه :\r\nمن چون اين قصه را نزد سيد نقيب أستاذ خود خواندم گفت : آيا أبو بكر وعمر در آنجا حاضر نبودند ونديدند كه حضرت رسول صلّى اللّه عليه وآله وسلّم براي قلادهء زينب چنين متأثر شد واز مسلمانان استدعا كرد كه به أو فدا را ببخشند ؟ آيا فاطمه كه بهترين زنان عالميان بود كمتر از زينب بود ؟ بر تقديرى كه آن حديث دروغ كه بر پيغمبر بستند راست بود وحضرت فاطمه را در فدك حقي نبود ، ايشان نمىتوانستند از براي خاطرجوئى فاطمه از\r\n\r\n\r\n","description":"","footnote":"\r\n( 1 ) . تفسير قمى 1 / 270 .\r\n( 2 ) . سيرهء ابن هشام 2 / 653 ؛ شرح نهج البلاغة ابن أبي الحديد 14 / 190 .\r\n( 3 ) . مجمع البيان 2 / 559 .\r\n","page_name":" 914 ","page_number":98},
  {"content":"\r\n\r\nمسلمانان طلب كنند كه فدك را به فاطمه بگذارند ؟ آيا مسلمانان در اين باب مضايقه مىكردند ؟ « 1 » .\r\nبرگشتيم به روايت شيخ طبرسى ، روايت كرده است كه : چون مسلمانان يافتند كه حضرت از گرفتن فدا كراهت دارد ، سعد بن معاذ گفت : يا رسول اللّه ! اين أول جنگى است كه ما با كافران كرديم اگر ايشان را بكشيم بهتر است از آنكه فدا بگيريم . عمر گفت : يا رسول اللّه ! اينها تكذيب تو كردند وتو را از مكة بيرون كردند ، اينها را گردن بزن وعلى را بفرما كه عقيل را گردن بزند ومرا بفرما تا فلان را گردن بزنم « 2 » .\r\nمؤلف گويد : اين ملعون در اين سخن غرضى بغير اين نداشت كه شايد برادر أمير المؤمنين عليه السّلام كشته شود با آنكه حضرت رسول صلّى اللّه عليه وآله وسلّم در أول جنگ فرمود كه هيچ‌كس از بني هاشم را مكشيد كه ايشان به رضاى خود به اين جنگ نيامده‌اند ، واين عجب است كه اين شجاعت چگونه بعد از بستن دست أسيران در أو بهم رسيد ودر اثناى جنگ چرا يك كس را نكشت .\r\nبه اتفاق راويان خاصه وعامه مجملا در ميان صحابه در اين باب اختلاف شد تا آنكه به فدا گرفتن قرار يافت چنانكه گذشت « 3 » .\r\nواز حضرت امام محمد باقر عليه السّلام منقول است كه در روز بدر فداى هر مرد از مشركان چهل اوقيه طلا بود كه هر اوقيه چهل مثقال طلا بود بغير از عباس كه از أو صد اوقيه گرفته شد چنانكه گذشت « 4 » .\r\nواز عباس مروى است كه گفت : به عوض آنچه از من گرفته شد خدا آن قدر به من داد كه الحال بيست غلام دارم كه براي من تجارت مىكنند كه كمتر مايهء ايشان بيست هزار درهم\r\n\r\n\r\n","description":"","footnote":"\r\n( 1 ) . شرح نهج البلاغة ابن أبي الحديد 14 / 190 - 191 .\r\n( 2 ) . مجمع البيان 2 / 559 .\r\n( 3 ) . رجوع شود به مجمع البيان 2 / 559 وصحيح مسلم 3 / 1358 وتاريخ طبري 2 / 46 والبداية والنهاية 3 / 297 ودلائل النبوة 3 / 137 - 141 .\r\n( 4 ) . مجمع البيان 2 / 559 .\r\n","page_name":" 915 ","page_number":99},
  {"content":"\r\n\r\nاست وخدا سقايت زمزم را به من داد كه با جميع أموال مكة آن را برابر نمىكنم واميد آمرزش نيز از پروردگار خود دارم « 1 » .\r\nودر تفسير حضرت امام حسن عسكرى عليه السّلام مذكور است كه : چون حضرت رسول صلّى اللّه عليه وآله وسلّم بسوى مدينه هجرت كرد ، أبو جهل رسالتي بسوى آن حضرت فرستاد كه : آن باد نخوتى كه در سر داشتى تو را از مكة به مدينه افكند وباز آن نخوت را ترك نمىكنى تا آنكه همهء قريش اتفاق كنند وتو را با أعوان تو مستأصل كنند ؛ واز اين مقولة سخنان بسيار گفت . چون فرستادهء آن ملعون اداى رسالت كرد در حضور صحابه ودر آن وقت حضرت در بيرون مدينه بود ودر جواب فرمود : أبو جهل مرا به مكاره وكشتن تهديد مىكند وپروردگار عالميان مرا به ظفر ويارى نمودن وعده مىكند وخبر خدا راست‌تر است وگفتهء خدا به قبول كردن سزاوارتر است ، محمد را ضرر نمىرساند بعد از يارى وفضل وكرم خدا ، هر كه أو را أطاعت نكند أو را خوار گرداند يا بر أو غضب نمايد ، بگو به أو كه :\r\nاى أبو جهل ! تو به نزد من فرستاده‌اى سخنى چند را كه شيطان در خاطر تو انداخته است ومن جواب مىگويم تو را به آنچه خداوند رحمان در دل من مىافكند : بعد از بيست ونه روز ميان ما وتو جنگ خواهد شد وخدا تو را به دست ضعيفترين أصحاب من خواهد كشت وعن‌قريب تو وعتبه وشيبه ووليد وفلان وفلان در چاه بدر كشته خواهيد افتاد واز شما هفتاد نفر را خواهم كشت وهفتاد نفر را أسير خواهم كرد واز ايشان فداى گران خواهم گرفت . پس حضرت ندا فرمود جمعى را كه حاضر بودند كه : مىخواهيد بنمايم به شما محل كشته شدن هر يك از آنها را كه در قتال مقتول خواهند شد ؟ گفتند : بلى ، فرمود :\r\nبيائيد بر سر چاه بدر تا بنمايم به شما .\r\nچون نام بدر را شنيدند بغير علي بن أبي طالب عليه السّلام كسى أجابت نكرد وديگران گفتند :\r\nمحتاج به سواري وخرجى مىشويم براي اين سفر وبر ما دشوار است تحصيل اينها ! حضرت به يهودان كه حاضر بودند خطاب نمود كه : شما چه مىگوئيد ؟ گفتند : مىخواهيم\r\n\r\n\r\n","description":"","footnote":"\r\n( 1 ) . مجمع البيان 2 / 560 .\r\n","page_name":" 916 ","page_number":100},
  {"content":"\r\n\r\nدر خانه‌هاى خود باشيم واحتياج نداريم به ديدن آنچه تو به دروغ دعوى مىكنى ؟\r\nحضرت فرمود : شما را در رفتن بسوى بدر تعبى نيست به يك گام مىتوانيد به آنجا رسيدن ؛ مؤمنان گفتند : راست است فرمودهء رسول خدا صلّى اللّه عليه وآله وسلّم مىرويم ومشرّف مىشويم به دانستن اين معجزه ، ومنافقان گفتند : امتحان مىكنيم اين دروغگو را تا دروغ أو ظاهر شود ورسوا گردد ! پس حضرت فرمود : گام برداريد ، چون گام برداشتند در گام دوم خود را نزد چاه بدر ديدند وبسيار تعجب كردند ، حضرت فرمود : چاه را علامت قرار دهيد واز هر طرف بپيمائيد ؛ چون قدرى پيموديم فرمود : اينجا محل كشته شدن أبو جهل است وفلان انصارى أو را خواهد كشت وسرش را ابن مسعود جدا خواهد كرد ؛ پس فرمود :\r\nديگر بپيمائيد از جانب ديگر ، وفرمود : اينجا موضع كشتن عتبه است واينجا موضع كشتن شيبه است واينجا محل هلاك وليد است ، وهمچنين تا آنكه موضع كشته شدن مجموع هفتاد نفر را بيان كرد وفرمود : از امروز حساب كنيد روز بيست ونهم اين قضية واقع خواهد شد « 1 » .\r\nوعلي بن إبراهيم به سند موثق از حضرت امام جعفر صادق عليه السّلام روايت كرده است كه :\r\nدر روز بدر چون مشركان گريختند أصحاب حضرت رسول صلّى اللّه عليه وآله وسلّم بر سه صنف بودند :\r\nصنفى نزد خيمهء آن حضرت بودند ، وصنفى بر غنيمت غارت بردند ، وصنفى به طلب دشمن رفتند وأسير كردند وغنيمت گرفتند ، چون غنيمتها واسرا را جمع كردند أنصار در باب أسيران سخن گفتند ، پس حق تعالى فرستاد  ما كانَ لِنَبِيٍّ أَنْ يَكُونَ لَهُ أَسْرى حَتَّى يُثْخِنَ فِي الْأَرْضِ  چون خدا مباح گردانيد بر ايشان أسيران وغنيمتها را سعد بن معاذ انصارى كه از آنها بود كه نزد خيمهء آن حضرت مانده بودند گفت : يا رسول اللّه ! ما كه پى دشمن نرفتيم نه از آن بود كه جهاد را نخواهيم ونه آنكه از دشمن مىترسيديم وليكن براي اين نزد خيمهء شريفهء تو مانديم كه مبادا مشركان از جانب ديگر بر سر تو آيند وتو تنها باشى ، ووجوه مهاجران واشراف أنصار أكثر نزد خيمه بودند ، ومردم بسيارند وغنيمت\r\n\r\n\r\n","description":"","footnote":"\r\n( 1 ) . تفسير امام حسن عسكرى عليه السّلام 294 ؛ احتجاج 1 / 74 .\r\n","page_name":" 917 ","page_number":101},
  {"content":"\r\n\r\nاندك است واگر غنيمتها را به آنها دهى كه جنگ كرده‌اند براي أصحاب تو چيزى نمىماند ؛ وأو از اين مىترسيد كه حضرت غنيمتها وپوشش وسلاح وأسب كشتگان را ميان جهاد كنندگان قسمت نمايد وبه گروهى كه نزد خيمه مانده بودند چيزى ندهد ، ودر اين باب ميان صحابه نزاع شد تا آنكه از حضرت پرسيدند : اين غنيمتها از كيست ؟ پس حق تعالى اين آية فرستاد   يَسْئَلُونَكَ عَنِ الْأَنْفالِ قُلِ الْأَنْفالُ لِلَّهِ وَالرَّسُولِ   « 1 » « سؤال مىكنند - اى محمد - از تو از حكم غنيمتهاى كافران بگو كه آنها از خدا ورسول است » ، چون اين آية نازل شد وخدا ايشان را در غنيمت بهره‌اى نداد نااميد برگشتند ، پس حق تعالى آيهء خمس را فرستاد وحضرت خمس خود را نيز به ايشان بخشيد وخمس بر نداشت وهمه را ميان ايشان قسمت كرد .\r\nپس سعد بن أبي وقاص گفت : يا رسول اللّه ! آيا سوارهء قتال‌كننده را مانند ضعيفان كه كارزار نكرده‌اند بهره مىدهى ؟ حضرت فرمود : مادرت به عزاى تو نشيند خدا به بركت ضعيفان شما را بر دشمنان يارى داد « 2 » .\r\nوقطب راوندى وديگران روايت كرده‌اند كه : در آن شب حضرت را خواب نمىبرد ، از سبب آن پرسيدند ، حضرت فرمود : نالهء عباس در بند نمىگذارد كه من به خواب روم ، پس بند را از أو گشودند تا حضرت به خواب رفت « 3 » .\r\nوابن بابويه از حضرت أمير المؤمنين عليه السّلام روايت كرده است كه فرمود : من خضر را در خواب ديدم پيش از جنگ بدر به يك شب وگفتم : مرا چيزى تعليم فرما كه به آن نصرت يابم بر دشمنان ، فرمود : بگو : « يا هو يا من لا هو الّا هو » . چون صبح شد خواب خود را به حضرت رسول صلّى اللّه عليه وآله وسلّم عرض كرد فرمود : يا علي ! اسم أعظم را ياد تو داده است ؛ پس حضرت أمير عليه السّلام فرمود : اين نام بزرگوار پيوسته بر زبان من بود در روز بدر « 4 » .\r\n\r\n\r\n","description":"","footnote":"\r\n( 1 ) . سورهء انفال : 1 .\r\n( 2 ) . تفسير قمى 1 / 254 - 255 .\r\n( 3 ) . خرايج 1 / 61 ؛ مجمع البيان 2 / 559 ؛ دلائل النبوة 3 / 141 ؛ المنتظم 3 / 111 .\r\n( 4 ) . توحيد شيخ صدوق 89 .\r\n","page_name":" 918 ","page_number":102},
  {"content":"\r\n\r\nودر كتاب اختصاص از حضرت امام موسى كاظم عليه السّلام روايت كرده است كه : عباس در ميان أسيران بود در جنگ بدر وگفت : ندارم چيزى كه به فدا بدهم ، پس جبرئيل نازل شد وگفت : طلائى دفن كرده است در خانهء خود وأم الفضل زن خود را بر آن مطلع كرده است ، أمير المؤمنين عليه السّلام را بفرست تا آن را از نزد أم الفضل بيرون آورد . چون اين خبر را به عباس نقل فرمود ونشان دفينه را داد ، عباس أمير المؤمنين عليه السّلام را رخصت داد كه برود وآن طلا را از أم الفضل بگيرد . چون أمير المؤمنين عليه السّلام طلا را حاضر نمود عباس گفت : اى فرزند برادر ! مرا فقير كردى ؛ پس حق تعالى فرستاد : « اگر خدا خيرى در دلهاى شما بداند به شما خواهد داد بهتر از آنچه از شما گرفته شده است » « 1 » . « 2 »\r\nابن بابويه به سند معتبر از امام جعفر صادق عليه السّلام روايت كرده است كه : حضرت رسول صلّى اللّه عليه وآله وسلّم در نماز بر كشتگان بدر هفت تكبير ونه تكبير گفت « 3 » .\r\nنعمانى به سند معتبر از امام محمد باقر عليه السّلام روايت كرده است كه : جبرئيل در روز بدر علمي براي حضرت رسول صلّى اللّه عليه وآله وسلّم آورد كه نه از پنبه بود ونه از كتان ونه خز ونه حرير بلكه از برگ درختان بهشت بود ، وحضرت آن را در آن روز گشود وظفر يافت وفتح كرد ، پس آن را پيچيد وبه أمير المؤمنين عليه السّلام داد وأمير المؤمنين آن را در جنگ بصره گشود وظفر يافت ، پس آن را پيچيد وآن اكنون نزد ماست وكسى آن را نخواهد گشود تا قائم آل محمد عليه السّلام آن را بگشايد « 4 » .\r\nدر بعضي از كتب معتبره مذكور است كه : در جنگ بدر ضربتي بر خبيب بن يساف خورد ودست أو از دوش جدا شد وأو دست خود را نزد رسول خدا صلّى اللّه عليه وآله وسلّم آورد وآن حضرت بر جاى خود گذاشت ودعا كرد تا ملتئم شد ، وچنان شد كه اثرى از بريدن ظاهر\r\n\r\n\r\n","description":"","footnote":"\r\n( 1 ) . سورهء انفال : 70 .\r\n( 2 ) . اختصاص 57 .\r\n( 3 ) . قصص الأنبياء راوندى 66 . ونيز رجوع شود به تفسير عياشى 1 / 310 وكافى 8 / 113 وكمال الدين وتمام النعمة 214 كه روايت در آنها از امام محمد باقر عليه السّلام مىباشد .\r\n( 4 ) . غيبت نعمانى 362 ، وروايت در آنجا از امام صادق عليه السّلام است .\r\n","page_name":" 919 ","page_number":103},
  {"content":"\r\n\r\nنبود « 1 » .\r\nأيضا روايت كرده است كه شمشير عكاشة بن محصن شكست در جنگ بدر ، پس حضرت رسول صلّى اللّه عليه وآله وسلّم چوبى به دستش داد وبه اعجاز حضرت شمشير برندهء سفيد بلندى شد وبه آن شمشير جهاد كرد تا مشركان گريختند ، وآن شمشير را داشت تا هنگام وفات ؛ وهمچنين شمشير سلمة بن أشهل در آن جنگ شكست وحضرت تركه‌اى در دست داشت به أو داد وفرمود : به اين جهاد كن ، پس شمشير نيكوئى شد وپيوسته با آن شمشير جهاد مىكرد « 2 » .\r\nوروايت كرده‌اند كه : گريختن مشركان در جنگ بدر نزد زوال شمس بود وحضرت امر فرمود كه چاه بدر را خاك ريختند وفرمود كه كشتگان كافران را در چاه ريختند ، پس بر سر چاه ايستاد ويك يك را به نام آواز كرد وفرمود : آيا وعدهء پروردگار خود را يافتيد كه حق است ؟ بدرستى كه من وعدهء پروردگار خود را حق يافتم ، بد قومي بوديد شما براي پيغمبر خود ، مردم ديگر مرا تصديق كردند وشما مرا تكذيب كرديد ، شما مرا بيرون كرديد وديگران مرا پناه دادند ، شما با من قتال كرديد وديگران مرا يارى كردند ؛ بعضي از صحابه گفتند : يا رسول اللّه ! ندا مىكنى گروهى را كه مرده‌اند ؟ حضرت فرمود : آنها سخن مرا مثل شما مىشنوند وليكن ياراى جواب گفتن ندارند والحال دانسته‌اند كه آنچه من گفتم به ايشان حق است . پس حضرت نماز عصر را در بدر ادا فرمود وبار كرد وپيش از غروب آفتاب در اثيل فرود آمد .\r\nبه روايت ديگر : نماز عصر را در اثيل ادا نمود ، وچون يك ركعت از نماز عصر بجا آورد تبسم فرمود ، چون سلام نماز گفت پرسيدند : سبب تبسم شما چه بود ؟ فرمود :\r\nميكائيل بر من گذشت وبر بالش گرد بود وتبسم نمود وگفت : كافران را تعاقب كرده بودم پس جبرئيل آمد وبر ماديانى سوار بود وموى پيشانى اسبش را گره زده بود وغبار بسيار\r\n\r\n\r\n","description":"","footnote":"\r\n( 1 ) . مغازى 1 / 83 . ونيز رجوع شود به دلائل النبوة 3 / 97 وأسد الغابة 2 / 152 .\r\n( 2 ) . مغازى 1 / 93 و 94 ؛ دلائل النبوة 3 / 98 و 99 ؛ البداية والنهاية 3 / 290 - 291 .\r\n","page_name":" 920 ","page_number":104},
  {"content":"\r\n\r\nبر يال اسبش نشسته بود ، پس گفت : يا محمد ! حق تعالى در هنگامى كه مرا به يارى تو فرستاد امر كرد مرا كه از تو جدا نشوم تا تو راضى شوى ، آيا راضى شدى ؟ من گفتم : بلى راضى شدم « 1 » .\r\nوبدان كه در عدد شهداى بدر از مسلمانان خلاف است : بعضي گفته‌اند چهارده نفر بودند ، شش نفر از مهاجران وهشت نفر از أنصار « 2 » ؛ بعضي گفته‌اند يازده نفر بودند ، چهار نفر از مهاجران وهفت نفر از أنصار ؛ بعضي دوازده گفته‌اند ، وعدد أنصار را هشت گفتند « 3 » ؛ بعضي مجموع شهدا را نه نفر گفته‌اند « 4 » . وقول أول اشهر است .\r\nواما نامهاى ايشان :\r\nاز مهاجران : أول ، عبيدة بن حارث بود پسر عم رسول خدا صلّى اللّه عليه وآله وسلّم كه در بدر ضربت خورد ودر صفرا به حق واصل شد ودر آنجا مدفون شد ؛ دوم ، عمير بن أبي وقاص ؛ سوم ، عمير بن عبد ود كه أو را « ذو الشمالين » مىگفتند « 5 » ؛ چهارم ، عاقل بن أبي بكير ؛ پنجم ، مهجع آزاد كردهء عمر ؛ ششم ، صفوان بن بيضا .\r\nاز أنصار : أول ، مبشر بن عبد المنذر ؛ دوم ، سعد بن خيثمة كه از نقبا بود ؛ سوم ، حارثة بن سراقه ؛ چهارم وپنجم ، عوف ومعوذ پسران عفرا ؛ ششم ، عمير بن حمام ؛ هفتم ، رافع بن معلى ؛ هشتم ، يزيد بن حارث ؛ وبعضي گفته‌اند كه « انسه » آزاد كردهء حضرت رسول صلّى اللّه عليه وآله وسلّم در بدر كشته شد ؛ وبعضي گفته‌اند كه معاذ بن ماعص وعبيد بن سكن در بدر مجروح شدند وبه آن جراحت مردند « 6 » .\r\n\r\n\r\n","description":"","footnote":"\r\n( 1 ) . مغازى 1 / 111 - 113 .\r\n( 2 ) . مغازى 1 / 145 ؛ دلائل النبوة 3 / 122 ؛ البداية والنهاية 3 / 301 .\r\n( 3 ) . مجمع البيان 2 / 559 .\r\n( 4 ) . تفسير قمى 1 / 269 .\r\n( 5 ) . در مغازى « عمير بن عبد عمرو » ذكر شده است .\r\n( 6 ) . مغازى 1 / 145 - 147 ؛ شرح نهج البلاغة ابن أبي الحديد 14 / 207 - 208 .\r\n","page_name":" 921 ","page_number":105},
  {"content":"\r\n . \r\n","description":"","footnote":"","page_name":" 922 ","page_number":106},
  {"content":"\r\n\r\n\r\nباب سى ويكم در بيان غزوات ووقايعى كه بعد از جنگ بدر تا غزوهء أحد واقع شد\r\n\r\n","description":"","footnote":"","page_name":" 923 ","page_number":107},
  {"content":"\r\n . \r\n","description":"","footnote":"","page_name":" 924 ","page_number":108},
  {"content":"\r\n\r\nشيخ طبرسى وعلي بن إبراهيم روايت كرده‌اند كه : چون حضرت رسول صلّى اللّه عليه وآله وسلّم از جنگ بدر بسوى مدينه مراجعت نمود ، يهودان را در سوق بنى قينقاع جمع كرد وفرمود :\r\nاى گروه يهود ! حذر نمائيد از خدا مثل آنچه نازل ساخت بر قريش در جنگ بدر ، مسلمان شويد پيش از نزول غضب حق تعالى بر شما ومىدانيد شما كه من پيغمبر مرسلم ودر كتابهاى خود وصف مرا خوانده‌ايد .\r\nيهودان گفتند : اى محمد ! تو را فريب ندهد آنكه برخوردى با گروهى كه ايشان را علمي به طريق جنگ كردن نبود وفرصت يا فتى بر ايشان ، بخدا سوگند كه اگر با ما كارزار نمائى هرآينه خواهى دانست كه مائيم مردان .\r\nپس حق تعالى اين آية را فرستاد  قُلْ لِلَّذِينَ كَفَرُوا سَتُغْلَبُونَ وَتُحْشَرُونَ إِلى جَهَنَّمَ وَبِئْسَ الْمِهادُ  « 1 » « بگو مر كافران را كه : بزودى مغلوب خواهيد شد از مسلمانان ومحشور خواهيد گرديد بسوى جهنم وبد قرار گاهى است جهنم براي شما » .\r\nپس حضرت رسول صلّى اللّه عليه وآله وسلّم شش روز بنى قينقاع را محاصره نمود ؛ وگويند : ابتداى محاصره در روز شنبه نيمهء ماه شوال بود در ماه بيستم از هجرت تا آنكه بعد از شش روز أمان طلبيدند ونازل شدند به شرط آنكه حضرت هر حكم كه خواهد در باب ايشان بفرمايد ، پس عبد اللّه بن ابىّ برخاست وگفت : يا رسول اللّه ! ايشان دوستان وهم سوگندانند با ما وپيوسته ما را حمايت كرده‌اند وسيصد زره‌پوش وچهار صد نفر بىسلاحند ، مىخواهى در اين بامداد همه را به قتل رسانى ؟ وايشان با قبيلهء خزرج هم سوگند بودند\r\n\r\n\r\n","description":"","footnote":"\r\n( 1 ) . سورهء آل عمران : 12 .\r\n","page_name":" 925 ","page_number":109},
  {"content":"\r\n\r\nوبا قبيلهء أوس پيمانى نداشتند وچندان مبالغه والتماس كرد تا حضرت ايشان را بخشيد واز سر كشتن ايشان گذشت ؛ پس ايشان از مدينه بيرون رفتند ودر « اذرعات » كه نزديك به شام است قرار گرفتند . وحق تعالى در شأن عبد اللّه بن ابىّ وبعضي از خزرج كه با أو موافقت كردند در حمايت يهودان اين آية را فرستاد  يا أَيُّهَا الَّذِينَ آمَنُوا لا تَتَّخِذُوا الْيَهُودَ وَالنَّصارى أَوْلِياءَ  « 1 » « اى گروه مؤمنان ! مگيريد يهودان وترسايان را دوستان » تا آخر آيات « 2 » .\r\nوشيخ طبرسى وابن شهرآشوب وديگران روايت كرده‌اند كه : چون رسول خدا صلّى اللّه عليه وآله وسلّم از جنگ بدر بسوى مدينهء طيبه مراجعت نمود بعد از هفت روز متوجه قبيلهء بنى سليم شد زيرا كه شنيد ايشان بر سر آبى جمعيت كرده‌اند كه آن را « كدر » مىگفتند وسه شب در آنجا ماند ومحاربه واقع نشد وبا غنائم بسيار معاودت نمود وبقيهء ماه شوال وذي القعدة در مدينه ماند ودر اين مدت أسيران را فدا گرفت ورها كرد ؛ پس به غزوهء « سويق » بيرون رفت وسببش آن بود كه أبو سفيان ملعون نذر كرده بود كه غسل جنابت نكند وآب بر سر نريزد تا به جنگ محمد صلّى اللّه عليه وآله وسلّم بيايد ! پس با صد سوار قريش بيرون آمد از مكة تا به چهار فرسخى مدينه رسيدند وبه نزد بنى النضير آمد كه يك طايفه از يهودان مدينه بودند ودر خانهء حىّ بن اخطب را كه يكى از رؤساى ايشان بود زد وأو در براي أو نگشود ، پس به نزد سلام بن مشكم كه رئيس بنى نضير بود رفت وبه أو رازي چند گفت وبرگشت وبه أصحاب خود ملحق شد ، وجمعى از قريش را بسوى مدينه فرستاد كه آمدند به ناحيهء عريض ودو كس از أنصار را كشتند وبرگشتند ، چون حضرت رسول صلّى اللّه عليه وآله وسلّم بر اين قضية مطلع شد به طلب ايشان بيرون رفت تا به « قرقرة الكدر » رسيد ، وچون به أبو سفيان نرسيد مراجعت نمود ، وچون ايشان به تعجيل مىگريختند بعضي از توشهء خود را كه در ميان آنها سويق بود - يعنى آرد بو داده - انداختند ومسلمانان برداشتند وبه اين سبب اين جنگ را « غزوة\r\n\r\n\r\n","description":"","footnote":"\r\n( 1 ) . سورهء مائده : 51 .\r\n( 2 ) . رجوع شود به إعلام الورى 80 وتفسير قمى 1 / 97 وسيرهء ابن هشام 3 / 47 .\r\n","page_name":" 926 ","page_number":110},
  {"content":"\r\n\r\nالسويق » ناميدند ، ودر عرض اين سفر به بازار عرب رسيدند وتجارت سودمند كردند وچون برگشتند گفتند : يا رسول اللّه ! ما در اين سفر نفعها برديم وآزارى نكشيديم آيا ثواب جهاد كردن داريم ؟ حضرت فرمود كه : بلى ثواب جهاد داريد « 1 » .\r\nومروى است كه : در همين ماه ذيحجه عثمان بن مظعون كه از زهّاد صحابه وربيب آن حضرت بود به رحمت الهى واصل شد ودر بقيع مدفون شد « 2 » ، وأحوال أو بعد از اين ان شاء اللّه تعالى مذكور خواهد شد .\r\nوچون حضرت از غزوة السويق بسوى مدينه مراجعت نمود وبقيهء ماه ذيحجه وماه محرم در مدينه توقف فرمود خبر رسيد كه گروهى از قبيلهء غطفان جمعيت نموده‌اند وارادهء مدينه دارند ورئيس ايشان مردى است كه أو را دعثور بن حارث مىگويند ، پس حضرت رسول صلّى اللّه عليه وآله وسلّم با چهار صد وپنجاه نفر از صحابه از مدينه بيرون آمد متوجه ايشان شد ، چون حضرت به نزديك ايشان رسيد گريختند وبر سر كوهها رفتند پس حضرت در وادىيى كه آن را « ذو امر » مىگفتند با لشكر خود نزول فرمود وباران بسيارى در آن وقت باريد وحضرت تنها از وادى عبور فرمود به جانب ديگر وجامه‌هاى خود را كه از باران تر شده بود كند وبر درختى انداخت كه بخشكد ودر زير درخت خوابيد واعراب بر سر كوهها حضرت را مىديدند ، پس اعراب به دعثور كه بزرگ وشجاعترين ايشان بود گفتند كه : در اين وقت محمد از أصحاب خود جدا مانده است وفرصت غنيمت است برو وآن حضرت را هلاك كن واگر طلب يارى از أصحاب خود كند تا أصحاب به أو مىرسند تو كار خود كرده‌اى - وبه روايتي : سيلاب آمد ووادى را پر كرد كه صحابه از وادى عبور نمىتوانستند كردن « 3 » - پس دعثور شمشير بر گرفت وبه جانب آن حضرت روانه شد تا بر سر حضرت ايستاد با شمشير برهنه وگفت : يا محمد ! امروز كي تو را از من خلاص مىكند ؟ حضرت گفت : خدا . پس جبرئيل دستى بر سينهء أو زد كه افتاد وشمشير از دستش رها شد ، پس\r\n\r\n\r\n","description":"","footnote":"\r\n( 1 ) . رجوع شود به إعلام الورى 78 ومناقب ابن شهرآشوب 1 / 241 ودلائل النبوة 3 / 166 .\r\n( 2 ) . رجوع شود به تاريخ طبري 2 / 51 واستيعاب 3 / 1053 - 1054 وأسد الغابة 3 / 591 .\r\n( 3 ) . رجوع شود به مجمع البيان 2 / 103 كه در آنجا نزديك به اين معنى در « ذو امر » ذكر شده است .\r\n","page_name":" 927 ","page_number":111},
  {"content":"\r\n\r\nحضرت شمشير را گرفت وبر سرش ايستاد وگفت : كي تو را از من خلاص مىدهد ؟\r\nگفت : هيچ‌كس وشهادت مىدهم به وحدانيت خدا وپيغمبرى تو وبخدا سوگند ياد مىكنم كه ديگر لشكرى براي تو جمع نكنم . پس حضرت شمشير را به أو داد وأو را بخشيد ، دعثور گفت : تو واللّه كرم كردى واز من بهتر بودى ، حضرت فرمود كه : كي سزاوارتر است به كرم كردن از من .\r\nچون دعثور به قوم خود ملحق شد گفتند : چه شد تو را كه با شمشير برهنه بر سر أو رفتى وأو خوابيده بود وأو را نكشتى ؟ گفت : در آن وقت مرد سفيد بلندى را ديدم كه دست بر سينهء من زد كه بر پشت افتادم ودانستم كه أو ملكي بود پس شهادت گفتم ومسلمان شدم وسوگند ياد كردم كه ديگر با أو جنگ نكنم . وقوم خود را به اسلام دعوت كرد ، پس حق تعالى اين آية را فرستاد  يا أَيُّهَا الَّذِينَ آمَنُوا اذْكُرُوا نِعْمَتَ اللَّهِ عَلَيْكُمْ إِذْ هَمَّ قَوْمٌ أَنْ يَبْسُطُوا إِلَيْكُمْ أَيْدِيَهُمْ فَكَفَّ أَيْدِيَهُمْ عَنْكُمْ  « 1 » « اى گروه مؤمنان ! ياد كنيد نعمت خدا را بر خود در هنگامى كه قصد كردند گروهى كه بگشايند بسوى شما دستهاى خود را پس بازداشت خدا دستهاى ايشان را از شما » « 2 » .\r\nپس بعد از آن « غزوهء قرده » واقع شد ، وآن قصه چنان بود كه بعد از شش ماه از جنگ بدر حضرت شنيد كه كاروان قريش با أبو سفيان - وبه روايتي با صفوان بن أمية « 3 » - از راه عراق به شام مىروند ، زيرا كه بعد از واقعهء بدر از ترس أصحاب حضرت از راه حجاز به شام تردد نمىكردند ، ومال بسيارى از نقره ومتاع تجارت در آن قافله هست پس حضرت زيد بن حارثه را با صد سوار بر سر راه ايشان فرستاد ، وچون به كاروان رسيدند أعيان قوم همه گريختند ومسلمانان كاروان را پيش كرده به مدينه آوردند وحضرت خمس آن را - كه به روايتي بيست هزار درهم بود « 4 » - جدا كرد وباقي را بر أهل سريه قسمت فرمود ،\r\n\r\n\r\n","description":"","footnote":"\r\n( 1 ) . سورهء مائده : 11 .\r\n( 2 ) . رجوع شود به إعلام الورى 78 - 79 ومغازى 1 / 193 - 196 ودلائل النبوة 3 / 167 .\r\n( 3 ) . مغازى 1 / 197 .\r\n( 4 ) . اين روايت مطابق آنچه در مغازى آمده است مىباشد .\r\n","page_name":" 928 ","page_number":112},
  {"content":"\r\n\r\nودو مرد از آن كاروان أسير كردند يكى فرات بن حيان بود وچون اسلام اختيار كرد أو را نكشتند « 1 » .\r\nودر كتب معتبره ايراد نموده‌اند كه : در سال دوم هجرت سريهء عمير بن عدي واقع شد وسببش آن بود كه زنى از يهود بود كه أو را عصماء بنت مروان مىگفتند وعيب مسلمانان بسيار مىگفت وحضرت رسول صلّى اللّه عليه وآله وسلّم را هجو مىكرد . حضرت عمير را فرستاد كه داخل خانهء أو شد وشمشير بر سينهء أو گذاشت وأو را به دونيم كرد وهمان شب برگشت ونماز صبح را با حضرت ادا كرد « 2 » .\r\nبعضي اين قضية را در وقايع سال سوم از هجرت ايراد نموده‌اند « 3 » چنانكه بعد از اين مذكور مىشود ان شاء اللّه تعالى .\r\nودر همين سال بود كشتن كعب بن اشرف وأو مردى بود از أكابر يهود وشاعر بود وپيوسته به هجو رسول خدا صلّى اللّه عليه وآله وسلّم ومسلمانان مشغول بود وايذاى ايشان مىنمود ، چون خبر فتح بدر به أو رسيد به غايت ملول شد وبه مكة رفت وكفار قريش را پرسش نمود وبر مصائب ايشان بسيار گريست وايشان را بر قتال حضرت تحريص نمود ، وچون برگشت واين خبر به آن حضرت رسيد أو را نفرين كرد وفرمود « اللّهمّ اكفني ابن اشرف بما شئت » پس محمد بن مسلمه گفت : يا رسول اللّه ! اگر خواهى من كفايت شرّ أو مىكنم ؟ رسول خدا صلّى اللّه عليه وآله وسلّم أو را أجازت فرمود وبا سعد بن معاذ به امر حضرت مشورت نمود وبه بهانهء قرض گندم أبو نائله را كه برادر رضاعى كعب بود به نزد أو فرستادند ، وچون أبو نائله با أو صحبت بسيار داشت واظهار مودت نمود گفت : براي حاجتي آمده‌ام به نزد تو مىخواهم افشا نكنى ، اى كعب ! آمدن اين مرد به مدينه بلائي شد براي ما زيرا به سبب أو جميع عرب با ما دشمن شدند ودر صدد محاربه برآمدند وراه تجارت وآمد وشد مسدود گشته .\r\nكعب گفت : من به شما گفتم كه چنين خواهد شد .\r\n\r\n\r\n","description":"","footnote":"\r\n( 1 ) . إعلام الورى 79 ؛ تاريخ طبري 2 / 54 .\r\n( 2 ) . مغازى 1 / 172 ؛ طبقات ابن سعد 1 / 20 ؛ المنتظم 3 / 135 .\r\n( 3 ) . إعلام الورى 86 .\r\n","page_name":" 929 ","page_number":113},
  {"content":"\r\n\r\nأبو نائله گفت : چند نفر از قوم ما هستند كه با من در رأى متفقند وما را احتياجى رو داده واز تو مقدارى طعام به قرض مىخواهيم وهر چه تو بگوئى به گرو مىدهيم .\r\nكعب گفت : زنان خود را به گرو دهيد .\r\nأبو نائله گفت : چنين نكنيم وتو خوش‌روترين عربى وزنان ما به تو مايل خواهند شد .\r\nگفت : فرزندان خود را بدهيد .\r\nأبو نائله گفت : اين عارى مىشود براي فرزندان ما وليكن اسلحهء خود را نزد تو به گرو مىنهيم وشب مىآوريم كه كسى مطلع نشود .\r\nپس أبو نائله به خدمت آن حضرت آمد وواقعه را عرض كرد وشب با محمد بن مسلمه وسلكان بن سلامه وحارث بن أوس وأبو عبس بن جبير « 1 » روانه شدند وحضرت ايشان را تا بقيع مشايعت نمود ودر حقّ ايشان دعا فرمود ؛ آن شب چهاردهم ماه بود ؛ چون به در حصار آمدند وأو را آواز دادند ، أو در پهلوى زن خود نشسته بود ونو داماد بود ؛ خواست كه برخيزد زن گفت : در اين شب به كجا مىروى ؟ گفت : محمد بن مسلمه وبرادرم أبو نائله آمده‌اند ، مىروم ايشان را ببينم . زن گفت : مرو كه من آوازى مىشنوم كه خون از آن مىچكد ! هر چه زن ممانعت نمود أو ممتنع نشد وبه زير آمد ، محمد بن مسلمه به رفقاى خود گفت : چون بيايد من سر أو را مىبويم وچون ببينيد كه من موى أو را نيك بر دست پيچيده‌ام تيغ بر وى زنيد . چون كعب از حصار بيرون آمد أو را به بهانهء سير مهتاب به سخن گرفتند واز حصار دور بردند .\r\nپس محمد بن مسلمه « 2 » - وبه روايتي أبو نائله « 3 » - گفت : عجب بوى خوشى از تو مىآيد ، آيا رخصت مىدهى كه موى تو را ببويم ؟ گفت : آرى ؛ پس سر أو را بوئيد ومويش را محكم بر دست پيچيد وگفت : بزنيد دشمن خدا را .\r\nچون شمشيرها بر أو زدند كارى نشد ، پس محمد بن مسلمه حربه‌اى بر شكم أو\r\n\r\n\r\n","description":"","footnote":"\r\n( 1 ) . در مغازى وطبقات ابن سعد وتاريخ طبري وديگران « أبو عبس بن جبر » ذكر شده است .\r\n( 2 ) . رجوع شود به البداية والنهاية 4 / 7 .\r\n( 3 ) . رجوع شود به مغازى 1 / 189 وتاريخ طبري 2 / 54 وطبقات ابن سعد 2 / 24 .\r\n","page_name":" 930 ","page_number":114},
  {"content":"\r\n\r\nگذاشت وتا عانه‌اش شكافت ، پس صداى عظيمى از أو صادر شد كه أهل قلعه‌ها همه خبردار شدند وآتشها افروختند وحارث از شمشير ياران خود به غلط زخمى برداشت .\r\nپس سر أو را جدا كردند وحارث را بر دوش گرفتند وبه خدمت حضرت شتافتند ، چون به خدمت حضرت رسيدند حضرت ايشان را دعا كرد وآب دهان مبارك بر جراحت حارث ماليد في الحال شفا يافت وفرمود : بر هر كه ظفر يابيد از يهود بكشيد .\r\nاين قضية در چهاردهم ماه ربيع الأول بود « 1 » .\r\nقبيلهء خزرج گفتند : ما نيز بايد چنين كارى بكنيم وكسى كه عديل كعب باشد بكشيم كه اين شرف مخصوص ايشان نباشد ، پس رأى ايشان بر آن قرار گرفت كه أبو رافع كه أو را سلام بن أبي الحقيق مىگفتند بكشند ، زيرا كه ايذاى أو به مسلمانان بسيار مىرسيد ومشركان را أعانت مىنمود وأو برادر كنانه شوهر صفيه بود ودر نواحي خيبر حصارى داشت ، پس عبد اللّه بن عتيك وعبد اللّه بن أنيس وعبد اللّه بن عتبه وأبو قتادة ويك مرد ديگر از حضرت رخصت طلبيدند ومتوجه خيبر گرديدند وحضرت عبد اللّه بن عتيك را بر ايشان أمير كرد ، چون به نواحي حصار أو رسيدند وقت غروب آفتاب بود وچهار پايان ايشان از مراعى برگشته بودند وداخل حصار مىشدند ، عبد اللّه بن عتيك به ياران خود گفت : شما اينجا باشيد تا من بروم وشايد به حيله‌اى داخل حصار شويم . چون به در حصار آمد با مردم داخل حصار شد به نحوى كه أو را نشناختند ودر كنارى پنهان شد تا آنكه دربان درها را بست وكليدها را بر ميخى آويخت ، چون به خواب رفتند برخاست وكليدها را برداشت ودر حصار را گشود واز نردبان غرفه‌اى كه أبو رافع در آنجا بود بالا رفت وهر درى را كه مىگشود وداخل مىشد در را از آن طرف مىبست تا به غرفهء أبو رافع رسيد ، وچون غرفه تاريك بود ونمىدانست كه در كجا خوابيده است أو را صدا زد ، وچون جواب داد شمشير را به جانب آواز أو انداخت واز غرفه بيرون آمد ولحظه‌اى صبر\r\n\r\n\r\n","description":"","footnote":"\r\n( 1 ) . براي اطلاع بيشتر از قضيهء كشتن كعب بن اشرف ، رجوع شود به مغازى 1 / 184 وطبقات ابن سعد 2 / 24 والبداية والنهاية 4 / 6 ، ودر اين مصادر با تفاوتهايى ذكر شده است .\r\n","page_name":" 931 ","page_number":115},
  {"content":"\r\n\r\nكرد وباز به اندرون رفت وآواز خود را تغيير داد وگفت : اين چه صدا بود ؟ أبو رافع گفت :\r\nكسى بر من شمشير انداخت ، پس از پى آواز أو رفت وشمشير را بر شكم أو گذاشت وقوت كرد تا از پشتش بيرون رفت . پس بيرون آمد واز نردبان به زير آمد ، وچون به سرعت مىآمد از چند پله افتاد وساقش شكست پس آن را به دستار خود بست وبه يك پا برمىجست تا از حصار بيرون آمد وبه ياران خود ملحق شد . وچون به خدمت حضرت آمدند دست مبارك بر پاى أو ماليد ودر ساعت شفا يافت « 1 » .\r\nوگويند كه در ماه شعبان سال سوم هجرت ، حضرت رسول صلّى اللّه عليه وآله وسلّم حفصة دختر عمر را به عقد خود در آورد . ودر ماه رمضان اين سال زينب دختر خزيمة را به عقد خود در آورد ؛ ودر نيمهء ماه رمضان اين سال حضرت امام حسن عليه السّلام متولد شد « 2 » .\r\n\r\n\r\n","description":"","footnote":"\r\n( 1 ) . رجوع شود به تاريخ طبري 2 / 55 والبداية والنهاية 4 / 139 - 142 وكامل ابن أثير 2 / 146 - 148 .\r\n( 2 ) . التنبيه والاشراف 210 ؛ المنتظم 3 / 160 و 161 ؛ وفاء الوفا 1 / 296 .\r\n","page_name":" 932 ","page_number":116},
  {"content":"\r\n\r\n\r\nباب سى ودوم در بيان جنگ أحد است\r\n\r\n","description":"","footnote":"","page_name":" 933 ","page_number":117},
  {"content":"\r\n . \r\n","description":"","footnote":"","page_name":" 934 ","page_number":118},
  {"content":"\r\n\r\nعلي بن إبراهيم به سند حسن از حضرت صادق عليه السّلام روايت كرده است كه : چون كفار قريش از جنگ بدر بسوى مكة مراجعت نمودند با آن حال كه از أكابر ايشان هفتاد نفر كشته وهفتاد نفر أسير شده بودند أبو سفيان گفت : اى گروه قريش ! مگذاريد زنان خود را كه گريه كنند بر كشتگان خود زيرا كه آب ديده آتش اندوه وحزن ونائرهء عداوت وحسد محمد را فرو مىنشاند ومحمد وأصحاب أو بر ما شماتت خواهند كرد ، ايشان چنين كردند وگريه نكردند وماتم كشتگان خود را نداشتند تا جنگ أحد واقع شد وبعد از آن زنان خود را رخصت ماتم ونوحه وگريه دادند .\r\nپس چون سال ديگر شد ارادهء جنگ أحد كردند وبا هم سوگندان خود از قبيلهء كنانه وغير ايشان جمعيت كردند واسلحهء بسيار تهيه كردند واز مكة با سه هزار سوار ودو هزار پياده بيرون آمدند وزنان را با خود آوردند كه مصيبت بدر را به ياد مردم بياورند وايشان را بر قتال تحريص كنند وأبو سفيان زن خود هند دختر عتبه را با خود برد وعمره دختر علقمة حارثيه نيز با ايشان بيرون آمد « 1 » .\r\nوكلينى به سند صحيح از حضرت صادق عليه السّلام روايت كرده است كه از جملهء نعمتها كه حق تعالى بر رسولش منت گذاشته بود آن بود كه مىتوانست خواند وچيزى نمىنوشت ، وچون أبو سفيان متوجه أحد شد عباس نامه‌اى به حضرت نوشت وبسوى مدينه فرستاد وآن نامه وقتي به حضرت رسيد كه در بعضي از باغهاى مدينه بود ، پس حضرت نامه را خواند ومضمون آن را به أصحاب خود اظهار نفرمود وامر كرد ايشان را كه داخل مدينه\r\n\r\n\r\n","description":"","footnote":"\r\n( 1 ) . تفسير قمى 1 / 110 ؛ مجمع البيان 1 / 495 - 496 ودر آن ذيل روايت ذكر نشده است .\r\n","page_name":" 935 ","page_number":119},
  {"content":"\r\n\r\nشوند ، وچون داخل مدينه شدند مضمون نامه را خبر داد به ايشان « 1 » .\r\nبرگشتيم به روايت علي بن إبراهيم : پس حضرت أصحاب خود را جمع كرد وايشان را خبر داد كه حق تعالى مرا خبر داده كه قريش جمعيت كرده‌اند وارادهء مدينه دارند وترغيب نمود ايشان را بر جهاد ، پس عبد اللّه بن ابىّ وجماعتى از صحابه گفتند : يا رسول اللّه ! از مدينه بيرون مرو تا در كوچه‌هاى مدينه با ايشان جنگ كنيم ومردان ضعيف وزنان وغلامان وكنيزان همه دهانهء كوچه‌ها را بگيرند وبر ايشان از بأمها سنگ بيندازند وهمه اتفاق كنيم بر دفع ايشان بدرستى كه هرگز گروهى بر سر مدينه نيامدند كه بر ما ظفر يابند در وقتي كه ما در قلعه‌ها وخانهء خود بوديم وهرگز از مدينه براي جنگ بيرون نرفتيم مگر دشمن بر ما غالب شد .\r\nگويند : حضرت به اين رأى مايل بود « 2 » پس سعد بن معاذ وغير أو از قبيلهء أوس برخاستند وگفتند : يا رسول اللّه ! در وقتي كه ما مشرك بوديم وبت مىپرستيديم كسى از عرب در ما طمع نكرد ، چگونه الحال در ما طمع مىكنند وحال آنكه مسلمانيم وتو در ميان مايى ، البتة از مدينه بيرون مىرويم وبا ايشان جنگ مىكنيم پس هر كه از ما كشته شود شهيد خواهد بود وهر كه نجات يابد ثواب جهاد خواهد داشت . پس حضرت رسول صلّى اللّه عليه وآله وسلّم سخن ايشان را قبول كرد وبيرون رفت با گروهى از أصحاب خود كه موضعي براي جنگ تعيين نمايد چنانكه حق تعالى فرموده است  وَإِذْ غَدَوْتَ مِنْ أَهْلِكَ تُبَوِّئُ الْمُؤْمِنِينَ مَقاعِدَ لِلْقِتالِ وَاللَّهُ سَمِيعٌ عَلِيمٌ  « 3 » يعنى : « ياد كن - اى محمد - وقتي را كه بامداد بيرون رفتى از أهل خود مىساختى ومهيا مىكردى براي مؤمنان جاهاى ايستادن براي كارزار وخدا شنوا است گفتار شما را ودانا است به نيّتهاى شما » ،  إِذْ هَمَّتْ طائِفَتانِ مِنْكُمْ أَنْ تَفْشَلا وَاللَّهُ وَلِيُّهُما وَعَلَى اللَّهِ فَلْيَتَوَكَّلِ الْمُؤْمِنُونَ  « 4 » « چون قصد كردند دو گروه از شما\r\n\r\n\r\n","description":"","footnote":"\r\n( 1 ) . در كافى يافت نشد ولى در علل الشرايع 125 همين روايت ذكر شده است .\r\n( 2 ) . رجوع شود به مناقب ابن شهرآشوب 1 / 243 .\r\n( 3 ) . سورهء آل عمران : 121 .\r\n( 4 ) . سورهء آل عمران : 122 .\r\n","page_name":" 936 ","page_number":120},
  {"content":"\r\n\r\nكه بددلى كنند وبرگردند وخدا يار ونگهدارشان بود وبر خدا بايد توكل كنند مؤمنان » « 1 » .\r\nوبه روايت علي بن إبراهيم حضرت فرمود : اين آيات در جنگ أحد نازل شد كه قريش از مكة به قصد محاربهء آن حضرت بيرون آمدند وحضرت از مدينه بيرون رفت كه تعيين فرمايد موضعي براي قتال ، ومراد از آن دو گروه عبد اللّه بن ابىّ است وگروهى كه متابعت أو كردند در ترك نصرت آن حضرت « 2 » .\r\nوشيخ طبرسى از امام محمد باقر وامام جعفر صادق عليه السّلام روايت كرده است كه : مراد از اين دو گروه بنو سلمه وبنو حارثه‌اند كه دو گروهند از أنصار ؛ وبعضي گفته‌اند : طايفه‌اى از مهاجران وطايفه‌اى از أنصار بودند كه به سبب برگشتن عبد اللّه بن ابىّ بد دل شدند وبرنگشتند « 3 » .\r\nبرگشتيم به روايت علي بن إبراهيم : پس حضرت موضع لشكر خود را از جانب راه عراق تعيين فرمود وعبد اللّه بن ابىّ وقوم أو جماعتى از خزرج متابعت رأى أو كردند ، پس حضرت أصحاب خود را شمرد وايشان هفتصد نفر بودند ، پس عبد اللّه بن جبير را با پنجاه نفر از تيراندازان بر در دره تعيين فرمود زيرا كه مىترسيد كه كمين ايشان از اين دره درآيند ؛ پس حضرت عبد اللّه بن جبير واصحابش را وصيت فرمود كه : اگر ببينيد ما را كه كافران را گريزانده‌ايم تا داخل مكة كرده‌ايم ايشان را از جاى خود حركت مكنيد ، واگر ببينيد آنها را كه ما را گريزاندند تا آنكه ما را داخل مدينه كردند از جاى خود زايل مشويد .\r\nپس أبو سفيان لعين خالد بن وليد را با دويست سوار مقرر كرد كه در كمين باشند وبه ايشان گفت كه : چون ببينيد كه ما با مسلمانان آميختيم ، از اين دره داخل شويد واز عقب مسلمانان درآئيد ؛ پس چون مشركان در برابر مسلمانان صف كشيدند وحضرت تعبيهء أصحاب خود نمود علم را به دست أمير المؤمنين عليه السّلام داد وأنصار همگى به يك‌دفعه حمله بر مشركان آوردند ومشركان با قبح وجوه گريختند وأصحاب حضرت متوجه أموال\r\n\r\n\r\n","description":"","footnote":"\r\n( 1 ) . تفسير قمى 1 / 111 . ونيز رجوع شود به مجمع البيان 1 / 496 .\r\n( 2 ) . تفسير قمى 1 / 111 .\r\n( 3 ) . مجمع البيان 1 / 495 .\r\n","page_name":" 937 ","page_number":121},
  {"content":"\r\n\r\nايشان شدند ومشغول غارت گرديدند ودست از جنگ بر داشتند ، وچون خالد آمد كه از دره داخل شود عبد اللّه بن جبير واصحابش ايشان را تير باران كردند وايشان برگشتند ، وچون أصحاب ابن جبير ديدند كه أصحاب حضرت به غارت مشغولند به عبد اللّه گفتند : ما چرا اينجا ايستاده‌ايم ؟ آنها غنيمتها را بردند وما بىبهره خواهيم ماند ؛ عبد اللّه گفت : از خدا بترسيد حضرت ما را سفارش كرده است كه از جاى خود حركت نكنيم ، هر چند ايشان را نصيحت كرد سودى نبخشيد ويك يك مىگريختند ومىرفتند تا آنكه عبد اللّه با دوازده نفر ماند وعلم قريش با طلحة بن أبي طلحه عبدرى « 1 » بود از بنى عبد الدار ، پس طلحه ندا كرد كه : اى محمد ! شما گمان مىكنيد كه ما را به شمشيرهاى خود بسوى جهنم مىفرستيد وما شما را به شمشيرهاى خود بسوى بهشت مىفرستيم ؟ پس هر كه مىخواهد به بهشت خود ملحق شود بيايد تا من أو را به بهشت بفرستم !\r\nچون كسى جرأت نكرد كه به جنگ أو برود حضرت أمير المؤمنين عليه السّلام متوجه أو شد ورجزى خواند كه مضمونش اين است : اى طلحه ! اگر شما چنانيد كه مىگوئيد شما اسبان داريد وما شمشيرها ، پس بايست تا ببينيم كه كداميك كشته خواهيم شد وكداميك سزاوارتريم به گفتار خود ، بتحقيق كه آمده است بسوى تو شير حمله‌كننده با شمشير برنده كه دمش كند نمىشود وخدا ورسول ياور اويند .\r\nطلحه گفت : تو كيستى اى پسر ؟\r\nفرمود : منم علي بن أبي طالب .\r\nطلحه گفت : دانستم اى قضيم - يعنى درهم شكنندهء دليران - كه بغير تو كسى جرأت بر جنگ من نمىكند ! پس طلحه ضربتي حوالهء آن حضرت كرد وحضرت سپر را پيش داشت وحملهء أو را رد كرد وضربتي بر أو زد كه هر دو رانهاى أو را قطع كرد وبر پشت افتاد وعلم از دستش افتاد ، چون حضرت پيش رفت كه سرش را جدا كند حضرت را به رحم قسم داد وحضرت برگشت ؛ مسلمانان پرسيدند : چرا أو را تمام كش نكردى ؟ فرمود :\r\n\r\n\r\n","description":"","footnote":"\r\n( 1 ) . در تفسير قمى « عدوى » ذكر شده است .\r\n","page_name":" 938 ","page_number":122},
  {"content":"\r\n\r\nضربتي كه من بر أو زدم بعد از آن زندگانى نمىتواند كرد .\r\nپس علم را أبو سعيد پسر أبو طلحه برداشت وباز علي عليه السّلام أو را كشت وعلم بر زمين افتاد ؛ پس عثمان پسر أبو طلحه علم را گرفت وباز أمير المؤمنين عليه السّلام أو را كشت وعلم بر زمين افتاد ؛ پس مسافع پسر أبو طلحه علم را بر داشت وبه تيغ أمير المؤمنين عليه السّلام با علم بر زمين افتاد ؛ پس حارث پسر أبو طلحه علم را برداشت وبه ضربت شاه ولايت بر خاك مذلت افتاد ؛ پس عزير بن عثمان علم را برداشت وبه تيغ أسد اللّه روح پليدش تباه شد ؛ پس علم را عبد اللّه بن جميله بلند كرد وبه تيغ علي عليه السّلام متوجه أسفل السافلين شد ؛ پس علم را ديگرى از بنى عبد الدار برداشت وبه ضربت آن حضرت كشته شد ؛ بعد از أو علم را أرطأة بن شرحبيل برداشت وباز به شمشير أمير عليه السّلام متوجه سعير شد ؛ پس علم را غلام بنى عبد الدار كه صواب نام داشته برداشت وعلي عليه السّلام ضربتي زد ودست راستش را انداخت ، پس آن ملعون علم را به دست چپ گرفت ، حضرت دست چپش را انداخت ، پس علم را به دستهاى بريدهء خود نگاه داشت وگفت : اى بنى عبد الدار ! آيا آنچه شرط يارى شما بود كردم ؟ پس أمير المؤمنين عليه السّلام ضربتي بر سرش زد كه به جهنم واصل شد ؛ پس علم را عمره دختر علقمة حارثيه بلند كرد وخالد بن وليد ملعون متوجه دره شد ، وچون قليلي از أصحاب ابن جبير با أو مانده بودند ايشان را كشت واز عقب مسلمانان درآمد وشمشير بر ايشان خوابانيد ، وچون قريش در گريختن ديدند كه علم ايشان هنوز برپاست برگشتند وبه زير علم جمع شدند واز دو طرف مسلمانان را در ميان گرفتند وايشان را گريزاندند ولشكر اسلام به هر سو گريختند وبه كوهها بالا رفتند وحضرت رسول صلّى اللّه عليه وآله وسلّم را تنها گذاشتند .\r\nچون حضرت هزيمت آنها را ديد خود را از سر برداشت وفرياد كرد كه : بسوى من آئيد ، منم رسول خدا ، از خدا ورسول به كجا مىگريزيد ؟ « 1 »\r\nوعلي بن إبراهيم روايت كرده است كه : از حضرت امام جعفر صادق عليه السّلام پرسيدند كه :\r\n\r\n\r\n","description":"","footnote":"\r\n( 1 ) . تفسير قمى 1 / 111 - 114 با اندكى تفاوت . ونيز رجوع شود به مجمع البيان 1 / 496 .\r\n","page_name":" 939 ","page_number":123},
  {"content":"\r\n\r\nچون أمير المؤمنين عليه السّلام با طلحة بن أبي طلحه مبارزه كرد چرا « يا قضيم » به آن حضرت خطاب كرد ؟ فرمود كه : چون رسول خدا صلّى اللّه عليه وآله وسلّم در مكة بود كسى از ترس أبو طالب عليه السّلام متعرض آن حضرت نمىتوانست شد وليكن كودكان را اغراء وتحريص بر اذيت آن حضرت مىنمودند ، وچون آن حضرت از خانه بيرون مىآمد كودكان سنگ به جانب آن جناب مىانداختند وخاك وخاشاك بر أو مىريختند ، چون أمير المؤمنين عليه السّلام بر اين حال مطلع شد گفت : يا رسول اللّه ! هرگاه از خانه بيرون مىروى مرا با خود ببر كه رفع اذيت كودكان از تو بكنم ، پس هرگاه حضرت رسول صلّى اللّه عليه وآله وسلّم بيرون مىرفت أمير المؤمنين عليه السّلام با آن حضرت مىرفت ، وچون كودكان متوجه آن جناب مىشدند أمير المؤمنين عليه السّلام رو وبيني وگوش ايشان را مجروح مىكرد وآنها گريان بسوى پدران خود بر مىگشتند ومىگفتند : « قضمنا عليّ » يعنى : « على ما را به دندان مجروح كرد » پس به اين سبب آن حضرت را « قضيم » مىگفتند « 1 » .\r\nواز أبو واثلة روايت كرده است كه گفت : روزى با عمر بن الخطاب به راهى مىرفتم ناگاه اضطرابى در أو يافتم وصدائى از سينهء أو شنيدم مانند كسى كه از ترس مدهوش شود ! گفتم : چه مىشود تو را اى عمر ؟\r\nگفت : مگر نمىبينى شير بيشهء شجاعت را ومعدن كرم وفتوت را وكشندهء طاغيان وباغيان را وزنندهء به دو شمشير وعلمدار صاحب تدبير را ؟\r\nچون نظر كردم علي بن أبي طالب عليه السّلام را ديدم ، گفتم : اى عمر ! اين علي بن أبي طالب است .\r\nگفت : نزديك من بيا تا شمه‌اى از شجاعت ودليرى وبسالت أو براي تو بيان كنم : بدان كه حضرت رسول صلّى اللّه عليه وآله وسلّم در روز أحد از ما بيعت گرفت كه نگريزيم وهر كه از ما بگريزد گمراه باشد وهر كه كشته شود شهيد باشد وپيغمبر ضامن بهشت باشد براي أو ، چون به جنگ ايستاديم ناگاه ديديم كه صد نفر از شجاعان وصنا ديد قريش رو به ما آوردند كه\r\n\r\n\r\n","description":"","footnote":"\r\n( 1 ) . تفسير قمى 1 / 114 .\r\n","page_name":" 940 ","page_number":124},
  {"content":"\r\n\r\nهر يك صد نفر يا بيشتر از دليران از پى خود داشتند پس ما را از جاى خود كندند وهمه گريختيم ! در آن حال على را ديديم كه مانند شير ژيان كه بر گلهء موران حمله كند بر مشركان حمله مىكرد واز ايشان پروا نمىكرد ، چون ما را ديد كه مىگريزيم گفت : قبيح وپاره پاره وبريده وخاك‌آلوده باد روى شما به كجا مىگريزيد ، بسوى جهنم مىشتابيد ؛ چون ديد كه ما بر نمىگرديم بر ما حمله كرد وشمشير پهنى در دست داشت كه مرگ از آن مىچكيد وگفت : بيعت كرديد وبيعت را شكستيد ، واللّه كه شما سزاوارتريد به كشته شدن از آنها كه من مىكشم ؛ چون به ديده‌هايش نظر كردم مانند دو كاسهء روغن زيت كه آتش در آن افروخته باشند مىدرخشيد ومانند دو قدح پرخون از شدت غضب سرخ شده بود ، من جزم كردم كه همهء ما را به يك حمله هلاك خواهد نمود ، پس من از ميان ساير گريختگان به نزديك أو رفتم وگفتم : اى أبو الحسن ! بخدا تو را سوگند مىدهم كه دست از ما بردارى زيرا كه عرب كارشان اين است كه گاه مىگريزند وگاه حمله مىكنند ، وچون حمله مىكنند ننگ گريختن را بر طرف مىكنند ؛ گويا از روى من شرم كرد ودست از ما برداشت وبر كافران حمله كرد وتا اين ساعت ترس أو از دل من بدر نرفته است وهرگاه كه أو را مىبينم چنين هراسان مىشوم « 1 » .\r\nبرگشت به روايت أول - حضرت فرمود كه : در آن معركه با حضرت رسول صلّى اللّه عليه وآله وسلّم نماند مگر أبو دجانة كه نام أو سماك بن خرشه بود وحضرت أمير المؤمنين عليه السّلام ، وهر گروه از مشركان كه بر سيّد پيغمبران حمله مىكردند أمير مؤمنان استقبال ايشان مىكرد وبسيارى از ايشان را مىكشت وايشان را دفع مىكرد تا آنكه شمشيرش پاره پاره شد . واز زنان « نسيبه » دختر كعب مازنيه در خدمت حضرت مانده بود ونگريخته بود وحضرت أو را با خود به جنگها مىبرد كه مجروحان را مداوا كند وپسرش در آن جنگ همراه بود ، چون خواست بگريزد نسيبه مادر أو بر أو حمله كرد وگفت : اى فرزند ! از خدا ورسول به كجا مىگريزى ؟ وأو را بر گردانيد تا آنكه مردى از مشركان بر آن پسر حمله كرد وأو را شهيد\r\n\r\n\r\n","description":"","footnote":"\r\n( 1 ) . تفسير قمى 1 / 114 .\r\n","page_name":" 941 ","page_number":125},
  {"content":"\r\n\r\nكرد ، پس نسيبه شمشير پسر خود را گرفت وبر ران كشندهء پسر خود زد وأو را كشت ، حضرت أو را تحسين كرد وفرمود : خدا بر تو بركت دهد اى نسيبه ، وخود را در پيش روى حضرت بازداشته بود وسينه وپستان خود را سپر كرده بود كه آسيبى به آن حضرت نرسد تا آنكه جراحت بسيار به أو رسيد .\r\nوابن قميئه بر حضرت حمله كرد ومىگفت : محمد را به من بنمائيد ، من نجات نيابم اگر أو از من نجات يابد ؛ پس ضربتي بر دوش حضرت زد وفرياد كرد : به لات وعزّى سوگند كه محمد را كشتم . در آن حال نظر حضرت به نامردى از مهاجران افتاد كه مىگريخت وسپر خود را بر پشت سر آويخته بود ، حضرت أو را ندا كرد كه : اى صاحب سپر ! بينداز سپر خود را وبرو بسوى جهنم ؛ أو سپر را انداخت وحضرت نسيبه را فرمود : سپر را بردار ، نسيبه سپر را برداشت وبا مشركان قتال مىكرد . پس حضرت فرمود : مقام نسيبه ووفاى أو امروز بهتر است از مقام أبو بكر وعمر وعثمان .\r\nوچون شمشير أمير المؤمنين عليه السّلام شكست به خدمت حضرت آمد وگفت : يا رسول اللّه ! مرد به سلاح خود جنگ مىكند وشمشير من شكست ، پس حضرت شمشير خود ذو الفقار را به أو داد وگفت : به اين شمشير جنگ كن ، علي عليه السّلام شمشير را گرفت وهر يك از أشرار كه قصد نبي مختار مىكردند حيدر كرار به شرارهء ذو الفقار آتشبار روح پليد ايشان را به درك أسفل نار مىفرستاد ، پس حضرت رسول صلّى اللّه عليه وآله وسلّم به جانب كوه أحد ميل فرمود وپشت بر كوه داد كه جنگ از يك ناحية باشد زيرا كه بغير از أمير المؤمنين عليه السّلام كسى از صحابه با أو نبود وپيوسته أمير المؤمنين عليه السّلام در پيش روى آن حضرت مقاتله مىكرد تا آنكه بر سر ورو وسينه وشكم ودستها وپاهاى مباركش نود جراحت رسيد وچندان محاربه كرد كه مشركان با وفور ايشان منهزم شدند وشنيدند مسلمانان كه كسى از آسمان ندا مىكرد : « لا سيف الّا ذو الفقار ولا فتى الّا عليّ » « نيست شمشير بجز ذو الفقار ونيست جوانمردى بغير از على » ، پس جبرئيل بر حضرت رسول صلّى اللّه عليه وآله وسلّم نازل شد وگفت : يا محمد ! بخدا سوگند كه برادرى وبرابرى ويارى آن است كه على مىكند ؛ حضرت فرمود :\r\nچون نكند كه من از اويم وأو از من است ؛ جبرئيل گفت : من نيز از شمايم .\r\n\r\n","description":"","footnote":"","page_name":" 942 ","page_number":126},
  {"content":"\r\n\r\nودر آن جنگ هند دختر عتبه در ميان لشكر مشركان ايستاده بود وهر مرد از قريش كه مىگريخت ميلى وسرمه‌دانى به أو مىداد كه : تو زنى ، اين آلت زنان را بگير وديگر دعوى مردى مكن .\r\nوشير خدا حمزة بن عبد المطلب در جنگ بسيارى از مشركان را به قتل رسانيد وبه هر طرف كه حمله مىكرد از أو مىگريختند وكسى در برابر أو نمىايستاد ؛ وهند ملعونه با وحشى كه غلام حبشي بود از جبير بن مطعم عهد كرده بود كه اگر محمد يا علي يا حمزه را بكشى آن قدر به تو خواهم بخشيد كه راضى شوى ، وحشى گفت : من بر كشتن محمد قادر نيستم وعلى مردى است بسيار حذركننده وهرگز غافل نمىشود وطمع در أو نمىتوانم كرد ، پس در كمين حمزه نشست در هنگامى كه حمزه مشغول كارزار بود ناگاه بر موضعي گذشت كه سيلاب زيرش را تهى كرده بود ، اسبش فرو رفت وأو بر زمين افتاد ، پس وحشى نيزه‌اى در دست داشت وبه جانب سيد الشهدا انداخت وبر تهيگاه آن حضرت خورد واز شانه‌اش بيرون آمد - وبه روايت ديگر از حضرت صادق عليه السّلام : بر بالاى پستان أو خورد « 1 » - پس نزديك رفت وآن جناب را شهيد كرد وشكم مباركش را شكافت وجگرش را بيرون آورد وبراي هند ملعونه برد وآن ملعونه جگر عمّ خير البشر صلّى اللّه عليه وآله وسلّم را در دهان پليد خود گذاشت كه بخايد ، چون حق تعالى نمىخواست آن عضو شريف جزو بدن آن ملعونه شود آن جگر را مانند استخوان سفت كرد كه أو نتوانست خائيد وبر زمين انداخت وحق تعالى ملكي را فرستاد كه آن را به جاى خود برگردانيد .\r\nپس حضرت صادق عليه السّلام فرمود كه : خدا نخواست كه جزوى از بدن حمزه داخل جهنم شود .\r\nپس هند ملعونه به نزد سيد الشهدا آمد وذكر ودو خصيه وهر دو دست أو را بريد وهر دو گوشش را بريد ومانند قلادة در گردن خود آويخت از روى شماتت ، وقريش بر كوه بالا رفتند وأبو سفيان بر بالاى كوه فرياد كرد كه : بلند باش اى هبل !\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 244 ؛ إعلام الورى 83 .\r\n","page_name":" 943 ","page_number":127},
  {"content":"\r\n\r\nآن حضرت به أمير المؤمنين عليه السّلام فرمود : بگو « اللّه أعلى واجلّ » خدا بلندتر وجليل‌تر است » .\r\nأبو سفيان گفت : هبل رخصت داد ما را كه به جنگ شما آئيم وبه بركت أو ظفر يافتيم .\r\nحضرت أمير عليه السّلام فرمود : بلكه خدا ما را رخصت داد وبه امر خدا آمده‌ايم به جنگ شما وما را يارى خواهد داد .\r\nپس أبو سفيان گفت : يا علي ! به لات وعزى سوگند مىدهم كه بگوئى آيا محمد كشته شد ؟\r\nحضرت فرمود : خدا لعنت كند تو را ولات وعزى را ! واللّه كه محمد كشته نشده است واكنون سخن تو را مىشنود .\r\nأبو سفيان گفت : تو راستگوترى ، خدا لعنت كند فرزند قميئه را كه دعوى مىكرد محمد را كشته است .\r\nوعمرو بن ثابت « 1 » هنوز مسلمان نشده بود ، چون شنيد كه حضرت به جنگ رفته است شمشير وسپر خود را گرفت ومانند شير گرسنه متوجه أحد شد وكلمهء اسلام گفت ومسلمان شد ورو به لشكر كفار آورد وجهاد كرد تا به مرتبهء شهادت رسيد ؛ پس مردى از أنصار بر أو گذشت وأو را در ميان كشتگان افتاده ديد ، از أو پرسيد : اى عمرو ! آيا بر دين أول خود هستى ؟ گفت : نه واللّه بلكه شهادت مىدهم به يگانگى خدا وپيغمبرى محمد ؛ اين را گفت ومرغ روحش بسوى بهشت پرواز كرد ؛ پس مردى از أصحاب حضرت رسول صلّى اللّه عليه وآله وسلّم گفت : يا رسول اللّه ! عمرو بن ثابت مسلمان شد وكشته شد ، آيا شهيد است أو ؟ حضرت فرمود : بلى واللّه كه شهيد است وأو كسى است كه يك ركعت نماز نكرده است وداخل بهشت مىشود .\r\nوحنظله پسر أبو عامر راهب مردى بود از قبيلهء خزرج ودر شب جنگ أحد داماد شد\r\n\r\n\r\n","description":"","footnote":"\r\n( 1 ) . در مصدر « عمرو بن قيس » ذكر شده است .\r\n","page_name":" 944 ","page_number":128},
  {"content":"\r\n\r\nودختر عبد اللّه بن ابىّ بن سلول « 1 » را به عقد خود در آورده بود واز حضرت مرخص شد كه براي دامادى آن شب در مدينه بماند ، ودر آن شب دخول كرد با زن خود ، ودر باب رخصت أو اين آية نازل شد  إِنَّمَا الْمُؤْمِنُونَ الَّذِينَ آمَنُوا بِاللَّهِ وَرَسُولِهِ وَإِذا كانُوا مَعَهُ عَلى أَمْرٍ جامِعٍ لَمْ يَذْهَبُوا حَتَّى يَسْتَأْذِنُوهُ إِنَّ الَّذِينَ يَسْتَأْذِنُونَكَ أُولئِكَ الَّذِينَ يُؤْمِنُونَ بِاللَّهِ وَرَسُولِهِ فَإِذَا اسْتَأْذَنُوكَ لِبَعْضِ شَأْنِهِمْ فَأْذَنْ لِمَنْ شِئْتَ مِنْهُمْ وَاسْتَغْفِرْ لَهُمُ اللَّهَ إِنَّ اللَّهَ غَفُورٌ رَحِيمٌ  « 2 » يعنى : « نيستند مؤمنان مگر آنان كه ايمان آورده‌اند به خدا ورسول أو ، وچون باشند با رسول بر كار جمع‌آورنده - يعنى مهمى كه بحسب شرع بايد ايشان را جمع شدن - براي آن نمىروند از نزديك آن حضرت تا وقتي كه رخصت طلبند از أو ، بدرستى كه آنان كه رخصت مىطلبند از تو ايشانند آنان كه ايمان كامل آورده‌اند به خدا ورسول أو ، پس چون طلب رخصت كنند از تو اين مؤمنان خالص براي اصلاح بعضي از كارهاى خود پس رخصت ده هر كه را خواهى از ايشان وطلب آمرزش كن از براي ايشان از خدا ، بدرستى كه خدا آمرزنده ومهربان است » ، پس رخصت داد أو را رسول خدا صلّى اللّه عليه وآله وسلّم ، ودر آن شب با أهل خود نزديكى كرد وچون صبح شد به يادش آمد كه حضرت مشغول جنگ است وأو مشغول عيش ! پس با جنابت شمشير برداشت وبه جانب أحد روان شد ، وچون خواست از خانه بيرون رود ، زنش فرستاد وچهار نفر از أنصار را طلبيد وگفت : گواه باشيد كه حنظله با من مقاربت كرده است ؛ وايشان از حنظله اقرار شنيدند ، پس به آن زن گفتند :\r\nچرا چنين كردى ؟ گفت : زيرا كه در اين شب خواب ديدم كه گويا آسمان شكافته شد وحنظله به آسمان داخل شد وبعد از آن آسمان بهم پيوسته ، واز اين خواب دانستم كه أو شهيد مىشود ، پس گواه گرفتم كه اگر فرزندى بهم رسد بدانند كه از اوست .\r\nوچون به معركهء قتال رسيد أبو سفيان را ديد كه بر اسبى سوار است ودر ميان معركه جولان مىكند ، شمشير كشيد وبه جانب أبو سفيان دويد وبر أو حمله كرد واسبش را پى\r\n\r\n\r\n","description":"","footnote":"\r\n( 1 ) . در مصدر « عبد اللّه بن أبي سلول » ذكر شده است .\r\n( 2 ) . سورهء نور : 62 .\r\n","page_name":" 945 ","page_number":129},
  {"content":"\r\n\r\nكرد وأبو سفيان از أسب گرديد وبر زمين افتاد وفرياد كرد : اى گروه قريش ! من أبو سفيانم ، حنظله مىخواهد مرا بكشد . أبو سفيان گريخت وحنظله از عقبش دويد ، پس مردى از مشركان به حنظله رسيد ونيزه‌اى بر أو زد ، حنظله با نيزه بسوى آن مشرك دويد وضربتي بر أو زد وأو را كشت ، وحنظله در ميان حمزه وعمرو بن الجموح وعبد اللّه بن حزام وگروهى از أنصار بر زمين افتاد وشهيد شد .\r\nپس حضرت رسول صلّى اللّه عليه وآله وسلّم گفت : من ملائكة را ديدم كه حنظله را در ميان آسمان وزمين به آب مزن « 1 » با كاسه‌هاى طلا غسل مىدادند ، پس أو را « غسيل الملائكة » ناميدند يعنى غسل دادهء ملائكة .\r\nوروايت كرده‌اند كه : مغيره پسر عاص مردى بود چپ‌انداز وسنگى كه مىانداخت از نشانه خطا نمىشد ، پس در راهى كه به أحد مىآمد سنگ برداشت وگفت : به اينها محمد را مىكشم ؛ چون به جنگ جنگ‌گاه رسيد ديد كه حضرت ايستاده است وشمشيرى در دست دارد ، پس سنگى انداخت وبر دست مبارك آن حضرت آمد وشمشير افتاد پس فرياد كرد : كشتم محمد را به لات وعزى سوگند ، پس حضرت أمير عليه السّلام گفت : دروغ گفت خدا أو را لعنت كند . پس سنگ ديگر انداخت وبر پيشانى نوراني آن حضرت آمد وحضرت گفت : خداوندا ! تو أو را حيران گردان . چون مشركان برگشتند آن ملعون به نفرين آن حضرت در معركه حيران ماند ونتوانست گريخت تا آنكه عمار بن ياسر به أو رسيد وأو را به قتل رسانيد .\r\nوحق تعالى درختان را بر ابن قميئه مسلط گردانيد كه چهارپايش أو را به ميان درختان مىبرد وگوشتهاى بدنش بر آنها بند مىشد تا آنكه همهء گوشتهاى بدنش ريخت وبه جهنم واصل شد .\r\nپس گريختگان صحابه برگشتند وحق تعالى اين آيات را فرستاد  أَمْ حَسِبْتُمْ أَنْ \r\n\r\n\r\n","description":"","footnote":"\r\n( 1 ) . آب مزن : آب باران .\r\n","page_name":" 946 ","page_number":130},
  {"content":"\r\n\r\n تَدْخُلُوا الْجَنَّةَ وَلَمَّا يَعْلَمِ اللَّهُ الَّذِينَ جاهَدُوا مِنْكُمْ وَيَعْلَمَ الصَّابِرِينَ  « 1 » يعنى : « آيا گمان مىكنيد كه داخل بهشت خواهيد شد پيش از آنكه خدا شما را امتحان كند تا معلوم شود كه كي جهاد مىكند از شما وكي صبر مىكند بر جنگ ونمىگريزد ؟ ! » ؛ مراد ، وقوع فعل است زيرا كه حق تعالى پيشتر مىدانست كي جهاد خواهد كرد وكي خواهد گريخت وليكن خدا به كردار مردم ثواب وعقاب مىكند نه به علم خود .  وَلَقَدْ كُنْتُمْ تَمَنَّوْنَ الْمَوْتَ مِنْ قَبْلِ أَنْ تَلْقَوْهُ فَقَدْ رَأَيْتُمُوهُ وَأَنْتُمْ تَنْظُرُونَ  « 2 » « وبدرستى كه بوديد شما كه آرزوى مرگ مىكرديد پيش از آنكه مرگ را - يعنى أسباب آن را كه جنگ است - ببينيد ، پس بتحقيق كه ديديد آنچه مىطلبيديد ونظر مىكرديد - به پيغمبر وصحابه كه كشته مىشدند وگريختند - » « 3 » .\r\nعلي بن إبراهيم روايت كرده است : چون پيغمبر صلّى اللّه عليه وآله وسلّم از جانب خدا خبر داد مؤمنان را به آن ثوابها كه به شهيدان بدر عطا كرد ودرجات ايشان را در بهشت بيان فرمود ، صحابه آرزوى شهادت كردند وگفتند : خداوندا ! بنما به ما جنگى را كه شهيد شويم در آن ، پس خدا در روز أحد به ايشان نمود وگريختند مگر اندكى از ايشان كه به توفيق خدا ثابت قدم ماندند .\r\n وَما مُحَمَّدٌ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ أَ فَإِنْ ماتَ أَوْ قُتِلَ انْقَلَبْتُمْ عَلى أَعْقابِكُمْ وَمَنْ يَنْقَلِبْ عَلى عَقِبَيْهِ فَلَنْ يَضُرَّ اللَّهَ شَيْئاً وَسَيَجْزِي اللَّهُ الشَّاكِرِينَ  « 4 » « ونيست محمد مگر رسولي از جانب من كه گذشته‌اند پيش از أو رسولان ، آيا اگر بميرد أو يا كشته شود بازمىگرديد شما بر پاشنه‌هاى خود - مرتد مىشويد واز دين بر مىگرديد يا از جنگ مىگريزيد - وهر كه برگردد از دين يا بگريزد از جهاد پس أو ضرر نمىرساند به خدا هيچ‌گونه ضررى ، وزود باشد كه خدا جزا دهد شكر كنندگان را » .\r\nروايت كرده است كه : آنها كه مىگريختند براي عذر خود به ديگران مىگفتند : محمد\r\n\r\n\r\n","description":"","footnote":"\r\n( 1 ) . سورهء آل عمران : 142 .\r\n( 2 ) . سورهء آل عمران : 143 .\r\n( 3 ) . تفسير قمى 1 / 115 - 119 .\r\n( 4 ) . سورهء آل عمران : 144 .\r\n","page_name":" 947 ","page_number":131},
  {"content":"\r\n\r\nكشته شد بگريزيد ، خدا اين آية را فرستاد .\r\nبه روايتي : شيطان ندا كرد كه محمد كشته شد وبه اين سبب مردم گريختند « 1 » ، وچون برگشتند معذرت از حضرت طلبيدند كه سبب گريختن ما اين بود پس اين آية نازل شد « 2 » .\r\n وَما كانَ لِنَفْسٍ أَنْ تَمُوتَ إِلَّا بِإِذْنِ اللَّهِ كِتاباً مُؤَجَّلًا وَمَنْ يُرِدْ ثَوابَ الدُّنْيا نُؤْتِهِ مِنْها وَمَنْ يُرِدْ ثَوابَ الْآخِرَةِ نُؤْتِهِ مِنْها وَسَنَجْزِي الشَّاكِرِينَ  « 3 » « ونيست نفسي را كه بميرد مگر به اذن وفرمان خدا نوشته شده است نوشتنى كه اجل مقرري دارد ، وهر كه خواهد ثواب دنيا را مىدهيم أو را از دنيا ، وهر كه خواهد ثواب آخرت را مىدهيم أو را از آن ، وزود باشد كه جزا دهيم شكر كنندگان را » ،  وَكَأَيِّنْ مِنْ نَبِيٍّ قاتَلَ مَعَهُ رِبِّيُّونَ كَثِيرٌ فَما وَهَنُوا لِما أَصابَهُمْ فِي سَبِيلِ اللَّهِ وَما ضَعُفُوا وَمَا اسْتَكانُوا وَاللَّهُ يُحِبُّ الصَّابِرِينَ  « 4 » « وبسا پيغمبرى كه كارزار كرد با أو بودند سپاه بسيار از علماء وپرهيزكاران پس سستى نورزيدند به سبب آنچه به ايشان رسيد از محنتها در راه خدا وضعيف نگشتند از بسيارى حرب ، وفروتنى نكردند با دشمنان ، وخدا دوست مىدارد صبر كنندگان را » ،  وَما كانَ قَوْلَهُمْ إِلَّا أَنْ قالُوا رَبَّنَا اغْفِرْ لَنا ذُنُوبَنا وَإِسْرافَنا فِي أَمْرِنا وَثَبِّتْ أَقْدامَنا وَانْصُرْنا عَلَى الْقَوْمِ الْكافِرِينَ  « 5 » « ونبود گفتار ايشان مگر آنكه گفتند : اى پروردگار ما ! بيامرز گناهان ما را واز حد درگذشتن ما را در كار ما وثابت دار قدمهاى ما را ويارى ده ما را بر گروه كافران » ،  فَآتاهُمُ اللَّهُ ثَوابَ الدُّنْيا وَحُسْنَ ثَوابِ الْآخِرَةِ وَاللَّهُ يُحِبُّ الْمُحْسِنِينَ  « 6 » « پس عطا كرد خدا ايشان را پاداش دنيا ونيكوئى پاداش آخرت ، وخدا دوست مىدارد نيكوكاران را » .\r\n يا أَيُّهَا الَّذِينَ آمَنُوا إِنْ تُطِيعُوا الَّذِينَ كَفَرُوا يَرُدُّوكُمْ عَلى أَعْقابِكُمْ فَتَنْقَلِبُوا \r\n\r\n\r\n","description":"","footnote":"\r\n( 1 ) . مجمع البيان 1 / 513 ؛ إعلام الورى 81 .\r\n( 2 ) . تفسير قمى 1 / 119 .\r\n( 3 ) . سورهء آل عمران : 145 .\r\n( 4 ) . سورهء آل عمران : 146 .\r\n( 5 ) . سورهء آل عمران : 147 .\r\n( 6 ) . سورهء آل عمران : 148 .\r\n","page_name":" 948 ","page_number":132},
  {"content":"\r\n\r\n خاسِرِينَ  « 1 » « اى گروه مؤمنان ! اگر أطاعت كنيد آنان را كه كافر شدند بازمىگردانند شما را از پس پشت از ايمان بسوى كفر پس مىگرديد زيانكاران » ، به روايت علي بن إبراهيم :\r\nمراد از كافران در اين آية عبد اللّه بن ابىّ است در هنگامى كه با حضرت رسول صلّى اللّه عليه وآله وسلّم از مدينه بيرون رفت به جانب أحد ودر اثناى راه برگشت وأصحاب خود را مىترسانيد وتكليف برگشتن مىكرد « 2 » .\r\n بَلِ اللَّهُ مَوْلاكُمْ وَهُوَ خَيْرُ النَّاصِرِينَ  « 3 » « بلكه خدا مددكار شماست وأو بهترين يارى كنندگان است » .\r\n سَنُلْقِي فِي قُلُوبِ الَّذِينَ كَفَرُوا الرُّعْبَ بِما أَشْرَكُوا بِاللَّهِ ما لَمْ يُنَزِّلْ بِهِ سُلْطاناً وَمَأْواهُمُ النَّارُ وَبِئْسَ مَثْوَى الظَّالِمِينَ  « 4 » « زود باشد كه بيندازيم در دلهاى كافران ترس وبيم را به آنكه شريك گردانيدند با خدا آن چيزى را كه نفرستاده است خدا به آن حجتي ودليلي جاى ايشان جهنم است وبد آرامگاهى است ستمكاران را جهنم » ، به روايت علي بن إبراهيم : مراد از كافران ، قريش‌اند كه به جنگ آن حضرت آمده بودند « 5 » .\r\n وَلَقَدْ صَدَقَكُمُ اللَّهُ وَعْدَهُ إِذْ تَحُسُّونَهُمْ بِإِذْنِهِ حَتَّى إِذا فَشِلْتُمْ وَتَنازَعْتُمْ فِي الْأَمْرِ وَعَصَيْتُمْ مِنْ بَعْدِ ما أَراكُمْ ما تُحِبُّونَ  ، به روايت علي بن إبراهيم : يعنى بتحقيق كه راست كرد خدا براي شما وعدهء خود را به يارى دادن بر مشركان در هنگامى كه مىكشتيد كافران را به رخصت ومعونت خدا تا آنگاه كه شما ترسيديد وبد دل شديد ومنازعه كرديد در جنگ كردن ونافرمانى كرديد امر پيغمبر را در حركت نكردن از درهء كمينگاه بعد از آنكه نمود خدا شما را آنچه مىخواستيد از تصرف وغنيمت .  مِنْكُمْ مَنْ يُرِيدُ الدُّنْيا وَمِنْكُمْ مَنْ \r\n\r\n\r\n","description":"","footnote":"\r\n( 1 ) . سورهء آل عمران : 149 .\r\n( 2 ) . تفسير قمى 1 / 120 .\r\n( 3 ) . سورهء آل عمران : 150 .\r\n( 4 ) . سورهء آل عمران : 151 .\r\n( 5 ) . تفسير قمى 1 / 120 .\r\n","page_name":" 949 ","page_number":133},
  {"content":"\r\n\r\n يُرِيدُ الْآخِرَةَ ثُمَّ صَرَفَكُمْ عَنْهُمْ لِيَبْتَلِيَكُمْ وَلَقَدْ عَفا عَنْكُمْ وَاللَّهُ ذُو فَضْلٍ عَلَى الْمُؤْمِنِينَ  « 1 » « از شما بعضي ارادهء دنيا كردند - يعنى از أصحاب عبد اللّه بن جبير كه ترك ثبات قدم كردند واز پى غنيمت رفتند - وبعضي ارادهء آخرت كردند - يعنى ابن جبير وآنها كه ماندند وشهيد شدند - پس خدا شما را يارى نكرد تا رو گردانيديد تا بيازمايد شما را ، بدرستى كه عفو كرد از شما وخدا صاحب فضل واحسان است بر مؤمنان » « 2 » .\r\n إِذْ تُصْعِدُونَ وَلا تَلْوُونَ عَلى أَحَدٍ وَالرَّسُولُ يَدْعُوكُمْ فِي أُخْراكُمْ فَأَثابَكُمْ غَمًّا بِغَمٍّ لِكَيْلا تَحْزَنُوا عَلى ما فاتَكُمْ وَلا ما أَصابَكُمْ وَاللَّهُ خَبِيرٌ بِما تَعْمَلُونَ  « 3 » « در هنگامى كه به بالاى كوه مىگريختيد ونمىايستاديد والتفات نمىكرديد بر هيچ يك از مردمان وحال آنكه پيغمبر شما را مىخواند از عقب شما پس مكافات داد شما را خدا غمى بعد از غمى تا اندوهگين نگرديد بر آنچه از شما فوت شد - از فتح وغنيمت - ونه در آنكه به شما رسيد - از قتل وجراحت وهزيمت - وخدا داناست به كرده‌هاى شما » . از حضرت امام محمد باقر عليه السّلام منقول است كه : غم أول ، گريختن وكشتن است ؛ وغم دوم ، مشرف شدن خالد بن وليد بر ايشان ؛ وآنچه فوت شد از ايشان ، غنيمت بود ؛ وآنچه به ايشان رسيد ، قتل برادران ايشان بود « 4 » .\r\n ثُمَّ أَنْزَلَ عَلَيْكُمْ مِنْ بَعْدِ الْغَمِّ أَمَنَةً نُعاساً يَغْشى طائِفَةً مِنْكُمْ وَطائِفَةٌ قَدْ أَهَمَّتْهُمْ أَنْفُسُهُمْ  « پس فرستاد خدا بر شما بعد از غم واندوه امنى وآرامى كه آن باعث خواب گرديد كه فرو گرفت گروهى از شما را وگروهى ديگر ، بدرستى كه در غم افكنده بود ايشان را جانهاى ايشان » ، علي بن إبراهيم روايت كرده است كه : چون أصحاب حضرت رسول صلّى اللّه عليه وآله وسلّم بعد از گريختن ومجروح شدن برگشتند به خدمت آن حضرت ومعذرت مىطلبيدند از آن حضرت ، حق تعالى خواست كه بشناساند به پيغمبر خود راستگو\r\n\r\n\r\n","description":"","footnote":"\r\n( 1 ) . سورهء آل عمران : 152 .\r\n( 2 ) . تفسير قمى 1 / 120 .\r\n( 3 ) . سورهء آل عمران : 153 .\r\n( 4 ) . تفسير قمى 1 / 120 .\r\n","page_name":" 950 ","page_number":134},
  {"content":"\r\n\r\nودروغگو را ، پس در آن حالت خوابى بر ايشان مستولى گردانيد كه نزديك شد كه بر زمين افتند ، ومنافقان كه تكذيب آن حضرت مىكردند قرار نمىگرفتند وعقلهاى ايشان پريده بود وسخنان واهى مىگفتند وآنچه در خاطر ايشان بود بىاختيار اظهار مىكردند ، پس طايفهء أول كه خدا فرمود مؤمنانند وطائفهء دوم منافقان « 1 » .\r\nودر وصف ايشان فرموده است  يَظُنُّونَ بِاللَّهِ غَيْرَ الْحَقِّ ظَنَّ الْجاهِلِيَّةِ يَقُولُونَ هَلْ لَنا مِنَ الْأَمْرِ مِنْ شَيْءٍ قُلْ إِنَّ الْأَمْرَ كُلَّهُ لِلَّهِ يُخْفُونَ فِي أَنْفُسِهِمْ ما لا يُبْدُونَ لَكَ  يعنى : « گمان مىبرند به خدا گمان ناروا مانند گمان كافران جاهليت - كه مىگفتند مهم محمد به اتمام نخواهد رسيد - مىگويند - بر سبيل انكار - كه : آيا هست ما را از ظفر ونصرت بهره‌اى ؟\r\nبگو - اى محمد - امر همه از خداست وهمه به تقدير اوست پنهان مىكنند در خاطر خود آنچه آشكار نمىكنند براي تو » ،  يَقُولُونَ لَوْ كانَ لَنا مِنَ الْأَمْرِ شَيْءٌ ما قُتِلْنا هاهُنا قُلْ لَوْ كُنْتُمْ فِي بُيُوتِكُمْ لَبَرَزَ الَّذِينَ كُتِبَ عَلَيْهِمُ الْقَتْلُ إِلى مَضاجِعِهِمْ  « 2 » « مىگويند منافقان در خلوت با يكديگر كه : اگر ما را اختياري مىبود بيرون نمىآمديم وكشته نمىشديم در اينجا ، بگو - اى محمد - كه : اگر مىبوديد - اى منافقان - در خانه‌هاى خود هرآينه بيرون مىآمدند آنها كه در أزل نوشته شده است بر ايشان كشته شدن بسوى كشتنگاه خود » .\r\nكلينى به سند حسن روايت كرده است از حضرت صادق عليه السّلام كه : چون مردم در روز أحد حضرت رسول صلّى اللّه عليه وآله وسلّم را در معركه گذاشتند وگريختند ، حضرت رو به ايشان گردانيد ومىفرمود : منم محمد ومنم رسول خدا كشته نشده‌ام ونمرده‌ام ، پس أبو بكر وعمر ملتفت شدند به جانب آن حضرت در أثناء گريختن وگفتند : الحال ما را نيز ريشخند مىكند ؛ بعد از آنكه همهء لشكرش گريختند وبا آن حضرت نماند كسى بغير از أمير المؤمنين عليه السّلام وأبو دجانهء انصارى پس حضرت دعا كرد أبو دجانة را وفرمود : اى أبو دجانة ! برو من تو را از بيعت خود رها كردم اما على پس أو من است ومن اويم ، پس أبو دجانة گريست وسر\r\n\r\n\r\n","description":"","footnote":"\r\n( 1 ) . تفسير قمى 1 / 120 - 121 .\r\n( 2 ) . سورهء آل عمران : 154 .\r\n","page_name":" 951 ","page_number":135},
  {"content":"\r\n\r\nبسوى آسمان بلند كرد وگفت : نه بخدا سوگند نه واللّه من خود را از بيعت تو رها نمىكنم واز نزد تو به كجا روم يا رسول اللّه ؟ بسوى زوجه‌اى كه خواهد مرد ؟ يا فرزندى كه خواهد مرد وخانه‌اى كه آخر خراب خواهد شد ومالي كه فانى خواهد شد واجلى كه نزديك است به آدمي ؟ پس حضرت براي أو رقت كرد وأو را رخصت جنگ داد وأو از يك طرف جنگ مىكرد وأمير المؤمنين عليه السّلام از طرف ديگر تا آنكه أبو دجانة را جراحتها ضعيف كرد وحضرت أمير أو را برداشت وآورد به خدمت حضرت رسول صلّى اللّه عليه وآله وسلّم وبر زمين گذاشت ، پس گفت : يا رسول اللّه ! آيا وفا به بيعت خود كردم ؟ حضرت فرمود : آرى وفا كردى ؛ وأو را دعاى خير كرد . وحضرت أمير المؤمنين عليه السّلام تنها ماند ، وچون مردم از جانب راست بر حضرت حمله مىآوردند حضرت أمير متوجه ايشان مىشد وايشان را بر مىگردانيد ، پس از جانب چپ حمله مىكردند وحضرت ايشان را به ضرب شمشير برمىگردانيد ، پيوسته در اين كار بود تا شمشيرش به سه پاره شد ، پس پاره‌هاى شمشير خود را به خدمت رسول خدا صلّى اللّه عليه وآله وسلّم آورد وعرض كرد : يا رسول اللّه ! اين شمشير من است كه پاره پاره شده است ، پس در آن وقت حضرت ذو الفقار را به أو داد ، وچون حضرت نظر كرد به پاهاى أمير المؤمنين وديد كه از بسيارى قتال وجدال مىلرزيد گريان شد ورو به جانب آسمان كرد وگفت : پروردگارا ! مرا وعده دادى كه دين خود را غالب گردانى واگر خواهى بر تو دشوار نيست . پس حضرت أمير عليه السّلام به خدمت رسول خدا صلّى اللّه عليه وآله وسلّم آمد عرض كرد : يا رسول اللّه ! صداهاى شديد به گوشم مىرسد ومىشنوم كسى مىگويد : « اقدم حيزوم » يعنى « پيش رو اى حيزوم » ( حيزوم نام أسب جبرئيل است ) وهر كس را شمشير حواله مىكنم أو مىافتد ومىميرد پيش از آنكه ضربت من به أو رسد .\r\nحضرت رسول صلّى اللّه عليه وآله وسلّم فرمود : ايشان جبرئيل وميكائيل واسرافيل‌اند كه با گروه ملائكة به يارى ما آمده‌اند .\r\nپس جبرئيل آمد ودر پهلوى پيغمبر صلّى اللّه عليه وآله وسلّم ايستاد وگفت : يا محمد ! مواسات وجان سپارى آن است كه على براي تو مىكند .\r\nحضرت فرمود : على از من است ومن از علىام .\r\n\r\n","description":"","footnote":"","page_name":" 952 ","page_number":136},
  {"content":"\r\n\r\nجبرئيل گفت : من از شمايم . پس خس وخاشاك مشركان به سيلاب تيغ مولاي مؤمنان گريزان شدند وحضرت رسول صلّى اللّه عليه وآله وسلّم به حضرت أمير عليه السّلام گفت : يا علي ! به شمشير برهنهء خود از پى ايشان برو ، اگر ببينى كه بر شتران سوارند واسبان را به كتل مىكشند بدان كه ارادهء مكة دارند ، واگر ببينى كه بر اسبان سوارند وشتران را به جنيبت « 1 » مىكشند بدان كه ارادهء مدينه دارند .\r\nچون حضرت أمير عليه السّلام به ايشان رسيد ديد كه بر شتران سوار شده‌اند واسبان را به كتل مىكشند ، پس أبو سفيان را نظر بر أمير المؤمنين عليه السّلام افتاد وگفت : يا علي ! از ما چه مىخواهى ؟ ما اكنون به مكة مىرويم ، برگرد بسوى يار خود . پس جبرئيل ايشان را تعاقب كرد وهر چند صداى سم أسب جبرئيل را مىشنيدند تندتر مىرفتند وپيوسته جبرئيل با گروه ملائكة از پى ايشان مىرفت وأبو سفيان مىگفت : اينك لشكر محمد به ما رسيدند . پس أبو سفيان داخل مكة شد وأهل مكة را خبر داد كه لشكر محمد از پى ما مىآمدند تا داخل مكة شديم وشبانان وهيزم‌كشان كه به مكة آمدند گفتند : ما لشكر محمد را ديديم كه هرگاه شما بار مىكرديد ايشان به جاى شما فرود مىآمدند ودر پيش ايشان سواري بود كه بر أسب سرخى سوار بود واز پى شما مىآمد زيرا كه ملائكة به صورت مسلمانان خود را به ايشان مىنمودند . وأهل مكة تعبير وملامت أبو سفيان مىكردند از گريختن از لشكر اسلام ، پس حضرت رسول صلّى اللّه عليه وآله وسلّم از أحد بار كرد وأمير المؤمنين عليه السّلام علم را در پيش أو مىبرد تا آنكه از عقبه بالا آمدند وبر مدينه مشرف شدند ، چون أهل مدينه علم را ديدند أمير المؤمنين عليه السّلام ندا كرد كه : اى گروه مردم ! اينك محمد است مىآيد نمرده است وكشته نشده است ، پس أبو بكر وعمر گفتند كه : على با علم آمد ، وزنان أنصار همه بر در خانه‌ها ايستاده بودند ومنتظر قدوم آن حضرت بودند وبراي خبر كشته شدن آن حضرت روها خراشيده بودند وموها پريشان كرده وگيسوها كنده وگريبانها چاك كرده وشكمهاى خود را مجروح كرده - ومردان أنصار چون نداى بشارت شنيدند وخورشيد\r\n\r\n\r\n","description":"","footnote":"\r\n( 1 ) . جنيبت : يدك .\r\n","page_name":" 953 ","page_number":137},
  {"content":"\r\n\r\nجمال نبوي را ديدند كه از بالاى عقبه طالع گرديد از ظلمات مصيبت به نور بشارت درآمدند وجانى در تن وروانى در بدن ايشان در آمده به جانب عقبه دويدند ، وآن حضرت را بشارت سلامت مىدادند « 1 » - وچون حضرت داخل مدينه شد وزنان مدينه را بر آن حال مشاهد كرد ايشان را دعاى خير كرد وفرمود كه : داخل خانه‌ها شويد وبدنهاى خود را بپوشانيد وفرمود كه : خدا مرا وعده داده كه دين مرا بر همهء دينها غالب گرداند وخلاف وعدهء خود نخواهد كرد ؛ پس حق تعالى اين آيات را فرستاد  وَما مُحَمَّدٌ إِلَّا رَسُولٌ  تا آخر آيات كه گذشت « 2 » .\r\nوكلينى به سند موثق از حضرت صادق عليه السّلام روايت كرده است كه : چون مسلمانان در روز أحد گريختند ، غضب شديدي بر حضرت رسول صلّى اللّه عليه وآله وسلّم مستولى شد وعادت آن حضرت چنان بود كه چون غضب بر آن حضرت مستولى مىشد عرق مانند مرواريد از جبين مبين أو مىريخت ، پس نظر كرد وعلي عليه السّلام را در پهلوى خود ديد ، از روى غضب فرمود كه : چرا با خويشان خود نرفتى كه مرا گذاشتند وگريختند ؟\r\nحضرت أمير المؤمنين عليه السّلام گفت : يا رسول اللّه ! من از تو جدا نمىشوم ودر هر كار پيروى تو مىكنم .\r\nحضرت فرمود كه : پس اينها را از من دور كن .\r\nحضرت شمشير كشيد ومانند شير در ميان آن كافران افتاد وايشان را مىكشت ومىانداخت . پس نظر كرد رسول خدا صلّى اللّه عليه وآله وسلّم وجبرئيل را ديد كه در ميان زمين وآسمان بر كرسي طلا نشسته است مىگويد « لا سيف الّا ذو الفقار ولا فتى الّا عليّ » « 3 » .\r\nمؤلف گويد كه : در روايت ابن بابويه آن سخن أول حديث با أبو دجانة بود نه با أمير المؤمنين وآن انسب است « 4 » .\r\n\r\n\r\n","description":"","footnote":"\r\n( 1 ) . عبارتى كه بين دو خط تيره مىباشد در مصدر ذكر نشده است .\r\n( 2 ) . كافى 8 / 318 .\r\n( 3 ) . كافى 8 / 110 .\r\n( 4 ) . علل الشرايع 7 .\r\n","page_name":" 954 ","page_number":138},
  {"content":"\r\n\r\nوشيخ مفيد به طرق عامه روايت كرده است كه ابن عباس مىگفت كه : علي بن أبي طالب عليه السّلام را چهار منقبت است كه احدى غير از أو را نبوده : أول آنكه أو أول كسى بود از عرب وعجم كه به حضرت رسول صلّى اللّه عليه وآله وسلّم ايمان آورد وبا أو نماز كرد ؛ دوم آنكه علمدار آن حضرت بود در هر جنگى ؛ سوم آنكه در روز أحد كه همه گريختند أو ثابت قدم ماند ؛ چهارم آنكه أو پيغمبر را داخل قبر كرد « 1 » .\r\nوباز به طرق مخالفان از ابن مسعود روايت كرده است كه گفت : چون در جنگ أحد صف كشيديم در برابر دشمن ، حضرت رسول صلّى اللّه عليه وآله وسلّم پنجاه نفر از أنصار را بر درهء أحد بازداشت ومردى از أنصار را بر ايشان أمير كرد ومبالغه فرمود كه : اگر همهء ما كشته شويم شما از جاى خود حركت مكنيد كه اگر آسيبى به ما مىرسد از اينجا مىرسد ، وعلم مشركان در دست طلحة بن أبي طلحه بود كه به شجاعت مشهور بود وأو را قوچ معركه مىگفتند ، وحضرت علم مهاجران را به دست أمير المؤمنين عليه السّلام داد وخود به زير علم أنصار ايستاد .\r\nپس أبو سفيان به علمداران خود گفت كه : هر سستى كه به لشكر مىرسد ، از علمدار ايشان است ، ودر روز بدر شما باعث شكست لشكر شديد ، اگر نمىتوانيد علم را نگاه داريد به ما دهيد . پس طلحه در غضب شد وگفت : تو به ما چنين مىگوئى ؟ واللّه كه امروز شماها را به حوضهاى مرگ خواهيم انداخت ؛ وپيش تاخت ومبارز طلبيد وگفت :\r\nمنم طلحة بن أبي طلحه قوچ جنگ جنگ‌گاه . پس حضرت أمير المؤمنين عليه السّلام پيش تاخت وگفت : منم علي بن أبي طالب بن عبد المطلب ؛ پس دو ضربت در ميان ايشان رد شد وأمير المؤمنين عليه السّلام ضربتي بر پيش سرش زد كه ديده‌هايش بر رويش افتاد ونعره‌اى زد كه هرگز چنان صدائى نشنيده بودند وعلم از دستش افتاد وديگرى از ايشان برداشت تا آنكه صواب غلام ايشان كه در قوت وشجاعت مشهور بود علم را گرفت وحضرت أمير عليه السّلام\r\n\r\n\r\n","description":"","footnote":"\r\n( 1 ) . ارشاد شيخ مفيد 1 / 79 ؛ مستدرك حاكم 3 / 120 ؛ استيعاب 3 / 1090 ؛ شرح نهج البلاغة ابن أبي الحديد 4 / 116 ؛ كفاية الطالب 336 ؛ مناقب خوارزمي 21 - 22 ؛ ذخائر العقبى 86 .\r\n","page_name":" 955 ","page_number":139},
  {"content":"\r\n\r\nضربتي بر دست راستش زد ودستش را انداخت ، آن ملعون علم را به دست چپ گرفت ، حضرت دست چپش را نيز انداخت ، پس به دستهاى بريده علم را به سينهء خود چسبانيد ، پس حضرت ضربتي بر سرش زد كه بر زمين افتاد ومشركان رو به هزيمت آوردند ومسلمانان در غنيمت افتادند وجنگ را فراموش كردند ، پس أكثر آنها كه در دره بودند به طمع غنيمت از جاى خود حركت كردند ونصيحت سردار خود عبد اللّه بن عمرو بن حزم را نشنيدند وخالد بن وليد فرصت را غنيمت شمرده از دره درآمد وسر كردهء ايشان را كشت وبه قصد حضرت رسول صلّى اللّه عليه وآله وسلّم از عقب لشكر درآمد ، وچون بر دور حضرت جماعت قليلي را ديد به أصحاب خود گفت كه : آن كه شما مىخواهيد اين است ، سعى كنيد كه أو را هلاك كنيد ؛ پس همه به يك بار بر آن حضرت حمله كردند به ضرب شمشير ونيزه وتير وسنگ ، وأصحاب حضرت مقاتله مىكردند بر دور آن حضرت تا هفتاد نفر از ايشان كشته شدند وباقي گريختند وبغير از أمير المؤمنين عليه السّلام وأبو دجانة وسهل بن حنيف كسى نماند وايشان دفع مشركان از سيد پيغمبران مىكردند ومشركان بسيار شدند .\r\nپس حضرت را غشى طارئ شد ، وچون چشم گشود أمير المؤمنين عليه السّلام را ديد وگفت :\r\nچه شدند مردم ؟ حضرت أمير گفت : عهد را شكستند وگريختند ، حضرت فرمود كه : دفع كن اينها را كه به قصد من مىآيند ، پس حضرت حمله كرد بر ايشان ودفع كرد ايشان را وهر فوج از هر جانب كه مىآمدند دفع مىكرد ، وأبو دجانة وسهل بن حنيف بر بالاى سر آن حضرت ايستاده بودند وهر يك شمشيرى در دست داشتند ونمىگذاشتند كه از عقب حضرت كسى بيايد ، پس از گريختگان صحابه چهارده نفر برگشتند وباقي به كوه بالا رفتند وكسى فرياد كرد در مدينه كه : رسول خدا كشته شد ، پس دلهاى مردم كنده شد وگريختگان حيران ماندند ؛ ووحشى به گفتهء هند در كمين حمزه نشست در بن درختى ، وچون حمزه بر أو نظر كرد شمشير بر أو انداخت وشمشير خطا شد ووحشى حربه‌اى انداخت وبر بالاى ران حمزه آمد واز أسب افتاد « 1 » .\r\n\r\n\r\n","description":"","footnote":"\r\n( 1 ) . ارشاد شيخ مفيد 1 / 80 - 83 .\r\n","page_name":" 956 ","page_number":140},
  {"content":"\r\n\r\nوبه روايت شيخ طبرسى : حضرت صادق عليه السّلام فرمود : حمزه حمله بر مشركان مىآورد واز ايشان مىكشت وباز به جاى خود بر مىگشت ، پس وحشى نيزه‌اى انداخت وبر بالاى پستان سيد شهدا آمد واز أسب گرديد وكافران هجوم آوردند وآن حضرت را شهيد كردند ووحشى جگرش را براي هند برد وحق تعالى آن را در دهان أو سفت كرد كه نتوانست خائيد وانداخت . وحليس بن علقمة أبو سفيان ملعون را ديد بر اسبى سوار است وبر بالاى سر حمزه ايستاده است ونيزه‌اى در دست دارد وبه دهان مبارك حمزه عليه السّلام مىزند ومىگويد : بچش اى عاق ! حليس گفت : نظر كنيد اى گروه بنى كنانه اين مرد را كه دعوى مىكند بزرگ قريش است با پسر عم كشتهء خود چه مىكند ! آن ملعون منفعل شد وگفت :\r\nراست مىگوئى لغزشى بود از من ، افشا مكن « 1 » .\r\nبرگشتيم به روايت شيخ مفيد : پس هند آمد وشكم أو را شكافت وجگرش را بيرون آورد وگوش وبيني واعضاى أو را بريد .\r\nزيد بن وهب گفت : من به ابن مسعود گفتم كه : همهء صحابه گريختند بغير از علي بن أبي طالب وأبو دجانة وسهل ؟ ابن مسعود گفت : در أول همه گريختند بغير از علي بن أبي طالب كه أو تنها با حضرت ماند وبعد از آن أبو دجانة وسهل برگشتند .\r\nراوي گفت : أبو بكر وعمر كجا بودند ؟\r\nابن مسعود گفت : از گريختگان بودند .\r\nراوي گفت : ايستادن على در چنين معركه‌اى محل تعجب است !\r\nابن مسعود گفت : ملائكة نيز تعجب كردند از مردانگى أو ، مگر نمىدانى كه در آن روز جبرئيل ندا مىكرد : « لا سيف الّا ذو الفقار ولا فتى الّا عليّ » مردم اين صدا را مىشنيدند وكسى را نمىديدند ، چون از حضرت رسول صلّى اللّه عليه وآله وسلّم پرسيدند فرمود : جبرئيل است « 2 » .\r\nودر حديث ديگر از طريق مخالفان روايت كرده است كه جبرئيل به حضرت\r\n\r\n\r\n","description":"","footnote":"\r\n( 1 ) . إعلام الورى 83 .\r\n( 2 ) . ارشاد شيخ مفيد 1 / 83 - 85 .\r\n","page_name":" 957 ","page_number":141},
  {"content":"\r\n\r\nرسول صلّى اللّه عليه وآله وسلّم گفت : ما گروه ملائكة تعجب مىكنيم از جانفشانى على در راه تو ! حضرت فرمود كه : چون نكند من از اويم وأو از من است ؛ جبرئيل گفت : من نيز از شمايم « 1 » .\r\nبه سند ديگر از طريق مخالفان روايت كرده است كه حضرت أمير المؤمنين عليه السّلام فرمود :\r\nچون لشكر اسلام در روز أحد گريختند ورسول خدا صلّى اللّه عليه وآله وسلّم را تنها گذاشتند ، بر آن حضرت بسيار ترسيدم ومن در پيش بودم وشمشير مىزدم ، برگشتم وحضرت را طلب كردم نيافتم با خود گفتم كه : من مىدانم آن حضرت نمىگريزد ودر ميان كشتگان نيست مگر خدا أو را به آسمان برده باشد ، پس غلاف شمشير خود را شكستم وبا خود قرار دادم كه جنگ كنم تا كشته شوم وبر كافران حمله آوردم وايشان را از پيش برداشتم ، پس ديدم كه حضرت بر زمين افتاده ومدهوش گرديده است ، بر سرش ايستادم چشم گشود وفرمود :\r\nمردم چه كردند يا علي ؟ عرض كردم : يا رسول اللّه ! كافر شدند وتو را تنها گذاشتند وگريختند . پس حضرت ديد كه گروهى به قصد أو مىآيند فرمود : يا علي ! اين گروه را از من دفع كن ؛ پس شمشير را كشيدم وبه جانب راست وچپ مىزدم تا ايشان را دفع كردم ، پس حضرت فرمود : يا علي ! مدح خود را نمىشنوى در آسمان ؟ بدرستى كه ملكي هست كه أو را رضوان مىگويند ندا مىكند : « لا سيف الّا ذو الفقار ولا فتى الّا عليّ » پس از شادى گريستم وخدا را شكر كردم « 2 » .\r\nمؤلف گويد : حديث نداى « لا فتى » از طرق خاصه وعامه متواتر است « 3 » ، وابن أبي الحديد وديگران از مشاهير علماى ايشان گفته‌اند كه : اين از جملهء أحاديث مشهوره است وانكار نمىتوان كرد « 4 » .\r\nباز شيخ مفيد به سند صحيح از حضرت صادق روايت كرده است كه : علمداران قريش\r\n\r\n\r\n","description":"","footnote":"\r\n( 1 ) . ارشاد شيخ مفيد 1 / 85 ؛ شرح نهج البلاغة ابن أبي الحديد 14 / 251 .\r\n( 2 ) . ارشاد شيخ مفيد 1 / 86 .\r\n( 3 ) . مناقب ابن المغازلي 190 ؛ تاريخ طبري 2 / 65 ؛ الأغاني 15 / 187 ؛ تاج العروس 7 / 357 ؛ سيرهء ابن هشام 3 / 100 .\r\n( 4 ) . شرح نهج البلاغة ابن أبي الحديد 14 / 251 .\r\n","page_name":" 958 ","page_number":142},
  {"content":"\r\n\r\nدر روز أحد نه نفر بودند كه همه را علي بن أبي طالب عليه السّلام به جهنم فرستاد وبه اين سبب كافران گريختند وبنو مخزوم را آن حضرت در آن روز رسوا كرد وگريزاند ، وبا حكم بن اخنس كه از شجاعان مشهور بود مبارزه كرد وضربتي زد پايش را قطع كرد وبه آن ضربت با پاى بريده بسوى جهنم شتافت ؛ وچون مسلمانان گريختند أمية بن أبي حذيفة زرهى پوشيده آمد وفرياد مىكرد كه : اين روزى است به عوض روز بدر ! پس مردى از مسلمانان متعرض أو شد وآن مسلمان كشته شد ، پس أمير المؤمنين عليه السّلام ضربتي بر سرش زد كه در خودش نشست وأمية ضربتي حوالهء آن حضرت كرد وعلي عليه السّلام ضربت أو را به سپر دفع كرد وضربتش در سپر نشست ؛ پس حضرت شمشير را از خود أو كشيد وأو شمشير خود را از سپر جدا كرد وحضرت ضربتي بر زير بغل أو زد وأو را به جهنم فرستاد وبرگشت وبه خدمت رسول خدا صلّى اللّه عليه وآله وسلّم آمد ، حضرت فرمود : تو با گريختگان نرفتى ؟ حضرت أمير عليه السّلام گفت : يا رسول اللّه ! واللّه كه از اين مقام نمىروم تا كشته شوم يا خدا به تو دهد نصرتي كه تو را وعده داده است ، پس حضرت فرمود : بشارت باد تو را يا علي كه خدا وعدهء ما را خواهد داد وديگر چنين روزى از كافران نسبت به ما نخواهد شد . پس گروهى از مشركان پيدا شدند فرمود : بر اينها حمله كن ؛ حضرت أمير عليه السّلام حمله كرد وهشام بن اميهء مخزومى را كشت وآن گروه گريختند ؛ پس لشكر ديگر رو كردند وعلي عليه السّلام حمله كرد ودر اين حمله عمرو بن عبد اللّه جمعى را كشت وآنها گريختند ؛ باز گروه ديگر رو كردند وعلي عليه السّلام بر آنها حمله كرد وبشر بن مالك عامري را كشت وايشان گريختند وديگر بر نگشتند ، وگريختگان مسلمانان برگشتند ، وكافران به مكة ومسلمانان به مدينه برگشتند .\r\nپس حضرت فاطمه عليه السّلام گريه كنان به استقبال حضرت رسول صلّى اللّه عليه وآله وسلّم بيرون آمد وظرف آبى همراه داشت ، حضرت روى مبارك خود را از آن شست پس أمير المؤمنين عليه السّلام رسيد وذو الفقار در دستش بود وخون از آن مىچكيد ودستش تا دوش پر از خون بود ، پس شمشير را به فاطمه عليه السّلام داد وگفت : بگير اين شمشير را كه اين شمشير با من دروغ نگفت امروز ، ورجزى در باب مردانگىهاى خود ادا فرمود ، حضرت رسول صلّى اللّه عليه وآله وسلّم فرمود : اى فاطمه ! بگير شمشير را كه شوهر تو آنچه بر أو بود امروز كرد ، حق تعالى امروز به شمشير\r\n\r\n","description":"","footnote":"","page_name":" 959 ","page_number":143},
  {"content":"\r\n\r\nأو صناديد قريش را به قتل رسانيد « 1 » .\r\nأكثر مورخان عامه اعتراف كرده‌اند كه عمدهء كشتگان مشركان در روز أحد به شمشير بىنظير أمير كل أمير به راه سعير رفتند ، چنانكه محمد بن إسحاق كه معتبرترين مورخان عامه است روايت كرده است كه علمدار قريش كه طلحة بن أبي طلحه بود حضرت أمير أو را كشت وپسرش را أبو سعيد بن طلحه وبرادرش را خالد بن أبي طلحه « 2 » وعبد اللّه بن حميد وأبو الحكم بن اخنس ووليد بن أبي حذيفة وأمية بن أبي حذيفة وأرطأة بن شرحبيل وهشام بن أمية وعمرو بن عبد اللّه جمحى وبشر بن مالك وصواب مولاي بنى عبد الدار همه را آن حضرت كشت وفتح بر دست آن حضرت شد وحق تعالى همهء صحابه را عتاب كرد بر گريختن وأو را از آسمان ثنا كردند « 3 » .\r\nوعلي بن إبراهيم روايت كرده است كه : چون جنگ ساكن شد ومشركان برگشتند حضرت رسول صلّى اللّه عليه وآله وسلّم فرمود : كيست كه علم داشته باشد از حال سعد بن ربيع ؟ مردى گفت : من مىروم به طلب أو ، پس حضرت اشاره كرد به موضعي وفرمود : در آنجا أو را طلب كن كه من أو را در آن موضع ديدم كه دوازده نيزه أو را فرو گرفته بود ، آن مرد گفت :\r\nچون به آن موضع آمدم أو را در ميان كشتگان افتاده ديدم گفتم : يا سعد ! جواب نداد ، بازگفتم : يا سعد ! رسول خدا أحوال تو مىپرسد ؛ چون نام حضرت را شنيد سر برداشت وانتعاش كرد مانند جوجه‌اى كه از تخم بدر آيد وپرسيد : رسول خدا زنده است ؟ گفتم :\r\nبلى واللّه زنده است وأو مرا خبر داد كه تو را در اين موضع در ميان دوازده نيزه ديده بود ، آن سعادتمند گفت : الحمد للّه راست گفت رسول خدا ودوازده طعنهء نيزه خورده‌ام كه همه به اندرونم رسيده است ، به قوم من كه انصارند سلام مرا برسان وبگو به ايشان كه اگر يك تن از شما ديده‌اش حركت كند وبگذاريد كه خارى به پاى رسول خدا صلّى اللّه عليه وآله وسلّم برود نزد خدا معذور نخواهيد بود ، اين را گفت ونفسي كشيد خون از أو روان شد مانند شترى كه ذبح\r\n\r\n\r\n","description":"","footnote":"\r\n( 1 ) . ارشاد شيخ مفيد 1 / 88 .\r\n( 2 ) . در مصدر « كلدة بن أبي طلحه » ذكر شده است .\r\n( 3 ) . ارشاد شيخ مفيد 1 / 90 - 91 به نقل از محمد بن إسحاق .\r\n","page_name":" 960 ","page_number":144},
  {"content":"\r\n\r\nكنند زيرا كه خون را با نفس در اندرون خود ضبط كرده بود وبه رحمت الهى واصل شد .\r\nراوي گفت : آمدم وخبر أو را به حضرت رسول صلّى اللّه عليه وآله وسلّم عرض كردم ، حضرت فرمود :\r\nخدا رحمت كند سعد را كه در زندگى يارى ما كرد ودر مردن وصيت به ما كرد .\r\nپس فرمود : كيست كه ما را از أحوال حمزه خبر دهد ؟ حارث بن صمه « 1 » گفت : من موضع أو را مىدانم ، چون به نزديك أو رسيد وحال أو را مشاهده نمود نخواست كه آن خبر را أو برساند ؛ پس حضرت فرمود : يا علي ! عمت را طلب كن ؛ حضرت آمد ونزديك حمزه ايستاد ونخواست كه آن خبر وحشت اثر را به سيد بشر برساند ، تا آنكه حضرت رسول صلّى اللّه عليه وآله وسلّم خود آمد وسيد الشهدا را بر آن حال مشاهده فرمود پس گريست وفرمود :\r\nبخدا سوگند كه هرگز در مكاني نايستاده بودم كه بيشتر مرا به خشم آورد از اين مقام ، اگر خدا مرا تمكين دهد بر قريش هفتاد نفر ايشان را به عوض حمزه چنين تمثيل كنم واعضاى ايشان را ببرم ؛ پس جبرئيل نازل شد واين آية را آورد  وَإِنْ عاقَبْتُمْ فَعاقِبُوا بِمِثْلِ ما عُوقِبْتُمْ بِهِ وَلَئِنْ صَبَرْتُمْ لَهُوَ خَيْرٌ لِلصَّابِرِينَ  « 2 » يعنى : « اگر عقاب كنيد پس عقاب كنيد به مثل آنچه عقاب كرده شده‌ايد ، واگر صبر كنيد البتة بهتر است براي صبر كنندگان » ، پس حضرت فرمود : صبر خواهم كرد وانتقام نخواهم كشيد ؛ پس حضرت ردائي از برد يمنى كه بر دوش مباركش بود بر روى حمزه انداخت وآن ردا بر قامت حمزه نارسا بود ، اگر بر سرش مىكشيدند پاهايش پيدا مىشد واگر پاهايش را مىپوشانيدند سرش پيدا مىشد ، پس بر سرش كشيد وپاهايش را از علف وگياه پوشانيد وفرمود : اگر نه آن بود كه زنان بنى عبد المطلب اندوهناك مىشدند هرآينه أو را چنين مىگذاشتم كه درندگان صحرا ومرغان هوا گوشت أو را بخورند تا در روز قيامت از شكم آنها محشور شود زيرا كه داهيه هر چند عظيمتر است ثوابش بيشتر است .\r\nپس حضرت امر فرمود كشتگان را جمع كردند وبر ايشان نماز كرد ودفن كرد ايشان را\r\n\r\n\r\n","description":"","footnote":"\r\n( 1 ) . در مصدر « حرث بن سميه » مذكور شده است .\r\n( 2 ) . سورهء نحل : 126 .\r\n","page_name":" 961 ","page_number":145},
  {"content":"\r\n\r\nوهفتاد تكبير بر حمزه گفت در نماز « 1 » .\r\nعياشى به سند معتبر از حضرت صادق عليه السّلام روايت كرده است كه : چون رسول خدا صلّى اللّه عليه وآله وسلّم مشاهده نمود آنچه با حمزه كرده بودند گفت : « اللّهمّ لك الحمد وإليك المشتكى وأنت المستعان على ما أرى » پس فرمود : اگر ظفر بيابم اعضاى ايشان را ببرم وببرم ، پس حق تعالى فرستاد  وَإِنْ عاقَبْتُمْ فَعاقِبُوا . . .  تا آخر آية ، پس فرمود : صبر مىكنم وصبر مىكنم « 2 » .\r\nوكلينى وشيخ طوسي به سندهاى معتبر از امام محمد باقر وامام جعفر صادق عليه السّلام روايت كرده‌اند كه : حضرت رسول صلّى اللّه عليه وآله وسلّم حمزه را با جامه‌هاى خون‌آلود أو دفن كرد ورداى خود را اضافه كرد ، وچون كوتاه بود اذخر « 3 » بر پايش انداخت ، ودر نماز بر أو هفتاد تكبير گفت وهفتاد دعا خواند « 4 » .\r\nودر حديث صحيح ديگر وارد شده است كه : حمزه را حضرت كفن كرد براي آنكه أو را برهنه كرده بودند « 5 » .\r\nوعلي بن إبراهيم روايت كرده است : شيطان در مدينه ندا كرد : محمد كشته شد ؛ چون أهل مدينه اين صداى محنت‌افزا را شنيدند زنان مهاجران وأنصار از خانه‌ها بيرون دويدند وحضرت فاطمهء زهرا عليها السّلام با پاهاى برهنه بسوى أحد دويد ومىگريست تا به خدمت حضرت رسيد ، وحضرت از گريهء فاطمه گريان شد .\r\nأبو سفيان ملعون ندا كرد : وعده‌گاه ما وشما در سال آينده بر سر چاه بدر است تا در آنجا جنگ كنيم .\r\n\r\n\r\n","description":"","footnote":"\r\n( 1 ) . تفسير قمى 1 / 122 - 124 .\r\n( 2 ) . تفسير عياشى 2 / 274 .\r\n( 3 ) . اذخر : گياهى است خوشبو با شاخه‌هاى باريك . ( فرهنگ عميد 1 / 125 ) .\r\n( 4 ) . كافى 3 / 211 ؛ تهذيب الأحكام 1 / 331 ؛ وسائل الشيعة 2 / 509 . وروايت در هر سه مصدر از امام باقر عليه السّلام مىباشد .\r\n( 5 ) . كافى 3 / 210 ؛ تهذيب الأحكام 1 / 331 ؛ وسائل الشيعة 2 / 509 .\r\n","page_name":" 962 ","page_number":146},
  {"content":"\r\n\r\nحضرت رسول صلّى اللّه عليه وآله وسلّم به أمير المؤمنين عليه السّلام فرمود : بگو آرى چنين باشد . پس حضرت بار كرد ومتوجه مدينه شد وچون داخل مدينه شد زنان به استقبال آن حضرت بيرون آمدند نوحه‌كنان ومىگريستند وأحوال كشتگان خود را مىپرسيدند ، پس زينب دختر جحش به استقبال حضرت آمد وأحوال كشتگان پرسيد ، حضرت فرمود : صبر كن از براي خدا ؛ پرسيد : براي كي ؟ فرمود : براي برادرت ! گفت : « انّا للّه وانّا اليه راجعون » گوارا باد براي أو شهادت ؛ باز حضرت فرمود : صبر كن براي خدا ، زينب گفت : براي كي ؟ فرمود :\r\nبراي حمزة بن عبد المطلب ، زينب گفت : « انّا للّه وانّا اليه راجعون » گوارا باد أو را شهادت ؛ پس حضرت فرمود : صبر كن براي خدا ، زينب گفت : براي كي ؟ فرمود : براي شوهرت مصعب بن عمير ، گفت : « وا حزناه » . رسول خدا صلّى اللّه عليه وآله وسلّم فرمود : شوهر را نزد زن مرتبه‌اى هست كه هيچ‌كس را آن مرتبه نزد أو نيست ؛ پس أو گفت : يتيم شدن فرزندانش را بخاطر آوردم . تمام شد روايت علي بن إبراهيم « 1 » .\r\nشيخ طبرسى روايت كرده است كه : زنى از بنو نجار پدر وشوهر وبرادرش با حضرت شهيد شده بودند ، چون به جنگ‌گاه آمد أحوال آنها را نپرسيد ، پرسيد : آيا رسول خدا زنده است ؟ گفتند : بلى ، گفت : چنان كنيد كه من أو را ببينم ؛ مردم راه گشودند تا آن مؤمنه حضرت را ديد پس گفت : چون تو هستى هر مصيبت ديگر سهل است وبرگشت . وچون حضرت داخل مدينه شد واز خانه‌هاى بنو أشهل وبنو ظفر صداى نوحه‌كنندگان را شنيد پس ديده‌اش پرآب شد وبر روى مباركش ريخت وفرمود : امروز كسى نيست كه بر حمزه گريه كند ، چون سعد بن معاذ وأسيد بن حضير اين را شنيدند گفتند : هيچ زن از أنصار بر كشتهء خود گريه نكند تا أول برود وحضرت فاطمه را بر تعزيهء حمزه يارى كند ؛ چون حضرت گريهء ايشان را شنيد فرمود : برگرديد خدا شما را رحمت كند « 2 » ؛ وتا امروز در مدينه مقرر است كه هر مصيبت كه بر ايشان واقع مىشود أول بر حمزه نوحه مىكنند .\r\n\r\n\r\n","description":"","footnote":"\r\n( 1 ) . تفسير قمى 1 / 124 .\r\n( 2 ) . إعلام الورى 85 .\r\n","page_name":" 963 ","page_number":147},
  {"content":"\r\n\r\nوبدان كه مشهور ميان مفسران ومورخان آن است كه جنگ أحد در ماه شوال سال سوم هجرت واقع شد « 1 » .\r\nبه روايت شيخ طبرسى وابن شهرآشوب وأكثر محدثان شيعه ، نزول قريش به أحد در چهار شنبه دوازدهم ماه شد ، وحضرت در روز جمعه چهاردهم در أحد نزول اجلال فرمود ودر روز شنبه پانزدهم قتال واقع شد « 2 » ؛ وبعضي گفته‌اند : در روز پنجشنبه پنجم شوال قريش به أحد رسيدند وجنگ در روز شنبه هفتم واقع شد « 3 » .\r\nولشكر كفار موافق مشهور سه هزار نفر بودند ، وبعضي زيادة نيز گفته‌اند ، وبعضي دو هزار نفر گفته‌اند ، وبعضي گفته‌اند دو هزار نفر ايشان أسب سوار بودند وهفتصد نفر زره‌پوش در ميان ايشان بود وسه هزار شتر همراه آورده بودند « 4 » ؛ أصحاب آن جناب به روايتي هزار نفر بودند ، وبه روايتي هفتصد نفر « 5 » .\r\nواز حضرت امام جعفر صادق عليه السّلام منقول است كه : لشكر آن جناب ششصد نفر بودند « 6 » .\r\nوبه روايت علي بن إبراهيم : عبد اللّه بن ابىّ با سيصد منافق از لشكر حضرت جدا شد وبسوى مدينه برگشت « 7 » .\r\nمؤلف گويد : دور نيست كه ششصد يا هفتصد بعد از برگشتن آن منافقان باشد ، پس روايات متقارب مىشوند .\r\n\r\n\r\n","description":"","footnote":"\r\n( 1 ) . مجمع البيان 1 / 497 ؛ سيرهء ابن إسحاق 324 ؛ تاريخ طبري 2 / 62 ؛ المنتظم 3 / 161 ؛ تاريخ أبى الفداء 1 / 191 .\r\n( 2 ) . مجمع البيان 1 / 497 ؛ تاريخ طبري 2 / 59 .\r\n( 3 ) . مغازى 1 / 208 .\r\n( 4 ) . رجوع شود به مغازى 1 / 208 وشرح نهج البلاغة ابن أبي الحديد 14 / 217 وإعلام الورى 80 . ودر اين مصادر وديگر مصادرى كه ديده شدند تعداد دو هزار نفر أسب سوار يافت نشد ، ولى در مناقب ابن شهرآشوب 1 / 242 تعداد دويست نفر أسب سوار مذكور شده است .\r\n( 5 ) . سيرهء ابن هشام 3 / 63 و 65 ؛ دلائل النبوة 3 / 220 و 221 ؛ مناقب ابن شهرآشوب 1 / 243 .\r\n( 6 ) . كافى 5 / 46 .\r\n( 7 ) . تفسير قمى 1 / 122 .\r\n","page_name":" 964 ","page_number":148},
  {"content":"\r\n\r\n\r\nفصل در بيان جراحاتى كه به جسد شريف آن حضرت رسيدند\r\nبدان كه ميان علماى خاصه وعامه در آن خلاف است ، أكثر را اعتقاد آن است كه جراحتي بر پيشانى آن جناب واقع شد ولب مبارك حضرت مجروح شد واز دندانهاى پيش آن جناب يكى شكست وافتاد « 1 » ، واز بعضي روايات ظاهر مىشود كه دندان آن جناب نشكست ، واين به روايات شيعه أقرب است « 2 » .\r\nوشيخ طبرسى از ابن عباس روايت كرده است كه : در روز أحد عتبة بن أبي وقاص دندان رباعيهء آن جناب را شكست وروى آن جناب را شكست تا آنكه خون بر روى مباركش جارى شد وفرمود : چگونه رستگار شوند گروهى كه با پيغمبر خود چنين كنند ؟\r\nوبه روايت ديگر : خون از روى خود پاك مىكرد ومىگفت : خداوندا ! هدايت كن قوم مرا كه ايشان نادانانند . وگويند : مردى از هذيل كه أو را عبد اللّه بن قميئه مىگفتند قصد آن حضرت كرد وأو نيز از روى آن حضرت خون جارى كرد ، وحضرت عتبه را نفرين كرد كه سال بر أو برنگردد تا كافر بميرد ، وچنان شد ؛ وعبد اللّه را نفرين كرد ، پس خدا بزى را بر أو مسلط كرد كه شاخ بر شكم أو زد وأو را كشت « 3 » .\r\n\r\n\r\n","description":"","footnote":"\r\n( 1 ) . رجوع شود به امالى شيخ طوسي 142 ومجمع البيان 1 / 501 وعلل الشرايع 598 وسيرهء ابن هشام 3 / 80 ودلائل النبوة 3 / 265 وكامل ابن أثير 2 / 154 - 155 وسيرهء ابن كثير 3 / 58 .\r\n( 2 ) . إعلام الورى 83 ؛ معاني الأخبار 406 .\r\n( 3 ) . رجوع شود به مجمع البيان 1 / 501 .\r\n","page_name":" 965 ","page_number":149},
  {"content":"\r\n\r\nوشيخ طوسي از أبو سعيد خدري روايت كرده است كه : در روز أحد روى مبارك حضرت رسول صلّى اللّه عليه وآله وسلّم شكست ودندان رباعيهء آن جناب شكست ، پس برخاست ودست بسوى آسمان بلند كرد وگفت : بدرستى كه غضب خدا شديد شد بر يهود به سبب آنكه گفتند : عزير پسر خداست ، وشديد شد غضب خدا بر نصارى در وقتي كه گفتند : مسيح پسر خداست ، وبدرستى كه غضب خدا شديد است بر كسى كه خون مرا بريزد وآزار عترت وأهل بيت من بكند « 1 » .\r\nوعياشى به سند معتبر از حضرت صادق عليه السّلام روايت كرده است كه : در روز أحد أصحاب آن جناب همه گريختند وهر چند حضرت ايشان را خواند برنگشتند ، پس حق تعالى جزا داد ايشان را غمى بر غمى واز غم به خواب رفتند وچون بيدار شدند گفتند : كافر شديم ، پس أبو سفيان بر كوه بالا رفت وفخر كرد به خداى خود هبل وگفت :\r\nبلند شو اى هبل ! حضرت فرمود : خدا بلندتر وجليل‌تر است ؛ پس دندان رباعيهء آن حضرت را شكستند وبن دندان أو را خسته كردند ، پس دعا كرد : خداوندا ! تو را سوگند مىدهم وعدهء مرا كه كرده بودى به عمل آورى واگر مرا يارى نكنى كسى تو را بندگى نخواهد كرد .\r\nپس نظرش بر علي عليه السّلام افتاد واز أو پرسيد : كجا بودى ؟ گفت : در جنگ بودم واز جنگ‌گاه حركت نكردم ، فرمود : من به تو اين گمان دارم ؛ پس فرمود : يا علي ! آبى بياور كه خون از روى خود بشويم ، پس علي عليه السّلام آب در ميان سپر كرد واز براي آن حضرت آورد ، حضرت از سپر اظهار كراهت نمود وفرمود : آب را در دست خود كن وبياور ، پس آب در كف خود كرد وآورد تا حضرت روى أنور خود را شست « 2 » .\r\nوابن بابويه از حضرت أمير المؤمنين عليه السّلام روايت كرده است كه : در روز چهارشنبه رو ودندان حضرت رسول صلّى اللّه عليه وآله وسلّم شكسته شد « 3 » .\r\n\r\n\r\n","description":"","footnote":"\r\n( 1 ) . امالى شيخ طوسي 142 .\r\n( 2 ) . تفسير عياشى 1 / 201 .\r\n( 3 ) . علل الشرايع 598 .\r\n","page_name":" 966 ","page_number":150},
  {"content":"\r\n\r\nوشيخ طبرسى در كتاب إعلام الورى از كتاب أبان بن عثمان روايت كرده است از صباح بن سيابه از حضرت صادق عليه السّلام كه : چون آوازهء قتل حضرت رسول صلّى اللّه عليه وآله وسلّم در مدينه بلند شد حضرت فاطمه عليها السلام وصفيه عمهء حضرت به جانب أحد روان شدند وچون نظر ايشان بر حضرت افتاد حضرت به أمير المؤمنين عليه السّلام گفت : عمه را نگاه دار كه نزديك من نيايد وفاطمه را بگذار كه بيايد ، چون فاطمه عليها السّلام به نزديك حضرت آمد وديد روى مباركش را مجروح كرده‌اند ودهانش را خسته‌اند وخون از رو ودهانش مىريزد فرياد زد وخون از روى پدر پاك مىكرد ومىگفت : شديد است غضب خدا بر كسى كه خون بر روى رسول خدا جارى كند ؛ وحضرت هر خونى كه از روى مباركش مىريخت به دست خود مىگرفت وبه هوا مىانداخت وقطره‌اى از آن خون به زمين بر نمىگشت .\r\nپس حضرت صادق عليه السّلام فرمود : بخدا سوگند كه اگر قطره‌اى از آن خون به زمين مىرسيد هرآينه عذاب بر أهل زمين نازل مىشد ؛ راوي به حضرت عرض كرد : سنّيان مىگويند كه دندان حضرت شكست ؛ فرمود : نه واللّه رسول خدا صلّى اللّه عليه وآله وسلّم از دنيا كه رفت هيچ عضو أو ناقص نشده بود وليكن روى آن حضرت را مجروح كردند « 1 » .\r\nمؤلف گويد : مىتواند بود كه اخبار شكستن دندان مبارك رسول خدا صلّى اللّه عليه وآله وسلّم محمول بر تقيه باشد وممكن است كه محمول بر آن باشد كه دندان متحرك شده باشد وجدا نشده باشد ؛ وبدان كه چهار دندان پيش دهان را از بالا وپائين هر يك را « ثنيه » مىگويند ، وچهار ديگر كه بعد از آنهاست « رباعية » مىگويند .\r\n\r\n\r\n","description":"","footnote":"\r\n( 1 ) . إعلام الورى 82 - 83 .\r\n","page_name":" 967 ","page_number":151},
  {"content":"\r\n\r\n\r\nفصل\r\nبدان كه باز خلاف است در آنكه آيا حضرت رسول صلّى اللّه عليه وآله وسلّم در روز أحد از جاى خود حركت فرمود به موضع ديگر يا نه ؟\r\nأكثر مورخان ومفسران را اعتقاد آن است كه حضرت به ناحيهء كوه حركت فرمود ، نه براي گريختن بلكه براي آنكه جنگ از يك طرف باشد .\r\nواز بعضي روايات معتبرهء شيعه ظاهر مىشود كه رسول خدا صلّى اللّه عليه وآله وسلّم از جاى خود به هيچ‌وجه حركت نفرمود ، چنانكه شيخ طبرسى به سند معتبر روايت كرده است كه : از حضرت صادق عليه السّلام پرسيدند كه غارى كه در أحد هست مردم مىگويند كه حضرت رسول صلّى اللّه عليه وآله وسلّم در وقت جنگ به آنجا رفت ، صحيح است ؟ فرمود : بخدا سوگند كه از جاى خود حركت نكرد وبه حضرت گفتند : نفرين كن قوم خود را ، نفرين نكرد وگفت :\r\nخداوندا ! هدايت كن قوم مرا « 1 » .\r\nوابن بابويه به سند موثق از زراره روايت كرده است كه گفت : با يكى از سادات به زيارة أحد رفتيم وأو مشاهد را به ما نشان مىداد وما زيارة ونماز مىكرديم تا آنكه مكاني را در سر كوه به ما نمود وگفت : حضرت رسول صلّى اللّه عليه وآله وسلّم در روز أحد به آنجا رفت وروى خود را شست . من باور نكردم وبه آن موضع نرفتم وروز ديگر به خدمت حضرت امام محمد باقر عليه السّلام عرض كردم ، فرمود : پيغمبر هرگز به آن موضع نرفت ؛ عرض كردم :\r\nروايت مىكنند كه دندان رباعية حضرت شكست ، فرمود : دروغ مىگويند حضرت\r\n\r\n\r\n","description":"","footnote":"\r\n( 1 ) . إعلام الورى 83 .\r\n","page_name":" 968 ","page_number":152},
  {"content":"\r\n\r\nرسول صلّى اللّه عليه وآله وسلّم سالم از دنيا رفت وليكن روى آن حضرت مجروح شده بود وحضرت أمير المؤمنين عليه السّلام را فرستاد كه آبى از براي أو آورد در ميان سپر وحضرت كراهت نمود از آنكه از آن آب تناول نمايد وليكن روى خود را به آن آب شست « 1 » .\r\n\r\n\r\n","description":"","footnote":"\r\n( 1 ) . معاني الأخبار 406 .\r\n","page_name":" 969 ","page_number":153},
  {"content":"\r\n\r\n\r\nفصل در بيان معجزاتى كه از آن حضرت در آن جنگ ظاهر شد\r\nأول - قطب راوندى روايت كرده است كه : در جنگ بدر هفتاد كس از كافران كشته شدند وهفتاد كس أسير شدند ، پس حضرت حكم فرمود كه أسيران را بكشند وغنيمتها را بسوزانند ، پس گروهى از مهاجران گفتند كه : أسيران از قوم تواند وهفتاد نفر ايشان كشته شده‌اند ، ما را رخصت ده كه أسيران را فدا بگيريم وغنيمتها را تصرف نمائيم وقوت جوئيم به اينها بر جنگ كافران ؛ پس حق تعالى وحى فرستاد به آن حضرت كه : به ايشان بگو اگر أسيران را نكشند در سال آينده به عدد اين أسيران از ايشان كشته خواهد شد ؛ ايشان قبول كردند وراضى به اين شرط شدند ، وچون در جنگ أحد هفتاد كس كشته شدند صحابه گفتند : يا رسول اللّه ! تو ما را وعدهء نصرت دادى پس اين چه بود كه بر ما واقع شد ( شرط خود را فراموش كرده بودند ) پس حق تعالى اين آية را فرستاد  أَ وَلَمَّا أَصابَتْكُمْ مُصِيبَةٌ قَدْ أَصَبْتُمْ مِثْلَيْها قُلْتُمْ أَنَّى هذا قُلْ هُوَ مِنْ عِنْدِ أَنْفُسِكُمْ  « 1 » يعنى : « هرگاه به شما رسيد مصيبتى كه شما يافته بوديد دو برابر آن را از مشركان در جنگ بدر گفتيد اين از كجا به ما رسيد ، بگو - يا محمد - كه : اين از نفسهاى شما به شما رسيد كه خود اختيار فدا وقبول شرط كرديد » « 2 » .\r\n\r\n\r\n","description":"","footnote":"\r\n( 1 ) . سورهء آل عمران : 165 .\r\n( 2 ) . خرايج 1 / 147 .\r\n","page_name":" 970 ","page_number":154},
  {"content":"\r\n\r\nعياشى نيز به اين مضمون حديثي در تفسير آية از حضرت صادق عليه السّلام روايت كرده است « 1 » .\r\nدوم - قطب راوندى روايت كرده است كه : چون در روز أحد جنگ منقضى شد أولياء شهدا كشتگان خود را بار شتران كردند كه بسوى مدينه بياورند ، هرگاه شتران را رو به مدينه مىگردانيدند شتران مىخوابيدند وچون رو به جنگ‌گاه روانه مىكردند مىدويدند ؛ چون واقعه را به خدمت حضرت عرض كردند فرمود : حق تعالى آرامگاه ايشان را اينجا قرار داده چنانكه فرموده است  قُلْ لَوْ كُنْتُمْ فِي بُيُوتِكُمْ لَبَرَزَ الَّذِينَ كُتِبَ عَلَيْهِمُ الْقَتْلُ إِلى مَضاجِعِهِمْ  « 2 » پس هر دو نفر را در يك قبر دفن كردند بغير از حمزه عليه السّلام كه أو را تنها در يك قبر گذاشتند « 3 » .\r\nسوم - روايت كرده است كه : در آن جنگ به حضرت أمير المؤمنين عليه السّلام چهل جراحت رسيده بود ، حضرت رسول صلّى اللّه عليه وآله وسلّم آب در دهان مبارك خود كرد وبر آن جراحتها افشاند همه برطرف شد به نحوى كه اثرى باقي نماند « 4 » .\r\nچهارم - تيرى از مشركان به چشم قتادة رسيد وحدقه‌اش بر رويش آويخت وحضرت به دست مبارك خود آن را به جاى خود گذاشت واز أول نيكوتر شد « 5 » .\r\nپنجم - چون شمشير أمير المؤمنين عليه السّلام از بسيارى محاربه شكست حضرت جريدهء خشكى از درخت خرما به دست گرفت وحركت داد ، ذو الفقار شد ، پس به آن حضرت داد وبه هر كه مىزد أو را به دونيم مىكرد « 6 » .\r\nمؤلف گويد : اين نقل مخالف أحاديث بسيار است كه دلالت مىكند بر آنكه ذو الفقار از\r\n\r\n\r\n","description":"","footnote":"\r\n( 1 ) . تفسير عياشى 1 / 205 .\r\n( 2 ) . سورهء آل عمران : 154 .\r\n( 3 ) . خرايج 1 / 148 .\r\n( 4 ) . خرايج 1 / 148 .\r\n( 5 ) . خرايج 1 / 148 ؛ مغازى 1 / 242 ؛ سيرهء ابن هشام 3 / 82 .\r\n( 6 ) . خرايج 1 / 148 .\r\n","page_name":" 971 ","page_number":155},
  {"content":"\r\n\r\nآسمان نازل شد ، وممكن است كه مقارن اين حال نازل شده باشد ودر نظر مردم چنين نموده باشد .\r\nششم - از جابر روايت كرده است كه : مردى در مكة اسبى را تربيت مىكرد وهرگاه كه در مكة به آن حضرت مىرسيد مىگفت : يا محمد ! من تو را بر اين أسب خواهم كشت ، حضرت مىفرمود : ان شاء اللّه من تو را بر اين أسب خواهم كشت ؛ وأو در جنگ أحد قصد حضرت نمود وحضرت حربه‌اى به جانب أو انداخت كه چندان تأثيرى در أو نكرد وفرياد كرد « النار النار » ودر ساعت از آن أسب افتاد وبه جهنم واصل شد « 1 » .\r\nوشيخ طبرسى روايت كرده است : آن ملعون ابىّ بن خلف بود وروز أحد بر همان أسب سوار بود وبه قصد آن حضرت آمد ومىگفت : نجات نيابم اگر از دست من نجات يأبى ؛ وهر گه خواست متوجه دفع أو شود حضرت مانع شد تا آنكه به نزديك حضرت رسيد ومصعب بن عمير را نيزه‌اى زد وأو را شهيد كرد ، پس حضرت عصائى از سهل بن حنيف گرفت وبسوى أو انداخت ، آن عصا بر گريبان زره أو آمد واندكى خراشيد ، آن ملعون بر گردن أسب خود چسبيد ورو به لشكر خود دوانيد ومانند گاو فرياد مىكرد ، أبو سفيان گفت : اين چه جزع است ؟ اين خدشه‌اى بيش نيست ؟ گفت : واي بر تو مگر نمىدانى كه كي زده است اين حربه را ؟ محمد اين حربه را به من زده است ، وپيوسته در مكة مىگفت كه : من تو را خواهم كشت ومىدانستم كه گفتهء أو البتة واقع مىشود ، اگر اين طعنهء أو بر همهء أهل حجاز واقع مىشد همه مىمردند - وبه روايت ديگر : اگر آب دهان بر من مىانداخت مىمردم « 2 » - پس آن ملعون فرياد كرد تا به جهنم واصل شد « 3 » .\r\nهفتم - قطب راوندى روايت كرده است : حضرت به شخصي رسيد از مسلمانان كه تيرى در كمان پيوسته بود ومىخواست به جانب مشركي بيندازد ، پس حضرت دست بر بالاى تير أو گذاشت وفرمود : بينداز ، چون تير را انداخت آن كافر گرديد وبه جانب ديگر\r\n\r\n\r\n","description":"","footnote":"\r\n( 1 ) . خرايج 1 / 148 .\r\n( 2 ) . سيرهء ابن هشام 3 / 84 ؛ كامل ابن أثير 2 / 157 ؛ تاريخ ابن خلدون 2 / 26 .\r\n( 3 ) . إعلام الورى 82 .\r\n","page_name":" 972 ","page_number":156},
  {"content":"\r\n\r\nرفت ، آن تير نيز گرديد به جانب أو رفت وبه هر طرف كه مىگريخت تير از پى أو مىرفت تا آنكه بر سرش آمد وكشته شد ، پس حق تعالى اين آية را فرستاد  فَلَمْ تَقْتُلُوهُمْ وَلكِنَّ اللَّهَ قَتَلَهُمْ وَما رَمَيْتَ إِذْ رَمَيْتَ وَلكِنَّ اللَّهَ رَمى  « 1 » يعنى : « پس نكشتيد شما ايشان را وليكن خدا كشت ايشان را ، وتو نينداختى در هنگامى كه انداختى ولكن خدا انداخت » « 2 » .\r\nهشتم - روايت كرده است كه : أبو غرهء شاعر در جنگ بدر أسير شد وبه حضرت استغاثه كرد كه : مىدانى كه من مرد فقيرم پس منت گذار بر دختران من ومرا رها كن ، حضرت فرمود من تو را بىفدا رها مىكنم وبعد از اين به جنگ ما خواهى آمد ؛ آن ملعون سوگند ياد كرد كه ديگر به جنگ آن حضرت نيايد ، چون جنگ أحد رو داد قريش أو را طلبيدند كه به جنگ بيايد ومردم را ترغيب كند بر جنگ به اشعار خود ، أو گفت : من با محمد عهد كرده‌ام ونمىآيم ، گفتند : اين مرتبه مثل آن مرتبه نيست ومحمد از دست ما بدر نخواهد رفت ، وچون به جنگ أحد آمد كسى از مشركان بغير أو أسير نشد ، چون أو را به خدمت آن حضرت آوردند حضرت فرمود : تو با ما عهد نكردى كه به جنگ ما نيائى ؟\r\nگفت : مرا فريب دادند منت گذار بر من ! فرمود : هرگز نكنم كه بروى به مكة ودوشهاى خود را حركت دهى وبگوئى محمد را بازى دادم « المؤمن لا يلسع من جحر مرّتين » يعنى :\r\n« مؤمن از يك سوراخ دو بار گزيده نمىشود » ، پس علي عليه السّلام را فرمود تا گردن أو را زد « 3 » .\r\nنهم - شيخ طبرسى به سند موثق از حضرت امام محمد باقر عليه السّلام روايت كرده است كه :\r\nمردى بود از أصحاب حضرت رسول صلّى اللّه عليه وآله وسلّم كه أو را « قزمان » مىگفتند ، روزى مدح أو كردند نزد پيغمبر وگفتند : أو يارى برادران مؤمن بسيار مىكند ؛ حضرت فرمود : أو از أهل جهنم است ؛ پس در روز أحد به حضرت عرض كردند : قزمان شهيد شد ، حضرت فرمود :\r\nخدا آنچه خواهد مىكند ؛ پس آمدند به خدمت حضرت وگفتند : أو خود را كشت ، حضرت فرمود : گواهى مىدهم كه منم پيغمبر خدا .\r\n\r\n\r\n","description":"","footnote":"\r\n( 1 ) . سورهء انفال : 17 .\r\n( 2 ) . خرايج 1 / 149 .\r\n( 3 ) . خرايج 1 / 149 . ونيز رجوع شود به سيرهء ابن هشام 3 / 104 . ودر آنها « أبو عزه » مذكور شده است .\r\n","page_name":" 973 ","page_number":157},
  {"content":"\r\n\r\nپس حضرت باقر عليه السّلام فرمود : قزمان جنگ بسيار كرد در أحد وشش يا هفت نفر از مشركان را كشت ، چون از جراحت بسيار مانده شد أو را برداشتند وبه خانه‌هاى بنى ظفر بردند ، پس مسلمانان به أو گفتند : بشارت باد تو را اى قزمان كه امروز جهاد بسيار كردى ، قزمان گفت : چه بشارت مىدهيد مرا ؟ ! جنگى كه كردم براي حميت قوم خود كردم نه براي اسلام واگر حميت ونام وننگ نمىبود جنگ نمىكردم ، چون جراحتهاى أو شديد بود تيرى از كنانهء خود بيرون آورد وخود را به آن تير كشت « 1 » .\r\nدهم - قطب راوندى از حضرت امام موسى كاظم عليه السّلام روايت كرده است كه : در جنگ أحد دست عبد اللّه بن عتيك را جدا كردند وأو در شب دست بريدهء خود را آورد وحضرت دست أو را چسبانيد ودست مبارك بر آن ماليد ، دستش درست شد « 2 » .\r\nيازدهم - بعضي روايت كرده‌اند از ربيعة بن الحارث كه : چون مصعب بن عمير كه علمدار أنصار بود كشته شد حق تعالى ملكي را به صورت مصعب فرستاد كه علم را نگاهداشت ، چون در آخر روز حضرت به أو گفت : پيش رو اى مصعب ، ملك گفت : يا رسول اللّه ! من مصعب نيستم ؛ حضرت در آن وقت دانست كه أو ملكي است كه خدا براي تقويت أو فرستاده است « 3 » .\r\n\r\n\r\n","description":"","footnote":"\r\n( 1 ) . إعلام الورى 84 - 85 . ونيز رجوع شود به تاريخ طبري 2 / 73 وسيرهء ابن هشام 3 / 88 .\r\n( 2 ) . خرايج 2 / 506 ؛ قصص الأنبياء راوندى 310 .\r\n( 3 ) . طبقات ابن سعد 3 / 89 ؛ المنتظم 3 / 167 . وروايت در هر دو مصدر از عبد اللّه بن الفضل بن العباس بن ربيعة بن الحارث بن عبد المطلّب نقل شده است .\r\n","page_name":" 974 ","page_number":158},
  {"content":"\r\n\r\n\r\nفصل در مزيد تأييد آنچه مذكور شد از دليرى وجان سپارى جناب أمير المؤمنين عليه السّلام در آن جنگ\r\nوآزارها كه به آن حضرت رسيد ودر بيان جبن وخذلان آن مخذولان كه مخالفان ايشان را عديل آن جناب مىدانند ابن بابويه از طريق مخالفان روايت كرده است از عامر بن واثلة كه : أمير المؤمنين عليه السّلام در روز شورى گفت : بخدا سوگند مىدهم شما را كه آيا در ميان شما كسى هست كه جبرئيل در حقّ أو گفته باشد مثل آنچه در شأن من گفت در روز أحد كه : يا محمد ! مىبينى مواسات على را براي تو وحضرت فرمود : أو از من است ومن از اويم ، پس جبرئيل گفت :\r\nمن از شمايم ؟ همه گفتند : نه .\r\nباز فرمود : سوگند مىدهم شما را كه در ميان شما كسى هست كه نه كس از بنى عبد الدار را در ميان مبارزه كشته باشد ، پس صواب حبشي مولاي ايشان آمد ومىگفت :\r\nبخدا سوگند نمىكشم به عوض آقايان خود غير محمد را ودهانش كف كرده بود وديده‌هايش سرخ شده بود وهمه از أو ترسيديد وجرأت نكرديد كه در برابر أو بايستيد ومن در برابر أو ايستادم وأو در عظمت جثه مانند گنبد عظيمى بود ، پس دو ضربت در ميان من وأو رد وبدل شد وآخر أو را به دونيم كردم كه پاها ورانهايش بر زمين ايستاده بود ونيم بالايش را جدا كردم ومسلمانان بسوى أو نظر مىكردند واز روى تعجب\r\n\r\n","description":"","footnote":"","page_name":" 975 ","page_number":159},
  {"content":"\r\n\r\nمىخنديدند ؟ گفتند : نه ، غير از تو كسى چنين نكرد « 1 » .\r\nوشيخ طبرسى در احتجاج از امام محمد باقر عليه السّلام روايت كرده است كه : حضرت أمير المؤمنين عليه السّلام در روز شورى فرمود : سوگند مىدهم شما را كه آيا در ميان شما كسى هست كه ملائكة با أو موافقت كرده باشند در هنگامى كه مردم گريختند بغير از من ؟ گفتند : نه .\r\nباز فرمود : سوگند مىدهم شما را در ميان شما كسى هست كه حضرت رسول صلّى اللّه عليه وآله وسلّم را آب داده باشد در روز أحد بغير از من ؟ گفتند : نه « 2 » .\r\nودر خصال به سند معتبر مروى است كه : حضرت أمير المؤمنين عليه السّلام در بيان محنتهاى خود فرمود كه : أهل مكة همگى آمدند با آنها كه به مدد خود آورده بودند از عرب وقريش به طلب كشتگان بدر ، پس جبرئيل بر پيغمبر صلّى اللّه عليه وآله وسلّم نازل شد وأو را خبر داد به آمدن ايشان وحضرت در سد أحد لشكر خود را فرود آورد وقريش آمدند وبه يك‌دفعه بر ما حمله كردند وبسيارى از مسلمانان شهيد شدند وبقيه گريختند ومن تنها با حضرت ماندم ومهاجران وأنصار به مدينه رفتند به خانه‌هاى خود وهر يك مىگفتند : محمد واصحابش كشته شدند ، پس حق تعالى به سبب من روهاى مشركان را زد وزيادة از هفتاد جراحت يافتم در پيش روى آن حضرت ، پس رداى مبارك خود را انداخت وجراحتها را نشان داد وفرمود : در آن روز از من امرى چند صادر شد در يارى آن جناب كه ثواب آنها را از خدا اميد دارم ان شاء اللّه « 3 » .\r\nشيخ طوسي روايت كرده است كه : در روز أحد چون مسلمانان گريختند باد تندى وزيد وصداى هاتفى را شنيدند كه مىگفت : « لا سيف الّا ذو الفقار ولا فتى الّا عليّ فإذا ندبتم هالكا فابكوا الوفيّ أخا الوفيّ » « يعنى نيست شمشير به غير از ذو الفقار ونيست شجاع جوانمرد به غير از على ؛ پس هرگاه نوحه وگريه كنيد بر كشته‌اى ، پس گريه كنيد بر وفا كننده‌اى به عهد خدا ورسول يعنى حمزه برادر وفاكننده به عهد خدا ورسول يعنى\r\n\r\n\r\n","description":"","footnote":"\r\n( 1 ) . خصال 556 و 560 .\r\n( 2 ) . احتجاج 1 / 323 و 327 .\r\n( 3 ) . خصال 367 - 368 .\r\n","page_name":" 976 ","page_number":160},
  {"content":"\r\n\r\nأبى طالب » « 1 » .\r\nوشارح ديوان حضرت أمير عليه السّلام بعد از آنكه قصهء لا فتى را به سند بسيار روايت كرده است گفته است كه روايت كرده‌اند كه : باز در روز أحد اين ندا به حضرت رسول صلّى اللّه عليه وآله وسلّم رسيد :\r\n ناد عليّا مظهر العجائب * تجده عونا لك في النّوائب \r\n كلّ غمّ وهمّ سينجلي * بولايتك يا عليّ يا عليّ يا عليّ \r\n« 2 » مؤلف گويد : اشهر آن است كه نداى « ناد عليا » در جنگ خيبر شد چنانكه بعد از اين مذكور خواهد شد ان شاء اللّه تعالى .\r\nعياشى به سند معتبر از امام جعفر صادق عليه السّلام روايت كرده است كه : چون مسلمانان در روز أحد گريختند حضرت ندا كرد كه : خدا مرا وعده داده است كه بر همهء أديان غالب گرداند ؛ أبو بكر وعمر گفتند : ما را گريزاند وباز ريشخند ما مىكند « 3 » .\r\nابن شهرآشوب از كتب معتبرهء عامه روايت كرده است كه : در روز أحد شانزده ضربت عظيم به بدن مبارك حضرت أمير المؤمنين عليه السّلام رسيد در وقتي كه در پيش روى حضرت رسول صلّى اللّه عليه وآله وسلّم شمشير مىزد ودفع كفار از آن حضرت مىكرد ودر هر ضربتي بر زمين مىافتاد وجبرئيل آن حضرت را بلند مىكرد « 4 »\r\nوبه سند ديگر از طريق مخالفان از حضرت أمير المؤمنين عليه السّلام روايت كرده است كه حضرت فرمود : در روز أحد شانزده ضربت خوردم كه در چهار ضربت از آنها بر زمين افتادم ودر هر مرتبه مرد خوش‌روى خوشبوئى مىآمد وبازوهاى مرا مىگرفت ومرا برپا مىداشت ومىگفت : حمله كن بر ايشان كه تو در طاعت خدا ورسولي وهر دو از تو راضيند ، چون بعد از جنگ به حضرت عرض كردم گفت : يا علي ! خدا ديده‌ات را روشن\r\n\r\n\r\n","description":"","footnote":"\r\n( 1 ) . امالى شيخ طوسي 143 .\r\n( 2 ) . بحار الأنوار 20 / 73 .\r\n( 3 ) . تفسير عياشى 1 / 201 .\r\n( 4 ) . مناقب ابن شهرآشوب 2 / 273 .\r\n","page_name":" 977 ","page_number":161},
  {"content":"\r\n\r\nكند ، آن مرد جبرئيل بود « 1 » .\r\nودر كتب معتبره از حذيفة بن اليمان روايت كرده كه : چون جنگ أحد پيش آمد وحضرت رسول صلّى اللّه عليه وآله وسلّم مردم را امر به جهاد كرد به سرعت بيرون رفتند وآرزوى ملاقاة دشمن مىكردند ودر گفتار خود بغى وطغيان مىكردند ومىگفتند : اگر ما با دشمن برخوريم بخدا سوگند برنگرديم تا همه كشته شويم يا خدا ما را فتح روزى كند ، وچون برابر دشمن رسيدند حق تعالى مبتلا كرد ايشان را به آنچه ديدند وبزودى ثمرهء بغى خود را چشيدند واندك زماني كه ايستادند رو به هزيمت آوردند وهمه پشت گردانيدند بغير علي بن أبي طالب عليه السّلام وأبو دجانة ، چون حضرت رسول صلّى اللّه عليه وآله وسلّم آن حال را مشاهده نمود خود را از سر برداشت وندا كرد : أيها الناس ! من نمرده‌ام وكشته نشده‌ام ، مردم ملتفت نمىشدند به گفتهء آن حضرت ومىگريختند تا آنكه داخل مدينه شدند واكتفا به گريختن نكردند بلكه هر كه داخل مدينه مىشد مىگفت كه : رسول خدا كشته شد ! چون حضرت از ايشان نااميد شد برگشت وبه جاى خود ايستاد وعلي بن أبي طالب عليه السّلام وأبو دجانة با أو بودند ؛ پس به أبو دجانة گفت : مردم رفتند تو نيز با قوم خود ملحق شو ، أبو دجانة گفت : ما با تو چنين بيعت نكرده بوديم وبه عزيمت هزيمت از مدينه بيرون نيامده بوديم ؛ حضرت فرمود : من تو را حلال كردم از بيعت خود ، أبو دجانة گفت : يا رسول اللّه ! زنان در خانه‌ها حكايت كنند كه : من براي جان خود تو را در مهلكه گذاشتم وگريختم ، يا رسول اللّه ! خيرى نيست در زندگانى بعد از تو . چون حضرت رغبت أو را در جهاد دانست أو را رخصت جهاد فرمود ودر اندك زماني جراحت بسيار يافت ومانده شد وخود را كشيد تا به حضرت رسيد ودر پهلوى أو نشست وحركت نمىتوانست كرد .\r\nوعلي بن أبي طالب عليه السّلام پيوسته مشغول كارزار بود وبا هر سواره وپياده كه مبارزه مىكرد البتة خدا أو را بر دست آن حضرت مىكشت تا آنكه شمشيرش شكست وپيغمبر صلّى اللّه عليه وآله وسلّم ذو الفقار را به أو داد وبار ديگر حمله آورد بر مشركان ، وهر كه در مقابلش\r\n\r\n\r\n","description":"","footnote":"\r\n( 1 ) . مناقب ابن شهرآشوب 2 / 273 ؛ الفصول المهمة 57 .\r\n","page_name":" 978 ","page_number":162},
  {"content":"\r\n\r\nمىآمد مىكشت تا آنكه رسول خدا صلّى اللّه عليه وآله وسلّم نظر كرد وضعف عظيم در آن جناب ديد ، پس به آسمان نظر كرد وگفت : خداوندا ! محمد بنده ورسول توست وبراي هر پيغمبرى وزيري از أهل أو قرار داده‌اى كه بازوى پيغمبر را به أو محكم گردانى وأو را شريك گردانى در امر آن پيغمبر وبراي من وزيري مقرر ساختى كه آن علي بن أبي طالب است برادر من ، پس أو نيكو برادرى است ونيكو وزيري ، خداوندا ! مرا وعده دادى كه امداد كنى مرا به چهار هزار ملك ، خداوندا ! وعدهء خود را بعمل آور بدرستى كه تو خلف وعده نمىكنى ، ومرا وعده داده‌اى كه دين خود را بر همهء دينها غالب گردانى هر چند مشركان نخواهند .\r\nحضرت مشغول دعا وتضرع بود ناگاه صداهاى بسيار در ميان هوا شنيد ، وچون سر بلند كرد جبرئيل را ديد بر كرسي طلا نشسته وچهار هزار ملك با أو همراهند ومىگويند :\r\n« لا فتى الّا على لا سيف الّا ذو الفقار » پس جبرئيل نازل شد وملائكة بر دور حضرت فرود آمدند وبر أو سلام كردند ، پس جبرئيل گفت : يا رسول اللّه ! بحق آن خدائى كه تو را گرامى داشته است به پيغمبرى كه ملائكهء مقربان در تعجب‌اند از جانفشانى على براي تو ؛ پس أمير المؤمنين عليه السّلام با جبرئيل وملائكهء مقربين حمله آوردند بر مشركان وايشان را منهزم ساختند ، وچون به جانب مدينه برگشتند حضرت أمير المؤمنين عليه السّلام علم را به خون أصحاب جور وستم رنگين كرده ودر پيش روى سيد عرب وعجم مىآمد وأبو دجانة از عقب آن حضرت مىآمد ، چون به مدينهء طيبه رسيدند صداى زنان مدينه را شنيدند كه بر مصيبت آن حضرت مىگريستند ، چون أهل مدينه آن رايت خورشيد علامت را مشاهده كردند رجال ونساء به استقبال سيد أنبياء دويدند وگريختگان ومجرمان زبان به معذرت گشودند وحق تعالى آيات عتاب‌آميز به ملامت ايشان فرستاد چنانكه سابقا مذكور شد ، پس حضرت فرمود : أيها الناس ! شما مرا گذاشتيد وجان خود را نگاه داشتيد وعلى معاونت ومواسات كرد با من پس هر كه أو را أطاعت كند مرا أطاعت كرده است وهر كه نافرمانى أو كند نافرمانى من كرده است واز من در دنيا وآخرت جدائى گزيده است .\r\nپس حذيفة گفت : هيچ عاقل را سزاوار نيست كه شك كند در اينكه كسى كه هرگز به خدا شرك نياورده است بهتر است از كسى كه سألها به خدا شرك آورده است ، وكسى كه\r\n\r\n","description":"","footnote":"","page_name":" 979 ","page_number":163},
  {"content":"\r\n\r\nهرگز نگريخته است بهتر است از كسى كه در مواطن متعددة گريخته است ، وكسى كه پيش از همه ايمان آورده است بهتر است از كسى كه بعد از أو ايمان آورده است « 1 » .\r\nكلينى به سند معتبر روايت كرده است : أبو دجانهء انصارى در روز أحد عمامه بر سر بست وعلاقهء عمامه را بر پشت دوش خود انداخت ودر ميدان قتال از روى تبختر واختيال جولان مىكرد ومبارز مىطلبيد ، حضرت رسول صلّى اللّه عليه وآله وسلّم فرمود : اين راه رفتن را خدا دشمن مىدارد مگر در قتال در راه خدا « 2 » .\r\nمؤلف گويد : ابن أبي الحديد وابن أثير وساير مورخان ومفسران عامه أكثر احاديثى را كه در باب ثبات قدم أمير المؤمنين عليه السّلام ومواسات آن حضرت وكشتن شجاعان قريش وعلمداران ايشان كه سابقا ايراد نموديم ذكر كرده‌اند واعتراف كرده‌اند كه قريب به نصف كشتگان مشركان در آن جنگ به شمشير آن حضرت كشته شدند « 3 » ، وخلافي نكرده‌اند در آنكه آن حضرت نگريخت « 4 » ، واتفاق كرده‌اند بر آنكه عثمان در آن جنگ گريخت ورفت تا « اعوص » وبعد از سه روز پيدا شد وحضرت به أو فرمود : خوش پهناور گريختى « 5 » ؟ !\r\nوواقدى وجمع كثيرى از ايشان با شيعه متفقند در گريختن عمر ونقل كرده‌اند كه :\r\nضرار بن الخطاب سر نيزه‌اى بر عمر زد وگفت : اين نعمتي است كه مىبايد شكرش را بعمل آورى كه تو را نكشتم « 6 » ؛ وأكثر ايشان گفته‌اند : أبو بكر نگريخت با آنكه همه اتفاق كرده‌اند كه از أو هيچ چنگى وجراحت زدني وجراحت يافتنى نقل نشده است « 7 » ؛ وزيادة از اين\r\n\r\n\r\n","description":"","footnote":"\r\n( 1 ) . تفسير فرات كوفي 94 - 96 .\r\n( 2 ) . كافى 5 / 8 ؛ وسائل الشيعة 15 / 15 .\r\n( 3 ) . شرح نهج البلاغة ابن أبي الحديد 15 / 54 ؛ المعيار والموازنة 90 .\r\n( 4 ) . رجوع شود به مجمع البيان 1 / 524 ومغازى 1 / 240 وتفسير فخر رازي 9 / 51 وشرح نهج البلاغة ابن أبي الحديد 15 / 19 .\r\n( 5 ) . رجوع شود به شرح نهج البلاغة ابن أبي الحديد 15 / 21 وكامل ابن أثير 2 / 158 وتفسير فخر رازي 9 / 50 وتاريخ طبري 2 / 69 والبداية والنهاية 4 / 29 والإصابة 3 / 95 .\r\n( 6 ) . مغازى 1 / 282 ؛ شرح نهج البلاغة ابن أبي الحديد 15 / 20 .\r\n( 7 ) . شرح نهج البلاغة ابن أبي الحديد 15 / 21 .\r\n","page_name":" 980 ","page_number":164},
  {"content":"\r\n\r\nبىحيائى وحماقت ولجاجت تصور نمىتوان كرد كه دعوى كنند كه در جنگ ثابت ماند ويك كسى را ضربتي نزد ويك جراحت نيافت ! آخر فكر نمىكنند كه در چنين معركه‌اى كه همه بگريزند وپيغمبر صلّى اللّه عليه وآله وسلّم را تنها بگذارند وكسى با أو نماند چون مىشد كه يك جراحت نزد ويكى را آسيبى نرساند ؟ ! واگر از نامردى جنگ نكند وجراحت نرساند چرا يك زخم برندارد ويك كس معترض أو نشود ؟ مگر گويند : كفار مىدانستند كه أو در باطن با ايشان موافق است وبه اين سبب متعرض أو نشدند ! وگرنه چون تواند بود كه أبو دجانهء انصارى ونسيبهء جرّاحه را جراحتها وزخمها برسانند وكسى را كه ايشان يار غار وأنيس محراب مىدانند اين قدر خاطرجوئى ورعايت بكنند ؟ ! وممكن است كه بگويند أو جادو كرده بوده كه از ديدهء آنها پنهان شده بود ، با آنكه ابن أبي الحديد روايت نسيبه را به نحوى كه ما نقل كرديم روايت كرده است كه حضرت فرمود : مقام أو بهتر است از مقام فلان وفلان ؛ بعد از آن گفته است : چه بودى اگر راوي مىگفت كه : فلان وفلان كيستند ؟ « 1 » ؛ ونقل كرده است كه : من نزد محمد بن معد علوي بودم وكسى كتاب مغازى واقدى را نزد أو مىخواند وبه اين حديث رسيد كه : چون لشكر حضرت در أحد گريختند وبه كوه بالا مىرفتند هر چند ايشان را مىخواند ملتفت نمىشدند شنيدم كه فرمود : يا فلان ! بسوى من بيا ، وأو متوجه نشد ، وبه ديگرى فرمود : يا فلان ! منم رسول خدا ، ومتوجه نشدند هر دو رفتند . پس محمد بن معد اشاره به من كرد كه : بشنو ، وگفت : فلان وفلان أبو بكر وعمرند ؛ گفتم : بلكه ديگران باشند ؟ گفت : كي بغير از ايشان بود از صحابه كه مردم ترسند ونام ايشان را صريح نگويند ؟ ! « 2 » .\r\nمؤلف گويد : انكار اين از نهايت تعصب است يا تقيه ، زيرا ظاهر است كه از أجداد خلفاى آن زمان كسى در جنگ أحد با مسلمانان همراه نبود كه رعايت أو كنند ونامش را صريح نگويند ، وآن دو ملعون كه بتهاى قريش بودند وايشان را بر أمير المؤمنين عليه السّلام\r\n\r\n\r\n","description":"","footnote":"\r\n( 1 ) . شرح نهج البلاغة ابن أبي الحديد 14 / 266 .\r\n( 2 ) . شرح نهج البلاغة ابن أبي الحديد 15 / 23 .\r\n","page_name":" 981 ","page_number":165},
  {"content":"\r\n\r\nوساير صحابه ترجيح مىدادند در بردن نام ايشان به بدى همه كس تقيه مىكردند ؛ واز اين غريب‌تر آن است كه در اينجا دعوى كرده است كه اتفاق كرده‌اند راويان كه أبو بكر نگريخت با آنكه در جوابهاى شيخ خود أبو جعفر إسكافي كه از شبهه‌هاى جاحظ گفته است در فضل اسلام أبو بكر بر اسلام أمير المؤمنين عليه السّلام ذكر كرده است كه جاحظ گفته است كه أبو بكر با پيغمبر صلّى اللّه عليه وآله وسلّم در جنگ أحد ثابت ماند چنانكه على ثابت ماند ، بعد از آن گفته است كه : شيخ ما أبو جعفر جواب گفته است : اما ثبات أبو بكر در روز أحد پس أكثر مورخان وأرباب سير انكار كرده‌اند وجمهور ايشان روايت كرده‌اند كه با حضرت نماند در آن روز بغير علي عليه السّلام وطلحه وزبير وأبو دجانة « 1 » .\r\nواز ابن عباس روايت كرده‌اند كه : عبد اللّه بن مسعود نيز ماند ؛ وبعضي گفته‌اند مقداد بن عمرو نيز ماند . ويحيى بن سلمة بن كهيل روايت كرده است كه : من از پدرم پرسيدم چند نفر در روز أحد با حضرت رسول ماندند ، هر كس دعوى مىكند كه من ماندم ؟ پدرم گفت :\r\nدو كس ماندند ، على وأبو دجانة « 2 » .\r\nپس معلوم شد كه اتفاق روايت ايشان نيز غلط است ، بلكه أكثر ايشان أبو بكر وعمر وعثمان هر سه را از گريختگان مىدانند .\r\n\r\n\r\n","description":"","footnote":"\r\n( 1 ) . شرح نهج البلاغة ابن أبي الحديد 13 / 293 . ونيز رجوع شود به المعيار والموازنة 89 - 94 .\r\n( 2 ) . شرح نهج البلاغة ابن أبي الحديد 13 / 293 .\r\n","page_name":" 982 ","page_number":166},
  {"content":"\r\n\r\n\r\nفصل در بيان بعضي از أحوال شهدا ومقتولان مشركان\r\nبدان كه أكثر أحاديث معتبرهء عامه وخاصه دلالت مىكند بر اينكه شهداء أحد هفتاد نفر بودند « 1 » ؛ وبعضي گفته‌اند مجموع شهدا هشتاد ويك نفر بودند ، وهفتاد ويك نفر از أنصار بودند « 2 » ؛ وقول أول أصح است . واشهر آن است كه مقتولان مشركان بيست وهشت نفر بودند « 3 » .\r\nعلي بن إبراهيم روايت كرده است كه : روزى حضرت رسول صلّى اللّه عليه وآله وسلّم گذشت به عمرو بن العاص وعقبة بن أبي معيط وايشان در باغي شراب مىخوردند وغنا مىكردند به شعري چند كه مشتمل بود بر شماتت بر كشتن شير خدا حمزه سيد الشهدا ، حضرت بسيار محزون شد وفرمود : خداوندا ! لعنت كن ايشان را وسرنگون در عذاب خود بينداز وبينداز ايشان را در آتش انداختى « 4 » .\r\nودر قرب الإسناد از حضرت امام محمد باقر عليه السّلام روايت كرده است كه : حضرت رسول صلّى اللّه عليه وآله وسلّم در روز فتح مكة امر فرمود به كشتن « قرتنا » و « أم ساره » كه دو زن زناكار بودند كه به هجو آن حضرت غنا مىكردند ودر جنگ أحد مردم را تحريص بر قتل آن\r\n\r\n\r\n","description":"","footnote":"\r\n( 1 ) . سيرهء ابن كثير 3 / 91 ؛ تفسير عياشى 1 / 205 ؛ مناقب ابن شهرآشوب 1 / 244 .\r\n( 2 ) . شرح نهج البلاغة ابن أبي الحديد 15 / 51 - 52 .\r\n( 3 ) . شرح نهج البلاغة ابن أبي الحديد 15 / 54 .\r\n( 4 ) . تفسير قمى 2 / 332 .\r\n","page_name":" 983 ","page_number":167},
  {"content":"\r\n\r\nحضرت مىكردند « 1 » .\r\nوبدان كه مشهور آن است كه وحشى قاتل حمزه عليه السّلام مسلمان شد وتوبه كرد وپيغمبر صلّى اللّه عليه وآله وسلّم توبه‌اش را قبول كرد وفرمود : به نظر من نيايد « 2 » .\r\nواز اخبار معتبره ظاهر مىشود كه أو از جملهء « مرجون لامر اللّه » است ودر قيامت حال أو معلوم خواهد شد ، چنانكه كلينى وغير أو به سندهاى معتبر روايت كرده‌اند كه از امام محمد باقر عليه السّلام پرسيدند از تفسير آيهء  وَآخَرُونَ مُرْجَوْنَ لِأَمْرِ اللَّهِ  « 3 » يعنى :\r\n« گروهى ديگر هستند كه تأخير كرده‌اند ايشان را براي امر خدا » يا عذاب مىكند ايشان را ويا توبهء ايشان را قبول مىكند ، فرمود : اينها گروهى چندند كه مشرك بودند ودر حال شرك مانند حمزه وجعفر وأشباه ايشان را از مؤمنان كشتند پس داخل شدند در اسلام واقرار به يگانگى خدا كردند وليكن ايمان را به دل خود نشناختند كه از مؤمنان باشند وبهشت از براي ايشان واجب شود وبر انكار خود نماندند كه كافر باشند وجهنم بر ايشان واجب شود ، پس ايشان بر اين حالند يا خدا عذابشان مىكند يا توبهء ايشان را قبول مىكند « 4 » . وحديثي كه مشهور است كه حمزه وكشندهء أو در بهشتند در طريق شيعه به نظر نرسيده است واز أحاديث أهل سنت است .\r\nابن أبي الحديد روايت كرده است كه : مخيريق يهودي از أحبار يهود بود در روز شنبه كه پيغمبر در أحد بود گفت : اى گروه يهود ! شما مىدانيد كه محمد پيغمبر است ويارى أو بر شما لازم است ، گفتند : امروز شنبه است ودر شنبه متوجه كارى نبايد شد ، گفت : شنبه نمىباشد بعد از اسلام ، وشمشير خود را برداشت وبه خدمت حضرت آمد وشهيد شد ؛ حضرت فرمود : مخيريق بهترين يهود است ؛ وچون بيرون مىرفت گفت : اگر من كشته\r\n\r\n\r\n","description":"","footnote":"\r\n( 1 ) . قرب الإسناد 130 .\r\n( 2 ) . رجوع شود به استيعاب 4 / 1565 والبداية والنهاية 4 / 20 وأسد الغابة 5 / 410 .\r\n( 3 ) . سورهء توبه : 106 .\r\n( 4 ) . كافى 2 / 407 ؛ تفسير عياشى 2 / 110 و 111 . وهمين روايت در تفسير قمى 1 / 304 از امام صادق عليه السّلام نقل شده است .\r\n","page_name":" 984 ","page_number":168},
  {"content":"\r\n\r\nشوم مالهايم همه از محمد باشد ، هر چه خواهد ، بكند ؛ وأكثر أوقاف حضرت در مدينه از مال اوست « 1 » .\r\nوعمرو بن الجموح لنگ بود وچهار پسر داشت كه مانند شيران در همهء غزوات حضرت حاضر مىشدند ، در روز أحد خود ارادهء جهاد كرد وقومش مانع أو شده گفتند : تو اعرجى وبر تو حرجى نيست اگر به جهاد نروى وپسرانت همه با آن حضرت رفتند ، گفت :\r\nپسرانم به بهشت روند ومن نزد شما بنشينم ؟ پس روانه شد وگفت : خداوندا ! مرا بسوى أهل خود بر مگردان ؛ وبه خدمت حضرت آمد وگفت : يا رسول اللّه ! قوم من مرا مانع جهاد مىشدند ومن آمده‌ام كه با اين پاى لنگ بسوى بهشت شتابم ، حضرت فرمود : خدا تو را معذور داشته است بر تو جهاد نيست ، أو قبول نكرد ورفت وشهيد شد . پس زوجه وپسر وبرادرش أو را بر شترى بار كردند كه بسوى مدينه برگردانند ، چون شتر به منتهاى حرّه رسيد خوابيد وچون به جانب أحد متوجه مىگردانيدند مىدويد ، پس برگشت آن زن به خدمت حضرت وحقيقت را عرض كرد ، حضرت فرمود : اين شتر از طرف خدا مأمور است كه چنين كند ، آيا در وقت بيرون آمدن چيزى گفت ؟ گفتند : بلى وقتي متوجه أحد شد رو به قبله آورد وگفت : خداوندا ! مرا بسوى أهل خود برمگردان ومرا شهادت روزى كن ، حضرت فرمود : به اين سبب نمىرود شتر ، اى گروه نصارا ! از شما گروهى هستند كه خدا را به هر چيز قسم دهند روا مىكند وعمرو از آنها بود ، اى زن ! پيوسته ملائكة بر سر برادر تو عبد اللّه بن عمرو بال گسترده بودند از وقتي كه كشته شد تا حال ونظر مىكنند كه در كجا مدفون خواهد شد ؛ پس حضرت ايستاد تا ايشان أو را به قبر سپردند وفرمود : اى هند ! شوهر وبرادر وپسر تو رفيقند در بهشت ، هند گفت : يا رسول اللّه ! دعا كن كه من نيز با ايشان باشم .\r\nوابن عبد اللّه پدر جابر انصارى بود وپيش از أحد در خواب ديد مبشر بن عبد المنذر را كه در بدر شهيد شده بود كه به أو گفت : تو در اين أيام به نزد ما خواهى آمد ، عبد اللّه به أو\r\n\r\n\r\n","description":"","footnote":"\r\n( 1 ) . شرح نهج البلاغة ابن أبي الحديد 14 / 260 ؛ مغازى 1 / 262 - 263 .\r\n","page_name":" 985 ","page_number":169},
  {"content":"\r\n\r\nگفت : تو در كجا مىباشى ؟ گفت : در بهشت مىباشم وبه هر جاى بهشت كه مىخواهم مىگردم ، عبد اللّه گفت : تو در بدر كشته نشدى ؟ گفت : بلى كشته شدم وخدا مرا زنده كرد .\r\nچون عبد اللّه اين خواب را به حضرت نقل كرد حضرت فرمود : شهيد خواهى شد اى پدر جابر ، پس حضرت در روز أحد فرمود : عبد اللّه بن عمرو را با عمرو بن الجموح در يك قبر دفن كردند ، وچون قبر ايشان در ممرّ سيل واقع بود سيلاب قبر ايشان را برد وبدن ايشان ظاهر شد ديدند كه بر روى عبد اللّه جراحتي بود ودست بر روى جراحت خود گذاشته بود ، چون دستش را از روى جراحت برداشتند خون روان شد ، باز دستش را بر روى جراحت گذاشتند وخون بند شد . جابر گفت : بعد از چهل وشش سال از شهادت پدرم أو را در قبر ديدم هيچ تغييرى در بدن أو نشده بود وگويا در خواب بود وكفنش كه بر رويش كشيده بودند نو بود وعلف حرمل كه بر روى پايش ريخته بودند تر وتازه بود وخواست كه بوى خوش بر أو بريزد صحابه گفتند : به همان نحو كه هست بگذار وتصرفى در بدن أو مكن « 1 » .\r\nوباز ابن أبي الحديد وديگران روايت كرده‌اند كه معاوية چشمه‌اى در أحد جارى كرد كه شايد قبرهاى شهدا را برطرف كند وندا كرد در مدينه كه : هر كه كشته‌اى دارد در أحد حاضر شود ، چون أهل مدينه نزد شهدا حاضر شدند وقبرهاى ايشان را شكافتند بدنهاى ايشان تر وتازه بود وكج مىشد اعضاى ايشان به روش اعضاى احياء وبيل به پاى يكى از ايشان خورد وخون روان شد وهر چند قبر ايشان را مىكندند بوى مشك از خاك قبرهايشان ساطع مىشد ؛ عبد اللّه بن عمرو وعمرو بن جموح را در يك قبر يافتند ، وخارجة بن زيد وسعد بن ربيع را در يك قبر يافتند ، وعبد اللّه بن عمرو را از قبر بدر آوردند زيرا كه قنات بر قبر ايشان مىگذشت وخارجه وسعد را بيرون نياوردند .\r\nچون معاوية اين امر منكر را جارى كرد وكسى مانع أو نشد ، أبو سعيد خدري گفت : بعد از اين ديگر هيچ منكر را كسى انكار نخواهد كرد « 2 » .\r\n\r\n\r\n","description":"","footnote":"\r\n( 1 ) . شرح نهج البلاغة ابن أبي الحديد 14 / 261 - 264 ؛ مغازى 1 / 264 - 267 .\r\n( 2 ) . شرح نهج البلاغة ابن أبي الحديد 14 / 264 ؛ مغازى 1 / 267 - 268 .\r\n","page_name":" 986 ","page_number":170},
  {"content":"\r\n\r\n\r\nباب سى وسوم در بيان غزوهء حمراء الأسد است\r\n\r\n","description":"","footnote":"","page_name":" 987 ","page_number":171},
  {"content":"\r\n . \r\n","description":"","footnote":"","page_name":" 988 ","page_number":172},
  {"content":"\r\n\r\nشيخ طبرسى از أبان بن عثمان روايت كرده است وعلي بن إبراهيم در تفسيرش ونعمانى در تفسيرش از امام جعفر صادق عليه السّلام روايت كرده‌اند كه : چون قريش برگشتند ، از برگشتن پشيمان شدند وبا يكديگر مشورت مىكردند كه برگردند ومدينه را غارت كنند ، پس حضرت رسول صلّى اللّه عليه وآله وسلّم فرمود : كيست كه خبر قريش را براي من بياورد ؟\r\nهيچ‌كس جواب نگفت ، پس حضرت أمير المؤمنين عليه السّلام با آن جراحتها كه در بدنش بود گفت : من مىروم يا رسول اللّه ، فرمود : برو اگر بر اسبان سوارند وشتران را جنيبت مىكشند پس بدان كه ارادهء مدينه دارند وبخدا سوگند كه اگر ارادهء مدينه نمايند ايشان را نفرين خواهم كرد كه بزودى عذاب بر ايشان نازل شود ، واگر بر شتران سوارند واسبان را جنيبت مىكشند ، ارادهء مكة دارند .\r\nپس حضرت أمير عليه السّلام ايشان را تعاقب كرد وخبر آورد كه بر شتران سوار بودند واسبان را كتل مىكشيدند پس حضرت مراجعت نمود ، وچون داخل مدينه شدند جبرئيل نازل شد وگفت : يا محمد ! خدا تو را امر مىكند كه از پى قريش بروى وايشان را تعاقب كنى وبايد كه با تو بيرون نيايند مگر آنان كه جراحت يافته‌اند ، پس حضرت امر فرمود منادى را ندا كرد كه : اى گروه مهاجران وأنصار ! هر كه جراحتي دارد بايد كه بيرون آيد وهر كه جراحت ندارد بماند . ومجروحان صحابه ضمادها بر جراحتهاى خود مىگذاشتند ومشغول مداوا بودند ، پس حق تعالى فرستاد  وَلا تَهِنُوا فِي ابْتِغاءِ الْقَوْمِ إِنْ تَكُونُوا تَأْلَمُونَ فَإِنَّهُمْ يَأْلَمُونَ كَما تَأْلَمُونَ وَتَرْجُونَ مِنَ اللَّهِ ما لا يَرْجُونَ  « 1 » يعنى : « سستى مكنيد\r\n\r\n\r\n","description":"","footnote":"\r\n( 1 ) . سورهء نساء : 104 .\r\n","page_name":" 989 ","page_number":173},
  {"content":"\r\n\r\nوضعف مورزيد در طلب كافران وكارزار با ايشان ، اگر هستيد شما كه زخم خورده‌ايد وخسته شده‌ايد پس كافران نيز زخم خورده‌اند وألم يافته‌اند ، وشما اميد داريد از خدا آنچه ايشان اميد ندارند از ثواب خدا ونصرت دنيا » ، پس صحابه با المها وجراحتها كه داشتند براي تعاقب مشركان از مدينه بيرون رفتند وحضرت أمير المؤمنين عليه السّلام علم را برداشت ودر پيش روى ايشان مىبرد ، چون حضرت با صحابه به « حمراء الأسد » رسيدند كه از مدينه هشت ميل دور است وقريش در « روحا » فرود آمدند ، عكرمة پسر أبو جهل وحارث بن هشام وعمرو بن عاص وخالد بن وليد گفتند : برمىگرديم وبر مدينه غارت مىبريم زيرا كه بزرگان ايشان را هلاك كرديم ودلير ايشان را كه حمزه بود كشتيم ، چرا برگرديم بلكه مىرويم وأموال ايشان را غارت مىكنيم وزنان ودختران ايشان را در بر مىكشيم ! پس در اين وقت مردى به ايشان رسيد كه از مدينه به مكة مىرفت از أو خبر پرسيدند ، گفت : محمد واصحابش را در حمراء الأسد گذاشتم كه به طلب شما مىآيند در نهايت شدت وسرعت واينك علي بن أبي طالب با مقدمهء لشكر ايشان مىرسد ، أبو سفيان گفت : اين برگشتن ما لجاجت وبغى است وهر گروهى كه بغى كنند رستگارى نمىيابند ، اكنون فتحى كرده‌ايم واگر برگرديم مغلوب خواهيم شد . پس نعيم بن مسعود اشجعى به ايشان رسيد أبو سفيان از أو پرسيد : به كجا مىروى ؟\r\nگفت : بسوى مدينه مىروم كه آذوقه براي أهل خود بخرم ، أبو سفيان گفت : اگر از راه حمراء الأسد بروى وبا محمد واصحابش ملاقاة كنى وايشان را خبر دهى كه حلفا وموالى ما از قبائل عرب بر سر ما جمع شده‌اند وايشان را بترسانى تا برگردند من ده شتر پربار از خرما ومويز به تو مىدهم ! نعيم قبول كرد ، وچون در روز ديگر در حمراء الأسد رسيد از أصحاب حضرت پرسيد : به كجا مىرويد ؟ گفتند : به طلب قريش مىرويم ؛ گفت : برگرديد كه هم سوگندان قريش وهر كه به جنگ أحد نيامده بود با ايشان جمعيت كرده‌اند ودر همين ساعت طليعهء لشكر ايشان پيدا مىشود وشما تاب مقاومت ايشان نداريد .\r\nمسلمانان در جواب گفتند : « حسبنا اللّه ونعم الوكيل » ما پروا نداريم ، پس جبرئيل\r\n\r\n","description":"","footnote":"","page_name":" 990 ","page_number":174},
  {"content":"\r\n\r\nنازل شد وگفت : يا محمد ! برگرد كه حق تعالى رعبى از شما در دل قريش افكند وايشان برگشتند .\r\nپس حضرت به مدينه برگشت در روز جمعه وحق تعالى اين آيات را فرستاد  الَّذِينَ اسْتَجابُوا لِلَّهِ وَالرَّسُولِ مِنْ بَعْدِ ما أَصابَهُمُ الْقَرْحُ لِلَّذِينَ أَحْسَنُوا مِنْهُمْ وَاتَّقَوْا أَجْرٌ عَظِيمٌ  « 1 »\r\n« آنان كه استجابت كردند فرمان خدا ورسول را بعد از آنكه رسيده بود به ايشان جراحتها ، مر آن كساني را كه نيكويى كردند از ايشان وپرهيزكارى نمودند اجرى است عظيم » ،  الَّذِينَ قالَ لَهُمُ النَّاسُ إِنَّ النَّاسَ قَدْ جَمَعُوا لَكُمْ فَاخْشَوْهُمْ فَزادَهُمْ إِيماناً وَقالُوا حَسْبُنَا اللَّهُ وَنِعْمَ الْوَكِيلُ  « 2 » « آنان كه گفتند ايشان را مردمان - يعنى نعيم بن مسعود - كه : بدرستى كه جمع شده‌اند براي قتال شما مردمان - يعنى أبو سفيان وأصحاب أو - پس بترسيد از ايشان ، پس زيادة گردانيد اين سخن ايمان ايشان را وگفتند : بس است ما را خدا ونيكو وكيلي است خدا براي ما » ،  فَانْقَلَبُوا بِنِعْمَةٍ مِنَ اللَّهِ وَفَضْلٍ لَمْ يَمْسَسْهُمْ سُوءٌ وَاتَّبَعُوا رِضْوانَ اللَّهِ وَاللَّهُ ذُو فَضْلٍ عَظِيمٍ  « 3 » « پس بازگشتند به نعمتي بزرگ از خدا - كه عافيت وامنيت باشد - وفضل بسيار ونرسيد به ايشان بدى ومكروهى وپيروى كردند خشنودى خدا را وخدا صاحب فضل عظيم است » « 4 » .\r\nلهذا در أحاديث معتبره روايت شده است كه : هر كه از دشمنى ترسد بگويد :  حَسْبُنَا اللَّهُ وَنِعْمَ الْوَكِيلُ  زيرا كه خدا مىفرمايد : چون اين كلمه را گفتند برگشتند به نعمت وفضل خدا وبدى از دشمن به ايشان نرسيد « 5 » .\r\nوشيخ طبرسى از أبان بن عثمان روايت كرده است كه : چون حضرت به جنگ « حمراء\r\n\r\n\r\n","description":"","footnote":"\r\n( 1 ) . سورهء آل عمران : 172 .\r\n( 2 ) . سورهء آل عمران : 173 .\r\n( 3 ) . سورهء آل عمران : 174 .\r\n( 4 ) . رجوع شود به إعلام الورى 84 - 86 ومجمع البيان 1 / 539 وتفسير قمى 1 / 124 - 126 وبحار الأنوار 20 / 110 به نقل از تفسير نعمانى .\r\n( 5 ) . مواعظ 80 ؛ خصال 218 ؛ مجمع البيان 1 / 541 .\r\n","page_name":" 991 ","page_number":175},
  {"content":"\r\n\r\nالأسد » رفت زن فاسقه‌اى از بنى حطمه كه أو را « عصما » مىگفتند ودر مجالس أوس وخزرج مىگرديد وشعري چند مىخواند ومذمت حضرت رسول صلّى اللّه عليه وآله وسلّم مىكرد ومردم را تحريص بر جنگ آن حضرت مىنمود ، ودر آن وقت از بنى حطمه بغير از يك كس كه أو را عمير بن عدي مىگفتند كسى مسلمان نشده بود ، چون حضرت برگشت عمير در بامداد آن روز رفت وآن زن را به قتل رسانيد وبه خدمت حضرت آمد وگفت : من عصما را كشتم براي آنكه نسبت به تو بد مىگفت ، حضرت دست بر كتف أو زد وفرمود : اين مردى است كه خدا ورسول را غائبانه يارى مىكند ، خون آن زن پايمال است وكسى را در آن منازعه نخواهد بود ، عمير گفت : چنانكه حضرت فرمود چون برگشتم پسرانش أو را دفن مىكردند وهيچ‌كس با من در كشتن أو سخن نگفت « 1 » .\r\nابن أبي الحديد وابن أثير روايت كرده‌اند كه : چون حضرت رسول صلّى اللّه عليه وآله وسلّم از غزوهء حمراء الأسد مراجعت فرمود در راه معاوية بن مغيرة بن أبي العاص وأبو غرهء جمحى را گرفتند كه از لشكر كفار مانده بودند ، پس أبو غره را فرمود تا گردن زدند چنانكه گذشت ، ومعاوية بيني حضرت حمزه را با بعضي از اعضاى أو بريده بود وراه را گم كرد وصبح به خانهء عثمان پناه برد ، چون عثمان أو را ديد گفت : مرا وخود را هلاك كردى ، گفت : تو از همه به من نزديكترى در نسب به تو پناه مىبرم كه از براي من أمان بطلبى ، پس عثمان أو را در خانه پنهان كرد وآمد كه ببيند از أو نزد حضرت چه مذكور مىشود . چون به مجلس حضرت حاضر شد شنيد كه حضرت مىفرمايد : معاوية در مدينه است أو را طلب كنيد ، پس يكى از صحابه گفت : همانا در خانهء عثمان است ؛ چون به خانهء عثمان آمدند أم كلثوم دختر حضرت رسول صلّى اللّه عليه وآله وسلّم نشان داد كه أو را در فلان موضع پنهان كرده است ، پس أو را بيرون آوردند وبه خدمت حضرت آوردند .\r\nچون عثمان ديد كه أو را آوردند گفت : بخدا سوگند كه من آمده بودم كه براي أو أمان بگيرم ، أو را به من ببخش ؛ حضرت فرمود : أو را به تو بخشيدم به شرط آنكه بعد از سه روز\r\n\r\n\r\n","description":"","footnote":"\r\n( 1 ) . إعلام الورى 86 ودر آن بجاى « بنى خطمه » ، « بنى حطمه » است .\r\n","page_name":" 992 ","page_number":176},
  {"content":"\r\n\r\nاگر أو را در مدينه يا حوالي مدينه ببينند أو را بكشند . پس عثمان بزودى تهيهء سفر أو كرد وشترى از براي أو خريد وأو را روانه كرد وحضرت متوجه غزوهء حمراء الأسد شد ، ومعاوية ماند تا روز سوم كه اخبار حضرت را از براي مشركان ببرد . چون روز چهارم شد حضرت فرمود : معاوية نزديك است به ما ودور نشده است ، أو را طلب كنيد .\r\nپس زيد بن حارثه وعمار بن ياسر أو را طلب كردند وچون راه گم كرده بود أو را در حوالي مدينه يافتند وزيد بر أو ضربتي زد ، عمار گفت : مرا نيز در أو حقي هست وتيرى بسوى أو انداخت پس أو را كشتند ، وخبرش را براي حضرت به مدينه آوردند « 1 » .\r\nمؤلف گويد : همين واقعه باعث شد كه عثمان دختر حضرت رسول صلّى اللّه عليه وآله وسلّم را شهيد كرد ، چنانكه بعد از اين مفصلا مذكور خواهد شد ان شاء اللّه تعالى .\r\nوسيد ابن طاووس رضى اللّه عنه روايت كرده است كه : چون حضرت أمير المؤمنين عليه السّلام از جنگ أحد مراجعت نمود هشتاد جراحت به بدن مبارك آن حضرت رسيده بود كه فتيله‌اى داخل آنها مىشد ، پس حضرت رسول صلّى اللّه عليه وآله وسلّم به ديدن آن حضرت رفت وبا آن حال بر روى نطعى « 2 » خوابيده بود ، چون أو را ديد گريست وفرمود : كسى كه در راه خدا اين تعب بكشد بر خدا لازم است كه ثواب جزيل بىنهايت أو را كرامت فرمايد ، پس حضرت أمير عليه السّلام گريست وفرمود : خدا را شكر مىكنم كه از تو پشت نگردانيدم ونگريختم وليكن محزونم كه چرا به سعادت شهادت نرسيدم ؟ حضرت رسول صلّى اللّه عليه وآله وسلّم فرمود : ان شاء اللّه بعد از اين به شهادت فائز خواهى گرديد .\r\nپس حضرت رسول صلّى اللّه عليه وآله وسلّم فرمود : أبو سفيان به نزد ما فرستاده است به تهديد ووعيد وگفته است كه وعدهء ما وشما در حمراء الأسد است ، پس حضرت أمير عليه السّلام فرمود : پدر ومادرم فداى تو باد يا رسول اللّه از خدمت تو نمىمانم وسبقت مىگيرم به اين جنگ هر چند بايد كه مردم مرا بر روى دست بگيرند وببرند . پس حق تعالى اين آية را در شأن\r\n\r\n\r\n","description":"","footnote":"\r\n( 1 ) . شرح نهج البلاغة ابن أبي الحديد 15 / 45 - 47 ؛ كامل ابن أثير 2 / 165 ؛ مغازى 1 / 308 و 332 - 334 . ودر همهء اين مصادر « أبو عزه » ذكر شده است .\r\n( 2 ) . نطع : فرش ، بساط .\r\n","page_name":" 993 ","page_number":177},
  {"content":"\r\n\r\nآن حضرت فرستاد  وَكَأَيِّنْ مِنْ نَبِيٍّ قاتَلَ مَعَهُ رِبِّيُّونَ كَثِيرٌ فَما وَهَنُوا لِما أَصابَهُمْ فِي سَبِيلِ اللَّهِ وَما ضَعُفُوا وَمَا اسْتَكانُوا وَاللَّهُ يُحِبُّ الصَّابِرِينَ  « 1 » . « 2 »\r\n\r\n\r\n","description":"","footnote":"\r\n( 1 ) . سورهء آل عمران : 146 .\r\n( 2 ) . سعد السعود 112 .\r\n","page_name":" 994 ","page_number":178},
  {"content":"\r\n\r\n\r\nباب سى وچهارم در بيان غزوات ووقايعى است كه در ما بين جنگ أحد وغزوهء احزاب واقع شد\r\nودر آن چند فصل است\r\n\r\n","description":"","footnote":"","page_name":" 995 ","page_number":179},
  {"content":"\r\n . \r\n","description":"","footnote":"","page_name":" 996 ","page_number":180},
  {"content":"\r\n\r\n\r\nفصل أول در بيان غزوهء رجيع است\r\nشيخ طبرسى وابن شهرآشوب روايت كرده‌اند كه گروهى از قبيلهء « عضل » و « ديش » آمدند به خدمت حضرت رسول صلّى اللّه عليه وآله وسلّم وگفتند : يا رسول اللّه ! گروهى از قوم خود را با ما بفرست كه قرآن ومعالم دين اسلام را تعليم ما نمايند ، حضرت صلّى اللّه عليه وآله وسلّم مرثد بن أبي مرثد غنوى وخالد بن بكير « 1 » وعاصم بن ثابت وخبيب بن عدي وزيد بن دثنه وعبد اللّه بن طارق را با ايشان فرستاد ومرثد را بر ايشان أمير كرد .\r\nچون به رجيع رسيدند كه آبى بود از قبيلهء هذيل ، گروهى از هذيل كه ايشان را « بنو لحيان » مىگفتند بيرون آمدند وهمهء مسلمانان را كه همراه بودند شهيد كردند ، وچون دو پسر سلافه دختر سعد را عاصم بن ثابت در جنگ أحد كشته بود آن ملعونه نذر كرده بود كه شراب در كاسهء سر عاصم بياشامد ، چون عاصم را شهيد كردند خواستند كه سرش را به أو بفروشند پس به امر الهى زنبور بسيار بر سر أو جمع شدند وهر كه نزديك مىآمد مىگزيدند وبه اين سبب نتوانستند كه سر أو را جدا كنند ، گفتند : بگذاريد تا شب درآيد وزنبورها دور شوند پس سر أو را جدا كنيم ، چون شب شد به امر الهى سيلى آمد وعاصم را برد واثرى از أو نيافتند . وروايت كرده‌اند كه : عاصم سوگند ياد كرده بود كه هرگز بدنش به بدن كافرى نرسد پس حق تعالى نگذاشت بعد از مردن نيز كافرى أو را مس كند « 2 » .\r\n\r\n\r\n","description":"","footnote":"\r\n( 1 ) . در مناقب ابن شهرآشوب « بكر » ذكر شده است .\r\n( 2 ) . إعلام الورى 86 ؛ مناقب ابن شهرآشوب 1 / 246 ودر آن فقط صدر مطلب آمده است .\r\n","page_name":" 997 ","page_number":181},
  {"content":"\r\n\r\nودر بعضي از كتب معتبره روايت كرده‌اند كه : خبيب وزيد را أسير كردند ورفقاى ايشان را كشتند وايشان را به مكة بردند وبه كفار قريش فروختند .\r\nوروايت كرده‌اند كه خبيب را نزد يكى از دختران حارث سپرده بودند ، آن زن گفت :\r\nبهتر از خبيب كسى را نديده بودم ، روزى پسر كوچك من كه تازه به راه رفتن آمده بود ديدم كه در دامن أو نشسته وكارد در دست اوست ، من بسيار ترسيدم ، خبيب گفت :\r\nمىترسى كه من أو را بكشم ، نه واللّه مكر كار ما نيست . روز ديگر داخل شدم ديدم كه خوشهء انگورى در دست اوست ومىخورد وپاى أو در زنجير بود وحركت نمىتوانست كرد ودر آن وقت انگور در مكة بهم نمىرسيد ، پرسيدم : از كجا آورده‌اى ؟ گفت : خدا به من داده است . وچون أو را از حرم بيرون بردند كه بكشند گفت : مرا بگذاريد تا دو ركعت نماز بكنم ، وچون نماز كرد دست به دعا برداشت وقريش را نفرين كرد وشعري چند خواند مشعر به رضا وخوشنودى از كشته شدن در راه خدا ، وچون أو را زنده بر دار كشيدند گفت : خداوندا ! كسى بر دور من نيست كه سلام مرا به رسول تو برساند ، خداوندا ! تو سلام مرا به أو برسان . پس أبو عقبة بن حارث أو را شهيد كرد « 1 » .\r\nوحضرت رسول صلّى اللّه عليه وآله وسلّم زبير ومقداد را فرستاد كه أو را از دار فرود آوردند ، چون به مكة رسيدند چهل نفر از مشركان بر دور دار أو خوابيده بودند وپاسبانى أو مىكردند ومست شده به خواب رفته بودند ، ايشان أو را از دار فرود آوردند وبدنش خشك نشده بود ودست بر جراحت خود گذاشته بود ، چون دستش را حركت دادند خون روان شد رنگش رنگ خون بود وبويش بوى مشك ، چون كفار قريش خبر شدند وايشان را تعاقب كردند ايشان خبيب را بر زمين گذاشتند كه با آنها جنگ كنند ، به اعجاز حضرت زمين أو را فرو برد وزبير ومقداد برگشتند « 2 » .\r\n\r\n\r\n","description":"","footnote":"\r\n( 1 ) . استيعاب 2 / 440 ؛ دلائل النبوة 3 / 324 ؛ المنتظم 3 / 202 .\r\n( 2 ) . بحار الأنوار 20 / 154 به نقل از المنتقى في مولود المصطفى . ونيز رجوع شود به سيرهء أحمد بن زيني دحلان 2 / 83 .\r\n","page_name":" 998 ","page_number":182},
  {"content":"\r\n\r\n\r\nفصل دوم در بيان غزوهء معونه است\r\nشيخ طبرسى وابن شهرآشوب وديگران روايت كرده‌اند كه : أبو براء عامر بن مالك كه بزرگ بنى عامر بن صعصعه بود به خدمت حضرت رسول صلّى اللّه عليه وآله وسلّم آمد در مدينه وهديه‌اى براي حضرت آورد .\r\nحضرت ابا كرد از قبول كردن هديهء أو وفرمود : من هديهء مشرك را قبول نمىكنم ، مسلمان شو تا هديه‌ات را بپذيرم .\r\nأو مسلمان نشد اما امتناع بسيار هم نكرد وگفت : يا محمد ! اين امرى كه تو ما را به آن دعوت مىكنى نيك است ، اگر بعضي از أصحاب خود را بفرستى بسوى أهل نجد كه ايشان را دعوت نمايند به اسلام اميدوارم كه أجابت تو بكنند .\r\nآن حضرت فرمود : مىترسم كه أهل نجد ايشان را بكشند .\r\nأبو براء گفت : ايشان در أمان منند وهيچ‌كس نمىتواند به ايشان ضررى برساند .\r\nپس حضرت منذر بن عمرو را با هفتاد نفر - وبه روايتي : با چهل نفر ؛ وبه روايت ديگر : كمتر - كه همه از نيكان صحابه بودند با أو همراه كرد در ماه صفر سال چهارم هجرت ( چهار ماه بعد از جنگ أحد ) ورفتند تا سر چاه معونه ، چون فرود آمدند حزام بن ملحان نامهء حضرت را برداشت ونزد عامر بن طفيل برد ، عامر نامهء حضرت را نگرفت پس حزام به آواز بلند گفت : اى أهل بئر معونه ! من فرستادهء رسول خدايم بسوى شما وشهادت مىدهم به وحدانيت خدا ورسالت محمد سيد أنبياء ، پس ايمان آوريد به خدا\r\n\r\n","description":"","footnote":"","page_name":" 999 ","page_number":183},
  {"content":"\r\n\r\nورسول خدا .\r\nچون ندا را تمام كرد ملعونى از خيمه‌اش بيرون آمد ونيزه‌اى بر پهلوى حزام زد كه از جانب ديگرش بيرون آمد ، پس حزام گفت : اللّه أكبر كه فايز شدم به سعادت ابدى بحق پروردگار كعبه . پس عامر بن طفيل صدا زد بنو عامر را كه : بكشيد مسلمانان را ، ايشان قبول نكردند وگفتند : ما أمان أبو براء را نمىشكنيم ، پس چند قبيله را از عصيه ورعلا وذكوان طلب كردند به مدد خود تا مسلمانان را در ميان گرفتند . پس مسلمانان شمشير كشيدند وبا ايشان قتال كردند تا همه كشته شدند بغير از كعب بن زيد كه أو جراحت بسيار يافته بود ودر ميان كشتگان افتاده بود ، به گمان آنكه مرده است أو را گذاشتند وأو نجات يافت ودر جنگ خندق شهيد شد .\r\nوعمرو بن اميهء ضمرى ومردى از أنصار از جملهء مسلمانان به اشتراك مسلمانان به صحرا رفته بودند وخبري از واقعهء ايشان نداشتند ، چون برگشتند وشهدا را در ميان خاك وخون ديدند انصارى به عمرو گفت : چه اراده دارى ؟ گفت : به خدمت رسول خدا صلّى اللّه عليه وآله وسلّم مىروم ، انصارى گفت : من از جائى كه مذر بن عمرو شهيد شده باشد به جاى ديگر نمىروم ، پس شمشير كشيد وجهاد كرد تا كشته شد وعمرو را كافران أسير كردند وچون دانستند كه از قبيلهء مضر است عامر أو را نكشت وگفت : بر مادرم بندهء آزادكردنى بود ، اين را به عوض آن آزاد مىكنم .\r\nچون عمرو به خدمت حضرت آمد واقعه را نقل كرد ، حضرت گريست وبسيار محزون شد وفرمود : اين را أبو براء كرد ومن از اين قضية مىترسيدم ؛ وحسان بن ثابت وكعب بن مالك اشعارى در مذمت أبو براء ونقض پيمان أو گفتند ، وچون اين خبرها به أبو براء رسيد گويند از غصه هلاك شد ، وربيعه پسر أبو براء به تدارك نقض عهد پدرش نيزه‌اى بر عامر زد وعامر از أسب گرديد وبه آن نمرد ، وحضرت أو را نفرين كرد وغدهء طاعونى برآورد وبه جهنم واصل شد ، چنانكه در أبواب معجزات گذشت .\r\n\r\n","description":"","footnote":"","page_name":" 1000 ","page_number":184},
  {"content":"\r\n\r\nوموافق بعضي از روايات آيهء  وَلا تَحْسَبَنَّ الَّذِينَ قُتِلُوا فِي سَبِيلِ اللَّهِ أَمْواتاً  « 1 » در بيان حال شهداء بئر معونه نازل شد . وروايت كرده‌اند : آيه‌اى ديگر نازل شد وداخل قرآن نكردند وآن اين است : « بلّغوا عنّا قومنا بانّا لقينا ربّنا فرضي عنّا ورضينا عنه » يعنى :\r\nبرسانيد از جانب ما قوم ما را به آنكه ملاقاة كرديم پروردگار خود را پس راضى شد از ما وما راضى شديم از أو « 2 » .\r\n\r\n\r\n","description":"","footnote":"\r\n( 1 ) . سورهء آل عمران : 169 .\r\n( 2 ) . رجوع شود به مجمع البيان 1 / 535 ومناقب ابن شهرآشوب 1 / 247 ومغازى 1 / 346 وكامل ابن أثير 2 / 171 .\r\n","page_name":" 1001 ","page_number":185},
  {"content":"\r\n\r\n\r\nفصل سوم در بيان غزوهء بنى نضير است\r\nشيخ طبرسى وعلي بن إبراهيم وابن شهرآشوب وديگران روايت كرده‌اند كه : چون حضرت رسول صلّى اللّه عليه وآله وسلّم داخل مدينه شد مصالحه كردند بنو نضير كه عمدهء طوايف مدينه بودند با آن حضرت كه مقاتله نكنند با مسلمانان وأعانت كسى بر ايشان نكنند ، وحضرت به اين شرط ايشان را أمان داد ، پس چون جنگ بدر واقع شد وحضرت بر مشركان غالب آمد گفتند : بخدا سوگند كه آن پيغمبرى است كه نعتش را در تورات يافته‌ايم كه علم أو هرگز برنمىگردد ، وچون جنگ أحد نزديك شد ومسلمانان گريختند به شك افتادند وعهد را شكستند وكعب بن الأشرف با چهل سوار از يهودان به مكة رفت وقسم خورد وبا ايشان هم سوگند شد كه اتفاق كنند بر دفع آن حضرت ، پس أبو سفيان با چهل نفر از قريش وكعب با چهل نفر از يهود در پيش كعبه حاضر شدند وبا يكديگر پيمان بستند وكعب با أصحاب خود بسوى مدينه برگشت .\r\nپس جبرئيل نازل شد واين خبر را به حضرت رسانيد وامر نمود حضرت را كه كعب بن الأشرف را به قتل رساند ، پس حضرت محمد بن مسلمه را فرستاد كه أو را به قتل رسانيد چنانكه سابقا مذكور شد .\r\nوأول منازعهء بنى نضير با آن حضرت به روايت علي بن إبراهيم آن بود كه در مدينه دو گروه از يهود بودند از أولاد هارون : يكى بنو نضير ، وديگرى بنو قريظة ؛ وقريظة هفتصد نفر بودند ونضير هزار نفر ؛ ونضير مالشان فراوانتر وحالشان نيكوتر از قريظة بود ؛ ونضير\r\n\r\n","description":"","footnote":"","page_name":" 1002 ","page_number":186},
  {"content":"\r\n\r\nهمسوگندان عبد اللّه بن ابىّ بودند . وچون ميان قريظة ونضير كسى كشته مىشد اگر كشته از نضير بود به قريظة مىگفتند : ما راضى نمىشويم كه به عوض يك كس ما يك نفر از شما كشته شود ، ودر اين باب منازعهء بسيار كردند تا بر اين اتفاق كردند ونامه‌اى نوشتند كه اگر مردى از نضير مردى از قريظة را بكشد ، أو را واژگون بر خر سوار كنند ورويش را سياه كنند ونصف دية بدهد ؛ واگر مردى از قريظة مردى از نضير را بكشد ديهء تمام از أو بگيرند وأو را به عوض بكشند .\r\nوچون حضرت به مدينه هجرت فرمود وأوس وخزرج به اسلام شرف يافتند ، امر يهود ضعيف شد پس مردى از قريظة مردى از نضير را كشت ، نضير فرستادند به نزد قريظة كه ديهء كشتهء ما را با كشندهء أو بفرستيد كه أو را بكشيم ؛ قريظة گفتند : اين موافق حكم تورات نيست وشما به جبر اين را قرار كرديد وما به اين راضى نمىشويم ، يا دية مىدهيم يا قاتل را ، واگر راضى نيستيد محمد را در ميان خود حكم مىكنيم .\r\nپس بنى نضير به نزد عبد اللّه بن ابىّ رفته وگفتند : برو وبا محمد سخن بگو كه عهد ما را بهم نزند .\r\nعبد اللّه گفت : شما كسى بفرستيد كه بشنود سخن من وآن حضرت را ، اگر موافق خواهش شما حكم كند راضى شويد والّا راضى مشويد . پس كسى همراه أو كردند وبه خدمت حضرت فرستادند ، چون عبد اللّه به خدمت رسول خدا صلّى اللّه عليه وآله وسلّم آمد گفت : اين دو گروه قريظة وبنى نضير نامه‌اى نوشته‌اند در ميان خود وعهد محكمى بسته‌اند واكنون قريظة مىخواهند پيمان را بشكنند وراضى به حكم تو شده‌اند ، تو نامه وشرط ايشان را بر هم مزن كه نضير قوت وشوكت وسلاح دارند ومىترسم فتنه‌اى برپا شود كه چاره‌اى نتوان كرد .\r\nحضرت از سخن تهديدآميز أو آزرده شد وجواب نگفت تا جبرئيل اين آيات را آورد  يا أَيُّهَا الرَّسُولُ لا يَحْزُنْكَ الَّذِينَ يُسارِعُونَ فِي الْكُفْرِ مِنَ الَّذِينَ قالُوا آمَنَّا بِأَفْواهِهِمْ وَلَمْ تُؤْمِنْ قُلُوبُهُمْ  « اى رسول بزرگوار ! تو را اندوهناك نگرداند كردار وگفتار آن كساني كه مىشتابند در كفر از آنان كه گفته‌اند ايمان آورده‌ايم به دهانهاى خود وايمان نياورده است\r\n\r\n","description":"","footnote":"","page_name":" 1003 ","page_number":187},
  {"content":"\r\n\r\nدلهاى ايشان - يعنى عبد اللّه بن ابىّ كه منافق بود - » ،  وَمِنَ الَّذِينَ هادُوا سَمَّاعُونَ لِلْكَذِبِ سَمَّاعُونَ لِقَوْمٍ آخَرِينَ لَمْ يَأْتُوكَ  « وبعضي از آنها كه دين يهود دارند شنوندگانند قول تو را براي آنكه دروغ گويند بر تو - يا شنوندگانند دروغ ابن ابىّ را - شنوندگانند براي گروهى كه نيامده‌اند به مجلس تو - يعنى آن مردى كه از جانب بنى نضير با ابن ابىّ آمده بود - » ،  يُحَرِّفُونَ الْكَلِمَ مِنْ بَعْدِ مَواضِعِهِ يَقُولُونَ إِنْ أُوتِيتُمْ هذا فَخُذُوهُ وَإِنْ لَمْ تُؤْتَوْهُ فَاحْذَرُوا  « 1 » « تغيير مىدهند كلمات را از مواضعى كه خدا در آنها قرار داده است ، مىگويند : اگر دهند شما را آنچه شما مىخواهيد پس قبول كنيد واگر نگويند به شما آنچه مىخواهيد پس حذر كنيد از قبول آن » واين اشاره است به گفتهء ابن ابىّ كه به نضير گفت ، تا آخر آيات كه حق تعالى در اين واقعه فرستاد .\r\nوحضرت حكم نضير را كه بر خلاف تورات بود باطل كرد وبراي قريظة حكم فرمود .\r\nوسبب ديگر براي نقض أمان نضير آن شد كه چون عمرو بن أمية از بئر معونه برگشت در راه به دو كافر رسيد از بنى عامر كه در أمان پيغمبر صلّى اللّه عليه وآله وسلّم بودند وعمرو بر أمان ايشان مطلع نبود پس صبر كرد تا ايشان به خواب رفتند وهر دو را به قتل رسانيد ، چون به مدينه آمد وخبر كشتن ايشان را به پيغمبر صلّى اللّه عليه وآله وسلّم عرض كرد ، رسول خدا صلّى اللّه عليه وآله وسلّم فرمود : بد كارى كرده‌اى دو كس كه در أمان ما بودند كشته‌اى ؛ وحضرت خواست ديهء ايشان را بدهد پس به جانب قلاع بنى قريظة رفت با جمعى از صحابه كه از ايشان قرضى بگيرد براي اداى ديهء آن دو مرد « 2 » .\r\nوبه روايت علي بن إبراهيم وشيخ طبرسى وبعضي از مفسران : به نزد كعب بن الأشرف رفت وهنوز أو كشته نشده بود ، چون رسول خدا صلّى اللّه عليه وآله وسلّم را ديد گفت : خوش آمدى ، وتكريم بسيار كرد وبه بهانهء طعام آوردن برخاست ودر خاطرش داشت كه تدبيري در قتل آن جناب بكند « 3 » .\r\n\r\n\r\n","description":"","footnote":"\r\n( 1 ) . سورهء مائده : 41 .\r\n( 2 ) . رجوع شود به مجمع البيان 5 / 257 وتفسير قمى 1 / 168 - 170 ومناقب ابن شهرآشوب 1 / 248 .\r\n( 3 ) . تفسير قمى 2 / 359 ؛ إعلام الورى 88 .\r\n","page_name":" 1004 ","page_number":188},
  {"content":"\r\n\r\nوبه روايت ديگر : نزد حي بن اخطب وجمعى از اشراف بنى نضير رفت واز ايشان قرض طلبيد ، ايشان به ظاهر قبول كردند وآن جناب را در زير ديوارى نشانيدند وبيرون آمدند ، حي بن اخطب گفت : بايد يكى برود وسنگى از بأم خانه بر سر أو بيندازد وأو را هلاك كند ، پس عمرو بن جحاش گفت : من اين كار مىكنم ؛ سلام بن مشكم گفت : مكنيد اين كار را كه خدا أو را مطلع مىگرداند بر عزم شما . پس در اينجا جبرئيل نازل شد وپيغمبر صلّى اللّه عليه وآله وسلّم را بر عزم ايشان مطلع ساخت ، حضرت برخاست وبيرون آمد ومتوجه مدينه شد « 1 » .\r\nپس عبد اللّه بن صوريا به ايشان گفت : البتة حق تعالى أو را بر مكر شما مطلع ساخته است وأول كسى كه از رسول خدا بسوى شما خواهد آمد حكم اخراج شما را از اين ديار خواهد آورد پس أطاعت نمائيد مرا در يكى از دو خصلت : أول آنكه مسلمان شويد وأيمن گرديد بر خانه‌ها ومالهاى خود ، يا وقتي كه حكم كند كه بيرون رويد بىتأمل بيرون رويد ؛ وأول بهتر است براي شما . گفتند : هرگز ما أول را اختيار نكنيم « 2 » .\r\nپس پيغمبر صلّى اللّه عليه وآله وسلّم محمد بن مسلمه را فرستاد كه : برو به نزد بنى نظير وايشان را بگو كه خدا مرا خبر داد كه شما در باب من چه قصد كرديد پس يا از شهر ما بيرون رويد يا مهياى جنگ باشيد ، وسه روز شما را مهلت دادم . ايشان در أول گفتند : ما بيرون مىرويم ، پس عبد اللّه بن ابىّ فرستاد بسوى ايشان كه : بيرون مرويد وبايستيد وبا محمد جنگ كنيد ومن با قوم خود وحلفاى خود شما را يارى مىكنيم ، وبنو قريظة وحلفاى ايشان از غطفان شما را يارى مىكنند ، واگر بيرون مىرويد با شما بيرون مىرويم واگر قتال مىكنيد با شما قتال مىكنيم .\r\nپس عزم كردند بر ماندن وقلعه‌هاى خود را تعمير كردند ومهياى جنگ شدند وبه خدمت پيغمبر صلّى اللّه عليه وآله وسلّم فرستادند كه : ما بيرون نمىرويم هر چه خواهى بكن ، پس حضرت\r\n\r\n\r\n","description":"","footnote":"\r\n( 1 ) . مغازى 1 / 364 .\r\n( 2 ) . إعلام الورى 88 - 89 .\r\n","page_name":" 1005 ","page_number":189},
  {"content":"\r\n\r\nبرخاست و « اللّه أكبر » گفت وأصحاب حضرت « اللّه أكبر » گفتند ، وأمير المؤمنين عليه السّلام را امر فرمود كه علم را بردارد ومتوجه قلاع بنو نضير شود .\r\nپس علي عليه السّلام علم را روانهء آن صوب نمود ورسول خدا صلّى اللّه عليه وآله وسلّم از عقب رفت تا ايشان را محاصره كردند وعبد اللّه بن ابىّ وبنو قريظة با ايشان موافقت نكردند « 1 » ، وحضرت ايشان را پانزده روز « 2 » يا بيست ويك روز محاصره نمود « 3 » .\r\nوشيخ مفيد وابن شهرآشوب روايت كرده‌اند : چون رسول خدا صلّى اللّه عليه وآله وسلّم متوجه بنو نضير شد فرمود كه خيمه‌اش را در اقصاى قبيلهء بنى حطمه زدند ، چون شب شد مردى از بنو نضير تيرى به جانب خيمهء آن حضرت انداخت ، پس حضرت فرمود خيمه را كندند ودر دامن كوه زدند ومهاجران وأنصار دور خيمهء حضرت را فرو گرفتند ، وچون شب تار حيدر كرار ناپيدا شد مردم گفتند : يا رسول اللّه ! ما على را نمىبينيم ! فرمود : مشغول كارى است كه موجب صلاح أمور شماست ؛ بعد از اندك وقت حضرت أمير المؤمنين عليه السّلام آمد وسر آن يهودي را كه تير به جانب خيمهء حضرت انداخته بود وأو را « عزورا » مىگفتند آورد ونزد رسول خدا صلّى اللّه عليه وآله وسلّم نهاد ، حضرت پرسيد : چگونه أو را كشتى ؟ گفت : دانستم كه اين ملعون خبيث بسى جرى وشجاع است كه چنين حركتي كرد دانستم كه در شب بيرون خواهد آمد كه مثل آن كارى بكند لهذا رفتم در كمين أو نشستم ، چون شب تار شد ديدم كه از قلعه بيرون آمد با نه نفر وشمشير برهنه در دست داشت پس بر أو حمله آوردم وأو را به قتل رسانيدم ويارانش گريختند وپر دور نشده‌اند اكنون مىروم كه آنها را نيز به قتل رسانم . پس رسول خدا صلّى اللّه عليه وآله وسلّم ده نفر از صحابه را با أو همراه كرد كه أبو دجانة وسهل بن حنيف از جملهء ايشان بودند وبه آنها رسيدند پيش از آنكه داخل قلعه شوند وهمه را كشته وسرهاى ايشان را به خدمت پيغمبر آوردند وفرمود آن سرها را در بعض چاههاى بنى حطمه انداختند ، واين سبب فتح قلاع بنى نظير شد .\r\n\r\n\r\n","description":"","footnote":"\r\n( 1 ) . تفسير قمى 2 / 359 .\r\n( 2 ) . تاريخ طبري 2 / 85 ؛ سيرهء ابن كثير 3 / 146 .\r\n( 3 ) . تفسير بغوى 4 / 314 .\r\n","page_name":" 1006 ","page_number":190},
  {"content":"\r\n\r\nوايشان روايت كرده‌اند كه كعب بن الأشرف نيز در اين شب كشته شد « 1 » .\r\nوعلي بن إبراهيم روايت كرده است كه : حضرت متوجه خراب كردن خانه‌هاى ايشان شد وايشان نيز چون قطع اميد از خانه‌هاى خود كردند خانه‌هاى نيكوى خود را به دست خود خراب مىكردند ، پس حضرت فرمود درختهاى خرماى ايشان را قطع كنند تا مورث قطع طمع ايشان شود ؛ ايشان گفتند : يا محمد ! خدا تو را امر به فساد نكرده است چرا درختها را مىبرى اگر از توست بردار ، واگر از ماست قطع مكن ؛ وچون كار بر ايشان بسيار تنگ شد أمان طلبيدند وگفتند : يا محمد ! مالهاى ما را به ما بده تا از ديار تو بيرون رويم . حضرت فرمود : همهء مالهاى شما را نمىدهم ، آنچه شتران شما بردارد به شما مىدهم ؛ پس قبول نكردند وباز چند روز ديگر ماندند وبعد از آن راضى شدند . حضرت فرمود : چون در أول راضى نشديد اكنون به شرطي شما را أمان مىدهم كه أموال خود را هيچ بيرون نبريد وهر كس چيزى با خود برداشته باشد أو را بكشم ، پس به اين شرط راضى شدند وبيرون آمدند « 2 » .\r\nشيخ طبرسى روايت كرده است : به هر سه نفر ايشان حضرت يك شتر داد ويك مشك « 3 » ؛ وبعضي گفته‌اند كه حضرت ايشان را رخصت داد كه بغير از اسلحهء جنگ هر چه توانند بر شتران خود بار كنند ؛ وگفته‌اند كه بر ششصد شتر بار كردند ؛ واز اسلحهء ايشان پنجاه زره وپنجاه خود وسيصد وچهل شمشير به حضرت رسيد ، وچون أموال ايشان را بىجنگ گرفته بودند همه مخصوص پيغمبر بود « 4 » وليكن رسول خدا صلّى اللّه عليه وآله وسلّم منقولات را در ميان مهاجران قسمت كرد وخانه‌ها ومزارع وچشمه‌ها را به أمير المؤمنين عليه السّلام گذاشت كه آن جناب وقف أولاد فاطمه عليها السّلام كرد .\r\nپس جمعى از يهودان بنى نضير بسوى فدك ووادى القرى رفتند وبعضي به جانب\r\n\r\n\r\n","description":"","footnote":"\r\n( 1 ) . ارشاد شيخ مفيد 1 / 92 ؛ مناقب ابن شهرآشوب 1 / 248 با اختصار .\r\n( 2 ) . تفسير قمى 2 / 359 .\r\n( 3 ) . مجمع البيان 5 / 257 ؛ تاريخ طبري 2 / 85 ؛ تفسير بغوى 4 / 314 .\r\n( 4 ) . بحار الأنوار 20 / 165 - 166 به نقل از المنتقى في مولود المصطفى .\r\n","page_name":" 1007 ","page_number":191},
  {"content":"\r\n\r\nاذرعات شام رفتند ، وبه روايت بعضي : به خيبر رفتند « 1 » .\r\nپس حق تعالى در سورهء حشر اين آيات را فرستاد در بيان قصهء ايشان  هُوَ الَّذِي أَخْرَجَ الَّذِينَ كَفَرُوا مِنْ أَهْلِ الْكِتابِ مِنْ دِيارِهِمْ لِأَوَّلِ الْحَشْرِ ما ظَنَنْتُمْ أَنْ يَخْرُجُوا وَظَنُّوا أَنَّهُمْ مانِعَتُهُمْ حُصُونُهُمْ مِنَ اللَّهِ  « اوست خداوندى كه بيرون كرد آنان را كه كافر بودند از أهل تورات - يعنى بنى نضير - از سراها ومنزلهاى ايشان در أول راندن ايشان از جزيرهء عرب ، شما - اى گروه مؤمنان - گمان نداشتيد كه بيرون روند ايشان وگمان بردند ايشان كه منع‌كننده است ايشان را حصارهاى محكم ايشان از فرود آمدن عذاب خدا بر ايشان » ،  فَأَتاهُمُ اللَّهُ مِنْ حَيْثُ لَمْ يَحْتَسِبُوا وَقَذَفَ فِي قُلُوبِهِمُ الرُّعْبَ يُخْرِبُونَ بُيُوتَهُمْ بِأَيْدِيهِمْ وَأَيْدِي الْمُؤْمِنِينَ فَاعْتَبِرُوا يا أُولِي الْأَبْصارِ  « 2 » « پس بيامد ايشان را عذاب خدا از آنجا كه گمان نداشتند وانداخت در دلهاى ايشان ترس وبيم را در حالتي كه خراب مىكردند خانه‌هاى خود را به دستهاى خود وبه دستهاى مؤمنان ، پس عبرت گيريد اى صاحبان ديده‌ها يا بصيرت‌ها » .\r\n وَلَوْ لا أَنْ كَتَبَ اللَّهُ عَلَيْهِمُ الْجَلاءَ لَعَذَّبَهُمْ فِي الدُّنْيا وَلَهُمْ فِي الْآخِرَةِ عَذابُ النَّارِ  « 3 » « اگر نه آن بود كه خدا نوشته بود بر ايشان بيرون رفتن وآواره شدن از خانه‌ها را هرآينه عذاب مىكرد ايشان را در دنيا به كشتن وأسير كردن ، وبراي ايشان مهياست در آخرت عذاب جهنم » ،  ذلِكَ بِأَنَّهُمْ شَاقُّوا اللَّهَ وَرَسُولَهُ وَمَنْ يُشَاقِّ اللَّهَ فَإِنَّ اللَّهَ شَدِيدُ الْعِقابِ  « 4 » « اين عذابها ايشان را به سبب آن است كه دشمنى ومخالفت كردند با خدا ورسول أو ، وهر كه دشمنى ومنازعه كند با خدا پس بدرستى كه خدا صاحب عقاب شديد است » ،  ما قَطَعْتُمْ مِنْ لِينَةٍ أَوْ تَرَكْتُمُوها قائِمَةً عَلى أُصُولِها فَبِإِذْنِ اللَّهِ وَلِيُخْزِيَ الْفاسِقِينَ  « 5 » « آنچه\r\n\r\n\r\n","description":"","footnote":"\r\n( 1 ) . رجوع شود به تفسير قمى 2 / 359 ومجمع البيان 5 / 257 .\r\n( 2 ) . سورهء حشر : 2 .\r\n( 3 ) . سورهء حشر : 3 .\r\n( 4 ) . سورهء حشر : 4 .\r\n( 5 ) . سورهء حشر : 5 .\r\n","page_name":" 1008 ","page_number":192},
  {"content":"\r\n\r\nبريديد از درختان خرما يا گذاشتيد ايستاده بر اصلهاى خود پس به امر خدا بود براي آنكه خوار گرداند فاسقان يهود را » .\r\nعلي بن إبراهيم گفته است كه : اين جواب عتابى بود كه يهودان در باب بريدن درختها به مسلمانان كردند .\r\nپس حق تعالى در باب عبد اللّه بن ابىّ واصحابش فرستاد  أَ لَمْ تَرَ إِلَى الَّذِينَ نافَقُوا يَقُولُونَ لِإِخْوانِهِمُ الَّذِينَ كَفَرُوا مِنْ أَهْلِ الْكِتابِ لَئِنْ أُخْرِجْتُمْ لَنَخْرُجَنَّ مَعَكُمْ وَلا نُطِيعُ فِيكُمْ أَحَداً أَبَداً وَإِنْ قُوتِلْتُمْ لَنَنْصُرَنَّكُمْ وَاللَّهُ يَشْهَدُ إِنَّهُمْ لَكاذِبُونَ  « 1 » « آيا نمىبينى بسوى آنان كه نفاق مىورزند ومىگويند مر برادران خود را كه كافر شدند از أهل تورات كه : اگر بيرون كرده شويد شما از ديار خويش هرآينه بيرون آئيم با شما از روى دوستى وفرمان نبريم در آزار شما احدى را هرگز واگر كارزار كنند با شما هرآينه يارى كنيم شما را وخدا گواهى مىدهد كه ايشان دروغگويانند » ،  لَئِنْ أُخْرِجُوا لا يَخْرُجُونَ مَعَهُمْ وَلَئِنْ قُوتِلُوا لا يَنْصُرُونَهُمْ وَلَئِنْ نَصَرُوهُمْ لَيُوَلُّنَّ الْأَدْبارَ ثُمَّ لا يُنْصَرُونَ  « 2 » « اگر بيرون كرده شوند يهودان از مدينه منافقان بيرون نمىروند با ايشان ، واگر كارزار كنند با يهودان منافقان يارى نمىكنند ايشان را واگر يارى كنند ايشان را هرآينه پشتها بگردانند وبگريزند يارى كرده نمىشوند » ،   لَأَنْتُمْ أَشَدُّ رَهْبَةً فِي صُدُورِهِمْ مِنَ اللَّهِ ذلِكَ بِأَنَّهُمْ قَوْمٌ لا يَفْقَهُونَ . لا يُقاتِلُونَكُمْ جَمِيعاً إِلَّا فِي قُرىً مُحَصَّنَةٍ أَوْ مِنْ وَراءِ جُدُرٍ بَأْسُهُمْ بَيْنَهُمْ شَدِيدٌ تَحْسَبُهُمْ جَمِيعاً وَقُلُوبُهُمْ شَتَّى ذلِكَ بِأَنَّهُمْ قَوْمٌ لا يَعْقِلُونَ   « 3 » « البتة شما مؤمنان سخت‌تريد از جهت ترس در سينه‌هاى ايشان از خدا ، اين به سبب آن است كه ايشان گروهىاند كه نمىدانند عظمت خدا را ، كارزار نمىكنند با شما همهء ايشان مگر در شهرهاى استوار كرده به خندق وبرج وبارو يا از پس ديوارها ، شدت وكارزار ايشان در ميان خود سخت است وليكن خدا ايشان را از شما ترسانيده است ، تو پندارى يهودان ومنافقان را كه مجتمع ومتفقند\r\n\r\n\r\n","description":"","footnote":"\r\n( 1 ) . سورهء حشر : 11 .\r\n( 2 ) . سورهء حشر : 12 .\r\n( 3 ) . سورهء حشر : 13 - 14 .\r\n","page_name":" 1009 ","page_number":193},
  {"content":"\r\n\r\nوحال آنكه دلهاى ايشان پراكنده است ، اينها به سبب آن است كه ايشان گروهى چندند كه تعقل نمىكنند يا صاحب عقل نيستند » .\r\n كَمَثَلِ الَّذِينَ مِنْ قَبْلِهِمْ قَرِيباً ذاقُوا وَبالَ أَمْرِهِمْ وَلَهُمْ عَذابٌ أَلِيمٌ  « 1 » « مانند آنان كه بودند پيش از ايشان به نزديكى چشيدند بدى عاقبت كار خود را وايشان راست عذابي دردآورنده » . علي بن إبراهيم گفته است : مراد از آنها بنى قينقاع‌اند كه بزودى به غضب خدا ورسول گرفتار شده بودند ، وگفته است كه : پس حق تعالى مثلي زد براي عبد اللّه بن ابىّ وبنى نضير وفرمود  كَمَثَلِ الشَّيْطانِ إِذْ قالَ لِلْإِنْسانِ اكْفُرْ فَلَمَّا كَفَرَ قالَ إِنِّي بَرِيءٌ مِنْكَ إِنِّي أَخافُ اللَّهَ رَبَّ الْعالَمِينَ  « 2 » يعنى : « مثل ايشان مانند مثل شيطان است كه گفت انسان را : كافر شو ، پس چون كافر شد گفت : من بيزارم از شما بدرستى كه من مىترسم از خداوندى كه پروردگار عالميان است » .\r\nپس علي بن إبراهيم در تتمهء اين قصه از حضرت صادق عليه السّلام روايت كرده است كه :\r\nچون رسول خدا صلّى اللّه عليه وآله وسلّم برگشت وخواست كه غنيمتهاى بنو نضير را در ميان صحابه قسمت كند هر چند مال آن حضرت بود أنصار را ميان دو چيز مخيّر فرمود ، زيرا كه وقتي كه حضرت به مدينه آمد مقرر فرمود كه أنصار ومهاجران را در خانه وأموال خود شريك كنند وايشان را در خانه‌هاى خود جا دهند وخرج ايشان را متحمل شوند ، در اين وقت حضرت فرمود : اگر مىخواهيد اين غنيمت را مخصوص مهاجران گردانم وايشان را از خانه‌هاى شما بيرون مىكنم كه به خرج خود باشند وبا شما كارى نداشته باشند واگر خواهيد ميان همه قسمت مىكنم كه باز در خانه‌هاى شما باشند وشما متحمل مؤونهء ايشان باشيد ؛ گفتند : مىخواهيم ميان ايشان قسمت كنى . حضرت غنيمت را ميان مهاجران قسمت كرد وايشان را از خانه‌هاى أنصار بيرون كرد وبه احدى از أنصار چيزى نداد مگر سهل بن حنيف وأبو دجانة كه ايشان اظهار پريشانى كردند وبه اين سبب\r\n\r\n\r\n","description":"","footnote":"\r\n( 1 ) . سورهء حشر : 15 .\r\n( 2 ) . سورهء حشر : 16 .\r\n","page_name":" 1010 ","page_number":194},
  {"content":"\r\n\r\nبه ايشان بهره‌اى داد « 1 » .\r\nوشيخ طبرسى از ابن عباس روايت كرده است كه أنصار گفتند : غنيمت را به ايشان مىگذاريم وباز از مال وخانه‌هاى خود به ايشان بهره مىدهيم ، پس حق تعالى در مدح ايشان فرستاد  وَيُؤْثِرُونَ عَلى أَنْفُسِهِمْ وَلَوْ كانَ بِهِمْ خَصاصَةٌ  « 2 » يعنى : « اختيار مىكنند مهاجران را بر نفسهاى خود وهر چند ايشان را احتياج هست به آنچه ايثار مىكنند » « 3 » .\r\n\r\n\r\n","description":"","footnote":"\r\n( 1 ) . تفسير قمى 2 / 360 ، ودر آن روايت نام حضرت صادق عليه السّلام ذكر نشده است .\r\n( 2 ) . سورهء حشر : 9 .\r\n( 3 ) . مجمع البيان 5 / 260 .\r\n","page_name":" 1011 ","page_number":195},
  {"content":"\r\n\r\n\r\nفصل چهارم در بيان غزوهء ذات الرقاع وغزوهء عسفان است\r\nشيخ طبرسى در تفسير قول حق تعالى  وَإِذا كُنْتَ فِيهِمْ فَأَقَمْتَ لَهُمُ الصَّلاةَ  « 1 » كه در نماز خوف نازل شده گفته است كه : اين آية وقتي نازل شد كه حضرت رسول صلّى اللّه عليه وآله وسلّم در عسفان بود ومشركان در ضجنان ، پس حضرت نماز عصر را به عنوان نماز خوف كرد ؛ وگفته‌اند كه : اسلام ظاهري خالد بن وليد به اين سبب شد « 2 » .\r\nواز تفسير أبو حمزهء ثمالى روايت كرده است كه : پيغمبر صلّى اللّه عليه وآله وسلّم چون به جنگ قبيلهء محارب وبنى انمار رفت وحق تعالى ايشان را گريزاند وأموال وفرزندان خود را ضبط كردند ، حضرت با لشكر خود فرود آمدند وچون كسى از دشمن پيدا نبود اسلحهء خود را كندند وحضرت به قضاى حاجت بيرون رفت بىسلاح وميان حضرت واصحابش واديى فاصله بود ، پس پيش از آنكه از حاجت خود فارغ شود سيلى آمد ووادى را پر كرد وباران مىباريد ، چون حضرت فارغ شد در زير درخت خارى نشست ، پس غورث بن حارث محاربي وقوم أو از بالاى كوه پيغمبر را ديدند كه تنها نشسته است واصحابش به أو گفتند : اينك محمد از اصحابش جدا مانده است أو را درياب ، غورث گفت : خدا مرا بكشد اگر أو را نكشم ، وشمشير خود را برداشت واز كوه به زير آمد وحضرت وقتي مطلع شد\r\n\r\n\r\n","description":"","footnote":"\r\n( 1 ) . سورهء نساء : 102 .\r\n( 2 ) . مجمع البيان 2 / 103 .\r\n","page_name":" 1012 ","page_number":196},
  {"content":"\r\n\r\nكه أو با شمشير برهنه بر بالاى سرش ايستاده بود گفت : يا محمد ! اكنون كي تو را از من محافظت مىكند ؟ فرمود : خدا ، پس ناگاه بر رو در افتاد وشمشيرش از دستش رها شد ، آن جناب شمشير أو را برداشت وفرمود : اى غورث ! الحال كي تو را از من نجات مىدهد ؟ گفت : هيچ‌كس ! فرمود : شهادت به يگانگى خدا وپيغمبرى من مىدهى ؟ گفت :\r\nنه وليكن عهد مىكنم كه هرگز با تو جنگ نكنم وأعانت دشمن تو نكنم ، پس حضرت شمشير را به دست أو داد وأو گفت : تو از من نيكوتر بودى ، حضرت فرمود : من سزاوارترم به كرم كردن از تو .\r\nچون غورث به نزد أصحاب خود رفت گفتند : تو بر بالاى سرش ايستادى چرا شمشير را نزدى ؟ گفت : چون خواستم شمشير را فرود آورم كسى بر پشت من زد كه افتادم وندانستم كي بود . پس سيل بزودى فرو نشست وآن حضرت به أصحاب خود ملحق شد « 1 » .\r\nوكلينى اين قصه را به سند موثق از حضرت صادق عليه السّلام روايت كرده است كه در جنگ ذات الرقاع واقع شد « 2 » .\r\nودر إعلام الورى روايت كرده است كه : حضرت بعد از غزوهء بنى نضير متوجه غزوهء بنى لحيان شد ودر آن غزوه در عسفان نماز خوف كرد به امر الهى وبعد از آن به جنگ ذات الرقاع رفت « 3 » .\r\nوساير مورخان گفته‌اند كه : حضرت براي تدارك قتل شهداى معونه متوجه بنى لحيان شد وچون ايشان گريخته بودند متوجه عسفان شد براي تخويف أهل مكة وبرگشت « 4 » ؛ وگفته‌اند كه : حضرت بر سر بنى محارب وبنى ثعلبه رفت از قبيلهء غطفان وآن جنگ ذات الرقاع بود ، وجنگ رو نداد ومسلمانان زنى از ايشان را أسير كردند كه شوهرش غايب\r\n\r\n\r\n","description":"","footnote":"\r\n( 1 ) . مجمع البيان 2 / 103 .\r\n( 2 ) . كافى 8 / 127 .\r\n( 3 ) . إعلام الورى 89 .\r\n( 4 ) . رجوع شود به تاريخ طبري 2 / 105 ودلائل النبوة 3 / 364 وكامل ابن أثير 2 / 188 .\r\n","page_name":" 1013 ","page_number":197},
  {"content":"\r\n\r\nبود ، چون شوهرش حاضر شد از پى لشكر حضرت آمد ، وچون حضرت فرود آمد وفرمود : كي امشب پاسبانى ما مىكند ؟ پس يكى از مهاجران ويكى از أنصار گفتند : ما حراست مىكنيم ، ودر دهان دره ايستادند ، مهاجر خوابيد وانصارى را گفت : تو أول شب حراست بكن ومن در آخر شب ، پس انصارى به نماز ايستاد وچون شوهر آن زن آمد وديد كه شخصي ايستاده است تيرى بر أو انداخت وتير بر بدن انصارى نشست ، انصارى تير را كشيد ونماز را قطع نكرد ، پس تير ديگر انداخت آن را نيز كشيد از بدن خود ونماز را قطع نكرد وتير سوم را كشيد وانداخت وبه ركوع وسجود رفت وسلام گفت ورفيق خود را بيدار كرد وأو را اعلام كرد كه دشمن آمده است ، چون شوهر آن زن ديد كه ايشان مطلع شدند گريخت ، وچون مهاجر حال انصارى را ديد گفت : سبحان اللّه چرا در تير أول مرا بيدار نكردى ؟ ! گفت : سوره مىخواندم ونخواستم كه آن سوره را قطع كنم وچون تيرها پياپى شد به ركوع رفتم ونماز را تمام كردم وتو را بيدار كردم وبخدا سوگند اگر نه خوف آن داشتم كه مخالفت حضرت كرده باشم ودر پاسبانى تقصير كرده باشم هرآينه جانم قطع مىشد پيش از آنكه آن سوره را قطع كنم « 1 » !\r\n چنين بوده‌اند عابدان پيشتر * منم عابد اكنون كه خاكم بسر \r\n\r\n\r\n","description":"","footnote":"\r\n( 1 ) . سيرهء ابن هشام 3 / 203 و 208 ؛ كامل ابن أثير 2 / 174 - 175 ؛ البداية والنهاية 4 / 84 و 87 .\r\n","page_name":" 1014 ","page_number":198},
  {"content":"\r\n\r\n\r\nفصل پنجم در بيان غزوهء بدر صغرى است وساير وقايع تا غزوهء خندق\r\nشيخ طبرسى وديگران روايت كرده‌اند : چون أبو سفيان در جنگ أحد وعده كرد با مسلمين كه سال ديگر در بدر حاضر شويد براي جنگ وحضرت فرمود كه : جواب أو بگوئيد بلى ان شاء اللّه ، ودر ماه ذي القعدة عرب را در بدر بازارى بود كه در آنجا جمع مىشدند وخريدوفروش مىكردند ؛ چون هنگام وعده شد حضرت صحابه را فرمود :\r\nمهياى قتال شويد ، ايشان تثاقل ورزيدند واظهار كراهت نمودند ، وأبو سفيان نيز از گفتهء خود پشيمان شد وسهيل بن عمرو را به مدينه فرستاد كه أصحاب حضرت را خبر دهد از تهيه ووفور لشكر واسلحهء قريش شايد باعث تقاعد ايشان شود ، پس حق تعالى فرستاد  فَقاتِلْ فِي سَبِيلِ اللَّهِ لا تُكَلَّفُ إِلَّا نَفْسَكَ وَحَرِّضِ الْمُؤْمِنِينَ عَسَى اللَّهُ أَنْ يَكُفَّ بَأْسَ الَّذِينَ كَفَرُوا وَاللَّهُ أَشَدُّ بَأْساً وَأَشَدُّ تَنْكِيلًا  « 1 » يعنى : « پس قتال كن در راه خدا ، تكليف كرده نشده‌اى مگر نفس خود را ، وترغيب وتحريص نما مؤمنان را بر قتال شايد خدا بازدارد بأس وضرر آنان كه كافر شدند وخدا بأس وضررش سخت‌تر است وعقوبتش شديدتر است » .\r\nچون آية نازل شد پيغمبر صلّى اللّه عليه وآله وسلّم متوجه بيرون رفتن شد وفرمود : بخدا سوگند مىروم هر چند تنها باشم وهيچ‌كس با من نيايد ، وعبد اللّه بن رواحه را در مدينه گذاشت وعلم را\r\n\r\n\r\n","description":"","footnote":"\r\n( 1 ) . سورهء نساء : 84 .\r\n","page_name":" 1015 ","page_number":199},
  {"content":"\r\n\r\nبه أمير المؤمنين عليه السّلام داد ومتوجه بدر شد با هفتاد سوار - وبعضي گفته‌اند با هزار وپانصد نفر - وده أسب همراه داشتند ومتاعهاى بسيار براي تجارت برداشتند ، وشب أول ماه ذي القعدة سال چهارم هجرت وارد بدر شدند وهشت روز در بدر ماندند ومتاعهاى خود را يك درهم به دو درهم فروختند واز جرأت مسلمانان رعبى در دل كافران افتاد ؛ أبو سفيان ملعون با دو هزار نفر از مكة بيرون آمد وپنجاه أسب همراه داشتند تا به مر الظهران رسيدند ودر آنجا پشيمان شد از بيرون آمدن وگفت : امسال خشكسال است وعلف وگياه كم است وسالى مىبايد رفت كه آب وگياه براي چهار پايان ما فراوان باشد .\r\nپس صفوان بن أمية أبو سفيان را ملامت كرد كه : من گفتم وعدهء جنگ مكن با ايشان ، الحال كه خلف وعده از ما شد باعث جرأت ايشان خواهد شد ، پس برگشتند ومشغول تهيهء جنگ خندق شدند « 1 » .\r\nوبعضي گفته‌اند : آيهء  حَسْبُنَا اللَّهُ وَنِعْمَ الْوَكِيلُ  « 2 » كه در غزوهء حمراء الأسد مذكور شد در اين جنگ نازل شد « 3 » .\r\nواز جملهء وقايع سال چهارم هجرت ، قصهء بنى أبيرق بود ، چنانكه علي بن إبراهيم وشيخ طبرسى وديگران روايت كرده‌اند كه : سه برادر بودند از أنصار از بنى أبيرق ( بشر وبشير ومبشر ) كه منافق بودند وهجو مىكردند رسول خدا صلّى اللّه عليه وآله وسلّم وصحابه را واز زبان كافران شهرت مىدادند ، وايشان سوراخ كردند خانهء عم قتادة بن نعمان را كه از مجاهدان بدر بود وطعامي كه براي عيال خود تهيه كرده بود وشمشير وزره أو را دزديدند ؛ قتادة اين واقعه را به پيغمبر صلّى اللّه عليه وآله وسلّم شكايت كرد وگفت : بنو أبيرق چنين خيانتى بر عم من كرده‌اند ، چون بنى أبيرق اين را شنيدند گفتند : اين كار لبيد بن جهل است ؛ چون لبيد اين را شنيد شمشير كشيد وبه خانهء بنى أبيرق آمد وگفت : شما مرا نسبت مىدهيد به دزدى وخود سزاوارتريد به آن وشمائيد كه هجو مىكنيد رسول خدا را وبه قريش نسبت مىدهيد ؟\r\n\r\n\r\n","description":"","footnote":"\r\n( 1 ) . رجوع شود به مجمع البيان 2 / 83 ومغازى 1 / 384 وطبقات ابن سعد 2 / 45 .\r\n( 2 ) . سورهء آل عمران : 173 .\r\n( 3 ) . تفسير الوسيط 1 / 522 - 523 ؛ تفسير غرائب القرآن 2 / 310 .\r\n","page_name":" 1016 ","page_number":200},
  {"content":"\r\n\r\nواللّه كه شمشير خود را بر شما مىخوابانم .\r\nپس ايشان لبيد را به مدارا روانه كردند ورفتند به نزد أسيد بن عروه كه از قبيلهء ايشان بود وبليغ وزبان‌آور بود وأو را به خدمت حضرت فرستادند كه در اين باب سخن بگويد ، أو به خدمت پيغمبر صلّى اللّه عليه وآله وسلّم آمد وگفت : يا رسول اللّه ! قتادة خانه آبادهء ما را كه صاحب حسب ونسب وعزت وشرفند به دزدى نسبت داده است وايشان را متهم گردانيده است ، رسول خدا صلّى اللّه عليه وآله وسلّم از اين واقعه ملول شد ، وچون قتادة به خدمت حضرت آمد حضرت أو را عتاب فرمود وقتادة محزون ومغموم به نزد عم خود آمد وگفت : چه بودى اگر مرده بودم ودر اين باب با پيغمبر صلّى اللّه عليه وآله وسلّم سخن نمىگفتم واين عتاب را از حضرت نمىشنيدم ؟ عم أو گفت : از خدا يارى مىجويم در اين باب .\r\nپس حق تعالى فرستاد     إِنَّا أَنْزَلْنا إِلَيْكَ الْكِتابَ بِالْحَقِّ لِتَحْكُمَ بَيْنَ النَّاسِ بِما أَراكَ اللَّهُ وَلا تَكُنْ لِلْخائِنِينَ خَصِيماً . وَاسْتَغْفِرِ اللَّهَ إِنَّ اللَّهَ كانَ غَفُوراً رَحِيماً . وَلا تُجادِلْ عَنِ الَّذِينَ يَخْتانُونَ أَنْفُسَهُمْ إِنَّ اللَّهَ لا يُحِبُّ مَنْ كانَ خَوَّاناً أَثِيماً . يَسْتَخْفُونَ مِنَ النَّاسِ وَلا يَسْتَخْفُونَ مِنَ اللَّهِ وَهُوَ مَعَهُمْ إِذْ يُبَيِّتُونَ ما لا يَرْضى مِنَ الْقَوْلِ وَكانَ اللَّهُ بِما يَعْمَلُونَ مُحِيطاً     « 1 » « بدرستى كه ما فرستاديم بسوى تو قرآن را به راستى تا حكم كنى ميان مردمان به آنچه خدا تو را دانا گردانيده است به آن ، به فرستادن وحى ومباش براي خيانت كنندگان مخاصمه‌كننده ، وطلب آمرزش كن از خدا بدرستى كه خدا آمرزنده ومهربان است ، ومجادله مكن از قبل آنان كه خيانت مىكنند با نفسهاى خود بدرستى كه خدا دوست نمىدارد هر كه بسيار خيانت‌كننده وگناهكار است ، پنهان مىكنند كردار خود را از مردم واز خدا پنهان نمىكنند وحال آنكه خدا با ايشان است در هنگامى كه در شب تزوير وتدبير مىكنند آنچه را نمىپسندد خدا از گفتار دروغ وخدا به آنچه ايشان مىكنند داناست » ، وبعد از اين چند آية در عتاب وتهديد ايشان فرستاد « 2 » .\r\n\r\n\r\n","description":"","footnote":"\r\n( 1 ) . سورهء نساء : 105 - 108 .\r\n( 2 ) . مجمع البيان 2 / 105 ؛ تفسير قمى 1 / 150 و 151 ؛ تفسير طبري 4 / 265 ؛ تفسير ابن كثير 1 / 473 .\r\n","page_name":" 1017 ","page_number":201},
  {"content":"\r\n\r\nوباز علي بن إبراهيم از حضرت امام محمد باقر عليه السّلام روايت كرده است كه : گروهى از خويشان نزديك بشير گفتند : بيائيد برويم به نزد حضرت رسول صلّى اللّه عليه وآله وسلّم وبا أو سخن بگوئيم در باب بشير وعذر أو را روا گردانيم كه أو برى است از آنچه نسبت به أو مىدهند ، چون آمدند وحضرت اين آيات را بر ايشان خواند برگشتند بسوى بشير وگفتند : استغفار وتوبه كن از كردار زشت خود ؛ أو گفت : بخدا سوگند كه ندزديده است آنها را مگر لبيد ! پس حق تعالى اين آية را فرستاد  وَمَنْ يَكْسِبْ خَطِيئَةً أَوْ إِثْماً ثُمَّ يَرْمِ بِهِ بَرِيئاً فَقَدِ احْتَمَلَ بُهْتاناً وَإِثْماً مُبِيناً  « 1 » « وهر كه كسب كند گناه صغيره يا كبيره پس تهمت كند به آن گناه ، بىگناهى را ، پس برداشته است بهتان وگناه هويدائى را » ، پس حضرت فرمود : حق تعالى فرستاد در حق خويشان بشير كه براي عذر أو به خدمت پيغمبر صلّى اللّه عليه وآله وسلّم آمده بودند اين آية را  وَلَوْ لا فَضْلُ اللَّهِ عَلَيْكَ وَرَحْمَتُهُ لَهَمَّتْ طائِفَةٌ مِنْهُمْ أَنْ يُضِلُّوكَ وَما يُضِلُّونَ إِلَّا أَنْفُسَهُمْ وَما يَضُرُّونَكَ مِنْ شَيْءٍ وَأَنْزَلَ اللَّهُ عَلَيْكَ الْكِتابَ وَالْحِكْمَةَ وَعَلَّمَكَ ما لَمْ تَكُنْ تَعْلَمُ وَكانَ فَضْلُ اللَّهِ عَلَيْكَ عَظِيماً  « 2 » « اگر نه فضل خدا بود بر تو ورحمت أو هرآينه قصد كرده بودند گروهى از ايشان كه تو را گمراه كنند وگمراه نمىكنند مگر خود را ، وضرر نمىتوانند رسانيد به تو هيچ چيز ، وفرستاد خدا بر تو قرآن وحكمت را وآموخت تو را آنچه نمىدانستى وفضل خدا بر تو بزرگ است » . چون اين آيات در حقّ بنى أبيرق نازل شد ورسوا شدند بشير گريخت وبه مكة رفت واظهار كفر خود نمود ومرتد شد ، ودر آنجا نيز به دزدى رفت وديوار بر سرش آمد وبه جهنم واصل شد ، پس حق تعالى اين آية را در شأن أو فرستاد  وَمَنْ يُشاقِقِ الرَّسُولَ مِنْ بَعْدِ ما تَبَيَّنَ لَهُ الْهُدى وَيَتَّبِعْ غَيْرَ سَبِيلِ الْمُؤْمِنِينَ نُوَلِّهِ ما تَوَلَّى وَنُصْلِهِ جَهَنَّمَ وَساءَتْ مَصِيراً  « 3 » « هر كه عداوت ومخالفت كند با رسول بعد از آنكه ظاهر شود بر أو راه حق وپيروى كند غير راه مؤمنان را ، واگذاريم أو را به آنچه\r\n\r\n\r\n","description":"","footnote":"\r\n( 1 ) . سورهء نساء : 112 .\r\n( 2 ) . سورهء نساء : 113 .\r\n( 3 ) . سورهء نساء : 115 .\r\n","page_name":" 1018 ","page_number":202},
  {"content":"\r\n\r\nخود براي خود خواسته است ودرآوريم أو را به جهنم ، وبد محل بازگشتى است جهنم » « 1 » .\r\nواز جمله وقايع اين سال جارى كردن حكم سنگسار بود بر يهود . شيخ طبرسى از امام محمد باقر عليه السّلام روايت كرده است كه : زنى از يهودان خيبر كه در ميان ايشان شرافت ونجابتى داشت با مردى از اشراف ايشان زنا كرد وآن زن شوهر داشت وآن مرد زن داشت ، وايشان نخواستند كه آنها را سنگسار كنند چون شريف وبزرگ ايشان بودند ، پس نامه‌اى به يهودان مدينه نوشتند كه : اين مسأله را از محمد سؤال كنيد ، به طمع آنكه شايد حضرت رخصت دهد كه ايشان را سنگسار نكنند ، پس كعب بن الأشرف وكعب بن أسيد وشعبة بن عمرو ومالك بن الصيف وكنانة بن أبو الحقيق وساير اشراف ايشان به خدمت حضرت آمدند وگفتند : خبر ده ما را از حكم زناى مرد محصن با زن محصنه ، فرمود : به حكم من راضى خواهيد شد ؟ گفتند : آرى ؛ پس جبرئيل حكم سنگسار را آورد وحضرت ايشان را خبر داد ، وچون ايشان ابا كردند از قبول آن جبرئيل گفت : عبد اللّه بن صوريا را ميان خود وايشان حكم گردان .\r\nحضرت به ايشان گفت : مىشناسيد جوان سادهء سفيد يك چشم را كه در فدك مىباشد وأو را ابن صوريا مىگويند ؟ گفتند : آرى ، فرمود : چگونه است أو در ميان شما ؟ گفتند : از أو داناترى از يهود بر روى زمين نيست ! حضرت فرمود : أو را بطلبيد .\r\nچون عبد اللّه بن صوريا حاضر شد حضرت فرمود : تو را سوگند مىدهم بخداى يگانه كه تورات را بر موسى فرستاد ودريا را براي شما شكافت وشما را از غرق نجات داد وآل فرعون را غرق كرد وابر را سايبان شما نمود ، ومنّ وسلوى براي شما فرستاد كه بگو حكم سنگسار در تورات هست ؟\r\nابن صوريا گفت : آرى بحق آن خدائى كه ياد كردى اين حكم در تورات هست واگر نه آن بود كه ترسيدم حق تعالى مرا بسوزاند اگر دروغ گويم وتغيير كنم حكم تورات را هرآينه اعتراف نمىكردم براي تو اى محمد ، بگو كه حكم زنا در كتاب تو چگونه است ؟\r\n\r\n\r\n","description":"","footnote":"\r\n( 1 ) . تفسير قمى 1 / 152 با اندكى اختصار .\r\n","page_name":" 1019 ","page_number":203},
  {"content":"\r\n\r\nحضرت فرمود : حكمش آن است كه هرگاه چهار گواه عادل شهادت دهند كه زنا كرده‌اند ومانند ميل در سرمه‌دان ديده‌اند هر يك كه محصن باشد ، سنگسار بر أو واجب است .\r\nابن صوريا گفت : خدا در تورات نيز چنين فرستاده است .\r\nحضرت فرمود : بگو به چه سبب اين حكم را تغيير داديد ؟\r\nابن صوريا گفت : چون شريفان ما زنا مىكردند ايشان را سنگسار نمىكرديم وچون ضعيفان مىكردند سنگسار مىكرديم ، وبه اين سبب زنا در ميان اشراف ما بسيار شد تا آنكه پسر عم پادشاه ما زنا كرد وأو را سنگسار نكرديم ، پس مرد ديگر زنا كرد وچون پادشاه خواست أو را سنگسار كند قوم آن مرد گفتند : تا پسر عم خود را سنگسار نكنى نمىگذاريم أو را سنگسار كنى ؛ پس علماء گفتند : مىبايد جمع شويم وحكم ديگر براي زنا قرار دهيم كه در شريف ووضيع جارى باشد ، پس چنين قرار دادند كه هر كه زنا كند أو را چهل تازيانه بزنند ورويش را سياه كنند وأو را واژگون بر خر سوار كرده ودر محلات وقبائل بگردانند ، وتا حال اين حكم بجاى سنگسار در ميان ما جارى شده است .\r\nپس يهودان گفتند : به اين زودى اعتراف كردى وآنچه ما در حق تو گفتيم دروغ گفتيم وليكن چون غايب بودى نخواستيم تو را غيبت كنيم .\r\nابن صوريا گفت : مرا سوگند داد ونتوانستم دروغ بگويم . پس حضرت امر فرمود آن مرد وزن را در در مسجد سنگسار كردند وفرمود : منم أول كسى كه زنده مىكند حكم خدا را هرگاه خواهند پنهان كنند ؛ پس حق تعالى فرستاد  يا أَهْلَ الْكِتابِ قَدْ جاءَكُمْ رَسُولُنا يُبَيِّنُ لَكُمْ كَثِيراً مِمَّا كُنْتُمْ تُخْفُونَ مِنَ الْكِتابِ وَيَعْفُوا عَنْ كَثِيرٍ  « 1 » « اى أهل تورات ! بتحقيق كه آمده است بسوى شما رسول ما بيان مىكند براي شما بسيارى از آنچه شما پنهان مىكرديد از كتاب خدا وعفو مىكند از بسيارى واظهار نمىكند » ، پس ابن صوريا برجست ودست بر زانوى حضرت گذاشت وگفت : پناه مىبرم به خدا وبه تو از آنكه ذكر\r\n\r\n\r\n","description":"","footnote":"\r\n( 1 ) . سورهء مائده : 15 .\r\n","page_name":" 1020 ","page_number":204},
  {"content":"\r\n\r\nكنى آن بسيارى را كه خدا فرمود كه عفو مىكنى وما را رسوا نمىكنى .\r\nپس ابن صوريا پرسيد : خواب تو چون است ؟ حضرت فرمود : چشمهاى من به خواب مىرود ودلم به خواب نمىرود .\r\nگفت : مرا خبر ده كه چرا گاهى فرزند با پدر شبيه است وگاهى با مادر ؟ فرمود : آب منى هر يك كه زيادتى مىكند فرزند به أو شبيه‌تر مىشود .\r\nگفت : راست گفتى ، مرا خبر ده كه كداميك از اعضاى فرزند از منى مرد بهم مىرسد وكدام از زن ؟ پس حضرت را غشى طارئ شد وبازآمد با روى سرخ وعرق از أو مىريخت ، واين حالتي بود كه آن حضرت را در وقت نزول وحى عارض مىشد ، پس فرمود : استخوان وپى ورگها از منى مرد است وگوشت وخون وناخن ومو از منى زن است .\r\nگفت : راست گفتى ، گفتار وكردار تو گفتار وكردار پيغمبران است . ومسلمان شد .\r\nوچون خواستند برخيزند بنى قريظة درآويختند در بنو نضير وگفتند : يا محمد ! برادران ما از بنو نضير پدر ما وايشان يكى است ودين ما وايشان يكى است وبر ما جور مىكنند وچون كسى از ما را مىكشند نمىگذارند كه ما قاتل را بكشيم وهفتاد وسق خرما دية مىدهند ، وچون ما از ايشان كسى را بكشيم قاتل را به عوض مىكشند وصد وچهل وسق خرما نيز مىگيرند ، واگر كشتهء ايشان زن باشد مرد ما را به عوض آن مىكشند وبه يك مرد ايشان دو مرد ما را مىكشند ، وبه عوض بندهء ايشان آزاد ما را مىكشند ، وجراحات ما را به نصف جراحات خود حساب مىكنند ؛ پس حق تعالى آيات رجم وقصاص را فرستاد « 1 » .\r\nواز وقايع سال چهارم نزول حكم تحريم خمر بود « 2 » .\r\nودر اين سال حضرت تزويج نمود امّ سلمه را كه از نساء طاهرهء آن حضرت بود « 3 » .\r\n\r\n\r\n","description":"","footnote":"\r\n( 1 ) . مجمع البيان 2 / 193 و 194 .\r\n( 2 ) . التنبيه والاشراف 213 .\r\n( 3 ) . تاريخ طبري 2 / 88 ؛ المنتظم 3 / 206 ؛ البداية والنهاية 4 / 92 .\r\n","page_name":" 1021 ","page_number":205},
  {"content":"\r\n\r\nودر اين سال زينب دختر خزيمة زوجهء آن حضرت فوت شد « 1 » ؛ وعبد اللّه پسر رقيه كه از عثمان بهم رسيده بود فوت شد در ماه جمادى الأولى « 2 » .\r\nودر اين سال فاطمة بنت أسد مادر أمير المؤمنين عليه السّلام به رحمت رب العالمين واصل شد « 3 » ، وكيفيت كفن ودفن وصلاة أو با ساير فضائل واحوالش ان شاء اللّه تعالى بعد از اين مذكور خواهد شد .\r\nومروى است كه : در اين سال در سوم ماه شعبان المعظم حضرت سيد الشهداء حسين بن علي عليه السّلام متولد شد « 4 » .\r\n\r\n\r\n","description":"","footnote":"\r\n( 1 ) . المنتظم 3 / 210 .\r\n( 2 ) . سيرهء ابن حبان 237 ؛ كامل ابن أثير 2 / 176 ؛ البداية والنهاية 4 / 91 .\r\n( 3 ) . المنتظم 3 / 213 .\r\n( 4 ) . المنتظم 3 / 204 .\r\n","page_name":" 1022 ","page_number":206},
  {"content":"\r\n\r\n\r\nباب سى وپنجم در بيان جنگ خندق است\r\nكه آن را غزوهء احزاب مىنامند\r\n\r\n","description":"","footnote":"","page_name":" 1023 ","page_number":207},
  {"content":"\r\n . \r\n","description":"","footnote":"","page_name":" 1024 ","page_number":208},
  {"content":"\r\n\r\nعلي بن إبراهيم وشيخ مفيد وشيخ طبرسى وغير ايشان روايت كرده‌اند كه : غزوهء احزاب در ماه رمضان سال پنجم هجرت بود وسببش آن بود كه چون حضرت رسول صلّى اللّه عليه وآله وسلّم بنو نضير را از مدينه بيرون كرد - وايشان گروهى بودند از يهود از فرزندان هارون - پس جمعى از ايشان به خيبر رفتند ورئيس ايشان حي بن اخطب به مكة رفت وبه أبو سفيان ورؤساى قريش گفت : محمد بسيارى از ما وشما را كشت وعداوتش با ما وشما محكم شده است وما را از خانه‌هاى خود بيرون كرد وأموال ومزارع ما را تصرف كرد وپسر عمّان ما بنى قينقاع را نيز از ديار خود جلا فرمود ، پس بگرديد در زمين وهم سوگندان خود را وغير ايشان را از قبائل عرب جمع كنيد تا برويم بر سر أو واز قوم من در مدينه هفتصد نفر هستند - يعنى بنى قريظة - وهمه مردان جنگند وميان ايشان ومحمد عهد وپيمانى هست ومن ايشان را راضى مىكنم كه پيمان را بشكنند وبر دفع آن حضرت ما را يارى كنند وشما از جانب بالاى مدينه بيائيد وايشان از جانب پائين مدينه ومحمد واصحابش را از ميان برداريم ؛ واز موضع بنى قريظة تا مدينه دو ميل راه بود ودر موضعي مىبودند كه مسمّى است به بئر عبد المطلب . وپيوسته ابن اخطب با ايشان در قبائل عرب مىگرديد تا ده هزار كس جمع شدند از قريش وكنانه واقرع بن حابس با قومش وعباس بن مرداس با بنى سليم .\r\nبه روايت شيخ مفيد وطبرسى سلام بن أبي الحقيق وحي بن اخطب وكنانة بن ربيع وهودة بن قيس وأبو عمارهء والبى با گروهى از بنى النضير وبنى والبه به مكة رفتند ، وابتدأ كردند به أبو سفيان چون عداوت أو را با رسول خدا صلّى اللّه عليه وآله وسلّم ومسارعت أو را در قتال آن حضرت مىدانستند واز أو يارى جستند بر قتال آن حضرت ، أبو سفيان گفت : من با شما\r\n\r\n","description":"","footnote":"","page_name":" 1025 ","page_number":209},
  {"content":"\r\n\r\nمتفقم برويد وساير قريش را راضى كنيد ؛ پس ايشان به نزد وجوه ورؤساى قريش رفتند وگفتند : دست ما با دست شماست وبا شما اتفاق مىكنيم تا محمد را مستأصل كنيم ، پس قريش به ايشان گفتند : شما أهل كتاب اوّليد ودين محمد را ودين ما را مىدانيد بگوئيد كه دين ما بهتر است يا دين أو ؟ وما به حق سزاوارتريم يا أو ؟\r\nيهود گفتند : بلكه دين شما بهتر از دين أو . پس حق تعالى فرستاد   أَ لَمْ تَرَ إِلَى الَّذِينَ أُوتُوا نَصِيباً مِنَ الْكِتابِ يُؤْمِنُونَ بِالْجِبْتِ وَالطَّاغُوتِ وَيَقُولُونَ لِلَّذِينَ كَفَرُوا هؤُلاءِ أَهْدى مِنَ الَّذِينَ آمَنُوا سَبِيلًا . أُولئِكَ الَّذِينَ لَعَنَهُمُ اللَّهُ وَمَنْ يَلْعَنِ اللَّهُ فَلَنْ تَجِدَ لَهُ نَصِيراً   « 1 » « آيا نمىنگرى بسوى آنان كه داده‌اند ايشان را بهره‌اى از كتاب كه به سبب عداوت مسلمانان ايمان مىآورند به بتهاى قريش كه جبت وطاغوتند ومىگويند در حق كافران كه ايشان هدايت‌يافته‌ترند از آنها كه ايمان آورده‌اند به محمد وراه ايشان درست‌تر است ، اين گروه آنانند كه لعنت كرده است ايشان را خدا وهر كه را خدا لعنت كند پس هرگز نمىيابى براي أو ياورى » ، پس قريش شاد شدند به آنكه يهود تصديق حقيت دين ايشان كردند ، وأبو سفيان ملعون آمد وگفت : اكنون خدا شما را بر دشمن خود تمكين داده است واينك يهود آمده‌اند وبا شما متفق شده‌اند كه يا كشته شوند يا محمد واصحابش را مستأصل گردانند .\r\nپس قريش با يهودان اتفاق كردند ويهودان بيرون آمده رفتند به نزد قبيلهء غطفان وايشان را بسوى حرب حضرت دعوت كردند وگفتند : قريش با ما متفق شده‌اند وايشان نيز أجابت كردند . پس قريش بيرون آمدند وقائدشان أبو سفيان بود ؛ وغطفان بيرون آمدند با عيينة بن حصن فزاري وحارث بن عوف با بنى مرّه ومسعر بن جبله با اتباع خود از قبيلهء أشجع ونامه‌ها نوشتند بسوى حلفاى خود از بنى أسد ؛ پس طلحه با اتباعش از بنى أسد آمدند وقريش بسوى بنى سليم نوشتند وأبو الأعور سلمى با اتباعش آمدند .\r\nچون اين خبر به حضرت رسول صلّى اللّه عليه وآله وسلّم رسيد أصحاب خود را طلبيد وبا ايشان\r\n\r\n\r\n","description":"","footnote":"\r\n( 1 ) . سورهء نساء : 51 و 52 .\r\n","page_name":" 1026 ","page_number":210},
  {"content":"\r\n\r\nمشورت كرد وايشان هفتصد نفر بودند ، سلمان عرض كرد : يا رسول اللّه ! جماعت قليل در مطاوله ومبارزه در برابر جماعت كثير نمىتوانند ايستاد .\r\nحضرت فرمود : پس چه كنيم ؟\r\nسلمان عرض كرد : خندقى مىكنيم بر دور خود كه حجابى باشد ميان تو وايشان كه ايشان از هر جانب بر سر ما نيايند وجنگ از يك جانب باشد ، وما در بلاد عجم وقتي كه لشكر گرانى متوجه ما مىشد چنين مىكرديم كه جنگ از موضع معينى واقع شود .\r\nپس جبرئيل بر حضرت رسول صلّى اللّه عليه وآله وسلّم نازل شد وگفت : رأى سلمان صواب است وبه آن عمل مىبايد كرد . حضرت فرمود كه زمين را پيمودند از ناحيهء أحد تا رايح وهر بيست گام يا سى گام را به جماعتى از مهاجران وأنصار داد كه حفر نمايند وامر كرد كه بيلها وكلنگها آوردند وحضرت خود ابتدأ كرد در حصهء مهاجران وكلنگى برداشت وخود مىكند وحضرت أمير المؤمنين عليه السّلام خاك را نقل مىكرد تا آنكه عرق كرد ومانده شد وفرمود : عيشى نيست مگر عيش آخرت ، خداوندا ! بيامرز أنصار ومهاجران را . چون مردم ديدند كه حضرت خود متوجه كندن گرديده اهتمام بسيار كردند در كندن وخاك را نقل مىكردند .\r\nچون روز دوم شد بامداد آمدند بر سر خندق وحضرت در مسجد فتح نشست وصحابه مشغول كندن شدند ناگاه به سنگى رسيدند كه كلنگ در آن كار نمىكرد ، پس جابر بن عبد اللّه انصارى را به خدمت حضرت فرستادند كه حقيقت حال را عرض نمايد ، جابر گفت : چون به مسجد فتح رفتم ديدم حضرت بر پشت خوابيده است ورداى مبارك را در زير سر گذاشته واز گرسنگى بر شكم خود سنگى بسته است ، گفتم : يا رسول اللّه ! سنگى در خندق پيدا شده كه كلنگ در آن اثر نمىكند ، پس برخاست وبسرعت روانه شد ، وچون به آن موضع رسيد آبى طلبيد واز آن آب وضو ساخت وكف آبى در دهان حكمت نشان كرد ومضمضه نمود وبر آن سنگ ريخت پس كلنگ را گرفت وضربتي زد بر آن سنگ كه از آن برقى ساطع شد ودر اثر آن برق قصرهاى شام را ديديم ، پس بار ديگر كلنگ را زد وبرقى ساطع شد كه قصرهاى مداين را ديديم ، پس بار ديگر كلنگ را زد\r\n\r\n","description":"","footnote":"","page_name":" 1027 ","page_number":211},
  {"content":"\r\n\r\nوبرقى لامع شد كه قصرهاى يمن را ديديم ، پس فرمود : اين مواضع را كه برق بر آنها تأبيد شما فتح خواهيد كرد ؛ مسلمانان از استماع اين بشارت شاد شده وخدا را كه حمد كردند ؛ منافقان گفتند : وعدهء ملك كسرى وقيصر مىدهد واز ترس بر دور خود خندق مىكند ! پس حق تعالى آيهء  قُلِ اللَّهُمَّ مالِكَ الْمُلْكِ  « 1 » را براي تكذيب منافقان فرستاد « 2 » .\r\nوابن بابويه روايت كرده است كه : چون كلنگ أول را زد ثلث سنگ را شكست وفرمود : اللّه أكبر كليدهاى شام را خدا به من داد وبخدا سوگند كه قصرهاى سرخ آن را مىبينم ؛ پس كلنگ ديگر زد وثلث ديگر را شكست وفرمود : اللّه أكبر خدا كليدهاى ملك فارس را به من داد وبخدا سوگند كه الحال قصر سفيد مداين را مىبينم ؛ وچون كلنگ سوم را زد وباقي سنگ جدا شد گفت : اللّه أكبر كليدهاى يمن را به من دادند وبخدا سوگند كه دروازه‌هاى صنعا را مىبينم « 3 » .\r\nكلينى به سند معتبر روايت كرده است از امام جعفر صادق عليه السّلام كه : كلنگ را از دست أمير المؤمنين عليه السّلام يا سلمان گرفت ويك ضربت زد كه سنگ به سه پاره شد پس فرمود :\r\nفتح شد بر من در اين ضربت گنجهاى كسرى وقيصر . پس أبو بكر وعمر با يكديگر گفتند :\r\nنمىتوانيم از ترس به قضاى حاجت برويم وأو وعدهء ملك پادشاه عجم وپادشاه روم به ما مىدهد « 4 » .\r\nوشيخ طبرسى روايت كرده است كه : چون حضرت براي خندق خط كشيد هر چهل ذراع را به ده نفر داد ، پس نزاع كردند مهاجران وأنصار در باب سلمان چون مردى قوى بود ، أنصار گفتند : سلمان از ماست ، ومهاجران گفتند : سلمان از ماست ؛ پس حضرت\r\n\r\n\r\n","description":"","footnote":"\r\n( 1 ) . سورهء آل عمران : 26 .\r\n( 2 ) . رجوع شود به تفسير قمى 2 / 176 - 178 ومجمع البيان 1 / 428 و 4 / 340 وارشاد شيخ مفيد 1 / 94 ودلائل النبوة 3 / 408 - 420 ومغازى 2 / 441 - 450 .\r\n( 3 ) . خصال 162 ؛ امالى شيخ صدوق 258 . ونيز رجوع شود به دلائل النبوة 3 / 421 .\r\n( 4 ) . كافى 8 / 216 .\r\n","page_name":" 1028 ","page_number":212},
  {"content":"\r\n\r\nرسول صلّى اللّه عليه وآله وسلّم فرمود : سلمان از ما أهل بيت است « 1 » .\r\nبرگشتيم به روايت علي بن إبراهيم : پس جابر گفت : آن سنگ به اعجاز آن حضرت مانند ريگ فرو ريخت ، ومن چون يافتم كه حضرت گرسنه است گفتم : يا رسول اللّه ! ممكن است در خانهء من چاشت ميل فرمائى ؟ فرمود : چه چيز در خانه دارى اى جابر ؟\r\nعرض كردم : بزغاله‌اى ويك صاع جو دارم ، فرمود : برو وآنچه دارى بعمل بياور تا ما بيائيم ؛ جابر گفت : به خانه رفتم وزن خود را امر كردم كه جو را آرد كرد ومن بزغاله را كشتم وپوست كندم وزن نان پخت وبزغاله را بريان كرد وچون فارغ شد به خدمت حضرت آمدم وگفتم : پدر ومادرم فداى تو باد يا رسول اللّه فارغ شديم بيا با هر كه خواهى ، پس در كنار خندق ايستاد وفرمود : اى گروه مهاجران وأنصار ! أجابت كنيد دعوت جابر را ؛ ودر خندق هفتصد مرد كار مىكردند ، چون نداى حضرت را شنيدند همه بيرون آمدند وبه جانب خانهء من روانه شدند ودر راه حضرت به هر كه مىرسيد از مهاجران وأنصار مىفرمود : أجابت كنيد جابر را . جابر گفت : من پيش رفتم وبا أهل خود گفتم : بخدا سوگند حضرت آمد با گروهى كه هيچ‌كس را طاقت اطعام ايشان نيست ، زن پرسيد : آيا تو حضرت را اعلام كردى كه چه چيز در خانهء ما هست ؟ گفتم : آرى ، گفت : پس كارى مدار خود بهتر مىداند . جابر گفت : حضرت داخل خانه شد ودر ديگ نظر كرد وفرمود :\r\nكمچه‌اى بزن وبيرون آور وقدرى در ته‌اش بگذار ، ودر تنور نظر كرد وفرمود : نان بيرون آور وقدرى در تنور بگذار وهمه را بيرون مياور ، پس كاسه‌اى طلبيد وبه دست با بركت نان در كاسه تريد كرد وكمچه زد ومرق بر روى نان ريخت وفرمود : ده نفر را بياور ، آمدند وخوردند تا سير شدند ، پس فرمود : يك دست بزغاله را بياور ، آوردم وايشان خوردند ، پس فرمود : ده نفر ديگر را بطلب ، طلبيدم وايشان نيز خوردند وسير شدند ودر كاسه اثرى از خوردن ايشان ظاهر نشد بغير جاى انگشتان ايشان ، پس ذراع ديگر را طلبيد وايشان خوردند ، پس ده نفر ديگر را طلبيد وايشان نيز سير شدند ، وذراع ديگر طلبيد\r\n\r\n\r\n","description":"","footnote":"\r\n( 1 ) . مجمع البيان 1 / 427 و 4 / 341 ؛ مستدرك حاكم 3 / 691 ؛ دلائل النبوة 3 / 418 .\r\n","page_name":" 1029 ","page_number":213},
  {"content":"\r\n\r\nوآوردم وايشان خوردند ، پس به حضرت عرض كردم : گوسفند چند ذراع دارد ؟ فرمود :\r\nدو ذراع ؛ عرض كردم : من سه ذراع تا حال آوردم بحقّ خداوندى كه تو را به حق فرستاده است ، حضرت فرمود : اگر سخن نمىگفتى هرآينه همهء مردم از ذراع مىخوردند .\r\nجابر گفت : همچنين ده نفر ده نفر آوردم تا همه خوردند وسير شدند وآن قدر طعام براي ما ماند كه تا چند روز ديگر خورديم « 1 » .\r\nوباز علي بن إبراهيم روايت كرده است كه : در حفر خندق عثمان گذشت بر عمار بن ياسر وأو مشغول كندن خندق بود وغبار بلند شده بود ، عثمان آستين خود را بر بيني نحسش گرفت وگذشت ، چون عمار كراهت وكناره‌گيرى أو را مشاهده كرد رجزى خواند كه مضمونش اين است : مساوى نيست كسى كه بنا كند مساجد را ودر آنها بسر آورد راكع وساجد ، وكسى كه گذرد بر غبار واز آن بسوى ديگر ميل كند از روى معانده وانكار ؛ پس عثمان برگشت وعمار را دشنام داد كه : اى فرزند زن سياه ! مرا مىگوئى ؟ وبه نزد حضرت رسول صلّى اللّه عليه وآله وسلّم رفت وگفت : ما داخل اسلام نشده‌ايم كه از مردم دشنام بشنويم ، حضرت فرمود : اگر اسلام را نمىخواهى من از كافر شدن تو پروا ندارم به هر جا كه خواهى برو .\r\nپس حق تعالى فرستاد   يَمُنُّونَ عَلَيْكَ أَنْ أَسْلَمُوا قُلْ لا تَمُنُّوا عَلَيَّ إِسْلامَكُمْ بَلِ اللَّهُ يَمُنُّ عَلَيْكُمْ أَنْ هَداكُمْ لِلْإِيمانِ إِنْ كُنْتُمْ صادِقِينَ . إِنَّ اللَّهَ يَعْلَمُ غَيْبَ السَّماواتِ وَالْأَرْضِ وَاللَّهُ بَصِيرٌ بِما تَعْمَلُونَ   « 2 » يعنى : « منّت مىگذارند بر تو براي اينكه مسلمان شده‌اند ، بگو - يا محمد - منّت مگذاريد بر من اسلام خود را بلكه خدا منّت مىگذارد بر شما كه هدايت كرده است شما را بسوى ايمان اگر هستيد راستگويان كه ايمان آورده‌ايد ، بدرستى كه خدا مىداند پنهان آسمانها وزمين را وخدا بينا ودانا است به آنچه شما مىكنيد » « 3 » ، از سياق اين آيات چنانكه علي بن إبراهيم روايت كرده است در تفسير آية ظاهر است كه مراد الهى آن است كه دروغ مىگوئيد وايمان نياورده‌ايد .\r\n\r\n\r\n","description":"","footnote":"\r\n( 1 ) . تفسير قمى 2 / 178 .\r\n( 2 ) . سورهء حجرات : 17 و 18 .\r\n( 3 ) . تفسير قمى 2 / 322 .\r\n","page_name":" 1030 ","page_number":214},
  {"content":"\r\n\r\nكلينى وعلي بن إبراهيم به سند صحيح از حضرت صادق عليه السّلام روايت كرده‌اند كه : در أول اسلام مقرر بود كه هر كه در شب ماه مبارك رمضان به خواب رود خوردن وآشاميدن بر أو حرام مىشود ، وچون حضرت در ماه مبارك رمضان حكم كرد به كندن خندق خوات بن جبير انصارى برادر عبد اللّه بن جبير كه در أحد شهيد شد در خندق كار مىكرد ومرد پير ضعيفى بود ، چون شب به خانه برگشت به أهل خود گفت : طعامي حاضر داريد كه افطار كنم ؟ گفتند : نه به خواب مرو تا بزودى طعامي مهيا كنيم ؛ چون تكيه كرد بىاختيار به خواب رفت ، گفتند : به خواب رفتى ؟ گفت : آرى ، پس طعام نخورد وبامداد به خندق آمد ومشغول كار شد ودر اثناى كار غش بر أو طارئ مىشد ، چون حضرت رسول صلّى اللّه عليه وآله وسلّم بر أو گذشت وحال أو را مشاهده كرد پرسيد : چرا به اين حالي ؟ أو كيفيت واقعهء شب را عرض كرد ، پس حق تعالى به سبب أو منّت گذاشت بر مسلمانان وفرستاد  كُلُوا وَاشْرَبُوا حَتَّى يَتَبَيَّنَ لَكُمُ الْخَيْطُ الْأَبْيَضُ مِنَ الْخَيْطِ الْأَسْوَدِ مِنَ الْفَجْرِ  « 1 » يعنى : « بخوريد وبياشاميد تا ظاهر شود براي شما ريسمان سفيد صبح از ريسمان سياه شب » « 2 » .\r\nپس علي بن إبراهيم روايت كرده است كه : حضرت از كندن خندق فارغ شد سه روز پيش از آمدن قريش ، وبراي خندق هشت در مقرر فرمود وبر هر درى يك مرد از مهاجران ويك مرد از أنصار با گروهى مقرر فرمود كه حراست نمايند . پس قبائل قريش وكنانه وسليم وهلال با حي بن اخطب آمدند وقريش با حلفاى خود كه ده هزار كس بودند در ما بين « جرف » و « غابه » فرود آمدند وغطفان وتوابع ايشان از أهل نجد در جانب أحد فرود آمدند ؛ وحضرت رسول صلّى اللّه عليه وآله وسلّم با سه هزار نفر از صحابه از مدينه بيرون آمدند « 3 » .\r\n\r\n\r\n","description":"","footnote":"\r\n( 1 ) . سورهء بقره : 187 .\r\n( 2 ) . كافى 4 / 98 - 99 ؛ تفسير قمى 1 / 66 ؛ مجمع البيان 1 / 280 ودر آن بجاى « خوات » ، « مطعم » مذكور شده است .\r\n( 3 ) . رجوع شود به تفسير قمى 2 / 179 ومجمع البيان 4 / 341 - 342 .\r\n","page_name":" 1031 ","page_number":215},
  {"content":"\r\n\r\nوابن شهرآشوب روايت كرده است كه : لشكر مشركان هيجده هزار نفر بودند « 1 » ، وأكثر مجموع لشكر را ده هزار كس گفته‌اند ، پس چون قريش به وادى عقيق رسيدند در ميان شب حي بن اخطب بسوى بنى قريظة آمد وايشان در قلعهء خود متحصن بودند وبه عهدي كه با حضرت رسول صلّى اللّه عليه وآله وسلّم كرده بودند در أمان بودند ، چون دروازهء قلعه را كوبيد وصدا به گوش كعب بن أسيد « 2 » رسيد به أهل خود گفت : اين برادر توست وأهل وقبيلهء خود را به بلا انداخت واكنون آمده است كه ما را به بلا افكند وعهد ما را با محمد بشكند ومحمد با ما نيكى كرده ودر أمان خود استوار بوده وحق همسايگان ما را پيوسته رعايت مىكند وسزاوار نيست كه با أو خيانت كنيم پس از غرفه به زير آمد وگفت : تو كيستى ؟\r\nگفت : منم حي بن اخطب آورده‌ام براي تو عزت روزگار را .\r\nكعب گفت : بلكه آمده‌اى با مذلت وخوارى ابدى از براي ما .\r\nابن اخطب گفت : اى كعب ! اينك قريش آمده‌اند با پيشوايان وبزرگواران خود وهم سوگندان خود از قبيلهء كنانه ودر « عقيق » فرود آمده‌اند ، واينك قبيلهء فزاره آمده‌اند با سركرده‌ها وبزرگان خود ودر « غابه » « 3 » فرود آمده‌اند ، واينك قبيلهء سليم وديگران آمده‌اند ودر قلعهء بنى ذبيان فرود آمدند وهرگز محمد واصحابش از جنگ اين گروه انبوه رها نخواهند شد ، پس در بگشا وعهد را ميان خود ومحمد بشكن .\r\nكعب گفت : هرگز براي تو در نگشايم ، از راهى كه آمده‌اى برگرد .\r\nابن اخطب گفت : هيچ چيز تو را مانع نيست از در گشودن مگر آهو بچه‌اى كه در تنور گذاشته‌اى ومىترسى كه من با تو در خوردن آن شريك شوم ، در را بگشا ومترس كه من شريك تو نخواهم شد .\r\nكعب گفت : خدا تو را لعنت كند كه از راهى درآمدى كه من جواب نتوانم گفت ؛ پس گفت : در را براي أو بگشائيد .\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 249 .\r\n( 2 ) . در مصدر « كعب بن أسد » ذكر شده است .\r\n( 3 ) . در مصدر « رغابه » است .\r\n","page_name":" 1032 ","page_number":216},
  {"content":"\r\n\r\nچون در را گشودند داخل شد ونشست گفت : واي بر تو اى كعب بشكن عهد خود را با محمد ورأى مرا رد مكن كه محمد هرگز از اين گروه رها نخواهد شد ، واگر اين فرصت را از دست بدهى ديگر چنين فرصتى به دست تو نخواهد آمد .\r\nپس هر كه در قلعه بود از رؤساى يهود مانند غزال بن شمول وياسر بن قيس ورفاعة بن زيد وزهير بن ناطا « 1 » جمع شدند وكعب به ايشان گفت : شما چه مىگوئيد ؟ همه گفتند : تو بزرگ مائي ومطاعى در ميان ما وعهد وپيمان را تو بسته‌اى ، اگر عهد را مىشكنى ما نيز مىشكنيم ، واگر در قلعه مىمانى ما نيز مىمانيم ، واگر بيرون مىروى ما نيز بيرون مىرويم .\r\nزهير بن ناطا كه مرد پير صاحب تجربه‌اى بود گفت : من خواندم در توراتى كه خدا فرستاده است بر ما كه حق تعالى پيغمبرى خواهد فرستاد در آخر الزمان كه از مكة خروج خواهد كرد ومحل هجرت أو اين بحيره خواهد بود - يعنى مدينه - وبر درازگوش برهنه سوار خواهد شد وجامه‌هاى كهنه خواهد پوشيد وبه نان خشك وخرما قناعت خواهد كرد واوست خندان وبسيار كشندهء مردمان ودر هر دو چشمش سرخى هست ودر ميان دو كتفش خاتم نبوت هست ، شمشير خود را بر دوش خواهد گذاشت وپروا نخواهد كرد از هر كه در برابر أو آيد وپادشاهى أو به منتهاى زمين خواهد رسيد ؛ اگر اين آن پيغمبر است ، از بسيارى اين گروه پروا نمىكند ، واگر كوهها با أو سركشى ومعارضه كنند بر آنها غالب مىآيد .\r\nابن اخطب لعين گفت : اين آن پيغمبر نيست ، آن پيغمبر از بني إسرائيل است واين از فرزندان إسماعيل است ، وهرگز بني إسرائيل تابع فرزندان إسماعيل نمىشوند زيرا كه خدا ايشان را بر جميع مردم زيادتى داده است وپيغمبرى وپادشاهى را در ميان ايشان گذاشته است وموسى با ما عهد كرده است كه ايمان نياوريم به رسولي تا قرباني بياورد كه آتش آن را بخورد وبا محمد آيتي نيست ، اين گروه را برگرد خود جمع كرده است وبه جادو ايشان\r\n\r\n\r\n","description":"","footnote":"\r\n( 1 ) . در مصدر « زبير بن ياطا » است .\r\n","page_name":" 1033 ","page_number":217},
  {"content":"\r\n\r\nرا فريب داده است ومىخواهد به جادوى خود بر مردم غالب آيد . وپيوسته به اين أكاذيب وأباطيل ايشان را وسوسه مىكرد تا همه را از رأى خود برگردانيد وبا خود در رأى شوم خود موافق كرد وگفت : بيرون آوريد آن نامه را كه ميان شما ومحمد نوشته شده است ، چون نامه را بيرون آوردند گرفت وپاره كرد وگفت : الحال آنچه شدني بود شد ديگر چاره‌اى بغير از جنگ نيست پس مهياى جنگ شويد .\r\nچون اين خبر به حضرت رسول صلّى اللّه عليه وآله وسلّم رسيد بسيار محزون شد وصحابه بسيار ترسيدند ، پس حضرت رسول صلّى اللّه عليه وآله وسلّم سعد بن معاذ وأسيد بن حضير « 1 » را كه از قبيلهء أوس بودند وآن قبيله با بنى قريظة همسوگند بودند فرمود : برويد به نزد بنى قريظة ومعلوم كنيد كه با ما در چه مقامند ، واگر نقض عهد كرده باشند چون برگرديد كسى را بر اين واقعه مطلع مسازيد ، وچون به نزد من آئيد بگوئيد « عضل والقاره » ( واين رمزى بود ميان حضرت وايشان كه حضرت بيابد وديگران نيابند ، و « عضل » و « قاره » دو قبيله بودند از قريش كه مسلمان شدند به ظاهر ومكر كردند ومرتد شدند ، پس هر كه مكر مىكرد بر حال أو مثل مىزدند به حال ايشان ) .\r\nچون سعد وأسيد به دروازهء قلعه بنى قريظة رسيدند ، كعب از بالاى قلعه مشرف شد وايشان را دشنام داد ونسبت به حضرت رسول صلّى اللّه عليه وآله وسلّم ناسزا گفت ، سعد گفت : تو مانند روباهى كه در سوراخ خود گريخته باشد ، بزودى قريش برخواهند گشت وحضرت تو را محاصره خواهد كرد وبا مذلت تو را از قلعه به زير خواهد آورد وگردن خواهد زد .\r\nپس برگشتند وگفتند : « عضل والقاره » ، حضرت براي مصلحت فرمود : لعنت باد بر ايشان من امر كرده‌ام ايشان را كه چنين كنند ، واين را براي مصلحت توريه فرمود كه جواسيس قريش كه پيوسته در ميان عسكر حضرت بودند اگر بشنوند به شك افتند كه شايد حضرت به ايشان متفق باشد وچنين توطئه كرده باشند كه ايشان را فريب دهند .\r\nپس ابن اخطب ملعون بسوى أبو سفيان وقريش برگشت وايشان را خبر داد كه\r\n\r\n\r\n","description":"","footnote":"\r\n( 1 ) . در مصدر « أسيد بن حصين » مىباشد .\r\n","page_name":" 1034 ","page_number":218},
  {"content":"\r\n\r\nبنو قريظة پيمان خود را با حضرت شكستند ؛ قريش به اين خبر شاد شدند ودر ميان شب نعيم بن مسعود اشجعى به خدمت حضرت آمد وأو پيش از آمدن قريش به سه روز مسلمان شده بود وقريش نمىدانستند ، پس عرض كرد : يا رسول اللّه ! من ايمان به خدا آورده‌ام وتصديق تو كرده‌ام وكتمان كرده‌ام از قريش ، اگر امر مىفرمائى كه در خدمت تو باشم وتو را به جان خود يارى كنم مىكنم ، واگر رخصت مىفرمائى مىروم وميان قريش وبنى قريظة اختلاف مىافكنم واتفاق ايشان را بر هم مىزنم تا از قلعه بيرون نيايند .\r\nحضرت فرمود : برو واتفاق ايشان را بر هم زن كه نزد من بهتر است .\r\nعرض كرد : مرا رخصت ده يا رسول اللّه كه آنچه مصلحت دانم در حق تو بگويم .\r\nحضرت فرمود : بگو آنچه خواهى .\r\nپس أول به نزد أبو سفيان رفت وأبو سفيان خبر از اسلام أو نداشت وگفت : مودت وخيرخواهى مرا نسبت به خود مىدانى ومىدانى كه من چه مقدار خواهش دارم كه خدا شما را بر دشمن شما يارى دهد ، وبتحقيق كه شنيده‌ام محمد با يهود اتفاق كرده است كه ايشان چون داخل لشكر شما شوند وشما با أو مشغول جنگ شويد اينها بر شما شمشير بكشند تا باعث غلبهء محمد شود ، ووعده داده است ايشان را كه چون چنين كنند منازل ومزارع بنو نضير وبنو قينقاع را كه از آنها گرفته است به ايشان بدهد ، من مصلحت شما را در اين مىبينم كه نگذاريد ايشان داخل لشكر شما شوند تا گروهى از سركرده‌هاى ايشان را گرو بگيريد وبفرستيد به مكة تا از مكر وغدر ايشان أيمن باشيد .\r\nأبو سفيان گفت : خدا تو را توفيق وجزاى نيك دهد كه ما را نصيحت وبه خير راهنمائى كردى .\r\nپس بزودى برگشت وبه نزد بنو قريظة رفت وايشان نيز از مسلمان شدن أو خبر نداشتند وبه ايشان گفت : اى كعب ! مىدانى مودت مرا نسبت به خود وشنيده‌ام كه أبو سفيان مىگفته است كه : اين يهودان را از قلعه بيرون مىآوريم ودر برابر محمد بازمىداريم ، اگر اينها ظفر يافتند نام فتح از ماست واگر محمد غالب شود اينها مقدمهء لشكر مايند كشته مىشوند وما مىگريزيم ، من مصلحت نمىدانم كه شما داخل لشكر\r\n\r\n","description":"","footnote":"","page_name":" 1035 ","page_number":219},
  {"content":"\r\n\r\nايشان شويد تا ده نفر از اشراف ايشان به گرو بگيريد كه در قلعهء شما باشند كه اگر بر محمد ظفر نيابند نروند تا برگردانند به شما عهد وپيمانى را كه ميان شما ومحمد بوده است زيرا كه هرگاه قريش بگريزند وبر محمد ظفر نيابند محمد با شما جنگ خواهد كرد وشما را خواهد كشت .\r\nكعب گفت : با ما نيكى كردى ونهايت خيرخواهى نمودى ، ما از قلعه بيرون نمىرويم تا از ايشان گرو نگيريم « 1 » .\r\nوبه روايت شيخ طبرسى : به أبو سفيان گفت : شنيده‌ام كه بنو قريظة از نقض عهد پشيمان شده وبه نزد محمد فرستاده‌اند كه ما ده نفر از اشراف قريش به گرو مىگيريم وبه تو مىدهيم كه ايشان را بكشى وبا تو موافقت مىكنيم در جنگ ايشان شايد از ما راضى شوى « 2 » .\r\nودر قرب الإسناد به سند معتبر از امام محمد باقر عليه السّلام روايت كرده است كه حضرت أمير المؤمنين عليه السّلام مىفرمود : آنچه من از حضرت رسول صلّى اللّه عليه وآله وسلّم روايت كنم البتة واقع است ، واگر از آسمان به زير افتم يا مرغ مرا بربايد دوست‌تر مىدارم از آنكه دروغ بر آن حضرت ببندم ، واگر از خود چيزى بگويم در جنگ شايد توريه كنم براي مصلحت زيرا كه مدار جنگ بر خدعه ومكر است ، بدرستى كه چون خبر رسيد به حضرت رسول صلّى اللّه عليه وآله وسلّم كه بنو قريظة به نزد أبو سفيان فرستاده‌اند كه : هرگاه شما با محمد ملاقاة كنيد ما شما را مدد خواهيم كرد ؛ حضرت خطبه‌اى خواند وفرمود : بنى قريظة به نزد ما فرستاده‌اند كه چون ما با أبو سفيان ملاقاة كنيم ما را مدد وأعانت كنند . چون اين خبر به أبو سفيان رسيد گفت :\r\nيهود با ما در مقام مكرند « 3 » ؛ ويك باعث گريختن ايشان اين بود .\r\nشيخ مفيد وشيخ طبرسى روايت كرده‌اند كه : لشكر قريش در ناحيهء خندق نزول كردند\r\n\r\n\r\n","description":"","footnote":"\r\n( 1 ) . تفسير قمى 2 / 179 - 182 .\r\n( 2 ) . مجمع البيان 4 / 344 ودر آن « ده نفر » ذكر نشده است ؛ ودر مغازى 2 / 481 - 482 والمنتظم 3 / 235 هفتاد نفر ذكر شده است .\r\n( 3 ) . قرب الإسناد 133 .\r\n","page_name":" 1036 ","page_number":220},
  {"content":"\r\n\r\nوزيادة از بيست روز ماندند ودر ميان ايشان جنگى نشد مگر به تير وسنگ انداختن ، وچون حضرت ضعف قلوب أكثر مسلمانان وظهور نفاق منافقان را مشاهده فرمود به نزد عيينة بن حصن وحارث بن عوف كه سركردهء غطفان بودند فرستاد واز ايشان طلب صلح نمود كه ثلث ميوهء مدينه را به ايشان بدهد وايشان برگردند ؛ ودر اين باب با سعد بن عبادهء انصارى مشورت فرمود ، سعد عرض كرد : يا رسول اللّه ! اگر اين صلح به امر خداست ما را در قبول آن چاره‌اى نيست .\r\nحضرت فرمود : وحى در اين باب نازل نشده است وليكن چون قاطبهء عرب براي شما تير عداوت در كمان گذاشته‌اند واز هر جانب بر سر شما مىآيند خواستم كه شوكت ايشان را از شما بشكنم تا قوتى در شما بهم رسد .\r\nپس سعد بن معاذ گفت : وقتي كه ما مشرك بوديم وخدا را نمىشناختيم ايشان طمع در مال ما نكردند ، اكنون كه خدا ما را به اسلام گرامى داشته است وبه تو شرف وعزت يافته‌ايم أموال خود را به ايشان مىدهيم ؟ بخدا سوگند كه بغير شمشير هيچ به ايشان نمىدهيم تا خدا ميان ما وايشان حكم كند .\r\nحضرت فرمود : من نيز مىخواستم ثبات عزم شما را بدانم ، پس بر اين امر ثابت باشيد ، بدرستى كه خدا پيغمبرش را وانمىگذارد ومرا يارى خواهد كرد ودين مرا بر همهء دينها غالب خواهد گردانيد چنانكه وعده فرموده . پس آن حضرت به اقدام جد واهتمام ايستاده ايشان را بسوى جهاد اعدا دعوت نمود ووعدهء يارى ونصرت از جانب حق تعالى ايشان را فرمود .\r\nپس گروهى از أشقياء قريش متوجه ميدان قتال شدند كه از جملهء ايشان عمرو بن عبد ود وعكرمة بن أبي جهل وهبيرة بن أبي وهب وضرار بن الخطاب ومرداس فهرى بودند ؛ پس اسلحهء جنگ بر خود راست كردند وبر اسبان عربى سوار شده بر منازل بنى كنانه گذشتند وايشان را تحريص بر قتال كرده وگفتند : مهياى كارزار شويد كه امروز معلوم مىشود كه مرد كيست ؛ وچون به كنار خندق رسيدند گفتند : اين مكرى است كه عرب نمىدانستند ، اين تدبير آن فارسي است كه با اوست . پس گرديدند تا مكان تنگى از\r\n\r\n","description":"","footnote":"","page_name":" 1037 ","page_number":221},
  {"content":"\r\n\r\nخندق يافتند واسبان خود را از خندق جهاندند وعمرو بن عبد ود كه به شجاعت ميان عرب مشهور بود وأو را با هزار سوار برابر مىدانستند وأو را « فارس يليل » مىگفتند - زيرا كه در موضعي كه آن را « يليل » مىگويند در راه شام قافله‌اى از تجار مىرفتند كه عمرو در ميان ايشان بود چون به آن موضع رسيدند ودر آن موضع قريب به هزار نفر از دزدان سر راه بر قافله گرفتند أهل قافله همگى گريختند بغير عمرو كه شمشير كشيد وشتر بچه‌اى را ربود وبه عوض سپر بر سر دست گرفت ورو به ايشان آورد وهمه را گريزاند وقافله را به سلامت گذرانيد ، وبه اين سبب أو را « فارس يليل » مىگفتند - پس أو در ميدان حرب جولان كرد ورجز مىخواند ومبارز مىطلبيد « 1 » .\r\nچون لشكر اسلام أو را ديدند همه در پشت سر حضرت رسول صلّى اللّه عليه وآله وسلّم گريختند وحضرت را پيش داشتند ، پس عمر به عبد الرحمن بن عوف گفت : اين شيطان را مىبينى ( يعنى عمرو ) ؟ هيچ‌كس از دست أو جان بدر نمىبرد ، بيائيد محمد را به أو دهيم تا بكشد وما به قوم خود ملحق شويم ، پس حق تعالى اين آيات را فرستاد   قَدْ يَعْلَمُ اللَّهُ الْمُعَوِّقِينَ مِنْكُمْ وَالْقائِلِينَ لِإِخْوانِهِمْ هَلُمَّ إِلَيْنا وَلا يَأْتُونَ الْبَأْسَ إِلَّا قَلِيلًا . أَشِحَّةً عَلَيْكُمْ فَإِذا جاءَ الْخَوْفُ رَأَيْتَهُمْ يَنْظُرُونَ إِلَيْكَ تَدُورُ أَعْيُنُهُمْ كَالَّذِي يُغْشى عَلَيْهِ مِنَ الْمَوْتِ فَإِذا ذَهَبَ الْخَوْفُ سَلَقُوكُمْ بِأَلْسِنَةٍ حِدادٍ أَشِحَّةً عَلَى الْخَيْرِ أُولئِكَ لَمْ يُؤْمِنُوا فَأَحْبَطَ اللَّهُ أَعْمالَهُمْ وَكانَ ذلِكَ عَلَى اللَّهِ يَسِيراً   « 2 » يعنى : « بدرستى كه خدا مىداند بازدارندگان را از يارى رسول صلّى اللّه عليه وآله وسلّم از گروه شما وگويندگان مر برادران خود را كه : بيائيد بسوى ما وجنگ مكنيد ونمىآيند به كارزار مگر اندكى كه به كار نيايند در حالتي كه بخيلانند بر شما ونمىخواهند كه شما ظفر يابيد ، مال در راه خدا صرف نمىكنند ، پس چون بيايد ترس دشمن مىبينى ايشان را كه نظر مىكنند بسوى تو مىگردد چشمهاى ايشان مانند كسى كه غش بر أو طارئ شود از سكرات مرگ ، پس چون برود ترس برنجانند شما را به زبانهاى تيز در حالتي كه بخيلند بر\r\n\r\n\r\n","description":"","footnote":"\r\n( 1 ) . ارشاد شيخ مفيد 1 / 96 - 98 ؛ مجمع البيان 4 / 342 با اختصار .\r\n( 2 ) . سورهء احزاب : 18 و 19 .\r\n","page_name":" 1038 ","page_number":222},
  {"content":"\r\n\r\nغنيمت ، اين گروه ايمان نياورده‌اند پس باطل گردانيده است خدا عملهاى ايشان را وبر خدا آسان است حبط عملهاى ايشان يا آنكه خدا را از نفاق ايشان پروائى نيست » .\r\nپس عمرو بن عبد ود نيزهء خود را بر زمين نصب كرد وجولانى كرد ورجزى خواند كه مضمونش اين بود : صدايم گرفته شد از بس ندا كردم در مجمع شما كه كي با من مبارزه مىكند ، وايستادم در هنگامى كه شجاع مىترسد در مقام قرني كه نگريزد ، ومن پيوسته چنين مسارعت‌كننده بودم در جنگهاى عظيم ، بدرستى كه شجاعت وبخشش در جوان از بهترين خصلتها است .\r\nپس حضرت فرمود : كي مىرود كه اين سگ را دفع كند ؟\r\nچون هيچ‌كس جواب نگفت ، حضرت أمير المؤمنين عليه السّلام برجست وگفت : من مىروم أو را دفع كنم .\r\nحضرت فرمود : يا علي ! اين عمرو بن عبد ود است .\r\nحضرت أمير عليه السّلام عرض كرد كه : من علي بن أبي طالبم .\r\nپس حضرت فرمود : نزديك من بيا ؛ وبه دست مبارك خود عمامه بر سر أو بست وذو الفقار را به دستش داد وفرمود : برو وبه اين شمشير قتال كن . پس دعا كرد كه :\r\nخداوندا ! حفظ كن أو را از پيش رو واز پشت سر واز جانب راست واز جانب چپ واز بالاى سر واز زير پا .\r\nپس حضرت أسد اللّه الغالب مانند شير ژيان بسرعت متوجه ميدان گرديد ورجزى خواند كه مضمونش اين است : تعجيل مكن كه آمد بسوى تو أجابت كنندهء آواز تو كه عاجز نيست از مقاومت تو ، وصاحب نيّت درست وبيناست در راه حق وراستگوئى نجات دهندهء هر رستگار است ، وبدرستى كه اميدوارم بزودى براي تو برپا كنم نوحه را كه بر جنازه‌ها مىكنند ، از ضربت شكافنده كه آوازه‌اش بماند بعد از جنگها .\r\nعمرو گفت : تو كيستى كه جرأت كردى در اين معركه بر قتال من ؟\r\nحضرت أمير عليه السّلام فرمود كه : منم علي بن أبي طالب پسر عمّ رسول خدا وداماد أو .\r\nگفت : واللّه كه پدرت با من يار بود ونديم ديرينهء من بود ونمىخواهم كه تو را بربايم به\r\n\r\n","description":"","footnote":"","page_name":" 1039 ","page_number":223},
  {"content":"\r\n\r\nنيزهء خود وبدارم در ميان آسمان وزمين كه نه زنده باشى ونه مرده .\r\nحضرت أمير عليه السّلام فرمود : پسر عمم مرا خبر داده است كه اگر تو مرا بكشى من داخل بهشت مىشوم وتو در جهنم خواهى بود ، واگر من تو را بكشم در بهشت خواهم بود وتو داخل جهنم خواهى شد .\r\nعمرو از روى استهزاء گفت : هر دو از براي تو خواهد بود ، اين بد قسمتى است كه كرده‌اى .\r\nحضرت فرمود كه : اين را بگذار اى عمرو ، من از تو شنيدم در وقتي كه به پردهء كعبه دست زده بودى ، مىگفتى كه هر كه در جنگ سه خصلت را بر من عرض كند البتة يكى را قبول مىكنم ، ومن اكنون سه خصلت بر تو عرض مىكنم يكى را قبول كن .\r\nگفت : بگو يا علي .\r\nفرمود : أول آنكه گواهى دهى به وحدانيت خدا وپيغمبرى رسول خدا ومسلمان شوى .\r\nگفت : اين را از من دور گردان كه نمىشود .\r\nفرمود : دوم آنكه برگردى واين لشكر را از رسول خدا برگردانى ، اگر راست گويد وامرش ثابت شود موجب شرف شماست وشما بهتر مىشناسيد أو را ، واگر دروغ گويد وپيغمبر نباشد گرگان ودزدان عرب كفايت شر أو از شما خواهند كرد .\r\nآن بىسعادت گفت : اين هم نمىشود زيرا كه زنان قريش در خانه‌ها خواهند گفت ومردم در اشعار خود خواهند بست كه من از جنگ ترسيدم وبرگشتم ويارى نكردم گروهى را كه مرا رئيس خود كرده‌اند .\r\nحضرت فرمود : سوم آن است كه من پياده‌ام وتو سواره ، تو از أسب فرود آي كه من وتو پياده جنگ كنيم .\r\nچون اين را شنيد از أسب خود بر زمين جست وأسب را پى كرد وگفت : اين خصلتى است كه گمان نداشتم احدى از عرب جرأت كند واين را از من بطلبد .\r\nپس آن ملعون مبادرت كرد وضربتي بر سر حضرت حواله كرد وحضرت سپر را بر سر\r\n\r\n","description":"","footnote":"","page_name":" 1040 ","page_number":224},
  {"content":"\r\n\r\nكشيد وضربت آن ملعون سپر را به دونيم كرد وبر سر آن حضرت نشست ، وچون خدعه در جنگ رواست حضرت فرمود كه : تو خود را فارس عرب مىدانى واين تو را بس نيست كه من در اين سن با تو مبارزه مىكنم كه ياورى با خود آورده‌اى ؟ چون أو به عقب نظر كرد حضرت ضربتي بر پاهاى أو زد كه هر دو پاى أو را قطع كرد وأو بر زمين افتاد وگردى برخاست كه مردم ندانستند كه كداميك ديگرى را كشته است ، پس منافقان گفتند :\r\nعلى كشته شد ؛ چون گرد برطرف شد ديدند كه حضرت أمير المؤمنين عليه السّلام بر سينهء أو نشسته وريشش را به دست گرفته سرش را جدا مىكند .\r\nپس حضرت سر أو را به خدمت رسول خدا صلّى اللّه عليه وآله وسلّم آورد در حالي كه خون از سر مبارك آن حضرت جارى بود از ضربت آن ملعون واز شمشيرش خون مىريخت ومىفرمود :\r\nمنم فرزند عبد المطلّب ، مرگ از براي جوان بهتر است از گريختن .\r\nپس حضرت رسول صلّى اللّه عليه وآله وسلّم فرمود : يا علي ! با أو مكر كردى ؟\r\nعرض كرد : بلى يا رسول اللّه ، مدار جنگ بر خديعه ومكر است .\r\nپس حضرت رسول صلّى اللّه عليه وآله وسلّم زبير را فرستاد بسوى هبيره وضربتي بر سرش زد وأو را هلاك كرد ، وعمر را فرمود كه برود وبا ضرار مبارزه كند ، چون ضرار در برابر عمر پيدا شد عمر تيرى بيرون آورد كه بسوى أو بيندازد ، ضرار گفت : اى فرزند صهاك ! قاعدهء كجاست كه در مبارزه تير بيندازى ؟ اگر مردى با شمشير بيا جنگ كنيم وبخدا سوگند كه اگر تير مىاندازى من يك عدوىاى را در مكة نمىگذارم كه نكشم ! پس عمر پشت گردانيد وگريخت وضرار نيزه‌اى استوار كرده از عقبش تاخت ، وچون به أو رسيد سر نيزه را اندكى در پشت سرش فرو برد وگفت : اين را از من نگاهدار كه به تو رسيدم وتو را نكشتم ومن سوگند ياد كرده‌ام كه تا توانم قريش را نكشم .\r\nپس عمر هميشه حق نعمت أو را رعايت مىكرد وچون خليفه شد أو را ولايت وحكومت داد « 1 » .\r\n\r\n\r\n","description":"","footnote":"\r\n( 1 ) . تفسير قمى 2 / 182 - 185 .\r\n","page_name":" 1041 ","page_number":225},
  {"content":"\r\n\r\nمؤلف گويد : قصهء مكر حضرت أمير عليه السّلام وفريب دادن أو عمرو را در روايات ديگر نيست ، وأكثر مورخان عامه نيز نقل نكرده‌اند ، وچون علي بن إبراهيم ذكر كرده بود ايراد نموديم ؛ وأكثر گفته‌اند كه : هبيره را نيز حضرت أمير به قتل رسانيد ؛ وبعضي گفته‌اند كه حضرت بعد از قتل عمرو بر هبيره وضرار حمله كرد وهر دو گريختند . وچون روايات كشتن عمرو في الجملة اختلافى دارد ، اگر بعض از روايات ديگر مذكور شود مناسب است :\r\nابن بابويه در خصال به سند معتبر از حضرت أمير المؤمنين عليه السّلام روايت كرده است كه حضرت در بيان ابتلاهاى خود فرمود كه : قريش با قبائل عرب جمع شدند وعهد وپيمان محكمى با يكديگر بستند كه تا حضرت رسول صلّى اللّه عليه وآله وسلّم را با ساير فرزندان عبد المطّلب نكشند برنگردند ، پس آمدند با حدت وشدت تمام واسلحه ودواب بسيار تا فرود آمدند بر دور مدينه با نهايت وثوق واعتماد بر كثرت وشوكت خود ؛ پس جبرئيل نازل شد وپيش از آمدن ايشان خبر آورد وحضرت بر دور خود ومهاجران وأنصار خندقى كند ، پس قريش آمدند وخندق را فرو گرفتند وما را محصور ساختند وخود را در نهايت قوت وما را در نهايت ضعف مىيافتند ومسلمانان را تهديد ووعيد مىكردند وحضرت رسول صلّى اللّه عليه وآله وسلّم ايشان را بسوى خدا دعوت مىفرمود وايشان را سوگند به قرابت ورحم مىداد ؛ واينها باعث مزيد طغيان ايشان مىشد وقبول اسلام وبرگشتن نمىنمودند ، ودر آن وقت فارس ايشان وشجاع عرب عمرو بن عبد ود بود فرياد مىكرد مثل شتر مست ومردم را به مبارزه مىطلبيد ورجزها مىخواند ، وگاهى نيزه را جولان مىداد وگاهى شمشير را وهيچ‌كس جرأت اقدام بر مبارزه أو نمىنمود وهيچ‌يك را طمع جنگ با أو در خاطر نمىگذشت ونه احدى از صحابه را حميّتى به حركت مىآورد ونه بصيرت در دين داعى مىشود ايشان را به مبارزهء آن لعين ، پس حضرت مرا به جنگ أو فرستاد وعمامه به دست خود بر سر من بست واين شمشير را به دست من داد ( واشاره به ذو الفقار فرمود ) ، چون داخل ميدان شدم از زنان مدينه شيون برخاست زيرا از عمرو بن عبد ود بر من مىترسيدند ، پس خدا أو را به دست من كشت ، وعرب فارسي كه با أو مقاومت كند بغير أو\r\n\r\n","description":"","footnote":"","page_name":" 1042 ","page_number":226},
  {"content":"\r\n\r\nنمىشمردند واين ضربت را بر سر من زد ( واشاره فرمود به فرق سر مباركش ) . پس قبائل قريش وقبائل عرب به همان ضربت وساير ضربتها كه از من در آن جنگ به ايشان رسيد گريختند پس رو به أصحاب خود گردانيد وفرمود : آيا چنين نبود ؟ همه گفتند : بلى يا أمير المؤمنين « 1 » .\r\nشيخ مفيد وشيخ طبرسى وابن شهرآشوب به اتفاق ابن أبي الحديد وساير مورخان عامه وخاصه روايت كرده‌اند كه : چون عمرو بن عبد ود لعنة اللّه عليه در معركه جولان مىكرد ومبارز مىطلبيد ، حضرت رسول صلّى اللّه عليه وآله وسلّم فرمود : كيست كه با أو مبارزه كند ؟\r\nهيچ‌كس جواب نگفت وحضرت أمير عليه السّلام برخاست وعرض كرد : يا نبىّ اللّه ! من مىروم ؛ حضرت فرمود : اين عمرو است بنشين شايد ديگرى برخيزد . پس عمرو طغيان مىكرد ومىگفت : آيا كسى نيست كه در برابر من بيايد ؟ كجاست آن بهشت شما كه مىگوئيد كه هر كه كشته مىشود از شما داخل آن بهشت مىشود ؟\r\nپس باز حضرت أمير عليه السّلام برخاست وگفت : من مىروم يا رسول اللّه ؛ حضرت فرمود :\r\nبنشين .\r\nتا آنكه در مرتبهء سوم أمير المؤمنين عليه السّلام مرخص شد ورسول خدا صلّى اللّه عليه وآله وسلّم زره خود را بر أو پوشانيد وعمامهء سحاب خود را به دست مبارك خود بر سرش بست وشمشير خود ( ذو الفقار ) را بدستش داد وفرمود : برو ؛ پس فرمود : خداوندا ! أو را أعانت فرما « 2 » .\r\nوبه روايت ابن أبي الحديد : چون شير خدا متوجه معركهء هيجا شد حضرت رسول صلّى اللّه عليه وآله وسلّم فرمود : كلّ ايمان در برابر كلّ شرك رفت « 3 » ؛ چون حضرت در برابر عمرو ايستاد وعمرو أو را شناخت گفت : برگرد تا ديگرى بيايد كه نمىخواهم كريمى مثل تو را\r\n\r\n\r\n","description":"","footnote":"\r\n( 1 ) . خصال 368 و 369 .\r\n( 2 ) . رجوع شود به ارشاد شيخ مفيد 1 / 100 ومجمع البيان 4 / 342 - 343 ومناقب ابن شهرآشوب 3 / 160 وشرح نهج البلاغة ابن أبي الحديد 13 / 284 و 19 / 63 وتفسير قمى 2 / 183 ومغازى 2 / 470 - 471 ومناقب خوارزمي 104 وحياة الحيوان الكبرى 1 / 390 .\r\n( 3 ) . شرح نهج البلاغة ابن أبي الحديد 13 / 285 ؛ كنز الفوائد 137 .\r\n","page_name":" 1043 ","page_number":227},
  {"content":"\r\n\r\nبكشم وميان من وپدر تو دوستى بود نمىخواهم فرزند أو را بكشم . حضرت فرمود :\r\nوليكن من مىخواهم تو را بكشم تا بر كفر باشى « 1 » .\r\nابن أبي الحديد گفته است : هرگاه اين حديث را نزد شيخ خود مىخواندم مىگفت : آن ملعون دروغ مىگفت ، چون حضرت را ديد در ميدان نبرد وضربتهاى أو را در بدر وأحد به ياد آورد ترسيد ومىخواست به اين بهانه از تيغ آن حضرت رهائى يابد . پس آن ملعون از سخن آن حضرت در غضب شد واز أسب فرود آمد وشمشيرى حوالهء آن حضرت كرد كه سپر را شكافت وسر مباركش را مجروح كرد وحضرت أمير عليه السّلام بزودى شمشيرى بر گردن أو زد كه سرش به دور افتاد و « اللّه أكبر » گفت ، از صداى تكبير حضرت دانستند كه حضرت أو را كشته است ، وچون سرش را به خدمت پيغمبر صلّى اللّه عليه وآله وسلّم آورد فرمود : يا علي ! شاد باش كه اگر عمل امروز تو را بسنجند با عمل أمت محمد هرآينه عمل امروز تو بر اعمال همه زيادتى كند زيرا كه هيچ خانه‌اى از خانه‌هاى مشركان نيست به كشتن أو ضعفي در آن داخل نشود وهيچ خانه‌اى از خانه‌هاى مسلمانان نيست كه به كشتن أو عزتي در آن داخل نشود « 2 » .\r\nودر روايات معتبره مذكور است كه حضرت فرمود : ضربت على در روز خندق بهتر است از عبادت جن وانس تا روز قيامت « 3 » .\r\nواز أبو بكر بن عياش روايت كرده‌اند كه : على ضربتي زد كه ضربتي از آن عزيزتر نمىباشد وآن ضربت عمرو بود ، وضربتي خورد كه از آن شوم‌تر ضربتي نمىباشد وآن ضربت ابن ملجم « 4 » .\r\n\r\n\r\n","description":"","footnote":"\r\n( 1 ) . ارشاد شيخ مفيد 1 / 102 ؛ شرح نهج البلاغة ابن أبي الحديد 19 / 63 - 64 ؛ مغازى 2 / 471 .\r\n( 2 ) . شرح نهج البلاغة ابن أبي الحديد 19 / 64 . ونيز رجوع شود به مجمع البيان 4 / 343 .\r\n( 3 ) . رجوع شود به حياة النبي وسيرته 2 / 205 وسيرهء حلبيه 2 / 642 - 643 . ودر تاريخ بغداد 13 / 19 ومستدرك حاكم 3 / 34 ومناقب خوارزمي 58 آمده است كه حضرت فرمود : بتحقيق كه مبارزهء علي بن أبي طالب با عمرو بن عبد ود در روز خندق بهتر از اعمال امّتم تا روز قيامت .\r\n( 4 ) . ارشاد شيخ مفيد 1 / 105 ؛ شرح نهج البلاغة ابن أبي الحديد 19 / 61 ؛ مناقب ابن شهرآشوب 3 / 163 ؛ مجمع البيان 4 / 344 .\r\n","page_name":" 1044 ","page_number":228},
  {"content":"\r\n\r\nوروايت كرده‌اند كه عمر گفت : يا علي ! چرا زره عمرو را نكندى كه زرهى از آن نيكوتر در ميان عرب نيست ؟ حضرت فرمود : نخواستم كه أو را برهنه بگذارم « 1 » .\r\nوچون خواهر عمرو ديد كه أو را برهنه نكرده‌اند وزرهش را نكنده‌اند گفت : كفو كريمى أو را كشته است ، وچون شنيد كه علي عليه السّلام أو را كشته است راضى شد وگفت : اگر غير على عمرو را كشته بود هرآينه تا ابد گريه مىكردم « 2 » .\r\nواز جابر روايت كرده‌اند كه : چون عمرو بر زمين افتاد رفقاى أو گريختند واز خندق عبور كردند ونوفل بن عبد اللّه در ميان خندق افتاد ومسلمانان سنگ بر أو مىانداختند ؛ أو مىگفت : مرا به اين مذلت مكشيد كسى بيايد وبا من مقاتله كند ؛ پس حضرت أمير عليه السّلام از خندق به زير رفت وضربتي بر أو زد أو را به جهنم فرستاد ، وهبيره را ضربتي بر قربوس زينش زد كه زرهش افتاد وأو گريخت .\r\nپس جابر گفت : چه بسيار شبيه است قصهء كشتن عمرو به قصهء كشتن داود جالوت را « 3 » .\r\nشيخ طبرسى وديگران روايت كرده‌اند كه : چون نوفل كشته شد مشركان فرستادند كه بدن أو را به ده هزار درهم بخرند ، حضرت فرمود : ما قيمت مردگان را نمىخوريم جيفهء أو را به هرجا كه خواهيد ببريد « 4 » .\r\nوأيضا مخالفان از ربيعهء سعدى روايت كرده‌اند كه گفت : به نزد حذيفة بن اليمان رفتم وگفتم : ما چون مناقب على را نقل مىكنيم أهل بصره مىگويند شما افراط مىكنيد در حق على ، آيا حديثي در باب أو روايت مىكنى ؟\r\nحذيفة گفت : اى ربيعه ! چه سؤالي مىكنى از على ؟ ! بحق آن خداوندى كه جانم بدست قدرت اوست سوگند مىخورم كه اگر جميع اعمال أصحاب محمد صلّى اللّه عليه وآله وسلّم را در يك\r\n\r\n\r\n","description":"","footnote":"\r\n( 1 ) . رجوع شود به ارشاد شيخ مفيد 1 / 104 ودلائل النبوة 3 / 439 ومستدرك حاكم 3 / 35 .\r\n( 2 ) . ارشاد شيخ مفيد 1 / 107 - 108 ؛ ارشاد القلوب 245 . ونيز رجوع شود به الفصول المهمة 61 .\r\n( 3 ) . ارشاد شيخ مفيد 1 / 102 ؛ إعلام الورى 195 ؛ مناقب ابن شهرآشوب 3 / 162 - 163 ؛ كشف الغمة 1 / 204 .\r\n( 4 ) . مجمع البيان 4 / 343 ؛ سيرهء ابن كثير 3 / 206 ودر آن « ده هزار درهم » ذكر نشده است .\r\n","page_name":" 1045 ","page_number":229},
  {"content":"\r\n\r\nكفهء ترازو بگذارند از روزى كه خدا آن حضرت را مبعوث گردانيده است تا روز قيامت ، وعمل على را در كفهء ديگر بگذارند ، هرآينه عمل أو بر جميع اعمال ايشان زيادتى مىكند .\r\nربيعه گفت : اين حديث را متحمل نمىتوان شد !\r\nحذيفة گفت : اى أحمق ! چرا متحمل نمىتوان شد ؟ كجا بودند أبو بكر وعمر وحذيفة وساير أصحاب محمد صلّى اللّه عليه وآله وسلّم در روز خندق كه عمرو بن عبد ود كه أو مبارز طلبيد وهمه ابا كردند از مبارزهء أو بغير علي عليه السّلام كه به ميدان رفت وخدا عمرو را به دست أو كشت ؟ ! بحق خدائى كه جان حذيفة در دست اوست كه اجر أو عظيمتر است از اعمال امّت محمد صلّى اللّه عليه وآله وسلّم تا روز قيامت « 1 » .\r\nواز كتب عامه به طرق متعددة نقل كرده‌اند كه : ابن مسعود اين آية را چنين خواند « وكفى اللّه المؤمنين القتال بعليّ وكان اللّه قويّا عزيزا » يعنى : خدا كفايت كرد از مؤمنان مقاتله كردن را به سبب على وخدا توانا وغالب است « 2 » .\r\nوابن أبي الحديد روايت كرده است كه : عمر در برابر ضرار رفت وگريخت ، پس ضرار سر نيزه را به أو رسانيد وبرداشت وگفت : اين نعمتي است كه بايد شكر اين را بجا آورى ودر خاطر نگهدارى اى پسر خطاب كه من سوگند ياد كرده‌ام كه چون بر قريش غالب شوم نكشم ايشان را . وگفته است مثل اين واقعه از ضرار نسبت به عمر واقع شد در جنگ أحد .\r\nوهر دو را واقدى در كتاب مغازى روايت كرده است « 3 » .\r\nوقطب راوندى از حضرت صادق عليه السّلام روايت كرده است كه : چون حضرت أمير المؤمنين عليه السّلام عمرو را كشت شمشير خود را به حضرت امام حسن عليه السّلام داد وگفت : اين را به\r\n\r\n\r\n","description":"","footnote":"\r\n( 1 ) . ارشاد شيخ مفيد 1 / 103 ؛ إعلام الورى 193 ؛ كشف الغمة 1 / 204 ؛ شرح الاخبار 1 / 299 - 300 ؛ شرح نهج البلاغة ابن أبي الحديد 19 / 60 - 61 .\r\n( 2 ) . شواهد التنزيل 2 / 7 ؛ ترجمة الإمام علي بن أبي طالب من تاريخ دمشق 2 / 420 ؛ كفاية الطالب 234 ؛ تفسير الدر المنثور 5 / 192 ؛ تفسير روح المعاني 11 / 171 .\r\n( 3 ) . شرح نهج البلاغة ابن أبي الحديد 19 / 64 ؛ مغازى 1 / 282 و 2 / 471 .\r\n","page_name":" 1046 ","page_number":230},
  {"content":"\r\n\r\nمادر خود بده كه بشويد ، چون برگردانيد شمشير را در ميانش نقطه‌اى از خون مانده بود كه پاك نشده بود ، حضرت أمير عليه السّلام فرمود : مگر فاطمهء زهرا نشسته است اين شمشير را ؟\r\nعرض كرد : بلى أو شسته است ! فرمود : پس اين نقطهء خون چيست ؟ حضرت رسول صلّى اللّه عليه وآله وسلّم فرمود : از ذو الفقار بپرس تا جواب تو بگويد ! حضرت أمير عليه السّلام ذو الفقار را حركت داد وفرمود : مگر فاطمهء طاهره تو را از خون اين رجس نجس نشسته است ؟\r\nذو الفقار به قدرت خداوند جبار به سخن آمد وگفت : بلى أو مرا شسته است وليكن چون تو نكشته‌اى به من كسى را كه ملائكة أو را بيشتر از عمرو دشمن دارند پس پروردگار من مرا امر كرد كه اين نقطه را از خون أو بياشامم وبهرهء من از خون أو اين است پس هرگاه كه مرا از نيام مىكشى ونظر ملائكة بر اين نقطه مىافتد بر تو صلوات مىفرستند « 1 » .\r\nمؤلف گويد : بعيد نيست كه حضرت امام حسن عليه السّلام به اعتبار رتبهء امامت در سن دو سالگى يا سه سالگى شمشير را ببرد وبياورد وپيام برساند .\r\nوبدان كه جمعى از مورخان عامه نقل كرده‌اند كه : چون عمرو كشته شد وخبر قتل أو به أبو سفيان رسيد بىتأمل كوچ كرد ومتوجه مكة شد .\r\nعلي بن إبراهيم وشيخ طبرسى وقطب راوندى روايت كرده‌اند : پانزده روز يا زيادة بعد از آن مشركان ماندند ومسلمانان را محاصره كرده بودند وكار بر مسلمانان بسيار تنگ شد از سرما وكمي آذوقه ، ودر آن أيام از حضرت معجزات به ظهور آمد از بركت در طعام وغير آن « 2 » چنانكه در أبواب معجزات گذشت .\r\nابن بابويه به سند معتبر از حضرت امام رضا عليه السّلام روايت كرده است كه حضرت أمير المؤمنين عليه السّلام فرمود : با حضرت رسول صلّى اللّه عليه وآله وسلّم بوديم در حفر خندق ناگاه حضرت فاطمه عليها السّلام پارهء نانى براي حضرت رسول صلّى اللّه عليه وآله وسلّم آورد ، حضرت فرمود : اى فاطمه ! اين نان از كجاست ؟ فاطمه عرض كرد : من قرص نانى براي حسنين پخته بودم بعضي از آن را\r\n\r\n\r\n","description":"","footnote":"\r\n( 1 ) . خرايج 1 / 215 .\r\n( 2 ) . رجوع شود به تفسير قمى 2 / 185 - 186 ومجمع البيان 4 / 344 وخرايج 1 / 156 .\r\n","page_name":" 1047 ","page_number":231},
  {"content":"\r\n\r\nبراي تو آوردم ؛ حضرت فرمود : اين أول طعامي است كه بعد از سه روز پدر تو مىخورد « 1 » . وسه روز بود حضرت چيزى نخورده بود .\r\nقطب راوندى روايت كرده است كه : چون در خندق گرسنگى بر مسلمانان غالب شد حضرت رسول صلّى اللّه عليه وآله وسلّم كفى از خرما طلبيد وفرمود جامه را پهن كردند وخرما را بر روى آن جامه ريختند ومنادى را فرمود كه در ميان مردم ندا كرد كه : بيائيد وچاشت بخوريد ؛ پس أهل مدينه همه جمع شدند واز آن خرما خوردند وسير شدند وباز خرما از أطراف جامه مىريخت « 2 » .\r\nپس علي بن إبراهيم وديگران روايت كرده‌اند كه : چون مدت مكث قريش بسيار شد أبو سفيان به حي بن اخطب گفت : اى يهودي ! قوم تو كجايند ؟\r\nابن اخطب به نزد بنى قريظة آمد وگفت : واي بر شما ! بيرون آئيد اكنون كه عهد محمد را بر هم زديد در قلعه نشسته‌ايد ؛ نه با محمديد ونه با قريش ؟ !\r\nكعب گفت : ما بيرون نمىآئيم تا قريش ده نفر از اشراف خود گرو به ما بدهند كه ما در قلعهء خود نگاه داريم كه اگر ظفر نيابند بر محمد حركت نكنند از جاى خود تا پيمان گسستهء ما را با محمد محكم گردانند زيرا كه ما أيمن نيستيم كه قريش بروند وما در خانه‌هاى خود بمانيم ومحمد با ما قتال كند ومردان ما را بكشد وزنان وأطفال ما را أسير كند ، واگر بيرون نيائيم شايد محمد بر ما رحم كند وپيمان ما را برگرداند .\r\nابن اخطب گفت : طمع باطلى كرده‌اى وهرگز قريش اين كار را نمىكنند ومحمد نيز عهد شما را برنمىگرداند ، اكنون نه با محمد هستيد ونه با قريش .\r\nكعب گفت : اين از شومى تدبير توست ، تو با قريش پرواز مىكنى ومىروى وما را در ميان ديار خود مىگذارى كه محمد هرچه خواهد با ما بكند ؟ !\r\nابن اخطب گفت : عهد خدا وموسى را بر خود لازم مىگردانم كه اگر قريش بر محمد\r\n\r\n\r\n","description":"","footnote":"\r\n( 1 ) . عيون أخبار الرضا 2 / 40 ؛ صحيفة الإمام الرضا 237 . ونيز رجوع شود به ذخائر العقبى 47 .\r\n( 2 ) . خرايج 1 / 123 . ونيز رجوع شود به سيرهء ابن هشام 3 / 218 وتاريخ أبى الفداء 1 / 195 .\r\n","page_name":" 1048 ","page_number":232},
  {"content":"\r\n\r\nظفر نيابند من با تو به قلعه برگردم كه آنچه بر سر تو مىآيد بر سر من نيز بيايد .\r\nكعب گفت : سخن همان است كه گفتم ، اگر قريش به ما گرو مىدهند بيرون مىآئيم والّا بيرون نمىآئيم .\r\nپس ابن اخطب برگشت وپيام ايشان را به قريش رسانيد ، چون أبو سفيان حرف گرو را شنيد گفت : واللّه كه اين أول مكر است ، نعيم بن مسعود راست مىگفت ، ما را احتياجى نيست به اين برادران ميمون وخوك .\r\nپس چون محاصره بر مسلمانان شديد شد ، از شدت سرما وگرسنگى واز يهودان بسيار خائف وهراسان شدند ومنافقان زبان به طعن وناسزا گشودند ومسلمانان را تخويفها مىنمودند چنانكه حق تعالى فرموده است وكسى از أصحاب حضرت نماند كه منافق نشد مكر اندكى از ايشان ، وحضرت پيشتر خبر داده بود أصحاب خود را كه :\r\nاحزاب عرب اتفاق خواهند كرد وبر سر ما خواهند آمد از جانب بالا ويهود با ما مكر خواهند كرد از جانب پائين ومشقت عظيم ما را رو خواهد داد ودر عاقبت ما بر ايشان غالب خواهيم شد .\r\nچون قريش آمدند ويهودان پيمان را شكستند منافقان گفتند : خدا ورسول أو ما را وعده ندادند مگر فريب ؛ وگروهى از ايشان خانه‌ها در أطراف مدينه داشتند پس گفتند : يا رسول اللّه ! ما را رخصت ده كه به خانه‌هاى خود برويم زيرا كه خانه‌هاى ما در أطراف مدينه است ومىترسيم كه يهود بر ما غارت بياورند ! وگروهى از ايشان گفتند : بيائيد بگريزيم وبرويم بسوى باديه وبه اعراب باديه پناه ببريم زيرا كه وعده‌هاى محمد همه باطل شده .\r\nوحضرت رسول صلّى اللّه عليه وآله وسلّم جمعى از صحابه را مقرر فرمود كه شبها مدينه را پاسبانى كنند وحضرت أمير المؤمنين عليه السّلام در تمام شب بر دور لشكر مىگرديد وحراست ايشان مىنمود ، واگر احدى از قريش حركت مىكرد با أو مقاتله مىنمود واز خندق عبور مىفرمود وبه نزديك قريش مىرفت كه ايشان أو را مىديدند وپروا نمىكرد ، ودر تمام شب تنها ايستاده بود ومشغول نماز بود وچون صبح مىشد به جاى خود برمىگشت ؛\r\n\r\n","description":"","footnote":"","page_name":" 1049 ","page_number":233},
  {"content":"\r\n\r\nومسجد أمير المؤمنين در آنجا معروف است وهر كه مىرود ومىداند ، در آنجا نماز مىكند وآن مسجد به قدر يك تير پرتاب از مسجد فتح دور است به جانب عقيق .\r\nپس چون حضرت رسول صلّى اللّه عليه وآله وسلّم جزع أصحاب خود را به جهت طول محاصره مشاهده نمود بسوى مسجد فتح بالا رفت - وآن كوهى است كه امروز مسجد فتح در آنجاست - ودست تضرع وابتهال به درگاه كريم ذو الجلال برداشت ووعدهء خود را از خدا طلب كرد وگفت : « يا صريخ المكروبين ويا مجيب المضطرّين ويا كاشف الكرب العظيم أنت مولاي ووليّي ووليّ آبائي الاوّلين اكشف عنّا غمّنا وهمّنا وكربنا واكشف عنّا كرب « 1 » هؤلاء القوم بقوّتك وحولك وقدرتك » ، پس جبرئيل نازل شد وگفت : يا محمد ! حق تعالى سخن تو را شنيد ودعاى تو را مستجاب كرد وامر كرد باد دبور را با ملائكة كه قريش واحزاب را بگريزاند ؛ پس حق تعالى باد دبور را فرستاد كه خيمه‌هاى مشركان را كند وايشان عازم گريختن شدند .\r\nچون جبرئيل اين خبر را به حضرت داد رسول خدا صلّى اللّه عليه وآله وسلّم حذيفة را ندا كرد وأو نزديك حضرت خوابيده بود وجواب نگفت ؛ پس بار ديگر ندا كرد وجواب نشنيد ؛ در مرتبهء سوم گفت : لبيك يا رسول اللّه .\r\nحضرت فرمود : تو را مىخوانم ومرا جواب نمىگوئى ؟\r\nگفت : يا رسول اللّه ! پدر ومادرم فداى تو باد از ترس سرما وگرسنگى جواب نگفتم .\r\nپس حضرت فرمود : برو وخبر قريش را براي من بياور وكارى مكن تا به نزد من بيايى بدرستى كه خدا مرا خبر داد كه باد فرستاده است بر قريش وايشان مشغول گريختن هستند .\r\nحذيفة گفت : من از سرما مىلرزيدم ، چون از خندق گذشتم به اعجاز آن حضرت چنان گرم شدم كه گويا در حمامم ! چون داخل لشكر ايشان شدم خيمهء بزرگى ديدم ، به جانب آن خيمه رفتم ديدم آتشى افروخته‌اند كه گاه خاموش وگاه روشن مىشود ، چون\r\n\r\n\r\n","description":"","footnote":"\r\n( 1 ) . در مصدر « شرّ » ذكر شده است .\r\n","page_name":" 1050 ","page_number":234},
  {"content":"\r\n\r\nنيك نگريستم خيمهء أبو سفيان لعين بود وآن ملعون بر روى آتش ايستاده بود وخصيه‌هاى خود را آويخته بود واز سرما مىلرزيد ومىگفت : اى گروه قريش ! اگر به گمان محمد ما با أهل آسمان جنگ مىكنيم ، ما طاقت جنگ أهل آسمان نداريم ، واگر مقاتله با أهل زمين مىكنيم مىتوانيم كرد ! پس گفت : هر يك از همنشين خود أحوالي بپرسيد كه جاسوس محمد در ميان ما نباشد .\r\nحذيفة گفت : من ميان عمرو بن عاص ومعاوية بودم ، مبادرت كردم واز جانب راست خود پرسيدم : تو كيستى ؟ گفت : عمرو بن عاص ، واز جانب چپ پرسيدم : تو كيستى ؟\r\nگفت : معاوية ، وبراي آن مبادرت كردم كه ديگرى از من نپرسد كه تو كيستى .\r\nپس أبو سفيان بر شترش سوار شد ، پاى شترش بسته بود ، واگر نفرموده بود حضرت كه كارى مكن تا برگردى مىتوانستم كه آن ملعون را كشت .\r\nپس أبو سفيان با خالد بن وليد گفت : اى أبو سليمان ! مىبايد من با تو براي محافظت ضعيفان بايستيم ، پس گفت : بار كنيد ؛ وبار كردند وگريختند .\r\nچون صبح شد حضرت فرمود : از جاى خود حركت مكنيد ، سخن حضرت را نشنيدند وبا طلوع آفتاب همه داخل مدينه شده بودند مگر قليلي كه با حضرت ماندند « 1 » .\r\nوكلينى به سند حسن روايت كرده است كه : حضرت رسول صلّى اللّه عليه وآله وسلّم ايستاده بود بر تلى كه مسجد فتح بر روى آن واقع است در جنگ احزاب در شب تار بسيار سردى ، پس فرمود : كيست كه برود وخبر قريش را براي من بياورد وبهشت براي أو باشد ؟ هيچ‌كس برنخاست - پس حضرت صادق عليه السّلام دست خود را حركت داد وفرمود : مردم چه مىخواستند ، بهتر از بهشت چيزى هست ؟ - پس رسول خدا صلّى اللّه عليه وآله وسلّم فرمود : كيست اين كه در اينجا خوابيده است ؟\r\nحذيفة گفت : منم .\r\nفرمود : در تمام اين شب صداى مرا مىشنوى وجواب نمىگوئى ؟ نزديك من بيا .\r\n\r\n\r\n","description":"","footnote":"\r\n( 1 ) . تفسير قمى 2 / 185 - 187 . ونيز رجوع شود به مجمع البيان 4 / 344 ومغازى 2 / 487 - 490 .\r\n","page_name":" 1051 ","page_number":235},
  {"content":"\r\n\r\nحذيفة برخاست وزبان به معذرت گشود كه : فداى تو شوم ، سرما وبد حالي مانع من شد از جواب گفتن .\r\nفرمود : برو وسخن ايشان را بشنو وخبر براي من بياور .\r\nچون حذيفة روانه شد حضرت فرمود : « اللّهمّ احفظه من بين يديه ومن خلفه وعن يمينه وعن شماله حتّى تردّه » ، وفرمود : اى حذيفة ! احداث امرى مكن تا به نزد من آئى .\r\nپس حذيفة شمشير وكمان وسپر خود را برداشت وروانه شد .\r\nحذيفة گفت : چون روانه شدم هيچ سرما وگرسنگى در خود نيافتم تا گذشتم بر در خندق ومسلمانان ومشركان بر آن موضع جمع شده بودند .\r\nچون حذيفة متوجه شد حضرت به دعا ايستاد وحق تعالى را ندا كرد كه : اى فريادرس مكروبان ! واى أجابت كنندهء مضطران ! بگشا هم وغم مرا بتحقيق كه مىبينى حال من وحال أصحاب مرا ؛ در آن حال جبرئيل نازل شد وگفت : يا رسول اللّه ! خدا دعاى تو را مستجاب كرد وهول دشمن تو را كفايت نمود ؛ پس حضرت به دو زانو نشست ودستها را گشود وآب از ديده‌هايش روان ساخت وگفت : شكر مىكنم تو را چنانكه رحم كردى مرا وأصحاب مرا . پس حضرت رسول صلّى اللّه عليه وآله وسلّم فرمود : خدا بر ايشان بادي فرستاد از آسمان أول كه در آن سنگهاى ريزه بود وبادي فرستاد از آسمان چهارم كه در آن سنگهاى بزرگ بود .\r\nحذيفة گفت : چون بيرون آمدم وآتشهاى لشكر قريش را ديدم ، لشكر أول خدا رسيد وبادي وزيد كه در آن سنگهاى ريزه بود وجميع آتشهاى ايشان به باد رفت وخيمه‌هاى ايشان را كند ونيزه‌هاى آنها را بر زمين افكند ، وايشان براي دفع ضرر سنگريزه سپرها بر سر كشيدند وما صداى سنگريزه‌ها را مىشنيديم كه بر سپرهاى ايشان مىخورد .\r\nپس حذيفة در ميان دو نفر از مشركان نشست ، ناگاه شيطان برخاست به صورت مرد مطاعى در ميان مشركان وگفت : أيها الناس ! شما به ساحت اين ساحر كذاب فرود آمده‌ايد وامسال سال أقامت نيست ، چهارپايان همه هلاك شدند ، أو از دست شما بدر نمىرود ، اگر امسال نباشد سال ديگر ، هركس نام همنشين خود را سؤال كند ؛ پس حذيفة مبادرت\r\n\r\n","description":"","footnote":"","page_name":" 1052 ","page_number":236},
  {"content":"\r\n\r\nبه سؤال نمود واز دو جانب خود پرسيد ، يكى گفت : منم معاوية وديگرى گفت : منم سهيل بن عمرو . حذيفة گفت : در اين حال ناگاه لشكر بزرگ خدا رسيد وسنگهاى بزرگ بر آنها باريد ، پس أبو سفيان برجست وسوار شد ودر ميان قريش صدا زد : زود بار كنيد ؛ طلحهء ازدى گفت : محمد بد بلائي متوجه شما كرده است ، وبرجست وسوار شد ودر ميان قبيلهء أشجع ندا كرد كه : زود بار كنيد ؛ وعيينة بن حصن وحارث بن عوف مزنى واقرع بن حابس وهمه چنين كردند ، وهر يك قوم خود را امر كردند به گريختن وحالي شبيه به أهوال قيامت بر آنها عارض شد .\r\nپس حذيفة برگشت وواقعه را به خدمت حضرت عرض كرد « 1 » .\r\nواز معجزات حضرت رسول صلّى اللّه عليه وآله وسلّم روايت كرده‌اند كه : بعد از گريختن احزاب حضرت رسول صلّى اللّه عليه وآله وسلّم فرمود : بعد از اين ، آنها به جنگ ما نخواهند آمد وما به جنگ ايشان خواهيم رفت ، وچنان شد « 2 » .\r\nعلي بن إبراهيم وديگران روايت كرده‌اند كه : در غزوهء خندق حيان بن قيس بن عرقه تيرى به جانب سعد بن معاذ انداخت وگفت : بگير اين تير را ومنم ابن عرقه ؛ آن تير به دست حق پرستش آمد ورگ اكحلش را قطع كرد . سعد گفت : خدا روى تو در آتش فرود برد .\r\nوچون خون بسيار از آن رگ رفت وسعد بسيار ضعيف شد آن رگ را به دست خود گرفت وگفت : خداوندا ! اگر از جنگ قريش چيزى باقي مانده است پس مرا باقي بدار براي جنگ آنها كه محاربهء هيچ‌كس را دوست‌تر نمىدارم از محاربهء گروهى كه با خدا ورسول خدا محاربه كنند ، واگر جنگ قريش با حضرت منتهى شده است پس اين زخم را براي من شهادت گردان ، ومرا نميران تا ديدهء مرا به كشتن بنى قريظة روشن گردانى ؛ پس خون ايستاد ودستش ورم كرد وحضرت در مسجد خيمه‌اى براي أو برپا كرد وخود تعاهد\r\n\r\n\r\n","description":"","footnote":"\r\n( 1 ) . كافى 8 / 277 - 279 .\r\n( 2 ) . مجمع البيان 4 / 345 ؛ دلائل النبوة 3 / 457 .\r\n","page_name":" 1053 ","page_number":237},
  {"content":"\r\n\r\nأحوال وپرستارى أو مىفرمود ، پس حق تعالى اين آيات را فرستاد  يا أَيُّهَا الَّذِينَ آمَنُوا اذْكُرُوا نِعْمَةَ اللَّهِ عَلَيْكُمْ إِذْ جاءَتْكُمْ جُنُودٌ فَأَرْسَلْنا عَلَيْهِمْ رِيحاً وَجُنُوداً لَمْ تَرَوْها وَكانَ اللَّهُ بِما تَعْمَلُونَ بَصِيراً  « اى گروهى كه ايمان آورده‌ايد ! ياد كنيد نعمت خدا را بر خود چون آمدند بسوى شما لشكرها پس فرستاديم بر ايشان بادي ولشكرهائى كه شما نديديد آنها را - يعنى ملائكة - وخدا به آنچه شما مىكنيد بينا است » ،  إِذْ جاؤُكُمْ مِنْ فَوْقِكُمْ وَمِنْ أَسْفَلَ مِنْكُمْ وَإِذْ زاغَتِ الْأَبْصارُ وَبَلَغَتِ الْقُلُوبُ الْحَناجِرَ وَتَظُنُّونَ بِاللَّهِ الظُّنُونَا  « در هنگامى كه آمدند لشكرها بسوى شما از اعلاى وادى واز أسفل وادى وچون بگشت ديده‌ها در حدقه‌ها از ترس وبيم ، ورسيد دلها به حنجره‌ها از خوف وبرديد به خدا أنواع گمانها » ،   هُنالِكَ ابْتُلِيَ الْمُؤْمِنُونَ وَزُلْزِلُوا زِلْزالًا شَدِيداً . وَإِذْ يَقُولُ الْمُنافِقُونَ وَالَّذِينَ فِي قُلُوبِهِمْ مَرَضٌ ما وَعَدَنَا اللَّهُ وَرَسُولُهُ إِلَّا غُرُوراً   « آنجا امتحان كرده شدند مؤمنان ومتزلزل شدند تزلزل سخت ، ودر هنگامى كه گفتند منافقان وآنان كه در دلهاى ايشان مرض شك وشبهه بود وعده نداد ما را خدا ورسول أو مگر وعده به فريب ودروغ » ،  وَإِذْ قالَتْ طائِفَةٌ مِنْهُمْ يا أَهْلَ يَثْرِبَ لا مُقامَ لَكُمْ فَارْجِعُوا وَيَسْتَأْذِنُ فَرِيقٌ مِنْهُمُ النَّبِيَّ يَقُولُونَ إِنَّ بُيُوتَنا عَوْرَةٌ وَما هِيَ بِعَوْرَةٍ إِنْ يُرِيدُونَ إِلَّا فِراراً  « ويادآور آن وقت را كه گفتند گروهى از منافقان كه : اى أهل مدينه ! جاى ايستادن شما نيست - در لشكرگاه محمد - پس بازگرديد به خانه‌هاى خود ، وطلب رخصت مىكردند گروهى از ايشان از پيغمبر كه برگردند ، مىگفتند : بدرستى كه خانه‌هاى ما در مدينه خالى است واستحكامى ندارد يا در كنار شهر ونزديك به دشمن واقع است وحال آنكه چنين نبود ، اراده نداشتند مگر گريختن از جنگ را » . علي بن إبراهيم روايت كرده است كه ايشان مىگفتند : خانه‌هاى ما در كنار مدينه واقع است واز يهودان مىترسيم ،  وَلَوْ دُخِلَتْ عَلَيْهِمْ مِنْ أَقْطارِها ثُمَّ سُئِلُوا الْفِتْنَةَ لَآتَوْها وَما تَلَبَّثُوا بِها إِلَّا يَسِيراً  « 1 » « واگر درآيند لشكر مشركان بر منافقان از أطراف مدينه به يكباره از منافقان بخواهند كه كافر شوند هرآينه كافر شوند ونمانند بعد از كافر شدن مگر اندك زماني وبه\r\n\r\n\r\n","description":"","footnote":"\r\n( 1 ) . آياتي كه از ابتداى اين روايت آورده شد ، آيات 9 - 14 سورهء احزاب مىباشند .\r\n","page_name":" 1054 ","page_number":238},
  {"content":"\r\n\r\nعذاب الهى گرفتار شوند » .\r\nوبعد از اين حق تعالى در تعيير وتوبيخ منافقان آيات بسيار فرستاده است كه قبل از اين بعضي از آنها مذكور شد .\r\nپس فرمود  مِنَ الْمُؤْمِنِينَ رِجالٌ صَدَقُوا ما عاهَدُوا اللَّهَ عَلَيْهِ فَمِنْهُمْ مَنْ قَضى نَحْبَهُ وَمِنْهُمْ مَنْ يَنْتَظِرُ وَما بَدَّلُوا تَبْدِيلًا  « 1 » « از مؤمنان مردان هستند كه راست كرده‌اند آنچه را عهد بسته‌اند با خدا بر آن - از ثبات بر قتال وموافقت رضاى خدا در هر حال - پس بعضي از ايشان وفا كردند به نذر وعهد خود تا شهيد شدند وبعضي از ايشان انتظار مىكشند وتغيير ندادند عهد خود را تغيير دادنى » « 2 » .\r\nوبه سندهاى معتبر از حضرت امام محمد باقر وحضرت امام جعفر صادق عليه السّلام منقول است كه : اين آية در شأن حمزه وجعفر وأمير المؤمنين عليه السّلام نازل شد ، وآن كه قضاى نحب أو شد يعنى اجلش رسيد وشهيد شد حمزه وجعفر است ، وآن كه انتظار مىكشد أمير المؤمنين عليه السّلام است « 3 » .\r\nپس علي بن إبراهيم گفته است خدا اين آية را چنين فرستاد : « وردّ اللّه الذين كفروا بغيظهم لم ينالوا خيرا وكفى اللّه المؤمنين القتال بعلي بن أبي طالب وكان اللّه قويا عزيزا » يعنى : ورد كرد وبرگردانيد خدا از مدينه آنان را كه كافر شدند به خشم ايشان ، نيافتند غنيمتى ونصرتي ، وكفايت كرد خدا مؤمنان را از جنگ كردن به سبب كشتن علي بن أبي طالب عمرو وديگران را « 4 » .\r\nبدان كه از أحاديث ظاهر شد كه حفر خندق در ماه مبارك رمضان بود « 5 » ، ومشهور آن\r\n\r\n\r\n","description":"","footnote":"\r\n( 1 ) . سورهء احزاب : 23 .\r\n( 2 ) . تفسير قمى 2 / 187 - 189 ، ودر آن بجاى « حيان بن قيس بن عرقه » ، « ابن فرقد كناني » ذكر شده است .\r\nوصدر روايت در مجمع البيان 4 / 344 كه در آن حيان بن قيس بن عرفه ودر سيرهء ابن هشام 3 / 227 كه در آن حبان بن قيس بن عرقه ذكر شده است .\r\n( 3 ) . رجوع شود به تفسير قمى 2 / 88 وتفسير برهان 3 / 301 .\r\n( 4 ) . تفسير قمى 2 / 188 و 189 .\r\n( 5 ) . رجوع شود به تفسير قمى 1 / 66 وكافى 4 / 98 - 99 .\r\n","page_name":" 1055 ","page_number":239},
  {"content":"\r\n\r\nاست كه جنگ در ماه شوال بود « 1 » ، ومدت محصور بودن مسلمانان را بعضي بيست روز ، وبعضي بيست وچهار روز ، وبعضي بيست وهفت روز گفته‌اند ، واللّه تعالى يعلم .\r\n\r\n\r\n","description":"","footnote":"\r\n( 1 ) . دلائل النبوة 3 / 393 - 397 ؛ تاريخ طبري 2 / 90 ؛ كامل ابن أثير 2 / 178 .\r\n","page_name":" 1056 ","page_number":240},
  {"content":"\r\n\r\n\r\nباب سى وششم در بيان غزوهء بنى قريظة است\r\nوشهادت سعد بن معاذ وقبول توبهء أبو لبابه\r\n\r\n","description":"","footnote":"","page_name":" 1057 ","page_number":241},
  {"content":"\r\n . \r\n","description":"","footnote":"","page_name":" 1058 ","page_number":242},
  {"content":"\r\n\r\nعلي بن إبراهيم وشيخ طبرسى وديگران روايت كرده‌اند كه : چون حضرت رسول صلّى اللّه عليه وآله وسلّم از جنگ احزاب بسوى مدينه معاودت نمود حضرت فاطمه عليها السّلام براي آن حضرت آبى مهيا كرده بود كه خود را از غبار بشويد ، چون خواست كه غسل كند وهنوز علم نصرت شميم را نگشوده بودند ناگاه جبرئيل نازل شد - وبه روايت طبرسى بر استرى سوار وعمامهء سفيدى بر سر بسته وقطيفه‌اى بر دوش داشت از إستبرق بهشت مكلّل به درّ وياقوت وآثار غبار بر آن طاير عرشي ظاهر بود - پس حضرت برخاست وغبار از أو مىافشاند ، جبرئيل گفت : خدا رحمت كند تو را اسلحه از خود گشوده‌اى وهنوز أهل آسمان اسلحه نگشوده‌اند ، ما از پى لشكر قريش بوديم وايشان را زجر مىكرديم ومىرانديم تا به « روحا » رسانديم - وبه روايت علي بن إبراهيم به « حمراء الأسد » رسانديم - بدرستى كه پروردگار تو امر مىكند تو را كه نماز عصر را نگذارى مگر در بنى قريظة ومن پيش از تو مىروم وقلعهء ايشان را متزلزل مىگردانم - وبه روايت طبرسى ايشان را مىكوبم چنانكه تخم را بر سنگ بكوبند - پس حضرت رسول صلّى اللّه عليه وآله وسلّم بيرون آمد وحارثة بن نعمان را ديد واز أو پرسيد : چيست خبر اى حارثه ؟ گفت : پدر ومادرم فداى تو باد اينك دحيهء كلبى در ميان مردم ندا مىكند كه احدى نماز عصر را نگذارد مگر در بنى قريظة ، حضرت فرمود : أو دحيه نيست جبرئيل است . پس فرمود : على را بطلبيد ، چون حضرت أمير حاضر شد فرمود : ندا كن در ميان مردم كه نماز عصر را كسى نكند مكر در بنى قريظة ، پس حضرت در ميان ايشان ندا كرد ومردم مبادرت كردند بسوى بيرون رفتن .\r\nوحضرت أمير المؤمنين عليه السّلام علم بزرگ را برداشت ودر پيش روى حضرت رسول صلّى اللّه عليه وآله وسلّم\r\n\r\n","description":"","footnote":"","page_name":" 1059 ","page_number":243},
  {"content":"\r\n\r\nمتوجه بنى قريظة شد « 1 » .\r\nودر قرب الإسناد از امام محمد باقر عليه السّلام روايت كرده است كه : در روز بنى قريظة حضرت رسول صلّى اللّه عليه وآله وسلّم أمير المؤمنين عليه السّلام را فرستاد با رايت سياه كه آن را « عقاب » مىگفتند وبا لواى سفيد « 2 » .\r\nوفرات بن إبراهيم روايت كرده است كه : چون حضرت رسول صلّى اللّه عليه وآله وسلّم از جنگ احزاب مراجعت نمود جبرئيل آمد وگفت : سلاح را مكن كه من با ملائكة تعاقب قريش كرديم تا « حمراء الأسد » واكنون خدا تو را امر كرده است كه به جنگ بنى قريظة بروى ومن با ملائكة مىرويم كه قلعه‌هاى ايشان را با ايشان بلرزانيم تا شما به ما ملحق شويد . پس حضرت علم را به أمير المؤمنين عليه السّلام داد واز پى جبرئيل روانه كرد وخود اندكى توقف فرمود وبه ايشان ملحق شد وحضرت در راه به هر كه مىرسيد مىپرسيد : آن سواره از شما گذشت ؟ مىگفتند : دحيهء كلبى گذشت - زيرا كه جبرئيل در آن روز به صورت دحيه ظاهر شده بود وبر أسب خود قطيفهء ارغوانى انداخته بود - پس چون عساكر منصورهء حضرت به قلعهء بنى قريظة رسيدند منادى ايشان ندا كرد كه : اى أبو لبابة بن عبد المنذر ! تو كجائى ؟\r\nحضرت رسول صلّى اللّه عليه وآله وسلّم أبو لبابه را گفت : تو را مىطلبند برو وسخن نيك بگو .\r\nچون أبو لبابه نزديك ايشان رفت گريستند وگفتند : ما امروز طاقت اين لشكر نداريم كه از عقب تو مىآيند ( وقصهء أبو لبابه بعد از اين مذكور خواهد شد ان شاء اللّه تعالى ) « 3 » .\r\nوعلي بن إبراهيم روايت كرده است : بعد از انهزام قريش حىّ بن اخطب داخل قلعهء بنى قريظة شد ، وچون حضرت أمير عليه السّلام علم را به پاى قلعهء ايشان نصب كرد كعب بن أسيد از قلعه مشرف شد ومسلمانان را دشنام مىداد وناسزا به حضرت سيد أنبياء صلّى اللّه عليه وآله وسلّم مىگفت وحضرت جواب أو نمىگفت - وبه روايت شيخ مفيد : چون حضرت پيدا شد فرياد\r\n\r\n\r\n","description":"","footnote":"\r\n( 1 ) . تفسير قمى 2 / 189 ؛ إعلام الورى 92 - 93 . ونيز رجوع شود به مناقب ابن شهرآشوب 1 / 251 .\r\n( 2 ) . قرب الإسناد 131 .\r\n( 3 ) . تفسير فرات كوفي 174 - 175 .\r\n","page_name":" 1060 ","page_number":244},
  {"content":"\r\n\r\nكردند ايشان كه كشندهء عمرو آمد ورعب عظيم در دل ايشان پيدا شد « 1 » - تا آنكه حضرت نزديك شد وبر درازگوشى سوار شده بود ، پس أمير المؤمنين عليه السّلام به استقبال آن حضرت شتافت وگفت : پدر ومادرم فداى تو باد يا رسول اللّه نزديك قلعه ميا ؛ حضرت دانست كه براي اين مىگويد كه مبادا حرف سخيفى از ايشان به سمع شريف آن حضرت برسد ؛ پس حضرت فرمود : يا علي ! چون مرا ببينند خدا ايشان را ذليل مىگرداند وآنچه مىگويند نخواهند گفت ، وچنانكه حق تعالى تو را بر كشتن عمرو متمكن ساخت ، بر كشتن ايشان نيز متمكن خواهد ساخت وبشارت باد تو را به يارى خدا ، وحق تعالى مرا به رعب نصرت داده است كه ترس من يك ماه راه در دل دشمن اثر مىكند .\r\nوچون حضرت به نزديك قلعهء ايشان رسيد فرمود : اى برادران ميمون وخوك ! واى عبادت كنندگان طاغوت ! آيا مرا دشنام مىدهيد ؟ ما به ساحت هر گروهى كه نازل شويم براي انتقام بد روزى است روز ايشان .\r\nپس كعب از قلعه مشرف شد وگفت : واللّه اى أبو القاسم تو هرگز جهول ودشنام دهنده نبودى .\r\nحضرت صادق عليه السّلام گفت : چون حضرت اين سخن را شنيد از غايت حيا عصا از دستش وردا از دوشش افتاد وچند قدم به عقب برگشت « 2 » .\r\nودر دور قلعه درخت خرماى بسيار بود كه جاى فرود آمدن لشكر نصرت اثر نبود ، پس به دست مبارك خود بسوى درختان اشاره كرد تا به اعجاز حضرت در بيابان پراكنده شدند وپاى قلعه گشوده شد ولشكر حضرت فرود آمدند وسه روز ايشان را محاصره كردند ، ودر آن سه روز سرى از ايشان بيرون نيامد واثرى از ايشان ظاهر نشد ، بعد از سه روز غزال بن شمول بيرون آمد وعرض كرد : يا محمد ! به ما مىدهى آنچه به برادران ما بنو نظير دادى كه ما را أمان بدهى كه خون ما محفوظ باشد ومال ما از تو باشد وما از ديار\r\n\r\n\r\n","description":"","footnote":"\r\n( 1 ) . ارشاد شيخ مفيد 1 / 109 .\r\n( 2 ) . اين پاراگراف از إعلام الورى 93 نقل شده است .\r\n","page_name":" 1061 ","page_number":245},
  {"content":"\r\n\r\nتو بيرون رويم ؟\r\nحضرت فرمود : اين نمىشود مگر آنكه بر حكم من فرود آئيد كه آنچه خواهم بكنم .\r\nپس برگشت وچند روز ديگر در قلعه ماندند تا زنان وأطفال ايشان به جزع آمدند ومحاصره بر آنها سخت شد وبه حكم حضرت فرود آمدند ؛ وبه روايت شيخ طبرسى :\r\nبيست وپنج روز ايشان را محاصره كردند تا فرود آمدند « 1 » .\r\nپس حضرت فرمود كه مردان ايشان را كه هفتصد نفر بودند دست بستند وزنان را جدا كردند ، پس قبيلهء أوس به خدمت حضرت آمدند وگفتند : يا رسول اللّه ! اينها همسوگندان ودوستان مايند وپيوسته ما را بر قتال خزرج مدد مىكردند در جميع مواطن وتو براي عبد اللّه بن ابىّ هفتصد زره‌پوش وسيصد بىزره را بخشيدى در يك روز وما كمتر از ابن ابىّ نيستيم .\r\nچون بسيار سخن گفتند حضرت فرمود : آيا راضى هستيد كه يكى از قبيلهء شما را حكم گردانم وبه حكم أو راضى شويد ؟\r\nگفتند : بلى ، آن مرد كيست ؟\r\nفرمود : سعد بن معاذ .\r\nگفتند : راضى شديم به حكم أو .\r\nپس أو را در محفه‌اى « 2 » كرده وبرداشتند وآوردند وقبيلهء أوس بر دور محفهء أو جمع شدند ومىگفتند : اى أبو عمرو ! احسان كن دربارهء همسوگندان وياوران ودوستان خود ؛ در بسيار موطني ايشان ما را يارى كرده‌اند . چون بسيار گفتند آن سعادتمند گفت : وقت آن است كه سعد در راه خدا پروا نكند از ملامت ملامت كنندگان . پس أوس فرياد برآوردند :\r\nوا قوماه ! واللّه كه بنو قريظة رفتند ؛ وزنان وأطفال نزد سعد تضرع وزارى واستغاثه مىكردند ، چون ساكت شدند سعد به ايشان گفت : اى گروه يهود ! آيا به حكم من راضى\r\n\r\n\r\n","description":"","footnote":"\r\n( 1 ) . إعلام الورى 93 .\r\n( 2 ) . محفه : تختى است شبيه به هودج .\r\n","page_name":" 1062 ","page_number":246},
  {"content":"\r\n\r\nهستيد ؟ گفتند : بلى واللّه راضى هستيم به حكم تو واميد احسان ونيكى وحسن رعايت از تو داريم ! پس بار ديگر گفت : هر حكم بكنم راضى هستيد ؟ گفتند : بلى ! پس از روى نهايت اجلال واكرام متوجه حضرت شد وگفت : چه مىفرمائى پدر ومادرم فداى تو باد ؟\r\nحضرت فرمود : اى سعد ! حكم كن در حق ايشان كه من راضيم به هر حكم كه تو در حق آنها بكنى ، عرض كرد : حكم كردم يا رسول اللّه كه مردان ايشان را بكشى وزنان واطفالشان را أسير كنى وغنائم واموالشان را در ميان مهاجران وأنصار قسمت نمائى ؛ وبه روايت شيخ طبرسى : منازل ومزارع آنها را مخصوص مهاجران گردانى « 1 » .\r\nپس حضرت برخاست وفرمود : حكمي كردى كه خدا در بالاى هفت آسمان چنين حكم كرده بود .\r\nپس جراحت سعد بن معاذ موافق استدعائى كه خود از جناب أقدس الهى كرده بود منفجر شد وخون آمد تا روح مطهرش به أرواح أنبياء وأوصياء وشهداء ملحق گرديد . پس حضرت فرمود أسيران را بسوى مدينه آوردند ومحبوس كردند وفرمود كه نقبها در بقيع كندند ويك يك را بيرون مىآوردند وگردن مىزدند ودر آن نقبها مىافكندند ؛ پس حي بن اخطب به كعب بن أسيد « 2 » گفت : به گمان تو چه مىكنند با اينها كه بيرون مىبرند ؟ كعب گفت : چه مىشود تو را ؟ نمىدانى كه اينها را مىكشند ؟ ! ومگر نمىدانى كه پياپى بيرون مىبرند وهر كه بيرون مىرود برنمىگردد ؟ ! بر شما باد به صبر وثبات بر دين خود .\r\nپس كعب بن أسيد را بيرون بردند دستها را به گردن بسته وأو مرد نمايان خوش‌روئى بود ، وچون حضرت بر أو نظر كرد فرمود : آيا تو را نفع نبخشيد وصيت ابن حواس آن عالم زيركى كه از شام آمده بود وگفت : ترك كردم شراب ولذتها را وآمدم بسوى تنگدستى وخرما خوردن از براي پيغمبرى كه مبعوث مىگردد ومحل خروجش مكة ومحل هجرتش مدينه است واكتفا مىكند به نان خشك وچند دانهء خرما وبر درازگوش برهنه سوار\r\n\r\n\r\n","description":"","footnote":"\r\n( 1 ) . إعلام الورى 93 .\r\n( 2 ) . چنين است در مصدر ولى در كتب تاريخ أو را « كعب بن أسد » ذكر كرده‌اند .\r\n","page_name":" 1063 ","page_number":247},
  {"content":"\r\n\r\nمىشود ودر ديده‌هايش سرخى هست ودر ميان دو كتفش مهر نبوت هست وشمشير بر دوش مىگذارد وبه هر كه مىرسد جهاد مىكند وپادشاهى أو به منتهاى زمين مىرسد ؟ ! كعب گفت : چنين بود اى محمد ، واگر نه آن بود كه يهودان مىگفتند كه من براي كشته شدن جزع كرده‌ام هرآينه به تو ايمان مىآوردم وتصديق تو مىكردم وليكن من بر دين يهود زنده‌ام وبر دين يهود مىميرم ! پس حضرت فرمود أو را گردن زدند .\r\nچون حىّ بن اخطب را آوردند حضرت به أو گفت : اى فاسق ! چگونه ديدى صنع خدا را نسبت به خود ؟ آن ملعون گفت : بخدا سوگند كه ملامت نمىكنم خود را در عداوت تو ، به هرجا كه حركت توان كرد كردم وهر جهدي كه توانستم بعمل آوردم وليكن هر كه را خدا يارى نكند أو منكوب ومخذول است « 1 » - وبه روايت شيخ مفيد : پس رو كرد به جانب مردم وگفت : أيها الناس ! هرچه خدا مقدر كرده است مىشود ، اين كشتنى است كه خدا بر بني إسرائيل نوشته است ، وچون أو را به نزد أمير المؤمنين عليه السّلام بازداشتند كه گردن بزند گفت : شريفى به دست شريفى كشته مىشود ؛ حضرت فرمود : نيكان مردم بدان ايشان را مىكشند ، وبدان مردم نيكان ايشان را مىكشند ، پس واي بر كسى كه نيكان واشراف أو را بكشند وسعادتمند كسى است كه ارذال وكفار أو را بكشند ، گفت : راست گفتى ، چون مرا بكشى جامهء مرا مكن ، حضرت فرمود : جامهء تو نزد من از آن خوارتر است كه متوجه آن شوم ؛ گفت : مرا پوشيده داشتى خدا تو را پوشيده دارد ؛ وگردن كشيد تا حضرت گردن أو را زد ، ودر ميان كشتگان أو با جامه ماند « 2 » ؛ موافق روايت شيخ مفيد : همهء بنى قريظة را آن حضرت به قتل رسانيد « 3 » ، وموافق بعضي روايات : ده نفر را آن حضرت به قتل رسانيد وباقي را بر ساير صحابه قسمت كرده‌اند « 4 » .\r\nوعلي بن إبراهيم روايت كرده است : در عرض سه روز در أول وآخر روز كه هوا\r\n\r\n\r\n","description":"","footnote":"\r\n( 1 ) . تفسير قمى 2 / 189 - 191 .\r\n( 2 ) . ارشاد شيخ مفيد 1 / 112 .\r\n( 3 ) . رجوع شود به ارشاد شيخ مفيد 1 / 111 .\r\n( 4 ) . إعلام الورى 93 - 94 ؛ مناقب ابن شهرآشوب 1 / 252 .\r\n","page_name":" 1064 ","page_number":248},
  {"content":"\r\n\r\nخنك بود ايشان را گردن مىزدند وحضرت مبالغه مىفرمود كه در آن سه روز ايشان را آب شيرين وطعام نيكو مىدادند ومىفرمود : نيكو سلوك كنيد با ايشان ؛ تا آنكه همه را كشتند ، پس حق تعالى اين آيات را در اين قضية فرستاد   وَأَنْزَلَ الَّذِينَ ظاهَرُوهُمْ مِنْ أَهْلِ الْكِتابِ مِنْ صَياصِيهِمْ وَقَذَفَ فِي قُلُوبِهِمُ الرُّعْبَ فَرِيقاً تَقْتُلُونَ وَتَأْسِرُونَ فَرِيقاً . وَأَوْرَثَكُمْ أَرْضَهُمْ وَدِيارَهُمْ وَأَمْوالَهُمْ وَأَرْضاً لَمْ تَطَؤُها وَكانَ اللَّهُ عَلى كُلِّ شَيْءٍ قَدِيراً   « 1 » يعنى :\r\n« وخدا فرود آورد آنان را كه معاونت كردند احزاب را از گروه أهل كتاب از قلعه‌هاى ايشان وافكند در دلهاى ايشان ترس از پيغمبر ولشكر أو وگروهى را از ايشان مىكشيد ، وأسير مىكنيد وبه بندگى مىگيريد گروهى را ، وميراث داد به شما زمين ايشان وخانه‌هاى ايشان وأموال ايشان را ، وزمينى را كه هنوز طي نكرده‌ايد آن را وبه تصرف شما درنيامده است - يعنى خيبر يا ملك پادشاهان عجم وروم وساير بلاد كه در اسلام فتح شد - وخدا بر همه چيز تواناست » « 2 » .\r\nودر قرب الإسناد از حضرت امام محمد باقر عليه السّلام روايت كرده است كه حضرت رسول صلّى اللّه عليه وآله وسلّم در جنگ بنى قريظة فرمود براي تميز ميان بالغ ونابالغ پشت زهار ايشان را ببينند ، پس هر كه موى درشت بر زهارش روئيده بود أو را مىكشتند ، وهر كه نروئيده بود أو را به أطفال ملحق كرده به بندگى مىگرفتند « 3 » .\r\nوشيخ طبرسى روايت كرده است كه : حضرت بعضي از سباياى ايشان را با سعد بن زيد به نجد فرستاد واسلحه وأسب از براي مسلمانان خريد « 4 » ؛ وگويند : از زنان ايشان « عمره دختر خناقه » را حضرت خود برداشت « 5 » ، وبعضي « ريحانه » گفتند « 6 » .\r\n\r\n\r\n","description":"","footnote":"\r\n( 1 ) . سورهء احزاب : 26 و 27 .\r\n( 2 ) . تفسير قمى 2 / 192 .\r\n( 3 ) . قرب الإسناد 133 ؛ تهذيب الأحكام 6 / 173 .\r\n( 4 ) . مجمع البيان 4 / 352 .\r\n( 5 ) . ارشاد شيخ مفيد 1 / 113 .\r\n( 6 ) . مغازى 2 / 520 ؛ سيرهء ابن هشام 3 / 245 .\r\n","page_name":" 1065 ","page_number":249},
  {"content":"\r\n\r\nوابن بابويه از حضرت صادق عليه السّلام روايت كرده است كه : چون خبر وفات سعد بن معاذ به حضرت رسول صلّى اللّه عليه وآله وسلّم رسيد برخاست وبا صحابه به خانهء سعد آمد وفرمود كه أو را غسل بدهند وخود بر عضادهء در « 1 » ايستاد تا أو را غسل دادند وحنوط وكفن كردند وبرداشتند وحضرت از عقب جنازهء آن قدوهء سعدا بىكفش وردا به هيئت أصحاب مصيبت روان شد ، گاهى جانب راست جنازة را مىگرفت وگاهى جانب چپ را تا أو را به قبر رسانيدند ، پس حضرت خود داخل قبر أو شد وبه دست مبارك خود أو را در لحد گذاشت وخشت بر أو چيد ومىفرمود : سنگ بدهيد وخاك بدهيد وگل بدهيد ، وفرجهاى ما بين خشتها را پر مىكرد ، پس چون فارغ شد وخاك بر قبرش ريختند وقبرش را درست كردند حضرت فرمود : من مىدانم كه بدن أو مىپوسد واز هم مىپاشد وليكن خدا دوست مىدارد بنده‌اى را كه كارى كه مىكند محكم بكند .\r\nپس مادر سعد از كنارى صدا زد : اى سعد ! گوارا باد تو را بهشت .\r\nحضرت فرمود : اى مادر سعد ! ساكت باش وجزم مكن بر پروردگار خود بدرستى كه سعد را فشارى در قبر رسيد .\r\nپس حضرت برگشت ومردم برگشتند ؛ پس از حضرت پرسيدند كه : سبب چه بود كه در جنازهء سعد كارى چند كردى كه در جنازه‌هاى ديگر نمىكردى ؟\r\nفرمود : اما بىكفش وردا رفتن براي آن بود كه ديدم ملائكة در جنازه‌اش بىكفش وردا مىروند من نيز به ايشان تأسّى كردم ؛ واما آنكه گاهى جانب راست جنازة را مىگرفتم وگاهى جانب چپ را پس دست من در دست جبرئيل بود هرجا را كه أو مىرفت من مىگرفتم .\r\nگفتند : يا رسول اللّه ! تو بر أو نماز كردى وبه دست خود أو را دفن كردى وبعد از آن فرمودى : فشارى به أو رسيد ؟\r\n\r\n\r\n","description":"","footnote":"\r\n( 1 ) . عضاده : هر يك از دو طرف چهارچوب در . ( فرهنگ عميد 3 / 1719 ) .\r\n","page_name":" 1066 ","page_number":250},
  {"content":"\r\n\r\nفرمود : بلى زيرا كه با أهل خود كج خلق بود ، به اين سبب فشار قبر به أو رسيد « 1 » .\r\nودر حديث ديگر روايت كرده است كه از حضرت صادق عليه السّلام پرسيدند كه : مردم مىگويند عرش بلرزيد از مردن سعد بن معاذ ؟ فرمود : تختى كه سعد را بر روى آن گذاشته بودند بلرزيد « 2 » .\r\nوكلينى وابن بابويه وشيخ طبرسى به سندهاى معتبر از حضرت صادق عليه السّلام روايت كرده‌اند كه : چون رسول خدا صلّى اللّه عليه وآله وسلّم بر سعد بن معاذ نماز كرد گفت : هفتاد هزار ملك در نماز أو حاضر شدند كه جبرئيل در ميان ايشان بود ، پرسيدم : به چه خصلت مستحق اين شد كه شما بر أو نماز كنيد ؟ جبرئيل گفت : به آنكه مداومت مىكرد بر خواندن سورهء   قُلْ هُوَ اللَّهُ أَحَدٌ   ايستاده ونشسته وسواره وپياده ودر رفتن وبرگشتن « 3 » .\r\nدر تفسير حضرت عسكرى عليه السّلام مذكور است كه : رسول خدا صلّى اللّه عليه وآله وسلّم بعد از حكم سعد بن معاذ گفت : اى بندگان خدا ! اين سعادتمند از نيكان بندگان خداست اختيار كرد رضاى خدا را بر سخط خويشان ودامادان خود از يهود وامر كرد به معروف ونهى كرد از منكر وغضب كرد براي محمد رسول خدا وبراي على ولى خدا ، پس چون سعد به رحمت ايزدى واصل شد بعد از آنكه سينه‌اش از اندوه بنى قريظة فارغ شد وهمه كشته شدند حضرت فرمود : اى سعد ! بتحقيق كه مانند استخوانى بودى بند شده در گلوى كافران اگر مىماندى نخواهستى گذاشت كه أبو بكر را در مدينه كه بيضهء اسلام است نصب كنند به خلافت « 4 » .\r\nعلي بن إبراهيم روايت كرده است كه : چون پيغمبر صلّى اللّه عليه وآله وسلّم بنى قريظة را محاصره نمود ايشان گفتند : يا محمد ! أبو لبابه را نزد ما بفرست كه با أو در امر خود مشورت كنيم ؛ پس\r\n\r\n\r\n","description":"","footnote":"\r\n( 1 ) . امالى شيخ صدوق 314 ؛ امالى شيخ طوسي 427 .\r\n( 2 ) . معاني الأخبار 388 .\r\n( 3 ) . كافى 2 / 622 ؛ مجمع البيان 5 / 561 . ونيز رجوع شود به امالى شيخ صدوق 323 وثواب الأعمال وعقاب الأعمال 156 وامالى شيخ طوسي 437 كه در آنها بجاى هفتاد هزار ، نود هزار ذكر شده است .\r\n( 4 ) . تفسير امام حسن عسكرى عليه السّلام 479 - 480 .\r\n","page_name":" 1067 ","page_number":251},
  {"content":"\r\n\r\nحضرت گفت : اى أبو لبابه ! برو به نزد حلفا وموالى خود ، چون به نزد ايشان آمد مردان بسوى أو دويدند وزنان وأطفال به نزد أو آمدند وگريستند ورقت كرد براي ايشان ، پس گفتند : اى أبو لبابه ! چه مصلحت مىبينى آيا به حكم حضرت از قلعه پائين بيائيم ؟ گفت :\r\nبيائيد ؛ واشاره به گلوى خود كرد كه كشته خواهيد شد .\r\nپس از اين حركت خود پشيمان شد وگفت : خيانت با خدا ورسول كردم ؛ واز قلعه كه به زير آمد به خدمت حضرت نيامد وبه مسجد رسول رفت وريسمانى بر گردن خود بست وريسمان را بر ستونى از مسجد بست كه آن را « اسطوانهء توبه » مىگويند وگفت :\r\nنمىگشايم اين ريسمان را تا بميرم يا خدا توبهء مرا قبول كند . چون خبر أو به حضرت رسيد فرمود : اگر به نزد ما مىآمد ما از براي أو طلب آمرزش از خدا مىكرديم وچون خود به درگاه خدا رفته است خدا أولى است به أو .\r\nپس أبو لبابه روزها روزه مىداشت وشب به قدر سدّ رمق افطار مىكرد ودخترش شام أو را مىآورد وبراي قضاى حاجت ريسمان أو را مىگشود .\r\nچون حضرت برگشت شبى در حجرهء أم سلمة بود كه خدا توبهء أو را فرستاد وفرمود :\r\nاى أم سلمة ! خدا توبهء أبو لبابه را قبول كرد ؛ أم سلمة گفت : يا رسول اللّه ! رخصت مىدهى أو را اعلام كنم ؟ فرمود : بكن ؛ پس سرش را از حجره بيرون كرد وگفت : اى أبو لبابه ! تو را بشارت باد كه خداوند بخشنده توبهء تو را قبول كرد .\r\nأبو لبابه گفت : الحمد للّه . ومسلمانان برجستند كه ريسمان أو را بگشايند ، گفت : نه واللّه نمىگذارم تا رسول خدا صلّى اللّه عليه وآله وسلّم خود ريسمان مرا بگشايد ، پس حضرت تشريف آورد وفرمود : اى أبو لبابه ! خدا چنين توبه‌ات را قبول كرده است كه گويا الحال از مادر متولد شده‌اى .\r\nأبو لبابه گفت : آيا همهء مال خود را تصدق كنم ؟ فرمود : نه .\r\nگفت : دو ثلث مال خود را تصدق كنم ؟ فرمود : نه .\r\nگفت : نصف را ؟ فرمود : نه .\r\nگفت : يك ثلث را ؟ فرمود : بلى .\r\n\r\n","description":"","footnote":"","page_name":" 1068 ","page_number":252},
  {"content":"\r\n\r\nپس حق تعالى فرستاد    وَآخَرُونَ اعْتَرَفُوا بِذُنُوبِهِمْ خَلَطُوا عَمَلًا صالِحاً وَآخَرَ سَيِّئاً عَسَى اللَّهُ أَنْ يَتُوبَ عَلَيْهِمْ إِنَّ اللَّهَ غَفُورٌ رَحِيمٌ . خُذْ مِنْ أَمْوالِهِمْ صَدَقَةً تُطَهِّرُهُمْ وَتُزَكِّيهِمْ بِها وَصَلِّ عَلَيْهِمْ إِنَّ صَلاتَكَ سَكَنٌ لَهُمْ وَاللَّهُ سَمِيعٌ عَلِيمٌ . أَ لَمْ يَعْلَمُوا أَنَّ اللَّهَ هُوَ يَقْبَلُ التَّوْبَةَ عَنْ عِبادِهِ وَيَأْخُذُ الصَّدَق‌َاتِ وَأَنَّ اللَّهَ هُوَ التَّوَّابُ الرَّحِيمُ    « 1 » « وقوم ديگر كه اعتراف كردند به گناهان خود ، مخلوط كردند عمل شايسته را به عمل بد وناروا شايد خدا توبهء ايشان را قبول كند بدرستى كه خدا آمرزنده ومهربان است ، بگير از مالهاى ايشان صدقه تا پاك كنى ايشان را از گناهان وزيادة گردانى حسنات ايشان را يا پاكيزه كنى نفس ايشان را به آن صدقه ودعا كن براي ايشان كه دعاى تو آرامى است براي ايشان وخدا شنوا وداناست ؛ آيا نمىدانند كه خدا قبول مىكند توبه را از بندگان خود ومىگيرد - يعنى قبول مىكند - تصدقهاى ايشان را ونمىدانند كه خدا بسيار توبه قبول‌كننده ومهربان است » « 2 » .\r\n\r\n\r\n","description":"","footnote":"\r\n( 1 ) . سورهء توبه : 102 - 104 .\r\n( 2 ) . تفسير قمى 1 / 303 - 304 .\r\n","page_name":" 1069 ","page_number":253},
  {"content":"\r\n . \r\n","description":"","footnote":"","page_name":" 1070 ","page_number":254},
  {"content":"\r\n\r\n\r\nباب سى وهفتم در بيان غزوات ووقايعى است كه در ما بين غزوهء احزاب وغزوهء حديبيه واقع شده است\r\nودر آن چند فصل است\r\n\r\n","description":"","footnote":"","page_name":" 1071 ","page_number":255},
  {"content":"\r\n . \r\n","description":"","footnote":"","page_name":" 1072 ","page_number":256},
  {"content":"\r\n\r\n\r\nفصل أول در بيان غزوهء « مريسيع » است كه آن را غزوهء « بنى مصطلق » مىنامند\r\nشيخ طبرسى وشيخ مفيد وديگران روايت كرده‌اند كه قبيلهء بنى المصطلق بر سر چاهى منزل داشتند كه آن را « مريسيع » مىگفتند وسركردهء ايشان حارث بن أبي ضرار بود ، پس قوم خود را با گروه ديگر جمع كرد كه به جنگ رسول خدا صلّى اللّه عليه وآله وسلّم بيايد ، چون خبر به حضرت رسيد متوجه جنگ أو شد وسى أسب در ميان لشكر حضرت بود وجمعى از منافقان مانند عبد اللّه بن ابىّ واضراب أو در آن سفر با حضرت بيرون رفتند وحضرت ، عايشه را در آن سفر با خود برد ، ودر روز دوم ماه شعبان سال پنجم هجرت روانه شد - وبعضي سال ششم هجرت گفته‌اند - وچون خبر توجه حضرت به ايشان رسيد أكثر عربها كه با حارث جمع شده بودند ترسيدند وپراكنده شدند وحضرت در مريسيع با ايشان مقاتله نمود وساعتي تير بر يكديگر انداختند پس حضرت حكم فرمود كه لشكر به يك‌دفعه حمله آوردند وده نفرشان را كشتند وجمعى از فرزندان عبد المطّلب در آن روز شهيد شدند ، وحضرت أمير عليه السّلام مالك وپسرش را به قتل رسانيد وآن سبب فتح مسلمانان شد ودويست خانه آبادهء ايشان را از زنان ومردان وأطفال أسير كردند ودو هزار شتر وپنج هزار گوسفند به غنيمت گرفتند وحضرت غنائم وأسيران را در ميان مسلمانان قسمت نمود بعد از وضع خمس ؛ وجويرية دختر حارث بن أبي ضرار را علي عليه السّلام سبى كرد وبه خدمت حضرت آورد وحضرت أو را براي خود برداشت ؛ پس پدرش بعد از مسلمان شدن\r\n\r\n","description":"","footnote":"","page_name":" 1073 ","page_number":257},
  {"content":"\r\n\r\nبقيهء قوم به خدمت پيغمبر آمد وگفت : يا رسول اللّه ! دختر من زن كريمه‌اى است وسزاوار نيست كه أو را أسير كنند ، حضرت فرمود : برو وأو را مخيّر گردان هرچه أو اختيار كند ما به آن عمل مىكنيم ، گفت : احسان كردى ، پس به نزد دختر خود آمد وگفت : اى دختر ! قوم خود را رسوا مكن ، آن نيك اختر گفت : من اختيار خدا ورسول مىكنم ؛ پس پدر أو را دشنام داد وبرگشت وحضرت أو را آزاد كرد ونكاح كرد .\r\nجويرية گفت : چون لشكر پيغمبر بر سر ما آمدند در مريسيع شنيدم كه پدرم مىگفت :\r\nلشكرى بر سر ما آمدند كه ما طاقت مقاومت ايشان نداريم ، ومن نظر كردم آن قدر از مردم وأسب وسلاح به نظر من آمد كه وصف نمىتوانم كرد از بسيارى ، چون مسلمان شدم وحضرت مرا تزويج كرد وبرگشتيم ديدم مسلمانان آن قدر نبودند كه من ديده بودم ، دانستم كه آن رعبى بود كه خدا در دلهاى مشركان انداخته بود ؛ وگفت : پيش از آمدن حضرت به سه شب خواب ديدم كه گويا ماه از طرف مدينه حركت كرد وچون به نزديك من رسيد به دامن من فرود آمد ، من خواب را به كسى نگفتم ، وچون أسير شدم از خواب خود بسيار اميدوار بودم پس اثر خواب ظاهر شد وماه فلك نبوت در آغوش من درآمد .\r\nوچون خبر به مردم رسيد كه حضرت جويرية را نكاح كرد ، گفتند : اين قبيله رابطهء مصاهرت نسبت به آن جناب بهم رسانيدند ، آنچه از زنان قبيلهء ايشان به غنيمت گرفته بودند كه قريب به صد خانه مىشدند همه را آزاد كردند ، پس هيچ زن بر قوم خود مبارك نبود مثل أو .\r\nوشعار مسلمانان در آن جنگ « يا منصور أمت » بود « 1 » .\r\nشيخ مفيد وشيخ طبرسى وديگران از ابن عباس روايت كرده‌اند كه : چون حضرت رسول صلّى اللّه عليه وآله وسلّم به غزوهء بنى المصطلق رفت به نزديك وادى مخوفى فرود آمدند ، وچون آخر شب شد جبرئيل نازل شد وخبر آورد كه طايفه‌اى از كافران جن در اين وادى پنهان\r\n\r\n\r\n","description":"","footnote":"\r\n( 1 ) . رجوع شود به إعلام الورى 94 وارشاد شيخ مفيد 1 / 118 ومناقب ابن شهرآشوب 1 / 252 ومغازى 1 / 404 ، كه مطالب اين روايت در اين چند مصدر تقسيم شده است .\r\n","page_name":" 1074 ","page_number":258},
  {"content":"\r\n\r\nشده‌اند وارادهء شر دارند نسبت به أصحاب تو ، پس آن جناب حضرت أمير المؤمنين عليه السّلام را طلبيد وفرمود : برو بسوى آن وادى ودفع كن دشمنان خدا را از جن به آن قوّتى كه خدا تو را به آن مخصوص گردانيده است ، وصد نفر از أخلاط ناس را با آن حضرت فرستاد وفرمود كه : با أو باشيد وآنچه بفرمايد أطاعت كنيد .\r\nچون روانه شدند وبه نزديك آن وادى رسيدند حضرت آن صد نفر را فرمود كه : در نزديك اين وادى بايستيد وتا شما را رخصت ندهم حركتي مكنيد ؛ وخود تنها رفت وبر لب وادى ايستاد وپناه به خدا برد وأسماء أعظم الهى را ياد كرد واشاره فرمود به آنها كه نزديك بيائيد ، چون نزديك شدند به قدر يك تير پرتاب ، اشاره كرد كه : بايستيد ، وخود داخل وادى شد ، پس باد تندى وزيد كه نزديك شد همه بر رو درافتند واز ترس قدمهاى ايشان مىلرزيد ، وحضرت نعره زد كه : منم علي بن أبي طالب وصىّ رسول خدا وپسر عم أو ، اگر مىخواهيد بايستيد تا قدرت حق تعالى را مشاهده نمائيد ؛ پس گروهى از سياهان پيدا شدند مانند زنگيان وشعله‌هاى آتش در دست داشتند وتمام وادى را پر كردند ؛ وحضرت پروا نكرد از ايشان وآيات قرآن تلاوت مىنمود وشمشير خود را به جانب راست وچپ حركت مىداد ، پس آن گروه آهسته آهسته چون دود سياهى شده وبرطرف شدند . پس حضرت « اللّه أكبر » گفت واز وادى بالا آمد وبا أصحاب خود ايستاد ، ايشان گفتند : يا أمير المؤمنين ! چه كردى نزديك شد كه ما از ترس هلاك شويم ؟ فرمود : به نامهاى بزرگ خدا ايشان را ضعيف كردم وگريختند وپناه به حضرت رسول صلى اللّه عليه وآله وسلّم بردند واگر مىايستادند همه را هلاك مىكردم . پس چون برگشتند رسول خدا صلى اللّه عليه وآله وسلّم فرمود : يا علي ! بقية السيف تو آمدند واز ترس شمشير تو مسلمان شدند « 1 » .\r\nوعلي بن إبراهيم روايت كرده است كه : سورهء منافقان در غزوهء بنى المصطلق نازل شد كه در سال پنجم هجرت واقع شد . وسببش آن بود كه : بعد از مراجعت از آن غزوه بر سر چاهى فرود آمدند كه آب كم داشت وانس بن سيار كه همسوگند أنصار بود وجهجاه بن\r\n\r\n\r\n","description":"","footnote":"\r\n( 1 ) . إعلام الورى 180 ؛ ارشاد شيخ مفيد 1 / 339 ؛ خرايج 1 / 204 ؛ مناقب ابن شهرآشوب 2 / 102 .\r\n","page_name":" 1075 ","page_number":259},
  {"content":"\r\n\r\nسعيد غفارى كه أجير عمر بود بر سر چاه جمع شدند ودلوهاى هر دو بر يكديگر پيچيد ؛ سيار گفت : دلو من ، وجهجاه گفت : دلو من ، وجهجاه دستى بر روى سيار زد كه خون از رويش روان شد ! پس سيار خزرج را ندا كرد وجهجاه قريش را ندا كرد ونزديك شد فتنه‌اى عظيم برپا شود .\r\nچون عبد اللّه بن ابىّ اين صدا را شنيد گفت : چه خبر است ؟ گفتند : چنين واقعه‌اى رو داده است ؛ آن ملعون بسيار غضبناك شد وگفت : من نمىخواستم به اين سفر بيايم اكنون ما ذليل‌ترين عرب شده‌ايم گمان نداشتم كه زنده بمانم تا چنين واقعه‌اى را بشنوم ونتوانم تدارك آن كرد ، پس رو به أصحاب خود كرد وگفت : اين ثمرهء اقبال شماست ، ايشان را در خانه‌هاى خود فرود آورديد وبه مال خود با ايشان مواسات كرديد وايشان را به جان خود نگاهدارى كرديد وسينه‌ها را براي ايشان سپر كرديد كه زنان شما بيوه وأطفال شما يتيم شدند ، اگر آنها را از مدينه بيرون كرده بوديد اكنون عيال ديگران بودند ؛ پس گفت : اگر به مدينه برگرديم عزيزتر ما ذليل‌تر ما را بدر خواهد كرد .\r\nزيد بن أرقم كه در آن وقت نزديك به بلوغ بود در ميان ايشان بود ودر آن وقت عين شدت گرما بود وحضرت رسول صلّى اللّه عليه وآله وسلّم در زير درختى نشسته بود وگروهى از مهاجران وأنصار در خدمتش بودند ، پس زيد آمد وسخن ابن ابىّ را به حضرت نقل كرد ، حضرت فرمود : اى پسر ! شايد غلط شنيده باشى ؟ گفت : واللّه غلط نشنيده‌ام ، حضرت فرمود :\r\nشايد بر أو غضبناك شده باشى واين سخن را از روى غضب گوئى ؟ گفت : نه واللّه چنين نيست ، فرمود : شايد سفاهتى بر تو كرده باشد وبه اين سبب اين را گوئى ؟ گفت : نه بخدا سوگند كه چنين نيست .\r\nپس حضرت رسول صلّى اللّه عليه وآله وسلّم شقران مولاي خود را فرمود كه : بر شتر من حداج « 1 » ببند ، وسوار شد ، چون صحابه شنيدند كه حضرت سوار شده است گفتند : اين وقت سواري حضرت نبود ، پس همه سوار شدند واز عقب حضرت روانه شدند .\r\n\r\n\r\n","description":"","footnote":"\r\n( 1 ) . حداج : كجاوه .\r\n","page_name":" 1076 ","page_number":260},
  {"content":"\r\n\r\nسعد بن عباده خود را به حضرت رسانيد وگفت : « السلام عليك يا رسول اللّه ورحمة اللّه وبركاته » حضرت فرمود : وعليكم السلام .\r\nسعد عرض كرد : هرگز در مثل اين وقت بار نمىكردى ؟ حضرت فرمود : مگر نشنيده‌اى آن سخن را كه صاحب شما گفته است ؟\r\nعرض كردند : ما بغير از تو صاحبي نداريم ؛ حضرت فرمود : ابن ابىّ گفته است كه چون به مدينه برگردد عزيزتر ذليل‌تر را بيرون كند .\r\nسعد گفت عزيزتر توئى وأصحاب تو ، ذليل‌تر اوست وأصحاب أو .\r\nپس حضرت در تمام آن روز راه مىرفت وكسى جرأت نمىكرد كه با آن حضرت سخن بگويد ، وقبيلهء خزرج چون شدت غضب آن حضرت را ديدند با عبد اللّه معاتبه نمودند وأو را بسيار ملامت كردند ، پس آن منافقان ملعون سوگندها ياد كرد كه : من هيچ از اينها نگفته‌ام ، گفتند : پس بيا تا عذر تو را از آن حضرت بطلبيم ، آن بدبخت سر را پيچيد وقبول نكرد .\r\nچون شب شد حضرت در تمام شب نيز حركت فرمود وفرود نيامدند مگر به قدر نماز ، ودر روز ديگر حضرت فرود آمد وصحابه از بيدارى وتعب سفر تا فرود آمدند همه به خواب رفتند ، پس عبد اللّه بن ابىّ به خدمت حضرت آمد وسوگند ياد كرد كه : من اينها را نگفته‌ام وزيد دروغ مىگويد ، وبار ديگر به زبان كلمتين گفت « 1 » .\r\nپس حضرت به ظاهر عذر أو را قبول فرمود وقبيلهء خزرج زبان طعن وملامت بر زيد بن أرقم گشودند وگفتند : تو دروغ بستى بر عبد اللّه كه بزرگ ماست . چون حضرت سوار شد وروانه شد زيد در خدمت آن جناب بود ومىگفت : خداوندا ! تو مىدانى كه من دروغ نبستم بر عبد اللّه بن ابىّ ؛ پس اندك راهى كه رفتند حضرت را حالتي كه در حال نزول وحى عارض مىگرديد طارئ شد وچندان سنگين شد كه نزديك شد كه ناقة بخوابد از گرانى وحى الهى ؛ چون آن حالت از حضرت زايل شد عرق از جبين مباركش مىريخت ،\r\n\r\n\r\n","description":"","footnote":"\r\n( 1 ) . منظور اينكه شهادتين را فقط به زبان گفت وايمان قلبي نياورد .\r\n","page_name":" 1077 ","page_number":261},
  {"content":"\r\n\r\nپس از روى لطف گوش زيد را گرفت وأو را بلند كرد وفرمود : اى پسر ! قول تو راست بود وآنچه شنيده بودى درست به خاطر داشته بودى وحق تعالى آيات به تصديق قول تو فرستاده است .\r\nچون حضرت فرود آمد صحابه را جمع كرد وسورهء منافقان را بر ايشان خواند كه مشتمل بر أقوال آن منافق ملعون وجواب گفته‌هاى أو وتكذيب وتأنيب ساير منافقان است پس خدا عبد اللّه بن ابىّ را رسوا كرد « 1 » .\r\nوبه سند معتبر از أبان بن عثمان روايت كرده است كه : حضرت يك روز ويك شب واز روز ديگر تا چاشت راه طي كرد پس فرود آمد ومردم از ماندگى به خواب افتادند ، وغرض حضرت آن بود كه مردم مشغول حركت باشند وسخن نگويند ونزاع نكنند تا آتش فتنه فرو نشيند ، پس عبد اللّه پسر عبد اللّه بن ابىّ « 2 » به خدمت حضرت آمد وگفت : يا رسول اللّه ! اگر بر كشتن پدر من عازم شده‌اى پس مرا بفرما كه سرش را به خدمت تو بياورم با آنكه قبيلهء أوس وخزرج مىدانند كه فرزندى نسبت به پدر خود از من نيكوكارتر نيست ومىترسم كه ديگرى را بفرمائى كه أو را بكشد ومن نتوانم كشندهء پدر خود را ببينم وبىتاب شوم ومؤمني را به عوض كافرى بكشم ، حضرت فرمود : نه أو را نمىكشم وتو نيكو با أو مصاحبت كن تا با ما است وعداوت خود را با ما هويدا نمىكند « 3 » .\r\nواز حضرت امام محمد باقر عليه السّلام منقول است كه : چون آن ملاعين رسوا شدند خويشان ايشان به نزد آنها رفته وگفتند : واي بر شما ! رسوا شديد بيائيد نزد پيغمبر خدا تا براي شما استغفار كند ؛ پس سر پيچيدند وامتناع نمودند ، پس حق تعالى اين آية را فرستاد  وَإِذا قِيلَ لَهُمْ تَعالَوْا يَسْتَغْفِرْ لَكُمْ رَسُولُ اللَّهِ لَوَّوْا رُؤُسَهُمْ وَرَأَيْتَهُمْ يَصُدُّونَ وَهُمْ \r\n\r\n\r\n","description":"","footnote":"\r\n( 1 ) . تفسير قمى 2 / 368 .\r\n( 2 ) . در تفسير قمى تصريح به نام پسر عبد اللّه بن ابىّ نشده است ، ولى در مجمع البيان 5 / 294 به اين شكل آمده است .\r\n( 3 ) . تفسير قمى 2 / 370 .\r\n","page_name":" 1078 ","page_number":262},
  {"content":"\r\n\r\n مُسْتَكْبِرُونَ  « 1 » . « 2 »\r\nوشيخ طبرسى روايت كرده است كه : در اين سفر حضرت بر سر آبى فرود آمد نزديك به بقيع كه آن را « بقعا » مىگفتند وباد عظيمى وزيد كه متأذى شدند ودر آن شب ناقهء حضرت ناپيدا شد ، حضرت فرمود : سبب اين باد آن است كه منافقى عظيم النفاق در مدينه مرده است ، گفتند : كيست ؟ فرمود : رفاعه است ؛ پس مردى از منافقان كه همراه بود گفت :\r\nچگونه دعوى دانستن غيب مىكند ونمىداند كه ناقه‌اش در كجاست ؟ پس جبرئيل نازل شد وآن حضرت را خبر داد به قول آن منافق وبه مكان ناقة ؛ پس حضرت صحابه را جمع كرد وفرمود : من نمىگويم كه غيب مىدانم وليكن خدا بسوى من وحى مىفرستد واكنون حق تعالى به من وحى فرستاد كه فلان منافق چنين گفت وناقة در فلان موضع است ومهارش بر درختى بسته است ، چون به آن موضع رفتند ناقة را چنانكه فرموده بود يافتند وآن منافق مسلمان شد . وچون به مدينه آمدند رفاعة بن زيد را در تابوت ديدند وأو از عظماى يهود بود از بنى قينقاع ودر آن وقت كه حضرت خبر داد مرده بود .\r\nچون به مدينه آمدند وعبد اللّه بن ابىّ خواست كه داخل مدينه شود ، عبد اللّه پسرش آمد وگفت : بخدا سوگند نمىگذارم داخل مدينه شوى تا حضرت رسول صلّى اللّه عليه وآله وسلّم رخصت بدهد وامروز خواهى دانست كه عزيزتر كيست وذليل‌تر كيست .\r\nپس ابن ابىّ به خدمت حضرت فرستاد واز پسر خود شكايت كرد ، حضرت به نزد پسرش فرستاد كه : بگذار پدرت را تا داخل شود ؛ گفت : الحال كه حضرت فرموده است امر از اوست .\r\nبعد از داخل شدن چند روزى ماند وبيمار شد وبه جهنم واصل گرديد « 3 » .\r\nوكلينى به سند حسن از حضرت صادق عليه السّلام روايت كرده است كه : چون عبد اللّه بن ابىّ مرد حضرت رسول صلّى اللّه عليه وآله وسلّم براي خاطر پسر أو به جنازه‌اش حاضر شد ، پس عمر با حضرت\r\n\r\n\r\n","description":"","footnote":"\r\n( 1 ) . سورهء منافقون : 5 .\r\n( 2 ) . تفسير قمى 2 / 370 .\r\n( 3 ) . مجمع البيان 5 / 294 .\r\n","page_name":" 1079 ","page_number":263},
  {"content":"\r\n\r\nمعارضه كرد كه : چرا حاضر شده‌اى به جنازهء اين منافق وحال آنكه خدا تو را نهى كرده است از آنكه بر قبر منافقى بايستى ؟ ! حضرت جواب أو نگفت ؛ پس بار ديگر اعتراض كرد ، حضرت فرمود : واي بر تو چه مىدانى كه من چه گفتم در نماز بر أو ! گفتم : خداوندا ! شكمش را پر از آتش كن وقبرش را پر از آتش گردان وأو را به آتش جهنم برسان .\r\nحضرت صادق عليه السّلام فرمود كه : حضرت رسول صلّى اللّه عليه وآله وسلّم را مضطر كرد كه امرى را كه نمىخواست اظهار كند اظهار كرد « 1 » .\r\n\r\n\r\n","description":"","footnote":"\r\n( 1 ) . كافى 3 / 188 ؛ تهذيب الأحكام 3 / 196 ؛ وسائل الشيعة 3 / 71 .\r\n","page_name":" 1080 ","page_number":264},
  {"content":"\r\n\r\n\r\nفصل دوم در بيان قصهء فحش گفتن نسبت به عايشه است\r\nشيخ طبرسى وديگران روايت كرده‌اند كه : حضرت رسول صلّى اللّه عليه وآله وسلّم به هر جنگى كه مىرفت ميان زنان خود قرعه مىزد وبه نام هر زنى كه أصابت مىكرد أو را با خود مىبرد ؛ ودر غزوهء بنى المصطلق قرعه به اسم عايشه بيرون آمد وأو را با خود برد ، پس در بعضي از منازل در هنگام بار كردن ، عايشه به قضاى حاجت خود رفت وچون فارغ شد وبرگشت ودست بر سينهء خود برد ديد كه عقدي از جزع يماني كه در گردن داشت گسيخته وريخته است ، پس برگشت كه آنها را پيدا كند ؛ وچون به لشكرگاه آمد كسى را نديد وهودج أو را به گمان آنكه أو در هودج نشسته بار كرده وبرده بودند ، پس در آن منزل توقف كرد به گمان آنكه بزودى به طلب أو خواهند آمد ، ودر آنجا أو را خواب ربود وچون بيدار شد صفوان بن معطل سلمى از عقب رسيد وأو را ديد وشناخت ، پس شتر خود را خوابانيد وبه كنارى رفت تا عايشه سوار شد وبرگشت وسر شتر را كشيد تا به عسكر حضرت رسانيد در هنگامى كه براي قيلوله فرود آمده بودند .\r\nپس عبد اللّه بن أبي سلول وگروهى از منافقان گمانهاى ناسزا بردند وسخنان ناروا گفتند ؛ چون عايشه به مدينه آمد بيمار شد وحضرت را با خود بىلطف مىيافت ، چون از مرض شفا يافت از آن جناب مرخص شد وبه ديدن پدر ومادر خود رفت واز مادر خود شنيد سخنى چند را كه منافقان در حقّ أو مىگويند ، وسبب بىلطفى آن جناب را دانست وبه خانه برگشت ودر آن شب تا صباح گريست وبه خواب نرفت ، پس حضرت\r\n\r\n","description":"","footnote":"","page_name":" 1081 ","page_number":265},
  {"content":"\r\n\r\nرسول صلّى اللّه عليه وآله وسلّم أسامة بن زيد وأمير المؤمنين عليه السّلام را طلب وبا ايشان مشورت كرد در باب مفارقت عايشه وسخنانى كه در حقّ أو مىگويند .\r\nاسامة چون مىدانست كه آن جناب را محبتي نسبت به أو هست از جهت جمال وصغر سن گفت : يا رسول اللّه ! زن تست واز أو بدى معلوم نيست .\r\nحضرت أمير عليه السّلام فرمود : خدا بر تو تنگ نگرفته است وزن بسيار است ، اگر از أو كراهت بهم رسانيده‌اى أو را بيرون كن وديگرى را بگير واگر خواهى أحوال أو را از كنيز أو معلوم كن .\r\nچون حضرت كنيز أو را طلبيد أو شهادت بر برائت أو داد ودر اين حال حق تعالى وحى بر آن حضرت فرستاد وبراي دفع اين منقصه از آن حضرت آيات داله بر برائت عايشه از آنچه به أو نسبت داده بودند وبر كفر منافقان ومذمت ايشان فرستاد تا آنكه ديگر چنين نسبتها به زنان مسلمان ندهند وبدون ثبوت شرعي حكم به زنا به كسى نكنند « 1 » .\r\nدر تفسير نعمانى از حضرت صادق عليه السّلام روايت كرده است اين آيات در امر عايشه ونسبتي كه عبد اللّه بن أبي سلول وحسان بن ثابت ومسطح بن أثاثه به أو داده بودند نازل شد « 2 » .\r\nعلي بن إبراهيم در تفسير اين آيات گفته است كه : عامه مىگويند كه اين آيات در حقّ عايشه ونسبتي كه به أو دادند در غزوهء بنى المصطلق نازل شد ، وشيعه مىگويند اين آيات براي تكذيب ومذمت وتأنيب عايشه نازل شد به سبب آنچه نسبت داد به ماريهء قبطيه مادر إبراهيم « 3 » ، چنانكه بعد از اين در أحوال عايشه مذكور مىشود ان شاء اللّه .\r\n\r\n\r\n","description":"","footnote":"\r\n( 1 ) . مجمع البيان 4 / 130 ؛ صحيح بخارى مجلد 3 جزء 5 / 55 ؛ المنتظم 3 / 221 .\r\n( 2 ) . بحار الأنوار 20 / 316 به نقل از تفسير نعمانى ، وروايت در آنجا از أمير المؤمنين عليه السّلام نقل شده است .\r\n( 3 ) . تفسير قمى 2 / 99 .\r\n","page_name":" 1082 ","page_number":266},
  {"content":"\r\n\r\n\r\nفصل سوم در بيان ساير وقايع است\r\nعلي بن إبراهيم روايت كرده است كه : چون حضرت رسول صلّى اللّه عليه وآله وسلّم به غزوهء بدر صغرى مىرفت از نزديك محال أشجع وبنى ضمره عبور فرمود وحضرت پيشتر با بنى ضمره صلحى كرده بود ، پس صحابه گفتند : يا رسول اللّه ! اينك بنى ضمره به ما نزديكند ومىترسيم كه بر سر مدينه تاختى برند يا قريش را بر جنگ ما مددى كنند ، بايد أول ابتدأ به جنگ ايشان كنيم .\r\nحضرت فرمود : نه چنين است ايشان بيش از همهء عرب احسان به پدر ومادر وصلهء رحم مىكنند وبيش از همه وفا به عهد مىكنند .\r\nوأشجع كه قبيله‌اى از كنانه بودند نزديك بود بلادشان به بلاد بنى ضمره وايشان با بنى ضمره همسوگند بودند ، پس بلاد أشجع خشك شد وبلاد بنى ضمره آب وعلف بسيار داشت وبه اين سبب أشجع حركت كردند بسوى بلاد بنى ضمره ؛ چون خبر به آن جناب رسيد كه ايشان به جانب بنى ضمره مىروند مهياى جنگ ايشان شد ، پس حق تعالى اين آيات را فرستاد   فَإِنْ تَوَلَّوْا فَخُذُوهُمْ وَاقْتُلُوهُمْ حَيْثُ وَجَدْتُمُوهُمْ وَلا تَتَّخِذُوا مِنْهُمْ وَلِيًّا وَلا نَصِيراً . إِلَّا الَّذِينَ يَصِلُونَ إِلى قَوْمٍ بَيْنَكُمْ وَبَيْنَهُمْ مِيثاقٌ أَوْ جاؤُكُمْ حَصِرَتْ صُدُورُهُمْ أَنْ يُقاتِلُوكُمْ أَوْ يُقاتِلُوا قَوْمَهُمْ وَلَوْ شاءَ اللَّهُ لَسَلَّطَهُمْ عَلَيْكُمْ فَلَقاتَلُوكُمْ فَإِنِ اعْتَزَلُوكُمْ فَلَمْ  \r\n\r\n","description":"","footnote":"","page_name":" 1083 ","page_number":267},
  {"content":"\r\n\r\n  يُقاتِلُوكُمْ وَأَلْقَوْا إِلَيْكُمُ السَّلَمَ فَما جَعَلَ اللَّهُ لَكُمْ عَلَيْهِمْ سَبِيلًا   « 1 » يعنى : « پس اگر اعراض كنند كافران از ايمان وهجرت ، پس بگيريد ايشان را وبكشيدشان هرجا كه بيابيد ايشان را ومگيريد از ايشان دوستى وياورى مگر آنان كه پيوند كنند بسوى گروهى كه واقع شده است ميان شما وايشان پيمانى يا آمدند بسوى شما وحال آنكه تنگ بود سينه‌هاى ايشان از آنكه با شما جنگ كنند يا جنگ كنند با قوم خود واگر خواستى خدا هرآينه مسلط ساختى ايشان را بر شما پس هرآينه با شما قتال كردندى پس اگر از شما كناره كنند وكارزار نكنند با شما والقاء كنند بسوى شما انقياد واستسلام را پس نداد خدا مر شما را بر ايشان راهى » .\r\nوعلي بن إبراهيم گفته است : محال أشجع « بيضا » و « حل » « 2 » و « مستباح » بود ونزديك بودند به حضرت رسول صلّى اللّه عليه وآله وسلّم ومىترسيدند به سبب نزديكى ايشان به حضرت كه حضرت بر سر ايشان بفرستد وبا ايشان قتال كند وحضرت نيز از ايشان متوهم بود كه مبادا غارت آورند بر أطراف مدينه وقصد داشت كه بر سر ايشان برود ؛ در اين انديشه بود كه ناگاه خبر رسيد كه أشجع كه هفتصد نفر بودند با رئيس خود مسعود بن رجيله آمده‌اند ودر درهء « سلع » نزول كرده‌اند .\r\nاين قضية در ماه ربيع الآخر سال ششم هجرت بود ؛ پس حضرت أسيد بن حصين را طلبيد وفرمود : برو با چند نفر از أصحاب خود به نزد ايشان ومعلوم كن كه براي چه آمده‌اند ؟ پس أسيد با سه نفر به نزد ايشان رفت وپرسيد كه : براي چه آمده‌ايد ؟ پس مسعود بن رجيله برخاست وسلام كرد بر أسيد وأصحاب أو وگفت : آمده‌ايم با محمد صلح كنيم واز أو أمان بطلبيم .\r\nپس أسيد به خدمت پيغمبر آمد وگفت چنين مىگويند ، حضرت فرمود : ترسيده‌اند كه من به جنگ ايشان بروم وبه اين جهت آمده‌اند كه ميان من وايشان صلحى منعقد شود ؛\r\n\r\n\r\n","description":"","footnote":"\r\n( 1 ) . سورهء نساء : 89 و 90 .\r\n( 2 ) . در مصدر « جبل » ذكر شده است .\r\n","page_name":" 1084 ","page_number":268},
  {"content":"\r\n\r\nپس ده خروار خرما حضرت براي ايشان فرستاد وفرمود : نيكو چيزى است هديه فرستادن پيش از گفتن حاجت خود ؛ پس خود به نزد ايشان رفت وفرمود : اى گروه أشجع ! براي چه‌كار آمده‌ايد ؟ گفتند : خانهء ما به تو نزديك است ودر قوم ما گروهى نيست كه عددشان از ما كمتر باشد ، پس از جنگ تو مىترسيم كه خانهء ما به تو نزديك است واز جنگ قوم خود مىترسيم چون عدد ما قليل است وبه اين سبب آمده‌ايم كه با تو صلح كنيم .\r\nحضرت التماس ايشان را قبول كرد وصلح كرد با ايشان ودر آن روز در آن مكان ماندند وبه ديار خود برگشتند ، پس خدا آن آيات را در باب صلح ايشان فرستاد « 1 » .\r\nوگويند : در سال پنجم هجرت پيغمبر صلّى اللّه عليه وآله وسلّم زينب دختر جحش را كه زن زيد بود به نكاح خود درآورد « 2 » .\r\nوگفته‌اند كه : حج در اين سال واجب شد « 3 » .\r\nوشيخ طبرسى گفته است : در سال ششم هجرت در ماه ربيع الأول رسول خدا صلّى اللّه عليه وآله وسلّم عكاشة بن محصن را با چهل سوار به « غمره » « 4 » فرستاد وبامداد بر سر ايشان رفتند وايشان گريختند ودويست شتر از ايشان گرفته به مدينه آوردند .\r\nودر اين سال أبو عبيدة بن جراح را با چهل نفر به « قصه » « 5 » فرستاد كه ايشان را غارت كنند وايشان گريختند ويك نفرشان را أسير كردند وأو مسلمان شد .\r\nودر اين سال زيد بن حارثه را با لشكرى به « جموم » فرستاد كه از بلاد بنى سليم بود وانعام وأسيران بسيار آوردند .\r\n\r\n\r\n","description":"","footnote":"\r\n( 1 ) . تفسير قمى 1 / 145 - 147 .\r\n( 2 ) . تاريخ طبري 2 / 89 ؛ كامل ابن أثير 2 / 177 ؛ البداية والنهاية 4 / 147 .\r\n( 3 ) . شذرات الذهب 1 / 123 .\r\n( 4 ) . « غمره » از نواحي مدينه بر سر راه « نجد » است ، رسول خدا صلّى اللّه عليه وآله وسلّم عكاشة بن محصن را فرستاد براي غزو آن . ( معجم البلدان 4 / 212 ) .\r\n( 5 ) . در مصدر « ذي القصة » ذكر شده است .\r\n","page_name":" 1085 ","page_number":269},
  {"content":"\r\n\r\nوباز در اين سال زيد را به « عيص » فرستاد در ماه جمادى الأولى .\r\nودر اين سال زيد را به « طرف » فرستاد با پانزده نفر به جنگ بنى ثعلبه وايشان گريختند وچهل شتر « 1 » از ايشان گرفتند .\r\nودر اين سال حضرت أمير المؤمنين عليه السّلام را فرستاد بر سر بنى عبد اللّه بن سعد از أهل فدك ( چون خبر به آن حضرت رسيد كه ايشان اراده دارند كه مدد كنند يهودان خيبر را ) .\r\nودر اين سال عبد الرحمن بن عوف را در ماه شعبان بسوى « دومة الجندل » فرستاد وفرمود : اگر أطاعت كنند ، دختر پادشاه ايشان را تزويج كن ؛ پس آنها مسلمان شدند و « تماضر » دختر اصبغ را كه پادشاه ايشان بود به نكاح خود درآورد .\r\nودر اين سال غزوهء عرنيان واقع شد « 2 » ، وسببش آن بود كه هشت نفر از عرينه به خدمت حضرت آمدند ومسلمان شدند وگفتند : هواي مدينه با ما موافقت نمىكند وبيمار شده‌ايم ، حضرت ايشان را به صحرا به نزد شتران خود فرستاد كه شير آن شتران را بخورند تا مزاج ايشان به صلاح آيد ؛ چون قوّت يافتند راعى حضرت را دست وپا بريدند وخار در چشمش وزبانش فرو بردند تا مرد وشتران را بردند ؛ چون خبر به حضرت رسيد كرز بن جابر فهرى را با بيست سوار فرستاد كه ايشان را گرفته آوردند ، فرمود دستها وپاهاى ايشان را بريدند وبر دار كشيدند وشتران را برگردانيدند بغير از يك شتر كه كشته بودند « 3 » .\r\nواز جابر منقول است كه حضرت دعا كرد كه : خداوندا ! چنان كن كه راه گم كنند ؛ پس دعاى حضرت مستجاب شد وبه اين سبب گرفتار شدند .\r\nودر اين سال عسكر حضرت أموال أبى العاص بن ربيع را گرفتند وأو به تجارت مىرفت به جانب شام وخود گريخت واموالش را به خدمت آن جناب آوردند وقسمت كرد ، پس أبو العاص آمد وپناه به زينب زوجهء خود آورد ، وحضرت آن لشكر را طلبيد\r\n\r\n\r\n","description":"","footnote":"\r\n( 1 ) . در مصدر وبحار الأنوار « بيست شتر » ذكر شده است .\r\n( 2 ) . إعلام الورى 95 .\r\n( 3 ) . طبقات ابن سعد 2 / 71 .\r\n","page_name":" 1086 ","page_number":270},
  {"content":"\r\n\r\nوفرمود : مىدانيد كه أبو العاص داماد من است اگر مصلحت مىدانيد مال أو را پس دهيد ، پس مسلمانان مال أو را دادند وأو رفت به مكة وأموال مردم را پس داد وگفت : بخدا سوگند كه مانع نشد مرا اسلام مگر آنكه گمان كنيد كه من براي آن مسلمان شده‌ام كه مالهاى شما را پس ندهم ؛ پس شهادت گفت ومسلمان شد « 1 » .\r\nوگويند : در اين سال آن جناب نماز استسقا كرد وباران آمد « 2 » ، ومعجزات از آن جناب در آن استسقا ظاهر شد چنانكه در أبواب معجزات گذشت .\r\nوبعضي گفته‌اند كه : در اين سال عبد اللّه بن عتيك ، سلام بن أبي الحقيق را كشت « 3 » ، چنانكه در أبواب معجزات گذشت .\r\nوابن شهرآشوب گفته است كه : حضرت در اين سال محمد بن مسلمه را با جماعتى بر سر گروهى از هوازن فرستاد وآنها در كمين ايشان نشسته بودند وبىخبر بر سر ايشان آمدند وهمه را كشتند ، ومحمد بن مسلمه گريخت وبرگشت « 4 » .\r\nوگفته است : در اين سال حضرت به جنگ « غابه » رفت « 5 » .\r\n\r\n\r\n","description":"","footnote":"\r\n( 1 ) . إعلام الورى 95 - 96 .\r\n( 2 ) . بحار الأنوار 20 / 299 به نقل از المنتقى في مولود المصطفى . ونيز رجوع شود به التنبيه والاشراف 222 .\r\n( 3 ) . مناقب ابن شهرآشوب 1 / 252 ؛ المنتظم 3 / 261 .\r\n( 4 ) . مناقب ابن شهرآشوب 1 / 253 .\r\n( 5 ) . مغازى 2 / 537 .\r\n","page_name":" 1087 ","page_number":271},
  {"content":"\r\n . \r\n","description":"","footnote":"","page_name":" 1088 ","page_number":272},
  {"content":"\r\n\r\n\r\nباب سى وهشتم در بيان غزوهء حديبيه است وبيعت رضوان\r\n\r\n","description":"","footnote":"","page_name":" 1089 ","page_number":273},
  {"content":"\r\n . \r\n","description":"","footnote":"","page_name":" 1090 ","page_number":274},
  {"content":"\r\n\r\nاشهر آن است كه غزوهء حديبيه در سال ششم هجرت واقع شد « 1 » ؛ بعضي در سال پنجم گفته‌اند « 2 » .\r\nعلي بن إبراهيم به سند حسن بلكه صحيح روايت كرده است از حضرت صادق عليه السّلام در تفسير قول حق تعالى   إِنَّا فَتَحْنا لَكَ فَتْحاً مُبِيناً   « 3 » حضرت فرمود : سبب نزول اين سورهء كريمه وفتح عظيم آن بود كه حق تعالى امر كرد رسول خود صلّى اللّه عليه وآله وسلّم را در خواب كه داخل مسجد الحرام شود وطواف كند وبا قوم خود سر بتراشد ، پس حضرت أصحاب خود را خبر داد كه چنين خواب ديدم وامر كرد ايشان را به بيرون رفتن ، چون بيرون رفتند وبه « ذي الحليفة » رسيدند احرام به عمره بستند وسياق شتران نمودند وحضرت شصت وشش شتر برداشت واشعار كرد نزد احرام خود - يعنى يك طرف كوهان آنها را شكافت وآلوده به خون كرد كه معلوم شود هدىاند - وهمه احرام از مسجد شجره بستند به عمره وتلبيه‌گويان روانه شدند وهر كه هدى داشت با خود برداشت ، بعضي برهنه وبعضي با جل .\r\nچون اين خبر به قريش رسيد خالد بن وليد را با دويست سوار به استقبال حضرت فرستادند مخفى كه در كمين حضرت باشد وهرجا كه فرصت بيابد بر لشكر حضرت\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 254 ؛ تاريخ طبري 2 / 115 ؛ البداية والنهاية 4 / 166 .\r\n( 2 ) . علامهء مجلسي ( ره ) در بحار الأنوار 20 / 361 از إعلام الورى نقل كرده است كه غزوهء حديبيه در سال پنجم واقع شده است در حالي كه در خود إعلام الورى ذكر شده است كه غزوهء حديبيه از حوادث سال ششم مىباشد ، وما مصدري كه دلالت كند بر اينكه اين غزوه در سال پنجم واقع شده باشد نيافتيم .\r\n( 3 ) . سورهء فتح : 1 .\r\n","page_name":" 1091 ","page_number":275},
  {"content":"\r\n\r\nبتازد ، وآن ملعون بر سر كوهها با لشكر حضرت حركت مىكرد ودر بعضي از راه وقت نماز ظهر شد وبلال اذان گفت وحضرت متوجه نماز شد وبا مردم نماز كرد ، خالد گفت :\r\nاگر در اثناى نماز بر ايشان مىتاختيم ايشان قطع نماز خود نمىكردند وليكن نماز ديگر دارند كه آن را دوست‌تر مىدارند از ديده‌هاى خود ، چون داخل آن نماز شوند بر ايشان غارت مىآوريم .\r\nپس جبرئيل بر حضرت نازل شد ونماز خوف را آورد كه  وَإِذا كُنْتَ فِيهِمْ فَأَقَمْتَ لَهُمُ الصَّلاةَ . . .  « 1 » ونماز عصر را به آن نحو كردند ومشركان نتوانستند غارت آورند ، پس در روز ديگر حضرت در حديبيه نزول اجلال فرمود وآن متصل به حرم است وحضرت در اثناى راه اعراب باديه را دعوت به جهاد مىكرد وايشان ابا مىكردند ومىگفتند : محمد وأصحاب أو طمع دارند كه داخل حرم شوند وحال آنكه قريش به ديار ايشان رفتند ودر ميان ديار ايشان با ايشان جنگ كردند وايشان را كشتند هرگز محمد واصحابش از اين سفر به مدينه برنخواهند گشت ، پس چون حضرت در حديبيه فرود آمد قريش بيرون آمدند از مكة وسوگند ياد كردند به لات وعزى كه نگذارند محمد را كه داخل مكة شود تا ديده‌اى از ايشان حركت كند .\r\nپس حضرت پيغامى به نزد آنها فرستاد كه : من از براي جنگ نيامده‌ام وآمده‌ام كه عمره بكنم وهدىهاى خود را بكشم وگوشت آنها را براي شما بگذارم وبروم .\r\nپس قريش عروة بن مسعود ثقفى را كه مرد عاقل دانائى بود فرستادند ، وچون به خدمت حضرت رسيد داخل شدن حضرت را بسيار عظيم شمرد وگفت : يا محمد ! قوم تو خيمه‌ها زده‌اند در بيرون مكة وزن ومرد وصغير وكبير بيرون آمده‌اند وسوگند ياد مىكنند به لات وعزى كه تا ديده‌اى از ايشان حركت كند نگذارند كه تو داخل حرم ايشان شوى ، آيا مىخواهى كه أهل خود وقوم خود را همه مستأصل كنى ؟\r\nحضرت فرمود : من به جنگ ايشان نيامده‌ام ، آمده‌ام كه طواف وسعى بكنم وشتران\r\n\r\n\r\n","description":"","footnote":"\r\n( 1 ) . سورهء نساء : 102 .\r\n","page_name":" 1092 ","page_number":276},
  {"content":"\r\n\r\nخود را بكشم وگوشتشان را براي شما بگذارم وبروم .\r\nعروه گفت : بخدا سوگند كه نديده‌ام مثل امروز روزى كه كسى را منع كنند از چنين اراده‌اى كه تو دارى .\r\nپس برگشت بسوى قريش وپيام حضرت را به ايشان رسانيد ، ايشان گفتند : بخدا سوگند كه اگر محمد داخل مكة شود وعرب بشنوند ، ما ذليل مىشويم وعرب بر ما بسيار جرأت بهم مىرسانند . پس حفص بن أحنف وسهيل بن عمرو را فرستادند ، چون حضرت نظرش بر ايشان افتاد فرمود : واي بر قريش جنگ ايشان را از كار انداخت ونحيف كرد ، چرا مرا با ساير عرب نمىگذارند كه اگر راستگو باشم امر پادشاهى با ايشان باشد با شرف به پيغمبرى واگر دروغگو باشم دزدان وگرگان عرب كفايت شر من از ايشان بكنند ، هر كس از قريش امروز هرچه از من طلب كند كه غضب خدا در آن نباشد البتة أجابت أو مىكنم .\r\nچون آنها به خدمت حضرت رسيدند گفتند : يا محمد ! امسال برگرد تا ببينيم امر تو به كجا منتهى مىشود زيرا كه عرب شنيدند كه تو متوجه مكة شدى ، اگر به قهر داخل شوى عرب ما را ذليل خواهند دانست وبر ما جرأت خواهند كرد ، ودر سال ديگر در همين ماه سه روز خانهء كعبه را براي تو خالى مىكنيم تا قضاى نسك خود بكنى وبرگردى .\r\nپس حضرت مسؤول ايشان را به أجابت مقرون ساخت ، گفتند : به شرط آنكه هر كه از مردان ما بسوى تو آيند به ما برگردانى وهركه از مردان تو بسوى ما آيند ما برنگردانيم « 1 » .\r\nحضرت فرمود : هركه از مردان من بسوى شما آيد من از أو بيزارم وما را بسوى أو حاجتي نيست وليكن بر اين شرط كه مسلمانان در مكة مرفّه باشند ودر اظهار اسلام كسى اذيتى به ايشان نرساند وايشان را اكراه بر كفر ننمايند وبر ايشان انكار نكنند كردن شريعتي از شرايع اسلام را .\r\n\r\n\r\n","description":"","footnote":"\r\n( 1 ) . در مصدر « برگردانيم » ، ودر مناقب ابن شهرآشوب 1 / 255 وإعلام الورى 97 « برنگردانيم » ذكر شده است .\r\n","page_name":" 1093 ","page_number":277},
  {"content":"\r\n\r\nپس ايشان قبول كردند ، وأكثر أصحاب حضرت انكار اين صلح داشتند وانكار عمر از همه بيشتر بود ، عمر به خدمت حضرت آمد وگفت : يا رسول اللّه ! آيا چنين نيست كه ما برحقيم ودشمن ما بر باطل است ؟ فرمود : بلى ، گفت : پس چرا اين مذلت را بر خود قرار دهيم در دين خود ؟ حضرت فرمود : خدا وعدهء فتح ونصرت مرا داده است وخلف وعدهء خود نخواهد كرد . پس آن منافق لعين گفت : اگر چهل نفر با من موافقت كنند من مخالفت محمد خواهم كرد .\r\nوچون سهيل وحفص برگشتند ومژده از براي قريش بردند ، عمر برخاست وبه حضرت گفت : يا رسول اللّه ! تو نگفتى به ما كه ما داخل مسجد الحرام خواهيم شد وبا سرتراشندگان سر خواهيم تراشيد ؟ حضرت فرمود : من نگفتم كه امسال خواهد شد گفتم خدا وعده داده است كه مكة را فتح خواهم كرد وطواف وسعى خواهم كرد وسر خواهم تراشيد . چون منافقان صحابه در باب صلح سخنان بسيار گفتند حضرت فرمود : اگر صلح را قبول نداريد پس با ايشان جنگ كنيد ، پس ايشان رفتند به جانب قريش وآنها مستعد جنگ بودند وبر ايشان حمله كردند وأصحاب حضرت با قبح وجوه گريختند واز پيش حضرت گذشتند ، حضرت تبسم نمود وأمير المؤمنين عليه السّلام را فرمود كه : يا علي ! شمشير بگير وقريش را استقبال كن ، وچون حضرت شمشير كشيد ورو به لشكر قريش روانه شد ايشان آن حضرت را ديدند برگشتند وگفتند : يا علي ! محمد پشيمان شده است در عهدي كه به ما داده است ؟ حضرت أمير عليه السّلام فرمود : نه بلكه بر عهد خود باقي است .\r\nپس أصحاب شرمنده برگشتند وزبان به معذرت گشودند ، حضرت فرمود : مگر من شما را نمىشناسم ؟ ! آيا شما نيستيد أصحاب من در روز بدر كه ترسيديد وجزع كرديد تا خدا ملائكة را به يارى شما فرستاد ؟ ! آيا شما نيستيد أصحاب من در روز أحد كه گريختيد وبر كوهها بالا مىرفتيد وهرچند شما را مىخواندم متوجه من نمىشديد ؟ ! وهمچنين حضرت سستى ايشان را در مواطن بسيار بيان فرمود وايشان معذرت طلبيدند واظهار\r\n\r\n","description":"","footnote":"","page_name":" 1094 ","page_number":278},
  {"content":"\r\n\r\nندامت كردند وگفتند : خدا ورسول مصلحت را بهتر مىدانند هرچه مىخواهى بكن « 1 » .\r\nمؤلف گويد : ابن أبي الحديد نقل كرده است كه حضرت اين معاتبات را با عمر فرمود بعد از آنكه أو تكذيب وعدهء آن حضرت نمود واز اين استدلال كرده است بر آنكه عمر در جنگ أحد مىبايد گريخته باشد كه حضرت در ضمن معاتبات آن را ذكر فرموده است « 2 » .\r\nبرگشتيم به روايت علي بن إبراهيم : پس حفص وسهيل برگشتند به خدمت حضرت وعرض كردند : يا محمد ! قريش قبول كردند آن شرطها را كه كردى كه مسلمانان اظهار اسلام در مكة بكنند وكسى ايشان را اكراه بر بيرون رفتن از دين خود نكند .\r\nپس حضرت رسول صلّى اللّه عليه وآله وسلّم حضرت أمير المؤمنين عليه السّلام را طلبيد وفرمود : بنويس نامهء صلح را ؛ حضرت أمير نوشت : « بسم اللّه الرحمن الرحيم » سهيل بن عمرو گفت : ما رحمن را نمىشناسيم بنويس به نحوى كه پدرانت مىنوشتند « باسمك اللهم » ، حضرت رسول صلّى اللّه عليه وآله وسلّم فرمود : چنين بنويس كه اين هم نامى است از نامهاى خدا .\r\nپس علي عليه السّلام نوشت : اين محاكمه ومصالحه‌اى است كه بر آن اتفاق كردند محمد رسول خدا وبزرگان قريش ، پس سهيل گفت : اگر ما مىدانستيم كه تو رسول خدائى با تو جنگ نمىكرديم ، بنويس اين حكمي است كه اتفاق كردند بر آن محمد بن عبد اللّه ، يا محمد ! آيا ننگ دارى از نسب خود كه چنين نمىنويسى ؟ حضرت فرمود : من رسول خدا هستم هر چند شما اقرار نكنيد ، پس گفت : يا علي ! محو كن آن را ومحمد بن عبد اللّه بنويس چنانكه أو مىگويد ، حضرت أمير عليه السّلام فرمود : من نام تو را از پيغمبرى هرگز محو نخواهم كرد ، پس حضرت رسول صلّى اللّه عليه وآله وسلّم به دست مبارك خود آن را محو كرد .\r\nپس أمير المؤمنين عليه السّلام نوشت : اين نامه‌اى است كه صلح كردند بر آن محمد بن عبد اللّه واشراف قريش وسهيل بن عمرو وصلح كردند كه ده سال در ميان ايشان جنگ نباشد ، ودست از يكديگر بردارند وغارت بر يكديگر نبرند وخيانت با يكديگر نكنند ،\r\n\r\n\r\n","description":"","footnote":"\r\n( 1 ) . تفسير قمى 2 / 309 - 312 .\r\n( 2 ) . رجوع شود به شرح نهج البلاغة ابن أبي الحديد 10 / 180 .\r\n","page_name":" 1095 ","page_number":279},
  {"content":"\r\n\r\nوصندوق سربسته در ميان ايشان باشد كه كينه‌هاى ديرينه را در ميان آن گذارند وديگر نگشايند ، وبه شرط آنكه هر كه خواهد در عهد وپيمان وأمان محمد درآيد وهر كه خواهد در عهد وپيمان وأمان قريش درآيد به شرط آنكه هر كه بىرخصت ولىّ خود به نزد محمد آيد أو برگرداند وهر كه از أصحاب حضرت به نزد قريش رود برنگردانند أو را ، وآنكه اسلام در مكة ظاهر باشد وكسى را بر دينش اكراه نكنند وكسى را بر ديني ايذا وملامت نرسانند ، وآنكه محمد امسال برگردد با أصحاب خود ودر سال آينده بيايند وسه روز در مكة بمانند وبا حربه واسلحه داخل نشوند مگر سلاحي كه مسافران را مىباشد كه شمشيرها در غلافها باشد . ونوشت نامه را علي بن أبي طالب وگواه شدند بر نامه مهاجران وأنصار .\r\nپس حضرت فرمود : يا علي ! تو ابا كردى از آنكه نام مرا از پيغمبرى محو كنى ، بحق آن خداوندى كه مرا به راستى فرستاده است كه أجابت خواهى كرد فرزندان ايشان را به مثل اين امر در حالتي كه محزون ومقهور ومظلوم باشى ؛ ( پس در روز صفين چون به دو حكم راضى شدند حضرت نوشت كه : اين آن چيزى است كه صلح كردند بر آن أمير المؤمنين علي بن أبي طالب ومعاوية بن أبي سفيان ، پس عمرو بن عاص ملعون گفت : اگر ما مىدانستيم كه تو أمير مؤمنانى با تو جنگ نمىكرديم وليكن بنويس كه اين آن چيزى كه بر آن صلح كردند علي بن أبي طالب ومعاوية بن أبي سفيان ؛ پس حضرت أمير عليه السّلام فرمود :\r\nراست گفتند خدا ورسول ، حضرت رسول صلّى اللّه عليه وآله وسلّم مرا به اين واقعه خبر داد وبعد از آن نامه را به نحوى كه عمرو لعين گفت نوشت ) .\r\nپس حضرت صادق عليه السّلام فرمود : چون نامهء صلح ميان حضرت رسول صلّى اللّه عليه وآله وسلّم وقريش نوشته شد قبيلهء خزاعة برخاستند وگفتند : ما در عهد وأمان محمديم ؛ وبنو بكر برخاستند وگفتند : ما در عهد وأمان قريشيم ؛ وبراي صلح دو نامه نوشتند يكى را حضرت نگاه داشت وديگرى را به سهيل بن عمرو دادند . پس سهيل با حفص نامهء خود را برداشته به نزد قريش رفتند وحضرت أصحاب خود را فرمود كه : شتران را نحر كنيد وسرهاى خود را بتراشيد ، صحابه امتناع كردند وگفتند : چگونه نحر كنيم وسر بتراشيم وهنوز طواف\r\n\r\n","description":"","footnote":"","page_name":" 1096 ","page_number":280},
  {"content":"\r\n\r\nخانه وسعى ميان صفا ومروه نكرده‌ايم ؟ حضرت از امتناع ايشان غمگين شد واين واقعه را به أم سلمة شكايت كرد وأم سلمة عرض كرد : يا رسول اللّه ! تو شتران خود را نحر كن وسر بتراش ، چون تو كردى آنها نيز خواهند كرد ؛ آن جناب رأى أم المؤمنين را صواب دانست وخود شتران را نحر كرد وسر تراشيد ، پس آنها نيز شتران را نحر كردند اما با شك وريب وگرانى بر نفس ايشان . پس حضرت فرمود : خدا رحمت كند سرتراشندگان را ، پس جماعتى كه شتر همراه نياورده بودند گفتند : يا رسول اللّه ! مقصران را هم بگو ؛ واين گفتند به گمان آنكه هر كه شتر همراه نياورده است مىبايد موئى از سر وريش يا ناخنى بگيرد ؛ پس حضرت باز فرمود : خدا رحمت كند آنها را كه هدى نياورده‌اند وسر مىتراشند ؛ پس باز صحابه گفتند : مقصّران را هم دعا كن ، حضرت فرمود : خدا رحمت كند آنها را كه سر مىتراشند وآنها را كه تقصير مىكنند .\r\nپس بار كرد ومتوجه مدينه شد وچون به تنعيم رسيد در زير درختى فرود آمد ، پس آنها كه انكار صلح رسول خدا صلّى اللّه عليه وآله وسلّم با قريش مىكردند آمدند وزبان به معذرت گشوده واظهار پشيمانى كردند واز حضرت سؤال نمودند كه از براي ايشان از خدا طلب آمرزش نمايد ، پس حق تعالى اين آيات را فرستاد     إِنَّا فَتَحْنا لَكَ فَتْحاً مُبِيناً . لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَما تَأَخَّرَ وَيُتِمَّ نِعْمَتَهُ عَلَيْكَ وَيَهْدِيَكَ صِراطاً مُسْتَقِيماً . وَيَنْصُرَكَ اللَّهُ نَصْراً عَزِيزاً     « بدرستى كه ما فتح كرديم از براي تو فتحى هويدا - يعنى صلح حديبيه ، يا فتح مكة - تا بيامرزد مر تو را آنچه گذشته است از گناه تو وآنچه پس افتاده است - يعنى گناه أمت ، يا گناهكار دانستن كافران أو را چنانكه گذشت - وتا تمام كند نعمت خود را بر تو وهدايت كند تو را به راه راست در هر امرى ويارى كند تو را يارى كردن غلبه دهنده » ؛  هُوَ الَّذِي أَنْزَلَ السَّكِينَةَ فِي قُلُوبِ الْمُؤْمِنِينَ لِيَزْدادُوا إِيماناً مَعَ إِيمانِهِمْ وَلِلَّهِ جُنُودُ السَّماواتِ وَالْأَرْضِ وَكانَ اللَّهُ عَلِيماً حَكِيماً  « اوست خداوندى كه فرستاد سكينه وآرام را در دلهاى مؤمنان تا زيادة كنند ايمانى با ايمان خود ، وخدا راست لشكرهاى آسمانها وزمين وخدا دانا وحكيم است » ؛ علي بن إبراهيم گفته است : اينها آن جماعتند كه مخالفت نكرده‌اند حضرت رسول را وانكار نكردند بر أو در صلح با مشركان ؛  لِيُدْخِلَ الْمُؤْمِنِينَ وَالْمُؤْمِناتِ \r\n\r\n","description":"","footnote":"","page_name":" 1097 ","page_number":281},
  {"content":"\r\n\r\n جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها وَيُكَفِّرَ عَنْهُمْ سَيِّئاتِهِمْ وَكانَ ذلِكَ عِنْدَ اللَّهِ فَوْزاً عَظِيماً  « تا داخل گرداند مردان مؤمن وزنان مؤمنه را بهشتى چند كه جارى مىشود از زير منازل ودرختان آنها نهرها جاودانند در آنها وبيامرزد از ايشان بديهاى ايشان را وهست اين وعده مر ايشان را نزد خدا رستگارى عظيم » ؛  وَيُعَذِّبَ الْمُنافِقِينَ وَالْمُنافِقاتِ وَالْمُشْرِكِينَ وَالْمُشْرِكاتِ الظَّانِّينَ بِاللَّهِ ظَنَّ السَّوْءِ عَلَيْهِمْ دائِرَةُ السَّوْءِ وَغَضِبَ اللَّهُ عَلَيْهِمْ وَلَعَنَهُمْ وَأَعَدَّ لَهُمْ جَهَنَّمَ وَساءَتْ مَصِيراً  « 1 » « وتا عذاب كند مردان وزنان منافق را - از أهل مدينه - ومردان وزنان مشرك را - از أهل مكة - كه گمان‌برندگانند به خدا گمان بد وبر اين گمان‌برندگان است گردش بد يعنى ايشان منكوب ومغلوب خواهند شد ، وغضب خدا بر ايشان ولعنت كرد ايشان را ومهيا كرد براي ايشان جهنم را وبد محل بازگشتى است جهنم » .\r\nعلي بن إبراهيم گفته است كه : اينها آن جماعتند كه انكار صلح كردند ومتهم كردند حضرت رسول صلّى اللّه عليه وآله وسلّم را در اين باب « 2 » .\r\nوأكثر گفته‌اند كه در باب آن گروه اعراب نازل شد كه حضرت از ايشان مدد طلبيد در هنگام رفتن بسوى مكة وايشان قبول نكردند وگفتند : حضرت از اين سفر برنخواهد گشت چنانكه گذشت « 3 » .\r\nعلي بن إبراهيم روايت كرده است كه : نازل شد در بيعت رضوان اين آية  لَقَدْ رَضِيَ اللَّهُ عَنِ الْمُؤْمِنِينَ إِذْ يُبايِعُونَكَ تَحْتَ الشَّجَرَةِ  « 4 » « بتحقيق كه خشنود گشت خدا از مؤمنان در هنگامى كه بيعت كردند با تو در زير درخت خار » وحضرت در بيعت بر ايشان شرط گرفت كه بعد از اين ، كارى كه حضرت بكند انكار نكنند ، وآنچه امر فرمايد مخالفت نكنند ؛ پس بعد از فرستادن آيهء رضوان اين آية را فرستاد  إِنَّ الَّذِينَ يُبايِعُونَكَ إِنَّما \r\n\r\n\r\n","description":"","footnote":"\r\n( 1 ) . سورهء فتح : 1 - 6 .\r\n( 2 ) . تفسير قمى 2 / 312 - 315 .\r\n( 3 ) . رجوع شود به تفسير قمى 2 / 310 وتفسير الوسيط 4 / 136 وتفسير بغوى 4 / 190 .\r\n( 4 ) . سورهء فتح : 18 .\r\n","page_name":" 1098 ","page_number":282},
  {"content":"\r\n\r\n يُبايِعُونَ اللَّهَ يَدُ اللَّهِ فَوْقَ أَيْدِيهِمْ فَمَنْ نَكَثَ فَإِنَّما يَنْكُثُ عَلى نَفْسِهِ وَمَنْ أَوْفى بِما عاهَدَ عَلَيْهُ اللَّهَ فَسَيُؤْتِيهِ أَجْراً عَظِيماً  « 1 » يعنى : « بدرستى كه آنان كه بيعت كردند با تو - در حديبيه - بيعت نكردند مگر با خدا ، دست خدا بالاى دستهاى ايشان است - ومراد از دست خدا قدرت اوست يا نعمت أو - پس هر كه بشكند بيعت را پس نشكسته است مگر بر نفس خود - يعنى ضرر آن به نفس أو مىرسد - وكسى كه وفا كند به آنچه عهد كرده است بر آن با خدا پس زود باشد كه بدهد خدا أو را مزد بزرگ در آخرت » . علي بن إبراهيم گفته است كه :\r\nخدا راضى نشد از ايشان مگر به اين شرط كه وفا كنند بعد از آن به عهد وپيمان خدا ونشكنند عهد وپيمان أو را ، به اين نحو از ايشان راضى شد ، ودر ترتيب قرآن آيات را پيش وپس كرده‌اند « 2 » .\r\nپس حق تعالى ياد كرد اعرابى را كه تخلف ورزيدند از غزوهء حديبيه وبا حضرت نرفتند در وقتي كه ايشان را تكليف كرد كه به مدد آن حضرت بروند چنانكه فرموده است  سَيَقُولُ لَكَ الْمُخَلَّفُونَ مِنَ الْأَعْرابِ شَغَلَتْنا أَمْوالُنا وَأَهْلُونا فَاسْتَغْفِرْ لَنا يَقُولُونَ بِأَلْسِنَتِهِمْ ما لَيْسَ فِي قُلُوبِهِمْ قُلْ فَمَنْ يَمْلِكُ لَكُمْ مِنَ اللَّهِ شَيْئاً إِنْ أَرادَ بِكُمْ ضَرًّا أَوْ أَرادَ بِكُمْ نَفْعاً بَلْ كانَ اللَّهُ بِما تَعْمَلُونَ خَبِيراً  « 3 » « زود باشد كه بگويند به تو پس‌ماندگان از اعراب كه : مشغول كرد ما را مالهاى ما وزنان وفرزندان ما پس طلب آمرزش كن از براي ما ، مىگويند به زبانهاى خود آنچه نيست در دلهاى ايشان ، بگو در جواب ايشان كه : پس كيست كه مالك شود براي شما از حكم خدا چيزى را كه اگر خواهد به شما ضررى را يا اگر خواهد به شما نفعي را بلكه هست خدا به آنچه شما مىكنيد دانا » ،  بَلْ ظَنَنْتُمْ أَنْ لَنْ يَنْقَلِبَ الرَّسُولُ وَالْمُؤْمِنُونَ إِلى أَهْلِيهِمْ أَبَداً وَزُيِّنَ ذلِكَ فِي قُلُوبِكُمْ وَظَنَنْتُمْ ظَنَّ السَّوْءِ وَكُنْتُمْ قَوْماً بُوراً  « 4 » « بلكه گمان مىبرديد كه باز نخواهد گشت پيغمبر ومؤمنان بسوى اهالى خود به مدينه\r\n\r\n\r\n","description":"","footnote":"\r\n( 1 ) . سورهء فتح : 10 .\r\n( 2 ) . تفسير قمى 2 / 315 .\r\n( 3 ) . سورهء فتح : 11 .\r\n( 4 ) . سورهء فتح : 12 .\r\n","page_name":" 1099 ","page_number":283},
  {"content":"\r\n\r\nهرگز ، وزينت يافته شد اين گمان در دلهاى شما وگمان برديد گمان بد وبوديد شما گروهى هلاك‌شدگان » .\r\nعلي بن إبراهيم روايت كرده است كه : چون پيغمبر صلّى اللّه عليه وآله وسلّم از حديبيه بسوى مدينه مراجعت نمود متوجه جنگ خيبر شد ، پس آنها كه در جنگ حديبيه نرفتند دستوري طلبيدند كه در اين جنگ بروند وحق تعالى فرستاد  سَيَقُولُ الْمُخَلَّفُونَ إِذَا انْطَلَقْتُمْ إِلى مَغانِمَ لِتَأْخُذُوها ذَرُونا نَتَّبِعْكُمْ يُرِيدُونَ أَنْ يُبَدِّلُوا كَلامَ اللَّهِ قُلْ لَنْ تَتَّبِعُونا كَذلِكُمْ قالَ اللَّهُ مِنْ قَبْلُ فَسَيَقُولُونَ بَلْ تَحْسُدُونَنا بَلْ كانُوا لا يَفْقَهُونَ إِلَّا قَلِيلًا  « 1 » « زود باشد كه بگويند بازماندگان - از حديبيه - آنگاه كه برويد بسوى غنيمتها - يعنى غنائم خيبر - تا بگيريد آنها را : بگذاريد ما را تا پيروى كنيم شما را ، مىخواهند تغيير دهند سخن خدا را - كه فرموده است كه غير أهل حديبيه به اين حرب نروند - بگو هرگز از پى نخواهيد آمد چنين گفته است خدا پيش از تهيهء شما ، پس زود باشد كه گويند : خدا چنين نگفته است بلكه شما حسد مىبريد بر ما ، بلكه منافقان نمىيابند چيزى را مگر اندكى » « 2 » .\r\nپس حق تعالى فرمود كه  وَعَدَكُمُ اللَّهُ مَغانِمَ كَثِيرَةً تَأْخُذُونَها فَعَجَّلَ لَكُمْ هذِهِ وَكَفَّ أَيْدِيَ النَّاسِ عَنْكُمْ وَلِتَكُونَ آيَةً لِلْمُؤْمِنِينَ وَيَهْدِيَكُمْ صِراطاً مُسْتَقِيماً  « 3 » يعنى : « وعده داده است شما را خدا غنيمتهاى بسيار كه خواهيد گرفت آنها را - مانند غنيمتهاى فارس وروم وغير آنها - كه بدست عساكر مسلمانان آمد - پس به تعجيل داد شما را كه اين غنيمت يعنى غنيمت خيبر وبازداشت دستهاى مردمان را از شما تا سالم مانيد وتا باشد آن غنيمت نشانه‌اى مؤمنان را بر راستى گفتار پيغمبر صلّى اللّه عليه وآله وسلّم وبراي آنكه هدايت كنند شما را به راه راست .\r\nپس حق تعالى فرمود كه  وَهُوَ الَّذِي كَفَّ أَيْدِيَهُمْ عَنْكُمْ وَأَيْدِيَكُمْ عَنْهُمْ بِبَطْنِ مَكَّةَ مِنْ \r\n\r\n\r\n","description":"","footnote":"\r\n( 1 ) . سورهء فتح : 15 .\r\n( 2 ) . تفسير قمى 2 / 315 .\r\n( 3 ) . سورهء فتح : 20 .\r\n","page_name":" 1100 ","page_number":284},
  {"content":"\r\n\r\n بَعْدِ أَنْ أَظْفَرَكُمْ عَلَيْهِمْ وَكانَ اللَّهُ بِما تَعْمَلُونَ بَصِيراً  « 1 » « واوست خداوندى كه از محض كرم بازداشت دستهاى كفار مكة را از شما تا صلح كردند وكوتاه كرد دستهاى شما را از ايشان در وادى مكة - يعنى حديبيه - پس از آنكه ظفر داد شما را وغالب گردانيد بر ايشان وخدا به آنچه مىكنيد شما بيناست » .\r\nعلي بن إبراهيم گفته است : حق تعالى منت نهاده است بر مسلمانان كه شما قصد كافران كرديد ورفتيد بسوى حرم ، وخدا چنان كرده كه كافران طلب صلح كردند از شما بعد از آنكه ايشان مىآمدند به مدينه وبا شما جنگ مىكردند وشما از ايشان طلب صلح مىكرديد وقبول نمىكردند « 2 » .\r\nوشيخ طبرسى گفته است : دست مسلمانان را از ايشان نگاهداشتن بعد از ظفر مسلمانان بر ايشان اشاره است به آنكه مشركان در سال حديبيه چهل مرد فرستادند كه مسلمان را اذيتى برسانند همه أسير شدند وحضرت ايشان را رها كرد ؛ وبعضي گفته‌اند :\r\nهشتاد نفر بودند از أهل مكة از كوه تنعيم فرود آمدند نزد نماز صبح در سال حديبيه كه مسلمانان را بكشند پس حضرت آنها را گرفت وآزاد كرد ؛ وبعضي گفته‌اند : حضرت در سايهء درختى نشسته بود وعلي عليه السّلام در خدمتش نشسته بود ونامهء صلح مىنوشت ناگاه سى جوان مكمل ومسلح رسيدند وبه نفرين حضرت كور شدند تا مسلمانان ايشان را گرفتند وحضرت آزاد كرد ايشان را « 3 » .\r\nوعلي بن إبراهيم گفته است : پس حق تعالى خبر داد به علت صلح وفوائد آن در اين آيهء كريمه فرموده است  هُمُ الَّذِينَ كَفَرُوا وَصَدُّوكُمْ عَنِ الْمَسْجِدِ الْحَرامِ وَالْهَدْيَ مَعْكُوفاً أَنْ يَبْلُغَ مَحِلَّهُ وَلَوْ لا رِجالٌ مُؤْمِنُونَ وَنِساءٌ مُؤْمِناتٌ لَمْ تَعْلَمُوهُمْ أَنْ تَطَؤُهُمْ فَتُصِيبَكُمْ مِنْهُمْ مَعَرَّةٌ بِغَيْرِ عِلْمٍ لِيُدْخِلَ اللَّهُ فِي رَحْمَتِهِ مَنْ يَشاءُ لَوْ تَزَيَّلُوا لَعَذَّبْنَا الَّذِينَ كَفَرُوا مِنْهُمْ عَذاباً أَلِيماً  « 4 »\r\n\r\n\r\n","description":"","footnote":"\r\n( 1 ) . سورهء فتح : 24 .\r\n( 2 ) . تفسير قمى 2 / 316 .\r\n( 3 ) . مجمع البيان 5 / 123 .\r\n( 4 ) . سورهء فتح : 25 .\r\n","page_name":" 1101 ","page_number":285},
  {"content":"\r\n\r\nيعنى : « ايشانند آنان كه كافر شدند وبازداشتند شما را از مسجد الحرام ومنع كردند هدى را كه براي قرباني آورده بوديد از آنكه برسد به جاى خود كه محل نحر كردن آن است ، واگر نبودند مردان مؤمن وزنان مؤمنه كه شما ايشان را نمىدانستيد وايشان را هلاك مىكرديد پس مىرسيد به شما از جهت هلاك ايشان گناهى يا عيب وعارى يا دية به ناداني ، پس به اين سبب منع كرديم شما را از قتل أهل مكة واز جهت آنكه داخل كند خدا در رحمت خود - يعنى اسلام - هركس را كه خواهد بعد از صلح اگر جدا شوند آن مؤمنان از كافران هرآينه عذاب كنيم آنان را كه كافر شدند از أهل مكة عذابي دردناك » « 1 » .\r\nعلي بن إبراهيم گفته است : خدا خبر داد كه صلح واقع نشد مگر براي مردان وزنان مسلمان كه در مكة بودند ، واگر صلح نمىشد وكار به جنگ مىكشيد آنها كشته مىشدند ، چون صلح شد اظهار اسلام كرده وشناخته شدند به اسلام وفايدهء اين صلح براي مسلمانان زيادة از آن بود كه غالب شوند بر مشركان « 2 » .\r\nوكلينى رحمه اللّه به سند حسن بلكه صحيح روايت كرده است از حضرت صادق عليه السّلام كه :\r\nچون رسول خدا صلّى اللّه عليه وآله وسلّم به غزوهء حديبيه بيرون رفت در ماه ذي القعدة بود ، وچون رسيد به احرامگاه احرام بستند واسلحهء حرب نيز پوشيدند ، وچون خبر رسيد به آن حضرت كه مشركان خالد بن وليد را فرستاده‌اند كه حضرت را برگرداند ، فرمود : مردى براي من طلب كنيد كه ما را از راه ديگر ببرد ، پس مردى آوردند از قبيلهء مزينه يا از قبيلهء جهينه واز أو سؤال كرد وأو را نپسنديد ؛ پس فرمود : مرد ديگر بياوريد ، پس مردى ديگر از يكى از اين دو قبيله آوردند وحضرت أو را با خود برد ورفتند تا به عقبهء حديبيه رسيدند واز آن عقبه خائف بودند پس حضرت فرمود : هر كه از اين عقبه بالا رود خدا گناهان أو را بيامرزد چنانكه در دروازهء « أريحا » براي بني إسرائيل مقرر فرمود كه هر كه داخل دروازه شود سجده كند وطلب آمرزش كند خدا گناهانش را بيامرزد ، پس گروه أنصار از أوس وخزرج\r\n\r\n\r\n","description":"","footnote":"\r\n( 1 ) . تفسير قمى 2 / 316 .\r\n( 2 ) . تفسير قمى 2 / 316 .\r\n","page_name":" 1102 ","page_number":286},
  {"content":"\r\n\r\nكه هزار وهشتصد نفر بودند مبادرت كرده واز عقبه بالا رفتند ، وچون از عقبه به زير رفتند زنى را ديدند كه با پسر خود بر سر چاهى ايستاده است ، چون پسر را نظر بر لشكر ظفر اثر افتاد گريخت ، وچون مادرش نيك تأمل نمود پسر را صدا زد كه : برگرد كه اينها مسلمانند « 1 » واز ايشان بر تو باكى نيست ؛ پس حضرت به نزديك آن زن آمد وأو را فرمود كه دلوى از آب آن چاه كشيد وحضرت گرفت وتناول فرمود وروى مبارك خود را شست وباقي آب را در چاه ريخت پس از بركت آن حضرت آن چاه پرآب است تا امروز .\r\nورسول خدا صلّى اللّه عليه وآله وسلّم با لشكر خود برگشت ، پس مشركان أبان بن سعيد را با لشكر گران از سواران فرستادند كه در برابر حضرت صف كشيده ومتعاقب لشكر مىفرستادند ، چون أبان بن سعيد شتران هدى را ديد پيش از آنكه با حضرت سخن گويد برگشت وگفت : اى أبو سفيان ! بخدا سوگند كه با تو به اين نحو ما سوگند نخورده بوديم كه هدى كعبه را از محلش برگردانى ، أبو سفيان ملعون گفت : ساكت شو كه تو اعرابىاى وخبري از تدبير ندارى ! ابان گفت : اگر محمد را مىگذارى بيايد به مكة وهدى خود را بكشد خوب واگر نمىگذارى من جميع قبائل عرب را كه همسوگند شمايند برمىدارم وبه كنارى مىروم ونمىگذارم شما را يارى كنند بر حرب أو ، أبو سفيان گفت : ساكت شو تا از محمد پيمانى بگيريم .\r\nپس عروة بن مسعود را فرستادند زيرا كه أو به نزد قريش رفته بود در باب جماعتى كه مغيرة بن شعبه ايشان را كشته بود . وآن قصه چنان بود كه مغيره با سيزده مرد از بنى مالك رفتند به سوى « مقوقس » پادشاه اسكندريه به تجارت ومقوقس بنى مالك را در بخشش زيادتى داد بر مغيره ، چون برگشتند در اثناى راه شبى بنو مالك شراب خوردند ومست شدند ، پس مغيره از روى حسد ايشان را كشت وأموال ايشان را برداشت وبه خدمت حضرت رسول صلّى اللّه عليه وآله وسلّم آمد ومسلمان شد ، حضرت اسلامش را قبول فرمود واز اموالش چيزى قبول نكرد وخمس آن مال را نيز نگرفت براي آنكه به مكر گرفته بود . چون آن\r\n\r\n\r\n","description":"","footnote":"\r\n( 1 ) . در مصدر « صابئونند » ذكر شده است .\r\n","page_name":" 1103 ","page_number":287},
  {"content":"\r\n\r\nخبر به أبو سفيان رسيد عروه را خبر داد كه چنين امرى از مغيره صادر شده است پس عروه به نزد سركردهء بنى مالك كه مسعود بن عمره بود رفت وبا أو سخن گفت كه راضى شود به دية ، پس راضى نشدند به دية واز خويشان مغيره طلب قصاص كردند ونائرهء حرب در ميان ايشان مشتعل گرديد ، پس عروه به لطائف الحيل آتش آن فتنه را فرونشانيد واز مال خود ضامن ديهء آن جماعت شد « 1 » .\r\nپس چون عروه پيدا شد حضرت فرمود : اين مرد شتران هديه را تعظيم مىكند ، شتران قرباني را در پيش اين لشكر بازداريد ؛ چون به خدمت حضرت رسيد گفت : يا محمد ! به چه كار آمده‌اى ؟ حضرت فرمود : آمده‌ام طواف كنم بر دور كعبه وسعى كنم در ميان صفا ومروه واين شتران را بكشم وگوشت آنها را براي شما بگذارم وبروم ، عروه گفت : به لات وعزى سوگند هرگز نديده‌ام كه چون تو بزرگى را از چنين مطلبي كسى مانع شود ، پس گفت : قوم تو سوگند مىدهند تو را بخدا ورحم وخويشى كه داخل بلاد ايشان نشوى بىرخصت ايشان وقطع رحم ايشان نكنى ودشمنان ايشان را بر ايشان جرى نگردانى .\r\nحضرت فرمود : تا داخل نشوم ونسك خود را ادا نكنم برنمىگردم ، وعروه در وقتي كه با حضرت سخن مىگفت دست بر ريش مبارك حضرت گذاشت ، ودر آن وقت مغيره بر بالاى سر حضرت ايستاده بود پس دست زد بر دست أو كه دستت را كوتاه كن وبىادبى مكن ! عروه گفت : اين كيست يا محمد ؟ حضرت فرمود : پسر برادر توست مغيره ، عروه گفت : اى مكار ! واللّه من به مكة آمده‌ام براي آنكه عمل قبيل تو را اصلاح كنم .\r\nپس عروه برگشت بسوى قريش وگفت : بخدا سوگند كه نديده‌ام هرگز كه كسى مثل محمد شريفى را از چنين مقصد منيفى برگرداند . پس سهيل بن عمرو وحويطب بن عبد العزى را فرستادند ، چون پيدا شدند حضرت فرمود : شتران هدى را در پيش روى ايشان بداريد ، چون به خدمت حضرت رسيدند پرسيدند : براي چه مقصد آمده‌اى ؟\r\nحضرت فرمود : آمده‌ام كه عمره بجا آورم وشتران نحر كنم وگوشت آنها را براي شما\r\n\r\n\r\n","description":"","footnote":"\r\n( 1 ) . رجوع شود به مغازى 2 / 596 و 597 .\r\n","page_name":" 1104 ","page_number":288},
  {"content":"\r\n\r\nبگذارم وبروم ، گفتند : قوم تو سوگند مىدهند تو را بخدا ورحم كه بىرخصت داخل بلاد ايشان نشوى ودشمن ايشان را جرأت ندهى بر ايشان ، پس حضرت ابا كرد وفرمود : البتة داخل مىشوم ، پس حضرت خواست كه عمر را به رسالت فرستد بسوى ايشان ، عمر گفت : يا رسول اللّه ! عشيره وقبيلهء من كمند ومن در ميان ايشان اعتباري ندارم وليكن تو را دلالت مىكنم بر عثمان بن عفان ، حضرت به نزد عثمان فرستاد كه برو بسوى قوم خود از مؤمنان وبشارت ده ايشان را به آنچه وعده داده است مرا خدا از فتح مكة .\r\nچون عثمان روانه شد أبان بن سعيد را در راه ديد ، پس ابان از زين برجست ودر عقب زين نشست وأو را بر روى زين سوار نمود ، پس عثمان داخل شد ورسالت حضرت را رسانيد وايشان مهياى جنگ بودند ، پس سهيل نزد حضرت رسول صلّى اللّه عليه وآله وسلّم نشست وعثمان نزد مشركان نشست وحضرت در آن وقت از مسلمانان بيعت رضوان گرفت « 1 » .\r\nوبه روايت شيخ طبرسى گفته است چون مشركان عثمان را حبس كردند وخبر به حضرت رسيد كه أو را كشتند حضرت فرمود : از اينجا حركت نمىكنم تا با آنها قتال كنم ومردم را بسوى بيعت دعوت نمايم ، وبرخاست وپشت مبارك به درخت داد وتكيه نمود وصحابه با آن حضرت بيعت كردند كه با مشركان جهاد كنند ونگريزند « 2 » .\r\nوبه روايت كلينى : حضرت يك دست خود را بر دست ديگر زد وبراي عثمان بيعت گرفت كه چون بيعت را بشكنيد گناهش عظيمتر وعقابش شديدتر باشد ، پس مسلمانان گفتند : خوشا حال عثمان كه طواف كعبه كرد وسعى ميان صفا ومروه كرد ومحل شد ؛ حضرت فرمود : نخواهد كرد .\r\nچون عثمان آمد حضرت پرسيد : طواف كردى ؟ گفت : چون تو طواف نكرده بودى من نكردم ؛ پس واقع شد آنچه در روايت سابق گذشت تا به صلح قرار يافت .\r\nپس حضرت رسول صلّى اللّه عليه وآله وسلّم به أمير المؤمنين عليه السّلام فرمود : بنويس بسم اللّه الرحمن الرحيم .\r\n\r\n\r\n","description":"","footnote":"\r\n( 1 ) . كافى 8 / 322 - 325 .\r\n( 2 ) . إعلام الورى 96 .\r\n","page_name":" 1105 ","page_number":289},
  {"content":"\r\n\r\nسهيل بن عمرو گفت : من نمىدانم كه رحمن رحيم كيست ، ما رحمان مسيلمة را مىدانيم كه در يمن است وليكن بنويس به نحوى كه ما مىنويسيم « باسمك اللهم » .\r\nپس حضرت رسول صلّى اللّه عليه وآله وسلّم فرمود : بنويس اين محاكمه‌اى است كه رسول خدا كرد با سهيل بن عمرو .\r\nسهيل گفت : اگر ما مىدانستيم كه تو رسول خدائى با تو جنگ نمىكرديم !\r\nحضرت فرمود : من رسول خدا هستم ومنم محمد بن عبد اللّه . پس مسلمانان گفتند :\r\nتويى رسول خدا ، پس حضرت فرمود : بنويس محمد بن عبد اللّه .\r\nودر آن نامه اين را نوشتند كه هر كه از ما بسوى شما بيايد ، بسوى ما پس بفرستيد ، وحضرت أو را اكراه نكند كه از دين برگرداند ، وهر كه از شما بسوى ما بيايد ، ما پس ندهيم به شما . حضرت فرمود : هر كه از من بگريزد وبه شما پناه آورد ، مرا به أو حاجتي نيست ؛ واين شرط را نوشتند كه مردم آشكارا خدا را در مكة عبادت كنند وكسى مزاحمت به ايشان نرساند .\r\nپس حضرت فرمود : اين صلح باعث اين شد كه آميزش ميان أهل مكة ومدينه به مرتبه‌اى رسيد كه جامه‌ها يا پرده‌ها از مدينه به مكة به هديه مىفرستادند وهيچ قضيه‌اى بركتش براي مسلمانان زيادة از اين مصالحه نبود ، وچنان شايع شد اسلام در مكة كه نزديك شد اسلام مستولى شود بر مكة كه أكثر مسلمان شوند .\r\nپس سهيل بن عمرو دست زد وأبو جندل پسر خود را گرفت وگفت : اين أول كسى است كه صلح خود را در أو جارى مىكنم .\r\nحضرت فرمود : چون أو به نزد ما آمد هنوز صلح منعقد نشده بود .\r\nسهيل گفت : يا محمد ! تو هرگز غدار ومكار نبودى ؛ وأبو جندل را برد .\r\nأبو جندل گفت : يا رسول اللّه ! مرا به دست أو مىدهى ؟\r\nحضرت فرمود : من براي تو تنها اين شرط نگرفته بودم با آنكه تو داخل اين شرط\r\n\r\n","description":"","footnote":"","page_name":" 1106 ","page_number":290},
  {"content":"\r\n\r\nنبودى ؛ پس فرمود : خداوندا ! تو براي أبو جندل به در شدى قرار ده « 1 » .\r\nوشيخ طبرسى از ابن عباس روايت كرده است كه : حضرت با هزار وچهارصد كس متوجه عمره شد « 2 » ، وچون ناقهء حضرت به حديبيه رسيد ايستاد وهر چند زجر كردند آن را پيش نرفت ، حضرت فرمود : خدائى كه فيل را حبس كرد ناقهء مرا هم حبس فرمود تا داخل حرم نشود از روى قهر وجبر ، پس حضرت فرمود : بخدا سوگند كه قريش هر مطلبي از من سؤال كنند كه متضمن تعظيم حرمتهاى خدا باشد البتة أجابت خواهم كرد ايشان را .\r\nپس بر سر چاهى فرود آمدند كه اندك آبى داشت وآبش اندك اندك بيرون مىآمد ، پس صحابه از تشنگى شكايت كردند وحضرت تيرى از تيرهاى خود بيرون آورد وفرمود كه در ته چاه فرو بردند ، وبه اعجاز آن حضرت آب از ته چاه جوشيد آن قدر كه همه سيراب شدند ، پس بديل بن ورقاى خزاعي كه خيرخواه‌ترين أهل مكة بود نسبت به آن حضرت آمد وعرض كرد : كعب بن لوى وعامر بن لوى با صغير وكبير أهل مكة اتفاق كرده‌اند كه نگذارند تو را داخل مكة شوى .\r\nحضرت فرمود : من به جنگ ايشان نيامده‌ام وبراي عمره آمده‌ام واگر مانع من شوند ، تا جان دارم جنگ خواهم كرد .\r\nچون بديل خبر براي قريش برد عروة بن مسعود برخاست وگفت : قبول كنيد آنچه مىگويد ومانع أو مشويد ومن مىروم كه با أو سخن بگويم ؛ چون به خدمت حضرت آمد ديد كه صحابه چگونه أطاعت آن حضرت مىنمايند وچون خدمتي مىفرمايد همه بر يكديگر سبقت مىگيرند ، وچون دست مىشويد يا وضو مىسازد بر سر آن آب كه از دست ودهان مباركش مىريزد مقاتله مىنمايند ، وچون سخن مىگويند صدا بلند نمىكنند واز روى أدب آهسته سخن مىگويند ، وتند بر روى آن حضرت نظر نمىكنند ؛\r\n\r\n\r\n","description":"","footnote":"\r\n( 1 ) . كافى 8 / 325 - 327 .\r\n( 2 ) . مجمع البيان 1 / 284 .\r\n","page_name":" 1107 ","page_number":291},
  {"content":"\r\n\r\nپس چون ميان أو وحضرت آن سخنان جارى شد كه گذشت وبسوى قوم خود برگشت گفت : من به نزد پادشاهان بسيار رفته‌ام مانند پادشاه عجم وروم وحبشه ، وبخدا سوگند كه نديدم هيچ‌يك از آنها أطاعت پادشاه خود وتعظيم أو كنند مثل آنكه أصحاب محمد تعظيم وأطاعت أو مىكنند وشما البتة سخن أو را قبول كنيد وبا أو جنگ نكنيد .\r\nپس مردى از قبيلهء كنانه گفت : من مىروم با أو سخن بگويم ؛ چون آمد وصداى تلبيهء أصحاب حضرت را شنيد وشتران قرباني را ديد برگشت وبه أصحاب خود گفت : سزاوار نيست اينها را مانع شدن از طواف كعبه .\r\nپس مكرز بن حفص آمد وسخنان ناموافق گفت ، وبعد از أو سهيل بن عمرو آمد وبه مصالحه قرار داد ، وچون در نامه شرط كردند كه هر كه از ايشان به خدمت حضرت آيد هر چند مسلمان باشد به ايشان پس دهند ، وهر كه از جانب حضرت به نزد ايشان رود پس ندهند .\r\nمسلمانان گفتند : سبحان اللّه چگونه مسلمان را به ايشان مىدهى ؟\r\nحضرت فرمود : هر كه از ما به نزد ايشان رود ، خدا ورسول از أو بيزارند ؛ وهر كه از ايشان به نزد ما آيد ما به ايشان بدهيم ، اگر خدا در دل أو اسلام را داند أو را نجات خواهد داد . در اين سخن بودند كه ناگاه أبو جندل پسر سهيل بن عمرو كه پدرش أو را براي مسلمان شدن زنجير در پا كرده بود با زنجير آمد وخود را در ميان مسلمانان انداخت ، پس سهيل گفت : أول حكم نامه را در حق اين جارى مىكنم ، اين را به من بده .\r\nحضرت فرمود : هنوز صلحنامه تمام نشده است .\r\nگفت : پس من صلح نمىكنم .\r\nحضرت فرمود : أو را براي من أمان بده . گفت : أمان نمىدهم .\r\nباز فرمود : بكن . گفت : نمىكنم .\r\nپس سهيل أو را گرفت كه ببرد ، أو فرياد زد : اى گروه مسلمانان ! من مسلمان شده‌ام\r\n\r\n","description":"","footnote":"","page_name":" 1108 ","page_number":292},
  {"content":"\r\n\r\nوكافرى مرا مىبرد ومىبينيد كه مرا چه شكنجه وعذاب كرده‌اند « 1 » !\r\nحضرت فرمود : خداوندا ! اگر مىدانى كه أبو جندل راست مىگويد أو را بزودى فرجى ونجاتي بده . وچون مسلمانان در اين باب سخن گفتند حضرت فرمود : أو به نزد پدر ومادر خود مىرود وبر أو باكى نيست ومن مىخواهم كه صلحى منعقد شود كه مصلحت عامهء مسلمانان در آن است « 2 » .\r\nعامه وخاصه روايت كرده‌اند كه عمر بن الخطاب گفت : من شك نكردم مگر در آن روز « 3 » ( دروغ گفت بلكه أو هميشه در شك وكفر بود ) پس بر حضرت زبان طعن واعتراض گشود وگفت : آيا تو پيغمبر خدا نيستى ؟\r\nفرمود : بلى پيغمبر خدايم .\r\nگفت : آيا ما بر حق نيستيم ؟\r\nفرمود : بلى ما برحقيم ودشمن ما بر باطل .\r\nگفت : پس چرا اين قدر مذلت بر ما قرار مىدهى ؟\r\nفرمود : من پيغمبر خدايم وآنچه خدا فرموده مىكنم وخدا ياور من است .\r\nگفت : تو نگفتى كه ما طواف كعبه خواهيم كرد وسر خواهيم تراشيد ؟\r\nحضرت فرمود : من نگفتم امسال خواهيم كرد وبعد از اين ان شاء اللّه خواهيم كرد .\r\nوچون نامه نوشته شد وشتران را نحر كردند ومحل شدند وبرگشتند مردى از قريش كه أو را أبو بصير مىگفتند مسلمان شد واز مكة گريخت وبه مدينه خدمت حضرت آمد ، پس كفار قريش دو نفر به طلب أو فرستادند وگفتند : تو عهد كرده‌اى كه گريختگان ما را بدهى اكنون أبو بصير را بده ؛ حضرت أو را به ايشان داد ، چون أو را به دو فرسخى مدينه بردند فرود آمدند كه چاشت بخورند ، أبو بصير به يكى از ايشان گفت : شمشيرت را نيكو شمشيرى مىبينم ، أو شمشير خود را از غلاف كشيد وگفت : بلى نيكو شمشيرى است\r\n\r\n\r\n","description":"","footnote":"\r\n( 1 ) . مجمع البيان 5 / 116 - 119 .\r\n( 2 ) . إعلام الورى 98 .\r\n( 3 ) . مجمع البيان 5 / 119 . ونيز رجوع شود به مغازى 2 / 607 .\r\n","page_name":" 1109 ","page_number":293},
  {"content":"\r\n\r\nومكرر تجربه كرده‌ام ، أبو بصير گفت : بده ببينم ، چون به دستش داد گردن صاحب شمشير را زد وخواست كه ديگرى را بزند ، أو به جانب مدينه گريخت وهمه جا دويد تا از در مسجد درآمد ، حضرت فرمود : اين مرد ترسيده است .\r\nچون به خدمت حضرت رسيد گفت : أبو بصير رفيق مرا كشت ومرا نيز مىخواهد بكشد . در اين سخن بودند كه أبو بصير رسيد وگفت : يا رسول اللّه ! تو وفا به عهد خود كردى وخدا مرا از شر ايشان نجات داد .\r\nحضرت فرمود : خوب افروزنده‌اى است آتش جنگ را اگر كسى با أو همراهى بكند « 1 » .\r\nوفرمود : رخت وسلاح وأسب آن كه كشته‌اى از توست بگير وهرجا كه خواهى برو .\r\nپس أبو بصير با پنج نفر كه مسلمان شده بودند وبا أو از مكة آمده بودند در ما بين « عيص » و « ذي المروه » از زمين جهينه سر راه بر قوافل قريش مىگرفتند در كنار دريا وتالان مىكردند .\r\nپس أبو جندل نيز از مكة گريخت با هفتاد نفر كه مسلمان شده بودند وبه أبو بصير ملحق شدند وگروهى از قبائل اسلم وغفار وجهينه به ايشان ملحق شدند تا سيصد نفر شدند وهمه مسلمان بودند وقافلهء قريش را كه مىديدند ايشان را مىكشتند واموالشان را به غنيمت مىگرفتند ؛ پس قريش أبو سفيان را به خدمت حضرت فرستادند وتضرع واستغاثه كردند كه : تو بفرست وايشان را بطلب كه ما از آن شرط گذشتيم ، ديگر هر كه از ما به نزد تو بيايد به ما پس مده . پس دانستند آنها كه بر حضرت اعتراض مىكردند در نوشتن اين شرط ودادن أبو جندل كه آنچه حضرت مىكند همه موافق حكمت ومصلحت است ، وهمين جماعت أموال أبو العاص بن الربيع را كه پسر خواهر خديجة وشوهر زينب بود غارت كردند وبراي رعايت دامادى حضرت أهل قافله را نكشتند ، وچون أبو العاص\r\n\r\n\r\n","description":"","footnote":"\r\n( 1 ) . مجمع البيان 5 / 119 .\r\n","page_name":" 1110 ","page_number":294},
  {"content":"\r\n\r\nبه زينب پناه برد اموالش را به أو رد كردند وأو مسلمان شد چنانكه سابقا مذكور شد « 1 » .\r\nوباز شيخ طبرسى از ابن عباس روايت كرده است كه : چون حضرت رسول صلّى اللّه عليه وآله وسلّم در حديبيه صلح را واقع ساخت ونامه را مهر كرد سبيعه دختر حارث اسلميه مسلمان شد وبه خدمت حضرت آمد پيش از آنكه از حديبيه روانه شوند وشوهرش مسافر كه از بنى مخزوم بود به طلب أو آمد وأو كافر بود وگفت : يا محمد ! زن مرا به من رد كن براي شرطي كه كرده‌اى وهنوز مهر نامه خشك نشده است ؛ پس حق تعالى اين آية را فرستاد  يا أَيُّهَا الَّذِينَ آمَنُوا إِذا جاءَكُمُ الْمُؤْمِناتُ مُهاجِراتٍ فَامْتَحِنُوهُنَّ اللَّهُ أَعْلَمُ بِإِيمانِهِنَّ فَإِنْ عَلِمْتُمُوهُنَّ مُؤْمِناتٍ فَلا تَرْجِعُوهُنَّ إِلَى الْكُفَّارِ لا هُنَّ حِلٌّ لَهُمْ وَلا هُمْ يَحِلُّونَ لَهُنَّ وَآتُوهُمْ ما أَنْفَقُوا وَلا جُناحَ عَلَيْكُمْ أَنْ تَنْكِحُوهُنَّ إِذا آتَيْتُمُوهُنَّ أُجُورَهُنَّ وَلا تُمْسِكُوا بِعِصَمِ الْكَوافِرِ وَسْئَلُوا ما أَنْفَقْتُمْ وَلْيَسْئَلُوا ما أَنْفَقُوا ذلِكُمْ حُكْمُ اللَّهِ يَحْكُمُ بَيْنَكُمْ وَاللَّهُ عَلِيمٌ حَكِيمٌ  « 2 » كه ترجمه‌اش اين است : « اى گروه مؤمنان ! هرگاه بيايند بسوى شما زنان مؤمنه هجرت كنندگان پس امتحان كنيد ايشان را به ايمان ، خدا داناتر است به ايمان ايشان ، پس اگر دانستيد ايشان را كه ايمان آورده‌اند پس برمگردانيد ايشان را بسوى كافران ، نه آن زنان حلالند بر مردان ونه آن مردان حلالند بر زنان ، وباكى نيست بر شما كه ايشان را نكاح كنيد هرگاه بدهيد به ايشان مهرهاى ايشان را ، ونكاح مكنيد زنان كافران را واگر زنى از شما مرتد شود وبرود بسوى كافران بطلبيد شما از آنها آنچه خرج كرده‌ايد از مهر ، واگر زنى از آنها مسلمان شود وبسوى شما آيد مهر آن زن را به آنها بدهيد ، اين حكم خداست حكم مىكند ميان شما وخدا دانا وحكيم است » .\r\nابن عباس گفته است كه : چون اين آية نازل شد حضرت سوگند داد سبيعه را كه : تو براي خدا آمده‌اى يا از براي كراهت شوهر خود يا خواستن شهر ديگر يا مرد ديگر يا طلب دنيا نيامده‌اى ؟ چون آن زن سوگند ياد كرد ، حضرت مهرش را به شوهرش داد وزن را نداد\r\n\r\n\r\n","description":"","footnote":"\r\n( 1 ) . إعلام الورى 98 - 99 . ونيز رجوع شود به مناقب ابن شهرآشوب 1 / 256 .\r\n( 2 ) . سورهء ممتحنه : 10 .\r\n","page_name":" 1111 ","page_number":295},
  {"content":"\r\n\r\nوفرمود : من براي مردان شرط كردم نه براي زنان ، پس هر كه از مردان مىآمد حضرت پس مىداد وهر كه از زنان مىآمد بعد از امتحان ، مهرش را به شوهرش مىداد وزن را نمىداد « 1 » .\r\nوشيخ طبرسى وقطب راوندى وشيخ مفيد وغير ايشان از علماى شيعه وصاحب جامع الأصول وأكثر محدثان عامه روايت كرده‌اند كه : در صلح حديبيه سهيل بن عمرو با گروهى از مشركان به نزد حضرت رسول صلّى اللّه عليه وآله وسلّم آمدند وگفتند : جماعتى از پسران وبرادران وغلامان ما به نزد تو آمده‌اند كه خبري از دين ندارند واز خدمت أموال ومزارع ما گريخته‌اند ، ايشان را به ما پس ده .\r\nحضرت فرمود : اى گروه ! يا دست از اين سخنان برمىداريد يا مىفرستيم بر شما كسى را كه بزند گردنهاى شما را به شمشير در راه دين ، خدا دل أو را به ايمان امتحان كرده است ، پس يكى از صحابه گفت : آن مرد أبو بكر است ؟ فرمود : نه ؛ گفت : عمر است ؟ فرمود : نه ؛ عرض كرد : پس كيست ؟ حضرت فرمود : آن است كه نعل مرا پينه مىكند ، همه دويدند كه ببينند كيست ، ديدند كه حضرت أمير المؤمنين علي بن أبي طالب عليه السّلام نعل حضرت رسول صلّى اللّه عليه وآله وسلّم را پينه مىكرد زيرا كه بندش گسيخته بود .\r\nوبه روايت جامع الأصول : أبو بكر وعمر پرسيدند : كيست أو يا رسول اللّه ؟ فرمود : آن است كه نعل مرا پينه مىكند « 2 » .\r\nمحدثان خاصه وعامه روايت كرده‌اند : چون حضرت رسول صلّى اللّه عليه وآله وسلّم متوجه حديبيه شد وبه منزل جحفه فرود آمد ، در آن منزل آب نبود پس مشكها را به سعد بن مالك داد كه برود وآب بياورد ، چون اندك راهى رفت برگشت وگفت : يا رسول اللّه ! چون پاره‌اى راه رفتم از ترس نتوانستم كه قدم بردارم وبرگشتم ؛ پس ديگرى را فرستاد وأو نيز برگشت ؛ پس حضرت أمير المؤمنين عليه السّلام را طلبيد ومشكها را به أو داد وآن حضرت روانه شد ودر\r\n\r\n\r\n","description":"","footnote":"\r\n( 1 ) . مجمع البيان 5 / 273 .\r\n( 2 ) . رجوع شود به إعلام الورى 189 وارشاد شيخ مفيد 1 / 122 وتأويل الآيات الظاهرة 2 / 602 وجامع الأصول 9 / 223 - 224 وسنن ترمذى 5 / 592 وتاريخ بغداد 1 / 133 وكفاية الطالب 97 .\r\n","page_name":" 1112 ","page_number":296},
  {"content":"\r\n\r\nاندك وقتي مشكها را پر از آب كرد وبرگشت وحضرت أو را دعا كرد « 1 » .\r\nواز جمله معجزاتى كه از پيغمبر صلّى اللّه عليه وآله وسلّم در اين جنگ به ظهور آمد آن بود كه عامه وخاصه روايت كرده‌اند از براء بن عازب كه أو مىگفت : شما گمان مىكنيد كه فتح بزرگ فتح مكة است وما فتح بزرگ بيعت رضوان وجنگ حديبيه را مىدانيم ، ما هزار وچهارصد نفر بوديم كه در آن جنگ در خدمت آن حضرت بوديم ودر حديبيه يك چاه بود واندكى كه آب كشيديم آبش به آخر رسيد ، چون خبر به حضرت رسيد بر سر چاه آمد وظرف آبى طلبيد ووضو ساخت ، وچون مضمضه كرد آب مضمضهء خود را در چاه ريخت پس آن چاه آبش بلند شد وما وچهارپايان ما همه از آن آب سيراب شديم .\r\nبه روايت ديگر : آب دهان معجز نشان خود را در آن چاه انداخت .\r\nبه روايت ديگر : تير خود را فرستاد كه در چاه فرو بردند « 2 » .\r\nاز سالم بن أبي الجعد وغير أو خاصه وعامه روايت كرده‌اند كه گفت : در روز بيعت شجره ما هزار وپانصد نفر بوديم وبسيار تشنه شديم ، حضرت آبى طلبيد در ميان ظرفى ودست مبارك خود را در ميان آب فرو برد ، پس آن آب از ميان انگشتان دريا نشانش مانند چشمه جارى شد وآن قدر آب آمد كه همهء ما را كافى بود واگر صد هزار كس مىبوديم همه را كفايت مىنمود « 3 » .\r\nوكلينى به سندهاى حسن از حضرت صادق عليه السّلام روايت كرده است كه در تفسير اين آيهء كريمه  لَيَبْلُوَنَّكُمُ اللَّهُ بِشَيْءٍ مِنَ الصَّيْدِ تَنالُهُ أَيْدِيكُمْ وَرِماحُكُمْ  « 4 » يعنى : « البتة امتحان مىكند خدا شما را به چيزى از شكار كه به آن مىرسد دستهاى شما ونيزه‌هاى شما » حضرت فرمود : اين امتحان در عمرهء حديبيه بود خدا مسلمانان را امتحان كرد به\r\n\r\n\r\n","description":"","footnote":"\r\n( 1 ) . ارشاد شيخ مفيد 1 / 121 . ونيز رجوع شود به الإصابة 5 / 269 .\r\n( 2 ) . مجمع البيان 5 / 110 ؛ دلائل النبوة 4 / 110 - 114 .\r\n( 3 ) . مجمع البيان 5 / 110 ؛ صحيح بخارى مجلد 3 جزء 5 / 63 ؛ طبقات ابن سعد 2 / 75 ؛ الوفا بأحوال المصطفى 294 ؛ البداية والنهاية 4 / 172 .\r\n( 4 ) . سورهء مائده : 94 .\r\n","page_name":" 1113 ","page_number":297},
  {"content":"\r\n\r\nوحشيان صحرا كه مىآمدند به نزديك ايشان واندرون خيمه‌هاى ايشان به مرتبه‌اى كه به دست مىتوانستند گرفت وبه نيزه مىتوانستند شكار كرد « 1 » ، چنانكه بني إسرائيل را به وفور ما هي در روز شنبه امتحان كرد .\r\nوقطب راوندى روايت كرده است كه : در جنگ حديبيه بر مسلمانان گرسنگى بسيار مستولى شد وتوشه‌هاى ايشان كم شد زيرا كه زيادة از ده روز ماندند در آنجا ؛ چون اين حال را به حضرت شكايت كردند فرمود كه نطعى گشودند وفرمود : هر كه بقيهء توشه دارد بياورد وبر روى نطع بريزد ، پس اندك آرد وچند دانهء خرما آوردند وحضرت ايستاد ودعا كرد براي بركت وامر فرمود ظرفهاى خود را بياورند ، پس همهء ظرفها را آوردند وپر كردند وباز بسيار بود كه ظرف نداشتند كه پر كنند « 2 » .\r\n\r\n\r\n","description":"","footnote":"\r\n( 1 ) . كافى 4 / 396 .\r\n( 2 ) . خرايج 1 / 123 - 124 .\r\n","page_name":" 1114 ","page_number":298},
  {"content":"\r\n\r\n\r\nباب سى ونهم در بيان فتح خيبر است\r\nوقدوم جعفر طيار از حبشه\r\n\r\n","description":"","footnote":"","page_name":" 1115 ","page_number":299},
  {"content":"\r\n . \r\n","description":"","footnote":"","page_name":" 1116 ","page_number":300},
  {"content":"\r\n\r\nشيخ مفيد وشيخ طبرسى وقطب راوندى وابن شهرآشوب وساير رواة ومحدثان خاصه وعامه به أسانيد مختلفه روايت كرده‌اند كه : چون پيغمبر صلّى اللّه عليه وآله وسلّم از غزوهء حديبيه مراجعت نمود بيست روز در مدينه ماند وبعد از آن متوجه فتح قلاع خيبر شد ، وچون به نزديك خيبر رسيد فرمود : بايستيد ، چون ايستادند اين دعا خواند « اللّهم ربّ السّماوات السّبع وما اظللن وربّ الأرضين السّبع وما اقللن وربّ الشّياطين وما أضللن انّا نسألك خير هذه القرية وخير أهلها وخير ما فيها ونعوذ بك من شرّ هذه القرية وشرّ أهلها وشرّ ما فيها » پس فرمود : پيش رويد به نام خداوند رحمان رحيم ، پس حضرت آنها را محاصره نمود وخود در زير درختى فرود آمد ودر بقيهء آن روز ماندند وروز ديگر تا ظهر ، پس منادى حضرت ندا كرد وچون مردم جمع شدند ديدند كه مردى نزد آن حضرت نشسته است پس فرمود : من در خواب بودم اين مرد آمده بود وشمشير مرا از غلاف كشيده بود وچون بيدار شدم بر سرم ايستاده بود ومىگفت : كي مرا از تو بازمىدارد امروز ؟ گفتم :\r\nخدا ، پس شمشير را از دست انداخت وچنين نشسته است وحركت نمىتواند كرد به قدرت خدا ؛ پس حضرت أو را بخشيد ورها كرد .\r\nوزيادة از بيست روز ايشان را محاصره نمود وعلم در دست أمير المؤمنين عليه السّلام بود ، پس آن حضرت را درد چشم عظيمى عارض شد .\r\nومسلمانان از بيرون قلعه با يهود محاربه مىكردند ويهود خندقى بر دور قلعهء خود كنده بودند ، تا آنكه يك روزى در قلعه را گشودند ومرحب يهودي كه به شجاعت مشهور بود با لشكر گران بيرون آمد ومتعرض جنگ شد ، پس حضرت رسول صلّى اللّه عليه وآله وسلّم علم را به دست أبو بكر داد وبا گروه مهاجران وأنصار أو را فرستاد ، پس أو رفت وشكست خورد وبرگشت\r\n\r\n","description":"","footnote":"","page_name":" 1117 ","page_number":301},
  {"content":"\r\n\r\nوأو ملامت أصحاب خود مىكرد وآنها ملامت أو مىكردند تا به خدمت حضرت آمد .\r\nپس روز ديگر علم را به دست عمر داد وفرستاد واندك راهى كه رفت گريخت وبرگشت وأو أصحاب خود را به جبن نسبت مىداد وأصحاب أو را به جبن نسبت مىدادند تا برگشت .\r\nپس حضرت فرمود : اينها صاحب علم نيستند فردا علم را به دست كسى بدهم كه خدا ورسول را دوست دارد وخدا ورسول أو را دوست دارند وبرگردنده باشد به جنگ وهرگز نگريزد وبرنگردد تا خدا بر دست أو فتح كند . پس هر يك از صحابه در آن شب به آرزوى اين خوابيدند كه شايد فردا علم به أو داده شود .\r\nچون صبح شد همه با اين آرزو به خدمت حضرت شتافتند پس حضرت فرمود : علي بن أبي طالب كجاست ؟ عرض كردند : يا رسول اللّه ! چشمهايش درد مىكند .\r\nفرمود : أو را حاضر سازيد ؛ چون دست حضرت را گرفته آوردند فرمود : يا علي ! چه درد دارى ؟\r\nگفت : يا رسول اللّه ! چشمم چنان درد مىكند كه جائى را نمىتوانم ديد وسرم درد مىكند .\r\nحضرت فرمود : بنشين وسر خود را در دامن من گذار .\r\nپس آب دهان مبارك خود را به دست خود بر ديده وسر مباركش ماليد وفرمود :\r\n« اللّهمّ قه الحرّ والبرد » « خداوندا ! أو را از ضرر گرما وسرما نگاهدار » .\r\nپس در حال ديده‌هاى حق بين گشوده شد وصداع درد چشمش زائل شد ورايت سفيد خود را به دست أو داد وفرمود : برو جبرئيل با توست ونصرت در پيش روى تو مىرود وترس در دلهاى ايشان است ، وبدان اى على كه ايشان در كتاب خود خوانده‌اند كه كسى كه ايشان را هلاك مىكند نام أو « إيليا » است پس بگو منم على كه مخذول مىشوند ان شاء اللّه تعالى .\r\nپس حضرت أمير المؤمنين عليه السّلام عرض كرد : يا رسول اللّه ! با ايشان مقاتله كنيم تا مثل ما شوند ومسلمان شوند ؟\r\nحضرت فرمود : يا علي ! به تأنّى برو تا به عرصهء ايشان درآئى پس دعوت كن ايشان را\r\n\r\n","description":"","footnote":"","page_name":" 1118 ","page_number":302},
  {"content":"\r\n\r\nبسوى اسلام وخبر ده ايشان را به آنچه واجب است بر ايشان از حقّ خدا ، پس بخدا سوگند كه اگر خدا يك مرد را به تو هدايت كند بهتر است از آنكه شتران سرخ مو همه از تو باشند .\r\nحضرت أمير عليه السّلام فرمود كه : رفتم تا به قلعه‌هاى ايشان رسيدم ، پس مرحب بيرون آمد زره پوشيده وخودى بر سر گذاشته وسنگ بزرگى را سوراخ كرده بر بالاى خود بر سر گذاشته واين رجز را مىخواند : « يهود خيبر مىدانند كه منم مرحب ، در سلاح خود غوطه خورده‌ام ، ودلير تجربه كرده‌ام » ، پس من گفتم : « منم آن كه مادرم مرا حيدر نام كرده است ، مانند شير ژيان قدم به ميدان گذاشته‌ام ، شما را مانند دانه كيل مىكنم وبرمىدارم » ؛ پس چون دو ضربت از دو جانب رد شد من ضربتي بر سرش زدم كه سنگ وخود وسر آن عنود را به دونيم كردم كه شمشير بر دندانهايش نشست واز أسب گرديد وبر زمين افتاد « 1 » .\r\nودر روايت ديگر وارد شده است كه : چون حضرت فرمود : منم علي بن أبي طالب ، عالمي از علماى ايشان گفت كه : مغلوب شديد بحقّ كتابي كه خدا به موسى فرستاده است ؛ ورعب عظيم در دلهاى ايشان بهم رسيد ، وچون حضرت ، مرحب را كشت لشكرى كه با أو بودند به قلعه گريختند ودروازهء قلعه را بستند وآن دروازهء عظيم محكمى بود كه بيست نفر - وبه روايتي چهل نفر « 2 » - آن را مىبستند ومىگشودند ، پس حضرت به قوّت رباني به حلقهء آن در چسبيد وچنان حركت داد كه تمام قلعه بلرزيد ودر را كند وبر روى دست گرفت ورفت تا فتح كرد پس در را انداخت « 3 » .\r\nأبو رافع گفت : من با شش نفر رفتيم كه در را حركت دهيم نتوانستيم حركت داد « 4 » .\r\nوعامه از حضرت امام محمد باقر عليه السّلام روايت كرده‌اند كه جابر انصارى گفت : آن جناب\r\n\r\n\r\n","description":"","footnote":"\r\n( 1 ) . رجوع شود به ارشاد شيخ مفيد 1 / 124 ومجمع البيان 5 / 119 ومناقب ابن شهرآشوب 3 / 152 - 154 وقصص الأنبياء راوندى 347 ودلائل النبوة 4 / 205 - 213 وكامل ابن أثير 2 / 219 وسيرهء ابن هشام 3 / 334 وتاريخ طبري 2 / 136 .\r\n( 2 ) . مجمع البيان 5 / 121 .\r\n( 3 ) . ارشاد شيخ مفيد 1 / 127 .\r\n( 4 ) . مجمع البيان 5 / 120 .\r\n","page_name":" 1119 ","page_number":303},
  {"content":"\r\n\r\nدر روز خيبر در را بر سر دست گرفت وبر خندق پل كرد تا همهء مسلمانان از روى آن گذشتند ، وقلعه را فتح كرد وبعد از آنكه آن را انداخت چهل نفر - وبه روايتي هفتاد نفر - تلاش كردند كه آن را بردارند نتوانستند برداشت « 1 » .\r\nوأبو عبد اللّه جدلى گويد : حضرت أمير المؤمنين عليه السّلام براي من نقل كرد كه در خيبر را كندم وسپر خود گردانيدم وبا ايشان جنگ كردم تا ايشان را به فضل خدا گريزاندم ، پس جسرى كردم بر روى خندق تا مسلمانان گذشتند ، پس آن را چندين ذراع دور افكندم .\r\nشخصي گفت : يا أمير المؤمنين ! خوش بار گرانى برداشته بودى .\r\nحضرت فرمود : گرانى آن بر من نمىنمود مگر مثل اين سپر كه در دست دارم « 2 » .\r\nوشيخ طوسي روايت كرده است كه : در روز خيبر مرد بلند قامت سر بزرگى بيرون آمد از قلعه كه أو را « مرحب » مىگفتند ويهودان أو را أمير خود مىدانستند به اعتبار شجاعت وتموّل أو ، پس هر كه از صحابه در برابر أو رفت أو گفت : منم مرحب ، وبر أو حمله كرد نايستاد وگريخت ؛ مرحب دايه‌اى داشت كه از كاهنان بود ومرحب را بسيار دوست مىداشت به سبب جوانمردى وتنومندى وعظمت خلقت أو ومكرر به أو مىگفت كه :\r\nهر كه با تو جنگ كند با أو جنگ كن وهر كه خواهد بر تو غالب شود بر أو غالب شو مگر كسى كه بگويد من حيدر نام دارم كه اگر در برابر أو بايستى كشته مىشوى .\r\nچون بسيار با مردم مقاتله كرد وهمه را گريزاند به حضرت رسول صلّى اللّه عليه وآله وسلّم شكايت كردند والتماس كردند كه أمير المؤمنين عليه السّلام را به جنگ أو بفرستد ، پس آن حضرت علي عليه السّلام را طلبيد وفرمود : يا علي ! برو وكفايت شرّ مرحب از سر ما بكن .\r\nچون أمير مؤمنان عليه السّلام رو به قلعهء يهودان آورد ونام خدا را برد ومردانه رو به مرحب دويد ، مرحب ترسيد وبرگرديد ، پس برگشت ورو به حضرت آورد وگفت : منم آن كه مادرم مرا مرحب نام كرده است ، حضرت نيز رو به أو دويد وفرمود : منم آن كه مادرم مرا\r\n\r\n\r\n","description":"","footnote":"\r\n( 1 ) . دلائل النبوة 4 / 212 ؛ البداية والنهاية 4 / 191 .\r\n( 2 ) . ارشاد شيخ مفيد 1 / 128 .\r\n","page_name":" 1120 ","page_number":304},
  {"content":"\r\n\r\nحيدر نام كرده است .\r\nچون مرحب آن نام را شنيد نصيحت دايه را به ياد آورد وگريخت ، پس شيطان به صورت يكى از علماى يهود بر سر راه أو آمد وگفت : به كجا مىروى ؟\r\nگفت : اين جوان مىگويد من حيدره نام دارم .\r\nشيطان گفت : چه مىشود كه حيدره نام دارد ؟\r\nگفت : من مكرر از دايهء خود شنيدم كه مىگفت : مبارزه مكن با قرني كه حيدره نام داشته باشد كه تو را خواهد كشت .\r\nشيطان گفت : قبيح باد روى تو ، مگر حيدره در عالم يكى است ؟ تو با اين عظمت وشوكت از چنين جوانى مىگريزى به گفتهء زنى وأكثر گفته‌هاى زنان خطا مىباشد واگر راست گويد حيدره نام در دنيا بسيار است ، برگرد شايد أو را بكشى وبزرگ قوم خود شوى ومن از عقب تو تحريص مىكنم يهودان را كه تو را مدد كنند .\r\nپس آن مخذول مدبر فريب آن محيل مزور را خورد وبرگشت تا به نزديك آن حضرت رسيد ، ضربتي بر سرش زد كه بر رو درافتاد ويهودان رو به هزيمت آوردند وفرياد مىكردند كه مرحب كشته شد « 1 » .\r\nوعامه به طرق متعددة از سعد بن وقاص روايت كرده‌اند كه أو مىگفت كه : على را سه منقبت بود كه اگر يكى از آنها براي من مىبود بهتر بود براي من از شتران سرخ مو :\r\nأول آنكه حضرت رسول صلّى اللّه عليه وآله وسلّم أو را در جنگ تبوك در مدينه گذاشت ، پس أو گفت : يا رسول اللّه ! مرا با أطفال وزنان مىگذارى ؟ فرمود : يا علي ! آيا راضى نيستى كه از من به منزلهء هارون باشى از موسى مگر آنكه پيغمبرى بعد از من نيست كه تو بعد از من پيغمبر باشى .\r\nدوم آنكه شنيدم كه در روز خيبر مىگفت : علم را به مردى بدهم كه خدا ورسول را دوست دارد وخدا ورسول أو را دوست دارند پس ما همه گردن كشيديم كه به ما بدهد ،\r\n\r\n\r\n","description":"","footnote":"\r\n( 1 ) . امالى شيخ طوسي 3 - 4 .\r\n","page_name":" 1121 ","page_number":305},
  {"content":"\r\n\r\nپس فرمود : على را بطلبيد ، چون حاضر شد چشمهايش درد مىكرد پس آب دهان مبارك در ديده‌هاى أو انداخت وعلم را به دست أو داد وخدا به دست أو فتح كرد .\r\nسوم آنكه چون آيهء مباهله نازل شد على وفاطمه وحسن وحسين عليهما السّلام را طلبيد وفرمود : خداوندا ! اينها أهل منند « 1 » .\r\nودر احتجاج از امام محمد باقر عليه السّلام منقول است : حضرت رسول صلّى اللّه عليه وآله وسلّم در روز خيبر علم أنصار را به سعد بن عباده داد وبه جنگ يهود فرستاد وأو گريخت وجراحت يافته بود ، پس علم مهاجران را به عمر داد وفرستاد وأو جنگ نكرده أصحاب خود را از جنگ ترسانيده گريخت ؛ پس حضرت سه مرتبه فرمود : آيا مهاجران وأنصار چنين مىكنند ؟\r\nپس فرمود : رايت را به مردى دهم كه گريزنده نباشد وخدا ورسول را دوست دارد وخدا ورسول أو را دوست دارند « 2 » .\r\nوابن شهرآشوب روايت كرده است كه : در روز خيبر حضرت رسول صلّى اللّه عليه وآله وسلّم أمير المؤمنين عليه السّلام را سوار كرد وعمامه به دست خود بر سر أو بست وجامه‌هاى خود را بر أو پوشانيد وأو را بر استر خود سوار كرد وفرمود : يا علي ! برو كه جبرئيل از جانب راست تو مىآيد وميكائيل از جانب چپ تو وعزرائيل در پيش روى تو وإسرافيل از عقب تو ودعاى من در عقب توست ، پس قلعه را فتح كرد ودر قلعه را چهل ذراع دور افكند « 3 » .\r\nعامه وخاصه به طرق بسيار روايت كرده‌اند كه : در روز شورى كه حضرت أمير المؤمنين عليه السّلام حجتها بر افضليت خود بر آن منافقان القاء مىنمود فرمود : آيا در ميان شما كسى هست كه در وقتي كه عمر در روز خيبر برگشت وعلم حضرت را برگردانيد وأو أصحاب خود را به جبن نسبت مىداد وأصحاب أو را به جبن نسبت مىدادند وگريخته به خدمت حضرت آمد وپيغمبر فرمود : البتة فردا رايت را به مردى دهم كه گريزنده نيست وخدا ورسول أو را دوست مىدارند وأو خدا ورسول را دوست مىدارد وبرنمىگردد تا\r\n\r\n\r\n","description":"","footnote":"\r\n( 1 ) . صحيح مسلم 4 / 1871 ؛ سنن ترمذى 5 / 596 ؛ مناقب خوارزمي 59 ؛ مستدرك حاكم 3 / 117 .\r\n( 2 ) . احتجاج 2 / 185 .\r\n( 3 ) . مناقب ابن شهرآشوب 2 / 272 .\r\n","page_name":" 1122 ","page_number":306},
  {"content":"\r\n\r\nخدا بر دست أو فتح كند ، وچون صبح شد مرا طلبيد گفتند : يا رسول اللّه ! أو از درد چشم ديده باز نمىتواند كرد ، فرمود : بياوريد أو را ، چون من در خدمتش ايستادم آب دهان مباركش را بر ديدهء من انداخت وفرمود : خداوندا ! از أو دور گردان گرما وسرما را ؛ وتا اين ساعت به دعاى آن حضرت از گرما وسرما ضرر نيافتم وعلم را گرفتم وكافران را گريزاندم ، بغير از من كه اينها براي أو واقع شده باشد ؟ همه گفتند : نه « 1 » .\r\nباز فرمود : سوگند مىدهم شما را بخدا كه كسى در ميان شما هست بغير من كه رفته باشد به جنگ مرحب وأو بيرون آمد ورجز مىخواند واز بس كه سرش بزرگ بود به عوض خود سنگى بزرگ مانند كوهى بر سر گذاشته بود ومن ضربتي بر سرش زدم كه سنگ را شكافت وبه سرش رسيد وأو را كشت ، بغير من كسى از شما چنين كرده است ؟\r\nگفتند : نه « 2 » .\r\nپس فرمود : شما را سوگند مىدهم كه كسى هست بغير از من در ميان شما كه در خيبر را كنده باشد وبر سر دست گرفته باشد وصد ذراع راه برده باشد وبعد از آن چهل نفر نتوانستند آن در را حركت داد ؟ همه گفتند : نه « 3 » .\r\nوابن بابويه به سند معتبر از حضرت صادق عليه السّلام روايت كرده است كه : حضرت أمير المؤمنين عليه السّلام در نامه‌اى كه به سهل بن حنيف انصارى نوشت در آنجا ذكر كرده بود كه :\r\nبخدا سوگند كه چون در خيبر را كندم وچهل ذراع از پشت سر خود دور افكندم به قوّت جسدي نبود وبه حركت غذائى نبود وليكن مؤيد گرديدم به قوّت ملكوتي وبه نفسي منوّر گرديدم به نور پروردگار خود ، ومن از احمد از بابت چراغى بودم كه از چراغى افروزند ، بخدا سوگند كه اگر همهء عرب يارى يكديگر كنند بر قتال من هرآينه رو نگردانم ونگريزم واگر فرصت بيابم سرهاى منافقان را از بدنها جدا كنم ، وكسى كه پروا از مرگ ندارد\r\n\r\n\r\n","description":"","footnote":"\r\n( 1 ) . خصال 555 . ونيز رجوع شود به امالى شيخ طوسي 546 ومناقب خوارزمي 222 ومناقب ابن المغازلي 138 .\r\n( 2 ) . خصال 561 .\r\n( 3 ) . احتجاج 1 / 330 . ونيز رجوع شود به امالى شيخ طوسي 552 .\r\n","page_name":" 1123 ","page_number":307},
  {"content":"\r\n\r\nوپيوسته آرزوى مرگ دارد از جنگ چه پروا مىكند ؟ « 1 »\r\nوأيضا به سند معتبر روايت كرده است كه حضرت أمير المؤمنين عليه السّلام فرمود در جواب يهودي كه مىپرسيد از امتحانها كه : خدا اوصياى پيغمبران را كرده است چه بر تو واقع شد ؟ فرمود : اما سال ششم هجرت پس وارد شديم به شهر أصحاب تو خيبر بر مردان يهود وشجاعان ايشان وسواران قريش ومبارزان ايشان ، پس رو به ما آوردند مانند كوهها از اسبان ومردان واسلحهء فراوان ، وايشان در محكمترين قلعه‌ها بودند وعدد ايشان از حد واحصا فزون بود واز روى نهايت جرأت وشوكت مبارز مىطلبيدند ، وهر كه از أصحاب ما بر ايشان مىرفت مىكشتند تا آنكه ديده‌هاى صحابه همه سرخ شد وترسيدند ودر فكر جان خود افتادند وهيچ‌كس قبول نمىكرد كه به مبارزهء ايشان برود وهمه مىگفتند :\r\nأبو الحسن مىبايد برود به جنگ ايشان ؛ پس حضرت رسول صلّى اللّه عليه وآله وسلّم مرا بسوى ايشان فرستاد ، وچون به ميدان قدم نهادم هركه در برابرم پيدا شد بر خاك مذلت انداختم وهر سواره كه نزديك من مىآمد استخوانش را در زير سم چهار پاى خود خرد مىكردم تا آنكه كسى جرأت مبارزهء من نمىكرد ، پس مانند شير گرسنه كه بر طعمهء خود رو كند شمشير كشيدم ورو به ايشان آوردم تا همه را گريزاندم پس به قلعهء خود گريختند ودر قلعه را بستند ، پس به دست خود به قدرت رباني در قلعه را كندم وتنها داخل قلعهء ايشان شدم وهر كه از مردان ايشان پيدا مىشد مىكشتم وزنانشان را أسير مىكردم تا آنكه آن قلعه‌ها را به تنهائى فتح كردم وبغير از خدا كسى مرا معاونت نكرد « 2 » .\r\nوقطب راوندى وشيخ طبرسى روايت كرده‌اند كه : جنگ خيبر در ماه ذيحجه سال ششم هجرت ؛ وبعضي گفته‌اند كه : در أول سال هفتم واقع شد « 3 » ، وزيادة از بيست روز حضرت ايشان را محاصره كرد وچهارده هزار يهودي در قلعه‌هاى خيبر بودند وحضرت قلعه قلعه فتح مىكرد ومىرفت ، ومحكمترين قلاع ايشان قلعهء « قموص » بود ، پس در آن\r\n\r\n\r\n","description":"","footnote":"\r\n( 1 ) . امالى شيخ صدوق 415 .\r\n( 2 ) . خصال 369 .\r\n( 3 ) . مغازى 2 / 634 .\r\n","page_name":" 1124 ","page_number":308},
  {"content":"\r\n\r\nقلعه علم را به أبو بكر داد وأو گريخت وبرگشت ؛ به عمر داد ، أو نيز گريخت وبرگشت ؛ پس فرمود : علم را به مردى بدهم كه خدا ورسول را دوست دارد وخدا ورسول أو را دوست دارند وگريزنده نيست وحمله‌آورنده است ، پس منافقان صحابه گفتند : على نخواهد بود واز شر أو ايمنيم زيرا كه از درد چشم زير پاى خود را نمىتواند ديد ، چون حضرت أمير عليه السّلام سخن ايشان را شنيد گفت : « اللّهم لا معطي لما منعت ولا مانع لما أعطيت » يعنى : « خداوندا ! عطاكننده نيست چيزى را كه تو منع كنى ، ومنع‌كننده نيست چيزى را كه تو عطا كنى » .\r\nچون روز ديگر صبح شد پيغمبر از خيمه بيرون آمد وعلم را در پيش خيمه زد وهمه آرزو مىكردند كه علم را به أو بدهد حتى عمر با آنكه خود را آزموده بود مىگفت : من آرزوى امارت نكردم مگر در آن روز ! پس حضرت فرمود : على را بطلبيد ؛ مردم از همه طرف فرياد كردند كه : أو چنان چشمش درد مىكند كه پيش پاى خود را نمىتواند ديد ، فرمود : بياوريد أو را ؛ چون حاضر شد پس آب دهان در ديده‌هاى أو انداخت وروشن شد وعلم را به دست أو داد وفرمود : برو وايشان را به يكى از سه خصلت دعوت كن :\r\nأول آنكه مسلمان شوند وقبول احكام مسلمانان بكنند ومالهاى ايشان از ايشان باشد .\r\nدوم آنكه جزيه قبول كنند ومال ايشان از ايشان باشد .\r\nسوم آنكه جنگ كنند .\r\nچون حضرت به پاى قلعهء ايشان آمد بغير جنگ به چيزى راضى نشدند ، وچون مرحب در برابرش پيدا شد ضربتي زد وپاهايش را قلم كرد وانداخت وباقي لشكر گريختند ودر قلعه را بستند - وبه روايت راوندى در قلعهء ايشان سنگ عظيمى بود كه مانند آسيا در ميانش سوراخى كرده بودند - پس حضرت أمير عليه السّلام كمان را از چپ خود انداخت ، چون شمشير در دست راستش بود دست چپ خود را داخل آن سوراخ كرد وبه قوّت ولايت آن در را بسوى خود كشيد وكند وبر سر دست خود گرفت وداخل قلعه شد وآن را سپر كرد وبا ايشان جنگ كرد ، وچون يهود گريختند در را از عقب خود پرتاب كرد كه در آخر لشكر افتاد ، وچون پيمودند چهل ذراع دور رفته بود پس چهل نفر جمع شدند\r\n\r\n","description":"","footnote":"","page_name":" 1125 ","page_number":309},
  {"content":"\r\n\r\nونتوانستند آن سنگ را از جا برداشت « 1 » .\r\nمؤلف گويد : قصهء گريختن أبو بكر وعمر وفرمودن حضرت رسول صلّى اللّه عليه وآله وسلّم كه : علم را به كسى خواهم داد كه خدا ورسول را دوست دارد وخدا ورسول أو را دوست دارند ، از متواترات است وبخارى ومسلم وساير محدثان عامه در صحاح خود روايت كرده‌اند ؛ وأكثر مفاخر ومناقبى كه از براي حضرت أمير المؤمنين عليه السّلام منقول شد در كتب معتبرهء عامه مذكور است « 2 » ؛ وهمين واقعه از براي كسى كه اندك تميزى داشته باشد براي حقّيّت آن حضرت به خلافت وعدم استحقاق أبو بكر وعمر خلافت را كافى است زيرا كه هر عاقلى مىفهمد كه هرگاه پيغمبر صلّى اللّه عليه وآله وسلّم بعد از گريختن آنها بفرمايد كه فردا علم را به كسى مىدهم كه صاحب اين أوصاف است معلوم است كه آنها كه گريختند از اين أوصاف عاريند وكسى كه خدا ورسول را دوست ندارد وخدا ورسول أو را دوست ندارند چگونه استحقاق آن دارند كه خليفهء خدا وپيشواى دين ودنيا باشند .\r\nوشيخ طبرسى به سند موثق از امام محمد باقر عليه السّلام روايت كرده است : چون حضرت أمير عليه السّلام به در قلعهء يهودان خيبر رسيد در قلعه را به روى آن حضرت بستند ، پس حضرت در را كند وسپر كرد پس در را بر پشت خود گرفت تا همهء مسلمانان از روى آن گذشتند وسنگينى مردم هيچ بر آن حضرت اثر ننمود « 3 » ، پس در را انداخت ، وچون بشارت به حضرت رسول صلّى اللّه عليه وآله وسلّم رسيد كه أمير المؤمنين عليه السّلام قلعه را فتح كرد حضرت متوجه قلعه شد وأمير المؤمنين به استقبال آن حضرت بيرون آمد ، وچون نظر حضرت بر أمير كبير افتاد فرمود : سعى مشكور ومردانگى مشهور تو به من رسيد وخدا از تو راضى شد ومن از تو خشنود گرديدم ، پس حضرت أمير المؤمنين عليه السّلام گريست ، رسول خدا صلّى اللّه عليه وآله وسلّم فرمود : چرا گريه مىكنى يا علي ؟ گفت : از روى شادى گريه مىكنم كه بشارت دادى كه خدا ورسول\r\n\r\n\r\n","description":"","footnote":"\r\n( 1 ) . رجوع شود به قصص الأنبياء راوندى 347 وخرايج 1 / 159 وإعلام الورى 99 .\r\n( 2 ) . صحيح بخارى مجلد 3 جزء 5 / 76 ؛ صحيح مسلم 4 / 1871 - 1873 : سنن ابن ماجة 1 / 86 ؛ مستدرك حاكم 3 / 494 ؛ مسند أحمد بن حنبل 3 / 160 ؛ سنن ترمذى 5 / 596 .\r\n( 3 ) . در مصدر عبارت به اين صورت آمده است : « سنگينى مردم بر حضرت بيش از سنگينى در بر أو بود » .\r\n","page_name":" 1126 ","page_number":310},
  {"content":"\r\n\r\nاز من راضيند .\r\nوفرمود : از جملهء سبىها كه حضرت أمير گرفته بود ، صفيه دختر حي بود ، پس بلال را طلبيد وصفيه را به أو داد وفرمود : ندهى أو را مگر به دست رسول خدا تا آنچه خواهد بكند ؛ پس بلال أو را از ميان كشتگان گذرانيد ، وچون نظر صفيه بر كشتگان افتاد حالتي أو را عارض شد كه نزديك بود جان از بدنش بدر رود ، چون به خدمت حضرت آورد أو را وحضرت آن حال را در أو مشاهده فرمود بلال را عتاب نموده فرمود : مگر رحم از دل تو كنده شده است كه زنى را از پيش كشتگان خويشان أو مىگذرانى ؟ پس صفيه را حضرت از براي خود گرفت وآزاد كرد وبراي خود نكاح نمود « 1 » .\r\nودر آن چند روز صفيه را كنانه پسر ربيع بن أبي الحقيق زفاف كرده بود وأو در شبى خواب ديد كه ماه در دامن أو فرود آمد ، چون خواب را به شوهر خود نقل كرد شوهرش طپانچه‌اى بر روى أو زد كه رويش سياه شد وگفت : آرزوى آن دارى كه محمد پادشاه حجاز تو را بگيرد ؟ چون حضرت اثر طپانچه را در روى أو ديد از أو پرسيد : چرا روى تو چنين شده است ؟ أو واقعه را براي حضرت نقل كرد « 2 » .\r\nودر كتاب مشارق الأنوار روايت كرده است : چون صفيه را به خدمت حضرت آوردند أو در نهايت حسن وجمال بود ، حضرت خراشى در روى أو ديد واز سبب آن پرسيد ، صفيه گفت : چون علي عليه السّلام در قلعه را حركت داد تمام قلعه بلرزيد ونظارگيان كه بر قلعه مشرف شده بودند همه افتادند ومن از تخت خود افتادم ورويم به پايهء تخت خورد وخراشيد ؛ حضرت فرمود : اى صفيه ! مرتبهء على نزد خدا عظيم است وعلى چون در را حركت داد قلعه بلرزيد وآسمانها وزمينها وعرش اعلا از براي غضب آن برگزيدهء خداى أعلى به لرزه آمدند .\r\nچون علي عليه السّلام مرحب را به دونيم كرد جبرئيل متعجب به نزد حضرت رسول صلّى اللّه عليه وآله وسلّم\r\n\r\n\r\n","description":"","footnote":"\r\n( 1 ) . إعلام الورى 100 .\r\n( 2 ) . مجمع البيان 5 / 121 .\r\n","page_name":" 1127 ","page_number":311},
  {"content":"\r\n\r\nآمد ، حضرت فرمود : اى جبرئيل ! از چه چيز تعجب مىكنى ؟ گفت : ملائكة در مواضع ملكوت ندا مىكنند : « لا فتى الّا عليّ لا سيف الّا ذو الفقار » وتعجب من از آن است كه چون مأمور شدم قوم لوط را هلاك كنم هفت شهر ايشان را از طبقهء هفتم زمين جدا كردم وبه يك پر بال خود برداشتم وبلند كردم تا به جائى رسانيدم كه أهل آسمان صداى مرغان ايشان وگريهء أطفال ايشان را مىشنيدند وتا صبح نگاه داشتم ومنتظر امر حق تعالى بودم وسنگينى آنها را بر بال خود نيافتم ، وامروز چون على « اللّه أكبر » گفت واز روى غضب آن ضربت هاشمي را بر مرحب زد از جانب خدا مأمور شدم كه زيادتى قوّت ضربت أو را بگيرم كه زمين را با گاو به دونيم نكند ، وآن ضربت بر بال من گرانتر از آن هفت شهر بود با آنكه ميكائيل وإسرافيل در هوا بازوى أو را گرفته بودند « 1 » .\r\nوشيخ طبرسى روايت كرده است : ابن أبي الحقيق از قلعهء خود به خدمت حضرت فرستاد وأمان طلبيد كه از قلعه به زير آيد وبا حضرت سخن بگويد ، چون فرود آمد با حضرت صلح كرد كه خون قوم أو محفوظ باشد وفرزندان وزنان ايشان را به ايشان بگذارند وجميع خانه‌ها ومزارع واموالشان از حضرت باشد بغير از جامه‌اى كه پوشيده باشند ، پس آن جناب با ايشان به اين نحو صلح كرد ، وچون أهل فدك اين قضية را شنيدند آنها نيز أمان طلبيدند وبه اين نحو با حضرت صلح كردند ، پس أهل خيبر عرض كردند : ما زمينها را بهتر از ديگران آبادان مىتوانيم كرد ، اينها را به ما بگذار كه نصف حاصل از ما باشد ونصف از تو ، حضرت راضى شد وبه اين نحو با ايشان معامله نمود وشرط كرد كه هر وقت كه خواهد ، ايشان را بيرون كند ؛ وأهل فدك نيز قبول كردند . پس خيبر مال جميع مسلمانان بود چون به جنگ گرفتند وفدك مخصوص حضرت رسول صلّى اللّه عليه وآله وسلّم بود چون بىجنگ ايشان دادند « 2 » .\r\nواز حضرت امام محمد باقر عليه السّلام مروى است كه : چون پيغمبر از خيبر فارغ شد\r\n\r\n\r\n","description":"","footnote":"\r\n( 1 ) . مشارق أنوار اليقين 110 .\r\n( 2 ) . مجمع البيان 5 / 121 - 122 .\r\n","page_name":" 1128 ","page_number":312},
  {"content":"\r\n\r\nخواست كه بر سر قلعه‌هاى فدك بفرستد ، پس رايت ظفر آيت را بست وفرمود : كيست اين رايت را به حقيّت بگيرد ؟ زبير برخاست وگفت : من مىگيرم .\r\nحضرت فرمود : دور شو .\r\nوسعد برخاست وباز چنين جواب شنيد .\r\nپس فرمود : يا علي ! برخيز كه حق توست .\r\nپس حضرت أمير عليه السّلام علم را گرفت ومتوجه فدك شد وبا ايشان صلح كرد كه خون ايشان محفوظ باشد ومالشان از حضرت رسول باشد ، پس قلعه‌ها وشهرها وباغها ومزرعه‌هاى فدك مخصوص حضرت رسول صلّى اللّه عليه وآله وسلّم شد ومسلمانان در آنها حق نداشتند .\r\nپس جبرئيل نازل شد وگفت : حق تعالى تو را امر مىفرمايد كه به ذي القربى بدهى حق أو را .\r\nحضرت فرمود : قرباى من كيست وحق چيست ؟\r\nجبرئيل گفت : قرباى تو فاطمه عليها السّلام است وحقّ أو جميع فدك است .\r\nپس حضرت رسول صلّى اللّه عليه وآله وسلّم جناب فاطمه را طلبيد ونامه‌اى نوشت وفدك را به أو داد « 1 » . وچون آن جناب از دنيا رفت أبو بكر وعمر فدك را از فاطمه عليها السّلام غصب كردند .\r\nابن شهرآشوب روايت كرده است : حضرت رسول چون متوجه فتح قلعه‌هاى فدك شد ايشان به قلعه‌اى از قلعه‌هاى حصين خود متحصن شدند ، آن جناب ايشان را طلبيد وفرمود : چه خواهيد كرد اگر شما را در اين قلعه بگذارم وجميع قلاع شما را بگشايم وأموال شما را متصرف شوم ؟\r\nگفتند : ما در آن قلعه‌ها حافظان داريم وكليدهاى آنها نزد ماست .\r\nحضرت فرمود : بلكه كليدهاى آنها را خدا به من داده است ودر دست من است وكليدها را در آورد وبه ايشان نمود .\r\nايشان متهم كردند آن مردى را كه كليدها را به أو سپرده بودند كه أو كليدها را به\r\n\r\n\r\n","description":"","footnote":"\r\n( 1 ) . إعلام الورى 100 .\r\n","page_name":" 1129 ","page_number":313},
  {"content":"\r\n\r\nحضرت داده وبا أو عتاب كردند ، أو سوگند ياد كرد كه كليدها نزد من است ودر سبدى گذاشته‌ام وسبد را در صندوقى گذاشته‌ام وصندوق را در خانهء محكمى پنهان كرده‌ام ودرش را قفل زده‌ام ؛ چون به آن خانه رفت وملاحظه كرد قفلها را به حال خود يافت وكليدها را نديد ، پس برگشت وگفت : من اكنون دانستم كه أو پيغمبر است زيرا كه من كليدها را مضبوط كرده بودم ، وچون أو را ساحر مىدانستم آيه‌اى چند از تورات براي دفع سحر أو بر آن قفلها خوانده بودم واكنون همه به حال خود است وكليدها نيست ، اكنون دانستم كه أو ساحر نيست .\r\nپس به خدمت حضرت برگشتند وگفتند : كي داد كليدها را به تو ؟\r\nفرمود : آن كسى داد كه ألواح را به موسى داد ، جبرئيل براي من آورد .\r\nپس در قلعه را گشودند وبه خدمت آن جناب آمدند وبعضي مسلمان شدند وحضرت مالشان را خمس گرفت وبه ايشان گذاشت ، وهر كه مسلمان نشد اموالش را تصرف نمود ، پس آية نازل شد كه  وَآتِ ذَا الْقُرْبى حَقَّهُ  « 1 » حضرت از جبرئيل پرسيد : ذي القربى كيست وحق أو چيست ؟ گفت : فدك را به فاطمه عليها السّلام بده كه ميراث اوست از مادرش خديجة وخواهرش هند دختر أبى هاله .\r\nپس رسول خدا صلّى اللّه عليه وآله وسلّم به مدينه برگشت وفاطمه عليها السّلام را طلبيد ومالها را تسليم أو كرد وآية را بر أو خواند .\r\nفاطمه عرض كرد : يا رسول اللّه ! آنچه از من است به تو گذاشتم .\r\nحضرت فرمود : بعد از من با تو منازعه خواهند كرد ؛ پس صحابه را طلبيد ودر حضور ايشان أموال را با املاك فدك تسليم حضرت فاطمه كرد .\r\nفاطمه عليها السّلام مالها را بر مسلمانان قسمت فرمود وهر سال قوت خود را از فدك برمىداشت وباقي حاصل را بر مسلمانان قسمت مىكرد تا آنكه بعد از وفات حضرت\r\n\r\n\r\n","description":"","footnote":"\r\n( 1 ) . سورهء اسراء : 26 .\r\n","page_name":" 1130 ","page_number":314},
  {"content":"\r\n\r\nرسول صلّى اللّه عليه وآله وسلّم أبو بكر وعمر از آن حضرت غصب كردند « 1 » .\r\nمؤلف گويد : روايت ديگر كه مؤيد اين روايت در فتح فدك است در بابهاى معجزات گذشت .\r\nودر كتاب اختصاص به سند معتبر از حضرت صادق عليه السّلام روايت كرده است كه : امّ أيمن نزد عمر وأبو بكر شهادت داد كه : من روزى در خانهء فاطمه عليها السّلام نشسته بودم كه جبرئيل نازل شد وگفت : يا محمد ! برخيز كه خدا امر كرده است كه ملك فدك را براي تو خط بكشم به بال خود ، پس حضرت برخاست ورفت وبعد از اندك زماني برگشت ؛ فاطمه پرسيد : به كجا رفتى اى پدر ؟ فرمود : جبرئيل براي من به بال خود مملكت فدك را خط كشيد وحدودش را به من نمود ومرا امر كرد كه تسليم تو نمايم ، پس حضرت فدك را به أو تسليم كرد ومرا وعلي بن أبي طالب را گواه گرفت « 2 » .\r\nمترجم گويد : قصهء فدك وغصب آن بعد از اين مفصل مذكور خواهد شد ان شاء اللّه .\r\nكلينى وشيخ مفيد به سندهاى حسن ومعتبر از حضرت صادق عليه السّلام روايت كرده‌اند كه :\r\nچون پيغمبر صلّى اللّه عليه وآله وسلّم خيبر را فتح نمود در دست ايشان گذاشت وبا ايشان مقاطعه به نصف كرد نخلستان وأراضي را ، چون وقت رسيدن ميوه شد عبد اللّه بن رواحه را فرستاد كه تخمين كرد ميوه‌ها وزراعت ايشان را وحضرت به ايشان فرمود : اگر خواهيد شما به اين تخمين قبول كنيد وحصهء ما را بدهيد واگر خواهيد ما برداريم وحصهء شما را بدهيم ؛ ايشان گفتند : به اين عدالت آسمان وزمين برپاست « 3 » .\r\nوقطب راوندى روايت كرده است كه : چون حضرت رسول صلّى اللّه عليه وآله وسلّم بر سر خيبر رفت يهودان چهار هزار سوار از قبيلهء غطفان كه همسوگند ايشان بودند به مدد خود طلبيده بودند ، چون حضرت نزديك خيبر فرود آمد كسى صدا زد در ميان قبيلهء غطفان كه برگرديد بر قبيلهء خود كه دشمن بر سر شما آمده است ، چون ايشان برگشتند بسوى قبيلهء\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 186 .\r\n( 2 ) . اختصاص 183 - 184 .\r\n( 3 ) . كافى 5 / 266 ؛ تهذيب الأحكام 7 / 193 ؛ امالى شيخ طوسي 342 .\r\n","page_name":" 1131 ","page_number":315},
  {"content":"\r\n\r\nخود كسى را نديدند ، پس دانستند كه اين از جانب خدا بوده است كه ايشان برگشتند وحضرت بر يهود ظفر يابد .\r\nوچون حضرت أمير عليه السّلام قلعهء بزرگ ايشان را فتح كرد يك قلعه ماند كه جميع أموال مأكول ايشان در آن قلعه بود وراهى نداشت كه توان از آن راه فتح كرد ، پس حضرت ايشان را محاصره كرد وبعد از چند روز يكى از يهودان ايشان آمد وگفت : يا محمد ! مرا أمان ده به جان ومال وأهل خود تا تو را دلالت كنم كه از چه راه فتح اين قلعه مىتوانى كرد .\r\nحضرت فرمود : تو را أمان دادم بگو .\r\nيهودي موضعي را نشان داد وگفت : امر فرما كه در اين موضع نقبى بكنند ، آن نقب منتهى خواهد شد به آب ايشان پس آب ايشان را سد كن ، وچون آب نداشته باشند قلعه را بزودى به تو خواهند داد .\r\nحضرت فرمود : ممكن است كه خدا از اين بهتر وسيله‌اى براي فتح برانگيزد وليكن أمان تو برقرار است .\r\nچون روز ديگر شد حضرت سوار شد بر استر خود ومسلمانان را فرمود كه : از عقب من بيائيد ؛ وبه جانب قلعه روان شد وآن كافران از قلعه تير وسنگ پياپى به جانب حضرت مىانداختند واز جانب راست وچپ حضرت مىرفت وبه اعجاز آن حضرت نه آسيبى به أو مىرسيد ونه به احدى از مسلمانان تا حضرت به دروازهء قلعهء ايشان رسيد ، پس به دست مبارك خود بسوى ديوارهاى قلعه اشاره فرمود وديوارها به زمين فرو رفت تا آنكه سر ديوارها مساوى زمين شد وحكم فرمود تا مسلمانان بىمشقت از سر ديوارها داخل قلعه شدند وقلعه را گرفتند « 1 » .\r\nوقطب راوندى از حضرت أمير المؤمنين عليه السّلام روايت كرده است كه آن حضرت فرمود :\r\nچون با رسول خدا صلّى اللّه عليه وآله وسلّم از خيبر برگشتيم به رودخانه‌اى رسيديم كه مملو از آب بود\r\n\r\n\r\n","description":"","footnote":"\r\n( 1 ) . خرايج 1 / 164 .\r\n","page_name":" 1132 ","page_number":316},
  {"content":"\r\n\r\nوچون اندازه كرديم چهارده قامت آب داشت ، پس مردم گفتند : يا رسول اللّه ! دشمن از عقب ماست ورود در پيش روى ما ، چنانكه أصحاب موسى گفتند :  إِنَّا لَمُدْرَكُونَ  « 1 » ، پس حضرت پياده شد وگفت : پروردگارا ! براي هر پيغمبر مرسل علامتي قرار دادى ، پس قدرت خود را به ما بنما ؛ وتازيانه بر آب زد وسوار شد وفرمود : بيائيد از عقب من وبسم اللّه گفت وبر روى آب روان شد وصحابه از عقب آن حضرت رفتند وسم اسبان وپاى شتران تر نشد تا از آب گذشتند « 2 » .\r\nوشيخ طبرسى روايت كرده است كه : چون حضرت فتح قلاع خيبر نمود ومطمئن شد وقرار گرفت ، زينب دختر حارث بن سلام كه دختر برادر مرحب بود گوسفند بريانى براي حضرت به هديه آورد وپرسيده بود كه : حضرت كدام عضو گوسفند را بيشتر رغبت مىفرمايد ؟ گفته بودند : دست گوسفند را ؛ پس زهر بسيارى در دست گوسفند بكار برده بود وساير اعضاى آن را نيز مسموم گردانيده بود ، چون به نزد حضرت آورد حضرت از دست آن گوسفند لقمه‌اى برداشت ودر دهان گذاشت وبشر بن براء بن معرور نيز در خدمت حضرت بود وأو نيز لقمه‌اى برداشت وبه دندان زد ؛ حضرت دست كشيد وفرمود :\r\nدست مگذاريد بر اين گوسفند كه ذراع آن مرا خبر مىدهد كه آن را به زهر آلوده‌اند ، چون حضرت آن يهودية را طلبيد واز أو پرسيد أو اعتراف كرد كه من كرده‌ام ، حضرت فرمود :\r\nچرا چنين كردى ؟ گفت : مىدانى كه چه بر سر قوم من آوردى ؟ من گفتم : اگر پيغمبر است خواهد دانست كه اين مسموم است واگر پادشاه است ما از أو خلاصي مىيابيم . پس آن صاحب خلق عظيم عفو كرد از أو وبشر بن براء از آن لقمه شهيد شد ، وچون حضرت در مرض موت بود مادر بشر به عيادت حضرت آمد ، حضرت فرمود : اى مادر بشر ! از روزى كه من خوردم آن لقمه را با فرزند تو در خيبر هر سال طغيان مىكرد ومرا رنجور مىساخت ودر اين مرتبه رگهاى پشت مرا قطع كرد ؛ پس مسلمانان مىگفتند : پيغمبر نيز\r\n\r\n\r\n","description":"","footnote":"\r\n( 1 ) . سورهء شعراء : 61 .\r\n( 2 ) . خرايج 1 / 54 .\r\n","page_name":" 1133 ","page_number":317},
  {"content":"\r\n\r\nشهيد شد « 1 » .\r\nوشيخ طبرسى به سند موثق از حضرت امام محمد باقر عليه السّلام روايت كرده است كه :\r\nحضرت رسول صلّى اللّه عليه وآله وسلّم پيش از آنكه به خيبر برود عمرو بن اميهء ضمرى را به رسالت فرستاد به نزد نجاشي پادشاه حبشه وأو را به اسلام دعوت نمود وجعفر واصحابش را از أو طلبيد ، چون نامهء حضرت به أو رسيد مسلمان شد وبراي جعفر واصحابش تهيه‌اى نيكو مهيا كرد وجامه‌ها وخلعتهاى فاخر به ايشان بخشيد وايشان را در دو كشتى سوار كرده به جانب مدينه فرستاد ، پس در روز فتح خيبر جعفر به خدمت حضرت رسيد « 2 » .\r\nكلينى وشيخ طوسي وابن بابويه وديگران به سندهاى حسن بلكه صحيح روايت كرده‌اند از حضرت صادق عليه السّلام ودر تفسير امام حسن عسكرى عليه السّلام بعضي مذكور است كه :\r\nدر روز فتح خيبر خبر قدوم جعفر به پيغمبر صلّى اللّه عليه وآله وسلّم رسيد پس حضرت فرمود : نمىدانم كه به كداميك از اين دو نعمت شادتر باشم ، به فتح خيبر يا به آمدن جعفر ؟ پس بزودى جعفر پيدا شد وچون نظر حضرت بر أو افتاد برخاست - وبه روايت امام حسن عسكرى عليه السّلام دوازده گام أو را استقبال كرد - پس أو را در برگرفت وگريست وميان دو ديده‌اش را بوسيد وفرمود : اى جعفر ! مىخواهى تو را عطائي بكنم ؟ مىخواهى چيزى بزرگ به تو بخشم ؟\r\nومكرر چنين مىفرمود ؛ دنيا طلبان صحابه گمان كردند كه حضرت مال بسيارى يا مملكتي يا ولايتي به أو خواهد بخشيد ، پس همه گردنها كشيدند كه ببينند حضرت چه چيز به أو عطا مىفرمايد ، حضرت فرمود : نمازى تو را تعليم مىكنم كه هرگاه بكنى گناهان تو آمرزيده شود ، واگر هر روز بكنى براي تو بهتر باشد از دنيا وآنچه در دنياست ، وهر كه بكند تو در ثواب أو شريك باشى . پس نماز جعفر كه مشهور ودر كتب مذكور است تعليم أو فرمود « 3 » .\r\n\r\n\r\n","description":"","footnote":"\r\n( 1 ) . مجمع البيان 5 / 122 . ونيز رجوع شود به دلائل النبوة 4 / 263 - 264 .\r\n( 2 ) . إعلام الورى 101 ، ودر آن « عمرو بن اميهء ضميري » مذكور شده است .\r\n( 3 ) . كافى 3 / 465 ؛ تهذيب الأحكام 3 / 186 ؛ من لا يحضره الفقيه 1 / 552 وروايت در آن از امام باقر عليه السّلام مىباشد ؛ خصال 484 كه سند روايت در آن از امام حسن عسكرى عليه السّلام مىباشد . ونيز رجوع شود به بحار الأنوار 88 / 204 - 211 .\r\n","page_name":" 1134 ","page_number":318},
  {"content":"\r\n\r\nوشيخ طوسي در امالى از حذيفة بن اليمان روايت كرده است كه : چون جعفر به مدينه آمد رسول خدا صلّى اللّه عليه وآله وسلّم در زمين خيبر بود ، پس از براي حضرت هدايا آورد از جامه‌ها وغاليه وبوهاى خوش ، پس حضرت فرمود : اين قطيفه را به كسى مىدهم كه خدا ورسول را دوست مىدارد وخدا ورسول أو را دوست مىدارند ؛ پس صحابه گردنها كشيدند براي طمع آن قطيفه ، فرمود : على كجاست ؟ عمار بن ياسر برجست وعلي عليه السّلام را طلبيد ؛ چون آمد رسول خدا صلّى اللّه عليه وآله وسلّم فرمود : يا علي ! بگير اين قطيفه را ؛ جناب أمير عليه السّلام قطيفه را گرفت وچون به مدينه داخل شد رفت بسوى بقيع كه بازار مدينه در آنجا بود وچون آن قطيفه مطرز به طلا بود آن را به زرگر داد كه تارهاى آن را از زر جدا كرد وهزار مثقال طلا از آن بيرون آورد پس حضرت طلاها را فروخت وهمه را بر فقراى مهاجران وأنصار قسمت نمود ، وچون به خانه برگشت هيچ از آن طلا با أو نبود .\r\nدر روز ديگر حضرت رسول صلّى اللّه عليه وآله وسلّم آن جناب را ديد وگروهى از صحابه كه عمار وحذيفة در ميان آنها بودند با رسول خدا صلّى اللّه عليه وآله وسلّم همراه بودند ، فرمود : يا علي ! چون تو ديروز هزار مثقال طلا به دست آورده‌اى امروز من با اين گروه صحابه چاشت خود را نزد تو مىخوريم . ودر آن روز جناب أمير عليه السّلام هيچ چيز از قليل وكثير در خانه نداشت وشرم كرد حضرت را جواب بگويد ، عرض كرد : بلى يا رسول اللّه بيائيد شما وهر كه خواهى .\r\nپس حضرت رسول صلّى اللّه عليه وآله وسلّم داخل خانهء علي عليه السّلام شد وصحابه را فرمود : داخل شويد .\r\nحذيفة گفت : ما پنج نفر بوديم ، من بودم با عمار وسلمان وأبو ذر ومقداد ، پس آن جناب به نزد فاطمه عليها السّلام رفت كه سؤال كند آيا چيزى براي ميهمانان بهم مىرسد ، چون داخل خانه شد ديد كاسه‌اى از تريد در ميان خانه گذاشته است ومىجوشد وگوشت بسيار بر روى آن گذاشته وبوى مشك از آن ساطع است ، پس حضرت آن كاسه را برداشت به نزد حضرت رسول آورد وهمه از آن كاسه خورديم تا سير شديم وهيچ از آن كم نشد .\r\nپس رسول خدا صلّى اللّه عليه وآله وسلّم برخاست وبه نزد فاطمه عليها السّلام رفت وفرمود : اى فاطمه ! اين طعام را از كجا آوردى ؟\r\nعرض كرد ( چنانكه ما شنيديم ) : اين طعام از جانب خدا آمد بدرستى كه خدا روزى\r\n\r\n","description":"","footnote":"","page_name":" 1135 ","page_number":319},
  {"content":"\r\n\r\nمىدهد هر كه را خواهد بىحساب .\r\nپس حضرت گريان بسوى ما بيرون آمد ومىفرمود : الحمد للّه كه نمردم تا ديدم در دختر خود آنچه زكريا عليه السّلام ديد از براي مريم عليها السّلام كه هرگاه در محراب نزد أو مىرفت نزد أو روزى مىيافت ومىگفت : اى مريم ! از كجا اين روزى براي تو مىآيد ؟ مريم مىگفت : از جانب خدا بدرستى كه خدا روزى مىدهد هر كه را خواهد بىحساب « 1 » .\r\nوشيخ طبرسى از عبد الرحمن بن أبي ليلى روايت كرده است كه : حضرت أمير المؤمنين عليه السّلام گاه در شدت گرما دو جامهء پنبه‌دار مىپوشيد وبيرون مىآمد وپروا نمىكرد وگاه در زمستان با دو جامهء تنگ بيرون مىآمد واز سرما پروا نمىكرد ! پس أصحاب من به نزد من آمده گفتند : آيا سبب اين بر تو معلوم شده است ؟ گفتم : نه ، گفتند : از پدر خود بپرس كه گاهى شبها به خدمت آن جناب مىرود وصحبت مىدارد شايد اين را معلوم كند ؛ عبد الرحمن گفت : چون از پدرم سؤال كردم پدرم شبى از آن جناب از سبب اين حال سؤال كرده بود ، حضرت فرموده بود : آيا در خيبر با ما نبودى ؟ عرض كرد : بلى بودم ، فرمود : مگر نشنيدى كه در وقتي كه أبو بكر وعمر علم پيغمبر صلّى اللّه عليه وآله وسلّم را برگردانيدند وگريختند حضرت فرمود : امروز علم را به مردى مىدهم كه أو خدا ورسول را دوست دارد وخدا ورسول أو را دوست دارند وخدا بر دست أو قلعه را فتح كند وأو بسيار حمله‌آورنده است وگريزنده نيست ، پس مرا طلبيد وعلم را به دست من داد وگفت : خداوندا ! كفايت كن از أو گرما وسرما را ، پس بعد از آن نه گرما يافتم ونه سرما « 2 » .\r\nواين حديث را بيهقى كه از علماى مشهور عامه است در كتاب دلائل النبوة ايراد نموده است با بسيارى از أحاديث خيبر ومناقب حضرت أمير المؤمنين عليه السّلام كه سابقا روايت شد « 3 » .\r\n\r\n\r\n","description":"","footnote":"\r\n( 1 ) . امالى شيخ طوسي 614 .\r\n( 2 ) . مجمع البيان 5 / 121 .\r\n( 3 ) . دلائل النبوة 4 / 205 - 213 .\r\n","page_name":" 1136 ","page_number":320},
  {"content":"\r\n\r\n\r\nباب چهلم در بيان عمرهء قضا\r\nونوشتن نامه‌ها به پادشاهان وساير وقايع است تا غزوهء مؤتة\r\n\r\n","description":"","footnote":"","page_name":" 1137 ","page_number":321},
  {"content":"\r\n . \r\n","description":"","footnote":"","page_name":" 1138 ","page_number":322},
  {"content":"\r\n\r\nعلي بن إبراهيم روايت كرده است كه : حضرت رسول صلّى اللّه عليه وآله وسلّم از جنگ خيبر مراجعت نمود أسامة بن زيد را با لشكرى بسوى بعضي از شهرهاى يهود فرستاد در ناحيهء فدك كه ايشان را بسوى اسلام دعوت نمايد ، ودر بعضي از آن شهرها مردى از يهود بود كه أو را « مرداس بن نهيك فدكي » مىگفتند ، چون لشكر حضرت را ديد أهل ومال خود را جمع كرد وبه ناحيهء كوه رفت وعرض كرد : « اشهد ان لا اله الا اللّه واشهد ان محمدا رسول اللّه » ، پس اسامة به اسلام أو اعتنا نكرد ونيزه‌اى بر أو زد وأو را كشت ! چون به خدمت پيغمبر صلّى اللّه عليه وآله وسلّم برگشت وواقعه را عرض كرد حضرت فرمود : چرا كشتى مردى را كه كلمهء اسلام گفت ؟ اسامة عرض كرد : يا رسول اللّه ! كلمه را از ترس كشته شدن گفت ، حضرت فرمود : تو پردهء دل أو را شكافتى كه بدانى از ترس گفت وتو را با دل أو چه‌كار است ؟\r\nپس حق تعالى اين آية را فرستاد  وَلا تَقُولُوا لِمَنْ أَلْقى إِلَيْكُمُ السَّلامَ لَسْتَ مُؤْمِناً  « 1 » ، پس اسامة سوگند ياد كرد كه ديگر جنگ نكند با كسى كه كلمه « 2 » گويد ؛ واين را عذر خود گردانيد كه در جنگها أمير المؤمنين عليه السّلام حاضر نشد ، وعذر آخرش بدتر از گناه اولش بود « 3 » .\r\nوشيخ طبرسى وديگران روايت كرده‌اند كه : در سال بعد از حديبيه باز در ماه ذىقعده سال هفتم هجرت رسول خدا صلّى اللّه عليه وآله وسلّم با أصحاب خود متوجه مكة گرديد براي قضاى عمرهء حديبيه ، پس داخل مكة شدند وعمره بجا آوردند وسه روز در مكهء معظمه ماندند وبسوى\r\n\r\n\r\n","description":"","footnote":"\r\n( 1 ) . سورهء نساء : 94 .\r\n( 2 ) . منظور از « كلمه » شهادتين است .\r\n( 3 ) . تفسير قمى 1 / 148 - 149 .\r\n","page_name":" 1139 ","page_number":323},
  {"content":"\r\n\r\nمدينه مراجعت نمودند « 1 » .\r\nواز زهرى روايت كرده است كه : پيغمبر صلّى اللّه عليه وآله وسلّم جعفر بن أبي طالب را جلوتر فرستاد به مكة تا ميمونه دختر حارث را براي حضرت خواستگارى كند ، پس أو عباس را وكيل نمود زيرا كه خواهرش أم الفضل زوجهء عباس بود ؛ پس عباس أو را به نكاح حضرت در آورد ، وچون رسول خدا صلّى اللّه عليه وآله وسلّم داخل مكة شد مشركان بر سر كوهها رفتند ومكة را از براي آن حضرت خالى كردند واز سر آن كوهها مشاهدهء أصحاب پيغمبر صلّى اللّه عليه وآله وسلّم مىنمودند ؛ پس حضرت فرمود كه مسلمانان دوشها باز كنند ودر طواف وسعى بدوند تا كافران جلادت وقوّت ايشان را مشاهده نمايند وموجب رعب ايشان شود .\r\nپس ايشان طواف مىكردند وعبد اللّه بن رواحه در پيش روى آن حضرت رجز مىخواند وشمشير را حمايل كرده بود وبه رغم انف كافران رجز مىخواند « 2 » .\r\nوكلينى به سند معتبر از حضرت صادق عليه السّلام روايت كرده است كه : پيغمبر صلّى اللّه عليه وآله وسلّم در عمرهء قضا شرط كرده بود بر كافران كه بتهاى خود را از صفا ومروه بردارند تا مسلمانان طواف كنند ، پس مردى از مسلمانان مشغول شد به كارى وسعى نكرد تا سه روز منقضى شد وبتها را قريش برگردانيدند ؛ پس صحابه عرض كردند : يا رسول اللّه ! فلان مرد سعى نكرده است وبتها را به جاى خود گذاشته‌اند ، پس حق تعالى فرستاد  إِنَّ الصَّفا وَالْمَرْوَةَ مِنْ شَعائِرِ اللَّهِ فَمَنْ حَجَّ الْبَيْتَ أَوِ اعْتَمَرَ فَلا جُناحَ عَلَيْهِ أَنْ يَطَّوَّفَ بِهِما  « 3 » « بدرستى كه صفا ومروه از شعائر خداست ومحل عبادت اوست ، پس هر كه حج خانهء كعبه يا عمره كند پس حرجى نيست بر أو كه طواف كند ميان صفا ومروه » در حالتي كه بتها بر روى آنها باشند « 4 » .\r\nوروايت كرده‌اند : چون سه روز شد وحضرت ارادهء بيرون آمدن كرد دختر حمزه از\r\n\r\n\r\n","description":"","footnote":"\r\n( 1 ) . رجوع شود به مجمع البيان 5 / 127 وسيرهء ابن هشام 4 / 370 - 372 .\r\n( 2 ) . رجوع شود به مجمع البيان 5 / 127 .\r\n( 3 ) . سورهء بقره : 158 .\r\n( 4 ) . كافى 4 / 435 ؛ تهذيب الأحكام 5 / 149 .\r\n","page_name":" 1140 ","page_number":324},
  {"content":"\r\n\r\nعقب حضرت ندا كرد كه : اى عم ! مرا مگذار در مكة ، پس حضرت أمير المؤمنين عليه السّلام أو را گرفت وبه فاطمه گفت كه : دختر عم خود را بردار « 1 » .\r\nودر كتب معتبره مذكور است كه : از جملهء وقايع سال ششم هجرت ، نامه فرستادن آن حضرت بود بسوى پادشاهان ودعوت نمودن ايشان به انقياد واسلام ؛ ودر آن سال حضرت نگين از براي خود كند ؛ ودر ماه ذيحجهء آن سال شش نفر را بسوى پادشاهان روانه كرد : حاطب بن أبي بلتعة را بسوى مقوقس ؛ ودحية بن خليفهء كلبى را بسوى قيصر پادشاه روم ؛ وعبد اللّه بن حذافة را بسوى كسرى پادشاه عجم ؛ وعمرو بن اميهء ضمرى را بسوى نجاشي ؛ وشجاع بن وهب را بسوى حارث بن أبي شمر غسانى ؛ وسليط بن عمرو عامري را بسوى هودة بن علي نخعى .\r\nاما مقومس چون نامهء حضرت به أو رسيد نامه را گرامى داشت وبوسيد ودر جواب نوشت : مىدانم كه پيغمبرى مانده است كه مىبايد مبعوث گردد ورسول تو را گرامى داشتم ؛ وبراي حضرت چهار كنيز فرستاد كه يكى از آنها « ماريه » مادر إبراهيم بود وخواهر أو « سيرين » ، ودرازگوشى فرستاد كه آن را « عفير » مىگفتند وبعضي « يعفور » گفته‌اند ، واسترى فرستاد كه آن را « دلدل » مىگفتند ؛ ومسلمان نشد . پس حضرت هديهء أو را قبول كرد وفرمود كه : أو ضنّت كرد « 2 » وپادشاهى أو بقائى نخواهد داشت ؛ وماريه را براي خود برداشت وسيرين را به حسان بن وهب داد .\r\nواما قيصر كه أو هرقل پادشاه روم بود پس روزى صبح كرد غمگين ، علما از أو پرسيدند سبب اندوه أو را ، گفت : در خواب ديدم كه پادشاه ختنه كنندگان ظاهر گرديده است ، علماى أو گفتند كه : ما بغير از يهود أمتي گمان نداريم كه ختنه كنند وايشان در تحت حكم تو داخلند اگر خواهى بفرما تا همه را بكشند تا از انديشهء ايشان راحت يأبى ؛ در اين سخن بودند كه ناگاه رسولي از جانب حاكم بصرى رسيد ومردى از عرب را آورد وگفت :\r\n\r\n\r\n","description":"","footnote":"\r\n( 1 ) . جامع الأصول 9 / 246 .\r\n( 2 ) . ضنّت كرد : بخل نمود .\r\n","page_name":" 1141 ","page_number":325},
  {"content":"\r\n\r\nاى پادشاه ! اين مردى است از عرب وخبر مىدهد از امر عجيبى چند كه در بلاد أو حادث شده است . پس هرقل به ترجمان خود گفت كه : بپرس از اين مرد كه در بلاد أو چه حادث شده است ؟ چون سؤال كرد گفت : در ميان ما مردى ظاهر شده است ودعوى پيغمبرى مىكند وگروهى متابعت أو كرده‌اند وديگران مخالفت أو مىكنند ودر ميان ايشان نواير جدال وقتال در اشتعال است . گفت : اين را برهنه كنيد ، چون برهنه كردند ديدند كه ختنه كرده است ، پس هرقل گفت كه : اينك خواب من ظاهر شد ، پس سپهسالار خود را طلبيد وگفت : در تمام مملكت شام تفحص تمام بكن شايد مردى را پيدا كنى كه خويشى با اين مرد كه دعوى پيغمبرى مىكند داشته باشد ، اگر بيابى به نزد من بياور ، پس أو تفحص نمود وأبو سفيان را پيدا كرده به نزد أو برد .\r\nاز ابن عباس مروى است كه گفت : من از أبو سفيان شنيدم كه گفت : چون ما با محمد صلح كرديم من با گروهى از قريش به تجارت شام رفتيم ناگاه ديديم كه رسولي از جانب هرقل آمد با جمعى از سواران وما را برداشته به نزد أو برد در وقتي كه در مجلس عظيمى نشسته بود وبزرگان روم همه در مجلس أو حاضر بودند ، پس مترجمى طلبيد وپرسيد كه :\r\nكداميك از شما از جهت نسب نزديكتريد به اين مردى كه دعوى پيغمبرى مىكند ؟\r\nأبو سفيان گفت : من گفتم كه من نزديكترم از همه .\r\nگفت : أو را نزديك من بياوريد ورفقاى أو را در عقب أو بازداريد ؛ پس ترجمانش را گفت : بگو به آن جماعت كه من از اين مرد سؤال مىكنم از أحوال آن مردى كه در زمين شما پيدا شده است اگر در جواب من راست گويد بگوئيد راست مىگويد واگر دروغ گويد بگوئيد دروغ مىگويد .\r\nأبو سفيان گفت : اگر نه آن بود كه شرم كردم از آنكه دروغ من نزد أو ظاهر شود هرآينه همه را دروغ مىگفتم ؛ پس أول سؤالي كه كرد آن بود كه : نسب أو در ميان شما چگونه است ؟ گفتم : نسب بزرگى دارد واز همهء عرب نجيب‌تر است .\r\nگفت : آيا ديگرى پيش از أو دعوى كرده بود در ميان شما ؟ گفتم : نه .\r\nگفت : آيا در پدران أو پادشاهى بوده است ؟ گفتم : نه .\r\n\r\n","description":"","footnote":"","page_name":" 1142 ","page_number":326},
  {"content":"\r\n\r\nگفت : آيا اشراف قوم أو پيروى أو مىكنند يا ضعيفان ايشان ؟ گفتم : بلكه ضعيفان ايشان .\r\nپرسيد كه : آيا روز به روز اتباع أو زيادة مىشوند يا كم ؟ گفتم : بلكه زيادة مىشوند .\r\nگفت : آيا كسى كه داخل دين أو شد بعد از داخل شدن پشيمان مىشود ؟ گفتم : نه .\r\nگفت : آيا پيشتر أو را متهم به دروغ مىداشتيد پيش از آنكه اين دعوى را بكند ؟ گفتم :\r\nنه .\r\nگفت : هرگز از أو مكرى ديديد ؟ گفتم : نه وبا أو ما عهدي بسته‌ايم وصلحى كرده‌ايم تا مدتي نمىدانم كه در اين صلح با ما مكرى خواهد كرد يا نه .\r\nأبو سفيان گفت : بغير اين كلمه چيزى ديگر نتوانستم داخل كرد .\r\nباز پرسيد : تا حال با أو جنگ كرده‌ايد ؟ گفتم : بلى .\r\nگفت : جنگ شما با أو چگونه است ؟ گفتم : جنگ ميان ما وأو به نوبه است ، گاهى ما غالبيم وگاهى أو غالب است .\r\nگفت : چه تكليف مىكند شما را ؟ گفتم : مىگويد خدا را عبادت كنيد وچيزى را به أو شريك مگردانيد ودست از سخنان پدران خود برداريد ، وما را امر مىكند به نماز وتصدق وعفت وصلهء رحم .\r\nپس به ترجمان گفت : بگو كه براي آن از نسب أو پرسيدم ، كه پيغمبران مىبايد كه صاحب نسب شريف باشند در ميان قوم خود ؛ وبراي آن پرسيدم كه از قوم أو پيشتر كسى اين دعوى كرده است ، زيرا كه اگر كسى اين دعوى كرده بود مىگفتم اين نيز متابعت أو كرده است ؛ وپرسيدم كه در پدرانش پادشاهى بوده است ، براي آنكه اگر در پدرانش پادشاهى مىبود مىگفتم شايد پادشاهى پدران خود را طلب مىكند ؛ وپرسيدم كه آيا پيشتر از أو دروغى شنيده بوديد ، براي آنكه معلوم شود كه هرگاه بر مردم دروغ نبندد چون جرأت كند كه بر خدا دروغ ببندد ؟ ؛ وپرسيدم كه اشراف متابعت أو كرده‌اند يا ضعيفان ، براي آنكه هميشه ضعيفان وفقراء تابع أنبياء مىشده‌اند ؛ وپرسيدم كه زيادة مىشوند يا كم ، زيرا كه امر ايمان چنين مىباشد كه روز به روز أنصار وأعوان آن زيادة مىشوند تا مستقر گردد\r\n\r\n","description":"","footnote":"","page_name":" 1143 ","page_number":327},
  {"content":"\r\n\r\nوتمام شود ؛ وپرسيدم كه آيا كسى بر مىگردد بعد از يافتن دين أو ، براي آنكه دين حق در دلى كه قرار گرفت زايل نمىشود ؛ وپرسيدم كه آيا مكر مىكند ، براي آنكه پيغمبران مكر نمىكنند ؛ وپرسيدم كه به چه امر مىكند ، براي آنكه پيغمبران امركننده‌اند به نيكيها ونهىكننده‌اند از بديها . اگر آنچه گفتى راست است در اندك زماني مالك خواهد شد اينجا را كه من ايستاده‌ام ، ومن مىدانستم كه أو ظاهر خواهد شد امّا گمان نداشتم كه از ميان شما ظاهر شود ، اگر مىدانستم كه به أو مىتوانم رسيد به هر سعى كه ممكن بود خود را به أو مىرسانيدم واگر نزد أو مىبودم پايش را مىشستم .\r\nپس طلبيد نامه را كه حضرت به حاكم بصرى فرستاده بود با دحيهء كلبى ونامه را گرفت وخواند ، حضرت نوشته بود : بسم اللّه الرحمن الرحيم نامه‌اى است از محمد بن عبد اللّه رسول خدا وبندهء أو بسوى هرقل بزرگ روم وسلام خدا بر كسى باد كه متابعت هدايت كند ، اما بعد پس بدان كه من تو را دعوت مىكنم بسوى اسلام پس مسلمان شو تا سالم باشى از عذاب الهى در دنيا وعقبى وانقياد كن تا خدا اجر تو را دوباره عطا كند ، واگر قبول نكنى بر تو خواهد بود گناه آنها كه ايمان نياورده‌اند از رعيتهاى تو ، پس اين آية را نوشته بود  قُلْ يا أَهْلَ الْكِتابِ تَعالَوْا إِلى كَلِمَةٍ سَواءٍ بَيْنَنا وَبَيْنَكُمْ أَلَّا نَعْبُدَ إِلَّا اللَّهَ وَلا نُشْرِكَ بِهِ شَيْئاً وَلا يَتَّخِذَ بَعْضُنا بَعْضاً أَرْباباً مِنْ دُونِ اللَّهِ فَإِنْ تَوَلَّوْا فَقُولُوا اشْهَدُوا بِأَنَّا مُسْلِمُونَ  « 1 » .\r\nأبو سفيان گفت كه : چون نامه را خواند صداهاى ايشان بلند شد ونزاع ميان ايشان بهم رسيد وما را بيرون كردند « 2 » .\r\nوقطب راوندى روايت كرده است كه دحيهء كلبى گفت : چون حضرت مرا به رسالت فرستاد به نزد قيصر روم وأو نامه را خواند وعالم بزرگ ايشان را كه أسقف مىگفتند طلبيد وخبر حضرت را به أو گفت ونامه را به أو نمود ، أسقف گفت : اين آن پيغمبر است كه عيسى عليه السّلام ما را به أو بشارت داده وما انتظار أو مىكشيديم ومن أو را تصديق مىكنم\r\n\r\n\r\n","description":"","footnote":"\r\n( 1 ) . سورهء آل عمران : 64 .\r\n( 2 ) . المنتظم 3 / 273 - 279 .\r\n","page_name":" 1144 ","page_number":328},
  {"content":"\r\n\r\nومتابعت أو مىنمايم ، قيصر گفت : اگر من متابعت أو كنم پادشاهى من برطرف مىشود .\r\nبعد از آن قيصر فرستاد وأبو سفيان وساير تجار مكة را طلبيد وسؤالها كرد چنانكه گذشت ، وچون قيصر خواست كه اظهار اسلام كند نصارى جمع شدند كه أسقف را بكشند ، أسقف به دحيه گفت كه : چون به نزد صاحب خود بروى سلام مرا به أو برسان وبه أو بگو كه من شهادت دادم به وحدانيت خدا وآنكه محمد رسول خداست ونصارى سخن مرا نشنيدند ؛ پس بيرون آمد ونصارى أو را شهيد كردند « 1 » .\r\nوأيضا راوندى روايت كرده است كه : هرقل مردى از قبيلهء غسان را به خدمت حضرت فرستاد كه تفحص آثار وعلامات وأطوار آن حضرت بكند ، وگفت : سه چيز را براي من حفظ كن : أول آنكه بر روى چه چيز نشسته است ؛ دوم آنكه كي بر جانب راستش نشسته است ؛ واگر توانى خاتم نبوت را مشاهده كن . چون غسانى به حضرت رسيد ديد كه حضرت بر روى زمين نشسته است وعلي بن أبي طالب عليه السّلام بر جانب راستش نشسته است وپاى خود را در ميان آب گذاشته است وآب از زير پايش مىجوشد ، پرسيد كه :\r\nاين كيست كه در جانب راست أو نشسته است ؟ گفتند : پسر عم اوست ، وغسانى آن سوم را فراموش كرده بود پس حضرت به اعجاز فرمود كه : بيا ونظر كن به آنچه صاحبت به آن امر كرده بود ، پس برخاست وخاتم نبوت را در پشت حضرت مشاهده نمود ، چون آن مرد به نزد هرقل رفت پرسيد كه : چه كردى ؟ گفت : بر روى زمين نشسته بود وآب از زير پاهايش مىجوشيد وعلى پسر عمش در جانب راستش نشسته بود ومن خاتم را فراموش كرده بودم أو به ياد من آورد تا نظر كردم وديدم خاتم نبوت را در پشت أو .\r\nپس هرقل گفت كه : اين آن پيغمبر است كه عيسى عليه السّلام بشارت داده است كه بر شتر سوار خواهد شد پس متابعت أو بكنيد وأو را تصديق كنيد ، پس به رسول حضرت گفت كه :\r\nبرو به نزد برادرم وبر أو عرض كن كه با من شريك باشد در پادشاهى واز پادشاهى\r\n\r\n\r\n","description":"","footnote":"\r\n( 1 ) . خرايج 1 / 131 - 132 .\r\n","page_name":" 1145 ","page_number":329},
  {"content":"\r\n\r\nخود نتوانست گذشت « 1 » .\r\nواما كسرى پس چون نامهء حضرت را خواند نامه را دريد ، وحضرت أو را نفرين كرد كه ملك ايشان بزودى زايل شود « 2 » ، وچنان شد .\r\nوروايت كرده‌اند كه : چون حضرت رسول صلّى اللّه عليه وآله وسلّم عبد اللّه بن حذافة را به نزد أو فرستاد در نامه نوشت : بسم اللّه الرحمن الرحيم نامه‌اى است از محمد رسول خدا بسوى كسرى بزرگ فارس ، سلام بر كسى باد كه متابعت هدايت نمايد وايمان آورد به خدا ورسول وشهادت دهد به آنكه خدا يگانه است وشريكي ندارد ومحمد بنده ورسول است ، وتو را مىخوانم به دعوت خدا زيرا كه من فرستادهء خدايم بسوى جميع مردمان كه بترسانم هر كه را زنده است ولازم گردد حجت خدا بر كافران ، پس مسلمان شو تا سالم باشى از عذاب خدا واگر ابا نمائى گناه مجوسان همه بر تو خواهد بود .\r\nچون آن ملعون نامهء كريمه خواند در غضب شد ونامه را دريد وگفت : بندهء من چنين نامه‌اى به من مىنويسد ونام خود را پيش از نام من مىنويسد ؛ چون خبر به حضرت رسيد فرمود كه : خدا پادشاهى أو را از هم پاشيد چنانكه نامهء مرا دريد « 3 » .\r\nوبه روايت ديگر : مشت خاكى از براي حضرت فرستاد ، حضرت فرمود كه : أمت من بزودى مالك زمين أو خواهند شد چنانكه خاك از براي من فرستاد « 4 » .\r\nپس كسرى نامه‌اى نوشت بسوى باذان كه عامل أو بود در يمن كه : دو مرد تنومند قوى را بفرست بسوى آن مردى كه در حجاز بهم رسيده است ودعواي پيغمبرى مىكند ونام خود را پيش از نام من مىنويسد ومرا به دين خود دعوت مىكند تا أو را بگيرند وبه نزد من بياورند .\r\nوبه روايت ديگر : بگو كه دست از اين دعوى بردارد واگر نه لشكر بر سر أو مىفرستم\r\n\r\n\r\n","description":"","footnote":"\r\n( 1 ) . خرايج 1 / 104 .\r\n( 2 ) . مناقب ابن شهرآشوب 1 / 112 و 113 .\r\n( 3 ) . تاريخ طبري 2 / 132 ؛ المنتظم 3 / 282 .\r\n( 4 ) . مناقب ابن شهرآشوب 1 / 113 .\r\n","page_name":" 1146 ","page_number":330},
  {"content":"\r\n\r\nوملكش را خراب وأو را أسير مىكنم .\r\nپس باذان ، بانوبه وخرخسك را به خدمت حضرت فرستاد - وبه روايت ديگر : فيروز ديلمى را فرستاد « 1 » - ونامه‌اى نوشت كه : فرمان پادشاه عجم شده است كه تو با ايشان به نزد أو بروى ، وبانوبه را گفت كه أحوال اين مرد را معلوم كن وخبر از براي من بياور ، چون ايشان به مدينه آمدند وبه خدمت حضرت رسيدند بانوبه گفت كه : شاهنشاه وپادشاه پادشاهان كسرى به باذان نوشته است كسى بفرستد كه تو را به نزد أو ببرد وباذان مرا به نزد تو فرستاده است ، اگر با من مىآئى شفاعت تو نزد شاهنشاه مىكنم كه آسيبى به تو نرساند واگر ابا مىكنى أو را مىشناسى ، تو را وقوم تو را هلاك خواهد كرد وديار تو را خراب خواهد كرد .\r\nوبعضي گفته‌اند : چون به خدمت حضرت رسيدند ريشها را تراشيده بودند وشاربها را بلند گذاشته بودند ، حضرت را ديدن ايشان بسيار بد آمد وفرمود كه : كي شما را به اين هيئت امر كرده است ؟ گفتند : پروردگار ما - يعنى كسرى - ما را به اين امر كرده است ، حضرت فرمود كه : وليكن پروردگار من مرا امر كرده است كه ريش بلند بگذارم وشارب را ته بگيرم ، پس فرمود كه : برويد وفردا به نزد من آييد ، چون به خدمت حضرت آمدند فرمود كه : پروردگار من مرا خبر داد كه ديشب كسرى كشته شد وخدا شيرويه پسر أو را بر أو مسلط كرد كه شكم أو را دريد وأو را كشت - وبه روايت ديگر : حضرت فرمود كه ديشب كسرى وقيصر هر دو مردند « 2 » - وبه پادشاه خود باذان بگوئيد كه پادشاهى من تا منتهاى زمين خواهد رسيد وملك قيصر وكسرى به تصرف أمت من در خواهد آمد وبگوئيد به أو كه اگر مسلمان مىشود ملك أو را به دست أو مىگذارم .\r\nچون ايشان به نزد باذان رفتند خبر را نقل كردند وگفتند : ما مهابتى از أو مشاهده كرديم كه از هيچ پادشاهى نديده بوديم با آنكه در زىّ فقرا ومساكين است .\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 113 ؛ خرايج 1 / 64 .\r\n( 2 ) . خرايج 1 / 133 .\r\n","page_name":" 1147 ","page_number":331},
  {"content":"\r\n\r\nباذان گفت : اين سخن پادشاهان نيست ، اين مرد پيغمبر است ، اين قدر صبر مىكنم تا راستى سخن أو بر ما ظاهر شود . پس بعد از چند روز نامهء شيرويه به أو رسيد كه : من كشتم كسرى را براي آنكه اشراف فارس را مىكشت ، چون نامه به تو رسيد پيمان أطاعت مرا از قوم خود بگير وآن مردى را كه كسرى به تو نوشته بود كه آزار كنى أو را متعرض أو مشو تا امر من به تو برسد .\r\nپس باذان وگروه فارسيان كه با أو بودند همه مسلمان شدند « 1 » .\r\nوبه روايت ديگر : فيروز مسلمان شد وچون عنسى كذاب خروج كرد ودعوى پيغمبرى كرد ، حضرت فيروز را امر كرد كه أو را كشت « 2 » .\r\nوابن شهرآشوب روايت كرده است كه : حق تعالى ملكي را فرستاد بسوى كسرى در وقت گرمى هوا كه أو به خلوت رفته بود وگفت : اى كسرى ! مسلمان شو واگر نه اين عصا را مىشكنم ، كسرى گفت : بهل بهل ، پس آن ملك رفت وكسرى پاسبانان خود را طلبيد وگفت : چرا گذاشتيد كه اين مرد به نزد من آيد ؟ گفتند : ما كسى را نديديم . پس بعد از يك سال باز در همان وقت ملك آمد وچنان گفت وباز أو چنان جواب گفت . پس در سال سوم باز در همان وقت آمد وگفت : مسلمان شو واگر نه عصا را مىشكنم ، كسرى گفت : بهل بهل . پس ملك عصا را شكست وبيرون رفت ودر همان شب پسرش أو را كشت « 3 » .\r\nواما نجاشي پس حضرت عمرو بن أمية را به نزد أو فرستاد ودر باب جعفر طيار وأصحاب اخيار أو نامه‌اى نوشت وأو تعظيم نامهء حضرت كرد وبوسيد وبر ديده گذاشت واز براي تواضع نامه از تخت به زير آمد وبر روى زمين نشست ومسلمان شد ؛ وگويند پسر خود را با شصت نفر از مردم حبشه بر كشتى سوار كرد وبه خدمت حضرت فرستاد ، وچون به ميان دريا رسيدند غرق شدند « 4 » .\r\n\r\n\r\n","description":"","footnote":"\r\n( 1 ) . رجوع شود به تاريخ طبري 2 / 133 - 134 والمنتظم 3 / 282 - 283 .\r\n( 2 ) . مناقب ابن شهرآشوب 1 / 113 .\r\n( 3 ) . مناقب ابن شهرآشوب 1 / 50 .\r\n( 4 ) . طبقات ابن سعد 1 / 198 ؛ المنتظم 3 / 288 .\r\n","page_name":" 1148 ","page_number":332},
  {"content":"\r\n\r\nوبعضي گفته‌اند كه : اين نجاشي كه در آخر حضرت به أو نامه نوشت ، غير آن نجاشي است كه جعفر به نزد أو هجرت نموده « 1 » ؛ وبسيارى از أحوال نجاشي پيش گذشت .\r\nواما حارث بن شمر غسانى پس ايمان نياورد وبزودى ملكش زايل شد ودر سال فتح مكة مرد « 2 » .\r\nواما هوذة بن علي ، أو تعظيم نامهء حضرت نموده وطلب شركت در پادشاهى با حضرت كرد وحضرت خبر داد كه ملك أو زايل خواهد شد ، أو در سال فتح مكة به جهنم واصل شد « 3 » .\r\nوقطب راوندى از جرير بن عبد اللّه بجلى روايت كرده است كه گفت : حضرت نامه‌اى به من داد وبسوى ذي الكلاع حميرى فرستاد كه أو را به اسلام دعوت نمايم ، چون نامهء حضرت را به أو دادم نامه را تعظيم نمود وأطاعت نموده با لشكر عظيمى متوجه خدمت حضرت شد ومن با أو بسوى مدينه مىرفتم ، ناگاه در عرض راه به دير راهبى رسيدم وچون داخل دير شدم راهب از أو پرسيد : به كجا مىروى ؟\r\nگفت : مىروم بسوى اين پيغمبرى كه مبعوث شده است واين مرد رسول اوست كه بسوى من فرستاده است .\r\nراهب گفت : آن پيغمبر مىبايد كه از دار دنيا به دار بقا رحلت كرده باشد .\r\nمن پرسيدم : از كجا دانستى ؟\r\nگفت : پيش از آنكه شما به دير من آئيد در كتاب دانيال عليه السّلام نظر مىكردم تا رسيدم به صفت محمد ونعت أو ومدت عمر أو ، چون حساب كردم يافتم كه مىبايد در اين ساعت از دنيا رحلت كرده باشد .\r\nپس ذو الكلاع برگشت ومن به مدينه رفتم ، چون داخل شدم حضرت در روزى كه أو\r\n\r\n\r\n","description":"","footnote":"\r\n( 1 ) . المنتظم 3 / 289 .\r\n( 2 ) . طبقات ابن سعد 1 / 200 ؛ المنتظم 3 / 290 .\r\n( 3 ) . طبقات ابن سعد 1 / 201 ؛ المنتظم 3 / 290 .\r\n","page_name":" 1149 ","page_number":333},
  {"content":"\r\n\r\nخبر داد ، به عالم قدس ارتحال نموده بود « 1 » .\r\nوگويند كه : در سال ششم خوله دختر ثعلبه آمد به خدمت حضرت واز شوهر خود أوس بن صامت شكايت كرد كه به أو ظهار كرده وحق تعالى حكم ظهار را فرستاد « 2 » .\r\nوگويند : در اين سال حضرت علاء بن حضرمي را بسوى منذر بن شادى فرستاد در بحرين كه أو را دعوت نمايد به اسلام يا دادن جزيه ، وولايت بحرين در تصرف پادشاه عجم بود ، پس منذر با جمعى از عرب مسلمان شدند وأهل بلاد از يهود ونصارى صلح كردند با علاء ومنذر كه جزيه بدهند ، وبحرين بىقتال فتح شد « 3 » .\r\nوشيخ طبرسى روايت كرده است از زهرى كه : حضرت رسول صلّى اللّه عليه وآله وسلّم بعد از جنگ خيبر عبد اللّه بن رواحه را با سى سوار كه عبد اللّه بن أنيس در ميان ايشان بود بسوى بشير « 4 » بن رزام يهودي فرستاد به سبب آنكه شنيد كه غطفان را جمع مىكند كه به جنگ حضرت آورد ، وچون به نزد أو رفتند گفتند : حضرت تو را مىطلبد كه عامل گرداند در خيبر ، وبعد از سخن بسيار أو را راضى كردند وبا سى نفر همراه ايشان آمد وهر يك از مسلمانان رديف يكى از ايشان شدند ، چون دو فرسخ راه آمدند بشير پشيمان شد وخواست كه عبد اللّه بن أنيس را بكشد ، عبد اللّه ملتفت شد وضربتي بر پاى بشير زد وپايش را قطع كرد وأو چوبى بر سر عبد اللّه زد وسرش را شكست ، پس هر يك از مسلمانان رديف خود را بكشتند بغير از يكى از يهودان كه گريخت وهيچ‌كس از مسلمانان كشته نشدند ، چون به خدمت حضرت آمدند آب دهان مبارك خود را بر جراحت أو انداخت ودر ساعت شفا يافت .\r\nپس غالب بن عبد اللّه كلبى را بر سر بنى مره فرستاد ، بعضي را كشتند وبعضي را أسير كرده به خدمت حضرت آوردند .\r\n\r\n\r\n","description":"","footnote":"\r\n( 1 ) . خرايج 2 / 517 - 518 .\r\n( 2 ) . مجمع البيان 5 / 246 ؛ تفسير الوسيط 4 / 262 ؛ تفسير ابن كثير 4 / 279 .\r\n( 3 ) . كامل ابن أثير 2 / 215 ، ودر آن وهمچنين در طبقات ابن سعد 1 / 202 منذر بن ساوى ذكر شده است .\r\n( 4 ) . در مصدر « يسير » ذكر شده است .\r\n","page_name":" 1150 ","page_number":334},
  {"content":"\r\n\r\nوعيينة بن حصن را بر سر بنى عنبر فرستاد وبعضي را كشتند وبعضي را أسير كردند « 1 » .\r\nودر بعضي از كتب معتبرهء مخالفان ذكر كرده‌اند كه : از جملهء حوادث سال هفتم هجرت آن بود كه چون حضرت از جنگ خيبر برگشت در آخر شب فرود آمد در نزديك مسجد شجره وبلال را فرمود كه بيدار باشد ، پس بلال هم به خواب رفت وهمه بعد از طلوع آفتاب بيدار شدند وحضرت نماز را با صحابه قضا كرد « 2 » ، ودر اين باب سخنان در باب عصمت از سهو ونسيان گذشت .\r\nوأيضا گفته است « 3 » كه : در اين سال آفتاب از براي علي بن أبي طالب برگشت « 4 » .\r\nوگفته است كه : طحاوى كه از علماى مشهور عامه است در كتاب مشكل الحديث روايت كرده است از أسماء بنت عميس به دو سند كه حضرت رسول صلّى اللّه عليه وآله وسلّم سر مبارك خود را در دامن أمير المؤمنين عليه السّلام گذاشت ووحى بر أو نازل مىشد وحضرت أمير المؤمنين عليه السّلام نماز عصر نكرده بود تا آفتاب غروب كرد ، پس چون وحى برطرف شد حضرت پرسيد : يا علي ! نماز كرده‌اى ؟ گفت : نه ، پس حضرت دست به دعا برداشت وگفت : خداوندا ! على در طاعت تو وطاعت رسول تو بود پس آفتاب را براي أو برگردان . أسماء گفت : ديدم آفتاب را بعد از فرو رفتن طلوع كرد از مغرب بر زمينها وكوهها تأبيد واين در صهبا بود در خيبر . وطحاوى گفته است : اين حديث ثابت است وثقات روايت كرده‌اند « 5 » .\r\nوگفته است كه : در اين سال نجاشي امّ حبيبه دختر أبو سفيان را براي حضرت رسول صلّى اللّه عليه وآله وسلّم خواستگارى نمود وفرستاد « 6 » .\r\n\r\n\r\n","description":"","footnote":"\r\n( 1 ) . إعلام الورى 101 - 102 .\r\n( 2 ) . رجوع شود به تاريخ طبري 2 / 139 والمنتظم 3 / 298 وتفسير الدر المنثور 4 / 293 .\r\n( 3 ) . از بحار الأنوار 21 / 42 معلوم مىشود كه منظور علامهء مجلسي از « گفته است » كازرونى مؤلف كتاب المنتقى في مولود المصطفى مىباشد .\r\n( 4 ) . رجوع شود به كفاية الطالب 385 ومناقب خوارزمي 217 .\r\n( 5 ) . رجوع شود به مشكل الآثار 2 / 7 - 8 و 4 / 268 - 269 .\r\n( 6 ) . رجوع شود به تاريخ أبى الفداء 1 / 201 - 202 وتاريخ ابن خلدون بقيهء جلد 2 / 37 وبحار الأنوار 21 / 43 به نقل از المنتقى في مولود المصطفى .\r\n","page_name":" 1151 ","page_number":335},
  {"content":"\r\n\r\nودر اين سال شيرويه پدر خود را كشت در شب سه شنبه دهم ماه جمادى الثاني هفت ساعت از شب گذشته « 1 » .\r\nودر اين سال مقوقس ماريه وخواهرش سيرين را با يعفور ودلدل براي حضرت فرستاد « 2 » .\r\nودر اين سال حضرت ميمونه دختر حارث را خواست « 3 » .\r\nودر حوادث سال هشتم هجرت ذكر كرده است كه : در اين سال حضرت رسول صلّى اللّه عليه وآله وسلّم فاطمه دختر ضحاك را خواست وأو از حضرت اظهار كراهت نمود - به اغواى عايشه وحفصة - وحضرت أو را رد كرد وبه خانهء اهلش فرستاد « 4 » .\r\nودر اين سال منبر از براي حضرت ساختند ، وبعضي در سال هفتم گفته‌اند « 5 » .\r\nواز جابر منقول است كه : حضرت بر چوب خرمائى پشت مىداد وخطبه مىخواند پس زنى از أنصار پسرى داشت كه نجار بود گفت : يا رسول اللّه ! رخصت فرما كه پسرم براي تو منبرى بسازد كه بر روى آن خطبه بخوانى ، حضرت رخصت فرمود وأو ساخت ؛ ومنبر حضرت سه پايه داشت .\r\nوچون روز جمعه حضرت بر منبر رفت آن چوب خرما مانند كودكى از مفارقت حضرت ناله كرد تا شكافته شد ، پس رسول خدا صلّى اللّه عليه وآله وسلّم از منبر فرود آمد ودست مبارك بر آن ماليد وأو را تسكين فرمود وبر منبر رفت وخطبه را تمام كرد « 6 » .\r\n\r\n\r\n","description":"","footnote":"\r\n( 1 ) . المنتظم 3 / 298 - 299 .\r\n( 2 ) . تاريخ طبري 2 / 141 ؛ طبقات ابن سعد 8 / 170 ؛ المنتظم 3 / 299 .\r\n( 3 ) . تاريخ طبري 2 / 143 ؛ طبقات ابن سعد 8 / 104 ؛ البداية والنهاية 4 / 233 .\r\n( 4 ) . طبقات ابن سعد 8 / 112 ؛ المنتظم 3 / 314 ؛ البداية والنهاية 4 / 374 .\r\n( 5 ) . تاريخ طبري 2 / 141 ؛ المنتظم 3 / 317 .\r\n( 6 ) . رجوع شود به الوفا بأحوال المصطفى 326 والمنتظم 3 / 317 - 318 ووفاء الوفا 2 / 388 .\r\n","page_name":" 1152 ","page_number":336},
  {"content":"\r\n\r\n\r\nباب چهل ويكم در بيان غزوهء مؤتة است\r\n\r\n","description":"","footnote":"","page_name":" 1153 ","page_number":337},
  {"content":"\r\n . \r\n","description":"","footnote":"","page_name":" 1154 ","page_number":338},
  {"content":"\r\n\r\nشيخ طبرسى وديگران روايت كرده‌اند كه : غزوهء مؤتة در ماه جمادى الأول سال هشتم هجرت بود « 1 » .\r\nوابن أبي الحديد گفته است كه : سببش آن بود كه حضرت در سال هشتم حارث بن عمير ازدى را با نامه‌اى به نزد پادشاه بصرى فرستاد ، چون به مؤتة رسيد شرحبيل بن عمرو غسانى به أو رسيد وپرسيد : به كجا مىروى ؟ گفت : به شام مىروم ، پرسيد : از رسولان محمدي ؟ گفت : آرى ، پس آن ملعون فرمود كه أو را بستند وگردنش را زد .\r\nچون رسول خدا صلّى اللّه عليه وآله وسلّم اين واقعه را شنيد بسيار محزون شد ولشكر گرانى ترتيب داد وبه آن طرف فرستاد « 2 » .\r\nومشهور ميان عامه آن است كه أول زيد بن حارثه را بر ايشان أمير كرد ، وفرمود : اگر زيد كشته شود جعفر أمير باشد ، واگر جعفر شهيد شود عبد اللّه بن رواحه أمير باشد ، واگر أو هم كشته شود مسلمانان كسى را اختيار كنند « 3 » .\r\nوشيخ طبرسى به سند موثق از حضرت صادق عليه السّلام روايت كرده است كه : أول جعفر را أمير كرد وبعد از أو زيد را وبعد از أو ابن رواحه را ، چون به معان رسيدند خبر به ايشان رسيد كه هرقل پادشاه روم در مأرب فرود آمده است با صد هزار نفر از روم وصد هزار نفر از قبايل عرب .\r\n\r\n\r\n","description":"","footnote":"\r\n( 1 ) . إعلام الورى 102 ، ودر آن فقط كلمهء جمادى ذكر شده است ؛ تاريخ طبري 2 / 149 ؛ البداية والنهاية 4 / 241 .\r\n( 2 ) . شرح نهج البلاغة ابن أبي الحديد 15 / 61 ؛ مغازى 2 / 755 - 756 .\r\n( 3 ) . تاريخ طبري 2 / 149 ؛ المنتظم 3 / 318 ؛ البداية والنهاية 4 / 241 .\r\n","page_name":" 1155 ","page_number":339},
  {"content":"\r\n\r\nودر روايت أبان بن عثمان : خبر به ايشان رسيد كه گروه بسيار از كفار عرب وعجم از قبايل لخم وجذام وبلى وقضاعة جمع شده‌اند ومشركان در زمين مشارق فرود آمده‌اند ، پس مسلمانان در معان دو روز ماندند وگفتند : مىفرستيم به خدمت حضرت وخبر مىكنيم كه دشمن ما بسيارند تا آنچه فرمايد بعمل آوريم .\r\nعبد اللّه بن رواحه گفت : هرگز با دشمن به بسيارى لشكر جنگ نكرده‌ايم بلكه هميشه به قوّت دين حقي كه خدا به ما بركت كرده است جنگ مىكنيم .\r\nمسلمانان گفتند : راست مىگوئى . پس مهيا شدند با سه هزار نفر وروانه شدند ودر قريه‌اى از قراى بلقا كه آن را شرف مىگفتند با لشكر روم ملاقاة كردند ومسلمانان خود را به قريهء مؤتة كشيدند ودر آنجا جنگ واقع شد « 1 » .\r\nوشيخ طوسي از زهرى روايت كرده است كه : چون جعفر بن أبي طالب از بلاد حبشه آمد رسول خدا صلّى اللّه عليه وآله وسلّم أو را به جنگ مؤتة فرستاد وأو را با زيد بن حارثه وعبد اللّه بن رواحه به ترتيب أمير كرد بر آن لشكر .\r\nوچون به بلقا رسيدند لشكرهاى روم وعرب با ايشان ملاقاة كردند ومسلمانان به جانب قريهء مؤتة ميل كردند ودر آنجا قتال واقع شد ، وأول علم را زيد بن حارثه گرفت وقتال بسيار كردند تا نيزه‌هاشان شكست وزيد كشته شد ؛ پس علم را جعفر طيار گرفت وجنگ بسيارى كرده بر أسب اشقرى سوار بود ، چون جراحت بسيار يافت از أسب فرود آمد ، أسب را پى كرد وجنگ كرد تا كشته شد ، وجعفر أول كسى بود از مسلمانان كه أسب خود را پى كرد ؛ پس علم را عبد اللّه گرفت وكشته شد ؛ پس علم را خالد بن وليد گرفت واندك جنگى كرد وگريخت ومردى را فرستاد كه أو را عبد الرحمن بن سمره مىگفتند كه خبر ايشان را به حضرت برساند ، چون عبد الرحمن داخل مسجد شد رسول خدا صلّى اللّه عليه وآله وسلّم فرمود كه : باش تا من بگويم ، علم را زيد گرفت وجنگ كرد تا كشته شد خدا رحمت كند أو را ، پس علم را جعفر گرفت وجنگ كرد تا كشته شد خدا رحمت كند أو را ، پس علم را\r\n\r\n\r\n","description":"","footnote":"\r\n( 1 ) . إعلام الورى 102 - 103 .\r\n","page_name":" 1156 ","page_number":340},
  {"content":"\r\n\r\nعبد اللّه بن رواحه گرفت وجنگ كرد تا كشته شد خدا رحمت كند أو را . پس أصحاب حضرت گريستند .\r\nرسول خدا صلّى اللّه عليه وآله وسلّم پرسيد كه : چرا گريه مىكنيد ؟\r\nگفتند : چرا گريه نكنيم كه نيكان وأفاضل اشراف ما رفتند .\r\nحضرت فرمود : گريه مكنيد كه مثل أمت من مثل باغي است كه صاحبش آن را به اصلاح بياورد ومنزلهايش را بنا كند ودرختهايش را نيكو بعمل آورد تا به بار آيد وهر سال ميوه دهد وبسا باشد ميوهء سال آخر بهتر از سال أول باشد ، بحق خداوندى كه مرا به حق فرستاده است كه چون عيسى نازل شود در أمت من خلقي از حواريان خود خواهد يافت « 1 » .\r\nوقطب راوندى روايت كرده است كه : چون حضرت لشكر مؤتة را مىفرستاد سه سردار تعيين كرد وهر سه را فرمود كه اگر كشته شود ديگرى أمير باشد ، يكى از علماى يهود حاضر بود گفت : اگر اين مرد پيغمبر است مىبايد اين أميرها هر سه در جنگ كشته شود ، گفتند : چرا ؟ گفت : زيرا هر پيغمبرى كه در بني إسرائيل لشكرى مىفرستاد مىگفت اگر فلان كشته شود ديگرى أمير باشد اگر صد كس را نام مىبرد مىبايست همه كشته شوند .\r\nپس از جابر روايت كرده است كه : چون روز جنگ مؤتة شد رسول خدا صلّى اللّه عليه وآله وسلّم بعد از نماز صبح بر منبر بر آمد وفرمود : الحال برادران شما از مسلمانان با مشركان مشغول كارزار شدند ، وحملهء هر يك را وجنگ هر يك را نقل مىكرد تا گفت : زيد بن حارثه شهيد شد وعلم افتاد ، پس فرمود : علم را جعفر برداشت وپيش رفت ومتوجه جنگ شد ، پس فرمود كه : يك دستش را انداختند وعلم را به دست ديگر گرفت ، پس فرمود : دست ديگرش را انداختند وعلم را به سينهء خود چسبانيد ، پس گفت كه : جعفر شهيد شد وعلم افتاد ، پس فرمود كه : علم را عبد اللّه بن رواحه برداشت واز مسلمانان فلان وفلان كشته\r\n\r\n\r\n","description":"","footnote":"\r\n( 1 ) . امالى شيخ طوسي 141 - 142 .\r\n","page_name":" 1157 ","page_number":341},
  {"content":"\r\n\r\nشدند واز كافران فلان وفلان كشته شدند ، پس گفت كه : عبد اللّه شهيد شد وعلم را خالد بن وليد گرفت وگريخت ومسلمانان گريختند .\r\nپس از منبر به زير آمد وبه خانهء جعفر عليه السّلام رفت وعبد اللّه بن جعفر را طلبيد ودر دامن خود نشاند ودست بر سرش ماليد ووالدهء أو أسماء بنت عميس گفت : چنان دست بر سرش مىكشى كه گويا يتيم است ، حضرت فرمود كه : امروز جعفر شهيد شد ؛ وچون اين را گفت آب از ديده‌هاى مباركش روان شد وفرمود كه : پيش از شهيد شدن دستهايش بريده شد وخدا به عوض آن دستها أو را دو بال داد از زمرّد سبز كه اكنون با ملائكة در بهشت پرواز مىكند به هر جا كه خواهد « 1 » .\r\nوشيخ طبرسى به سند موثق از حضرت صادق عليه السّلام روايت كرده است كه : چون حضرت جعفر طيار شهيد شد پنجاه جراحت به بدنش رسيده بود كه بيست وپنج جراحت در روى مباركش بود « 2 » .\r\nوبرقى وكلينى وديگران به سند معتبر از امام محمد باقر عليه السّلام روايت كرده‌اند كه : در روز مؤتة جعفر طيار در اثناى كارزار از أسب خود به زير آمد وأسب خود را پى كرد - كه طمع نكنند در گريختن أو - وجهاد كرد تا شهيد شد ، وأو أول كسى بود كه أسب خود را پى كرد در اسلام « 3 » .\r\nوبرقى روايت كرده است از حضرت صادق عليه السّلام كه : چون حضرت رسول صلّى اللّه عليه وآله وسلّم خبر شهادت جعفر را شنيد به منزل زوجهء أو أسماء بنت عميس آمد وپسران جعفر را كه عبد اللّه وعون ومحمد بودند طلبيد ودست مبارك بر سر ايشان مىكشيد ، پس أسماء گفت : يا رسول اللّه ! چنان دست بر سر ايشان مىكشى كه گويا ايشان يتيمند ، پس حضرت از عقل أو\r\n\r\n\r\n","description":"","footnote":"\r\n( 1 ) . خرايج 1 / 166 .\r\n( 2 ) . إعلام الورى 103 ؛ مناقب ابن شهرآشوب 1 / 258 . وروايت در هر دو مصدر وهمچنين در بحار الأنوار 21 / 56 از امام باقر عليه السّلام نقل شده است .\r\n( 3 ) . محاسن 2 / 477 ؛ كافى 5 / 49 ، وروايت در آن از امام صادق عليه السّلام نقل شده است . ونيز رجوع شود به تهذيب الأحكام 6 / 170 ومناقب ابن شهرآشوب 1 / 257 .\r\n","page_name":" 1158 ","page_number":342},
  {"content":"\r\n\r\nتعجب نمود وفرمود : اى أسماء ! مگر نمىدانى كه جعفر رضوان اللّه عليه شهيد شد ، أسماء چون اين خبر را شنيد صدا به گريه وزارى بلند كرد ، حضرت فرمود : اى أسماء ! گريه مكن كه خدا مرا خبر داد كه أو را دو بال داده است از ياقوت سرخ كه در بهشت به آنها پرواز مىكند ، أسماء گفت : يا رسول اللّه ! اگر مردم را جمع كنى وفضايل جعفر را ياد كنى هرآينه نام أو وفضايل أو پيوسته در ميان مردم مذكور خواهد بود ، پس حضرت باز از عقل أو تعجب نمود وأهل خود را امر فرمود كه : طعام براي أهل جعفر طيار بفرستيد ، واز آن روز سنت جارى شد كه ديگران براي أهل مصيبت طعام بفرستند « 1 » .\r\nوبرقى وكلينى وشيخ طوسي به سندهاى صحيح وحسن از حضرت صادق عليه السّلام روايت كرده‌اند كه : چون جعفر بن أبي طالب شهيد شد حضرت رسول صلّى اللّه عليه وآله وسلّم حضرت فاطمه عليها السّلام را امر فرمود كه طعامي براي أسماء بنت عميس بسازد وبه خانهء أو برود وأو را تسلى دهد تا سه روز ؛ پس سنت جارى شد كه ديگران براي مصيبت‌زدگان سه روز طعام بفرستند « 2 » .\r\nوكلينى به سند موثق از حضرت صادق عليه السّلام روايت كرده است كه : روزى حضرت رسول صلّى اللّه عليه وآله وسلّم در مسجد بود ناگاه حق تعالى هر بلندى را براي آن حضرت پست كرد وهر پستى را بلند كرد تا نظر آن حضرت بر جعفر طيار افتاد كه با كفار كارزار مىكرد تا آنكه ديد كه أو كشته شد ، پس به صحابه فرمود : جعفر كشته شد ؛ واز شدت اندوه دردى در شكم حضرت بهم رسيد « 3 » .\r\nودر كتاب جامع الأصول روايت كرده است كه عبد اللّه بن عمر گفت : من در جنگ موته همراه بودم ، چون جعفر را در ميان كشتگان پيدا كرديم زيادة از نود جراحت نيزه وتير در بدن أو بود همه در پيش روى أو زيرا كه پشت نگردانيده بود بسوى دشمن وبه روايت ديگر\r\n\r\n\r\n","description":"","footnote":"\r\n( 1 ) . محاسن 2 / 194 .\r\n( 2 ) . محاسن 2 / 193 ؛ كافى 3 / 217 ؛ امالى شيخ طوسي 659 .\r\n( 3 ) . كافى 8 / 376 .\r\n","page_name":" 1159 ","page_number":343},
  {"content":"\r\n\r\nپنجاه ضربت نيزه وشمشير همه در پيش رويش « 1 » .\r\nوشيخ طبرسى روايت كرده است كه عبد اللّه بن جعفر مىگفت كه : من در خاطر دارم روزى را كه حضرت رسول صلّى اللّه عليه وآله وسلّم به نزد مادرم آمد وخبر شهادت پدرم را گفت ومىديدم كه دست بر سر من وبرادرم مىكشيد وآب از ديده‌هاى مباركش جارى بود واز ريشش مىريخت پس گفت : خداوندا ! جعفر در راه رضاى تو پيشى گرفت بسوى شهادت پس خلافت أو كن در فرزندانش به بهترين خلافتها ، پس گفت : اى أسماء ! مىخواهى تو را بشارت دهم ؟\r\nگفت : بلى پدر ومادرم فداى تو باد يا رسول اللّه .\r\nفرمود كه : خدا براي جعفر دو بال قرار داده است كه در بهشت پرواز مىكند .\r\nأسماء گفت : پس مردم را اعلام كن كه خدا أو را چنين رتبه‌اى داده است .\r\nپس حضرت برخاست ودست مرا گرفت وبسوى مسجد برد وبر منبر بالا رفت ومرا در پيش خود نشاند در پايهء پايين منبر واثر اندوه وحزن در روى حق‌جويش ظاهر بود پس فرمود كه : فراوانى اتباع وخويشان وياوران آدمي به برادر وپسر عم مىباشد وبدرستى كه جعفر شهيد شد وخدا أو را دو بال داد كه در بهشت به آن بالها پرواز مىكند .\r\nپس از منبر فرود آمد ومرا به خانهء خود برد وفرمود كه طعامي براي من مهيا كردند وفرستاد وبرادرم را طلبيد تا چاشت نيكو خورديم وسه روز در منزل شريف آن حضرت مانديم وما را با خود مىگردانيد ، وبه حجرهء هر يك از زنان خود كه مىرفت ما را با خود مىبرد ، وبعد از سه روز ما را مرخص فرمود كه به خانهء خود برگشتيم ؛ پس روزى به خانهء ما آمد ومن با برادرم بازى مىكردم وگوسفندى از أو مىخريدم فرمود : خداوندا ! بركت ده در خريدوفروش أو ؛ پس به بركت دعاى آن حضرت هر چه خريدم يا فروختم تا حال البتة سودمند شدم « 2 » .\r\n\r\n\r\n","description":"","footnote":"\r\n( 1 ) . جامع الأصول 9 / 248 ؛ البداية والنهاية 4 / 246 .\r\n( 2 ) . إعلام الورى 103 ؛ مغازى 2 / 766 - 767 ؛ شرح نهج البلاغة ابن أبي الحديد 15 / 71 .\r\n","page_name":" 1160 ","page_number":344},
  {"content":"\r\n\r\nواز حضرت صادق عليه السّلام روايت كرده است كه رسول خدا صلّى اللّه عليه وآله وسلّم فاطمه عليها السّلام را فرمود :\r\nبرو وگريه كن بر پسر عمت و « وا ثكلاه » مگو ، ديگر هر چه در حق أو بگوئى راست گفته‌اى « 1 » .\r\nوبه روايت ديگر فرمود : بر مثل جعفر بايد گريه كنند گريه كنندگان « 2 » .\r\nواز عروه روايت كرده است كه : چون لشكر مؤتة برگشتند حضرت رسول صلّى اللّه عليه وآله وسلّم با مسلمانان به استقبال ايشان رفتند ، وچون به ايشان رسيدند مسلمانان خاك بر روى ايشان مىريختند ومىگفتند : اى گريختگان ! گريختيد از جهاد في سبيل اللّه ؟ حضرت فرمود : ايشان گريختگان نيستند وان شاء اللّه حمله كنندگان وبرگردندگانند به جنگ « 3 » .\r\nوابن أبي الحديد روايت كرده است كه : آنچه لشكر مؤتة از أهل مدينه ديدند از آزار واهانت هيچ لشكرى نديدند ، چون در خانه‌هاى خود را مىكوبيدند أهل ايشان در بر روى ايشان نمىگشودند ومىگفتند : چرا با أصحاب خود كشته نشديد ؟ وبزرگان ايشان از خانه‌ها از شرم بيرون نمىآمدند تا حضرت آنها را تسلى داد وعذرشان را پسنديد « 4 » .\r\nودر استيعاب روايت كرده است : عمر شريف جعفر عليه السّلام در وقت شهادت به چهل ويك سال رسيده بود « 5 » .\r\nوابن أبي الحديد از حضرت صادق عليه السّلام روايت كرده است كه پيغمبر صلّى اللّه عليه وآله وسلّم فرمود :\r\nمردان از درختهاى مختلف خلق شده‌اند ومن وجعفر از يك درخت خلق شده‌ايم ؛ وروزى به جعفر گفت كه : تو شبيه منى در خلقت وخلق « 6 » .\r\nواز سعيد بن المسيب روايت كرده است كه حضرت رسول صلّى اللّه عليه وآله وسلّم فرمود : متمثل شدند\r\n\r\n\r\n","description":"","footnote":"\r\n( 1 ) . إعلام الورى 104 .\r\n( 2 ) . مغازى 2 / 766 ؛ استيعاب 1 / 243 ؛ شرح نهج البلاغة ابن أبي الحديد 15 / 71 .\r\n( 3 ) . إعلام الورى 104 ؛ تاريخ طبري 2 / 152 ؛ دلائل النبوة 4 / 374 .\r\n( 4 ) . شرح نهج البلاغة ابن أبي الحديد 15 / 70 ؛ مغازى 2 / 765 .\r\n( 5 ) . استيعاب 1 / 245 ؛ شرح نهج البلاغة ابن أبي الحديد 15 / 73 .\r\n( 6 ) . شرح نهج البلاغة ابن أبي الحديد 15 / 72 - 73 ؛ مقاتل الطالبيين 17 و 18 .\r\n","page_name":" 1161 ","page_number":345},
  {"content":"\r\n\r\nبراي من جعفر وزيد وعبد اللّه در خيمه‌اى از مرواريد وهر يك بر تختى نشسته بودند ، پس زيد وابن رواحه را ديدم كه در گردن ايشان كجى مىنمود وجعفر مستقيم بود وهيچ عيبى در أو نمىنمود ، از سبب آن پرسيدم گفتند : آن دو تا در هنگامى كه آثار مرگ را مشاهده كردند اندكى رو از جنگ برتافتند وجعفر آن را هم نكرد « 1 » .\r\nوابن بابويه به سند معتبر از امام محمد باقر عليه السّلام روايت كرده است كه حق تعالى به حضرت رسول صلّى اللّه عليه وآله وسلّم وحى فرستاد كه : من چهار خصلت جعفر بن أبي طالب را شكر كرده‌ام وپسنديده‌ام . پس حضرت أو را طلبيد واز أو پرسيد ، جعفر گفت : يا رسول اللّه ! اگر نه آن بود كه خدا تو را خبر داده است اظهار نمىكردم ، أول آن است كه هرگز شراب نخورده‌ام براي آنكه دانستم اگر شراب بخورم عقلم زايل مىشود ؛ وهرگز دروغ نگفتم زيرا دروغ مردى ومروت را كم مىكند ؛ وهرگز زنا با حرمت كسى نكردم زيرا كه دانستم كه اگر من زنا با حرمت ديگرى كنم ديگرى زنا با حرمت من خواهد كرد ؛ وهرگز بت نپرستيدم براي آنكه دانستم از آن نفع وضرر متصور نيست . پس حضرت دست بر دوش أو زد وفرمود كه : سزاوار است كه خدا تو را دو بال بدهد كه با ملائكة پرواز كنى « 2 » .\r\nوشيخ طوسي روايت كرده است كه : حضرت رسول صلّى اللّه عليه وآله وسلّم به فاطمه عليها السّلام گفت : شهيد ما بهترين شهيدان است وأو عم توست ، واز ماست آن كه خدا أو را دو بال داده است در بهشت وپرواز مىكند با ملائكة وأو پسر عم توست « 3 » .\r\nوأيضا به سند معتبر از أبو حمزهء ثمالى روايت كرده است كه : روزى حضرت امام زين العابدين عليه السّلام نظر كرد بسوى عبيد اللّه پسر عباس بن علي عليه السّلام وگريست ، پس فرمود كه :\r\nهيچ روز بر حضرت رسول بدتر نگذشت از روز أحد كه در آن روز عمش حمزه شير أو وشير خدا شهيد شد ، وبعد از آن روز مؤتة بود كه پسر عمش جعفر بن أبي طالب شهيد شد ؛ پس فرمود : هيچ روز مانند روز امام حسين عليه السّلام نبود كه سى هزار نفر به أو رو آوردند كه\r\n\r\n\r\n","description":"","footnote":"\r\n( 1 ) . شرح نهج البلاغة ابن أبي الحديد 15 / 73 ؛ استيعاب 1 / 244 .\r\n( 2 ) . علل الشرايع 558 .\r\n( 3 ) . امالى شيخ طوسي 155 .\r\n","page_name":" 1162 ","page_number":346},
  {"content":"\r\n\r\nهمه دعوى مىكردند كه از اين امّتند وتقرب مىجستند بسوى خدا به كشتن أو وهر چند ايشان را موعظه مىكرد واز خدا مىترسانيد سود نمىبخشيد تا آنكه أو را به بغى وستم وعدوان شهيد كردند ؛ پس فرمود : خدا رحمت كند عباس را كه ايثار كرد وجان خود را فداى برادر خود نمود تا دستهايش را انداختند وخدا أو را به عوض آن دستها دو بال داد كه با ملائكة در بهشت پرواز مىكند چنانكه جعفر بن أبي طالب را دو بال داد ، وعباس را نزد خدا منزلتي هست كه جميع شهدا در روز قيامت آرزوى آن منزلت خواهند نمود « 1 » .\r\nودر بعضي از كتب معتبره مذكور است كه : در وقت جنگ مؤتة رسول خدا صلّى اللّه عليه وآله وسلّم در مدينه بر منبر بود ورفع حجاب شده آن معركه را مشاهده مىكرد ، همين كه جعفر را به نيزه از زمين برداشتند روى مبارك خود را به آسمان نمود وعرض كرد : الهى پسر عم مرا رسوا مگردان ، حق تعالى در آن حال أو را دو بال بخشيد تا از سر نيزه‌هاى كافران به روضهء رضوان پرواز نمود وبه اين سبب أو را « ذو الجناحين » گفتند .\r\nوگويند كه عمر شريف أو در وقت شهادت چهل ويك سال بود « 2 » .\r\nمؤلف گويد : أحاديث فضائل جناب جعفر بن أبي طالب بعد از اين مذكور خواهد شد ان شاء اللّه .\r\n\r\n\r\n","description":"","footnote":"\r\n( 1 ) . امالى شيخ صدوق 374 ودر آن بجاى « أبو حمزه ثمالى » « ثابت بن أبي صفيه » ذكر شده است كه نام أبو حمزه مىباشد ( رجوع شود به رجال نجاشي 1 / 289 ) .\r\n( 2 ) . استيعاب 1 / 245 ؛ أسد الغابة 1 / 544 .\r\n","page_name":" 1163 ","page_number":347},
  {"content":"\r\n . \r\n","description":"","footnote":"","page_name":" 1164 ","page_number":348},
  {"content":"\r\n\r\n\r\nباب چهل ودوم در بيان غزوهء ذات السلاسل\r\n\r\n","description":"","footnote":"","page_name":" 1165 ","page_number":349},
  {"content":"\r\n . \r\n","description":"","footnote":"","page_name":" 1166 ","page_number":350},
  {"content":"\r\n\r\nعلي بن إبراهيم وشيخ مفيد وشيخ طبرسى وقطب راوندى وساير مفسران ومحدثان خاصه وعامه از حضرت صادق عليه السّلام وابن عباس روايت كرده‌اند كه : دوازده هزار سوار از أهل وادى يابس جمع شدند وبا يكديگر عهد كردند وسوگند ياد نمودند كه از يكديگر جدا نشوند وترك يارى يكديگر نكنند تا محمد صلّى اللّه عليه وآله وسلّم وعلي عليه السّلام را به قتل رسانند ؛ پس جبرئيل نازل شد وقصهء ايشان را براي آن حضرت نقل كرد واز جانب خدا مأمور نمود آن حضرت را كه أبو بكر را با چهار هزار سوار از مهاجران وأنصار به جنگ ايشان بفرستد .\r\nپس حضرت بر منبر بالا رفت وحمد وثناى الهى ادا نمود وفرمود : اى گروه مهاجر وأنصار ! جبرئيل مرا خبر داد كه دوازده هزار نفر براي قتل من وبرادرم على جمع شده‌اند وامر كرد مرا كه أبو بكر را با چهار هزار سوار بر سر ايشان بفرستم ، پس سعى كنيد در اين امر واستعداد خود را بگيريد ومتوجه دشمن خود شويد به نام خدا وبركت أو در روز دو شنبه ان شاء اللّه .\r\nپس مسلمانان تهيهء خود را گرفتند وحضرت رسول صلّى اللّه عليه وآله وسلّم أبو بكر را طلبيد وبر ايشان أمير كرد وفرمود : چون با ايشان ملاقاة نمائى أول اسلام را بر ايشان عرض كن اگر قبول نكنند مردان جنگى ايشان را بكش وزنان واطفالشان را أسير كن ومالهايشان را غارت كن وخانه‌ها ومزارع آنها را خراب كن .\r\nپس أبو بكر با آن گروه از مهاجر وأنصار با تهيه واسلحه وأدوات بسيار متوجه ايشان شد ولشكر را به تأنّى مىبرد تا به أهل وادى يابس رسيد ونزديك به دشمن فرود آمد .\r\nچون خبر نزول سپاه اسلام به آن كافران رسيد دويست نفر از آنها با اسلحهء قتال به نزد ايشان آمدند وگفتند : شما كيستيد واز كجا آمده‌ايد وبراي چه مطلب آمده‌ايد ؟ أمير لشكر\r\n\r\n","description":"","footnote":"","page_name":" 1167 ","page_number":351},
  {"content":"\r\n\r\nخود را بگوئيد بيرون آيد تا با أو سخن بگوئيم .\r\nپس أبو بكر با گروهى از مسلمانان از ميان عسكر اسلام بيرون رفتند وأبو بكر گفت :\r\nمن از صحابهء حضرت رسولم .\r\nگفتند : براي چه كار آمده‌اى ؟\r\nگفت : رسول خدا مرا امر كرده است كه اسلام را بر شما عرض كنم ؛ اگر قبول كنيد ، آنچه براي مسلمانان مىباشد ، براي شما خواهد بود ؛ واگر نه ، جنگ در ميان ما وشما قائم خواهد شد .\r\nگفتند : به لات وعزى سوگند كه اگر خويشى وقرابت نزديك كه با تو داريم ما را مانع نمىشد تو را با جميع أصحاب تو مىكشتيم به كشتنى كه در روزگارها بعد از اين ياد كنند ، پس برگرديد وعافيت را غنيمت شماريد كه ما را با شما كارى نيست وما محمد وبرادرش على را مىخواهيم كه به قتل رسانيم .\r\nأبو بكر به لشكر خود گفت : اى قوم ! اين گروه چندين برابر شمايند وتهيهء آنها زيادة از شماست وشما از برادران خود دوريد ومدد ايشان به شما نمىرسد ، پس برگرديد تا حال اين جماعت را به حضرت عرض كنيم .\r\nأهل عسكر همه گفتند : اى أبو بكر ! مخالفت رسول كردى وامرش را أطاعت نكردى ، از خدا بترس وبا ايشان بايست به كارزار ومخالفت رسول خدا را روا مدار .\r\nأبو بكر گفت : من مىدانم آنچه شما نمىدانيد ، وحاضر مىبيند امرى را كه غائب نمىبيند .\r\nپس همه برگشتند وآنچه گذشته بود به خدمت حضرت عرض كردند ، حضرت فرمود :\r\nاى أبو بكر ! مخالفت امر من كردى وآنچه گفته بودم بعمل نياوردى وبخدا سوگند عاصى من گرديدى .\r\nپس حضرت بر منبر بر آمد وخدا را حمد وثنا كرد وگفت : اى گروه مسلمانان ! من أبو بكر را امر كردم كه بسوى أهل وادى يابس برود واسلام را بر ايشان عرض كند وايشان را بسوى خدا دعوت كند واگر امتناع كنند با ايشان جنگ كند ، وأو رفته است به نزد ايشان\r\n\r\n","description":"","footnote":"","page_name":" 1168 ","page_number":352},
  {"content":"\r\n\r\nودويست نفر از ايشان بسوى أو بيرون آمده‌اند وچون سخن ايشان را شنيده ترسيده است واز ايشان حذر نموده وترك قول من كرده وأطاعت امر من نكرده است واينك جبرئيل مرا از جانب خدا امر مىكند كه عمر را به جاى أو بفرستم با چهار هزار سوار ؛ اى عمر ! برو با نام خدا وچنان مكن كه برادرت أبو بكر كرد زيرا كه أو معصيت خدا ونافرمانى من كرد .\r\nوباز آنچه أبو بكر را امر كرده بود عمر را نيز به آنها امر كرد .\r\nوعمر با چهار هزار نفر از مهاجران وأنصار كه با أبو بكر بودند روانه شد وبه تأنّى مىرفت تا به ايشان رسيد وباز دويست نفر از ايشان بيرون آمدند وآنچه به أبو بكر گفتند به أو گفتند وأو بزودى برگشت ونزديك شد كه عقلش پرواز كند از ترس آنچه ديد از كثرت وتهيه واستعداد ايشان وگريزان برگشت ؛ پس جبرئيل خبر أو را به حضرت داد كه أو نيز گريخت ، وحضرت بر منبر برآمد وحمد وثناى خدا ادا كرد ومسلمانان را خبر داد كه عمر با أصحاب خود برگشت وعاصى من گرديد .\r\nچون عمر به خدمت حضرت رسيد وسخن ايشان را نقل كرد حضرت فرمود : اى عمر ! نافرمانى خداوند رحمان كردى وخلاف گفتهء من كردى وعمل براي خود كردى ، خدا قبيح گرداند روى تو را ، واكنون جبرئيل از جانب حق تعالى مرا امر كرده است كه علي بن أبي طالب را با اين گروه مسلمانان بفرستم وخبر داد كه خدا با أو وأصحاب أو فتح خواهد كرد .\r\nپس حضرت أمير المؤمنين عليه السّلام را طلبيد وأو را وصيت نمود به آنچه أبو بكر وعمر را به آنها وصيت نموده بود وخبر داد آن حضرت را كه خدا بر دست أو فتح كرامت خواهد كرد ؛ پس حضرت با گروه مهاجران وأنصار متوجه آن ديار گرديد وبر خلاف رفتار أبو بكر وعمر مىرفت وبه تعجيل رفت به حدى كه مىترسيدند كه اسبان ايشان بماند وايشان از تعب مانده شوند ، پس حضرت به ايشان گفت : مترسيد بدرستى كه حضرت مرا امرى كرده است وما را وعدهء نصرت وظفر فرموده است پس شاد باشيد كه آخر كار به خير است ، پس مسلمانان شاد شدند وآنچه فرمود أطاعت كردند تا به جائى رسيدند كه لشكر كفار ايشان را وايشان لشكر كفار را مىديدند ، پس ايشان را فرمود كه : فرود آئيد .\r\n\r\n","description":"","footnote":"","page_name":" 1169 ","page_number":353},
  {"content":"\r\n\r\nپس باز دويست نفر مكمل ومسلح از ايشان بيرون آمدند وچون حضرت ايشان را ديد ، با چند نفر از أصحاب خود بسوى ايشان بيرون رفت پس ايشان گفتند : تو كيستى واز كجا مىآئى وبه چه‌كار آمده‌اى ؟\r\nگفت : منم علي بن أبي طالب پسر عم وبرادر پيغمبر ورسول أو بسوى شما وشما را دعوت مىكنم بسوى شهادت به وحدانيت ورسالت كه به اسلام درآييد ودر نيك وبد با مسلمانان شريك باشيد .\r\nآن كافران گفتند : ما تو را مىخواستيم ومطلب ما تو بودى ، اكنون مهياى جنگ شو وبدان كه ما تو را وأصحاب تو را خواهيم كشت ووعدهء ما وشما فردا چاشت است ، وما ميان خود وتو عذر را تمام كرديم .\r\nحضرت فرمود : واي بر شما ! مرا به كثرت لشكر ووفور عسكر مىترسانيد ؟ ! من استعانت بخدا وملائكة ومسلمانان مىجويم بر شما « ولا حول ولا قوة الا باللّه العلي العظيم » پس آنها به جاى خود برگشتند وحضرت به عسكر خود مراجعت نمود ، وچون شب شد فرمود كه : اسبان را برسيد وجو بدهيد وزين كنيد ومهيا باشيد .\r\nوچون صبح طالع شد در أول صبح فريضهء صبح را ادا كرد وهنوز هوا تاريك بود كه بر سر ايشان غارت برد وهنوز آخر لشكر آن جناب ملحق نشده بود كه مردان جنگى ايشان كشته شده بودند وزنان وفرزندان ايشان را أسير كرد ومالهاى ايشان را به غنيمت گرفت وخانه‌هاى ايشان را خراب كرد وأسيران وأموال را برداشت وبرگشت ؛ پس در همان صبح جبرئيل عليه السّلام بر رسول خدا صلّى اللّه عليه وآله وسلّم نازل شد وخبر فتح أمير المؤمنين عليه السّلام را آورد ، پس رسول خدا صلّى اللّه عليه وآله وسلّم بر منبر برآمد وبعد از حمد وثناى الهى خبر داد مسلمانان را به فتح أمير مؤمنان وخبر داد كه از مسلمانان بغير از دو كس شهيد نشدند ، پس فرود آمد از منبر وبا جميع أهل مدينه به استقبال أمير مؤمنان روانه شدند ، وچون چند ميل از مدينه دور شدند به ايشان رسيدند ، وچون نظر أمير المؤمنين بر حضرت سيد المرسلين افتاد از أسب فرود آمد وحضرت نيز فرود آمد وأمير المؤمنين عليه السّلام را در برگرفت وميان دو ديده‌اش را\r\n\r\n","description":"","footnote":"","page_name":" 1170 ","page_number":354},
  {"content":"\r\n\r\nبوسيد ، پس أسيران وغنيمت را به خدمت حضرت آورد « 1 » .\r\nوحضرت صادق عليه السّلام فرمود كه : مسلمانان هرگز آن قدر غنيمت از كافران نگرفته بودند مگر در خيبر كه آن نيز مثل اين جنگ بود در وفور غنايم ؛ پس حق تعالى سورهء عاديات را فرستاد   وَالْعادِياتِ ضَبْحاً   « سوگند ياد مىكنم به اسبان دونده كه در وقت دويدن نفس زنند نفس زدني » « 2 » .\r\n فَالْمُورِياتِ قَدْحاً  « پس بيرون‌آورندگان آتش از سنگها به سمهاى خويش » ، علي بن إبراهيم گفته است كه : در زمين ايشان سنگ بسيار بود ، وچون سم اسبان بر آن سنگها مىخورد آتش از آنها مىجست « 3 » .\r\n فَالْمُغِيراتِ صُبْحاً  « پس قسم به غارت كنندگان در وقت صبح »   فَأَثَرْنَ بِهِ نَقْعاً . فَوَسَطْنَ بِهِ جَمْعاً   « پس برانگيختند در سپيده دم گردى را در كنار آن قبيله پس به ميان در آوردند در آن وقت گروهى را از كافران » ،    إِنَّ الْإِنْسانَ لِرَبِّهِ لَكَنُودٌ . وَإِنَّهُ عَلى ذلِكَ لَشَهِيدٌ . وَإِنَّهُ لِحُبِّ الْخَيْرِ لَشَدِيدٌ    « بدرستى كه انسان مر پروردگار خود را ناسپاس است ، وبدرستى كه بر بخل وكفران خود گواه است ، وبدرستى كه در محبت مال وزندگانى سخت است » ،    أَ فَلا يَعْلَمُ إِذا بُعْثِرَ ما فِي الْقُبُورِ . وَحُصِّلَ ما فِي الصُّدُورِ . إِنَّ رَبَّهُمْ بِهِمْ يَوْمَئِذٍ لَخَبِيرٌ    « آيا نمىداند انسان كه چون بيرون آورده شود آنچه در قبرهاست - از مردگان - وحاضر كرده شود آنچه در سينه‌هاست ، بدرستى كه پروردگار ايشان در آن روز به كرده‌هاى ايشان داناست » « 4 » .\r\nحضرت صادق عليه السّلام فرمود كه : اين آيات در بيان نفاق أبو بكر وعمر نازل شد كه كفران نعمت خدا كردند ، وچون به وادى يابس رفتند براي محبت زندگانى دنيا مخالفت امر خدا\r\n\r\n\r\n","description":"","footnote":"\r\n( 1 ) . رجوع شود به تفسير قمى 2 / 434 - 438 وارشاد شيخ مفيد 1 / 162 ومجمع البيان 5 / 528 وخرايج 1 / 167 وتفسير فرات كوفي 599 وامالى شيخ طوسي 407 .\r\n( 2 ) . تفسير قمى 2 / 438 ؛ تفسير فرات كوفي 602 .\r\n( 3 ) . تفسير قمى 2 / 439 .\r\n( 4 ) . سورهء عاديات : 1 - 11 .\r\n","page_name":" 1171 ","page_number":355},
  {"content":"\r\n\r\nورسول خدا كردند ، پس در آيات آخر سوره خدا خبر داد به نفاق ايشان كه خدا مىداند آن كفر ونفاق را كه در سينه‌هاى ايشان است ودر قيامت ايشان را رسوا خواهد كرد وجزا خواهد داد « 1 » .\r\nوشيخ مفيد رحمة اللّه روايت كرده است در بيان غزوهء ذات السلاسل كه : روزى اعرابى به خدمت رسول خدا صلّى اللّه عليه وآله وسلّم آمد وگفت : گروهى از عرب در وادى الرمل جمع شده‌اند وهمسوگند شده‌اند كه در مدينه بر سر تو غارت بياورند ، پس حضرت فرمود كه ندا كردند ومسلمانان جمع شدند وبر منبر برآمد وبعد از اداى حمد وثناى پروردگار عالميان فرمود كه : اى گروه مسلمانان ! گروهى از كافران توطئه كرده‌اند كه بر سر ما غارت بياورند ، كي متوجه دفع ايشان مىشود ؟ پس گروهى از أصحاب صفّهء صفا از روى صدق ووفا برخاستند وگفتند : ما مىرويم هر كه را خواهى بر ما أمير كن ، پس حضرت قرعه زد بر هشتاد نفر از ايشان وأبو بكر را بر ايشان أمير كرد وفرستاد وعلم به دست أو داد وفرمود :\r\nبرو بر سر قبيلهء بنى سليم .\r\nوچون مشركان بر سر كوهها ديده به آنها داشتند وأبو بكر از راه راست رفت آنها مطلع شدند وتهيهء خود را گرفتند ، وچون أبو بكر نزديك زمين ايشان رسيد زمين سنگلاخى بود وسنگ ودرخت بسيار داشت ومسكن ايشان در وادى بود كه داخل شدن آن وادى دشوار بود ، چون خواست كه داخل وادى شود مشركان بيرون آمدند وايشان را گريزاندند وجماعت بسيار از مسلمانان شهيد شدند ، پس أبو بكر گريخت وبرگشت ؛ وحضرت علم را به عمر داد وفرستاد وأو نيز از راه راست رفت ومشركان مطلع شدند ودر زير سنگها ودرختها پنهان شدند ، وچون عمر به وادى ايشان داخل شد بيرون آمدند وأو را نيز گريزاندند ؛ چون أو برگشت حضرت بسيار غمگين شد پس عمرو بن عاص گفت : يا رسول اللّه ! مرا بفرست كه مدار جنگ بر مكر است شايد به مكر خود بر ايشان غالب شوم ، وأو نيز از راه متعارف رفت وشكست يافت وبرگشت . وبه روايت ديگر : بجاى عمرو ،\r\n\r\n\r\n","description":"","footnote":"\r\n( 1 ) . تفسير قمى 2 / 438 - 439 .\r\n","page_name":" 1172 ","page_number":356},
  {"content":"\r\n\r\nخالد بن وليد روايت كرده‌اند « 1 » .\r\nپس حضرت چند روز غمگين بود وبر ايشان نفرين مىكرد پس حضرت أمير المؤمنين عليه السّلام را طلبيد وعلم براي أو بست وگفت : خداوندا ! أو را فرستادم كه كرّار است وهرگز نگريخته است ، پس دست بسوى آسمان بلند كرد وگفت : خداوندا ! تو مىدانى كه من پيغمبر توام پس حرمت مرا در حق أو رعايت كن وأو را يارى ده بر دشمنان « 2 » .\r\nوبه روايت ديگر روايت كرده است كه : حضرت أمير المؤمنين عصابه‌اى داشت كه چون به جنگ شديد عظيمى مىرفت آن عصابه را مىبست ، پس حضرت به نزد فاطمه عليها السّلام رفت وآن عصابه را طلبيد ، فاطمه گفت : پدرم مگر تو را كجا فرستاده است ؟\r\nآن جناب گفت : مرا به وادى الرمل مىفرستد ، فاطمه عليها السّلام از خطر آن سفر گريان شد ، پس در اين حال حضرت رسول صلّى اللّه عليه وآله وسلّم داخل شد وپرسيد از فاطمه كه : چرا گريه مىكنى ؟ آيا مىترسى كه شوهرت كشته شود ؟ ان شاء اللّه كشته نمىشود . حضرت أمير گفت : يا رسول اللّه ! نمىخواهى كشته شوم وبه بهشت روم ؟ « 3 »\r\nپس حضرت أمير عليه السّلام روانه شد وحضرت رسول صلّى اللّه عليه وآله وسلّم به مشايعت أو رفت تا مسجد احزاب وحضرت أمير عليه السّلام بر أسب سرخى سوار بود ودو برد يمنى در بر كرده بود ونيزهء خطى در دست داشت پس حضرت أو را دعا كرد وبرگشت ؛ وأبو بكر وعمر وعمرو بن عاص را - وبه روايت ديگر خالد بن وليد را همراه حضرت فرستاد « 4 » - پس حضرت أمير از راه عراق متوجه شد وراه راست را گذشت وصحابه گمان كردند كه حضرت به طرف ديگر متوجه شده است واز راه مخفى ايشان را برد وشبها به راه مىرفت وروزها در دره‌ها وگودالها پنهان مىشد ، چون عمرو بن عاص يافت كه حضرت موافق تدبير كرد وبر ايشان ظفر خواهد يافت حسد بر أو غالب شد وبه أبو بكر وعمر وسركرده‌هاى لشكر گفت كه :\r\n\r\n\r\n","description":"","footnote":"\r\n( 1 ) . تفسير فرات كوفي 591 .\r\n( 2 ) . ارشاد شيخ مفيد 1 / 162 .\r\n( 3 ) . ارشاد شيخ مفيد 1 / 115 .\r\n( 4 ) . تفسير فرات كوفي 591 .\r\n","page_name":" 1173 ","page_number":357},
  {"content":"\r\n\r\nعلى مرد بىخبرى است واطلاعى بر اين راهها ندارد وما اين راهها را از أو بهتر مىدانيم ودر اين راه كه أو مىرود درنده بسيار هست واز درندگان آزار به لشكر زيادة از دشمنان خواهد رسيد از أو سؤال كنيد كه از اين جاده برگردد . چون سخن أو را به حضرت عرض كردند فرمود : هر كه أطاعت خدا ورسول مىكند مىبايد از پى من بيايد وهر كه ارادهء مخالفت خدا ورسول خدا دارد به هر راه كه خواهد برود ، پس ساكت شدند ودر خدمت حضرت رفتند واز دره‌ها وكوهها در شبها مىرفت وروزها در واديها پنهان مىشد وحق تعالى درندگان را مانند گربه‌ها ذليل ومنقاد آن حضرت گردانيده بود كه ضررى به مسلمانان نمىرسانيدند تا به نزديك مشركان رسيدند ، پس فرمود كه دهنهاى چهارپايان را بستند كه صدا از آنها ظاهر نشود وايشان را بازداشت وخود نزديك رفت ، چون عمرو ديد كه ظفر نزديك شد گفت : در اين دره گرگ وكفتار ودرندگان بسيارند با على سخن بگوئيد كه ما را رخصت دهد كه از وادى بالا رويم ، پس أبو بكر رفت ودر اين باب با حضرت سخن گفت وحضرت متوجه جواب أو نشد وبرگشت ، پس عمرو عمر را گفت كه : تو بر أو استيلاى بيشتر دارى برو وبا أو سخن بگو ، أو نيز گفت وجواب نشنيد ، پس عمرو گفت : ما چرا خود را هلاك كنيم به گفتهء أو ؟ بيائيد تا از وادى بالا رويم .\r\nمسلمانان گفتند : حضرت پيغمبر فرموده است كه ما أطاعت على بكنيم ، مخالفت أو نمىكنيم كه أطاعت تو بكنيم « 1 » .\r\nدر اين سخن بودند كه صبح طالع شد وحضرت بىخبر بر ايشان تاخت وظفر يافت وأكثر مردان ايشان را كشت وزنان وأطفال ايشان را أسير كرد وبقيهء مردان ايشان را به زنجيرها وريسمانها بست ، وبه اين سبب آن جنگ را « غزوهء ذات السلاسل » ناميدند ، واز آن موضع كه جنگ واقع شد تا مدينه پنج منزل راه بود ، ودر همان صبح كه غارت واقع شد حضرت از خانه بيرون آمد ونماز صبح را با مردم ادا كرد ودر ركعت أول سورهء عاديات را تلاوت نمود وچون فارغ شد فرمود : اين سوره‌اى است كه خدا بر من فرستاده است در اين\r\n\r\n\r\n","description":"","footnote":"\r\n( 1 ) . ارشاد شيخ مفيد 1 / 163 - 165 .\r\n","page_name":" 1174 ","page_number":358},
  {"content":"\r\n\r\nوقت ومرا خبر داد كه على بر دشمن غارت برده است وحسد عمرو بن عاص را بر على حسد خود ناميده است وكنود به معنى حسود است وأو بود كه حب خير يعنى محبت زندگانى أو شديد بود كه از درندگان مىترسيد « 1 » - وبه روايت ديگر به جاى عمرو خالد بن وليد مذكور است در همهء مواضع « 2 » .\r\nوبه روايت علي بن إبراهيم « كنود » به معنى كفران كنندهء نعمت است ، وانسان كه كفران را به أو نسبت داده است أبو بكر وعمر وعمرو بن عاص است كه مىگفتند در اين راه شير ودرنده بسيار است برگرد واز راه متعارف برو « 3 » .\r\nپس شيخ مفيد روايت كرده است كه : چون حضرت رسول صلّى اللّه عليه وآله وسلّم خبر فتح حضرت علي عليه السّلام را به أصحاب خود نقل كرد با صحابه به استقبال آن جناب بيرون رفت وصحابه از دو طرف راه صف كشيدند ، وچون نظر حضرت شاه ولايت بر خورشيد سپهر نبوت افتاد خود را از أسب به زير افكند وبه خدمت حضرت شتافت وقدم سعادت شميم وركاب ظفر انتساب آن حضرت را بوسيد ، پس حضرت فرمود : يا علي ! سوار شو كه خدا ورسول أو از تو راضيند ، پس حضرت أمير عليه السّلام از شادى اين بشارت گريان شد وبه خانه برگشت ومسلمانان غنيمتهاى خود را گرفتند . پس حضرت از بعضي از لشكر پرسيد كه :\r\nچگونه يافتيد أمير خود را در اين سفر ؟ گفتند : بدى از أو نديديم وليكن امر عجيبى از أو مشاهده كرديم كه در هر نماز كه با أو اقتدا كرديم سورهء   قُلْ هُوَ اللَّهُ أَحَدٌ   در آن نماز خواند ، حضرت فرمود كه : يا علي ! چرا در نمازهاى واجب بغير   قُلْ هُوَ اللَّهُ أَحَدٌ   نخواندى ؟ گفت : يا رسول اللّه ! به سبب آنكه آن سوره را بسيار دوست مىدارم ، حضرت فرمود : خدا نيز تو را دوست مىدارد چنانكه تو آن سوره را دوست مىدارى .\r\nپس حضرت فرمود : يا علي ! اگر نه آن بود كه مىترسم كه در حق تو طايفه‌اى از أمت من بگويند آنچه نصارى در حق عيسى گفتند ، هرآينه سخنى چند در مدح تو مىگفتم\r\n\r\n\r\n","description":"","footnote":"\r\n( 1 ) . خرايج 1 / 168 .\r\n( 2 ) . تفسير فرات كوفي 591 و 592 .\r\n( 3 ) . رجوع شود به تفسير قمى 2 / 439 .\r\n","page_name":" 1175 ","page_number":359},
  {"content":"\r\n\r\nامروز كه بر هيچ گروه نگذرى مگر خاك از زير پاى تو از براي بركت بردارند « 1 » .\r\nوفرات بن إبراهيم در تفسير خود از سلمان فارسي روايت كرده است كه : روزى أكابر صحابه بر دور حضرت رسول صلّى اللّه عليه وآله وسلّم جمع بودند بغير از علي بن أبي طالب عليه السّلام ، ناگاه اعرابى به خدمت رسول خدا صلّى اللّه عليه وآله وسلّم آمد وگفت : يا رسول اللّه ! من مردىام از قبيلهء بنى لجيم ، وقبيلهء خثعم جمع شده‌اند ولشكرها مرتب ساخته‌اند وحارث بن مكيدهء خثعمى أمير ايشان است با پانصد مرد از دليران وشجاعان خثعم وسوگند ياد كرده‌اند به لات وعزى كه برنگردند تا به مدينه آيند وتو را وأصحاب تو را به قتل رسانند ، پس حضرت از استماع اين خبر وحشت اثر محزون شد وفرمود : اى گروه مهاجران وأنصار ! شنيديد سخن اعرابى را ؟ گفتند : شنيديم ، فرمود : كيست كه برود وكفايت شر ايشان از ما بكند ومن ضامن شوم از براي أو بهشت را ؟ پس هيچ‌يك جواب نگفتند .\r\nحضرت برخاست وبار ديگر فرمود : هر كه براي دفع ايشان برود من دوازده قصر در بهشت از براي أو ضامن مىشوم ، باز كسى جواب نگفت .\r\nپس در اين وقت حضرت أمير عليه السّلام رسيد ، وچون حضرت را آزرده ديد پيش دويد وگفت : اى حبيب خدا ! چيست سبب اندوه شما ؟ حضرت فرمود كه : اين اعرابى چنين خبر آورده است ومن ضامن شدم براي كسى كه متوجه دفع ايشان شود دوازده قصر در بهشت وكسى جواب من نگفت ، حضرت أمير عليه السّلام عرض كرد : پدر ومادرم فداى تو باد آن قصرها را براي من وصف كن ، حضرت فرمود : يا علي ! بناى آنها خشتى از طلا است وخشتى از نقره وبجاى گل مشك وعنبر بكار برده‌اند وسنگريزهء هر قصر مرواريد وياقوت است وخاكش زعفران است وتلهايش از كافور است ، ودر صحن هر قصر نهرى از عسل ونهرى از شراب ونهرى از شير ونهرى از آب جارى است ومحفوف است هر يك به أنواع درختان از درّ ومرجان ، وبر دو طرف نهرها خيمه‌ها هست از مرواريد سفيد كه در آنها درزى ووصلى نيست وخدا آنها را از يك مرواريد آفريده است واز بيرون خيمه‌ها\r\n\r\n\r\n","description":"","footnote":"\r\n( 1 ) . ارشاد شيخ مفيد 1 / 116 .\r\n","page_name":" 1176 ","page_number":360},
  {"content":"\r\n\r\nاندرون آنها ، واز اندرون آنها بيرون آنها نمايان است ، ودر هر خيمه‌اى تختى هست مرصّع به ياقوت سرخ وپايه‌هاى آن از زبرجد سبز وبر هر تخت حوريى نشسته است كه هفتاد حلّهء سبز وهفتاد حلّهء زرد پوشيده است واز غايت لطافت مغز استخوان ساقش از عقب استخوان وپوست وحلّه‌ها وزيورها نمايان است چنانكه شعله‌اى از ميان آبگينه نمايان باشد ، وهر حوريى هفتاد گيسو دارد وهر گيسوى أو به دست يك كنيزى است ، وهر كنيزى مجمره‌اى در دست دارد كه آن گيسو را به آن مجمره خوشبو مىكند ، وآن مجمره به قدرت خالق بشر بىآتش وشرر از آن بخارى ساطع است كه هيچ شامه‌اى مثل آن را نبوئيده است .\r\nپس حضرت أمير المؤمنين عليه السّلام گفت : يا رسول اللّه ! پدر ومادرم فداى تو باد من مىروم .\r\nرسول خدا صلّى اللّه عليه وآله وسلّم فرمود : يا علي ! اين سعادتها مخصوص توست وتو براي اينها آفريده‌شده‌اى ، برخيز وبا نام خدا متوجه دفع آن اشقيا بشو .\r\nوحضرت صد وپنجاه نفر از أصحاب با أو همراه كرد ، پس عباس برخاست وگفت : يا رسول اللّه ! پسر برادر مرا با صد وپنجاه نفر به جنگ اين جماعت مىفرستيد ؟ ايشان پانصد نفرند ويكى از ايشان حارث بن مكيده است كه أو را با پانصد نفر برابر مىدانند !\r\nحضرت فرمود كه : بخدا سوگند كه اگر آنها به عدد ذرات عالم باشند وعلى تنها به جنگ ايشان برود هرآينه بر ايشان غالب مىشود وأسيران ايشان را براي من مىآورد .\r\nپس حضرت تهيهء لشكر نمود وگفت : برو اى حبيب من ، خدا تو را حفظ كند از پيش رو وپشت سر واز جانب راست واز جانب چپ واز زير پاى وبالاى سر وخدا خليفهء من است بر تو .\r\nحضرت روانه شد وچون به « ذي خشب » كه در يك فرسخى مدينه واقع است رسيدند شب شد وراه را گم كردند ، پس حضرت أمير عليه السّلام رو به جانب آسمان بلند كرد واين دعا را خواند : « يا هادي كلّ ضالّ ويا منقذ كلّ غريق ويا مفرّج كلّ مهموم لا تقوّ علينا\r\n\r\n","description":"","footnote":"","page_name":" 1177 ","page_number":361},
  {"content":"\r\n\r\nظالما ولا تظفر بنا عدوّا واهدنا إلى سبيل الرّشاد » « 1 » .\r\nپس حق تعالى چنان كرد كه از سم اسبان كه بر سنگها ساييده مىشد آتشها افروخته شد كه راهها پيدا كردند ورفتند ، پس حق تعالى بر پيغمبر صلّى اللّه عليه وآله وسلّم فرستاد كه    وَالْعادِياتِ ضَبْحاً . فَالْمُورِياتِ قَدْحاً    ، وچون صبح طالع شد حضرت به نزديك ايشان رسيد واز آمدن ايشان كافران خبردار نشدند مگر به صداى آن حضرت كه چون صبح طالع شد اذان گفت ، چون كافران صداى اذان شنيدند گفتند : شايد شبانى در سر كوهها خدا را ياد مىكرده باشد ، چون صداى « اشهد ان محمدا رسول اللّه » را شنيدند گفتند : اين راعى از أصحاب آن ساحر كذاب است ، ودأب آن حضرت چنان بود كه تا صبح طالع نمىشد وملائكهء روز نازل نمىشدند شروع به جنگ نمىكرد ، پس چون حضرت از نماز فارغ شد وهوا روشن شد فرمود رايت نصرت علامت را بلند كردند ومشركان رايت حضرت را شناختند وگفتند با يكديگر : آن دشمنى كه شما مىخواستيد آمده است ، اين محمد است كه با أصحاب خود آمده است ، پس جوانى از ايشان بيرون آمد كه از همه دليرتر وكفر وعنادش از همه بيشتر بود ندا كرد كه : اى صاحبان ساحر كذاب ! كداميك از شما محمد است ؟ بيرون آيد كه با أو جنگ كنم .\r\nپس حضرت أسد اللّه الغالب در برابر آن خاسر خائب بيرون آمد وفرمود كه : مادرت به عزاى تو نشيند ، توئى ساحر كذاب ومحمد به حق مبعوث گرديده است از جانب حق تعالى .\r\nآن كافر گفت : تو كيستى ؟\r\nگفت : منم علي بن أبي طالب برادر وپسر عم رسول خدا وشوهر دختر أو .\r\nآن ملعون گفت : هرگاه تو اين نسبت به أو دارى خواه تو را بكشم وخواه أو را بكشم نزد من يكسان است ؛ ورجزى خواند وبر حضرت حمله كرد وحضرت نيز رجزى خواند وبر أو حمله كرد ودو ضربت در ميان ايشان رد شد ، حضرت در ضربت سوم أو را به جهنم\r\n\r\n\r\n","description":"","footnote":"\r\n( 1 ) . اين دعا در مصدر با تفاوتهايى ذكر شده است .\r\n","page_name":" 1178 ","page_number":362},
  {"content":"\r\n\r\nفرستاد .\r\nپس حضرت مبارز طلبيد وبرادر آن مقتول بيرون آمد وحضرت به يك ضربت أو را به برادرش ملحق ساخت ومبارز طلبيد .\r\nپس حارث بن مكيده كه أمير آن لشكر بود وأو را با پانصد سوار برابر مىدانستند بيرون آمد وحق تعالى مذمت أو را فرموده است  إِنَّ الْإِنْسانَ لِرَبِّهِ لَكَنُودٌ  ، پس أو رجزى خواند وبه حضرت حمله نمود وحضرت حملهء أو را رد كرد وضربتي بر أو زد كه أو را به دونيم كرد ؛ وباز مبارز طلبيد . پسر عم أو عمرو بن فتاك بيرون آمد ورجزخوانان بر حضرت حمله نمود وحضرت در ضربت أول أو را به پسر عمش رسانيد . وبعد از آن هر چند مبارز طلبيد كسى جرأت بر مبارزت آن جناب نكرد .\r\nپس آن شير بيشهء شجاعت بر آن گرگان وادى ضلالت حمله كرد ودليران ايشان را بر خاك انداخت وأطفال ايشان را أسير واموالشان را متصرف شد وبه جانب مدينه روانه گرديد .\r\nچون بشارت فتح به حضرت رسالت رسيد با وجوه صحابه متوجه استقبال آن حضرت شد ودر يك فرسخى مدينه مقارنهء آن خورشيد أوج رسالت وماه فلك امامت وولايت واقع شد ورسول خدا صلّى اللّه عليه وآله وسلّم با رداى مبارك غبار از چهرهء سعادتمند زوج بتول پاك نمود وميان دو ديدهء آن نور ديدهء خود را بوسيد وگريست وفرمود : يا علي ! خدا را شكر مىكنم كه بازوى مرا به تو محكم وپشت مرا به تو قوى گردانيد ، يا علي ! چنانكه موسى عليه السّلام از خدا طلبيد كه بازوى أو را به برادرش هارون قوى وأو را در رسالت أو شريك گرداند ، من نيز در حق تو از خدا چنين سؤال نمودم وبه من عطا فرمود . پس رو به جانب صحابه نمود وفرمود : اى گروه صحابه ! مرا ملامت مكنيد بر محبت على كه من به امر خدا أو را دوست مىدارم ، خدا به من امر فرموده است كه على را دوست بدارم وأو را به خود نزديك گردانم ، يا علي ! هر كه تو را دوست دارد مرا دوست داشته است ، وهر كه مرا دوست دارد خدا را دوست داشته است ، وهر كه خدا را دوست دارد خدا أو را دوست دارد ، وسزاوار است كه خدا دوستان خود را داخل بهشت گرداند ؛ يا علي ! هر كه تو را دشمن\r\n\r\n","description":"","footnote":"","page_name":" 1179 ","page_number":363},
  {"content":"\r\n\r\nدارد مرا دشمن داشته وهر كه مرا دشمن دارد خدا را دشمن داشته وهر كه خدا را دشمن دارد خدا أو را دشمن دارد وأو را لعنت كند وبر خدا لازم است در روز قيامت از دشمنان على هيچ عملي را قبول نكند « 1 » .\r\nودر روايت ديگر منقول است كه : حضرت صد وبيست نفر ايشان را به دست حق‌پرست خود به قتل رسانيد « 2 » .\r\n\r\n\r\n","description":"","footnote":"\r\n( 1 ) . تفسير فرات كوفي 593 - 598 .\r\n( 2 ) . تفسير فرات كوفي 593 .\r\n","page_name":" 1180 ","page_number":364},
  {"content":"\r\n\r\n\r\nباب چهل وسوم در بيان فتح مكة است\r\n\r\n","description":"","footnote":"","page_name":" 1181 ","page_number":365},
  {"content":"\r\n . \r\n","description":"","footnote":"","page_name":" 1182 ","page_number":366},
  {"content":"\r\n\r\nشيخ مفيد وشيخ طبرسى وابن شهرآشوب وديگران روايت كرده‌اند كه : فتح مكة در ماه رمضان سال هشتم هجرت واقع شد ، وأحاديث معتبره بر اين دلالت كرده است ، وأكثر گفته‌اند : در روز سيزدهم ماه بود « 1 » ؛ وبعضي بيستم گفته‌اند « 2 » .\r\nوسببش آن بود كه چون در سال حديبيه رسول خدا صلّى اللّه عليه وآله وسلّم با قريش صلح كرد قبيلهء خزاعة در أمان حضرت داخل شدند وقبيلهء كنانه در أمان قريش ، چون دو سال از آن پيمان گذشت ملعونى از قبيلهء كنانه نشسته بود وهجو رسول خدا صلّى اللّه عليه وآله وسلّم را مىخواند ، پس مردى از قبيلهء خزاعة أو را منع كرد كه : تو را چه نسبت است كه چنين چيزى بخوانى ؟ اگر بار ديگر بشنوم كه چنين چيزى مىخوانى دهنت را مىشكنم ، پس كناني ملعون ممتنع نشد وبار ديگر خواند ، خزاعي مشتى بر دهن أو زد وهر يك از قبيلهء خود نصرت طلبيدند ، وچون كنانه بيشتر بودند آنها را زدند تا داخل حرم كردند وبسيارى از ايشان را كشتند وقريش قبيلهء كنانه را به چهار پايان واسلحه مدد كردند .\r\nپس عمرو بن سالم خزاعي سوار شد وبه خدمت رسول خدا صلّى اللّه عليه وآله وسلّم آمد وواقعه را عرض كرد وشعري چند در اين باب أنشأ كرد ودر ضمن آن ابيات طلب نصرت از حضرت نمود ، حضرت فرمود : بس است اى عمرو ؛ پس برخاست وبه خانهء ميمونه رفت وآبى طلبيد وغسل كرد ودر اثناى غسل مىفرمود : يارى كرده نشوم اگر يارى نكنم ، پس بيرون آمد وعازم شد بر رفتن بسوى مكة وعرض كرد : خداوندا ! جاسوسان را از قريش بازدار\r\n\r\n\r\n","description":"","footnote":"\r\n( 1 ) . رجوع شود به مناقب ابن شهرآشوب 1 / 258 وإعلام الورى 104 و 112 ودلائل النبوة 5 / 22 - 24 .\r\n( 2 ) . العدد القوية 218 .\r\n","page_name":" 1183 ","page_number":367},
  {"content":"\r\n\r\nتا ما داخل بلاد ايشان شويم بىخبر ايشان « 1 » .\r\nپس علي بن إبراهيم وشيخ مفيد وشيخ طبرسى وديگران به سندهاى متعددة روايت كرده‌اند كه : حاطب بن أبي بلتعة مسلمان شده بود وبسوى مدينه هجرت كرده بود وعيالش در مكة بودند ، وچون قريش خائف بودند از رفتن حضرت ، به نزد عيال حاطب آمده گفتند : نامه‌اى به حاطب بنويسيد واز أو سؤال كنيد كه آيا محمد ارادهء مكة دارد يا نه ؟\r\nچون نامه به حاطب رسيد أو در جواب نوشت كه : حضرت ارادهء مكة دارد ، ونامه را به زنى داد كه أو را صفيه مىگفتند « 2 » - وبه روايت ديگر : نامه را به ساره آزاد كردهء أبو لهب داد « 3 » - وآن زن در ميان گيسوى خود پنهان كرد ومتوجه مكة شد ، پس جبرئيل نازل شد واين خبر را به پيغمبر صلّى اللّه عليه وآله وسلّم رسانيد ؛ رسول خدا صلّى اللّه عليه وآله وسلّم أمير المؤمنين عليه السّلام وزبير را از پى بىآن زن فرستاد ، چون به أو رسيدند ونامه را از أو طلبيدند آن زن گريست وقسم خورد كه با من نامه‌اى نيست وهر چند تفتيش كردند نامه را نيافتند ، زبير گفت : يا علي ! نامه با أو ظاهر نيست وقسم مىخورد بيا برويم وبراي حضرت خبر ببريم ، أمير المؤمنين عليه السّلام فرمود : رسول خدا خبر داده است كه نامه با اوست ونه رسول دروغ بر جبرئيل بسته است ونه جبرئيل بر خداوند عالميان ؛ پس شمشير را كشيد وبر آن زن حمله نمود كه اگر نامه را نمىدهى سرت را جدا مىكنم ، آن زن گفت : دور شويد از من تا آن را بيرون آورم ، پس مقنعهء خود را گشود ونامه را از ميان گيسوى خود بيرون آورد ، پس علي عليه السّلام نامه را گرفت وبه نزد رسول خدا صلّى اللّه عليه وآله وسلّم آورد ، پس حضرت فرمود مردم را ندا كردند تا در مسجد جمع شدند وبر منبر برآمد ونامه‌اى در دستش بود وفرمود : من از خدا سؤال كردم كه خدا خبرهاى ما را از قريش پنهان دارد ومردى از شما خبر ما را به مكة نوشته است ، صاحب نامه برخيزد واگر نه خدا أو را رسوا مىكند ، هيچ‌كس برنخاست ؛ حضرت بار ديگر اين سخن را اعاده فرمود ، در اين مرتبه حاطب برخاست ومانند شاخ خرما در روز باد تند\r\n\r\n\r\n","description":"","footnote":"\r\n( 1 ) . إعلام الورى 104 .\r\n( 2 ) . تفسير قمى 2 / 361 ، ودر آن بجاى « حاطب » ، « خاطب » ذكر شده است .\r\n( 3 ) . إعلام الورى 105 ؛ قصص الأنبياء راوندى 348 .\r\n","page_name":" 1184 ","page_number":368},
  {"content":"\r\n\r\nمىلرزيد وگفت : يا رسول اللّه ! صاحب نامه منم ومنافق نشده‌ام وشكى در پيغمبرى تو نكرده‌ام ؛ حضرت فرمود : پس چرا چنين كردى ؟ گفت : يا رسول اللّه ! چون أهل من در مكة بودند ومن در آنجا قبيله وعشيره‌اى نداشتم ترسيدم كه آنها غالب شوند وعيال مرا هلاك كنند خواستم احسانى به ايشان بكنم كه ضررى به عيال من نرسانند واين را براي شك در دين نكردم ؛ پس عمر كه از أو منافق‌تر بود برخاست وگفت : يا رسول اللّه ! رخصت بده تا اين منافق را بكشم ، حضرت فرمود : أو از أهل بدر است وشايد توبه كند وخدا أو را بيامرزد ، أو را از مسجد بيرون كنيد . پس مردم بر پشتش مىزدند وأو را از مسجد بيرون مىكردند وأو از روى اميدوارى نگاهى به حضرت مىكرد كه شايد أو را ببخشد ، پس حضرت فرمود أو را برگردانيدند وتوبه‌اش را قبول كرد وبراي أو استغفار نمود وفرمود :\r\nديگر چنين كارى مكن . پس حق تعالى اين آيات فرستاد   يا أَيُّهَا الَّذِينَ آمَنُوا لا تَتَّخِذُوا عَدُوِّي وَعَدُوَّكُمْ أَوْلِياءَ تُلْقُونَ إِلَيْهِمْ بِالْمَوَدَّةِ . . .   « 1 » . « 2 »\r\nوشيخ طبرسى به سند موثق از حضرت صادق عليه السّلام روايت كرده است كه : چون در شام خبر به أبو سفيان رسيد كه قريش با خزاعة قتال كردند وعهد حضرت را شكستند به مدينه آمد به خدمت رسول خدا صلّى اللّه عليه وآله وسلّم وگفت : يا محمد ! حفظ كن خون قوم خود را وأمان ده ميان قريش ومدت پيمان ما وخود را زيادة گردان .\r\nفرمود : آيا مكرى كرده‌ايد با من اى أبو سفيان ؟\r\nگفت : نه يا رسول اللّه .\r\nفرمود : اگر شما مكر نكرده‌ايد وپيمان را نشكسته‌ايد من هم بر پيمان خود هستم .\r\nپس به نزد أبو بكر آمد وگفت : تو أمان ده قريش را .\r\nأبو بكر گفت : واي بر تو كي مىتواند بىرخصت رسول خدا أمان دهد ؟\r\nپس به نزد عمر رفت واز أو نيز چنين جواب شنيد .\r\n\r\n\r\n","description":"","footnote":"\r\n( 1 ) . سورهء ممتحنه : 1 .\r\n( 2 ) . رجوع شود به تفسير قمى 2 / 361 - 362 وارشاد شيخ مفيد 1 / 56 - 59 .\r\n","page_name":" 1185 ","page_number":369},
  {"content":"\r\n\r\nپس به نزد امّ حبيبه دختر خود رفت كه در خانهء حضرت رسول صلّى اللّه عليه وآله وسلّم بود وخواست كه بر روى فرش بنشيند ، امّ حبيبه فرش را برچيد ونگذاشت كه أو بر روى فرش بنشيند .\r\nأبو سفيان گفت : اى دختر ! اين فراش را از من مضايقه مىكنى كه بر روى آن بنشينم ؟\r\nگفت : بلى اين فرشى است كه رسول خدا صلّى اللّه عليه وآله وسلّم بر آن نشسته است هرگز نخواهم گذاشت تو بر آن بنشينى وحال آنكه تو مشركي ونجسى .\r\nپس بيرون آمد وبه خانهء حضرت فاطمه عليها السّلام رفت وگفت : اى دختر سيد عرب ! أمان ده قريش را ومدت پيمان را زيادة گردان تا كريمترين برگزيده‌هاى زنان باشى .\r\nفاطمه عليها السّلام فرمود : هر كه را رسول خدا أمان مىدهد من هم أمان مىدهم .\r\nگفت : پس امام حسن وامام حسين را رخصت ده كه قريش را أمان دهند .\r\nفرمود : ايشان نيز بىرخصت جدّ خود كارى نمىكنند .\r\nپس بيرون آمد وبه خدمت حضرت أمير المؤمنين عليه السّلام آمد وگفت : خويشى تو از همهء قوم به من نزديكتر است وراهها بر من بسته شده است ودر كار خود حيران مانده‌ام ، براي من مصلحتى ببين وچاره‌اى براي من پيدا كن .\r\nحضرت فرمود : تو بزرگ قريشى برو بر در مسجد بايست وبگو : من أمان دادم ميان قريش ، وسوار شو وبرو تا به قوم خود ملحق شوى .\r\nأبو سفيان گفت : اگر چنين كنم آيا نفعي به من خواهد بخشيد ؟\r\nحضرت فرمود : نمىدانم كه نفع خواهد بخشيد ، اما چاره‌اى ديگر براي تو نمىدانم .\r\nپس آمد بر در مسجد حضرت رسول صلّى اللّه عليه وآله وسلّم وفرياد كرد : من أمان وپيمان قرار دادم ميان قريش ؛ وبر شتر خود سوار شد وبه مكة رفت ، قريش از أو پرسيدند : چه كردى ؟\r\nگفت : رفتم با محمد سخن گفتم جواب من نگفت ، ونزد أبو بكر وعمر رفتم واز آنها هم خيرى نيافتم ، وبه نزد فاطمه رفتم واز أو هم چيزى نشنيدم كه مرا فايده‌اى كند ، وبه نزد على رفتم وأو از براي من چنين مصلحت ديد وكردم وبرگشتم .\r\nقريش گفتند : واي بر تو ! على تو را ريشخند كرده است تو خود أمان مىدهى قريش را ؟ !\r\n\r\n","description":"","footnote":"","page_name":" 1186 ","page_number":370},
  {"content":"\r\n\r\nپس حضرت رسول صلّى اللّه عليه وآله وسلّم در روز جمعهء دوم ماه مبارك رمضان بعد از نماز عصر از مدينه بيرون رفت وأبو لبابة بن عبد المنذر را در مدينه خليفه كرد وفرستاد وسركردهء هر قوم را طلبيد كه قوم خود را به مكة بياورند وبه حضرت ملحق شوند .\r\nواز حضرت امام محمد باقر عليه السّلام منقول است كه چون حضرت متوجه مكة شد مردم روزه داشتند ، چون به « كراع الغميم » رسيد امر فرمود مردم را كه روزه‌هاى خود را افطار كنند ، وخود افطار نمود ؛ پس بعضي افطار كردند وبعضي نكردند ، وآنها كه افطار نكردند عاصى ناميد پس آنها وأولاد آنها همه عاصيند تا روز قيامت وفرمود : ما مىشناسيم فرزندان ايشان را « 1 » .\r\nپس رفتند تا به « مر الظهران » رسيدند ونزديك به ده هزار نفر در خدمت حضرت بودند وچهار صد أسب سوار در ميان لشكر حضرت بود وحق تعالى خبر آن حضرت را از قريش پنهان كرده بود كه مطلع نشدند از بيرون رفتن حضرت ، پس در آن شب أبو سفيان وحكيم بن حزام وبديل بن ورقا از مكة بيرون آمدند كه تفحص خبري بكنند وعباس پيشتر با أبو سفيان بن الحارث وعبد اللّه بن أبي أمية به استقبال حضرت بيرون رفته بود ودر « ثنية العقاب » « 2 » به حضرت رسيد وحضرت در خيمهء خود بود ودر آن روز سركردهء پاسبانان حضرت زياد بن أسيد بود ، چون زياد ايشان را ديد عباس را رخصت داد كه به خدمت حضرت برود وآنها را برگرداند .\r\nپس عباس به خدمت پيغمبر صلّى اللّه عليه وآله وسلّم آمد وسلام كرد وگفت : پدر ومادرم فداى تو باد اينك پسر عمت وپسر عمه‌ات توبه‌كننده به نزد تو آمده‌اند .\r\nحضرت فرمود : مرا احتياجى به ايشان نيست ، پسر عمم هتك عرض من كرد وپسر عمه‌ام آن است كه در مكة مىگفت : ايمان نمىآوريم براي تو تا بيرون آورى از براي ما از\r\n\r\n\r\n","description":"","footnote":"\r\n( 1 ) . در مصدر عبارت « وفرمود : ما مىشناسيم فرزندان ايشان را » ذكر نشده است .\r\n( 2 ) . در مصدر ومجمع البيان 5 / 555 ومعجم البلدان 5 / 333 « نيق العقاب » ودر مناقب ابن شهرآشوب ودلائل النبوة 5 / 27 « ثنية العقاب » ذكر شده است .\r\n","page_name":" 1187 ","page_number":371},
  {"content":"\r\n\r\nزمين چشمه‌اى يا خانه‌اى از طلا داشته باشى يا به آسمان بالا روى « 1 » .\r\nچون عباس بيرون رفت امّ سلمه در حق ايشان شفاعت كرد وگفت : پدر ومادرم فداى تو باد ، پسر عم تو تائب آمده است أو محرومترين مردم نباشد از احسان تو وبرادر من كه پسر عمهء توست ومصاهرت با تو دارد أو را محروم مكن .\r\nأبو سفيان از بيرون صدا زد : براي ما چنان باش كه يوسف در حق برادران كرد ؛ پس حضرت هر دو را طلبيد وتوبهء ايشان را قبول كرد .\r\nپس عباس گفت : اگر حضرت به قهر وجبر داخل مكة شود بىامان ، همهء قريش هلاك مىشوند ، پس بر استر سفيد رسول خدا صلّى اللّه عليه وآله وسلّم سوار شد ومىگرديد كه شايد هيزم‌كشى يا شيرفروشى را ببيند وبفرستد كه أهل مكة را خبر كند شايد اشراف ايشان به خدمت پيغمبر بيايند وامانى براي أهل مكة بگيرند ، در اين فكر بود وبه تعجيل مىرفت ناگاه به أبو سفيان بن حرب وحكيم بن حزام وبديل بن ورقا رسيد وشنيد كه أبو سفيان از بديل مىپرسد :\r\nاين آتشهاى بسيار كه مىنمايد چيست ؟\r\nبديل گفت : قبيلهء خزاعه‌اند .\r\nأبو سفيان گفت : خزاعة از آن كمترند كه اين آتشها از آنها باشد شايد قبيلهء تيم يا ربيعه باشند .\r\nعباس صداى أبو سفيان را شناخت ، أو را صدا زد . گفت : لبيك تو كيستى ؟\r\nگفت : منم عباس .\r\nأبو سفيان گفت : پدر ومادرم فداى تو باد اين آتشها چيست ؟\r\nگفت : اين رسول خدا صلّى اللّه عليه وآله وسلّم است با ده هزار نفر از مسلمانان آمده است كه داخل مكة شود .\r\nأبو سفيان گفت : چاره چيست ؟\r\nعباس گفت : چاره آن است كه بر پشت استر من سوار شوى تا براي تو از پيغمبر أمان\r\n\r\n\r\n","description":"","footnote":"\r\n( 1 ) . در مصدر عبارت « يا خانه‌اى از طلا داشته باشى يا به آسمان بالا روى » ذكر نشده است . وبراي اطلاع بيشتر رجوع شود به تفسير قمى 2 / 27 ومجمع البيان 3 / 439 - 440 وأسباب النزول 203 وبقيهء تفاسير .\r\n","page_name":" 1188 ","page_number":372},
  {"content":"\r\n\r\nبگيريم . عباس گفت : أو را در عقب خود سوار كردم ومتوجه عسكر ظفر پيكر شدم وبه هر آتشى كه مىرسيدم أهل آن به استقبال من مىشتافتند وچون مرا مىديدند مىگفتند : عمّ رسول خداست بگذاريد تا برود ، تا آنكه به در خيمهء عمر رسيدم ، أو أبو سفيان را شناخت وگفت : اى دشمن خدا ! الحمد للّه كه بدست ما افتادى ، وعمر به جانب خيمهء حضرت دويد ومن نيز استر را تند راندم تا هر دو يك بار به در خيمه رسيديم وأو مبادرت كرد وداخل خيمه شد وگفت : يا رسول اللّه ! أبو سفيان را آورده‌اند بىعهدى وپيمانى ، رخصت بده تا من گردنش را بزنم - وآن ملعون پيوسته رأيش اين بود كه اسيرى يا دست بسته‌اى را كه مىديد عرق نامرديش به حركت مىآمد ودر جنگ‌گاه دشمنى را كه مىديد به نامردى پشت مىگردانيد ومىگريخت ، يك مرتبه چنين جلادتى در معركهء نبرد كسى از آن نامرد نديد - .\r\nعباس گفت كه : من داخل شدم ونزديك سر رسول خدا نشستم وگفتم : پدر ومادرم فداى تو باد ، اين أبو سفيان است ومن أو را أمان داده‌ام .\r\nرسول خدا صلّى اللّه عليه وآله وسلّم فرمود كه : بياورش .\r\nپس داخل شد وبا نهايت مذلت در خدمت حضرت ايستاد ؛ حضرت فرمود كه : آيا وقت نشد كه گواهى دهى به وحدانيت خدا وپيغمبرى من ؟\r\nأبو سفيان گفت : پدر ومادرم فداى تو باد ، چه بسيار كريمى وحليمى وصله كنندهء رحمي ، اگر با خدا خداى ديگر مىبود در روز بدر وأحد به فرياد ما مىرسيد ، واما در پيغمبرى تو در نفس من هنوز شكى هست .\r\nعباس گفت : شهادت بگو واگر نه بخدا سوگند در همين ساعت گردنت را مىزنم .\r\nپس أبو سفيان به ضرورت گفت : « اشهد ان لا اله الا اللّه واشهد ان محمدا رسول اللّه » وصدايش مىلرزيد وزبانش لكنت داشت .\r\nپس أبو سفيان به عباس گفت : اكنون لات وعزى را چه كنم ؟\r\nعمر گفت : برى بر روى آنها « 1 » .\r\n\r\n\r\n","description":"","footnote":"\r\n( 1 ) . در متن روايت « اسلح عليهما » كه بمعنى « تغوّط كن بر آنها » است ذكر شده است .\r\n","page_name":" 1189 ","page_number":373},
  {"content":"\r\n\r\nأبو سفيان گفت : أف باد بر تو چه بسيار هرزه‌گوئى ، تو را چه كار است كه من با پسر عم خود سخن گويم تو در ميان سخن گوئى .\r\nپس حضرت فرمود كه : امشب نزد كي بسر مىبرى ؟\r\nگفت : نزد عباس .\r\nرسول خدا صلّى اللّه عليه وآله وسلّم عباس را فرمود : أو را ببر به خيمهء خود وصبح أو را حاضر كن نزد ما .\r\n- به روايت قطب راوندى : چون عباس أو را به خيمه برد آن ملعون از آمدن خود پشيمان شد ودر خاطر خود گفت : كي كرده است آنچه من كرده‌ام ؟ خود را به دست خود به بلا افكندم ، اگر به مكة مىرفتم وقبايل عرب را جمع مىكردم ممكن بود كه أو را بگريزانم .\r\nپس حضرت به اعجاز نبوت از خيمهء خود صدا زد كه : اگر چنين مىكردى مخذول ومنكوب مىشدى وخدا ما را بر تو يارى مىداد « 1 » - .\r\nوچون صبح طالع شد وبلال اذان گفت أبو سفيان گفت : اى أبو الفضل ! اين چه صدا است ؟\r\nعباس گفت : اين مؤذن حضرت رسول است ومردم را براي نماز خبر مىكند ، برخيز ووضو بساز وبه نماز حاضر شو . پس عباس وضو تعليم أو كرد وأو وضو ساخت ، وچون أو را به خدمت حضرت آورد ديد كه حضرت وضو مىسازد ومسلمانان دستهاى خود را در زير آب وضوى آن حضرت داشته‌اند وهر قطره به دست هر كه مىرسيد بر روى خود مىماليد .\r\nأبو سفيان گفت : هرگز نديده‌ام كه پادشاه عجم وپادشاه روم را چنين تعظيم كنند .\r\nپس چون نماز صبح را ادا كردند ، عباس أبو سفيان را به خدمت رسول خدا صلّى اللّه عليه وآله وسلّم آورد ، أبو سفيان گفت : يا رسول اللّه ! مىخواهم مرا رخصت دهى كه بروم بسوى قوم تو وايشان را بترسانم وبسوى خدا ورسول دعوت كنم . حضرت أو را مرخص فرمود ، پس\r\n\r\n\r\n","description":"","footnote":"\r\n( 1 ) . خرايج 1 / 163 .\r\n","page_name":" 1190 ","page_number":374},
  {"content":"\r\n\r\nأو به عباس گفت : چه بگويم با مردم كه مطمئن گردند ؟\r\nرسول خدا صلّى اللّه عليه وآله وسلّم فرمود كه : بگو به ايشان كه هر كه « لا اله الا اللّه ومحمد رسول اللّه » بگويد ودست از جنگ بازدارد أيمن است ، وهر كه نزد كعبه بنشيند وسلاح وحربه نداشته باشد أيمن است .\r\nعباس گفت : يا رسول اللّه ! أبو سفيان مردى است كه فخر را دوست مىدارد ومىخواهد كه أو را به شرفى مخصوص گردانى .\r\nفرمود كه : هر كه داخل خانهء أبو سفيان شود أيمن است ، وهر كه در خانهء خود بنشيند ودر خانهء خود را ببندد أيمن است .\r\nپس چون أبو سفيان روانه شد عباس گفت : يا رسول اللّه ! أبو سفيان مردى است كه كأرش مكر است ومسلمانان را در اينجا پراكنده ديد ، مبادا فريبى در خاطر داشته باشد .\r\nرسول خدا صلّى اللّه عليه وآله وسلّم فرمود : برو وأو را در دهنهء دره نگاه دار تا لشكرهاى خدا بر أو بگذرند وهمه را ببيند .\r\nچون عباس به أو رسيد گفت : اى بني هاشم ! آيا با من مكر كرديد ؟\r\nعباس گفت : بر تو معلوم خواهد شد كه كار ما مكر نيست وليكن ساعتي باش تا لشكرهاى خدا را مشاهده كنى .\r\nچون خالد بن وليد پيدا شد با سپاه بسيار از مسلمانان أبو سفيان گفت : اين رسول خداست كه مىآيد ؟ عباس گفت : اين خالد است كه چرخچى لشكر است ، پس زبير پيدا شد با قبيلهء جهينه وأشجع .\r\nأبو سفيان گفت : اين محمد است ؟\r\nعباس گفت : نه اين زبير است ، پس هر فوج از لشكر كه پيدا مىشدند أو مىگفت : اين محمد است ؟ وعباس مىگفت : نه ؛ تا آنكه علم حضرت نمايان شد در دست سعد بن عبادهء انصارى - وبا آن علم أعيان مهاجران ووجوه أنصار همراه بود ، همه در ميان آهن غوطه خورده بودند وبه غير ديده‌هاشان نمىنمود .\r\nأبو سفيان گفت : اينها كيستند ؟\r\n\r\n","description":"","footnote":"","page_name":" 1191 ","page_number":375},
  {"content":"\r\n\r\nعباس گفت : اينها أعيان مهاجران وانصارند كه در خدمت رسول خدا مىآيند .\r\nأبو سفيان گفت : پسر برادر تو پادشاهى عظيم بهم رسانيده است .\r\nعباس گفت : اين پادشاهى نيست ، اين پيغمبرى است « 1 » - .\r\nأبو سفيان از ترس تصديق كرد . وچون سعد به نزديك أبو سفيان رسيد گفت : اى أبو حنظله ! امروز روز جنگ است ، امروز روزى است كه حرمتها سبى خواهد شد ، اى قبيلهء أوس وخزرج ! امروز طلب خون خود خواهيد كرد .\r\nأبو سفيان چون اين سخنان را از سعد شنيد دست عباس را رها كرد وبه خدمت حضرت رسول صلّى اللّه عليه وآله وسلّم شتافت وصفها را مىشكافت تا به حضرت رسيد وركاب مباركش را بوسيد وگفت : پدر ومادرم فداى تو باد مگر نمىشنوى كه سعد چه مىگويد ؟ وسخنان سعد را نقل كرد ، حضرت فرمود كه : آنچه سعد گفت هيچ واقع نخواهد شد .\r\nپس حضرت أمير المؤمنين عليه السّلام را فرمود كه : برو وعلم را از سعد بگير وبه رفق ومدارا داخل مكة شو . پس حضرت أمير مبادرت نمود وعلم را از سعد گرفت وبا سعادت وفيروزى داخل مكة شد .\r\nودر آن روز حكيم بن حزام وبديل بن ورقاء وجبير بن مطعم مسلمان شدند وأبو سفيان أسب را تاخت وداخل مكة شد وگرد عسكر فيروزى اثر از كوهها بلند شده بود ، وقريش خبر نداشتند از آمدن حضرت ، پس أبو سفيان از راه پائين مكة داخل مكة شد ومىتاخت وقريش به استقبال أو آمدند وگفتند : چه خبر است ؟ اين غبار كه از كوهها بلند شده است چيست ؟\r\nگفت : محمد است با لشكر بىپايان مىآيد . پس فرياد كرد : اى آل غالب ! به خانه‌هاى خود بگريزيد وهر كه داخل خانهء من شود أيمن است ، چون هند ملعونه اين خبر را شنيد مردم را دفع مىكرد ومىگفت : برويد به جنگ واين پير خبيث - يعنى أبو سفيان - را بكشيد ، خدا لعنت كند أو را چه بد خبرآورنده وبد طليعه بوده است براي شما .\r\n\r\n\r\n","description":"","footnote":"\r\n( 1 ) . رجوع شود به شرح نهج البلاغة ابن أبي الحديد 17 / 271 - 272 .\r\n","page_name":" 1192 ","page_number":376},
  {"content":"\r\n\r\nأبو سفيان گفت : واي بر تو ! من چنان دولتي ديدم كه بزودى پادشاهان روم وپادشاهان عجم وملوك كنده وحمير مسلمان خواهند شد ، ساكت شو كه حق غالب شده است وبليه نزديك رسيده است .\r\nوحضرت سفارش فرمود مسلمانان را كه نكشند در مكة مگر كسى را كه با ايشان ارادهء قتال نمايد بغير از چند نفر كه بسيار آزار حضرت مىكردند مانند مقيس بن صبابه « 1 » وعبد اللّه بن سعد بن أبي سرح وعبد اللّه بن حنظل ودو زن مغنيه كه غنا به هجو آن حضرت مىكردند ، وفرمود : ايشان را بكشيد هر چند به پرده‌هاى كعبه چسبيده باشند .\r\nپس سعيد بن حريث وعمار بن ياسر ، ابن حنظل را ديدند كه به پردهء كعبه چسبيده است وهر دو سبقت گرفتند به كشتن أو وسعادت كشتن أو سعيد را نصيب شد ، ومقيس بن صبابه را در بازار كشتند ، وحضرت أمير المؤمنين عليه السّلام يكى از آن دو زن را به قتل رسانيد وديگرى گريخت ، وحويرث بن نفيل بن كعب « 2 » را نيز آن حضرت به قتل رسانيد .\r\nوخبر رسيد به حضرت أمير عليه السّلام كه امّ هانى خواهر آن حضرت گروهى از بنى مخزوم را أمان داده است كه حارث بن هشام وقيس بن السايب در ميان آنهايند ، پس حضرت زره وخود پوشيده در خانهء امّ هانى رفت وندا كرد كه : هر كه را پناه داده‌ايد بيرون كنيد ، وايشان از صداى حضرت بر خود بلرزيدند .\r\nپس امّ هانى بيرون آمد وحضرت را در ميان اسلحهء حرب نشناخت وگفت : اى بندهء خدا ! من امّ هانى دختر عم حضرت رسول وخواهر أمير المؤمنينم ، از خانهء من بازگرد .\r\nوباز حضرت فرمود كه : اينها را بيرون كنيد .\r\nامّ هانى گفت : بخدا سوگند شكايت تو را به حضرت رسول خواهم كرد .\r\nپس حضرت خود مسعود را از سر برداشت تا جبين انورش نمايان شد وامّ هانى أو را شناخت ، پس دويد وحضرت را در بر گرفت وگفت : فداى تو شوم ، سوگند ياد كردم كه تو\r\n\r\n\r\n","description":"","footnote":"\r\n( 1 ) . در مصدر « مقيس بن حبابه » ذكر شده است .\r\n( 2 ) . در مصدر « حويرث بن نقيذ بن كعب » ذكر شده است .\r\n","page_name":" 1193 ","page_number":377},
  {"content":"\r\n\r\nرا شكايت كنم به حضرت رسول .\r\nفرمود : برو وقسم را بعمل آور كه رسول خدا صلّى اللّه عليه وآله وسلّم در بالاى وادى ايستاده است .\r\nپس امّ هانى به خدمت حضرت آمد در وقتي كه خيمه براي رسول خدا صلّى اللّه عليه وآله وسلّم برپا كرده بودند وغسل مىكرد وفاطمه عليها السّلام در خدمت آن حضرت بود ، چون رسول خدا صلّى اللّه عليه وآله وسلّم صداى امّ هانى را شنيد أو را شناخت وگفت : مرحبا خوش آمدى اى امّ هانى .\r\nگفت : پدر ومادرم فداى تو باد ، چه‌ها ديدم امروز از على .\r\nحضرت فرمود كه : أمان دادم هر كه را تو أمان داده‌اى .\r\nحضرت فاطمه گفت : اى امّ هانى ! آمده‌اى واز على شكايت مىكنى كه دشمنان خدا ورسول را ترسانيده است ؟\r\nامّ هانى گفت : فداى تو شوم ، تقصير مرا ببخش .\r\nپس رسول خدا صلّى اللّه عليه وآله وسلّم فرمود كه : خدا سعى على را جزاى نيك دهد كه در راه خدا رعايت هيچ‌كس نمىكند ، وأمان دادم هر كه را امّ هانى أمان داده است براي قرابتي كه با على دارد « 1 » .\r\nوباز شيخ طبرسى به سند موثق از حضرت صادق عليه السّلام روايت كرده است كه : چون حضرت رسول صلّى اللّه عليه وآله وسلّم در روز فتح داخل مكة شد ، پرسيد كه : كليد كعبه نزد كيست ؟ گفتند :\r\nنزد مادر شيبه است ، پس رسول خدا صلّى اللّه عليه وآله وسلّم شيبه را طلبيد وگفت : برو ومادر خود را بگو كه كليد را براي ما بفرستد .\r\nچون پيغام را به مادرش رسانيد أو گفت : بگو مردان ما را كشتى اكنون مىخواهى كه كليد كعبه را كه مكرمت وعزت ماست از ما بگيرى ؟\r\nرسول خدا صلّى اللّه عليه وآله وسلّم فرمود كه : بگو بفرستد واگر نه حكم به قتل أو مىكنم .\r\nپس كليد را به دست پسر خود داد وبه خدمت حضرت فرستاد ، رسول خدا صلّى اللّه عليه وآله وسلّم كليد را گرفت وفرمود كه عمر را بطلبند ، چون آن بد گوهر حاضر شد حضرت فرمود كه : تو\r\n\r\n\r\n","description":"","footnote":"\r\n( 1 ) . إعلام الورى 105 - 111 .\r\n","page_name":" 1194 ","page_number":378},
  {"content":"\r\n\r\nتكذيب من مىكردى وخواب مرا دروغ مىپنداشتى ، اين است تأويل خواب من .\r\nپس حضرت در كعبه را گشود وكليد را پنهان كرد واز آن روز مقرر شده است كه چون در كعبه را گشايند كليد را پنهان كنند ، پس پسر را طلبيد وكليد را در ميان رداى أو گذاشت وگفت : ببر به مادر خود بده كه باز كليد با شما باشد « 1 » ؛ وتا حال كليددارى كعبه به أولاد شيبه است ، وحضرت صاحب الامر عليه السّلام كليد را از ايشان خواهد گرفت ودستهاى ايشان را خواهد بريد وبر كعبه خواهد آويخت وندا خواهد كرد كه : ايشان دزدان كعبه‌اند « 2 » .\r\nوكلينى به سند صحيح از حضرت صادق عليه السّلام روايت كرده است كه : در روز فتح مكة براي حضرت رسول صلّى اللّه عليه وآله وسلّم خيمه‌اى از مو در ابطح زدند وغسل كرد از كاسه‌اى كه اثر خمير در آن كاسه بود پس رو به قبله آورد وهشت ركعت نماز كرد « 3 » .\r\nوطبرسى وكلينى به سند موثق وحسن روايت كرده‌اند از آن حضرت كه : چون رسول خدا صلّى اللّه عليه وآله وسلّم در روز فتح در كعبه را گشود ، چند صورت در كعبه كشيده بودند ، فرمود كه آنها را محو كردند ، پس دو عضادهء در كعبه را به دستهاى مبارك خود گرفت وگفت : « لا اله الّا اللّه وحده لا شريك له ، صدق وعده ونصر عبده وهزم الأحزاب وحده » چه مىگوئيد وچه گمان مىبريد ؟ ودر آن وقت همهء صناديد قريش كه حضرت را آزار كرده بودند داخل مسجد شدند وگمان ايشان آن بود كه همه را به قتل خواهد رسانيد ، چون اين سخن را از حضرت شنيدند گفتند : گمان نيك مىبريم وسخن نيك مىگوئيم ، تو را برادر كريم وپسر عم كريم مىدانيم .\r\nحضرت فرمود كه : من مىگويم به شما چنانكه برادرم يوسف به برادران خود گفت در وقتي كه بر ايشان قدرت بهم رسانيد  لا تَثْرِيبَ عَلَيْكُمُ الْيَوْمَ يَغْفِرُ اللَّهُ لَكُمْ وَهُوَ أَرْحَمُ الرَّاحِمِينَ  « 4 » يعنى : « ملامتى نيست بر شما امروز مىآمرزد خدا شما را وأو رحيم‌ترين\r\n\r\n\r\n","description":"","footnote":"\r\n( 1 ) . إعلام الورى 111 .\r\n( 2 ) . رجوع شود به ارشاد شيخ مفيد 2 / 383 - 384 وكتاب الغيبة شيخ طوسي 472 وروضة الواعظين 265 .\r\n( 3 ) . كافى 3 / 451 ، وروايت در آنجا بدون ذكر امام صادق عليه السّلام آمده است .\r\n( 4 ) . سورهء يوسف : 92 .\r\n","page_name":" 1195 ","page_number":379},
  {"content":"\r\n\r\nرحم كنندگان است » . پس فرمود : بدرستى كه خدا مكة را محترم گردانيده است در روزى كه آسمانها وزمين را آفريده است ، پس آن محترم است به حرمت خدا تا روز قيامت ، متعرض شكاران نبايد شد ودرختش را نبايد بريد وگياهش را قطع نبايد كرد وگمشده‌اش را برداشتن حلال نيست مگر براي كسى كه تعريف كند وبه صاحب برساند .\r\nپس عباس گفت كه : مگر علف « اذخر » كه براي سقف خانه‌ها وبراي قبرها در كار است .\r\nپس حضرت فرمود به وحى الهى كه : مگر اذخر « 1 » .\r\nبه روايت صحيح ديگر فرمود كه : مكة محترم است به حرمت خدا ، وحلال نبوده است كسى را كه به جنگ داخل شود در آن ، وبعد از اين براي كسى حلال نخواهد بود ، وبراي من در همين يك ساعت روز حلال شد « 2 » .\r\nوبه دو روايت صحيح وموثق ديگر از امام محمد باقر عليه السّلام وبه روايت موثق ديگر از حضرت صادق عليه السّلام منقول است كه : در اين خطبه فرمود رسول خدا صلّى اللّه عليه وآله وسلّم كه : أيها الناس ! حاضران به غايبان برسانند كه بدرستى كه حق تعالى از شما برطرف كرد نخوت جاهليت را وتفاخر كردن به پدران وخويشان را ؛ بدرستى كه همه از آدم بهم رسيده‌اند وآدم از گل مخلوق شده است وهر كه از محرمات الهى پرهيزكارتر است أو نزد خدا گرامىتر است وهر كه أطاعت خدا بيشتر مىكند بهتر است ؛ بدرستى كه عرب بودن به نسب نمىباشد وليكن به زبان گويا ودين حق مىباشد پس كسى كه عمل أو كوتاهى كند حسب أو بكار نمىآيد ؛ بدرستى كه خونى كه در جاهليت شده بود وهر ستم وكينه وعداوتى كه پيش از اين بود همه در زير پاى من است تا روز قيامت ، يعنى همه را باطل كردم مگر خدمت كعبه وسقايت حاجيان از زمزم كه آنها را به هر كه داشته است مىگذارم « 3 » .\r\nوبه روايت أخير : پس با أهل مكة خطاب فرمود كه : بد ياران وهمسايگان بوديد شما براي پيغمبر خود ، مرا به دروغ نسبت داديد ودور كرديد واز مكة بيرون كرديد ومرا ذليل\r\n\r\n\r\n","description":"","footnote":"\r\n( 1 ) . إعلام الورى 111 با تفاوتهايى ؛ كافى 4 / 225 - 226 .\r\n( 2 ) . رجوع شود به كافى 4 / 226 وإعلام الورى 111 .\r\n( 3 ) . رجوع شود به كافى 8 / 246 وكتاب الزهد 56 وتفسير قمى 2 / 322 ومكارم الأخلاق 438 .\r\n","page_name":" 1196 ","page_number":380},
  {"content":"\r\n\r\nكرديد ، وبه اين هم راضى نشديد تا آنكه بسوى بلاد من آمديد وبا من جنگ كرديد ، برويد كه شما را آزاد كردم . پس ايشان بيرون آمدند به نحوى كه گويا از قبر زنده شده‌اند وبيرون آمده‌اند چون از حيات خود نااميد شده بودند ، پس مسلمان شدند وبا آن حضرت بيعت كردند « 1 » .\r\nوشيخ طوسي به سند موثق از حضرت صادق عليه السّلام روايت كرده است كه : نماز واجب را در ميان كعبه مكن زيرا كه حضرت رسول صلّى اللّه عليه وآله وسلّم در حج وعمره داخل كعبه نشد ودر روز فتح مكة داخل شد در غير وقت نماز واجب ودو ركعت نماز در ميان دو ستون كرد وأسامة بن زيد در خدمت حضرت بود « 2 » .\r\nوكلينى به سند معتبر از آن حضرت روايت كرده است كه : حضرت رسول صلّى اللّه عليه وآله وسلّم در روز فتح مكة كسى را أسير نكرد وفرمود : هر كه در خانهء خود را ببندد أيمن است وهر كه سلاح خود را بيندازد أيمن است « 3 » .\r\nودر قرب الإسناد از امام محمد باقر عليه السّلام روايت كرده است كه : چون حضرت رسول صلّى اللّه عليه وآله وسلّم در روز فتح مكة داخل كعبه شد دو صورت در ميان كعبه ديد كه نقش كرده بودند ، پس جامه‌اى را طلبيد ودر آب فرو برد وآن صورتها را محو كرد وامر كرد به كشتن عبد اللّه بن أبي سرح هر چند كه أو را در ميان كعبه بيابند وبه كشتن عبد اللّه بن حنظل ومقيس بن صبابه وبه كشتن قرسا وأم ساره كه دو زن زناكار بودند وغنا به هجو آن حضرت مىكردند ودر روز أحد مردم را تحريص بر جنگ آن حضرت مىكردند « 4 » .\r\nوشيخ مفيد وقطب راوندى وشيخ طبرسى از حضرت صادق عليه السّلام روايت كرده‌اند كه : در مسجد الحرام سيصد وشصت بت گذاشته بودند وبه سرب آنها را به يكديگر دوخته بودند ، پس حضرت رسول صلّى اللّه عليه وآله وسلّم در روز فتح مكة مشتى از سنگريزه برداشت وبر روى آنها ريخت\r\n\r\n\r\n","description":"","footnote":"\r\n( 1 ) . إعلام الورى 112 . ونيز رجوع شود به مناقب ابن شهرآشوب 1 / 261 - 262 .\r\n( 2 ) . تهذيب الأحكام 2 / 382 ؛ استبصار 1 / 298 .\r\n( 3 ) . كافى 5 / 12 ؛ وسائل الشيعة 15 / 27 .\r\n( 4 ) . قرب الإسناد 130 ، ودر آن بجاى حنظل ، خطل ؛ وبجاى قرسا ، فرتنى ذكر شده است .\r\n","page_name":" 1197 ","page_number":381},
  {"content":"\r\n\r\nوگفت :  جاءَ الْحَقُّ وَزَهَقَ الْباطِلُ إِنَّ الْباطِلَ كانَ زَهُوقاً  « 1 » پس به اعجاز آن حضرت همهء بتها بر رو در افتادند ، پس حكم فرمود آنها را از مسجد بيرون بردند وشكستند « 2 » .\r\nوچون وقت نماز ظهر شد بلال را امر كرد كه بر بأم كعبه رفت واذان گفت ، عكرمة پسر أبو جهل گفت كه : مرا بد مىآيد كه اين مرد مانند خر بر بأم كعبه فرياد مىكند ، وخالد بن أسيد گفت : الحمد للّه كه أبو عتاب پدر من زنده نيست كه اين صدا را بشنود ، وسهيل بن عمرو گفت : اين كعبهء خداست اگر خدا نخواهد برطرف خواهد كرد ، پس أبو سفيان گفت :\r\nمن هيچ نمىگويم مىترسم اين ديوارها محمد را خبر دهند .\r\nپس حضرت ايشان را طلبيد وبه اعجاز نبوت گفتهء هر يك را خبر داد ، پس عتاب بن أسيد گفت : يا رسول اللّه ! گفته‌ايم اينها را واكنون استغفار مىكنيم وتوبه مىكنيم ؛ پس توبه كرد ومسلمان شد وحضرت أو را والى مكة گردانيد .\r\nوگويند كه : در فتح مكة سه نفر از مسلمانان كشته شدند كه راه را گم كردند واز راه پائين مكة داخل شدند ومشركان ايشان را كشتند « 3 » .\r\nوابن طاووس روايت كرده است كه : چون حضرت رسول صلّى اللّه عليه وآله وسلّم داخل مكة شد در حجر إسماعيل سيصد وشصت بت گذاشته بودند ، حضرت برابر هر يك از آنها مىرسيد عصائى كه در دست مبارك خود داشت به چشم يا شكم آن بت مىزد ومىگفت  جاءَ الْحَقُّ وَزَهَقَ الْباطِلُ إِنَّ الْباطِلَ كانَ زَهُوقاً  وآن بت در ساعت بر رو مىافتاد وأهل مكة مىگفتند پنهان كه : ما ساحرتر از محمد نديده‌ايم « 4 » .\r\nوابن بابويه به سند صحيح از حضرت صادق عليه السّلام روايت كرده است كه : چون حضرت رسول صلّى اللّه عليه وآله وسلّم داخل مكة شد در روز فتح بر كوه صفا ايستاد وفرمود : اى فرزندان هاشم !\r\n\r\n\r\n","description":"","footnote":"\r\n( 1 ) . سورهء اسراء : 81 .\r\n( 2 ) . ارشاد شيخ مفيد 1 / 138 ودر آن نامى از امام صادق عليه السّلام نيامده است ؛ خرايج 1 / 97 ؛ مجمع البيان 3 / 435 و 5 / 557 وروايت در آن دو جا از عبد اللّه بن مسعود وبا اندكى تفاوت ذكر شده است .\r\n( 3 ) . إعلام الورى 112 .\r\n( 4 ) . سعد السعود 220 .\r\n","page_name":" 1198 ","page_number":382},
  {"content":"\r\n\r\nاى فرزندان عبد المطلب ! من رسول خدايم بسوى شما ، مگوئيد كه محمد از ماست وهر چه خواهيد بكنيد ، بخدا سوگند كه نيست دوستان من از شما واز غير شما مگر پرهيزكاران ، وچنان نباشد كه در قيامت بيائيد وعقاب دنيا بر گردن خود گرفته باشيد وديگران بيايند وثواب آخرت بر گردن خود گرفته باشند ، من در ميان خود وخدا عذر را بر شما قطع كردم وعمل من از من وعمل شما از شما خواهد بود ومرا به عمل شما نخواهند گرفت « 1 » .\r\nوكلينى وعلي بن إبراهيم به سندهاى معتبر از حضرت صادق عليه السّلام روايت كرده‌اند كه :\r\nحضرت رسول صلّى اللّه عليه وآله وسلّم در روز فتح مكة در مسجد نشست وبا مردان بيعت كرد تا وقت نماز ظهر شد ونماز كرد وباز بيعت گرفت تا وقت نماز عصر ، پس بعد از نماز نشست براي بيعت زنان وحق تعالى اين آيات را فرستاد  يا أَيُّهَا النَّبِيُّ إِذا جاءَكَ الْمُؤْمِناتُ يُبايِعْنَكَ عَلى أَنْ لا يُشْرِكْنَ بِاللَّهِ شَيْئاً وَلا يَسْرِقْنَ وَلا يَزْنِينَ وَلا يَقْتُلْنَ أَوْلادَهُنَّ وَلا يَأْتِينَ بِبُهْتانٍ يَفْتَرِينَهُ بَيْنَ أَيْدِيهِنَّ وَأَرْجُلِهِنَّ وَلا يَعْصِينَكَ فِي مَعْرُوفٍ فَبايِعْهُنَّ وَاسْتَغْفِرْ لَهُنَّ اللَّهَ إِنَّ اللَّهَ غَفُورٌ رَحِيمٌ  « 2 » يعنى : « اى پيغمبر بزرگوار ! هرگاه بيايند بسوى تو زنان مؤمنه كه بيعت كنند با تو بر آنكه شريك نگردانند با خدا چيزى را ودزدى نكنند وزنا نكنند ونكشند أولاد خود را ونياورند بهتانى كه افترا كنند ميان دستها وپاهاى خود - يعنى فرزند ديگرى را به شوهر خود ملحق نكنند - ونافرمانى تو نكنند در هر امر نيكى كه به ايشان بفرمائى ، پس بيعت كن با ايشان وطلب آمرزش كن براي ايشان از خدا ، بدرستى كه خدا آمرزنده ومهربان است » .\r\nچون اين آية را بر ايشان خواند هند گفت : فرزند بزرگ كرديم وشما كشتيد ؛ وامّ حكيم دختر حارث بن هشام كه زن عكرمة پسر أبو جهل بود گفت : يا رسول اللّه ! آن كدام معروف است كه خدا گفته است ما معصيت تو در آن نكنيم ؟ حضرت فرمود : در\r\n\r\n\r\n","description":"","footnote":"\r\n( 1 ) . صفات شيعه 5 .\r\n( 2 ) . سورهء ممتحنه : 12 .\r\n","page_name":" 1199 ","page_number":383},
  {"content":"\r\n\r\nمصيبتها طپانچه بر روى خود مزنيد وروى خود را مخراشيد وموى خود را مكنيد وگريبان خود را چاك مكنيد وجامهء خود را سياه مكنيد ووا ويلاه مگوئيد . پس بر اين شرطها حضرت با ايشان بيعت كرد ، پس زنان گفتند : يا رسول اللّه ! چگونه با تو بيعت كنيم ؟ حضرت فرمود : من دست به دست زنان نمىرسانم ؛ پس قدح آبى طلبيد ودست مبارك خود را در ميان قدح برد وبيرون آورد وفرمود : شما دستهاى خود را در قدح داخل كنيد ، اين بيعت شماست .\r\nپس حضرت فرمود كه : دست طاهر حضرت رسول صلّى اللّه عليه وآله وسلّم از آن پاكيزه‌تر بود كه به دست زن نامحرمى برسد « 1 » .\r\nوشيخ طبرسى روايت كرده است كه : حضرت در كوه صفا از زنان بيعت گرفت وهند جگرخوار ملعونه نقابى بسته بود ودر ميان زنان نشسته بود واز حضرت خايف بود ، چون حضرت فرمود : با شما بيعت مىكنم كه شرك نياوريد ، هند گفت : از ما شرطها مىگيرى كه از مردان نگرفتى ؟\r\nچون حضرت فرمود كه : دزدى مكنيد ، هند گفت كه : أبو سفيان مرد ممسكى است واز مال أو چيزى برداشته‌ام نمىدانم كه مرا حلال خواهد نمود يا نه ، أبو سفيان گفت : هر چه برداشته‌اى وهر چه بعد از اين برمىدارى بر تو حلال است « 2 » ؛ پس حضرت تبسم فرمود وهند ملعونه را شناخت وفرمود : توئى هند دختر عتبه ؟ گفت : بلى عفو كن از آنچه گذشته است تا خدا از تو عفو كند .\r\nپس حضرت فرمود : زنا مكنيد ، هند گفت : آيا زن حرّه زنا مىكند ؟ عمر خنديد به اعتبار آنكه در جاهليت با أو زنا كرده بود ، وأو از زنان مشهور به زنا بود ومعاوية را از زنا بهم رسانيده بود .\r\nپس حضرت فرمود : أولاد خود را مكشيد ، هند گفت : ما در كوچكى فرزندان را بزرگ\r\n\r\n\r\n","description":"","footnote":"\r\n( 1 ) . كافى 5 / 527 ؛ تفسير قمى 2 / 364 .\r\n( 2 ) . عبارت « وهر چه بعد از اين بر مىدارى » در مصدر ذكر نشده است .\r\n","page_name":" 1200 ","page_number":384},
  {"content":"\r\n\r\nنموديم شما در بزرگى آنها را كشتيد ؛ واين را براي آن گفت كه حنظله پسر أو را حضرت أمير المؤمنين عليه السّلام كشته بود در روز بدر ، پس حضرت تبسم نمود .\r\nوچون گفت : بهتان مزنيد ، هند گفت : بهتان قبيح است وتو ما را امر نمىكنى مگر به رشد وصلاح واخلاق پسنديده .\r\nوچون حضرت فرمود كه : معصيت مكنيد در معروف ، هند گفت : ما كه در اينجا نشسته‌ايم در خاطر نداريم كه تو را معصيت كنيم « 1 » .\r\nوابن شهرآشوب روايت كرده است كه : در روز فتح مكة عثمان بن أبي طلحهء عبدي « 2 » در كعبه را بست وبر بأم رفت ، گفتند : كليد را بده كه رسول خدا مىخواهد ، گفت : اگر مىدانستم كه رسول خداست كليد را از أو منع نمىكردم ، پس حضرت أمير المؤمنين عليه السّلام بر بأم رفت ودستش را پيچيد وكليد را أو گرفت وبه خدمت آورد وحضرت در را گشود وداخل خانه شد ودو ركعت نماز كرد ، چون بيرون آمد عباس از حضرت سؤال كرد كه كليد را به أو بدهد ، پس اين آية نازل شد  إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها  « 3 » پس حضرت عثمان را طلبيد وكليد را به أو داد ، وچون شنيد كه خدا امر كرده است كه كليد را به أو دهند مسلمان شد « 4 » .\r\nعياشى از حضرت صادق عليه السّلام روايت كرده است كه : در روز فتح حضرت رسول صلّى اللّه عليه وآله وسلّم فرمود كه بتهاى قريش را از مسجد بيرون بردند وشكستند وبتي داشتند كه در مروه گذاشته بودند ، از حضرت التماس كردند كه آن را نشكند ، حضرت تأملى فرمود وبعد از آن امر كرد كه آن را نيز شكستند پس حق تعالى فرستاد  وَلَوْ لا أَنْ ثَبَّتْناكَ لَقَدْ كِدْتَ تَرْكَنُ \r\n\r\n\r\n","description":"","footnote":"\r\n( 1 ) . مجمع البيان 5 / 276 .\r\n( 2 ) . در مناقب « عثمان بن طلحهء عبدي » ودر تفسير الوسيط وتفسير غرائب القرآن « عثمان بن طلحة الحجبى » ذكر شده است .\r\n( 3 ) . سورهء نساء : 58 .\r\n( 4 ) . مناقب ابن شهرآشوب 2 / 163 . ونيز رجوع شود به تفسير الوسيط 2 / 69 وتفسير غرائب القرآن 2 / 432 .\r\n","page_name":" 1201 ","page_number":385},
  {"content":"\r\n\r\n إِلَيْهِمْ شَيْئاً قَلِيلًا  « 1 » « اگر نه آن بود كه تو را ثابت داشتيم هرآينه نزديك بود كه ميل كنى بسوى ايشان اندكى » « 2 » .\r\nواز حضرت امام حسن عسكرى عليه السّلام منقول است كه : چون حق تعالى محمد را در مكة مبعوث گردانيد ودعوت خود را ظاهر ساخت وحجت خود را هويدا گردانيد وبزرگان ايشان را در پرستيدن بتها عيبها وملامتها كرد ، همه با أو تير كين در كمان عداوت پيوستند ومعاشرت بد با آن جناب نمودند وسعى كردند در خراب كردن مسجدها كه محمد وعلى وشيعيان ايشان در دور كعبه براي پرستيدن خدا ودعوت به دين خدا بنا كرده بودند ، ودر ايذاء واضرار ايشان دقيقه‌اى از سعى را فرو نگذاشتند وحضرت رسول را ملجأ كردند كه به ناچار ترك مكهء معظمه نموده بسوى مدينهء طيبه هجرت نمايد ، پس در هنگام بيرون رفتن از مكة رو به جانب مكة گردانيد وفرمود : خدا مىداند كه من تو را دوست مىدارم واگر أهل تو مرا بيرون نمىكردند هيچ شهري را بر تو اختيار نمىكردم وبدل تو هم هيچ مكاني را نمىپسنديدم وبر مفارقت تو بسيار اندوهناكم ، پس جبرئيل نازل شد كه :\r\nخداوند اعلا تو را سلام مىرساند ومىفرمايد كه : بزودى تو را بسوى اين بلد برخواهم گردانيد ظفر يافته وغنيمت برده وبا سلامت وعافيت وقهر وغلبه ، چنانكه فرموده است  إِنَّ الَّذِي فَرَضَ عَلَيْكَ الْقُرْآنَ لَرادُّكَ إِلى مَعادٍ  « 3 » « بدرستى كه آن كسى كه واجب گردانيده است بر تو رسانيدن قرآن را البتة تو را بازگرداننده است بسوى محل بازگشت تو » يعنى مكة .\r\nچون حضرت اين وعدهء الهى را به أصحاب خود خبر داد وخبر به أهل مكة رسيد ايشان استهزاء كردند به اين سخن وباور نكردند كه حضرت هرگز بسوى مكة برگردد ، پس باز حق تعالى فرستاد : زود باشد كه من بر أهل مكة تو را ظفر دهم وحكم من در آن بلدهء مباركه جارى شود وبزودى منع كنم مشركان را از داخل شدن مكة كه احدى از ايشان\r\n\r\n\r\n","description":"","footnote":"\r\n( 1 ) . سورهء اسراء : 74 .\r\n( 2 ) . تفسير عياشى 2 / 306 .\r\n( 3 ) . سورهء قصص : 85 .\r\n","page_name":" 1202 ","page_number":386},
  {"content":"\r\n\r\nداخل شوند مگر پنهان وخائف وترسان از كشته شدن .\r\nپس چون وعدهء الهى به عمل آمد وحضرت مكة را فتح كرد وبا ظفر وغلبه داخل كعبه شد وفرمان آن جناب در مكة جارى شد ، عتاب بن أسيد را بر ايشان والى گردانيد ، وچون خبر حكومت أو به أهل مكة رسيد گفتند : محمد هميشه استخفاف به حق ما مىكند وما را ذليل مىگرداند تا آنكه طفل هيجده‌ساله را أمير ما گردانيده است ودر ميان ما پيران وصاحبان تدبير هستند وما همسايگان حرم خدائيم وشهر ما بهترين بقعه‌هاى زمين است .\r\nپس حضرت نامهء امارت عتاب را نوشت ودر أول نامه نوشت : نامه‌اى است از محمد رسول خدا به همسايگان ومجاوران خانهء خدا وساكنان حرم خدا ، اما بعد پس هر كه از شما به خدا ايمان آورده است وبه محمد رسول خدا در أقوال أو تصديق كرده است وكردار أو را صواب دانسته است وبا على برادر محمد كه وصى أو وبهترين خلق خداست بعد از أو موالات دارد پس أو از ماست وبازگشت أو بسوى ماست ، وهر كه يكى از اينها را كه نوشتم مخالفت مىنمايد پس دور باد أو كه از أصحاب جهنم است وخدا هيچ عمل از اعمال أو را قبول نمىكند هر چند عمل أو عظيم وبزرگ باشد وابد الآباد در جهنم به عذاب الهى معذب خواهد بود ، وبتحقيق كه محمد رسول خدا بر گردن عتاب بن أسيد لازم گردانيده است احكام ومصلحتهاى شما را وبه أو تفويض نموده است كه غافل شما را تنبيه كند وجاهل شما را تعليم نمايد وأمور مضطربهء شما را مستقيم گرداند ، وهر كه از آداب الهى تجاوز نمايد أو را تأديب كند ، وأو را براي آن أمير شما گردانيد كه مىدانست كه بر شما فضل وزيادتى دارد در امورات محمد رسول خدا وتعصب از براي على ولىّ خدا ، پس أو خادم ماست ودر راه دين برادر ماست وبا دوستان ما دوست است وبا دشمنان ما دشمن است ، واز براي شما آسمانى است سايه افكنده وزمينى است راحت بخشنده وآفتابى است تابنده ، وخدا أو را بر همهء شما زيادتى بخشيده است به سبب زيادتى موالات ومحبت أو نسبت به محمد وعلى وطيبين از آل ايشان ، وأو حاكم است بر شما كه امر خدا را در ميان شما جارى گرداند وخدا أو را از توفيق خود خالى نخواهد گذاشت چنانكه كامل گردانيده است از موالات محمد وعلى بهره ونصيب أو را ، وأو را احتياج به مكاتبه ومراسلهء ما\r\n\r\n","description":"","footnote":"","page_name":" 1203 ","page_number":387},
  {"content":"\r\n\r\nنخواهد شد ، وآنچه خير شما واوست خدا أو را الهام خواهد كرد ، پس هر كه از شما أو را أطاعت كند اميدوار جزاى جميل وعطاى جزيل از خداوند جليل بوده باشد ، وهر كه مخالفت أو نمايد از عذاب وافر خداوند قاهر در حذر باشد ، وكسى از شما در مخالفت أو حجت نگيرد به خردسالى أو زيرا كه بزرگتر أفضل نمىباشد بلكه أفضل بزرگتر مىباشد ، وأو أفضل وبزرگتر است از شما در دوستى دوستان ما ودشمنى دشمنان ما ، وبه سبب اين ما أو را بر شما أمير گردانيديم ، پس هر كه أو را أطاعت كند خوشا حال أو وهر كه مخالفت أو نمايد عذاب أو بر ديگرى نوشته نخواهد شد .\r\nپس عتاب با اين خطاب مستطاب وفرمان عالىجناب وارد مكهء معظمه شد ودر مجمع ايشان ايستاد وگفت : اى گروه أهل مكة ! رسول خدا صلّى اللّه عليه وآله وسلّم مرا بسوى شما فرستاده است كه شهاب سوزنده باشم براي منافقان شما ورحمت وبركتي باشم براي مؤمنان شما ، ومن نيكو مىشناسم مؤمن ومنافق شما را وبزودى نداى نماز در خواهم داد كه براي آن حاضر شويد ، وملاحظه خواهم كرد هر كه از شما حاضر شده باشد به جماعت مسلمانان حكم مؤمنان را بر أو جارى خواهم كرد وهر كه حاضر نشده باشد اگر عذرى داشته باشد أو را معذور خواهم داشت واگر عذرى نداشته باشد گردنش را خواهم زد به حكم خدا ورسول تا پاك گردانم حرم خدا را از لوث وجود پليد منافقان ؛ اما بعد بدانيد صدق وراستى امانت است ، ودروغ وفجور خيانت است ، وفاحشة وگناه در هيچ گروه شايع نمىشود مگر آنكه خدا مذلت وخوارى را بر ايشان مسلط مىگرداند ؛ وبدانيد كه قوى شما نزد من ضعيف است تا حق ضعيفان را از أو بگيرم وضعيف شما نزد من قوى است تا حق أو را براي أو از اقويا استيفا نمايم ؛ پس از خدا بترسيد وجانهاى خود را به طاعت خدا شريف گردانيد ونفسهاى خود را به مخالفت پروردگار خود ذليل مگردانيد .\r\nپس حكم الهى را موافق حق وعدالت در ميان ايشان جارى ساخت ومؤمنان را عزيز ومنافقان را ذليل گردانيد « 1 » .\r\n\r\n\r\n","description":"","footnote":"\r\n( 1 ) . تفسير امام حسن عسكرى عليه السّلام 554 .\r\n","page_name":" 1204 ","page_number":388},
  {"content":"\r\n\r\n\r\nباب چهل وچهارم در بيان غزوهء حنين وساير وقايعى كه پيش از آن وبعد از آن به وقوع پيوست\r\nتا غزوهء تبوك\r\n\r\n","description":"","footnote":"","page_name":" 1205 ","page_number":389},
  {"content":"\r\n . \r\n","description":"","footnote":"","page_name":" 1206 ","page_number":390},
  {"content":"\r\n\r\nشيخ مفيد وشيخ طبرسى وقطب راوندى وديگران روايت كرده‌اند كه : حضرت رسول صلّى اللّه عليه وآله وسلّم بعد از فتح مكة لشكرها به أطراف مكة فرستاد كه قبائل عرب را بسوى اسلام دعوت كنند وايشان را امر به قتال نفرمود .\r\nپس غالب بن عبد اللّه را بسوى بنى مدلج فرستاد ، ايشان گفتند : ما بر تو نيستيم وبا تو نيستيم ! مردم گفتند : يا رسول اللّه ! جنگ كن با ايشان ، حضرت فرمود : ايشان سركرده وبزرگى دارند كه مرد عاقل فهميده‌اى است وبسى آدم از بنى مدلج كه در راه خدا شهيد خواهد شد .\r\nوعمرو بن أمية را بسوى قبيلهء بنى الدئل « 1 » فرستاد كه ايشان را به اسلام دعوت كند وايشان امتناع بسيار كردند ، صحابه گفتند : يا رسول اللّه ! با ايشان قتال كن ، فرمود : الحال بزرگ ايشان مىآيد ومسلمان مىشود وقومش مسلمان خواهند شد .\r\nوعبد اللّه بن سهيل را بسوى بنى محارب فرستاد وايشان مسلمان شدند وعده‌اى از ايشان به خدمت حضرت آمدند « 2 » .\r\nوخالد بن وليد ملعون را بسوى بنى جذيمه فرستاد ، وقصهء أو را عامه وخاصه به طرق بسيار روايت كرده‌اند با اندك اختلافى « 3 » .\r\nوابن بابويه وشيخ طوسي به سند صحيح ومعتبر از حضرت محمد باقر عليه السّلام روايت\r\n\r\n\r\n","description":"","footnote":"\r\n( 1 ) . در مصدر « بنى الهذيل » آمده است .\r\n( 2 ) . إعلام الورى 112 .\r\n( 3 ) . ارشاد شيخ مفيد 1 / 139 ؛ إعلام الورى 112 - 113 ؛ مغازى 3 / 875 ؛ تاريخ طبري 2 / 164 ؛ كامل ابن أثير 2 / 255 .\r\n","page_name":" 1207 ","page_number":391},
  {"content":"\r\n\r\nكرده‌اند كه : حضرت رسول صلّى اللّه عليه وآله وسلّم خالد بن وليد را بسوى قبيله‌اى فرستاد كه ايشان را « بنو مصطلق » مىگفتند از قبيلهء بنى جذيمه وميان آن قبيله وبنو مخزوم كه قبيلهء خالد بودند در جاهليت عداوتى بود ، چون خالد به نزد ايشان رفت ايشان پيشتر به خدمت حضرت آمده وأطاعت كرده بودند ونامهء امانى از حضرت گرفته بودند ، چون ايشان اظهار اسلام وأطاعت كردند خالد امر كرد منادى را كه اذان نماز بگويد ، چون ايشان به گمان أمان بىحربه وسلاح به نماز حاضر شدند ونماز كردند وچون از نماز فارغ شدند امر كرد لشكر خود را بر ايشان تاختند وبسيارى از ايشان را كشتند وأموال ايشان را غارت كردند ؛ پس بقية السيف ايشان نامهء خود را برداشتند وبه خدمت حضرت آمدند وواقعه را عرض كردند .\r\nچون حضرت اين واقعهء شنيعهء هايله را شنيد رو به قبله آورد وفرمود : خداوندا ! پناه مىبرم بسوى تو از آنچه كرده است خالد بن وليد .\r\nپس در آن وقت غنيمتى از طلا وامتعه براي حضرت آورده بودند آنها را به أمير المؤمنين عليه السّلام داد وفرمود : يا علي ! برو به نزد بنى جذيمه از قبيلهء بنى مصطلق وايشان را راضى گردان از آنچه خالد كرده است با ايشان ؛ پس پاهاى مبارك خود را برداشت وفرمود : يا علي ! حكم أهل جاهليت را در زير پاهاى خود گذار ، يعنى به حكم خدا حكم كن ميان ايشان نه به حكم جاهليت .\r\nپس چون علي عليه السّلام به قبيلهء ايشان رسيد موافق حكم خدا ميان ايشان حكم نمود ، وچون به خدمت حضرت برگشت رسول خدا صلّى اللّه عليه وآله وسلّم پرسيد : چه كردى در ميان ايشان ؟\r\nفرمود : يا رسول اللّه ! أول هر خون كه در ميانشان ريخته شده بود ديهء آن را دادم ، وهر طفلى كه در شكم تلف شده بود غلامي يا كنيزى دادم ، وهر مالي كه از ايشان تلف شده بود تاوان دادم ، وزيادتى مال كه در نزد من ماند براي تاوان ظرفهاى سگهاى ايشان كه از آنها آب مىخورده‌اند دادم ، وبراي تاوان ريسمانهاى شبانان ايشان دادم ، وباز زيادتى ماند قدرى براي ترسيدن زنان وأطفال ايشان دادم وباز قدرى براي چيزها كه واقع شده باشد وايشان ندانند دادم ، وقدرى ديگر نزد ما ماند به ايشان دادم كه به طيب خاطر از تو راضى شوند .\r\n\r\n","description":"","footnote":"","page_name":" 1208 ","page_number":392},
  {"content":"\r\n\r\nحضرت فرمود : دادى يا علي كه از من راضى شوند ، خدا از تو راضى شود ، يا علي ! تو از من بمنزلهء هارونى از موسى مگر آنكه بعد از من پيغمبرى نمىباشد « 1 » .\r\nبه روايت ديگر فرمود كه : مرا راضى كردى خدا از تو راضى شود ، يا علي ! تو هدايت كنندهء أمت منى ، يا علي ! سعادتمند وبهترين سعادتمند آن كسى است كه تو را دوست دارد وتابع طريقهء تو باشد ، وشقى وبدترين اشقيا كسى است كه مخالفت تو كند واز طريقهء تو كراهت داشته باشد تا روز قيامت « 2 » .\r\nودر كتب معتبره از وقايع سال هشتم هجرت ذكر كرده‌اند كه عكرمة پسر أبو جهل در اين سال مسلمان شد وبعد از فتح مكة أو از حضرت گريخت وبه جانب يمن رفت وزنش از براي أو از حضرت أمان گرفت وبرگشت ومسلمان شد « 3 » .\r\nوگفته‌اند : در اين سال حضرت خالد را فرستاد كه « عزّى » را شكست وآن عظيمترين بتهاى قريش بود ؛ وعمرو بن عاص را فرستاد كه « سواع » را شكست وآن بت هذيل بود ؛ وسعد بن زيد را فرستاد كه « منات » را شكست « 4 » .\r\n\r\n\r\n","description":"","footnote":"\r\n( 1 ) . امالى شيخ صدوق 146 - 147 .\r\n( 2 ) . امالى شيخ طوسي 498 .\r\n( 3 ) . سيرهء ابن هشام 4 / 410 ؛ البداية والنهاية 4 / 307 .\r\n( 4 ) . تاريخ طبري 2 / 163 و 164 ؛ المنتظم 3 / 329 و 330 .\r\n","page_name":" 1209 ","page_number":393},
  {"content":"\r\n\r\n\r\nفصل در بيان غزوهء حنين است\r\nعلي بن إبراهيم وشيخ مفيد وشيخ طبرسى وديگران روايت كرده‌اند كه : سبب غزوهء حنين آن بود كه : چون حضرت رسول متوجه مكة گرديد چنان اظهار نمود براي مصلحت كه به جنگ هوازن مىروم ، وچون خبر به هوازن رسيد تهيهء خود را گرفتند وعساكر واسلحهء بسيار جمع كردند ورؤساى هوازن بسوى مالك بن عوف نضرى « 1 » رفتند وأو را بر خود رئيس كردند وبيرون آمدند وأموال ومواشي وانعام وزنان وفرزندان خود را همه با خود آوردند تا به وادى أوطاس نزول كردند ، ودريد بن الصمهء جشمى در ميان ايشان بود وأو رئيس جشم بود ومرد پيرى بود ونابينا شده بود ، چون به أوطاس نزول كردند دست بر زمين ماليد وپرسيد كه : اين چه وادى است ؟\r\nگفتند : وادى أوطاس است .\r\nگفت : نيكو محلى است براي جولان اسبان ، نه ناهموار دندانه‌دار است ونه نرم لغزنده است ؛ پس گفت : چرا من صداى أسب وشتر وگاو وگوسفند مىشنوم وصداى گريهء أطفال به گوش من مىآيد ؟\r\nگفتند : مالك بن عوف با مردم أموال ومواشي وزنان وفرزندان ايشان را آورده است كه مردم براي زن وفرزند ومال خود جنگ كنند ونگريزند .\r\n\r\n\r\n","description":"","footnote":"\r\n( 1 ) . در إعلام الورى ومغازى وكامل ابن أثير وبعضي ديگر از كتابها « مالك بن عوف نصرى » ذكر شده است .\r\n","page_name":" 1210 ","page_number":394},
  {"content":"\r\n\r\nگفت : بخداى كعبه أو مرد گوسفند چرانى است واز جنگ خبري ندارد .\r\nپس گفتند : بطلبيد مالك را ، چون مالك حاضر شد گفت : اى مالك ! چه تدبير كرده‌اى ؟\r\nگفت : با مردم أموال وزنان وفرزندان ايشان را آورده‌ام كه مردانه جنگ كنند .\r\nدريد گفت : اى مالك ! امروز مردم تو را رئيس خود كرده‌اند وبا مرد بزرگى جنگ مىكنى وامروز خوب نكرده‌اى كه بيضهء هوازن وجمعيت ايشان را همه در برابر لشكر آورده‌اى ، هرگز ديده‌اى كه لشكر گريخته ملتفت زن وفرزند ومال شوند ؟ برگردان ايشان را به منتهاى بلاد ايشان ومحفوظترين قلاع ايشان ومردان جنگى را با اسبان تنها به جنگ بياور كه نفع نمىبخشد تو را مگر مرد كارزار وأسب وشمشير أو ، واگر ظفر يأبى آنها كه در عقب گذاشته‌اى به تو ملحق مىشوند ، واگر گريختى فضيحتى به سبب أهل وعيال بر تو لازم نمىشود .\r\nمالك گفت : تو پير شده‌اى وعقل تو كم شده است . ونصيحت مشفقانهء أو را قبول نكرد .\r\nپس دريد گفت : قبيلهء كعب وقبيلهء كلاب كجايند ؟\r\nگفتند : كسى از ايشان نيامده است .\r\nگفت : بخت ودورانديشى غايب است از اين لشكر ، اگر رفعت وسعادتى مساعد اين لشكر مىبود اين دو قبيله از ايشان دور نمىبودند . پس پرسيد كه : كي حاضر شده است از قبايل هوازن ؟\r\nگفتند : عمرو بن عامر وعوف بن عامر .\r\nگفت : از اين دو جوان نفع وضررى متصور نيست . پس آهى كشيد وگفت : چه بودى اگر من در اين جنگ جوان مىبودم وداد مردانگى مىدادم ؟\r\nوچون حضرت رسول صلّى اللّه عليه وآله وسلّم شنيد كه قبايل هوازن در أوطاس جمع شده‌اند قبايل اسلام را جمع كرد وايشان را تحريص بر جهاد نمود ووعدهء نصرت ويارى از جانب خدا فرمود كه : حق تعالى شما را بر ايشان غالب خواهد گردانيد وأموال وفرزندان وزنان\r\n\r\n","description":"","footnote":"","page_name":" 1211 ","page_number":395},
  {"content":"\r\n\r\nايشان را به شما غنيمت خواهد داد ، پس مردم راغب به جهاد گرديدند وعلمهاى خود را برداشته بيرون رفتند وعلم بزرگ را حضرت رسول صلّى اللّه عليه وآله وسلّم بست وبه دست جناب أمير عليه السّلام داد وهر كه داخل مكة شده بود با علمي فرمود كه علم خود را بردارد ، وبا دوازده هزار كس بيرون رفت ، ده هزار نفر از آنها كه با حضرت داخل مكة شده بودند ودو هزار نفر از آنها كه در مكة ملحق شده بودند « 1 » .\r\nوبه روايت أبى الجارود از امام محمد باقر عليه السّلام مذكور است كه : هزار مرد از بنى سليم با حضرت بودند ورئيس ايشان عباس بن مرداس سلمى بود ، وهزار نفر از قبيلهء مزينه ، پس رفتند تا به نزديك لشكر هوازن رسيدند وفرود آمدند ؛ وچون خبر به مالك بن عوف رسيد قوم خود را گفت : هر كس از شما بايد كه أهل ومال خود را در پشت سر خود بازدارد وغلافهاى شمشيرهاى خود را بشكند ودر ميان دره‌ها ودر پشت درختها پنهان شويد ودر كمين ايشان باشيد ودر أول صبح كه هوا تاريك باشد بر ايشان به يك‌دفعه حمله آوريد وايشان را در هم بشكنيد ، زيرا كه محمد كسى را نديده است كه آداب جنگ را داند .\r\nچون حضرت نماز صبح را ادا فرمود سوار شد ودر وادى حنين سراشيب شد وآن واديى بود كه سراشيب بسيار داشت ، وبنو سليم در مقدمهء لشكر حضرت بودند پس به يك‌دفعه لشكرهاى هوازن از هر جانب بر مسلمانان حمله آوردند وبنو سليم گريختند وآنها كه در عقب ايشان بودند همه رو به هزيمت آوردند وهمه گريختند مگر حضرت أمير المؤمنين عليه السّلام با قليلي از صحابه ، وگريختگان از پيش حضرت مىگريختند وملتفت نمىشدند وعباس لجام استر رسول خدا صلّى اللّه عليه وآله وسلّم را داشت از جانب راست وأبو سفيان پسر حارث بن عبد المطلب از جانب چپ وحضرت ندا مىكرد كه : اى گروه أنصار ! به كجا مىرويد ؟ بسوى من آئيد منم رسول خدا ، وهيچ‌كس بر نمىگشت ونسيبه دختر كعب\r\n\r\n\r\n","description":"","footnote":"\r\n( 1 ) . رجوع شود به تفسير قمى 1 / 285 - 286 ومجمع البيان 3 / 18 والمنتظم 3 / 331 - 332 وكامل ابن أثير 2 / 261 - 262 والبداية والنهاية 4 / 321 - 323 .\r\n","page_name":" 1212 ","page_number":396},
  {"content":"\r\n\r\nمازنيّه خاك بر روى گريختگان مىپاشيد ومىگفت : از خدا ورسول به كجا مىگريزيد تا آنكه عمر از پيش نسيبه گذشت ، نسيبه گفت : اين چه‌كار است كه مىكنى ؟ گفت : امر خدا چنين است .\r\nپس حضرت استر را به جانب أمير المؤمنين عليه السّلام دوانيد ديد كه حضرت شمشير كشيده مشغول جنگ است وعلم را در دست دارد ، وچون عباس مرد بلندى بود وبلند آواز بود حضرت أو را امر كرد كه : به اين تل بالا رو ومردم را ندا كن كه برگردند ، پس عباس بالا رفت وبه آواز بلند ندا كرد كه : اى أصحاب سورهء بقره ! واى أصحاب شجره ! به كجا مىرويد ؟ رسول خدا اينجاست ؛ وحضرت دست بسوى آسمان برداشت وگفت : « اللّهمّ لك الحمد وإليك المشتكى وأنت المستعان » پس جبرئيل نازل شد وگفت : يا رسول اللّه ! دعائي كردى كه به اين دعا دريا براي موسى شكافته شد واز فرعون نجات يافت ، پس حضرت أبو سفيان را گفت كه : مشتى از ريگ به من ده ، رسول خدا صلّى اللّه عليه وآله وسلّم ريگ را گرفت وبر روى مشركان پاشيد وفرمود : « شاهت الوجوه » پس سر بسوى آسمان بلند كرد وگفت : خداوندا ! اگر اين گروه هلاك شوند كسى عبادت تو نخواهد كرد .\r\nپس چون أنصار صداى عباس را شنيدند برگشتند وغلاف شمشيرهاى خود را شكستند ولبيك‌گويان از حضرت گذشتند واز خجلت به نزديك حضرت نيامدند وبه علم أمير المؤمنين عليه السّلام ملحق شدند ، رسول خدا صلّى اللّه عليه وآله وسلّم از عباس پرسيد كه : آنها كيستند ؟\r\nعباس گفت : يا رسول اللّه ! اينها انصارند ، حضرت فرمود : اكنون تنور جنگ گرم شد ؛ وملائكة در آن وقت به نصرت مسلمانان فرود آمدند وهوازن رو به هزيمت آوردند وبه هر سو مىگريختند ومردم صداى اسلحهء ملائكة را از ميان هوا مىشنيدند وكسى را نمىديدند ، پس حضرت بر مشركان غالب شد ومالها وزنان وفرزندان ايشان را به غنيمت گرفت چنانكه حق تعالى فرموده است  لَقَدْ نَصَرَكُمُ اللَّهُ فِي مَواطِنَ كَثِيرَةٍ وَيَوْمَ حُنَيْنٍ إِذْ أَعْجَبَتْكُمْ كَثْرَتُكُمْ فَلَمْ تُغْنِ عَنْكُمْ شَيْئاً وَضاقَتْ عَلَيْكُمُ الْأَرْضُ بِما رَحُبَتْ ثُمَّ وَلَّيْتُمْ مُدْبِرِينَ  يعنى : « بتحقيق كه يارى داد شما را خدا در مواطن بسيار - وموافق حديث هشتاد موطن\r\n\r\n","description":"","footnote":"","page_name":" 1213 ","page_number":397},
  {"content":"\r\n\r\nبود « 1 » - ودر روز حنين يارى داد شما را در وقتي كه تعجب آورد شما را بسيارى لشكر ، پس بسيارى لشكر هيچ فايده‌اى نبخشيد شما را ومنهزم شديد وزمين گشاده بر شما تنگ شد پس پشت گردانيديد گريختگان » ،  ثُمَّ أَنْزَلَ اللَّهُ سَكِينَتَهُ عَلى رَسُولِهِ وَعَلَى الْمُؤْمِنِينَ وَأَنْزَلَ جُنُوداً لَمْ تَرَوْها وَعَذَّبَ الَّذِينَ كَفَرُوا وَذلِكَ جَزاءُ الْكافِرِينَ  « 2 » « پس فرستاد خدا آرام خود را بر پيغمبرش وبر مؤمنان وفرستاد لشكرها - از ملائكة - كه شما آنها را نديديد وعذاب كرد آنها را كه كافر بودند - به كشته شدن وأسير شدن وغارت يافتن - واين است جزاى كافران » « 3 » .\r\nودر أحاديث معتبره از امام رضا عليه السّلام منقول است كه : « سكينه » بادي است خوشبو ونيكو كه از بهشت مىوزد وصورتي دارد مانند صورت آدمي وبا پيغمبران مىباشد « 4 » .\r\nوعلي بن إبراهيم روايت كرده است : مردى از بنى نضر بن معاوية كه أو را شجرة بن ربيعه مىگفتند بعد از آنكه أسير شد در دست مسلمانان از ايشان مىپرسيد كه : كجا رفتند آن اسبان أبلق وآن مردان سفيدپوش كه بر آنها سوار بودند ؟ ما بدست آنها كشته شديم وشما را در ميان آنها مانند خالى مىديديم از كمي ، اكنون آنها را در ميان شما نمىبينيم ؛ مسلمانان گفتند : آنها ملائكة بودند كه خدا به يارى ما فرستاده بود . آنچه مذكور شد موافق روايت علي بن إبراهيم بود « 5 » .\r\nوشيخ طبرسى روايت كرده است كه : چون حضرت خواست كه متوجه حنين شود عرض كردند كه : صفوان بن اميّه صد زره دارد ، حضرت فرستاد واز أو طلبيد ، أو گفت : يا محمد ! آيا به غصب مىگيرى زره‌هاى مرا ؟ رسول خدا صلّى اللّه عليه وآله وسلّم فرمود : نه بلكه به عارية مىگيرم به شرط آنكه اگر تلف شود من تاوان بدهم - ودر أحاديث واقع شده است كه از آن\r\n\r\n\r\n","description":"","footnote":"\r\n( 1 ) . رجوع شود به معاني الأخبار 218 وكافى 7 / 463 ومجمع البيان 5 / 17 .\r\n( 2 ) . سورهء توبه : 25 و 26 .\r\n( 3 ) . تفسير قمى 1 / 286 - 288 .\r\n( 4 ) . من لا يحضره الفقيه 2 / 246 ؛ كافى 4 / 206 ؛ مجمع البيان 3 / 17 - 18 .\r\n( 5 ) . تفسير قمى 1 / 288 .\r\n","page_name":" 1214 ","page_number":398},
  {"content":"\r\n\r\nروز مقرر شد كه اگر شرط ضمان در عارية بكنند لازم شود « 1 » - پس أو زره‌ها را داد وحضرت بر أصحاب خود قسمت فرمود وروانه شد با دو هزار نفر از لشكر مكة وده هزار نفر از آنها كه با خود آورده بود « 2 » .\r\nوبيرون رفتن آن حضرت در آخر ماه رمضان يا أول ماه شوال سال هشتم هجرت بود « 3 » .\r\nوشيخ مفيد روايت كرده است كه : حضرت متوجه جنگ حنين شد با ده هزار كس پس أكثر مسلمانان چنان گمان مىبردند كه مغلوب نخواهند شد به سبب بسيارى لشكر مسلمانان ووفور تهيه واسلحهء ايشان ، وأبو بكر در آن روز گفت : عجب لشكرى جمع شده‌اند امروز ما مغلوب نخواهيم شد ، وچشم زد لشكر را - ورسول خدا صلّى اللّه عليه وآله وسلّم فرمود كه :\r\nچشم زدند لشكر مرا ، وياورى كه از أو به مسلمانان رسيد در آن روز اين بود وحق تعالى خواست بر ايشان ظاهر كند كه نصرت شما بر بسيارى لشكر واسلحه نيست بلكه به أعانت ويارى من است ، واعتماد بر غير حق تعالى نبايد كرد - پس چون در برابر لشكر كفار آمدند با قبح وجوه گريختند وكسى بغير از ده نفر در خدمت حضرت نماند كه نه نفر ايشان از بني هاشم ودهم ايشان أيمن پسر امّ أيمن بود وأو شهيد شد ، وآن نه نفر ثابت قدم ماندند تا آنكه گريختگان به تدريج برگشتند وملحق شدند وحق تعالى در باب چشم زدن أبو بكر فرستاد آن آية را  إِذْ أَعْجَبَتْكُمْ كَثْرَتُكُمْ . . .  ومؤمنانى كه خدا با پيغمبر ياد كرد كه سكينهء خود را بر ايشان فرستاد : أمير المؤمنين علي بن أبي طالب عليه السّلام بود با هشت نفر ديگر از فرزندان هاشم كه يكى عباس بود وجانب راست حضرت را داشت ، وفضل پسر عباس در جانب چپ حضرت بود ، وأبو سفيان پسر حارث كه پسر عم حضرت بود نه پدر معاوية ، أو زين استر حضرت را داشت در هنگامى كه استر رم كرده بود وقرار نمىگرفت ، وحضرت أمير المؤمنين عليه السّلام در پيش روى حضرت شمشير مىزد وكفار را از آن حضرت دفع\r\n\r\n\r\n","description":"","footnote":"\r\n( 1 ) . رجوع شود به تاريخ طبري 2 / 167 .\r\n( 2 ) . مجمع البيان 3 / 18 ؛ تاريخ طبري 2 / 167 .\r\n( 3 ) . مجمع البيان 3 / 18 .\r\n","page_name":" 1215 ","page_number":399},
  {"content":"\r\n\r\nمىكرد « 1 » ، وربيعه پسر حارث بن عبد المطلب ، وعبد اللّه پسر زبير بن عبد المطلب ، وعتبه ومعتب پسران أبو لهب بر دور حضرت بودند ، ديگر همهء لشكر از مهاجران وأنصار گريختند « 2 » .\r\nوشيخ طوسي به سند معتبر از نوفل پسر حارث بن عبد المطلب روايت كرده است كه أو گفت : در روز حنين همهء صحابه گريختند بغير از هفت نفر از فرزندان عبد المطلب كه آنها عباس وپسرش فضل وعلي عليه السّلام وبرادرش عقيل وأبو سفيان وربيعه ونوفل كه پسران حارث بن عبد المطلب بودند ، وحضرت رسول صلّى اللّه عليه وآله وسلّم شمشير را از غلاف كشيده بود وبر استر دلدل سوار بود وبر كافران حمله مىكرد ورجزى مىخواند به اين مضمون : منم پيغمبر بىدروغ وكذب ومنم فرزند عبد المطلب .\r\nحارث پسر نوفل گفت كه : من از فضل پسر عباس شنيدم كه گفت : چون پدرم عباس در آن روز ديد كه همه گريختند نظر كرد وحضرت أمير المؤمنين را نديد گفت : در چنين وقتي فرزند أبو طالب پيغمبر را مىگذارد ومىگريزد با آن مردانگيها كه أو در جنگهاى ديگر كرده است .\r\nپس من گفتم : اى پدر ! زبان خود را از پسر برادرت كوتاه دار .\r\nگفت : مگر على حاضر است ؟\r\nگفتم : نظر كن در پيش صف أو در ميان لشكر مخالف است وشمشير مىزند .\r\nگفت : أو را نشان من ده .\r\nگفت : در ميان آن غبار كه بلند شده است نظر كن .\r\nچون نظر كرد پرسيد كه : آن برق چيست كه مىبينم ؟\r\nگفت : برق شمشير اوست كه آتش در جان مشركان افكنده وروح وخيم ايشان را به آتش جحيم مىرساند وشجاعان معركهء قتال را به سيلاب تيغ بىدريغ خود به گودال زوال\r\n\r\n\r\n","description":"","footnote":"\r\n( 1 ) . در متن عربى « نوفل پسر حارث » نيز از جملهء ثابت قدمان بود كه ظاهرا از اين روايت جا افتاده است ، وبا اضافهء نوفل تعداد ثابت قدمان كه هشت نفر بغير از أمير المؤمنين عليه السّلام بودند درست مىشود .\r\n( 2 ) . ارشاد شيخ مفيد 1 / 140 - 141 .\r\n","page_name":" 1216 ","page_number":400},
  {"content":"\r\n\r\nمىفرستد وآن حيدر كرار است كه به صولت ذو الفقار آتش بار باد نخوت از سرهاى أشرار بيرون كرده ايشان را بر خاك هلاك مىافكند .\r\nچون پدرم نيك نظر كرد وضربت حيدرى را ديد گفت : نيكوكار است وفرزند نيكو كردار است عم وخال أو فداى أو گردند .\r\nفضل گفت كه : در آن روز حضرت أمير المؤمنين عليه السّلام چهل نفر از دليران وشجاعان را افكند كه هر يك را به دونيم درست كرده بود حتى بيني وذكر كه نصف بيني ونصف ذكر ايشان در يك نيم بدن ايشان بود ونصف ديگر در نيم ديگر ؛ وفضل گفت : ضربت آن حضرت هميشه بكر بود يعنى به ضربت أول به دونيم مىكرد واحتياج به ضربت دوم نداشت « 1 » .\r\nوكلينى به سند معتبر از حضرت صادق عليه السّلام روايت كرده است كه : حضرت أمير المؤمنين عليه السّلام در روز حنين چهل نفر از مشركان را بدست حق‌پرست خود به جهنم فرستاد « 2 » .\r\nوشيخ طبرسى روايت كرده است كه : چون در روز حنين مسلمانان گريختند ونه نفر از فرزندان عبد المطلب دور استر حضرت رسول صلّى اللّه عليه وآله وسلّم را داشتند مالك بن عوف پيش تاخت ومىگفت : محمد را به من بنمائيد ، چون حضرت را ديد بر حضرت حمله كرد وأيمن بن امّ أيمن سر راه بر أو گرفت وأو أيمن را شهيد كرد وهر چند خواست كه اسبش را به جانب حضرت براند اسبش أطاعت أو نكرد ، ودر آن وقت كلده برادر صفوان بن أمية فرياد كرد كه : امروز سحر محمد باطل شد ، وصفوان هنوز مسلمان نشده بود به برادر خود گفت كه : ساكت شو خدا دهنت را بشكند بخدا سوگند كه اگر مردى از قريش پادشاه ما باشد بهتر است از آنكه مردى از هوازن پادشاه ما باشد « 3 » .\r\nوشيخ مفيد روايت كرده است كه : چون لشكر حضرت گريختند شب تارى بود\r\n\r\n\r\n","description":"","footnote":"\r\n( 1 ) . امالى شيخ طوسي 574 - 575 .\r\n( 2 ) . كافى 8 / 376 .\r\n( 3 ) . رجوع شود به إعلام الورى 114 - 115 .\r\n","page_name":" 1217 ","page_number":401},
  {"content":"\r\n\r\nومشركان از درها وبيغوله‌ها بيرون آمدند با شمشيرها ونيزه‌ها وتيرها ، پس حضرت روى أنور خود را به جانب گريختگان برگردانيد ومانند ماه شب چهارده روشنى داد كه همه حضرت را ديدند وندا كرد مسلمانان را كه : چه شد آن پيمانها كه با خدا كرديد ؟\r\nوحق تعالى صداى آن حضرت را به همه رسانيد وهر كه صداى آن حضرت را شنيد برگشت ورو به لشكر مشركان روانه شد ، ودر آن وقت مردى از هوازن كه علم سياهى بر سر نيزهء بلندى بسته بود در پيش لشكر كفار مىآمد وبر شتر سرخى سوار بود ، وچون ظفر مىيافت بر مسلمانى أو را مىكشت وچون فارغ مىشد علم را بلند مىكرد كه كفار مىديدند واز پى أو مىآمدند ورجزى مىخواند وبه جرأت تمام مىآمد ونام أو أبو جرول بود ، پس حضرت أمير عليه السّلام متوجه أو شد وأول ضربتي بر شتر أبو جرول زد كه شترش افتاد وبعد از آن ضربتي بر آن ملعون زد وأو را به دونيم كرد .\r\nوچون أبو جرول كشته شد كفار رو به هزيمت آوردند ومسلمانان در عقب ايشان تاختند وحضرت رسول صلّى اللّه عليه وآله وسلّم دعا كرد كه : خداوندا ! چنانكه أول قريش را زهر عذاب ووبال چشانيدى آخر ايشان را شهد عطا ونوال بچشان .\r\nپس مسلمانان ظفر يافتند وشمشير بر كافران گذاشتند وأسير مىكردند وأمير المؤمنين عليه السّلام در پيش لشكر مىرفت ومىزد ومىانداخت تا چهل نفر ايشان را به قتل رسانيد ، وچون آفتاب بلند شد حضرت فرمود ندا كنند در ميان مسلمانان كه : دست از كشتن مشركان بازداريد وهر كه اسيرى در دست آورده باشد أو را نكشد .\r\nودر آن روز ابن الأكوع را أسير كردند وأو جاسوس قبيلهء هذيل بود در روز فتح مكة به جاسوسى از جانب ايشان به نزد حضرت آمده بود ، چون عمر أو را أسير ديد وچنانكه مكرر معلوم شد كه عادت آن نامرد چنان بود كه در وقت كارزار فرار را بر قرار اختيار كند وچون أسير را دست بسته ببيند اظهار جرأت وجلادت وبىرحمى نمايد به مردى از أنصار گفت : اين آن دشمن خداست كه به نزد ما به جاسوسى آمده بود واكنون أسير شده است أو را بكش ، آن انصارى فريب أو را خورد وأسير را به قتل رسانيد ، چون آن خبر به حضرت رسيد بسيار متألم گرديد وفرمود : من نگفتم أسيران را مكشيد ؟ وبعد از آن جميل بن معمر\r\n\r\n","description":"","footnote":"","page_name":" 1218 ","page_number":402},
  {"content":"\r\n\r\nرا كشتند در وقتي كه أسير شده بود ، پس حضرت بسيار در غضب شد وبه نزد أنصار فرستاد كه : من مگر نگفتم كه أسيران را مكشيد ؟ ايشان گفتند : ما به گفتهء عمر كشتيم .\r\nپس حضرت رو از ايشان گردانيد واز ايشان در خشم شد تا آنكه عمير بن وهب آمد واز جانب أنصار معذرت بسيار طلبيد تا حضرت ايشان را بخشيد « 1 » ؛ در أول جنگ أبو بكر حضرت را رنجانيد ودر آخر جنگ عمر آن جناب را ملول گردانيد .\r\nوشيخ طبرسى وقطب راوندى وديگران روايت كرده‌اند از شيبة بن عثمان بن أبي طلحهء عبدرى كه گفت : من كينه‌اى عظيم از محمد در دل داشتم به سبب آنكه از قبيلهء بنى عبد الدار از خويشان من هشت نفر از علمداران نامدار در جنگ أحد به شمشير حيدر كرار كشته شده بود ، وپيوسته در كمين بودم كه فرصتى بيابم وكينهء خود را از أو بكشم ودر روز فتح مكة نااميد شدم ، وچون جنگ حنين پيش آمد به آن جنگ رفتم شايد فرصتى بيابم ، در وقت گريختن مسلمانان فرصت را غنيمت دانسته از جانب راست حضرت در آمدم عباس را ديدم گفتم : أو عم اوست وترك يارى أو نخواهد كرد ، پس از جانب چپ در آمدم وأبو سفيان پسر حارث را ديدم گفتم : اين پسر عم اوست وأو را يارى خواهد كرد ، چون از عقب حضرت آمدم وكسى را نيافتم وشمشير را كشيدم ناگاه شعلهء آتشى ديدم كه ميان من وآن حضرت حايل شد ونزديك شد كه مرا بسوزد پس دست بر ديدهء خود گذاشتم وبه عقب رفتم ، پس حضرت رو به من آورد وفرمود كه : اى شيبه ! نزديك من بيا ، چون نزديك آن حضرت رفتم دست بر سينهء من گذاشت وگفت : خداوندا ! شيطان را از أو دور گردان ، چون چنين كرد ونظر بر أو افكندم أو را چنان دوست داشتم كه از چشم وگوش خود دوست‌تر مىداشتم ، پس فرمود : اى شيبه ! برو با كفار جنگ كن ، رفتم وچنان به اهتمام جنگ مىكردم كه اگر پدرم در برابر من مىآمد أو را مىكشتم براي يارى آن حضرت ، پس چون جنگ منقضى شد وبه خدمت آن حضرت رفتم فرمود كه : آنچه خدا براي تو خواست بهتر بود از آنچه تو خود براي خود خواسته بودى ؛ وآنچه در خاطر\r\n\r\n\r\n","description":"","footnote":"\r\n( 1 ) . ارشاد شيخ مفيد 1 / 142 - 145 .\r\n","page_name":" 1219 ","page_number":403},
  {"content":"\r\n\r\nمن گذشته بود كه بغير از خدا كسى بر آنها اطلاع نداشت براي من نقل كرد ومن به آن سبب مسلمان شدم « 1 » .\r\nوأيضا شيخ طبرسى از سعيد بن مسيب روايت كرده است كه : مردى از مشركان كه در جنگ حنين حاضر بود براي من نقل كرد كه : چون ما با لشكر حضرت رسول صلّى اللّه عليه وآله وسلّم ملاقاة كرديم در آن جنگ به قدر دوشيدن گوسفندى لشكر مسلمانان در برابر ما نايستادند كه گريختند ، چون ايشان را گريزانديم ايشان را تعاقب كرديم تا رسيديم به رسول خدا كه بر استر اشهبى سوار بود وايستاده بود ، چون به نزديك آن حضرت رسيديم مردان سفيد روئى رو به ما آوردند وگفتند : « شاهت الوجوه » قبيح باد روهاى شما برگرديد ، پس ما برگشتيم ومسلمانان از پى ما برگشتند ، وما دانستيم كه ايشان ملائكة بودند « 2 » .\r\nوبه سند موثق از حضرت صادق عليه السّلام روايت كرده است كه : در روز حنين چهار هزار أسير ودوازده هزار شتر بدست مسلمانان آمد بغير آنچه از ساير أموال بدست ايشان آمد كه عدد آنها را خدا مىداند ، وحضرت أموال وسبايا را به « جعرانه » فرستاد با بديل بن ورقا وخود با لشكر تعاقب كفار نمود ؛ وگويند كه صد نفر از مشركان در آن جنگ كشته شدند « 3 » .\r\nوزهرى روايت كرده است كه : در آن جنگ شش هزار أسير بدست مسلمانان آمد وحساب أموال ومواشي وانعام را خدا مىداند كه چه مقدار بود « 4 » .\r\nوشيخ مفيد وشيخ طبرسى روايت كرده‌اند كه : چون حق تعالى جمعيت مشركان را در حنين به تفرق مبدل گردانيد ، بقية السيف ايشان دو طايفه شدند ، پس اعراب وهر كه تابع ايشان شد به أوطاس رفتند ، وقبيلهء ثقيف وهر كه تابع ايشان شد به طايف رفتند ومالك بن عوف با ايشان رفت ودر قلعهء طايف متحصن شدند ، پس حضرت أبو عامر اشعرى را با\r\n\r\n\r\n","description":"","footnote":"\r\n( 1 ) . رجوع شود به إعلام الورى 115 وخرايج 1 / 117 و 118 ومغازى 3 / 909 - 910 ودلائل النبوة 5 / 145 با تفاوتهايى اندك .\r\n( 2 ) . مجمع البيان 3 / 19 .\r\n( 3 ) . رجوع شود به إعلام الورى 116 ومجمع البيان 3 / 19 .\r\n( 4 ) . مجمع البيان 3 / 19 ؛ مناقب ابن شهرآشوب 1 / 264 .\r\n","page_name":" 1220 ","page_number":404},
  {"content":"\r\n\r\nأبو موسى اشعرى وگروهى بسوى أوطاس فرستاد وأبو سفيان بن حرب ملعون را بسوى طايف فرستاد .\r\nاما أبو عامر پس علم را گرفت وپيش رفت وجهاد كرد تا كشته شد ، ومسلمانان أبو موسى را گفتند كه : تو پسر عم أميري وأو كشته شد تو علم را بردار وجنگ كن ، پس أبو موسى علم را گرفت ومسلمانان جنگ كردند تا فتح كردند ؛ واما أبو سفيان پس ثقيف با أو جنگ كردند وأو گريخت وبه خدمت حضرت آمد وگفت : مرا با جماعتى فرستادى كه به استعانت ايشان دلو آب از چاه نمىتوان كشيد از هذيل واعراب وبه اين سبب من گريختم ، حضرت متعرض جواب أو نشد وخود با عسكر نصرت اثر در ماه شوال به دولت واقبال متوجه طايف شد وزيادة از ده روز ايشان را محاصره كرد وحضرت أمير المؤمنين عليه السّلام را با گروهى فرستاد كه هر چه را بيابند پامال كنند وهر بتي را بيابند بشكنند ، چون حضرت متوجه شد لشكر گرانى از قبيلهء خثعم به جنگ آن حضرت آمدند ودر أول صبح كه هوا تاريك بود والتقاء فريقين واقع شد ومردى از دليران ايشان كه أو را شهاب مىگفتند از لشكر ايشان بيرون آمد ومبارز طلبيد ، حضرت أمير عليه السّلام فرمود : كيست كه متعرض مبارزهء أو شود ؟ هيچ‌كس جواب نگفت ، چون حضرت ديد كه كسى جرأت بر مبارزهء أو نمىكند خود برخاست كه به جنگ أو رود ، پس أبو العاص بن ربيع كه شوهر زينب خاتون بود پيش آمد وگفت : يا أمير المؤمنين ! من مىروم وكفايت شر أو مىكنم ، حضرت فرمود كه : نه من مىروم واگر كشته شوم تو أمير لشكر باش ، وچون شهاب اللّه ثاقب به نزديك آن شهاب خايب رسيد أو را به يك ضربت به جهنم فرستاد ولشكر أو را گريزاند ورفت وجميع بتهاى ايشان را شكست وبه خدمت حضرت رسول صلّى اللّه عليه وآله وسلّم مراجعت نمود وهنوز حضرت مشغول محاصرهء أهل طايف بود ، چون حضرت رسول صلّى اللّه عليه وآله وسلّم آن حضرت را ديد تكبير فتح گفت ودست حضرت را گرفت وبا أو به خلوت به كنارى رفت وراز دور ودرازى با آن حضرت گفت « 1 » .\r\n\r\n\r\n","description":"","footnote":"\r\n( 1 ) . رجوع شود به ارشاد شيخ مفيد 1 / 151 - 152 وإعلام الورى 116 - 117 ومجمع البيان 3 / 19 .\r\n","page_name":" 1221 ","page_number":405},
  {"content":"\r\n\r\nوخاصه وعامه به طرق بسيار از جابر بن عبد اللّه انصارى روايت كرده‌اند كه : چون حضرت سيد أنبياء با اشرف أوصيا خلوت كرد وبا أو راز مىگفت ، رئيس اشقيا عمر بن الخطاب پيش رفت وگفت : به أو راز مىگوئى به خلوت وما را دور مىكنى ؟\r\nحضرت فرمود : اى عمر ! من با أو راز نگفتم بلكه خدا با أو راز گفت « 1 » .\r\nعمر از روى غضب برگشت وگفت : اين هم مثل آن است كه در روز حديبيه به ما گفتى كه داخل مسجد الحرام خواهيد شد وداخل نشديم وبرگشتيم .\r\nحضرت از عقب أو صدا زد كه : من كي گفتم كه در آن سال داخل خواهيد شد ؟ وآخر داخل شديد .\r\nپس از قلعهء طايف نافع بن غيلان با جماعتى از ثقيف بيرون آمدند وحضرت رسول حضرت أمير عليه السّلام را به جنگ ايشان فرستاد ودر وادى « وج » ايشان را ملاقاة كرد ونافع را به قتل رسانيد ومشركان گريختند ، واز كشته شدن نافع وگريختن آن جماعت رعب عظيم در دل أهل قلعه افتاد وجمعى از ايشان از قلعه به زير آمدند ومسلمان شدند « 2 » .\r\nوشيخ طبرسى وديگران روايت كرده‌اند كه : در أيام محاصرهء طايف جماعتى از غلامان أهل قلعه به زير آمدند ومسلمان شدند ، يكى از آنها أبو بكره بود كه غلام حارث بن كلده بود ، وديگرى منبعث كه نام أو مضطجع بود وحضرت أو را منبعث نام كرد ، وديگرى وردان كه غلام عبد اللّه بن ربيعه بود .\r\nچون گروه طايف به خدمت آمدند ومسلمان شدند گفتند : يا رسول اللّه ! غلامان ما كه به نزد تو آمده‌اند به ما پس ده ، حضرت فرمود : نمىدهم ، ايشان آزادكرده‌هاى خدايند « 3 » .\r\n\r\n\r\n","description":"","footnote":"\r\n( 1 ) . إعلام الورى 117 ؛ ارشاد شيخ مفيد 1 / 153 . ونيز رجوع شود به سنن ترمذى 5 / 597 ومناقب ابن المغازلي 143 - 145 وتاريخ بغداد 7 / 402 وكفاية الطالب 328 وأسد الغابة 4 / 101 وجامع الأصول 9 / 474 .\r\n( 2 ) . إعلام الورى 116 و 117 .\r\n( 3 ) . رجوع شود به إعلام الورى 116 ودلائل النبوة 5 / 159 ومغازى 3 / 931 - 932 .\r\n","page_name":" 1222 ","page_number":406},
  {"content":"\r\n\r\nوشيخ مفيد از عبد الرحمن بن عوف روايت كرده است كه : چون حضرت رسول صلّى اللّه عليه وآله وسلّم أهل طايف را محاصره نمود ، ده روز يا هفده روز قلعه مفتوح نشد ، حضرت رسول صلّى اللّه عليه وآله وسلّم سوار شد در وقت گرمى هوا وفرمود : أيها الناس ! من شفيع شما وفرط شمايم ووعده‌گاه من وشما حوض كوثر است وشما را در باب عترت وأهل بيت خود وصيت به خير مىكنم ؛ پس فرمود : بحق آن خداوندى كه جانم بدست قدرت اوست كه البتة برپا داريد نماز را وبدهيد زكات را يا مىفرستم بسوى شما مردى را كه از من باشد وبمنزلهء جان من باشد تا گردنهاى شما را بزند وفرزندان شما را أسير كند .\r\nپس بعضي از مردم گمان كردند كه آن مرد أبو بكر است وبعضي گمان كردند كه عمر است ، پس دست علي بن أبي طالب عليه السّلام را گرفت وگفت : آن مرد اين است « 1 » .\r\nوأيضا شيخ طوسي به سند معتبر از حضرت امام محمد باقر عليه السّلام روايت كرده است كه :\r\nچون حضرت رسول صلّى اللّه عليه وآله وسلّم از جنگ هوازن فارغ شد به نزد قلعهء طايف رفت وأهل « وج » را چند روز محاصره كرد ، پس ايشان التماس كردند كه : از سر قلعهء ما برخيز تا رسولان ما به نزد تو آيند وبا تو شرطها بكنند ، حضرت چون به مكة آمد رسولان ايشان به خدمت حضرت آمدند وگفتند : مسلمان مىشويم اما قبول نماز وزكات نمىكنيم ، حضرت فرمود :\r\nخيرى نيست در ديني كه در آن ركوع وسجود نباشد ، بحق آن خداوندى كه جانم در قبضهء قدرت اوست كه البتة برپا مىداريد نماز را ومىدهيد زكات را واگر نه مىفرستم بسوى شما مردى را كه از من بمنزلهء جان من است تا بزند گردن مردان شما را وأسير كند فرزندان شما را ؛ پس دست علي بن أبي طالب عليه السّلام را گرفت وبلند كرد وگفت : اين است آنكه گفتم .\r\nچون آن جماعت برگشتند به طايف وخبر دادند ايشان را به آنچه از حضرت شنيده بودند ايشان اقرار كردند به نماز واقرار كردند به هر شرطي كه حضرت بر ايشان گرفت ، پس حضرت رسول صلّى اللّه عليه وآله وسلّم فرمود كه : هيچ أهل مملكتي وأمتي بر من عاصى نمىشوند مگر\r\n\r\n\r\n","description":"","footnote":"\r\n( 1 ) . در كتب شيخ مفيد كه در دسترس ما بود يافت نشد ؛ امالى شيخ طوسي 504 روزهاى محاصره را 18 يا 19 روز ذكر نموده است .\r\n","page_name":" 1223 ","page_number":407},
  {"content":"\r\n\r\nآنكه بسوى ايشان مىافكنم تير خدا را ، گفتند : يا رسول اللّه ! تير خدا كدام است ؟ فرمود :\r\nعلي بن أبي طالب است نفرستاده‌ام أو را در هيچ لشكرى مگر آنكه ديدم كه جبرئيل از جانب راست أو مىرفت وميكائيل از جانب چپ أو مىرفت وملكي از پيش أو مىرفت وابرى أو را سايه مىكرد تا حق تعالى آن حبيب ودوست مرا نصرت ويارى مىداد « 1 » .\r\nوقطب راوندى روايت كرده است كه : چون حضرت رسول صلّى اللّه عليه وآله وسلّم محاصره نمود أهل طايف را ، عيينة بن حصين گفت : مرا رخصت دهيد تا به نزد أهل قلعه روم وبا ايشان سخن بگويم ، چون حضرت أو را رخصت داد وداخل قلعه شد گفت : مرا أمان مىدهيد كه به نزديك شما آيم وسخنى چند بگويم ؟ گفتند : بلى ، وأبو محجن أو را شناخت پس گفت :\r\nنزديك بيا . چون داخل شد بر ايشان گفت : پدر ومادرم فداى شما باد مرا خوش‌حال كرد آنچه ديدم از شما ، ودر ميان عرب بغير شما كسى نيست ، بخدا سوگند كه در ميان أصحاب محمد مثل شمائى نيست ومقام ايشان اندكى واقع شد وطعام شما بسيار است وآب شما وافر است ، صبر كنيد وقلعه را مدهيد .\r\nچون بيرون رفت قبيلهء ثقيف به أبو محجن گفتند : ما نخواستيم داخل شدن أو را بر ما ومىترسيم كه خبر دهد محمد را به خللى كه مشاهده كرده باشد در ما يا در قلعهء ما ، أبو محجن گفت كه : من أو را بهتر مىشناسم از شما ، در ميان ما كسى نيست كه عداوتش نسبت به محمد مثل أو باشد هر چند در ميان لشكر اوست .\r\nچون برگشت بسوى رسول خدا صلّى اللّه عليه وآله وسلّم گفت : من به ايشان گفتم كه داخل شويد در اسلام بخدا سوگند كه محمد از ميان ديار شما بيرون نمىرود تا شما از قلعه بيرون آئيد پس امانى از آن حضرت از براي خود بگيريد ؛ وايشان را بسيار ترسانيدم .\r\nحضرت رسول صلّى اللّه عليه وآله وسلّم فرمود كه : دروغ مىگوئى ، وچنين وچنان گفتى به ايشان - وآنچه گفته بود حضرت به أو نقل كرد - وگروهى از صحابه أو را معاتبه كردند وأو نادم\r\n\r\n\r\n","description":"","footnote":"\r\n( 1 ) . امالى شيخ طوسي 504 - 505 .\r\n","page_name":" 1224 ","page_number":408},
  {"content":"\r\n\r\nوپشيمان شد وگفت : استغفار مىكنم از خدا وتوبه مىكنم وديگر چنين نخواهم كرد « 1 » .\r\nوشيخ طبرسى روايت كرده است كه : حضرت رسول صلّى اللّه عليه وآله وسلّم در باب أهل قلعهء طايف با أصحاب خود مشورت فرمود ، سلمان فارسي گفت : يا رسول اللّه ! من چنان مصلحت مىدانم كه منجنيقى نصب كنيد بر قلعهء ايشان ، پس حضرت امر فرمود كه منجنيقى ساختند ودو دبه بر آن نصب كردند ، پس أهل قلعه آتشى انداختند ودبه‌ها را سوختند ؛ پس حضرت امر فرمود كه درختان انگور ايشان را قطع كردند وسوزاندند ، سفيان بن عبد اللّه ثقفى از بالاى قلعه ندا كرد كه : چرا مالهاى ما را قطع مىكنى اگر تو بر ما غالب شوى مال تو خواهد بود واگر تو غالب نشوى از براي خدا ورحم ، مال ما را واگذار ؛ پس حضرت فرمود : وامىگذارم از براي خدا ورحم « 2 » .\r\nوروايتي وارد شده است كه : محاصرهء رسول خدا صلّى اللّه عليه وآله وسلّم أهل طايف را سى شب شد يا نزديك به آن ، پس برگشت وبعد از آن گروه أهل طايف آمدند ومسلمان شدند « 3 » .\r\nشيخ طوسي به سند معتبر از أبو ذر روايت كرده است كه رسول خدا صلّى اللّه عليه وآله وسلّم در وقتي كه رسولان أهل طايف به خدمت آن حضرت آمده بودند فرمود : بخدا سوگند كه يا نماز را برپا مىداريد وزكات را ادا مىكنيد يا مىفرستم بر شما مردى را كه بمنزلهء جان من است وخدا ورسول را دوست مىدارد وخدا ورسول أو را دوست مىدارند تا شمشير بر سر شما فرود آورد ، پس گردن كشيدند براي اين فضيلت أصحاب رسول خدا صلّى اللّه عليه وآله وسلّم ، پس حضرت دست علي بن أبي طالب را گرفت وبلند كرد وفرمود كه : اين است آن مرد ؛ پس أبو بكر وعمر گفتند : ما نديده بوديم هرگز فضيلتى براي كسى مثل آنكه امروز از براي على ديديم « 4 » .\r\nودر أحاديث معتبره از طريق خاصه وعامه منقول است كه : حضرت أمير المؤمنين عليه السّلام\r\n\r\n\r\n","description":"","footnote":"\r\n( 1 ) . خرايج 1 / 118 - 119 .\r\n( 2 ) . إعلام الورى 117 ؛ مغازى 3 / 927 - 928 .\r\n( 3 ) . إعلام الورى 118 ؛ مناقب ابن شهرآشوب 1 / 264 .\r\n( 4 ) . امالى شيخ طوسي 579 .\r\n","page_name":" 1225 ","page_number":409},
  {"content":"\r\n\r\nدر روز شورى از جمله حجتهاى خود فرمود كه : سوگند مىدهم شما را بخدا كه آيا در ميان شما كسى هست كه رسول خدا صلّى اللّه عليه وآله وسلّم در حق أو گفته باشد كه دست بازمىدارند بنو وليعه از معارضهء من يا مىفرستم بسوى ايشان مردى را كه بمنزلهء جان من است وطاعت أو طاعت من ومعصيت أو معصيت من است كه ايشان را به شمشير فروگيرد بغير از من ؟ همه گفتند : نه « 1 » .\r\nپس فرمود كه : سوگند مىدهم شما را بخدا كه آيا در ميان شما كسى هست كه در روز طايف رسول خدا صلّى اللّه عليه وآله وسلّم با أو راز گفته باشد پس أبو بكر وعمر گفته باشند كه : با على راز مىگوئى واز ما پنهان مىدارى ، حضرت در جواب ايشان فرموده باشد كه : من خود با أو راز نگفتم بلكه خدا مرا امر كرد كه با أو راز بگويم بغير از من ؟ گفتند : نه « 2 » .\r\nوشيخ طبرسى وديگران روايت كرده‌اند كه : چون حضرت از محاصرهء طايف برگشت ، با أصحاب خود بسوى « جعرانه » آمد ودر آنجا غنيمتهاى روز حنين را قسمت نمود در ميان آن جماعتى كه تأليف قلب ايشان مىنمود از قريش وساير عرب وبه أنصار قليلي وكثيرى از آن غنيمت نداد . وبعضي گفته‌اند كه : به أنصار اندكى داد وأكثر را به نو مسلمان‌شدگان داد براي تأليف قلب ايشان .\r\nوگفته‌اند كه : أبو سفيان بن حرب را صد شتر داد ، ومعاوية پسر أو را صد شتر داد ، وحكيم بن حزام را كه از قبيلهء بنى أسد بود صد شتر داد ، ونضر بن حارث را صد شتر داد ، وعلاء بن حارثهء ثقفى را صد شتر داد ، وحارث بن هشام را صد شتر داد ، وجبير بن مطعم را صد شتر داد ومالك بن عوف را صد شتر داد .\r\nوبعضي گفته‌اند كه : علقمة بن علاثه ، واقرع بن حابس ، وعيينة بن حصن هر يك را صد شتر داد ، وعباس بن مرداس شاعر را چهار شتر داد پس عباس در غضب شد وشعري چند گفت متضمن شكايت از آن حضرت ، چون آن خبر به حضرت رسيد حضرت\r\n\r\n\r\n","description":"","footnote":"\r\n( 1 ) . خصال 555 ؛ مناقب خوارزمي 222 .\r\n( 2 ) . احتجاج 1 / 327 .\r\n","page_name":" 1226 ","page_number":410},
  {"content":"\r\n\r\nأمير المؤمنين را گفت : يا علي ! عباس را ببر وزبانش را قطع كن ، عباس گفت : چون على دست مرا گرفت وبرد گفتم : يا علي ! آيا زبان مرا خواهى بريد ؟ حضرت أمير المؤمنين عليه السّلام فرمود : آنچه پيغمبر فرموده است در باب تو به عمل خواهم آورد ، پس پاره‌اى ديگر كه راه رفتيم بار ديگر گفتم : يا علي ! زبان مرا خواهى بريد ؟ باز حضرت همان جواب داد . گفت :\r\nتا آنكه مرا داخل حظيره‌اى كرد از حظيرها كه در آنها شتران بودند وفرمود كه : از چهار شتر تا صد شتر هر قدر مىخواهى از براي خود اختيار كن ، من گفتم : پدر ومادرم فداى شما باد چه بسيار كريم وبردبار ودانا ونيكوكرداريد ؛ پس على فرمود كه : حضرت رسول صلّى اللّه عليه وآله وسلّم چهار شتر به تو داد وتو را با مهاجران قرار داد ، اگر خواهى چهار شتر را بگير وبا مهاجران در فضيلت شريك باش ، واگر خواهى صد شتر را بگير وبا آنها كه صد شتر گرفته‌اند رفيق باش ، من به على گفتم كه : آنچه تو مىفرمائى من اختيار مىكنم ، حضرت فرمود : مصلحت تو را در آن مىبينم كه چهار شتر بگيرى وبا مهاجران باشى . پس عباس راضى شد وبرگشت .\r\nوگروهى از أنصار از اين قسمت برنجيدند وسخنان قبيح از ايشان صادر شد تا آنكه بعضي از ايشان گفتند كه : در روز احتياج با ما بود امروز كه خويشان وپسر عمان خود را ديد ما را فراموش كرد ، چون رسول خدا صلّى اللّه عليه وآله وسلّم اين حال را در أنصار مشاهده كرد حكم فرمود كه أنصار در يك موضع بنشينند وكسى غير ايشان با ايشان ننشيند . پس آن حضرت غضبناك بسوى ايشان آمد وكسى بغير از حضرت أمير المؤمنين عليه السّلام با آن حضرت نبود .\r\nپس فرمود : آيا من نبودم كه بسوى شما آمدم در هنگامى كه همه در كنار گودال آتش جهنم بوديد وحق تعالى به بركت من شما را نجات داد ؟ گفتند : بلى خدا ورسول را بر ماست منت ونعمت واحسان .\r\nوباز فرمود : آيا من نبودم كه بسوى شما آمدم وهمه دشمنان يكديگر بوديد وشمشيرها بر روى يكديگر كشيده بوديد وحق تعالى به بركت من الفت در ميان دلهاى شما افكند ؟ همه گفتند : بلى يا رسول اللّه .\r\nباز فرمود : آيا من نبودم كه بسوى شما آمدم در وقتي كه ذليل وقليل بوديد وحق تعالى\r\n\r\n","description":"","footnote":"","page_name":" 1227 ","page_number":411},
  {"content":"\r\n\r\nبه بركت من شما را بسيار وعزيز گردانيد ؟\r\nواز اين باب نعمتهاى خود را بسيار بر ايشان شمرد وساكت شد ؛ پس فرمود : چرا جواب من نمىگوئيد ؟\r\nايشان گفتند : چه جواب گوئيم تو را يا رسول اللّه ؟ پدران ومادران ما همه فداى تو باد ، تو را است منت وفضل واحسان بر ما وبر جميع عالميان .\r\nحضرت فرمود كه : اگر خواهيد مىتوانيد گفت كه : قوم تو ، تو را راندند وتكذيب تو كردند وما تصديق تو كرديم وتو را جا داديم ، وترسان بسوى ما آمدى وما تو را أيمن گردانيديم .\r\nپس صداى همه به گريه بلند شد وپيران ايشان به خدمت حضرت برخاستند ودست وپا وزانوى مباركش را بوسيدند وگفتند : راضى شديم از خدا ورسول خدا واينك مالهاى ما همه از توست ، اگر خواهى در ميان قوم خود قسمت كن .\r\nپس حضرت فرمود : اى گروه أنصار ! آيا دلگير شديد از من براي آنكه قسمت كردم مالي را در ميان گروهى كه تازه به اسلام آمده بودند به جهت آنكه دل ايشان را به اسلام مايل گردانم واعتماد بر قوت ايمان شما كردم وشما را به حسن اعتقاد شما گذاشتم ؟ آيا راضى نيستيد كه ديگران گوسفند وشتر ببرند ورسول خدا سهم شما باشد وشما أو را در سهم خود ببريد ؟\r\nپس رسول خدا فرمود كه : أنصار مخصوصان منند وصندوق راز منند ، اگر همهء مردم به يك وادى بروند وأنصار به راه ديگر بروند ، هرآينه من به راه أنصار خواهم رفتن واز ايشان جدا نخواهم شدن ، خداوندا ! بيامرز أنصار را وفرزندان أنصار وفرزندان فرزندان أنصار را « 1 » .\r\nكلينى وعياشى به سند حسن از زراره روايت كرده‌اند كه از حضرت امام محمد\r\n\r\n\r\n","description":"","footnote":"\r\n( 1 ) . رجوع شود به إعلام الورى 118 - 120 وارشاد شيخ مفيد 1 / 145 - 148 وسيرهء ابن هشام 4 / 492 - 493 و 498 - 499 .\r\n","page_name":" 1228 ","page_number":412},
  {"content":"\r\n\r\nباقر عليه السّلام پرسيد از « مؤلفة قلوبهم » ، حضرت فرمود : ايشان گروهى بودند كه خدا را به يگانگى پرستيدند وترك كردند عبادت بتها را و « لا اله الا اللّه ومحمد رسول اللّه » گفتند وبا اين حال شك داشتند به آنچه حضرت پيغمبر صلّى اللّه عليه وآله وسلّم براي ايشان مىآورد ، پس حق تعالى امر كرد پيغمبرش را كه الفت دهد دلهاى ايشان را به مال ونوال شايد اسلام ايشان نيكو گردد وثابت قدم گردند در ديني كه داخل شده‌اند در آن واقرار به آن كرده‌اند ، وبدرستى كه رسول خدا صلّى اللّه عليه وآله وسلّم در روز حنين تأليف كرد دلهاى سركرده‌هاى عرب را وأكابر قريش ومضر را مثل أبو سفيان بن حرب وعيينة بن حصين وأشباه ايشان از مردمان ؛ پس در غضب شدند أنصار وجمع شدند بسوى سعد بن عباده ، پس حضرت ايشان را آورد بسوى جعرانه پس سعد بن عباده گفت : يا رسول اللّه ! رخصت مىدهى مرا در سخن گفتن ؟\r\nفرمود : بلى .\r\nسعد گفت : اگر اين امرى كه از تو صادر شد كه قسمت كردى مالها را در ميان قوم خود امرى است كه خدا فرستاده است ، ما راضى شديم ؛ واگر خدا نفرستاده است ، ما راضى نيستيم .\r\nپس حضرت رو كرد بسوى أنصار وفرمود كه : آيا همه چنين مىگوئيد كه سيد شما سعد بن عباده گفت ؟ ايشان گفتند : سيد ما خدا ورسول خداست .\r\nپس حضرت بار ديگر از ايشان پرسيد تا آنكه در مرتبهء سوم گفتند كه : ما نيز آن را مىگوئيم كه سعد گفت .\r\nپس حضرت امام محمد باقر عليه السّلام فرمود كه : از آن روز كه از أنصار اين سخن صادر شد نور ايمان ايشان پست شد ، پس حق تعالى سهمى در قرآن براي « مؤلفة قلوبهم » مقرر فرمود « 1 » .\r\nوچون سال ديگر شد دو برابر آن غنيمت كه در حنين گرفته بودند به بركت تأليف قلب آن جماعت بهم رسيد وگروه بسيار به اسلام در آمدند ، پس حضرت رسول صلّى اللّه عليه وآله وسلّم خطبه‌اى\r\n\r\n\r\n","description":"","footnote":"\r\n( 1 ) . كافى 2 / 411 ؛ تفسير عياشى 2 / 91 - 92 .\r\n","page_name":" 1229 ","page_number":413},
  {"content":"\r\n\r\nخواند وفرمود : اى گروه مردمان ! آنچه من كردم بهتر بود يا آنچه شما مىگفتيد ؟ اكنون چندين برابر آنچه به ايشان دادم در روز حنين براي من آوردند وگروه بسيار به اسلام در آمدند ، بحق آن خداوندى كه جان محمد در دست قدرت اوست كه من دوست مىدارم كه نزد من آن قدر مال باشد كه به هر كس ديهء أو را بدهم تا مسلمان شود « 1 » .\r\nوعياشى به سند ديگر روايت كرده است كه : در روز قسمت حنين مردى از أنصار گفت : اين چه قسمت است كه پيغمبر مىكند ؟ خدا هرگز چنين قسمتى را نخواهد ! پس يكى از صحابه به أو گفت : اى دشمن خدا ! آيا در حق رسول خدا چنين سخن مىگوئى ؟\r\nوبه خدمت حضرت آمد وسخن آن انصارى را نقل كرد ، پس حضرت فرمود : برادرم موسى عليه السّلام را قوم أو زيادة از اين آزار كردند وأو از براي خدا صبر كرد ؛ وحضرت در روز حنين به هر مردى از « مؤلفة قلوبهم » صد شتر داد « 2 » .\r\nوشيخ مفيد وشيخ طبرسى وساير محدثان خاصه وعامه روايت كرده‌اند از أبو سعيد خدري وغير أو كه : در روز حنين كه رسول خدا صلّى اللّه عليه وآله وسلّم قسمت غنيمتها مىفرمود ، مردى از بنى تميم كه أو را ذو الخويصره مىگفتند به خدمت آن حضرت آمد وگفت : يا رسول اللّه ! عدالت كن در قسمت كردن .\r\nرسول خدا صلّى اللّه عليه وآله وسلّم فرمود : واي بر تو ! اگر من عدالت نكنم كي عدالت خواهد كرد ؟\r\nپس عمر بن خطاب گفت : يا رسول اللّه ! مرا رخصت بده كه أو را گردن بزنم .\r\nحضرت فرمود : بگذار أو را كه أو أصحابي چند خواهد داشت كه شما نمازهاى خود را در جنب نماز ايشان كم خواهيد شمرد وروزهء خود را در جنب روزهء ايشان حقير خواهيد دانست وپيوسته قرآن خواهند خواند وقرآن ايشان از گردن ايشان بالاتر نخواهد رفت واز اسلام بيرون خواهند رفتن چنانكه تير از نشانه بدر مىرود ، وعلامت ايشان مرد سياهى خواهد بود كه بر يكى از بازوهاى أو گوشتى مانند پستان زنان آويخته باشد ،\r\n\r\n\r\n","description":"","footnote":"\r\n( 1 ) . تفسير عياشى 2 / 92 .\r\n( 2 ) . تفسير عياشى 2 / 92 .\r\n","page_name":" 1230 ","page_number":414},
  {"content":"\r\n\r\nوايشان خروج خواهند كرد بر بهترين گروهى از مردمان .\r\nأبو سعيد گفت : گواهى مىدهم كه اين سخن را از حضرت رسول صلّى اللّه عليه وآله وسلّم شنيدم وگواهى مىدهم كه در خدمت أمير المؤمنين علي بن أبي طالب عليه السّلام بودم در جنگ خوارج وشنيدم كه آن حضرت امر كرد كه در ميان جنگ‌گاه گرديدند وآن مرد را پيدا كردند با آن علامتي كه رسول خدا صلّى اللّه عليه وآله وسلّم خبر داده بود « 1 » .\r\nوأيضا شيخ طبرسى روايت كرده است كه : در روز حنين كه حضرت قسمت غنيمت مىفرمود ، چون غنيمت آخر شد حضرت سوار شد ومردان از پيش مىدويدند ومىگفتند : يا رسول اللّه ! قسمتى به ما بده ، تا آنكه رسول خدا صلّى اللّه عليه وآله وسلّم را ملجأ كردند بسوى درختى وردا از دوش مباركش كشيدند ، پس آن جناب فرمود كه : أيها الناس ! پس دهيد رداى مرا ، بحق آن خداوندى كه جانم بدست قدرت اوست كه اگر به عدد درختان زمين نزد من شتر وگاو وگوسفند باشد هرآينه همه را قسمت كنم ميان شما ومرا بخيل وترسان نخواهيد يافت ؛ پس حضرت موئى از كوهان شترى كند وفرمود : بخدا سوگند كه از غنيمت شما به قدر اين مو متصرف نشدم بغير از خمس وآن را نيز به شما مىدهم ، پس از غنيمت چيزى خيانت مكنيد وپس دهيد آنچه برده‌ايد اگر چه به قدر سوزن وريسمان باشد ، بدرستى كه دزدى غنيمت موجب عيب وعار وباعث دخول نار است .\r\nپس مردى از أنصار برخاست وقدرى از رشتهء تابيده آورد وگفت : يا رسول اللّه ! اين را برداشته بودم كه جل شترم را با آن بدوزم .\r\nفرمود : آنچه حقّ من بود از آن گذشتم .\r\nآن مرد گفت : هرگاه كار چنين تنگ است مرا احتياجى به اين رشته نيست ؛ واز دست خود انداخت .\r\nپس حضرت رسول صلّى اللّه عليه وآله وسلّم در ماه ذىقعده از جعرانه متوجه مكهء معظمه گرديد واحرام\r\n\r\n\r\n","description":"","footnote":"\r\n( 1 ) . رجوع شود به ارشاد شيخ مفيد 1 / 148 - 149 وإعلام الورى 121 وخرايج 1 / 68 وصحيح مسلم 2 / 744 - 745 ودلائل النبوة 6 / 427 وتفسير بغوى 2 / 301 - 302 ومناقب خوارزمي 182 .\r\n","page_name":" 1231 ","page_number":415},
  {"content":"\r\n\r\nبه عمره بست وبعد از فارغ شدن از عمره بسوى مدينه برگشت ومعاذ بن جبل را أمير أهل مكة نمود ؛ وبه روايت ديگر عتاب بن أسيد را والى گردانيد ومعاذ بن جبل را با أو گذاشت كه مسائل دين را تعليم أهل مكة نمايد « 1 » .\r\nوابن بابويه به سند صحيح از حضرت امام جعفر صادق عليه السّلام روايت كرده است كه : هيچ روز بر رسول خدا صلّى اللّه عليه وآله وسلّم دشوارتر از روز حنين نگذشت به سبب آنكه أكثر قبائل عرب در آن جنگ اتفاق بر عداوت آن حضرت نموده بودند « 2 » .\r\nوشيخ طبرسى وديگران روايت كرده‌اند كه : از جمله سبىها كه در حنين گرفته بودند دختر حليمة دايهء رسول خدا صلّى اللّه عليه وآله وسلّم بود ، چون أو را در بالاى سر حضرت بازداشتند گفت :\r\nمن خواهر تو ، دختر حليمه‌ام كه مرا أسير كرده‌اند .\r\nحضرت رداى مبارك خود را براي أو پهن كرد وأو را روى أو نشاند وبا أو بسيار سخن گفت وأحوال بسيار از أو سؤال نمود « 3 » .\r\nوبه روايت معتبر ديگر : چون برادرش را آوردند اين قدر تعظيم نفرمود كه آن دختر را فرمود ، از سبب آن پرسيدند ، فرمود : آن دختر نسبت به پدر ومادر خود نيكوكارتر بود « 4 » .\r\nپس شيخ طبرسى روايت كرده است كه : چون گروه هوازن در جعرانه به خدمت رسول خدا صلّى اللّه عليه وآله وسلّم رسيدند ومسلمان شدند گفتند : يا رسول اللّه ! ما را اصلى وعشيره‌اى هست وبر تو مخفى نيست بلا وشدتي كه ما را دريافته است پس منت گذار بر ما تا خدا منت گذارد بر تو ، پس خطيب ايشان برخاست وأو را زهير بن صرد مىگفتند وگفت : يا رسول اللّه ! اگر ما شير داده بوديم حارث بن أبي شمر يا نعمان بن منذر را وبعد از آن بر ما دست مىيافتند چنانكه تو بر ما دست يافته‌اى هرآينه احسان بسيار به ما مىكردند وتو از همه كس نيكوترى ودر اين حظيرها خاله‌هاى تو ودختران خاله‌هاى تو ومحافظت كنندگان تو\r\n\r\n\r\n","description":"","footnote":"\r\n( 1 ) . إعلام الورى 121 - 122 .\r\n( 2 ) . علل الشرايع 462 ، ودر آن بجاى حنين ، خيبر ذكر شده است .\r\n( 3 ) . إعلام الورى 120 . ونيز رجوع شود به مغازى 3 / 913 وتاريخ طبري 2 / 171 .\r\n( 4 ) . كافى 2 / 161 .\r\n","page_name":" 1232 ","page_number":416},
  {"content":"\r\n\r\nودختران محافظت كنندگان تو أسير ودر بندند وما از تو مالي طلب نمىكنيم بلكه زنان وفرزندان خود را طلب مىكنيم ؛ وپيش از آمدن ايشان حضرت بسيارى از أسيران را در ميان صحابه قسمت كرده بود ، چون خواهرش با أو سخت گفت وشفاعت ايشان كرد رسول خدا صلّى اللّه عليه وآله وسلّم فرمود : نصيب خود را ونصيب فرزندان عبد المطلب را به تو بخشيدم اما آنچه از ساير مسلمانان است تو خود از آنها شفاعت كن به حق من بر ايشان شايد ببخشند .\r\nچون آن حضرت نماز ظهر ادا فرمود دختر حليمة برخاست وسخن گفت وهمه از براي رعايت حضرت أسيران ايشان را بخشيدند بغير از اقرع بن حابس وعيينة بن حصن كه ايشان ابا كردند از بخشيدن وگفتند : يا رسول اللّه ! اين قوم از ما زنان بسيار أسير كرده‌اند وما زنان ايشان را پس نمىدهيم ، پس حضرت فرمود براي حصهء ايشان در ميان أسيران قرعه بيندازند ؛ وفرمود : خداوندا ! نصيب ايشان را پست گردان ؛ پس نصيب يكى از ايشان خادمي افتاد از بنى عقيل ونصيب ديگرى خادمي افتاد از بنى نمير ، چون ايشان نصيب خود را چنين ديدند ايشان نيز بخشيدند .\r\nواما زنانى كه پيشتر قسمت شده بودند ، فرمود : هر كه دست از نصيب خود بردارد أول غنيمتى كه بهم رسد من شش فريضة به أو مىدهم ؛ پس همهء مردان وزنان وفرزندان ايشان را پس دادند .\r\nپس دختر حليمة شفاعت كرد نزد آن حضرت در حق مالك بن عوف ، وحضرت شفاعت أو را قبول كرد وفرمود : اگر أو به نزد ما بيايد در أمان است ، پس أو به خدمت حضرت آمد ورسول خدا صلّى اللّه عليه وآله وسلّم مالش را به أو رد كرد وصد شتر نيز به أو بخشيد « 1 » .\r\nوروايت كرده‌اند كه : حضرت در روزى كه سبىها را در وادى أوطاس قسمت فرمود امر كرد كه ندا كنند در ميان مردم كه زنان حامله را جماع نكنند تا وضع حمل ايشان بشود وزنان غير حامله را جماع نكنند تا يك حيض ببينند « 2 » .\r\n\r\n\r\n","description":"","footnote":"\r\n( 1 ) . إعلام الورى 120 - 121 .\r\n( 2 ) . مجمع البيان 3 / 19 .\r\n","page_name":" 1233 ","page_number":417},
  {"content":"\r\n\r\nودر بعضي از كتب معتبره مذكور است كه : حضرت رسول صلّى اللّه عليه وآله وسلّم در سال هشتم هجرت « مليكهء كنديه » را تزويج نمود وپدر أو در روز فتح مكة كشته شده بود ، پس بعضي از زنان پيغمبر صلّى اللّه عليه وآله وسلّم به أو گفتند : تو شرم نمىكنى كه زن يك شخصي مىشوى كه پدرت را كشته است ؟ وآن بىسعادت به اين سبب اظهار كراهت از حضرت نمود ورسول خدا صلّى اللّه عليه وآله وسلّم مفارقت أو را اختيار كرد « 1 » .\r\nوگفته است « 2 » : در اين سال إبراهيم فرزند رسول خدا صلّى اللّه عليه وآله وسلّم در ماه ذيحجه از ماريه متولد شد وقابلهء أو آزاد كردهء رسول خدا صلّى اللّه عليه وآله وسلّم زوجهء أبو رافع بود ، پس قابله به نزد شوهر خود أبو رافع آمد وأو را خبر داد كه براي حضرت پسرى متولد شد ، أبو رافع به خدمت حضرت آمد واين بشارت را به آن حضرت رسانيد ، حضرت غلامي به أو بخشيد وآن فرزند را إبراهيم نام كرد ودر روز هفتم براي أو عقيقه كشت وسرش را تراشيد وبه وزن موى سرش نقره تصدق نمود بر مساكين ومويش را فرمود در زمين دفن كردند وزنان أنصار در شير دادن أو نزاع كردند ، پس حضرت أو را به « امّ برده » دختر منذر بن زيد داد كه أو را شير بدهد « 3 » .\r\nوگويند : در اين سال زينب دختر رسول خدا صلّى اللّه عليه وآله وسلّم وفات يافت « 4 » .\r\nودر اين سال كعب بن عمير را بسوى « ذات اطلاع » شام فرستاد وأو واصحابش شهيد شدند « 5 » .\r\nودر اين سال عيينة بن حصن را بسوى بنى العنبر فرستاد وبر ايشان غارت آوردند وزنان ايشان را أسير كردند « 6 » .\r\n\r\n\r\n","description":"","footnote":"\r\n( 1 ) . الإصابة 8 / 320 . ونيز رجوع شود به طبقات ابن سعد 8 / 117 .\r\n( 2 ) . از بحار الأنوار 21 / 183 معلوم مىشود كه منظور علّامهء مجلسي از « گفته است » كازرونى مىباشد .\r\n( 3 ) . طبقات ابن سعد 1 / 107 - 108 ؛ المنتظم 3 / 345 .\r\n( 4 ) . المنتظم 3 / 349 ؛ العبر 1 / 9 .\r\n( 5 ) . مغازى 2 / 752 ؛ المنتظم 3 / 316 ؛ كامل ابن أثير 2 / 272 - 273 ودر آنها بجاى « اطلاع » ، « اطلاح » ذكر شده است .\r\n( 6 ) . كامل ابن أثير 2 / 273 .\r\n","page_name":" 1234 ","page_number":418},
  {"content":"\r\n\r\n\r\nباب چهل وپنجم در بيان غزوهء تبوك وقصهء عقبه ومسجد ضرار است\r\n\r\n","description":"","footnote":"","page_name":" 1235 ","page_number":419},
  {"content":"\r\n . \r\n","description":"","footnote":"","page_name":" 1236 ","page_number":420},
  {"content":"\r\n\r\nعلي بن إبراهيم روايت كرده است كه : قافله‌اى در تابستان از جانب شام به مدينه آمدند وفرشها وطعامها براي أهل مدينه آوردند كه بفروشند ، ودر مدينه شهرت دادند كه لشكر روم جمعيت كرده‌اند واراده دارند كه به جنگ رسول خدا صلّى اللّه عليه وآله وسلّم بيايند با لشكر عظيمى وهرقل پادشاه روم با لشكر خود متوجه شده است وقبائل غسان وحزام وفهر وعامله را با خود متفق گردانيده است ولشكر أو به بلقا رسيده‌اند وهرقل به حمص رسيده است . پس حضرت رسول صلّى اللّه عليه وآله وسلّم امر فرمود أصحاب خود را كه مهياى جنگ تبوك شوند ( تبوك از جملهء بلاد بلقا بود ) وفرستاد بسوى قبائلى كه در حوالي مدينه بودند وبسوى مكة وبسوى هر كه مسلمان شده بود از قبائل خزاعة ومزينه وجهينه وايشان را دعوت بسوى جهاد نمود ، ولشكر خود را امر فرمود بيرون رفتند ودر « ثنية الوداع » خيمه زدند وامر فرمود مالداران را كه أعانت كنند مردم پريشان را بر آن سفر ، پس هر كه چيزى داشت به نزد حضرت آورد كه حضرت تهيهء آن سفر بفرمايد .\r\nپس حضرت خطبه‌اى خواند وبعد از حمد وثناى حق تعالى فرمود : أيها الناس ! بدرستى كه راست‌ترين سخن ، كتاب خداست ؛ وبهترين گفتار ، كلمهء تقوى است ؛ وبهترين ملتها ، ملت إبراهيم است ؛ وبهترين سنّتها ، سنّت محمد است ؛ وشريفترين سخنان ، ذكر خداست ؛ وبهترين قصه‌ها ، قرآن است ؛ وبهترين أمور ، ميانهاى آن است ؛ وبدترين أمور ، بدعتهاست ؛ وبهترين هدايتها ، هدايت پيغمبران است ؛ وبهترين كشته شدنها ، كشته شدن شهيدان است ؛ وبدترين گمراهيها ، گمراهى بعد از هدايت است ؛ وبهترين عملها ، عملي است كه در آخرت نفع بخشد ؛ وبهترين هدايتها ، چيزى است كه متابعت أو كرده شود ؛ وبدترين كوريها ، كورى دل است ؛ ودست بالا به از دست زير است يعنى دست دهنده بهتر\r\n\r\n","description":"","footnote":"","page_name":" 1237 ","page_number":421},
  {"content":"\r\n\r\nاز دست گيرنده است ؛ ومالي كه كم باشد وكافى باشد بهتر از مالي است كه بسيار باشد وآدمي را از ياد خدا غافل گرداند ؛ وبدترين عذر خواستنها ، عذر خواستن در وقت مرگ است ؛ وبدترين پشيمانيها ، روز قيامت است ؛ واز مردمان جمعى هستند كه حاضر نمىشوند بسوى جمعه مگر اندكى وبعضي هستند كه ياد خدا نمىكنند مگر گاهى ؛ وبدترين خطاكاران ، زبان دروغ است ؛ وبهترين بىنيازى ، بىنيازى نفس است ؛ وبهترين توشه‌ها ، پرهيزكارى است از عذاب خدا ؛ وسر حكمت ، ترسيدن از خداست ؛ وبهترين چيزى كه در دل آدمي افتد ، يقين است ؛ وشك در دين كردن ، از كفر است ؛ ودورى از حق « 1 » ، از عمل جاهليت است ؛ ودزدى از غنيمت ، پاره‌اى از آتش جهنم است ؛ ومستى ، زبانهء جهنم است ؛ وشعر ، از شيطان است ؛ وشراب ، جامع جميع گناهان است ؛ وزنان ، دامهاى شيطانند ؛ وجوانى ، شعبه‌اى است از ديوانگى ؛ وبدترين كسبها ، كسب ربا است ؛ وبدترين خوردنها ، خوردن مال يتيم است ؛ وسعادتمند كسى است كه از أحوال ديگران پند گيرد ؛ وبدبخت ، كسى است كه خدا أو را در شكم مادر بدبخت داند ؛ وهر كه از شما هست آخر به موضعي مىرود كه چهار ذرع است ؛ ومدار عمل بر خاتمهء آن است ؛ وبدترين تفكرها ، تفكر دروغ است ؛ وهر چه آمدنى است ، زود مىرسد ؛ وعداوت مؤمنان ، فسق است ؛ وقتال كردن با ايشان ، كفر است ؛ وخوردن گوشت مؤمن به غيبت ، معصيت خداست ؛ وحرمت مال مؤمن مثل حرمت خون اوست ؛ وهر كه توكل كند بر خدا ، خدا كفايت امر أو مىكند ؛ وهر كه صبر كند ، خدا أو را ظفر مىدهد ؛ وهر كه عفو كند از بديهاى مردم ، خدا از بديهاى أو عفو مىكند ؛ وهر كه خشم خود را فرو خورد ، خدا أو را مزد عظيم مىدهد ؛ وهر كه بر بلاها صبر كند ، خدا أو را عوض نيكو مىبخشد ؛ وهر كه خواهد عمل نيك خود را به مردم بشنواند ، خدا أو را نزد مردم رسوا مىگرداند ؛ وهر كه روزه دارد ، خدا ثواب أو را مضاعف مىگرداند ؛ وهر كه خدا را معصيت كند خدا أو را\r\n\r\n\r\n","description":"","footnote":"\r\n( 1 ) . در مصدر ومن لا يحضره الفقيه 4 / 376 واختصاص 343 بجاى « دورى از حق » ، « نوحه كردن » ذكر شده است .\r\n","page_name":" 1238 ","page_number":422},
  {"content":"\r\n\r\nعذاب مىكند .\r\nپس مكرر فرمود : خداوندا ! مرا وأمت مرا بيامرز ؛ وفرمود : طلب آمرزش مىكنم از خدا از براي خود واز براي شما ؛ پس ايشان را ترغيب به جهاد فرمود .\r\nوبعد از استماع اين خطبه مردم بسيار راغب به جهاد گرديدند وقبايل عرب كه ايشان را به جهاد طلبيده بود حاضر شدند وگروهى از منافقان وغير ايشان از آن جنگ بازماندند ، پس حضرت رسول صلّى اللّه عليه وآله وسلّم جد بن قيس را كه يكى از منافقان بود ديد وفرمود :\r\nآيا نمىآئى با ما به اين جنگ كه شايد اسيرى از دختران روم بگيرى ؟ آن ملعون از روى استهزاء گفت : يا رسول اللّه ! بخدا سوگند كه قوم من مىدانند در ميان ايشان كسى نيست كه خواهش زنان بيش از من داشته باشد ومن مىترسم كه چون با تو بيرون آيم وبه لشكر روم برسم ودختران ايشان را ببينم ضبط خود نتوانم كرد پس مرا به فتنه مينداز ورخصت بده در مدينه بمانم ؛ پس به جماعتى از قوم خود گفت : بيرون مرويد در اين گرما كه بغير تعب چيزى نيست ، پس پسرش به أو گفت كه : تو به رسول خدا مىرسى وچنان سخن مىگوئى وبا قوم خود چنين مىگوئى ، بخدا سوگند كه در اين زودى آيه‌اى چند در كفر ونفاق تو نازل خواهد شد كه تا روز قيامت مردم خوانند وتو را لعنت كنند ؛ پس حق تعالى اين آية را فرستاد  وَمِنْهُمْ مَنْ يَقُولُ ائْذَنْ لِي وَلا تَفْتِنِّي أَلا فِي الْفِتْنَةِ سَقَطُوا وَإِنَّ جَهَنَّمَ لَمُحِيطَةٌ بِالْكافِرِينَ  « 1 » يعنى : « از ايشان كسى باشد كه گويد : رخصت ده مرا در نيامدن به جنگ ومرا در فتنه مينداز بدرستى كه ايشان در فتنه افتاده‌اند ومستحق عذاب خدا گرديده‌اند وبدرستى كه جهنم احاطه‌كننده است به كافران » .\r\nپس جد بن قيس گفت : گمان مىكند محمد كه جنگ روم مثل جنگ ديگران است يكى از اين گروه بر نخواهند گشت .\r\nچون اين آيات نازل شد جد بن قيس وأصحاب أو رسوا شدند وعساكر منصورهء حضرت از أطراف وجوانب در « ثنية الوداع » جمع شدند وحضرت از آنجا بار كرد\r\n\r\n\r\n","description":"","footnote":"\r\n( 1 ) . سورهء توبه : 49 .\r\n","page_name":" 1239 ","page_number":423},
  {"content":"\r\n\r\nوحضرت أمير المؤمنين عليه السّلام را در مدينه گذاشت ، پس مردمان اراجيف بسيار در باب على در مدينه گفتند واز جملهء گفته‌هاى باطل ايشان آن بود كه حضرت رسول صلّى اللّه عليه وآله وسلّم على را نگذاشت در مدينه مگر براي اينكه بردن أو را شوم دانست بر خود ، چون اين خبر به حضرت أمير المؤمنين عليه السّلام رسيد شمشير وسلاح خود را برداشت وبه جانب حضرت روانه شد ودر « جرف » به خدمت حضرت رسيد ، رسول خدا صلّى اللّه عليه وآله وسلّم فرمود : يا علي ! من تو را در مدينه گذاشتم چرا آمدى ؟\r\nحضرت أمير عليه السّلام گفت : منافقان مىگويند كه تو به جهت شومى من مرا در مدينه گذاشتى .\r\nحضرت فرمود : دروغ مىگويند منافقان ، يا علي ! آيا راضى نيستى كه تو برادر من باشى ومن برادر تو باشم بمنزلهء هارون از موسى مگر آنكه پيغمبرى بعد از من نيست ، وتو خليفهء منى در أمت من وتو وزير منى وبرادر منى در دنيا وآخرت ؟\r\nپس حضرت أمير المؤمنين عليه السّلام بسوى مدينه برگشت .\r\nوآمدند گريه كنندگان بسوى حضرت رسول صلّى اللّه عليه وآله وسلّم وايشان هفت نفر بودند از بنى عمرو بن عوف ، سالم بن عمير كه در جنگ بدر حاضر شده بود ؛ واز بنى واقف ، مدعى بن عمير ؛ واز بنى حارثه « 1 » ، علية بن زيد ، وأو مردى بود كه تصدق به عرض خود كرده بود نزد رسول خدا صلّى اللّه عليه وآله وسلّم وسببش آن بود كه روزى آن حضرت مردم را امر كرد به تصدق كردن ومردم تصدق مىآوردند ، پس عليه به خدمت آن حضرت آمد وگفت : يا رسول اللّه ! بخدا سوگند كه چيزى ندارم تصدق كنم وعرض خود را در راه رضاى تو حلال گردانيدم ، حضرت فرمود : خدا تصدق تو را قبول كرد ؛ واز بنى مازن ، عبد الرحمن بن كعب كه أو را أبو ليلى مىگفتند ؛ واز بنى سلمه ، عمر « 2 » بن غنمه ؛ واز بنى زريق سلمة بن صخر ؛ واز بنى الغر « 3 » ناصر بن ساريه . اين جماعت آمدند بسوى رسول خدا با گريه وزارى پس\r\n\r\n\r\n","description":"","footnote":"\r\n( 1 ) . در مصدر « بنى جاريه » ذكر شده است .\r\n( 2 ) . در مصدر « عمرو » ذكر شده است .\r\n( 3 ) . در مصدر « بنى العرياض » ذكر شده است .\r\n","page_name":" 1240 ","page_number":424},
  {"content":"\r\n\r\nگفتند : يا رسول اللّه ! ما را قوّت آن نيست كه با تو بيرون آئيم پس حق تعالى در شأن ايشان فرستاد  لَيْسَ عَلَى الضُّعَفاءِ وَلا عَلَى الْمَرْضى وَلا عَلَى الَّذِينَ لا يَجِدُونَ ما يُنْفِقُونَ حَرَجٌ إِذا نَصَحُوا لِلَّهِ وَرَسُولِهِ ما عَلَى الْمُحْسِنِينَ مِنْ سَبِيلٍ وَاللَّهُ غَفُورٌ رَحِيمٌ  « 1 » يعنى : « نيست بر ناتوانان وعاجزان ونه بر بيماران ونه بر آنان كه نيابند چيزى را كه نفقه كنند بر خود گناهى اگر بازايستند از جنگ هرگاه نيك خواهى كنند مر خدا ورسول را نيست بر نيكوكاران هيچ راهى وملامتى ، وخدا آمرزنده ومهربان است » « 2 » .\r\nپس علي بن إبراهيم روايت كرده است كه : اين گريه كنندگان نمىخواستند مگر نعلى كه بر پا كشند وبروند ، پس حق تعالى فرمود  إِنَّمَا السَّبِيلُ عَلَى الَّذِينَ يَسْتَأْذِنُونَكَ وَهُمْ أَغْنِياءُ رَضُوا بِأَنْ يَكُونُوا مَعَ الْخَوالِفِ  « 3 » يعنى : « نيست راه عتاب وملامت مگر بر آنان كه از تو رخصت مىجويند در نيامدن به جنگ وحال آنكه ايشان توانگرانند وزاد وتوشه ومركب ايشان آماده است ، راضى شدند به آنكه باشند با زنان وكودكان » « 4 » .\r\nوعلي بن إبراهيم روايت كرده است كه : رخصت طلب كنندگان هشتاد نفر بودند از قبيله‌هاى مختلف . وتخلف ورزيدند از رفتن با حضرت رسول صلّى اللّه عليه وآله وسلّم گروهى چند كه صاحبان نيتهاى درست وبينائى ودانائى بودند وايشان را شكى وريبى عارض نشده بود وليكن مىگفتند كه : ملحق خواهيم شد به رسول خدا صلّى اللّه عليه وآله وسلّم ، يكى از ايشان أبو خثيمه بود وأو تنومند بود ودو زن داشت ودو باغ انگور داشت كه موهاى آنها را داربست كرده بودند وزنانش زير داربستها را آب پاشيده بودند وآبها براي أو سرد كرده بودند وطعام نيكو براي أو مهيا كرده بودند ، چون مشرف بر باغهاى خود شد واين أحوال را مشاهده نمود گفت : بخدا سوگند كه اين انصاف نيست كه حضرت رسالت پناه صلّى اللّه عليه وآله وسلّم كه حق تعالى قلم عفو بر گناه گذشته وآيندهء أو كشيده است در صحرا باشد وآفتاب بر بدنش تابد وباد بر وى\r\n\r\n\r\n","description":"","footnote":"\r\n( 1 ) . سورهء توبه : 91 .\r\n( 2 ) . تفسير قمى 1 / 290 - 293 .\r\n( 3 ) . سورهء توبه : 93 .\r\n( 4 ) . تفسير قمى 1 / 293 .\r\n","page_name":" 1241 ","page_number":425},
  {"content":"\r\n\r\nوزد وسلاح بر خود درست كرده باشد وبه جهاد رود در راه خدا وأبو خثيمه با نهايت قوت وتنومندى در زير داربستهاى خود با دو زوجهء مقبول خود به عيش مشغول باشد ، نه واللّه اين انصاف نيست ؛ پس ناقهء خود را گرفت وجهاز بر پشت ناقة بست وسوار شد وبسرعت تمام شتافت تا به حضرت ملحق شد ، پس مردم نظر كردند سواره‌اى ديدند كه از راه مدينه مىآيد ، چون به خدمت حضرت رسول صلّى اللّه عليه وآله وسلّم عرض كردند فرمود كه : أبو خثيمه است ، چون به خدمت حضرت رسيد وخبر خود را عرض كرد حضرت أو را دعاى خير كرد .\r\nوأبو ذر سه روز از حضرت رسول صلّى اللّه عليه وآله وسلّم پس مانده بود به سبب آنكه شتر أو لاغر بود ، پس بعد از سه روز به آن حضرت ملحق شد ودر ميان راه شترش ايستاد ، أو شتر را گذاشت وجامه‌هاى خود را بر پشت خود بست وپياده روانه شد ، چون روز بلند شد مسلمانان نظر كردند ديدند كه شخصي از برابر مىآيد ، حضرت رسول صلّى اللّه عليه وآله وسلّم فرمود : أبو ذر است كه مىآيد ، آبى به أو برسانيد كه بسيار تشنه است ، چون آب به أو رسانيدند بياشاميد وچون به خدمت رسول خدا صلّى اللّه عليه وآله وسلّم رسيد مطهرهء آبى در دست داشت حضرت فرمود : اى أبو ذر ! تو آب داشتى وتشنه بودى ؟ عرض كرد : بلى يا رسول اللّه پدر ومادرم فداى تو باد ، در اثناى راه به سنگى رسيدم كه آب باران در ميان آن جمع شده بود چون از آن آب چشيدم بسيار شيرين وسرد بود ، با خود گفتم : نمىآشامم اين آب را تا حبيب من رسول خدا صلّى اللّه عليه وآله وسلّم از آن بياشامد ، پس حضرت فرمود : اى أبو ذر ! خدا تو را رحمت كند ، تنها زندگانى خواهى كرد وتنها خواهى مرد وتنها مبعوث خواهى شد در قيامت وداخل بهشت خواهى شد تنها ، وسعادتمند خواهند شد به تو گروهى از أهل عراق كه مرتكب غسل وكفن ودفن تو خواهند شد « 1 » .\r\nمؤلف گويد : تتمهء اين روايت در أحوال أبو ذر مذكور خواهد شد ان شاء اللّه .\r\nپس علي بن إبراهيم روايت كرده است كه : با رسول خدا صلّى اللّه عليه وآله وسلّم در جنگ تبوك مردى\r\n\r\n\r\n","description":"","footnote":"\r\n( 1 ) . تفسير قمى 1 / 293 - 295 .\r\n","page_name":" 1242 ","page_number":426},
  {"content":"\r\n\r\nبود كه أو را « مضرب » مىگفتند به سبب بسيارى ضربتها كه به أو رسيده بود در جنگ بدر وأحد ، حضرت أو را فرمود : بشمار براي من اين لشكر را ؛ چون مضرب عسكر ظفر اثر آن حضرت را شمرد بيست وپنج هزار نفر بودند بغير از غلامان ونوكران ، پس فرمود : مؤمنان اين لشكر را بشمار ؛ چون شمرد گفت : بيست وپنج مردند .\r\nودر آن جنگ تخلف كرده بودند از رسول خدا صلّى اللّه عليه وآله وسلّم گروهى از منافقان وگروهى از مؤمنان كه بينايان بودند در امر دين وعلامت نفاقى از ايشان ظاهر نشده بود ، از جملهء آنها كعب بن مالك شاعر بود ومرارة « 1 » بن ربيع وهلال بن أمية ؛ چون حق تعالى توبهء ايشان را قبول كرد كعب گفت : هرگز من قوىتر نبودم از وقتي كه حضرت رسول صلّى اللّه عليه وآله وسلّم بسوى تبوك رفت وهرگز دو چهار پاى سواري از براي من مهيا نشده بود مگر در آن روز ، پس مىگفتم :\r\nفردا بيرون خواهم رفت وپس فردا بيرون خواهم رفت وسستى كردم واز پيغمبر صلّى اللّه عليه وآله وسلّم چند روز ماندم وهر چند داخل بازار مىشدم هيچ حاجت من برآورده نمىشد ، پس هلال بن أمية ومرارة بن ربيع را ديدم كه ايشان نيز تخلف كرده بودند پس با هم وعده كرديم كه بامداد به بازار رويم وكارسازى خود را بكنيم ، بازرفتيم وحاجت ما برآورده نشد .\r\nوپيوسته فردا وپس فردا مىگفتيم تا خبر رسيد كه رسول خدا صلّى اللّه عليه وآله وسلّم مراجعت فرمود واز اين جهت بسيار نادم شديم ، چون حضرت نزديك مدينه رسيد به استقبال بيرون رفتيم كه آن جناب را تهنيت سلامتى سفر بگوئيم ، چون بر حضرت سلام كرديم جواب سلام ما نفرمود وروى مبارك از ما گردانيد ، پس سلام بر برادران مؤمن خود كرديم وايشان نيز جواب سلام ما نگفتند ، وچون اين خبر به أهل وعيال ما رسيد آنها نيز قطع سخن از ما كردند وبا ما متكلم نمىشدند ، وچون به مسجد حاضر مىشديم هيچ‌كس بر ما سلام نمىكرد وبا ما سخن نمىگفت ، پس زنان ما به خدمت رسول خدا صلّى اللّه عليه وآله وسلّم رفتند وگفتند : به ما رسيده است كه تو غضب كرده‌اى بر شوهران ما ، اگر مىفرمائى ما از ايشان جدا شويم ، فرمود : جدا مشويد از ايشان وليكن مگذاريد با شما نزديكى كنند .\r\n\r\n\r\n","description":"","footnote":"\r\n( 1 ) . در مصدر « مراده » ذكر شده است .\r\n","page_name":" 1243 ","page_number":427},
  {"content":"\r\n\r\nچون كعب بن مالك ورفيقانش اين حالت را مشاهده كردند كعب گفت : چرا در مدينه باشيم ما وحال آنكه با ما سخن نمىگويد رسول خدا ونه برادران ما ونه زنان وفرزندان ما ، پس بيائيد بيرون رويم بسوى اين كوه تا آنكه خدا توبهء ما را قبول كند يا در آنجا بميريم . پس بيرون رفتند بسوى كوهى در مدينه كه آن را « ذباب » « 1 » مىگفتند پس روزها روزه مىداشتند وأهل ايشان براي ايشان طعام مىبردند ودر كنارى مىگذاشتند وبرمىگشتند وبا ايشان سخن نمىگفتند ، پس أيام بسيار بر اين حال ماندند كه در شب وروز مىگريستند وتضرع واستغاثه مىكردند كه حق تعالى ايشان را بيامرزد ، چون مدت سخط ايشان بسيار به طول انجاميد كعب گفت : اى قوم ! بر ما غضب كردند خدا ورسول خدا وبرادران ما وزنان وفرزندان وخويشان ما وهيچ‌يك از ايشان با ما سخن نمىگويند ، چرا ماها بر يكديگر غضب نكنيم ؟ پس در آن شب از هم جدا شدند وسوگند ياد كردند كه هيچ‌يك از ايشان با ديگرى سخن نگويد تا بميرد يا توبه‌اش قبول شود ، پس بر اين حال سه روز ماندند كه هيچ‌يك از ايشان با ديگرى سخن نگفتند وهر يك در ناحيه‌اى از كوه بودند كه ديگران را نمىديدند .\r\nچون شب سوم شد وپيغمبر صلّى اللّه عليه وآله وسلّم در خانهء امّ سلمه بود توبهء ايشان نازل شد چنانكه حق تعالى فرمود  « لَقَدْ تابَ اللَّهُ عَلَى النَّبِيِّ وَالْمُهاجِرِينَ وَالْأَنْصارِ الَّذِينَ اتَّبَعُوهُ فِي ساعَةِ الْعُسْرَةِ »  يعنى : « حق تعالى توبه داد به بركت پيغمبر بر مهاجران وأنصار كه متابعت آن حضرت كردند در ساعت عسرت وتنگى » ، وحضرت صادق عليه السّلام فرمود : چنين نازل شده است آية نه آن روش كه مردم مىخوانند كه  لَقَدْ تابَ اللَّهُ عَلَى النَّبِيِّ وَالْمُهاجِرِينَ  « 2 » وحضرت فرمود : اين جماعت كه در اين آية خدا توبهء ايشان را قبول كرد أبو ذر است وأبو خثيمه وعمرو بن وهب كه از حضرت پس ماندند وآخر ملحق شدند .\r\nپس حق تعالى در حق اين سه كس يعنى كعب ورفيقانش اين آية را فرستاد  وَعَلَى الثَّلاثَةِ \r\n\r\n\r\n","description":"","footnote":"\r\n( 1 ) . در مصدر « ذناب » ذكر شده است .\r\n( 2 ) . سورهء توبه : 117 .\r\n","page_name":" 1244 ","page_number":428},
  {"content":"\r\n\r\n الَّذِينَ خُلِّفُوا  « 1 » حضرت فرمود : اين آية چنان نازل نشده بلكه چنين نازل شده « وعلى الثّلاثة الّذين خالفوا » يعنى : « قبول كرد توبهء آن سه نفر را كه مخالفت كردند با حضرت رسول صلّى اللّه عليه وآله وسلّم وبه جنگ بيرون نرفتند » ،  حَتَّى إِذا ضاقَتْ عَلَيْهِمُ الْأَرْضُ بِما رَحُبَتْ  « تا وقتي كه تنگ شد بر ايشان زمين با گشادكى آن » حضرت فرمود : اين اشاره است به آنكه سخن نگفتند با ايشان رسول خدا عليه السّلام وبرادران واهالى ايشان ، پس بر ايشان تنگ شد مدينه تا از مدينه بيرون رفتند ،  وَضاقَتْ عَلَيْهِمْ أَنْفُسُهُمْ  « 2 » يعنى : « تنگ شد بر ايشان جانهاى ايشان » حضرت فرمود كه : اشاره است به آنكه سوگند ياد كردند كه با يكديگر سخن نگويند وپراكنده شدند ، پس حق تعالى توبهء ايشان را قبول كرد به سبب آنكه مىدانست راستى نيّتهاى ايشان را « 3 » .\r\nوباز علي بن إبراهيم روايت كرده است كه : گروهى از منافقان كه با حضرت رسول صلّى اللّه عليه وآله وسلّم به جنگ تبوك بيرون رفته بودند در راه با يكديگر سخن مىگفتند كه : آيا محمد گمان مىكند كه جنگ روم مثل جنگ ديگران است ؟ يكى از ايشان بر نخواهند گشت از اين جنگ ؛ پس بعضي از ايشان از روى استهزاء گفتند : چه بسيار سزاوار است كه خدا خبر دهد محمد را به آنچه ميان ما وشما مىگذرد وبه آنچه در دلهاى ماست وآيه‌اى چند در اين باب بر أو فرستد كه هميشه مردم مىخوانده باشند ! واين سخنان را همه از روى استهزاء مىگفتند .\r\nحضرت رسول صلّى اللّه عليه وآله وسلّم عمار را فرمود : ملحق شو به اين جماعت كه ايشان سخنى چند مىگويند كه نزديك است بسوزند ، پس عمار به آنها ملحق شد وگفت : چه ناسزا گفته‌ايد كه حق تعالى به پيغمبرش خبر داده از سخنان شما ؟ گفتند : ما سخن بدى نگفتيم واگر سخنى گفته‌ايم بر سبيل بازى ومزاح گفته‌ايم ؛ پس حق تعالى اين آيات را فرستاد  يَحْذَرُ الْمُنافِقُونَ أَنْ تُنَزَّلَ عَلَيْهِمْ سُورَةٌ تُنَبِّئُهُمْ بِما فِي قُلُوبِهِمْ قُلِ اسْتَهْزِؤُا إِنَّ اللَّهَ مُخْرِجٌ \r\n\r\n\r\n","description":"","footnote":"\r\n( 1 ) . سورهء توبه : 118 .\r\n( 2 ) . سورهء توبه : 118 .\r\n( 3 ) . تفسير قمى 1 / 296 - 298 .\r\n","page_name":" 1245 ","page_number":429},
  {"content":"\r\n\r\n  ما تَحْذَرُونَ . وَلَئِنْ سَأَلْتَهُمْ لَيَقُولُنَّ إِنَّما كُنَّا نَخُوضُ وَنَلْعَبُ قُلْ أَ بِاللَّهِ وَآياتِهِ وَرَسُولِهِ كُنْتُمْ تَسْتَهْزِؤُنَ   « 1 » يعنى : « حذر مىكنند منافقان از آنكه نازل شود بر مؤمنان سوره‌اى از قرآن كه خبردار گرداند مؤمنان را به آنچه در دلهاى منافقان است ، بگو - اى محمد - كه : استهزاء كنيد بدرستى كه خدا ظاهركننده است آنچه را حذر مىكنيد از اظهار آن ، واگر بپرسى - اى محمد - از منافقان كه چه مىگفتند هرآينه گويند نبود جز آنكه مانند مسافران أنواع سخنان مىگفتيم وبازى مىكرديم ، بگو - اى محمد - به ايشان كه : آيا به خدا وآيات خدا ورسول خدا استهزاء مىنمائيد ؟ » ،  لا تَعْتَذِرُوا قَدْ كَفَرْتُمْ بَعْدَ إِيمانِكُمْ إِنْ نَعْفُ عَنْ طائِفَةٍ مِنْكُمْ نُعَذِّبْ طائِفَةً بِأَنَّهُمْ كانُوا مُجْرِمِينَ  « 2 » يعنى : « عذر مگوئيد كه عذر شما محض دروغ است ، بدرستى كه اظهار كفر كرديد بعد از آنكه اظهار ايمان كرده بوديد - يا آنكه كافر شديد بعد از آنكه ايمان آورده بوديد - اگر عفو كنيم از گروهى از شما كه توبه كنند عذاب خواهيم كرد طايفهء ديگر را به سبب آنكه ايشان هستند گناهكاران واصرار كنندگان بر نفاق » .\r\nعلي بن إبراهيم از حضرت امام محمد باقر عليه السّلام در تفسير اين آية روايت كرده است :\r\nاين جماعت گروهى بودند كه از روى صدق ايمان آورده بودند پس شك كردند ومنافق شدند بعد از ايمان خود وايشان چهار نفر بودند ، وآن كه خدا وعدهء عفو أو فرمود يكى بود از آن چهار نفر كه أو را مختبر بن الحمير مىگفتند پس اعتراف به گناه خود كرد وتوبه نمود وگفت : يا رسول اللّه ! اين نام مرا هلاك گردانيد ، پس حضرت أو را عبد اللّه بن عبد الرحمن نام كرد ؛ پس أو گفت : پروردگارا ! مرا در جائى شهيد گردان كه كسى نداند من در كجايم ؛ پس دعاى أو مستجاب شد ودر جنگ مسيلمة شهيد شد وكسى ندانست در كجا كشته شد ؛ پس اوست كه خدا از أو عفو فرمود وتوبه‌اش را قبول كرد « 3 » .\r\nوعياشى به سند معتبر از امام محمد باقر عليه السّلام روايت كرده است كه : اين آيات در شأن\r\n\r\n\r\n","description":"","footnote":"\r\n( 1 ) . سورهء توبه : 64 و 65 .\r\n( 2 ) . سورهء توبه : 66 .\r\n( 3 ) . تفسير قمى 1 / 300 - 301 ودر آن بجاى « مختبر » ، « محتبر » ذكر شده است .\r\n","page_name":" 1246 ","page_number":430},
  {"content":"\r\n\r\nأبو بكر وعمر وده نفر از بنى أمية نازل شد كه اين دوازده نفر جمع شدند در عقبهء تبوك كه رسول خدا صلّى اللّه عليه وآله وسلّم را هلاك كنند وگفتند : اگر ما را ببينند ، خواهيم گفت كه بازى مىكرديم ؛ واگر نبينند ، محمد را هلاك مىكنيم ؛ پس حق تعالى اين آيات فرستاد وعفو كردن از طايفه‌اى مراد آن است كه أمير المؤمنين عليه السّلام در دنيا عفو كرد براي مصلحت از أبو بكر وعمر به امر الهى وايشان را بر منبر لعنت نفرمود وده نفر ديگر را بر منبر لعنت كرد « 1 » .\r\nوچون حضرت از جنگ تبوك برگشت مؤمنان صحابه متعرض منافقان مىشدند وايشان را آزار مىكردند وايشان در جواب سوگند ياد مىكردند كه ما بر دين حق ثابتيم ومنافق نيستيم ، شايد مؤمنان دست از آنها بردارند واز آنها راضى شوند ، پس حق تعالى در بيان كذب ايشان اين آيات فرستاد   سَيَحْلِفُونَ بِاللَّهِ لَكُمْ إِذَا انْقَلَبْتُمْ إِلَيْهِمْ لِتُعْرِضُوا عَنْهُمْ فَأَعْرِضُوا عَنْهُمْ إِنَّهُمْ رِجْسٌ وَمَأْواهُمْ جَهَنَّمُ جَزاءً بِما كانُوا يَكْسِبُونَ . يَحْلِفُونَ لَكُمْ لِتَرْضَوْا عَنْهُمْ فَإِنْ تَرْضَوْا عَنْهُمْ فَإِنَّ اللَّهَ لا يَرْضى عَنِ الْقَوْمِ الْفاسِقِينَ   « 2 » يعنى : « زود باشد كه سوگند خوردند بخدا از براي شما چون بازگرديد از سفر بسوى ايشان تا رو بگردانيد از عتاب وسرزنش ايشان واعراض كنيد از ايشان وبگذاريد ايشان را ، بدرستى كه ايشان نجس وپليدند وجاى ايشان جهنم است براي پاداش آنچه كسب كرده‌اند ، سوگند مىخورند منافقان براي شما تا راضى شويد از ايشان ، پس اگر راضى شويد شما اى مؤمنان از منافقان پس بدرستى كه خدا خشنود نمىشود از گروه فاسقان » .\r\nدر تفسير امام حسن عسكرى عليه السّلام مذكور است كه : قصد كردند گروهى از منافقان كه در جنگ تبوك با حضرت رسول صلّى اللّه عليه وآله وسلّم همراه بودند كه آن جناب را به قتل رسانند وگروهى از ايشان كه در مدينه بودند قصد كردند كه علي بن أبي طالب عليه السّلام را به قتل رسانند - به سبب حسدى كه بر ايشان غالب شده بود از برگزيدن رسول خدا صلّى اللّه عليه وآله وسلّم أمير المؤمنين عليه السّلام را بر ايشان - زيرا كه چون حضرت رسول صلّى اللّه عليه وآله وسلّم از مدينه بيرون آمد\r\n\r\n\r\n","description":"","footnote":"\r\n( 1 ) . تفسير عياشى 2 / 95 .\r\n( 2 ) . سورهء توبه : 95 و 96 .\r\n","page_name":" 1247 ","page_number":431},
  {"content":"\r\n\r\nوحضرت أمير المؤمنين را خليفهء خود گردانيد در مدينه وفرمود كه : جبرئيل به نزد من آمد وگفت : يا محمد ! خداوند علىّ اعلا تو را سلام مىرساند ومىفرمايد كه : يا محمد ! مىبايد يا تو بيرون روى وعلى در مدينه باشد يا تو در مدينه بمانى وعلى بيرون رود ، وچاره‌اى از يكى از اين دو چيز نيست زيرا كه من على را برگزيده‌ام براي يكى از اين دو چيز كه احدى از خلايق نمىداند كنه جلالت وبزرگى كسى را كه أطاعت مىكند در اين دو امر وثواب عظيم آن را كسى بغير از من نمىداند .\r\nپس چون حضرت أمير المؤمنين عليه السّلام را خليفه گردانيد در مدينه وخود متوجه جنگ شد ، منافقان در اين باب سخنان بسيار گفتند ومىگفتند كه : محمد را از على ملالى رو داده واز صحبت أو كراهتى بهم رسانيده وبه اين سبب أو را در اين سفر با خود همراه نبرد ، پس سخنان آن منافقان موجب ملال أمير المؤمنين گرديد واز پى حضرت رسول صلّى اللّه عليه وآله وسلّم رفت تا آنكه در حوالي مدينه به آن حضرت ملحق شد ، رسول خدا صلّى اللّه عليه وآله وسلّم فرمود : يا علي ! به چه سبب از جاى خود حركت كردى ؟\r\nگفت : يا رسول اللّه ! سخنى چند از مردم شنيدم كه تاب آنها نياوردم .\r\nحضرت رسول صلّى اللّه عليه وآله وسلّم فرمود : يا علي ! آيا راضى نيستى كه تو از من بمنزلهء هارون باشى از موسى مگر آنكه پيغمبرى بعد از من نيست ؟\r\nپس حضرت أمير المؤمنين عليه السّلام به مدينه برگشت .\r\nپس منافقان تدبير كردند كه در راه آن حضرت را به قتل رسانند وحفيرهء طولانى در راه كندند به قدر پنجاه ذراع وروى آن حفيره را به حصيرها پوشاندند واندك خاكى بر روى حصيرها ريختند كه روى حصيرها پوشيده شد ، وحفيره را در مكاني كنده بودند كه البتة مرور آن حضرت بر آن مكان واقع مىشد ، وآن حفيره را بسيار عميق كرده بودند چون آن حضرت با أسب خود در آن حفيره افتد البتة هلاك شود ، وآن را در زمينى حفر كرده بودند كه در اطرافش سنگ بسيارى بود كه چون آن حضرت در آن گودال در افتد آن سنگها را بر أو بيندازند وجسد مباركش را در زير سنگ پنهان كنند .\r\nچون حضرت به نزديك آن مكان رسيد أسب حضرت گردن خود را گردانيد وبلند كرد\r\n\r\n","description":"","footnote":"","page_name":" 1248 ","page_number":432},
  {"content":"\r\n\r\nبه حدى كه دهانش نزديك گوش مبارك آن حضرت رسيد وبه امر الهى به سخن آمد وگفت : يا أمير المؤمنين ! منافقان در اينجا گودالى كنده‌اند وتدبير قتل تو نموده‌اند وتو بهتر مىدانى ، از اينجا عبور مكن .\r\nحضرت فرمود : خدا تو را جزاى خير دهد كه خير خواهى من مىكنى وبراي من تدبير مىنمائى ، خدا تو را از لطف جميل خود خالى نخواهد گذاشت ؛ پس حضرت أسب را راند تا به دم گودال رسيد وأسب از ترس گودال ايستاد ، حضرت فرمود : برو به اذن خدا كه به سلامت خواهى گذشت وامر عجيبى حق تعالى در باب تو ظاهر خواهد كرد ، پس أسب آن حضرت بر روى آن حصيرها دويد وحق تعالى به قدرت خود چنان محكم گردانيده بود آنها را كه از سائر زمينها محكم‌تر شده بود ، چون أسب از آن موضع خطير گذشت دهان خود را به نزديك گوش حضرت بلند كرد وگفت : چه بسيار گرامى هستى تو نزد پروردگار عالميان كه تو را از اين مكان تهى به اين آسانى گذرانيد .\r\nحضرت فرمود : خدا تو را جزا داد به سبب آن خير خواهى كه نسبت به من كردى ؛ پس حضرت روى أسب را به عقب گردانيد ومنافقان را كه آن تدبير كرده بودند حكم فرمود :\r\nبگشائيد اين مكان را ، چون گشودند ظاهر شد كه زيرش خالى بوده وهر كه پا بر آن موضع مىگذاشت در آن گودال مىافتاد ، پس آن منافقان اظهار ترس وتعجب كردند از آنچه ديدند ، حضرت از ايشان پرسيد كه : مىدانيد اين عمل كيست ؟\r\nگفتند : نمىدانيم .\r\nأمير المؤمنين عليه السّلام فرمود : وليكن أسب من مىداند كه اين از تدبير شوم كيست ؛ پس به أسب خود خطاب نمود كه : اين چگونه است وكي تدبير كرده است اين را ؟ پس أسب به قدرت حق تعالى به سخن آمد وگفت : يا أمير المؤمنين ! هرگاه حق تعالى محكم گرداند امرى را كه جاهلان خلق خواهند بر هم زنند وبر هم زند امرى را كه نادانان خلق خواهند كه محكم گردانند ، پس خدا غالب است بر هر چه خواهد وخلايق همه مغلوب اويند ، كرده است اين را يا أمير المؤمنين فلان وفلان وفلان تا آنكه ده كس را شمرد به نامهاى ايشان واين عمل را به توطئهء بيست وچهار نفر كرده‌اند كه ايشان با رسول خدا صلّى اللّه عليه وآله وسلّم در راه\r\n\r\n","description":"","footnote":"","page_name":" 1249 ","page_number":433},
  {"content":"\r\n\r\nرفيقند وآنها تدبير كرده‌اند كه حضرت را در عقبه به قتل رسانند وحق تعالى پيغمبرش را ووليش را محافظت‌كننده است وبر ارادهء خدا غالب نمىتوانند شد كافران .\r\nپس بعضي از أصحاب حضرت أمير المؤمنين عليه السّلام از حضرت التماس كردند اين خبر را به حضرت رسول صلّى اللّه عليه وآله وسلّم بنويسد وبه پيك مسرعى بدهد كه بزودى به رسول خدا صلّى اللّه عليه وآله وسلّم برساند ، جناب أمير المؤمنين عليه السّلام فرمود : پيك خدا ونامهء خدا به پيغمبرش زودتر از پيك ونامهء من مىرسد ، شما غمگين مباشيد .\r\nچون رسول خدا صلّى اللّه عليه وآله وسلّم به نزديك آن عقبه رسيد كه منافقان تدبير قتل آن حضرت در آن عقبه كرده بودند در پائين عقبه فرود آمد وآن منافقان را جمع كرد وبه ايشان گفت :\r\nاينك روح الأمين جبرئيل مرا خبر مىدهد كه جمعى از منافقان براي هلاك علي بن أبي طالب تدبيري در حوالي مدينه كرده بودند وحق تعالى از عجايب الطافي كه نسبت به آن حضرت دارد وغرايب معجزاتى كه پيوسته از براي آن حضرت ظاهر مىگرداند زمين را در زير سم أسب آن جناب وأصحاب أو سخت گردانيد تا از آن موضع عبور فرمود ، پس برگشت وآن حفيره را گشود وحق تعالى آن را نرم كرد چنانكه تدبير كرده بودند منافقان وبر مؤمنان كيد منافقان ظاهر شد ؛ وبعضي از مؤمنان به آن حضرت عرض كردند : اين واقعه را به خدمت رسول خدا صلّى اللّه عليه وآله وسلّم بنويس وآن حضرت در جواب گفت : پيك ونامهء خدا زودتر از پيك ونامهء من به رسول خدا صلّى اللّه عليه وآله وسلّم مىرسد . وحضرت خبر نداد ايشان را به آنچه أمير المؤمنين عليه السّلام خبر داده بود أصحاب خود را كه با رسول خدا صلّى اللّه عليه وآله وسلّم منافقى چند هستند كه ارادهء قتل آن حضرت دارند وحق تعالى دفع كيد ايشان خواهد كرد .\r\nچون آن بيست وچهار نفر كه أصحاب عقبه بودند شنيدند آنچه آن حضرت در باب على گفت با يكديگر پنهان گفتند : چه بسيار ماهر است محمد در كيد ومكر ، در اين زودى پيك مسرعى يا كبوتر نامه‌برى از مدينه به أو رسيده است چنانكه أصحاب ما با ما توطئه كرده بودند ، اكنون خبر را برگردانيده است وضد آن را نقل مىكند از براي مردم كه مبادا اين خبر در ميان مردم شهرت كند واين جماعت كه با أو هستند جرأت يابند بر هلاك أو ، هيهات نه چنين است ، هيچ سبب نداشت ماندن على در مدينه وبيرون آمدن محمد از مدينه\r\n\r\n","description":"","footnote":"","page_name":" 1250 ","page_number":434},
  {"content":"\r\n\r\nمگر آنكه اجل هر دو رسيده بود وأو در آنجا هلاك شده واين را نيز بزودى در اينجا هلاك خواهيم كرد ، اكنون بيائيد به نزد أو برويم واظهار شادى وخوش‌حالى كنيم براي سلامتى على از تدبيري كه دشمنان در حق أو كرده بودند تا آنكه دل أو از مكر ما أيمن گردد وتدبيري كه در خاطر داريم به آسانى توانيم كرد .\r\nپس به خدمت حضرت آمدند وحضرت را تهنيت گفتند بر سلامتى على از مكر دشمنان ، پس گفتند : يا رسول اللّه ! ما را خبر ده كه على أفضل است يا ملائكهء مقربان ؟\r\nحضرت فرمود : شرف نيافته‌اند ملائكة مگر به محبت ايشان براي محمد وعلى وقبول كردن ايشان ولايت محمد وعلى را ، بدرستى كه هيچ‌يك از دوستان على نيست كه دلش را از كثافت غش ودغل وكينه ونجاست گناهان پاك كرده باشد مگر آنكه أو پاك‌تر ونيكوتر است از ملائكة ، وحق تعالى امر نكرد ملائكة را به سجود آدم مگر براي آنچه در نفوس ملائكة قرار يافته بود كه اگر حق تعالى ايشان را از زمين بردارد وديگرى را بدل ايشان در زمين بيافريند هرآينه ملائكة أفضل از آنها خواهند بود وداناتر از آنها خواهند بود به خدا ودين خدا ، پس حق تعالى خواست به ايشان شناساند كه در اين گمانها خطا كرده‌اند پس آدم را آفريد وهمهء نامها را تعليم أو كرد ، پس عرض كرد صاحبان آن نامها را بر ملائكة وعاجز شدند ملائكة از شناختن آنها پس امر كرد آدم را كه بشناساند به ايشان نامها را وصاحبان آن نامها را وبه اين سبب شناساند ملائكة را كه حضرت آدم در علم فضيلت دارد بر ايشان . پس از صلب آدم عليه السّلام ذرّيّتى بيرون آورد كه در ميان آنها بودند پيغمبران ورسولان ونيكان از بندگان خدا كه أفضل ايشان محمد است وبعد از أو آل محمد ، واز جملهء نيكان وبرگزيدگان ايشان بودند أصحاب محمد ونيكان أمت محمد ، وبه اين سبب شناساند ملائكة را كه ايشان بهترند از ملائكة هرگاه بار كنند بر ملائكة آنچه بر ايشان بار كرده‌اند از تكاليف شاقه ومبتلا گردانند ملائكة را به آنچه مبتلا گردانيده‌اند ايشان را از معارضهء شياطين ومجاهدهء نفس امّاره ومتحمل شدن آزار أهل وعيال وسعى نمودن در طلب حلال ومشقتها كه به ايشان مىرسد از خوف وبيم از أنواع دشمنان از دزدان وپادشاهان ومتقلّبان وجائران ودشوارى امر بر ايشان در تنگناها وكوهها وقله‌ها\r\n\r\n","description":"","footnote":"","page_name":" 1251 ","page_number":435},
  {"content":"\r\n\r\nودرياها وصحراها از براي تحصيل قوت خود وعيال خود از مال حلال .\r\nپس خدا ايشان را تنبيه كرد كه نيكان مؤمنان متحمل اين بلاها مىشوند وطلب خلاصي از اينها مىنمايند وبا لشكرهاى شيطان محاربه مىكنند وايشان را مىگريزانند ، ومجاهده با نفوس خود مىكنند وايشان را از شهوتها وخواهشهاى خود منع مىكنند وبر آنها غالب مىشوند به آنچه خدا در ايشان تركيب كرده است از شهوت جماع ومحبت پوشيدن وخوردن وخواهش عزت ورياست وفخر وخيلا وتكبر وآنچه مىكشند ايشان از عنا وبلا از شيطان وأعوان أو وآنچه شياطين در خاطرهاى ايشان مىافكنند وسعيهائى كه در گمراهى ايشان مىكنند ودفع مكرهائى كه شياطين براي ايشان بر مىانگيزند والمهائى كه به ايشان مىرسد از شنيدن طعنهاى دشمنان خدا ودشنام دادن دشمنان خدا دوستان خدا را وتعبها ومشقتها كه به ايشان مىرسد در جنگ كردن با اعداى دين خود يا تقيه كردن از مخالفان خود .\r\nپس حق تعالى به ايشان خطاب كرد : اى ملائكهء من ! شما از اينها همه بركناريد ، نه شهوت جماعي شما را از جا بدر مىآورد ، ونه خواهش طعامي شما را بىتاب مىگرداند ، ونه ترس از دشمنان دين ودنيا شما را مضطرب مىسازد ، ونه شيطان را در ملكوت آسمان وزمين من راهى هست بسوى گمراه كردن ملائكهء من كه ايشان را به عصمت خود نگاهداشته‌ام از مخالفت خود ؛ اى ملائكهء من ! پس هر كه مرا أطاعت كند از فرزندان آدم ودين خود را سالم دارد از اين آفتها وبلاها پس متحمل شده است در راه محبت من امرى چند را كه شما متحمل آنها نشده‌ايد وكسب كرده است از قربهاى من چيزى چند را كه شما آنها را كسب نكرده‌ايد .\r\nپس چون حق تعالى به ملائكهء خود شناساند فضيلت نيكان أمت محمد را وشيعيان على وخلفاى أو را ومتحمل شدن ايشان در جنب محبت پروردگار خود آنچه متحمل نشدند ملائكة آن را ، ظاهر گردانيد فرزندان آدم را كه نيكان ومتقيانند كه أفضل وبهترند از ايشان . پس فرمود : به اين سبب سجده كنيد آدم را زيرا كه مشتمل است بر أنوار اين خلايق كه نيكوترين خلقند .\r\n\r\n","description":"","footnote":"","page_name":" 1252 ","page_number":436},
  {"content":"\r\n\r\nونبود سجدهء ايشان از براي آدم بلكه آدم قبلهء ايشان بود وبه جانب أو سجده از براي خدا مىكردند ، واين سجده تعظيم وتجلى بود از براي آدم وسزاوار نيست احدى از مخلوقين را كه سجده كند از براي احدى بغير از خدا وخضوع كند از براي احدى چنانكه خضوع مىكند از براي حق تعالى به سجده كردن ، واگر امر مىكردم احدى را كه چنين سجده كند غير خدا را هرآينه امر مىكردم ضعيفان شيعيان ما را وساير مكلفان از شيعيان ما را كه سجده كنند براي كسى كه متوسط است در علوم وصى رسول خدا ، وخالص گردانيده است محبت بهترين خلق خدا را كه آن علي بن أبي طالب است بعد از محمد رسول خدا صلّى اللّه عليه وآله وسلّم ، ومتحمل مكاره وبلاها شده باشد در تصريح كردن به اظهار حقوق خدا ومنكر نشود بر من حقي را كه بر أو ظاهر گردانيده باشم .\r\nپس حضرت رسول صلّى اللّه عليه وآله وسلّم فرمود كه : إبليس معصيت حق تعالى كرد وهلاك شد زيرا كه معصيت أو تكبر بود بر حضرت آدم ، وحضرت آدم معصيت حق تعالى كرد به خوردن ميوهء درخت وسالم ماند زيرا كه معصيت خود را مقرون نساخت به تكبر كردن بر محمد وآل طيبين أو زيرا كه حق تعالى به أو وحى كرد : اى آدم ! شيطان در حق تو معصيت من كرد وتكبر بر تو كرد پس هلاك شد ، واگر تواضع مىكرد از براي تو به امر من وتعظيم عزت وجلال وبزرگوارى من مىكرد هرآينه رستگار مىشد چنانكه تو رستگار شدى ، وتو معصيت كردى مرا به خوردن ميوهء درخت ، وبه سبب تواضع كردن وفروتنى نمودن براي محمد وآل محمد فلاح ورستگارى يا فتى واز تو زايل شد عيب وعار آن ذلتى كه از تو صادر شد ، پس بخوان مرا به حق محمد وآل طيبين أو تا حاجت تو را برآورم ؛ پس حضرت آدم شفيع گردانيد محمد وآل محمد را وبه أنوار ايشان متوسل شد وبه نهايت مرتبهء فلاح ورستگارى رسيد به سبب متمسك شدن به عروهء ولايت أهل بيت رسول صلّى اللّه عليه وآله وسلّم .\r\nپس حضرت رسول صلّى اللّه عليه وآله وسلّم امر كرد أصحاب خود را كه در أول نصف آخر شب بار كردند وامر كرد منادى را كه ندا كرد در ميان مسلمانان كه كسى پيش از حضرت رسول صلّى اللّه عليه وآله وسلّم به عقبه بالا نرود تا حضرت از عقبه بگذرد ، پس امر كرد حذيفة را كه در أصل\r\n\r\n","description":"","footnote":"","page_name":" 1253 ","page_number":437},
  {"content":"\r\n\r\nعقبه بنشيند ونظر كند كه كي از عقبه پيش از حضرت مىگذرد وخبر دهد آن حضرت را ، وامر كرد حذيفة را كه در عقب سنگى پنهان شود ، پس حذيفة عرض كرد : يا رسول اللّه ! من آثار شر وبدى در روهاى سركرده‌هاى لشكر تو مشاهده مىكنم ومىترسم كه اگر در أصل عقبه بنشينم وبيايد يكى از آنها كه مىخواهند بر تو تقدم جويند وتدبير هلاك تو كنند مرا در آنجا بيابد وبه سبب خير خواهى تو مرا هلاك گرداند .\r\nپس حضرت فرمود : چون به أصل عقبه برسى سنگ بزرگى در يك جانب آن هست ، به نزد آن سنگ برو وبگو : رسول خدا تو را امر مىكند كه از براي من گشوده شوى تا آنكه من داخل جوف تو شوم پس امر مىكند تو را كه سوراخى در خود بگذارى كه من از آن سوراخ ببينم هر كه از عقبه مىگذرد واز اين سوراخ بر من نسيمى داخل شود كه هلاك نشوم ، چون اين را مىگوئى سنگ چنين خواهد شد به اذن پروردگار عالميان .\r\nپس حذيفة به نزد سنگ آمد واداى رسالت آن حضرت نمود وآنچه حضرت فرموده بود همه بعمل آمد ، پس آن بيست وچهار نفر از منافقان آمدند بر شترهاى خود سواره وپيادگان ايشان در پيش روى ايشان بودند وبعضي از ايشان به بعضي مىگفتند : هر كه را در اينجا ببينيد بكشيد تا خبر ندهد محمد را كه ما را ديده است وباعث آن شود كه محمد برگردد واز عقبه بالا نيايد مگر در روز وتدبير ما باطل شود .\r\nپس حذيفة شنيد وايشان هر چند تفحص كردند كسى را نيافتند وحق تعالى حذيفة را در ميان سنگ پنهان كرده بود ، پس متفرق شدند بعضي بر كوه بالا رفتند وبعضي از راه متعارف گرديدند وبعضي در دامنهء كوه از جانب راست وچپ ايستادند وبا يكديگر مىگفتند : نمىبينيد أسباب مرگ محمد چگونه آماده شده است كه خود سعى در آن مىنمايد ومردم را منع مىكند كه پيش از أو به عقبه بالا نروند كه از براي ما خلوت باشد وتدبير خود را به آسانى در أو جارى توانيم كرد وتا رسيدن أصحاب به أو ما تدبير خود را بعمل آورده باشيم ؟ !\r\nوحق تعالى همهء اين صداها را از نزديك ودور به گوش حذيفة مىرسانيد وحذيفة ضبط مىكرد ، پس چون آن گروه متمكن شدند بر كوه در هر جائى كه خواستند ، سنگ به\r\n\r\n","description":"","footnote":"","page_name":" 1254 ","page_number":438},
  {"content":"\r\n\r\nامر الهى با حذيفة به سخن آمد وگفت : برو الحال به نزد رسول خدا صلّى اللّه عليه وآله وسلّم وأو را خبر ده به آنچه ديدى وشنيدى .\r\nحذيفة گفت : چگونه بيرون روم از تو وحال آنكه اگر قوم مرا ببينند مىكشند ؟\r\nسنگ در جواب گفت : آن خداوندى كه تو را در ميان من جا داد واز سوراخى كه در من احداث كرده نسيم را به تو رسانيد أو تو را به خدمت رسول خدا صلّى اللّه عليه وآله وسلّم خواهد رسانيد واز دشمنان خدا تو را نجات خواهد داد .\r\nپس چون حذيفة ارادهء برخاستن كرد سنگ شكافته شد وحق تعالى أو را مرغى كرده ودر هوا پرواز كرد تا آنكه در پيش رسول خدا صلّى اللّه عليه وآله وسلّم بر زمين نشست وحق تعالى أو را به صورت اولش برگردانيد ، پس خبر داد حضرت را به آنچه ديده وشنيده بود .\r\nحضرت فرمود كه : آيا همه را شناختى به روهاى ايشان ؟\r\nگفت : يا رسول اللّه ! ايشان نقاب بر رو داشتند وأكثر ايشان را مىشناختم از شتران ايشان ، پس چون تفتيش آن موضع كردند وكسى را نيافتند نقابها از رو برداشتند ومن روهاى ايشان را ديدم وهمه را شناختم ونامهاى ايشان فلان وفلان وفلان است تا آنكه آن بيست وچهار نفر را همه شمرد .\r\nپس حضرت رسول صلّى اللّه عليه وآله وسلّم فرمود : هرگاه حق تعالى خواهد كه محمد را ثابت بدارد اگر اين جماعت با جميع خلق متفق شوند كه أو را از جاى خود حركت دهند حق تعالى امر خود را در امر أو جارى خواهد كرد هر چند نخواهند كافران . پس فرمود : اى حذيفة ! برخيز تو وسلمان وعمار وبا من بيائيد وتوكل كنيد بر خدا وچون از آن عقبهء صعب بگذريم رخصت دهيد مردم را كه از پى ما بيايند ، پس حضرت بر عقبه بالا رفت وبر ناقهء خود سوار بود وحذيفة وسلمان يكى مهار ناقهء حضرت را گرفته بود ومىكشيد وديگرى از عقب ناقة را مىراند وعمار در پهلوى ناقة راه مىرفت .\r\nوآن منافقان ملعون بر شترهاى خود سوار بودند وپيادگان ايشان متفرق بودند در أطراف عقبه وآنهائى كه بر بالاى عقبه ايستاده بودند دبه‌ها پر از ريگ كرده بودند پس از بالاى عقبه رها كردند دبه‌ها را كه رم دهند ناقهء رسول خدا صلّى اللّه عليه وآله وسلّم را شايد كه از عقبه به زير\r\n\r\n","description":"","footnote":"","page_name":" 1255 ","page_number":439},
  {"content":"\r\n\r\nافتد ، چون دبه‌ها به نزديك ناقهء رسول خدا صلّى اللّه عليه وآله وسلّم رسيدند به قدرت حق تعالى بسيار بلند شدند واز سر ناقة بيرون رفتند واز جانب ديگر سرازير شدند وهيچ ضررى به ناقة نرسانيدند وناقة احساس آنها ننمود ، پس حضرت رسول صلّى اللّه عليه وآله وسلّم به عمار فرمود كه : بالا رو به اين كوه وعصاي خود را بر روى شتران ايشان بزن وشتران را از عقبه به زيرانداز ، پس عمار چنين كرد وشتران رم كردند وسواران را انداختند پس بعضي دستشان شكست وبعضي پايشان شكست وبعضي پهلويشان شكست ودردهاى ايشان به آن سبب عظيم شد ، وبعد از آنكه جراحتهاى ايشان مندمل شد آثار شكستن بر ايشان باقي ماند تا مردند .\r\nوبه اين سبب حضرت رسول صلّى اللّه عليه وآله وسلّم وحضرت أمير المؤمنين عليه السّلام مىفرمودند كه :\r\nحذيفة داناترين مردم است به منافقان زيرا كه أو در پائين كوه نشسته بود ومشاهده مىنمود آنها را كه پيش از حضرت گذشتند .\r\nوحق تعالى كفايت كرد از رسولش شر آن منافقان را وحضرت سلامت به مدينه مراجعت فرمود وحق تعالى جامهء مذلت وخوارى وعيب وعار ابدى بر آنها پوشاند كه همراه آن حضرت نرفتند به جنگ وبر آنها كه تدبير كشتن أمير المؤمنين عليه السّلام كردند « 1 » .\r\nوكلينى به سند معتبر از حضرت صادق عليه السّلام روايت كرده است كه : چون ناقهء حضرت رسول صلّى اللّه عليه وآله وسلّم را در عقبه رم دادند ، ناقة به قدرت حق تعالى به سخن آمد وگفت : بخدا سوگند كه قدم از قدم بر نمىدارم هر چند مرا پاره پاره كنند « 2 » .\r\nوابن بابويه به سند معتبر از حذيفة بن اليمان روايت كرده است كه : آنها كه ناقهء حضرت رسول صلّى اللّه عليه وآله وسلّم را رم دادند در هنگامى كه از جنگ تبوك مراجعت مىفرمود چهارده نفر بودند : أبو بكر وعمر ومعاوية وأبو سفيان پدر معاوية وطلحه وسعد بن أبي وقاص وأبو عبيدة بن جراح وأبو الأعور ومغيرة بن شعبه وسالم مولاي أبى حذيفة وخالد بن وليد وعمرو بن عاص وأبو موسى اشعرى وعبد الرحمن بن عوف ، واينهايند كه حق تعالى در\r\n\r\n\r\n","description":"","footnote":"\r\n( 1 ) . تفسير امام حسن عسكرى عليه السّلام 380 - 389 ؛ احتجاج 1 / 116 - 132 .\r\n( 2 ) . كافى 8 / 165 ؛ بصائر الدرجات 349 ؛ اختصاص 297 .\r\n","page_name":" 1256 ","page_number":440},
  {"content":"\r\n\r\nشأن ايشان فرستاد  وَهَمُّوا بِما لَمْ يَنالُوا  « 1 » . « 2 »\r\nودر حديث معتبر وارد شده است كه : حضرت رسول صلّى اللّه عليه وآله وسلّم أبو سفيان را در هفت موطن لعنت كرد : يكى در وقتي كه بر حضرت رسول صلّى اللّه عليه وآله وسلّم حمله كردند در عقبه وايشان دوازده نفر بودند ، هفت نفر از بنى أمية وپنج نفر از ساير ناس ، پس حضرت لعنت كرد آنها را كه بر عقبه‌اند بغير از حضرت رسول صلّى اللّه عليه وآله وسلّم وناقهء آن حضرت وكشنده ورانندهء آن « 3 » .\r\nوشيخ طبرسى روايت كرده است از طريق خاصه وعامه كه : چون حضرت رسول صلّى اللّه عليه وآله وسلّم از جنگ تبوك مراجعت نمود در اثناى راه دوازده نفر از منافقان در سر عقبه به كمين نشستند كه آن حضرت را هلاك كنند ، پس جبرئيل نازل شد وخبر ايشان را به حضرت گفت وامر كرد آن حضرت را كه بفرستد كسى را كه بر روى شتران ايشان بزنند وبرگردانند ، ودر آن شب عمار سر شتر حضرت را مىكشيد وحذيفة از عقب مىآمد ، پس حضرت حذيفة را گفت كه : بزن روى شتران آنها را كه بر عقبه ايستاده‌اند .\r\nچون حذيفة آنها را دور كرد وبه خدمت حضرت آمد حضرت از أو پرسيد كه :\r\nشناختى ايشان را ؟ گفت : نه يا رسول اللّه .\r\nحضرت فرمود : فلان وفلان وفلان بودند وارادهء قتل من داشتند .\r\nحذيفة گفت : چرا نمىفرستى كه ايشان را به قتل آورى ؟\r\nفرمود : نمىخواهم كه عرب بگويند كه به يارى جماعتى ظفر يافت بر دشمنان وچون بر دشمنان غالب شد آنها را كشت « 4 » .\r\nوقطب راوندى به سند موثق از حضرت صادق عليه السّلام روايت كرده است كه : حضرت رسول صلّى اللّه عليه وآله وسلّم در راه جنگ تبوك شبى بر ناقهء خود سوار بود ومىرفت ومردم در پيش روى حضرت مىرفتند ، پس چون به عقبه رسيد جبرئيل نازل شد وگفت : چهارده نفر از\r\n\r\n\r\n","description":"","footnote":"\r\n( 1 ) . سورهء توبه : 74 .\r\n( 2 ) . خصال 499 .\r\n( 3 ) . احتجاج 2 / 29 - 31 .\r\n( 4 ) . مجمع البيان 3 / 46 ؛ تفسير بغوى 2 / 307 ؛ تفسير خازن 2 / 378 - 379 .\r\n","page_name":" 1257 ","page_number":441},
  {"content":"\r\n\r\nمنافقان أصحاب تو كه شش نفر ايشان از قريشند وهشت نفر از ساير مردم يا بر عكس - ونامهاى ايشان را برد - بر عقبه نشسته‌اند كه ناقهء تو را رم دهند وتو را هلاك كنند ، پس حضرت ايشان را ندا كرد به نامهاى ايشان كه : اى فلان واى فلان ! شما بر عقبه نشسته‌ايد كه ناقهء مرا رم دهيد ؛ ودر آن وقت حذيفة در عقب ناقهء حضرت بود وصداى حضرت را مىشنيد ، پس حضرت حذيفة را ندا كرد وفرمود : اى حذيفة ! شنيدى آنچه من گفتم ؟\r\nحذيفة گفت : بلى ، حضرت فرمود : پنهان دار « 1 » .\r\nوبه سند ديگر از آن حضرت روايت كرده است كه : پيوسته منافقان سخن مىگفتند وقرآن نازل مىشد وايشان را رسوا مىكرد تا آنكه ترك سخن گفتن كردند وبه ابرو وچشم با يكديگر اشاره مىكردند ، پس بعضي از ايشان گفتند كه : ما أيمن نيستيم از آنكه آيه‌اى چند نازل شود كه ما رسوا شويم واين ننگ هميشه در فرزندان ما بماند ، بيائيد در اين عقبه كه در پيش داريم به كمين رسول خدا بنشينيم وأو را از عقبه بيندازيم تا هلاك شود واز شرّ أو أيمن گرديم وآن را « عقبهء ذي فتق » مىگفتند ، پس بر سر عقبه نشستند وحذيفة ناقهء آن حضرت را مىراند ، حذيفة گفت كه : هرگاه آن جناب ارادهء خواب داشت من شتر را مىگذاشتم كه هموار برود ونمىراندم ، پس در اين شب در خاطر من افتاد كه شب تارى است بايد كه از شتر حضرت جدا نشوم ودر خدمت آن جناب بودم كه جبرئيل نازل شد وگفت : فلان وفلان وفلان وتا جماعتى را شمرد بر عقبه نشسته‌اند كه شتر تو را رم دهند ، پس حضرت نام برد اين جماعت را كه : اى فلان واى فلان ! اى دشمنان خدا ! ونامهاى همه را مذكور ساخت ، پس نظر مباركش به من افتاد وفرمود : ديدى ايشان را ؟\r\nگفتم : بلى .\r\nفرمود : شناختى ايشان را ؟ گفتم : خود نقاب بسته بودند وليكن شتران ايشان را شناختم .\r\n\r\n\r\n","description":"","footnote":"\r\n( 1 ) . قصص الأنبياء راوندى 308 - 309 .\r\n","page_name":" 1258 ","page_number":442},
  {"content":"\r\n\r\nحضرت فرمود كه : كسى را خبر مده ؛ وحذيفة گفت كه : ايشان از قريش بودند « 1 » .\r\nوشيخ مفيد وشيخ طبرسى وديگران روايت كرده‌اند كه : حضرت رسول صلّى اللّه عليه وآله وسلّم در ماه رجب سال هشتم هجرت متوجه جنگ تبوك گرديد زيرا كه حق تعالى به أو وحى نمود كه مىبايد خود بيرون روى ومردم را با خود بيرون ببرى ومتوجه جنگ روم گردى ، وآن حضرت را اعلام نمود كه در اين سفر تو را احتياج به جنگ نخواهد شد وبىجهاد وبىشمشير كار تو صورت خواهد يافت . وغرض از اين جنگ اين بود كه مؤمن ومنافق أصحاب آن حضرت جدا شوند ونفاقى كه در سينه‌هاى جماعتى پنهان بود ظاهر گردد .\r\nپس حضرت ايشان را طلب نمود براي جنگ بلاد روم واين در هنگامى بود كه ميوه‌هاى أهل مدينه رسيده بود وهوا در غايت گرمى بود ، پس اين سفر بر ايشان دشوار نمود از جهات بسيار : از جهت دورى راه وگرمى هوا وقوّت دشمن وخوف ضايع شدن ميوه‌ها ، وبه اين سبب أكثر صحابه تثاقل نمودند از بيرون رفتن وبعضي با نهايت دشوارى حركت كردند ، پس حضرت نامه‌ها نوشت به قبايل عرب كه هر كه در اسلام داخل شده است به اين جنگ حاضر شود ، وتأكيد بسيار در باب جهاد نمود ؛ وچون مهياى بيرون رفتن شد خطبهء بليغى أداء نمود وبعد از حمد وثناى الهى ترغيب نمود مردم را بر تقويت ضعيفان ومتحمل شدن خرج فقيران وانفاق كردن مال در راه خدا ، پس بسيارى از منافقان از جهت نام وننگ مالها آوردند وجمعى از مؤمنان خالص به قدر توانائى خود آنچه توانستند حاضر كردند ، واز جملهء منافقان عثمان بن عفان چند اوقيه نقره به خدمت حضرت آورد وعبد الرحمن بن عوف وطلحه وزبير وگروهى از منافقان مالها از براي ريا وسمعه آوردند ، پس حق تعالى آيه‌اى چند از قرآن فرستاد ونيّتهاى فاسد پنهان ايشان را ظاهر گردانيد ، وعباس نيز در آن جنگ مال بسيار آورد . پس حضرت فرمود كه خيمه‌ها را در ثنية الوداع برپا كردند تا آنكه حاضر شدند هر كه قبول دعوت آن حضرت نموده بود از مهاجران وأنصار واز قبايل عرب از بنى كنانه ومزينه وجهينه وطىّ وتميم وأهل مكة ،\r\n\r\n\r\n","description":"","footnote":"\r\n( 1 ) . خرايج 1 / 100 .\r\n","page_name":" 1259 ","page_number":443},
  {"content":"\r\n\r\nوحضرت أمير المؤمنين عليه السّلام را در مدينه والى گردانيد كه شهر مدينه را با فرزندان وزنان وأطفال وعيال حضرت وساير أهل مدينه محافظت نمايد ونگذارد كه فتنه در أطراف مدينه برپا شود ، وفرمود : يا علي ! مدينه صلاحيت نمىيابد مگر به من يا به تو ؛ زيرا كه حضرت بدى نيّتهاى اعراب وأكثر أهل مكة وحوالي آن را مىدانست زيرا كه با همهء ايشان جهاد كرده بود وخون ايشان را ريخته بود وخائف بود از آنكه چون از مدينه دور شود وأمير المؤمنين در مدينه نباشد ايشان قصد مدينه نمايند وبا منافقان مدينه متفق شده فتنه‌ها برپا كنند .\r\nوحق تعالى مىدانست كه بغير از آب شمشير أمير المؤمنين عليه السّلام چيز ديگر آتش فتنهء ايشان را فرو نمىنشاند ، لهذا وحى فرستاد كه مىبايد على را به جاى خود در مدينه بگذارى ؛ وچون منافقان مدينه از خلافت علي عليه السّلام دل نگران بودند ومىدانستند كه با حضور آن حضرت آن فتنه‌ها كه در خاطر دارند متمشّى نمىشود ، ومىترسيدند كه اگر پيغمبر را در آن سفر عارضه‌اى رو دهد خلافت أمير المؤمنين عليه السّلام قرار گيرد ، لهذا براي ماندن آن جناب اراجيفها در مدينه شهرت دادند وگفتند : پيغمبر صلّى اللّه عليه وآله وسلّم على را براي اكرام واجلال أو در مدينه نگذاشت بلكه از صحبت أو به تنگ آمده بود واز رفاقت أو كراهت داشت وبه اين سبب أو را در مدينه گذاشت .\r\nپس حضرت أمير عليه السّلام براي رسوائى ايشان واظهار دروغ ايشان ملحق شد به رسول خدا صلّى اللّه عليه وآله وسلّم وعرض كرد : يا رسول اللّه ! منافقان گمان مىكنند كه تو از صحبت من كراهت داشته‌اى كه مرا در مدينه گذاشته‌اى .\r\nحضرت فرمود : برگرد اى برادر من به جاى خود كه مدينه را صلاحيت ندارد مگر به بودن من يا تو ، وتو خليفهء منى در أهل بيت من ودر دار هجرت من ودر قوم من ، آيا راضى نيستى كه از من بمنزلهء هارون باشى از موسى مگر آنكه بعد از من پيغمبرى نيست كه تو پيغمبر باشى بعد از من ؟\r\nپس در اين سخن چون حضرت نص صريح بر خلافت أمير المؤمنين نمود باعث زيادتى مذلت وخشم منافقان گرديد ؛ پس رسول خدا صلّى اللّه عليه وآله وسلّم علم مهاجران را به زبير داد وطلحه را بر ميمنهء لشكر وعبد الرحمن بن عوف را بر ميسرهء لشكر مقرر فرمود ورفتند تا\r\n\r\n","description":"","footnote":"","page_name":" 1260 ","page_number":444},
  {"content":"\r\n\r\nبه « جرف » فرود آمدند واز آنجا عبد اللّه بن ابىّ بىرخصت رسول خدا صلّى اللّه عليه وآله وسلّم با جمعى از منافقان برگشت وحضرت فرمود : « حسبي اللّه هو الّذي ايّدني بنصره وبالمؤمنين والّف بين قلوبهم » .\r\nپس از آنجا حضرت روانه شد تا آنكه در ماه شعبان در روز سه شنبه به « تبوك » رسيدند وبقيهء ماه شعبان با چند روز از ماه مبارك رمضان در آنجا توقف فرمود ودر آنجا فتوحات رو نمود : يكى آنكه نحبة بن روبه « 1 » كه پادشاه « ايله » بود بىجنگ أطاعت نمود وقبول جزيه كرد وپيغمبر صلّى اللّه عليه وآله وسلّم نامهء امانى براي ايشان نوشت ؛ وأيضا أهل « جربا » و « اذرح » أطاعت كردند وحضرت نامهء أمان براي ايشان نوشت ؛ ودر مدتي كه در تبوك بودند أبو عبيدة بن جراح را با جمعى از لشكر بر سر گروهى از قبيلهء جذام كه أمير ايشان زنباع بن روح جذامى بود فرستاد واز ايشان غنيمتها وأسيران گرفتند ، وسعد بن عباده را بسوى جماعتى از قبيلهء بنى سليم وگروهى چند از قبيلهء بلى فرستاد ، وچون لشكر حضرت به نزديك ايشان رسيدند ايشان گريختند ، وخالد بن وليد را با جماعتى بر سر أكيدر فرستاد كه پادشاه « دومة الجندل » بود وحضرت از باب اعجاز فرمود : شايد حق تعالى كفايت جنگ أو از تو بكند به سبب شكار گاو كوهى وأو را دستگير كنى ، پس چون خالد به نزديك قلعهء أكيدر رسيد در شب ما هي در حوالي قلعهء أو فرود آمد پس گاو كوهى چند آمدند وبر در قلعهء أكيدر شاخ زدند ، وأكيدر با دو زن خود مشغول شراب خوردن وعيش بود ، چون صداى شاخ گاوها را شنيد برخاست وبا حسان برادر خود وجمعى از مخصوصان خود سوار شد واز قلعه بيرون آمد ومتوجه شكار شد ، وخالد با لشكرش پنهان شده بودند ، چون از قلعه دور شد از پى أو رفتند وأو را گرفتند وحسان برادر أو را به قتل رسانيدند وساير اصحابش گريختند وداخل قلعه شدند ودر قلعه را بستند ، وحسان قبائى پوشيده بود مطرز به طلا كه قباى أو قيمت بسيار داشت قبايش را برداشتند وأكيدر را به پاى قلعه آوردند وخالد از أهل قلعه سؤال كرد كه در قلعه را بگشايند ، ايشان قبول نكردند ، أكيدر گفت : مرا رها كنيد تا بروم ودر قلعه را براي شما\r\n\r\n\r\n","description":"","footnote":"\r\n( 1 ) . در إعلام الورى « يحنة بن رؤبة » ذكر شده است .\r\n","page_name":" 1261 ","page_number":445},
  {"content":"\r\n\r\nبگشايم . پس خالد از أو پيمانها گرفت وأو را سوگندها داد ورها كرد تا داخل قلعه شد ودر قلعه را گشود وخالد ولشكرش داخل شدند ، پس أكيدر هشتصد استر ودو هزار شتر وچهار صد زره وپانصد شمشير به خالد داد وبه خدمت پيغمبر فرستاد والتماس صلح كرد ورسول خدا صلّى اللّه عليه وآله وسلّم قبول التماس أو نمود وبا أو مصالحه كرد كه هر سال جزيه بدهد ودر أمان باشد « 1 » .\r\nودر بعضي كتب معتبره وارد شده است كه : پيغمبر صلّى اللّه عليه وآله وسلّم در جنگ تبوك دو ماه ماند ومعلوم شد كه خبري كه به حضرت رسيده بود كه پادشاه روم ارادهء جنگ آن حضرت كرده غلط بوده است ، وچون خبر قدوم حضرت به هرقل رسيد مردى از قبيلهء غسان را به خدمت آن جناب فرستاد كه مشاهده نمايد آثاري كه در كتب سابقه خوانده است براي پيغمبر آخر الزمان در آن جناب هست يا نه ؟ چون آن شخص به خدمت پيغمبر صلّى اللّه عليه وآله وسلّم رسيد وشمايل وأوصاف واخلاق آن جناب را مشاهده نمود وبسوى هرقل برگشت وآنچه ديده بود ذكر كرد ، هرقل قوم خود را طلبيد وگفت : اوصافى كه ما در كتب خوانده‌ايم در اين مرد هست بيائيد تا به أو ايمان آوريم ، قوم أو امتناع بسيار كردند وأو بر پادشاهى خود ترسيد ودر باطن ايمان آورد وبه قوم خود اظهار اسلام نكرد وبه جنگ رسول خدا صلّى اللّه عليه وآله وسلّم هم نيامد وآن حضرت نيز از جانب حق تعالى رخصت جنگ نيافت وبسوى مدينه معاودت فرمود « 2 » .\r\nودر آن سفر معجزات بسيار از سيد أنبياء صلّى اللّه عليه وآله وسلّم به ظهور آمد :\r\nأول - در تفسير امام حسن عسكرى عليه السّلام مروى است از علي بن الحسين عليه السّلام كه : چون حضرت رسول صلّى اللّه عليه وآله وسلّم متوجه غزوهء تبوك شد وأمير المؤمنين عليه السّلام را در مدينه خليفه فرمود ، منافقان توطئه كردند رسول خدا صلّى اللّه عليه وآله وسلّم را در راه وعلي عليه السّلام را در مدينه به قتل رسانند وجميع مسجدهاى خدا را كه به نور اين دو چراغ شاهراه هدايت معمور بود خراب\r\n\r\n\r\n","description":"","footnote":"\r\n( 1 ) . رجوع شود به ارشاد شيخ مفيد 1 / 154 وإعلام الورى 122 وأبواب غزوهء تبوك از جلد پنجم دلائل النبوة .\r\n( 2 ) . بحار الأنوار 21 / 251 به نقل از المنتقى في مولود المصطفى . ونيز رجوع شود به مغازى 3 / 1018 - 1019 .\r\n","page_name":" 1262 ","page_number":446},
  {"content":"\r\n\r\nگردانند ، پس حق تعالى در آن سفر معجزه‌اى چند از جناب مقدس نبوي به ظهور رسانيد كه موجب مزيد بصيرت مؤمنان وقطع عذرهاى منافقان گرديد ، واز جملهء آنها آن بود كه چون رسول خدا صلّى اللّه عليه وآله وسلّم متوجه تبوك شد وعلي بن أبي طالب عليه السّلام را به امر الهى در مدينه گذاشت ، حضرت أمير عليه السّلام گفت : يا رسول اللّه ! من نمىخواستم كه در هيچ امر از تو تخلف نمايم ودر هيچ حال از مشاهدهء جمال تو وملاحظهء سير حميده واخلاق پسنديدهء تو محروم باشم .\r\nحضرت فرمود : يا علي ! آيا نمىخواهى كه نسبت تو به من نسبت هارون باشد به موسى در همه چيز بغير از پيغمبرى ، وبدرستى كه تو را در اين ماندن مثل ثواب تو هست اگر بيرون مىآمدى ومثل ثواب جميع آنها كه از روى صدق واخلاص بيرون آمده‌اند ، وچون تو دوست مىدارى كه سيرت وطريقه وأطوار وآثار مرا در همهء أحوال مشاهده نمائى حق تعالى در جميع اين سفر ما جبرئيل را امر خواهد كرد كه براي تو بلند كند آن زمينها را كه ما بر آنها راه مىرويم وآن زمينى را كه تو بر روى آن هستى ، وديدهء تو را قوّتى عطا خواهد فرمود كه در همهء أحوال مرا وأصحاب مرا مشاهده نمائى ، واز تو فوت نشود آن انسى كه با من ونيكان أصحاب من داشتى وتو را احتياج به مكاتبه ومراسله با من نباشد .\r\nپس مردى از أهل مجلس حضرت امام زين العابدين عليه السّلام برخاست وگفت : چون تواند بود كه براي علي عليه السّلام ميسّر شود چنين امرى كه غير پيغمبران را ميسّر نمىشود ؟\r\nحضرت امام زين العابدين عليه السّلام فرمود : اين از معجزات پيغمبر صلّى اللّه عليه وآله وسلّم بود كه خدا به دعاى آن حضرت زمينها را براي علي عليه السّلام بلند كرد ونور وضياى ديدهء آن جناب را زيادة گردانيد تا آنكه ديد آنچه ديد .\r\nپس حضرت امام محمد باقر عليه السّلام فرمود : بسيار ستم مىكنند بسيارى از اين أمت در حق علي بن أبي طالب عليه السّلام وچه بسيار كم انصافند در آنچه به أو تعلق دارد ، آيا امرى چند را كه در حق ساير صحابه قائل مىشوند در حق أو مضايقه مىكنند وحال آنكه همه قائلند كه أو أفضل صحابه است ؟\r\n\r\n","description":"","footnote":"","page_name":" 1263 ","page_number":447},
  {"content":"\r\n\r\nگفتند : چگونه است اين يا بن رسول اللّه ؟\r\nفرمود : شما موالات مىكنيد با دوستان أبو بكر وتبرى مىنمائيد از دشمنان أو هر كه باشد ، وهمچنين دوستى مىنمائيد با دوستان عمر وعثمان وبيزارى مىجوئيد از دشمنان ايشان هر كه باشد ، وچون به علي بن أبي طالب رسيديد مىگوئيد دوستانش را دوست مىداريم وبيزارى از دشمنان أو نمىجوئيم ! وچگونه جائز است ايشان را اين امر وحال آنكه شنيده‌اند كه حضرت رسول صلّى اللّه عليه وآله وسلّم در حق علي بن أبي طالب عليه السّلام فرمود : « اللّهم وال من والاه وعاد من عاداه وانصر من نصره واخذل من خذله » پس چرا دشمنى نمىكنند با دشمنان أو ووانمىگذارند واگذارندگان أو را ؟ اين از انصاف دور است .\r\nويك ناانصافى ديگر آنكه هرگاه براي ايشان ذكر كنند كرامتي را كه حق تعالى به دعاى رسول خدا صلّى اللّه عليه وآله وسلّم براي على ثابت گردانيده است انكار مىكنند ، وآنچه از براي غير أو از صحابه ذكر كنند باور مىكنند ، چنانكه نقل مىكنند كه عمر بن الخطاب در مدينه مشغول خطبه بود ودر اثناى خطبه ندا كرد كه : « اى جانب كوه » وصحابه از اين سخن متعجب شدند ! چون از نماز فارغ شدند گفتند : آن چه سخن بود كه در اثناى خطبه گفتى ؟\r\nگفت : در اثناى خطبه نظر من افتاد بر آن لشكرى كه با سعد بن أبي وقاص به نهاوند فرستاده‌ام به جنگ كافران وحق تعالى پرده‌ها وحجابها را از پيش ديدهء من برداشت وديدهء مرا قوّت داد تا آنكه آنها را ديدم كه در پيش كوه نهاوند صف كشيده بودند وبعضي از كفار از پشت كوه مىخواستند كه از عقب ايشان درآيند پس كوه را ندا كردم كه دور شود تا كافران نتوانند از عقب مسلمانان درآيند وحق تعالى ظفر داد مسلمانان را بر كافران ! وگفت : حساب را نگاه داريد كه چون خبر ايشان به شما برسد بر شما معلوم خواهد شد كه در اين وقت جنگ واقع شده وچنان بوده كه من گفتم . وميان مدينه ونهاوند زيادة از پنجاه روز راه است ! وچون اين را نقل مىكنند از عمر كه خبر از دبر خود نداشت ، قبول مىكنند .\r\nوچون معجزه‌اى از حضرت أمير المؤمنين عليه السّلام كه مظهر عجايب اولين وآخرين ومخزن اسرار آسمان وزمين است مىشنوند ، انكار مىكنند .\r\nپس حضرت امام محمد باقر عليه السّلام برگشت به نقل قصهء تبوك از زين العابدين عليه السّلام\r\n\r\n","description":"","footnote":"","page_name":" 1264 ","page_number":448},
  {"content":"\r\n\r\nفرمود : رسول خدا صلّى اللّه عليه وآله وسلّم هرگاه ارادهء جنگى مىنمود اظهار نمىكرد كه به كجا مىروم بلكه براي مصلحت توريه به جاى ديگر مىفرمود ، بغير از جنگ تبوك كه به صحابه اظهار نمود كه به جانب تبوك مىروم زيرا كه سفر طولانى بود ومردم به تهيه محتاج بودند ، پس امر فرمود ايشان را كه توشهء بسيار بردارند وايشان آرد بسيار برداشتند كه در راه نان بپزند وگوشت نمك سود وعسل وخرما با خود برداشتند ، وچون چند روز راه رفتند وطعامهاى آنها كهنه ومتغير گرديد وخوردن آنها بر ايشان دشوار بود خواهش طعام تازه كردند وگروهى از ايشان گفتند : يا رسول اللّه ! اين طعامها كه با خود داريم خشك ومتغير وبدبو شده است وكراهت بهم رسانيده‌ايم از خوردن آنها .\r\nحضرت فرمود : چه چيز با خود داريد ؟\r\nگفتند : نان وگوشت نمك سود وعسل وخرما .\r\nحضرت فرمود : در اين وقت شبيه است حال شما به حال قوم موسى كه مىگفتند به آن حضرت كه : ما صبر نمىتوانيم كرد بر يك طعام وطعامهاى مختلف مىخواهيم ؛ اكنون بگوئيد كه چه چيز مىخواهيد ؟\r\nگفتند : گوشت تازه از مرغان از كباب بريان ، واز حلواهاى ساخته مىخواهيم .\r\nحضرت فرمود : در نوع طعام با بني إسرائيل مخالفت كرديد ، ايشان سبزيها وخيار وگندم وعدس وپياز طلبيدند وآنچه زبون‌تر بود بدل نيكوتر اختيار كردند ، وشما نيكوتر را به عوض زبون‌تر مىطلبيد وبزودى سؤال مىكنم از براي شما از پروردگار خود كه به شما عطا كند .\r\nگفتند : يا رسول اللّه ! در ميان ما جمعى هستند كه آنچه بني إسرائيل طلبيدند مىطلبند .\r\nحضرت فرمود : حق تعالى به دعاى رسولش همه را به شما عطا خواهد فرمود . پس فرمود : اى بندگان خدا ! چون قوم عيسى از أو خواستند كه مائده از آسمان براي ايشان به زير آورد ، پس حق تعالى فرمود : من مىفرستم مائده را بر شما پس هر كه كافر شود از شما بعد از نازل شدن مائده البتة أو را عذابي مىكنم كه احدى از عالميان را چنان عذابي نكرده باشم ، پس حق تعالى مائده را بر ايشان فرستاد وآنها كه كافر شدند بعد از آمدن مائده مسخ\r\n\r\n","description":"","footnote":"","page_name":" 1265 ","page_number":449},
  {"content":"\r\n\r\nكرد ايشان را ، پاره‌اى به صورت خوك وپاره‌اى به صورت ميمون ، وبعضي به صورت خرس وگروهى به صورت گربه ، وبه صورت ساير طيور وحيواناتى كه در دريا وصحرا مىباشند ، تا آنكه به صورت چهار صد نوع از حيوانات مسخ شدند ؛ ومحمد رسول خدا مائدهء شما را از آسمان نمىطلبد كه مبادا كافر شويد ومانند قوم عيسى مسخ شويد ، ومحمد پيغمبر شما مهربانتر است نسبت به شما از آنكه شما را در معرض عقاب الهى در آورد .\r\nپس ناگاه مرغى در هوا پيدا شد وحضرت بعضي از أصحاب خود را فرمود : اين مرغ را خطاب كن كه : رسول خدا تو را امر مىكند كه بر زمين بيفتى ، چون آن مرد آن خطاب نمود به مرغ ، در ساعت آن مرغ بر زمين افتاد ؛ پس حضرت فرمود : اى مرغ ! به امر حق تعالى بزرگ شو ؛ پس به قدرت الهى مرغ چندان بزرگ شد ومانند تل عظيمى شد ، پس حضرت رسول صلّى اللّه عليه وآله وسلّم أصحاب خود را فرمود : بر دور آن مرغ برآئيد وآن مرغ چندان بزرگ شده بود كه ده هزار نفر أصحاب حضرت بر دور آن برآمدند وگنجايش همه را داشت . پس حضرت فرمود : اى مرغ ! حق تعالى تو را امر مىفرمايد كه از بالها وپرهاى خود جدا شوى ، پس به امر الهى در ساعت آن مرغ از بال وپر خود عريان شد ، پس حضرت فرمود كه به امر الهى از استخوان وپا ومنقار خود جدا شود ، در ساعت گوشت از اينها جدا شد ، پس حضرت به استخوانهاى آن مرغ خطاب كرد تا خيار شدند ، وبالها وپرهاى درشت وريزهء آن را امر فرمود كه أنواع سبزيها شده‌اند ، پس حضرت فرمود كه : اى بندگان خدا ! دستهاى خود را بسوى اينها دراز كنيد وبه آنچه خواهيد به دستها وكاردهاى خود جدا كنيد وتناول كنيد ، چون به خوردن شروع كردند يكى از منافقان در اثناى خوردن گفت كه : محمد دعوى مىكند كه در بهشت مرغى چند هستند كه أهل بهشت از يك جانب آن كباب مىخورند واز جناب ديگر بريان مىخورند چرا نظير آن را در دنيا به ما نمىنمايد ؟\r\nچون حضرت به اعجاز نبوت سخن آن منافقان را دانست فرمود : اى بندگان خدا ! هر كه از شما لقمه‌اى بر مىدارد كه در دهان گذارد بگويد « بسم اللّه الرحمن الرحيم وصلى اللّه على محمد وآله الطيبين » پس لقمه را در دهان گذارد ، چون چنين كند مزهء هر طعام كه\r\n\r\n","description":"","footnote":"","page_name":" 1266 ","page_number":450},
  {"content":"\r\n\r\nمىخواهد مىيابد خواه كباب وخواه بريان وخواه تريد وساير آنچه خواهد از ألوان طعامهاى پخته شده وأنواع حلواها ؛ چون چنين كردند لذت آنچه خواستند يافتند وخوردند تا سير شدند .\r\nپس گفتند : يا رسول اللّه ! سير شديم واكنون محتاجيم به آبى كه بر بالاى آن بخوريم .\r\nحضرت فرمود : آيا شير وساير شربتها بغير از آب نمىخواهيد ؟\r\nگفتند : بلى يا رسول اللّه در ميان ما گروهى هستند كه از آنها مىخواهند .\r\nحضرت فرمود : هر كه خواهد لقمه‌اى بردارد وبر دهان بگذارد وآنچه گفتم بگويد كه به امر الهى آن لقمه مستحيل مىشود به شير وآنچه خواهند از أنواع شربتهاى نيكو ؛ چون چنين كردند آنچه حضرت فرموده بود يافتند .\r\nپس رسول خدا صلّى اللّه عليه وآله وسلّم فرمود : اى مرغ ! حق تعالى تو را امر مىكند كه برگردى چنانكه بودى وامر مىكند آن بالها ومنقارها وپرها را كه برگردند به حالتي كه أول بودند وبه تو متصل گردند .\r\nپس فرمود : اى مرغ ! خدا امر مىفرمايد جانى را كه از تو بيرون رفته است برگردد بسوى بدن تو چنانكه بود .\r\nپس فرمود : اى مرغ ! خدا تو را امر مىفرمايد برخيزى وپرواز كنى چنانكه مىكردى .\r\nپس ديدند مرغ برخاست وپرواز كرد وهيچ در زمين نماند از آن سبزيها وخيار وعدس وسير وپياز كه مىديدند « 1 » .\r\nدوم - قطب راوندى روايت كرده است كه : چون حضرت رسول صلّى اللّه عليه وآله وسلّم در تبوك نزول اجلال فرمود رسولان ميان آن حضرت وپادشاه روم بسيار آمدند ورفتند وتوقف ايشان در آن محل به طول انجاميد وتوشه‌ها كه در لشكر حضرت بود آخر شد واز كمي توشه به آن حضرت شكايت كردند ، رسول خدا صلّى اللّه عليه وآله وسلّم فرمود : هر كه آردى يا خرمائى داشته باشد بياورد ، پس يكى از صحابه اندكى آرد آورد وديگرى كفى از خرما آورد وديگرى كفى از\r\n\r\n\r\n","description":"","footnote":"\r\n( 1 ) . تفسير امام حسن عسكرى عليه السّلام 560 - 567 . ونيز رجوع شود به احتجاج 2 / 190 - 193 .\r\n","page_name":" 1267 ","page_number":451},
  {"content":"\r\n\r\nسويق آورد ، پس حضرت رداى مبارك خود را پهن كرد واينها را بر روى ردا ريخت ودست با بركت خود را بر روى آنها گذاشت پس فرمود : ندا كنيد در ميان مردم كه هر كه توشه مىخواهد بيايد ، پس مردم هجوم آوردند وآن قدر از آرد وخرما وسويق گرفتند كه جميع ظرفها كه با خود داشته پر كردند ، وآنچه پيشتر بود نه چيزى كم شده بود ونه زياد شده . وچون مراجعت فرمود به رودخانه‌اى رسيدند كه پيشتر آب در آن ديده بودند ودر آن وقت آن را خشك يافتند كه قطره‌اى از آب در آن نبود ، پس حضرت تيرى از كنانهء « 1 » خود بيرون آورد وبه مردى از صحابه داد وفرمود : برو وبر بالاى رودخانه نصب كن اين را ، چون نصب كرد از أطراف تير دوازده چشمه جارى شد كه رودخانه پر شد وهمه سيراب شدند ومشكهاى خود را پر كردند « 2 » .\r\nسوم - قطب راوندى روايت كرده كه : چون حضرت رسول صلّى اللّه عليه وآله وسلّم متوجه تبوك شد ناقهء عضباى آن حضرت ناپيدا شد ، پس عمارة بن حزم كه يكى از منافقان بود بر سبيل استهزا گفت : محمد ما را از آسمان وزمين خبر مىدهد ونمىداند كه ناقه‌اش در كجاست ، چون حضرت به وحى الهى بر قول آن منافق اطلاع يافت فرمود : من نمىدانم مگر چيزى را كه خدا تعليم من نمايد واكنون خدا مرا خبر داد كه ناقهء من در فلان دره است ومهارش بر درختى پيچيده است ، چون به آن دره رفتند ناقة را چنان يافتند كه حضرت فرموده بود « 3 » .\r\nچهارم - باز قطب راوندى روايت كرده است كه : در جنگ تبوك بيست وپنج هزار نفر از صحابه در خدمت آن حضرت بودند بغير از خدمتكاران ايشان ، پس در عرض راه به كوهى رسيدند كه قطره‌هاى آب از بالاى كوه تا پائين كوه مىريخت وآبى جارى نبود ، صحابه گفتند : يا رسول اللّه ! چه بسيار عجب است ترشح اين كوه ! رسول خدا صلّى اللّه عليه وآله وسلّم فرمود : اين كوه گريه مىكند ، صحابه از اين سخن تعجب كردند ، حضرت فرمود :\r\n\r\n\r\n","description":"","footnote":"\r\n( 1 ) . كنانه : جعبه‌اى است كه تير در آن مىگذارند .\r\n( 2 ) . خرايج 1 / 169 - 170 .\r\n( 3 ) . خرايج 1 / 121 ، ودر آنجا نام ناقة را « قصوى » ذكر نموده است . ونيز رجوع شود به كافى 8 / 221 - 222 وسيرهء ابن هشام 4 / 523 ودلائل النبوة 5 / 232 .\r\n","page_name":" 1268 ","page_number":452},
  {"content":"\r\n\r\nمىخواهيد بدانيد كه چنين است ؟ گفتند : بلى ، حضرت فرمود : اى كوه ! سبب گريهء تو چيست ؟ پس كوه به امر الهى به سخن آمد وبه زبان فصيح با حضرت خطاب كرد : يا رسول اللّه ! روزى حضرت عيسى بن مريم بر من گذشت وآيه‌اى از إنجيل تلاوت كرد كه در قيامت آتشى هست كه آتش افروز آن مرد مانند وسنگ ، ومن از آن روز تا حال مىگريم از خوف آنكه مبادا از آن سنگ باشم ، حضرت فرمود : ساكن باش كه تو از آن سنگ نيستى ، آن سنگ ، سنگ كبريت است ، پس آن كوه خشك شد وبعد از آن كسى ترشح از آن كوه نديد « 1 » .\r\nپنجم - در بعضي از كتب معتبره روايت كرده‌اند كه : چون حضرت رسول خدا صلّى اللّه عليه وآله وسلّم به « وادى القرى » رسيد وشب در پهلوى حجر فرود آمدند حضرت فرمود : امشب باد بسيار تندى خواهد وزيد كسى از شما تنها برنخيزد مگر با رفيقش وهر كه شترى داشته باشد پاى آن را محكم ببندد ، پس باد بسيار تندى وزيد كه مردم بسيار ترسيدند وهيچ‌كس در آن شب برنخاست مگر با رفيق خود مگر دو مرد از بنى ساعده كه يكى به قضاى حاجت رفت وديگرى به طلب شتر خود ، آن كه به قضاى حاجت رفته بود از شدت باد هلاك شد ، وآن كه به طلب شتر رفته بود باد أو را برداشت ودر ميان كوهستان قبيلهء بنى طىّ انداخت ، پس حضرت براي آن أول دعا كرد وزنده شد وبرگشت ، وآن مرد ديگر را چون رسول خدا صلّى اللّه عليه وآله وسلّم به مدينه آمد قبيلهء طىّ أو را براي حضرت آوردند « 2 » .\r\nششم - روايت كرده‌اند كه : چون حضرت از حجر بار كرد وبه منزل ديگر فرود آمد هيچ‌يك از صحابه آب نداشتند ودر آن منزل آب نبود واز تشنگى به آن حضرت شكايت كردند ، پس حضرت رو به قبله آورد ومشغول دعا شد ودر هوا هيچ ابر پيدا نبود ، در اثناى دعاى حضرت ابرها پيدا شد وآن قدر باران باريد كه ايشان سيراب شدند ومشكهاى خود\r\n\r\n\r\n","description":"","footnote":"\r\n( 1 ) . خرايج 1 / 169 .\r\n( 2 ) . بحار الأنوار 21 / 249 به نقل از المنتقى في مولود المصطفى . ونيز رجوع شود به سيرهء ابن هشام 4 / 521 ودلائل النبوة 5 / 240 .\r\n","page_name":" 1269 ","page_number":453},
  {"content":"\r\n\r\nرا پر كردند ودر ساعت ابر بر طرف شد « 1 » .\r\nوشيخ طبرسى از أبو حمزهء ثمالى روايت كرده است كه : سه نفر از أنصار : أبو لبابة بن عبد المنذر ، وثعلبة بن وديعه ، وأوس بن حذام در جنگ تبوك تخلف نمودند از حضرت رسول صلّى اللّه عليه وآله وسلّم ودر مدينه ماندند ، وچون به ايشان خبر رسيد كه آيات نازل شده است در مذمت آنها كه از آن جنگ تخلف نموده‌اند يقين كردند به هلاك خود وخود را بر ستونهاى مسجد بستند ، وچنين بودند تا حضرت از جنگ مراجعت فرمود ، وچون از حال ايشان سؤال نمود گفتند : ايشان سوگند ياد كرده‌اند كه خود را از ستونها نگشايند تا حضرت ايشان را بگشايد ، پس حضرت فرمود : من نيز سوگند ياد مىكنم كه ايشان را نگشايم تا حق تعالى مرا در باب ايشان به امرى مأمور گرداند ، پس اين آية نازل شد  عَسَى اللَّهُ أَنْ يَتُوبَ عَلَيْهِمْ  « 2 » وحضرت به نزد ايشان آمد ورسنهاى « 3 » ايشان را گشود وبه امر حق تعالى توبهء ايشان را قبول فرمود ، پس رفتند ومالهاى خود را به خدمت حضرت آوردند وگفتند : اين است مالهاى ما كه سبب حرمان ما از سعادت ملازمت تو گرديده بود آورده‌ايم به خدمت تو كه اينها را تصدق نمائى ، حضرت فرمود : در اين باب از خدا امرى به من نرسيده است پس حق تعالى فرستاد  خُذْ مِنْ أَمْوالِهِمْ صَدَقَةً تُطَهِّرُهُمْ وَتُزَكِّيهِمْ بِها وَصَلِّ عَلَيْهِمْ إِنَّ صَلاتَكَ سَكَنٌ لَهُمْ  « 4 » يعنى : « بگير از مالهاى ايشان تصدقى كه پاك گردانى ايشان را به آن واعمال ايشان را پاكيزه گردانى ، وصلوات فرست بر ايشان بدرستى كه صلوات ودعاى تو آرامى است براي ايشان » « 5 » .\r\nمؤلف گويد : قصهء أبو لبابه در باب غزوهء بنى قريظة گذشت ، وآن معتبرتر است .\r\nودر تفسير امام حسن عسكرى عليه السّلام مذكور است كه : چون سعد بن معاذ انصارى شهيد\r\n\r\n\r\n","description":"","footnote":"\r\n( 1 ) . البداية والنهاية 5 / 9 .\r\n( 2 ) . سورهء توبه : 102 .\r\n( 3 ) . رسن : طناب .\r\n( 4 ) . سورهء توبه : 103 .\r\n( 5 ) . مجمع البيان 3 / 67 .\r\n","page_name":" 1270 ","page_number":454},
  {"content":"\r\n\r\nشد بعد از آنكه تشفّى خاطر خود از براي خدا از بنى قريظة نمود وحكم به قتل همه فرمود ، رسول خدا صلّى اللّه عليه وآله وسلّم فرمود : خدا رحمت كند تو را اى سعد ، بدرستى كه استخوانى بودى در گلوهاى كافران ، واگر مىماندى منع خواستى كرد گوساله را كه ارادهء نصب أو خواهند نمود در بيضهء اسلام - كه مدينه است - مانند گوسالهء موسى .\r\nصحابه گفتند : يا رسول اللّه ! آيا اراده خواهند نمود در مدينهء تو گوساله برپا كنند ؟\r\nحضرت فرمود : بلى واللّه اراده خواهند كرد ، واگر سعد زنده مىبود نمىگذاشت كه ايشان بكنند وليكن خواهند كرد وحق تعالى نخواهد گذاشت كه تدبير ايشان مستمر شود وبزودى خدا تدبير ايشان را باطل خواهد كرد .\r\nصحابه گفتند : يا رسول اللّه ! ما را خبر ده كه تدبير ايشان چگونه خواهد بود .\r\nحضرت فرمود : بگذاريد تا تدبير حق تعالى در اين باب ظاهر گردد « 1 » .\r\nپس حضرت امام حسن عسكرى عليه السّلام روايت كرده از حضرت موسى بن جعفر عليه السّلام كه :\r\nمنافقان بعد از فوت سعد ومتوجه شدن رسول خدا صلّى اللّه عليه وآله وسلّم به جانب تبوك أبو عامر راهب را رئيس وأمير خود گردانيدند وبا أو بيعت كردند وتوطئه كردند كه مدينه را غارت كنند وزنان وفرزندان حضرت رسول صلّى اللّه عليه وآله وسلّم وساير أهل بيت آن حضرت وزنان وفرزندان صحابهء آن حضرت كه با آن حضرت بيرون رفته بودند أسير كنند ، وتدبير كردند كه شبيخون آورند بر آن حضرت در راه تبوك وآن حضرت را به قتل رسانند ، پس حق تعالى دفع ضرر ايشان از آن حضرت كرد ومنافقان را رسوا گردانيد زيرا رسول خدا صلّى اللّه عليه وآله وسلّم فرمود به أصحاب خود كه : خواهيد رفتن شما به راه آن جماعتى كه پيش از شما بوده‌اند مانند دو كفش كه با هم موافقند ومانند پرهاى تير كه با هم مساويند حتى آنكه اگر احدى از ايشان داخل سوراخ سوسمارى شده باشد شما نيز داخل آن خواهيد شد .\r\nگفتند : يا بن رسول اللّه ! آن گوساله كه فرمودى چه بود وتدبير آن منافقان چگونه بود ؟\r\nحضرت فرمود كه : بدانيد كه خبرها از جانب « دومة الجندل » به حضرت رسول صلّى اللّه عليه وآله وسلّم\r\n\r\n\r\n","description":"","footnote":"\r\n( 1 ) . تفسير امام حسن عسكرى عليه السّلام 480 - 481 .\r\n","page_name":" 1271 ","page_number":455},
  {"content":"\r\n\r\nمىرسيد وپادشاه آن نواحي مملكت عظيمى داشت نزديك به شام وتهديد مىنمود آن حضرت را كه قصد أو خواهم كرد وأصحاب أو را به قتل خواهم رسانيد وبنياد ايشان را بر هم خواهم انداخت . وأصحاب حضرت بسيار ترسان وهراسان بودند از جانب أو حتى آنكه هر روز بيست نفر از ايشان به نوبت حراست آن حضرت مىنمودند وهر صدائى كه بر مىآمد در بيم مىشدند كه مبادا أوايل لشكر أو داخل مدينه شده باشند ، ومنافقان در اين باب اراجيف وأكاذيب بسيار مىگفتند وأصحاب حضرت را وسوسه مىكردند كه أكيدر پادشاه دومة الجندل از لشكر اين قدر واز اسبان اين قدر واز مال اين قدر مهيا كرده است براي جنگ شما وندا كرده است در قبايلى كه بر دور أو هستند كه : من مباح مىگردانم از براي شما نهب وغارت مدينه را كه هر چه بدست شما آيد از شما باشد ؛ وضعيفان مسلمانان را مىترسانيدند كه أصحاب محمد كي از عهدهء أصحاب أكيدر بدر مىآيند وبزودى أكيدر قصد مدينه خواهد كرد ومردان شما را خواهد كشت وزنان وفرزندان شما را أسير خواهد كرد تا آنكه دلهاى مؤمنان از سخنان منافقان بسيار به درد آمد واين حال را شكايت كردند به حضرت رسول صلّى اللّه عليه وآله وسلّم .\r\nپس منافقان اتفاق كردند وبا أبو عامر راهب كه حضرت رسول صلّى اللّه عليه وآله وسلّم أو را فاسق ناميده بود بيعت كردند وأو را أمير خود گردانيدند وبر خود أطاعت أو را لازم ساختند ، پس أبو عامر به ايشان گفت : رأى من آن است كه من از مدينه پنهان شوم تا آنكه تدبير من با شما ظاهر نشود . ونامه‌اى نوشتند به أكيدر وبسوى دومة الجندل فرستادند كه : تو بيا به سر محمد وما تو را يارى مىكنيم وأو را از ميان برمىداريم .\r\nوحق تعالى وحى فرستاد بسوى محمد صلّى اللّه عليه وآله وسلّم وتدبير ايشان را به آن حضرت خبر داد وامر نمود آن حضرت را كه متوجه تبوك شود ؛ وآن حضرت هرگاه ارادهء جنگى مىكرد ارادهء خود را اظهار نمىنمود ومردم نمىدانستند كه حضرت ارادهء كدام جانب دارد بغير از جنگ تبوك كه در آنجا اظهار ارادهء خود نمود وامر نمود أصحاب خود را كه توشه‌اى از براي جنگ تبوك بردارند ، وآن جنگى بود كه حق تعالى در آن جنگ منافقان را رسوا گردانيد ومذمتها كرد ايشان را در قرآن به سبب تخلف نمودن از جهاد ، وحضرت اظهار\r\n\r\n","description":"","footnote":"","page_name":" 1272 ","page_number":456},
  {"content":"\r\n\r\nنمود كه : حق تعالى بسوى من وحى فرستاده است كه من بر أكيدر ظفر خواهم يافت وبا أو صلح خواهم كرد كه هر سال هزار اوقيه طلا با دويست حله در ماه صفر وهزار اوقيه طلا با دويست حله در ماه رجب به جزيه بدهد وبعد از هشتاد روز به سلامت به مدينه بر خواهند گرديد .\r\nپس حضرت به أصحاب خود فرمود : حضرت موسى چون از ميان قوم خود بيرون رفت وبه جانب طور ايشان را چهل شب وعده داد ، من شما را هشتاد شب وعده مىدهم وبعد از هشتاد شب به سلامت وغنيمت يافته وظفر يافته بىجنگى وبىآنكه آزارى به احدى از أصحاب من رسيده باشد بسوى مدينه بر خواهم گرديد .\r\nچون منافقان اين سخن را شنيدند گفتند : بخدا سوگند كه نه چنين است وليكن اين آخر شكستهاى اوست كه بعد از اين به اصلاح نخواهد آمد ، بدرستى كه بعضي از أصحاب أو در اين راه از گرما وبادهاى سموم وآبهاى ناگوار خواهند مرد وهر كه از أصحاب أو از اين بلاها نجات بيابد در دست لشكر أكيدر كشته ومجروح وأسير خواهد گرديد .\r\nومنافقان آمدند به خدمت آن حضرت وعذرها اظهار مىكردند در نرفتن به آن جنگ ، پس بعضي اظهار بيمارى خود مىكردند ، وبعضي اظهار بيمارى عيال خود مىنمودند ، وبعضي شدت گرما را عذر خود مىساختند ، وبه اين عذرها از حضرت رخصت مىطلبيدند وحضرت ايشان را مرخص مىفرمود . پس چون عزم آن حضرت بر رفتن بسوى تبوك به حد جزم رسيد منافقان در مدينه مسجدى بنا كردند براي آنكه در آن مسجد جمع شوند براي تدبيرات باطل خود وچنان بنمايند به مردم كه ما از براي نماز در اينجا جمع مىشويم ، پس جماعتى از ايشان به خدمت حضرت آمدند وگفتند : يا رسول اللّه ! خانه‌هاى ما از مسجد تو دور است وما كراهت داريم از آنكه نماز را بغير از جماعت ادا كنيم وبر ما دشوار است حاضر شدن به مسجد تو ، وبه اين سبب مسجدى از براي خود بنا كرده‌ايم ، اگر مصلحت دانى بيا ودر مسجد ما نماز كن تا مسجد ما ميمنت وبركت بهم رساند وچون ما در آن مسجد نماز كنيم از بركت تو محروم نباشيم .\r\nپس حضرت به ايشان اظهار نفرمود آنچه خدا أو را خبر داده بود از كفر ونفاق\r\n\r\n","description":"","footnote":"","page_name":" 1273 ","page_number":457},
  {"content":"\r\n\r\nوتدبيرهاى باطل ايشان ، وفرمود كه : درازگوش مرا بياوريد تا سوار شوم ، پس يعفور را آوردند وحضرت سوار شد وهر چند أو را زجر مىنمود كه به جانب مسجد ايشان روان شود نمىرفت ، وچون به جانب ديگر آن را مىگردانيد تند ورهوار مىرفت .\r\nپس منافقان گفتند : شايد يعفور در اين راه چيزى ديده باشد كه رم كرده باشد واكنون نخواهد به اين راه برود ، پس حضرت فرمود : أسب مرا بياوريد ، چون أسب را آوردند وحضرت سوار شد هر چند أو را زجر مىكردند كه به جانب مسجد رود ابا مىنمود ، وچون روى آن را به جانب ديگر مىگردانيدند تند مىرفت .\r\nبازگفتند منافقان كه : شايد اين أسب از چيزى رم كرده باشد كه نخواهد از اين راه برود .\r\nحضرت فرمود : بيائيد پياده رويم ، چون ارادهء حركت كردند آن حضرت وأصحاب آن حضرت هيچ‌يك نتوانستند قدم بردارند ، وچون به جانب ديگر متوجه مىشدند حركت بر ايشان آسان مىشد ؛ حضرت فرمود : معلوم شد كه حق تعالى از اين امر كراهت دارد واكنون ما بر جناح سفريم ، باشد تا ما از اين سفر برگرديم وآنچه موافق رضاى الهى باشد به عمل آوريم .\r\nوحضرت اهتمام فرمود در بيرون رفتن ، ومنافقان عازم شدند كه بعد از بيرون رفتن حضرت بازماندگان حضرت ومؤمنان را مستأصل گردانند ، پس حق تعالى وحى فرستاد كه : اى محمد ! خداوند علىّ اعلا تو را سلام مىرساند ومىفرمايد كه : مىبايد يا تو به اين سفر بروى وعلى در مدينه بماند ويا علي به اين سفر برود وتو در مدينه بمانى ، چون حضرت وحى الهى را به علي عليه السّلام نقل كرد حضرت أمير فرمود : هر چه خدا فرموده أطاعت مىكنم وبه جان قبول مىنمايم هر چند بر من دشوار است كه در حالي از أحوال از خدمت تو دور باشم واز مشاهدهء تو محروم مانم .\r\nپس حضرت رسول صلّى اللّه عليه وآله وسلّم فرمود : يا علي ! آيا راضى نيستى كه از من بمنزلهء هارون باشى از موسى در همه باب بغير آنكه بعد از من پيغمبرى نيست ؟\r\nحضرت أمير عليه السّلام فرمود : راضى شدم يا رسول اللّه .\r\nحضرت رسول صلّى اللّه عليه وآله وسلّم فرمود : تو را در آن ماندن ثواب بيرون آمدن است وخدا تو را در\r\n\r\n","description":"","footnote":"","page_name":" 1274 ","page_number":458},
  {"content":"\r\n\r\nاين حال امّت تنها گردانيد كه به تنهائى با جميع كافران ومنافقان معارضه نمائى ومهابت تو مانع شود ايشان را از آنكه احداث فتنه بكنند چنانكه حق تعالى إبراهيم را امّت تنها گردانيد وبه تنهائى أو را تكليف معارضهء مشركان آن زمان فرمود .\r\nپس حضرت رسول صلّى اللّه عليه وآله وسلّم از مدينه بيرون رفت وحضرت أمير المؤمنين عليه السّلام آن حضرت را مشايعت نمود ، ومنافقان براي ايذاى آن حضرت گفتند : حضرت رسول خدا صلّى اللّه عليه وآله وسلّم على را براي آن در مدينه گذاشت كه از صحبت أو ملال بهم رسانيده بود وخواست كه منافقان بر أو شبيخون آورند وأو را هلاك گردانند واز مصاحبت أو خلاص شود .\r\nچون اين خبر به حضرت رسيد حضرت أمير عليه السّلام گفت : يا رسول اللّه ! مىشنوى كه منافقان چه مىگويند ؟\r\nحضرت فرمود : يا علي ! آيا تو را كافى نيست كه بمنزلهء مردمك ديدهء منى وبمنزلهء روحي در بدن من ؟\r\nپس حضرت رسول صلّى اللّه عليه وآله وسلّم روانه شد وحضرت أمير عليه السّلام بسوى مدينه مراجعت نمود ، وهر تدبير كه منافقان در حقّ مسلمانان انديشه مىكردند از بيم صولت وسطوت أسد اللّه الغالب به تعويق مىانداختند ومىگفتند : اين سفر آخر محمد باشد تا خبر هلاك أو برسد وبعد از آن آنچه خواهيم بكنيم .\r\nپس چون ميان حضرت رسول صلّى اللّه عليه وآله وسلّم وأكيدر يك منزل راه ماند زبير وسماك بن خرشه را با بيست نفر از مسلمانان فرستاد بسوى قلعهء أكيدر وفرمود كه : أو را بگيريد واز براي من بياوريد .\r\nزبير گفت : يا رسول اللّه ! ما چگونه أو را بگيريم واز براي تو بياوريم با آن لشكر فراوان وخدم وحشم بىپايان كه أو دارد وقلعهء أو در نهايت حصانت است ؟\r\nحضرت فرمود كه : به حيله وتدبير أو را بگيريد .\r\nزبير گفت : يا رسول اللّه ! چه حيله توانيم كرد در اين شب ماهتاب كه به مثابهء روز روشن است وراه ما تا قلعهء أو همه جا صحراى هموار است وايشان از قلعهء خود از دور ما را مىتوانند ديد ؟\r\n\r\n","description":"","footnote":"","page_name":" 1275 ","page_number":459},
  {"content":"\r\n\r\nحضرت فرمود : آيا مىخواهيد كه حق تعالى شما را از ديدهء ايشان مستور گرداند وسايهء شما را برطرف كند كه سايهء شما را نبينند وشما را نوري مانند نور ماه كرامت كند كه در ماهتاب شما را احساس نكنند ؟\r\nگفتند : بلى يا رسول اللّه .\r\nحضرت فرمود : صلوات فرستيد بر محمد وآل طيبين أو واعتقاد كنيد كه بهترين آل محمد ، علي بن أبي طالب است ؛ وتو اى زبير به خصوص بايد كه اعتقاد كنى كه على در ميان هر گروه باشد أو سزاوارتر است به ولايت بر ايشان از ديگران وديگرى را نيست كه بر أو تقدم جويد . چون چنين كنيد از نظر ايشان پنهان مىشويد تا به سايهء قصر ايشان برسيد پس حق تعالى آهوها وبزهاى كوهى وگاوهاى صحرائى را خواهد فرستاد كه شاخهاى خود را بر دروازهء قلعه أو بمالند ، چون أو صداى وحشيان را خواهد شنيد خواهد گفت : كيست كه برود وسوار شود واينها را براي ما شكار كند ؟ پس زن أو خواهد گفت :\r\nزنهار كه ارادهء بيرون رفتن نكنى كه محمد نزديك قلعهء تو فرود آمده است ومن أيمن نيستم از آنكه جمعى را فرستاده باشد كه تو را غافل كنند وبگيرند ، أو در جواب خواهد گفت : كه جرأت مىكند در اين ماهتاب از لشكر محمد جدا شود وبسوى قلعهء ما بيايد وحال آنكه مىدانند كه جاسوسان وديده‌بانان ما در كمين ايشانند واگر كسى در حوالي قصر مىبود اين حيوانات وحشى به نزديك قصر نمىآمدند ، پس به زير خواهد آمد از قصر خود وسوار خواهد شد كه آنها را شكار كند وآنها خواهند گريخت وأو از عقب آنها خواهد تاخت ، پس شما أو را تعاقب كنيد وبگيريد وبه نزد من آوريد .\r\nچون ايشان متوجه قصر أو شدند وبه پاى قصر أو رسيدند آنچه حضرت فرموده بود واقع شد ، وچون گرفتند أو را گفت : من حاجتي دارم بسوى شما .\r\nگفتند : بگو حاجت خود را كه هر حاجت كه دارى روا مىكنيم بغير آنكه سؤال كنى كه تو را رها كنيم .\r\nگفت : حاجت من آن است كه جامه‌هاى مرا بكنيد وشمشير وكمربند مرا بگيريد ومرا با پيراهن تنها بسوى محمد ببريد شايد چون مرا بر اين حال ببيند بر من ترحم كند . پس\r\n\r\n","description":"","footnote":"","page_name":" 1276 ","page_number":460},
  {"content":"\r\n\r\nچنان كردند وچون أو را به خدمت حضرت آوردند فقراى مسلمانان آن جامه‌ها وحليهاى طلا را كه ديدند مىگفتند : آيا اينها از بهشت است ؟ حضرت فرمود : اينها جامه‌هاى أكيدر است ويك دستمال زبير وسماك در بهشت بهتر است از اين جامه‌ها اگر بمانند بر آن عهدي كه با من كرده‌اند تا در حوض كوثر مرا ملاقاة كنند .\r\nچون مسلمانان از اين سخن تعجب كردند حضرت فرمود : يك تار دستمال كه أهل بهشت در دست گيرند بهتر است از آنكه ما بين آسمان وزمين را پر از طلا كنند .\r\nچون أكيدر را به خدمت حضرت آوردند أو تضرع واستغاثه كرد وگفت : مرا رها كن تا دشمنان تو را كه در عقب ملك منند از تو دفع كنم .\r\nحضرت فرمود : اگر وفا نكنى به گفتهء خود چون خواهد شد ؟\r\nگفت : اگر وفا نكنم ، اگر پيغمبر خدائى پس تو را ظفر خواهد داد بر من آن خداوندى كه نگذاشت در ماهتاب سايهء أصحاب تو در زمين پيدا شود ووحشيان صحرا را فرستاد كه مرا از قصر بيرون آوردند وبه بلا انداختند ، واگر پيغمبر نباشى آن دولت واقبال تو كه مرا به اين سبب فريب وحيلهء عجيب در دام تو انداخت باز مرا مسخّر تو خواهد كرد .\r\nپس حضرت با أو مصالحه نمود كه أو را رها كند وأو در هر سال در ماه رجب هزار اوقيه طلا ودويست حله ودر ماه صفر نيز هزار اوقيه طلا ودويست حله بدهد مشروط بر آنكه هر كه از عساكر مسلمانان بر ايشان بگذرند سه روز ايشان را ضيافت كنند وتا منزل ديگر توشه همراه ايشان بكنند ، واگر مخالفت يكى از اين شرطها بكنند از أمان خدا ورسول خدا برى باشند .\r\nپس حضرت بسوى مدينه مراجعت نمود كه كيد منافقان را باطل گرداند در نصب كردن گوساله يعنى أبو عامر راهب كه حضرت أو را فاسق نام كرده بود وبه سلامت وعافيت وقرين ظفر ونصرت داخل مدينه شد وامر فرمود كه مسجد ضرار را كه آن منافقان مكار بنا كرده بودند سوزاندند وحق تعالى أبو عامر را به قلنج وفالج وخوره ولقوه مبتلا گردانيد ، وچهل صباح بر آن حال ماند وبه عذاب ابدى واصل شد چنانكه حق تعالى به قصهء ايشان در قرآن اشاره فرموده است  وَالَّذِينَ اتَّخَذُوا مَسْجِداً ضِراراً وَكُفْراً وَتَفْرِيقاً بَيْنَ \r\n\r\n","description":"","footnote":"","page_name":" 1277 ","page_number":461},
  {"content":"\r\n\r\n الْمُؤْمِنِينَ وَإِرْصاداً لِمَنْ حارَبَ اللَّهَ وَرَسُولَهُ مِنْ قَبْلُ وَلَيَحْلِفُنَّ إِنْ أَرَدْنا إِلَّا الْحُسْنى وَاللَّهُ يَشْهَدُ إِنَّهُمْ لَكاذِبُونَ  « 1 » يعنى : « وآن جماعتى كه اخذ كردند مسجدى براي ضرر رسانيدن - به أهل مسجد قبا يا به ساير مسلمانان - وبراي جدائى انداختن ميان مسلمانان وپراكنده كردن ايشان از حضرت رسول صلّى اللّه عليه وآله وسلّم وانتظار بردن كسى كه محاربه كرد با خدا ورسول پيشتر - يعنى أبو عامر راهب - وسوگند ياد مىكنند به دروغ كه ما اراده نكرديم به ساختن مسجد مگر امر نيكى را وخدا گواهى مىدهد كه ايشان دروغگويانند » « 2 » .\r\nعلي بن إبراهيم وشيخ طبرسى وديگران روايت كرده‌اند كه : چون قبيلهء بنى عمرو بن عوف مسجد قبا را ساختند واز حضرت رسول صلّى اللّه عليه وآله وسلّم التماس كردند كه در مسجد ايشان نماز كرد حسد بردند بر ايشان گروهى از بنى غنم بن عوف وگفتند : مسجدى بنا مىكنيم كه در آن نماز كنيم وبه نماز محمد حاضر نشويم ؛ وايشان دوازده نفر بودند ؛ وبعضي گفته‌اند پانزده نفر بودند « 3 » .\r\nوبه روايت علي بن إبراهيم : به خدمت آن حضرت آمدند وگفتند : يا رسول اللّه ! رخصت مىدهى ما را كه مسجدى بنا كنيم در قبيلهء بنى سالم از براي بيماران وپيران وشبهاى باران ؟ حضرت ايشان را رخصت داد ، وچون مسجد را ساختند به خدمت آن حضرت آمدند وگفتند : يا رسول اللّه ! مىخواهيم كه به مسجد ما بيائى ونمازگزارى تا موجب بركت گردد براي ما ، ودر آن وقت حضرت متوجه غزوهء تبوك بود ؛ حضرت فرمود كه : من بر جناح سفرم چون از اين سفر برگردم ان شاء اللّه خواهم آمد ، پس چون حضرت از تبوك مراجعت نمود وايشان بسوى آن اراده معاودت نمودند حق تعالى اين آيات را در شأن مسجد ايشان فرستاد وكفر أبو عامر راهب را ظاهر گردانيد « 4 » .\r\n\r\n\r\n","description":"","footnote":"\r\n( 1 ) . سورهء توبه : 107 .\r\n( 2 ) . تفسير امام حسن عسكرى عليه السّلام 481 - 488 .\r\n( 3 ) . رجوع شود به تفسير قمى 1 / 305 ومجمع البيان 3 / 72 وأسباب النزول 264 وتفسير بغوى 2 / 326 وتفسير غرائب القرآن 3 / 528 وتفسير البحر المحيط 5 / 101 .\r\n( 4 ) . تفسير قمى 1 / 305 .\r\n","page_name":" 1278 ","page_number":462},
  {"content":"\r\n\r\nوقصهء أبو عامر چنان بود كه أو در جاهليت رهبانيت اختيار كرده بود وپلاس پوشيده بود ، چون حضرت بسوى مدينه هجرت نمود آن ملعون تحريص كافران بر جنگ آن حضرت مىنمود وأنواع اذيتها به آن حضرت مىرسانيد ؛ وبعد از فتح مكة كه اسلام قوت يافت أو بسوى طايف گريخت ، وچون أهل طايف مسلمان شدند از طايف گريخت وملحق به شام شد واختيار دين نصرانيت كرد ، وأو پدر حنظله بود كه در جنگ أحد شهيد شد وملائكة أو را غسل دادند ، پس آن ملعون به نزد منافقان مدينه فرستاد كه : مستعد شويد ومسجدى بنا كنيد كه در آن مسجد جمعيت نمائيد كه من مىروم به نزد قيصر پادشاه روم واز أو لشكرى مىگيرم وبسوى مدينه مىآورم كه محمد را از مدينه بيرون كنم .\r\nپس منافقان مدينه منتظر آمدن آن ملعون بودند چنانكه حق تعالى اشاره فرمود ، پس آن ملعون پيش از آنكه به پادشاه روم برسد به جهنم واصل شد ، پس حق تعالى نهى كرد حضرت رسول را از آنكه در مسجد ايشان نماز كند وفرمود    لا تَقُمْ فِيهِ أَبَداً لَمَسْجِدٌ أُسِّسَ عَلَى التَّقْوى مِنْ أَوَّلِ يَوْمٍ أَحَقُّ أَنْ تَقُومَ فِيهِ فِيهِ رِجالٌ يُحِبُّونَ أَنْ يَتَطَهَّرُوا وَاللَّهُ يُحِبُّ الْمُطَّهِّرِينَ . أَ فَمَنْ أَسَّسَ بُنْيانَهُ عَلى تَقْوى مِنَ اللَّهِ وَرِضْوانٍ خَيْرٌ أَمْ مَنْ أَسَّسَ بُنْيانَهُ عَلى شَفا جُرُفٍ هارٍ فَانْهارَ بِهِ فِي نارِ جَهَنَّمَ وَاللَّهُ لا يَهْدِي الْقَوْمَ الظَّالِمِينَ . لا يَزالُ بُنْيانُهُمُ الَّذِي بَنَوْا رِيبَةً فِي قُلُوبِهِمْ إِلَّا أَنْ تَقَطَّعَ قُلُوبُهُمْ وَاللَّهُ عَلِيمٌ حَكِيمٌ    « 1 » يعنى : « مايست براي نماز گزاردن در آن مسجد هرگز ، البتة مسجدى كه بنا شده است بر پرهيزكارى از روز أول - يعنى مسجد قبا - سزاوارتر است به آنكه قيام نمائى در أو ، ودر آن مسجد مردانى چند هستند دوست مىدارند كه خود را پاكيزه گردانند وخدا دوست مىدارد آنان را كه خود را پاك وپاكيزه مىدارند ، آيا كسى كه بنا كند بنيان أمور دين خود را بر پرهيزكارى از خدا وطلب خشنودى أو بهتر است يا آن كس كه بنا نهد بنيان أمور دين خود را بر كنار رودى كه زيرش به مرور سيل تهى شده باشد ومشرف بر فرود آمدن شده باشد ، پس آن زمين سست فرو ريزد با آن بنائي كه بر آن ساخته شده در آتش جهنم وخدا هدايت نمىنمايد گروه\r\n\r\n\r\n","description":"","footnote":"\r\n( 1 ) . سورهء توبه : 108 - 110 .\r\n","page_name":" 1279 ","page_number":463},
  {"content":"\r\n\r\nستمكاران را بسوى مقاصد فاسدهء ايشان ، پيوسته بناى ايشان كه بنا مىكنند به سبب نفاق وشكى است كه در دلهاى ايشان است مگر آنكه پاره پاره شود دلهاى ايشان وخدا داناست به مكرهاى ايشان وحكيم است در گفتار وكردار خود » « 1 » .\r\nوكلينى وابن بابويه وشيخ طوسي وعياشى به سندهاى معتبر از امام محمد باقر وامام جعفر صادق عليه السّلام روايت كرده‌اند كه : مسجدى كه حق تعالى فرموده كه بناى آن در روز أول بر تقوى شده مسجد قبا است كه در مدينه واقع است « 2 » ؛ وبه اين سبب حق تعالى مدح فرمود ايشان را بر پاكيزگى كه استنجاى از غايط به آب مىكردند « 3 » .\r\nعلي بن إبراهيم روايت كرده است از امام محمد باقر عليه السّلام كه : آن بنائي كه حق تعالى فرموده كه در كنار جهنم است ، مسجد ضرار است كه آن منافقان براي مكر بنا كرده بودند .\r\nپس چون اين آيات نازل شد رسول خدا صلّى اللّه عليه وآله وسلّم مالك بن دخشم « 4 » خزاعي وعامر بن عدي كه از قبيلهء بنى عمرو بن عوف بود فرستاد كه آن مسجد را خراب كنند وبسوزانند ؛ چون به نزديك آن مسجد رسيدند مالك به عامر گفت : صبر كن تا من از خانهء خود آتشى بياورم ، پس داخل خانهء خود شد وآتشى آورد ودر آن مسجد افروختند كه آتش در سقف وستونهاى آن مسجد افتاد وآن منافقان گريختند ، پس ديوارهايش را خراب كردند وبرگشتند « 5 » .\r\nوبه روايت ديگر : حضرت رسول صلّى اللّه عليه وآله وسلّم عمار بن ياسر ووحشى را فرستاد كه آن مسجد را خراب كردند « 6 » .\r\n\r\n\r\n","description":"","footnote":"\r\n( 1 ) . رجوع شود به مجمع البيان 3 / 72 - 73 .\r\n( 2 ) . كافى 3 / 296 ؛ من لا يحضره الفقيه 1 / 229 بدون ذكر نام امام ؛ تهذيب الأحكام 6 / 17 ؛ تفسير عياشى 2 / 111 .\r\n( 3 ) . تفسير عياشى 2 / 112 ؛ مجمع البيان 3 / 73 .\r\n( 4 ) . در مصدر « دجشم » ذكر شده است .\r\n( 5 ) . تفسير قمى 1 / 305 .\r\n( 6 ) . مجمع البيان 3 / 73 .\r\n","page_name":" 1280 ","page_number":464},
  {"content":"\r\n\r\n\r\nباب چهل وششم در بيان نزول سورهء براءه است\r\n\r\n","description":"","footnote":"","page_name":" 1281 ","page_number":465},
  {"content":"\r\n . \r\n","description":"","footnote":"","page_name":" 1282 ","page_number":466},
  {"content":"\r\n\r\nشيخ مفيد وشيخ طبرسى وساير مفسران ومحدثان خاصه وعامه به طرق متواتره روايت كرده‌اند كه : چون حضرت رسول صلّى اللّه عليه وآله وسلّم با مشركان عهدها وپيمانها بسته بود ومشركان خيانتها در عهدهاى حضرت كرده بودند وپيمانها را شكسته بودند ، آيات أول سورهء براءه نازل شد وآن حضرت مأمور شد كه عهدها وپيمانهاى خود را با ايشان بر هم زند واظهار بيزارى از آنها نمايد چنانكه خدا فرموده است   بَراءَةٌ مِنَ اللَّهِ وَرَسُولِهِ إِلَى الَّذِينَ عاهَدْتُمْ مِنَ الْمُشْرِكِينَ . فَسِيحُوا فِي الْأَرْضِ أَرْبَعَةَ أَشْهُرٍ وَاعْلَمُوا أَنَّكُمْ غَيْرُ مُعْجِزِي اللَّهِ وَأَنَّ اللَّهَ مُخْزِي الْكافِرِينَ   « 1 » يعنى : « اين بيزارى است از خدا ورسول أو بسوى آنان كه پيمان بسته‌ايد با ايشان از مشركان ، پس بگو به ايشان كه : سير كنيد در زمين چهار ماه كه در اين چهار ماه ايمنيد از آنكه متعرض شما شوند مسلمانان وبدانيد كه نيستيد شما عاجز كنندگان خدا را در آنچه اراده كند نسبت به شما از عقوبت در دنيا وآخرت وبدرستى كه خدا خواركننده ورسواكننده است كافران را » « 2 » .\r\nبدان كه در اين چهار ماه كه مشركان را مهلت داده‌اند خلاف است : بعضي گفته‌اند ابتداى آن روز نحر بود تا دهم ماه ربيع الآخر ، وبر آن قول أحاديث معتبره از حضرت صادق عليه السّلام وارد شده است « 3 » ؛ وبعضي گفته‌اند ابتداى آن از أول شوال بود « 4 » ؛ وبعضي\r\n\r\n\r\n","description":"","footnote":"\r\n( 1 ) . سورهء توبه : 1 و 2 .\r\n( 2 ) . رجوع شود به ارشاد شيخ مفيد 1 / 65 ومجمع البيان 3 / 3 وتفسير كشاف 2 / 242 وتفسير بغوى 2 / 266 كه در آنها ماجراى نزول سورهء براءه به روايتهاى مختلف ذكر شده است .\r\n( 3 ) . تفسير عياشى 2 / 75 ؛ كافى 4 / 290 ؛ تفسير تبيان 5 / 169 ؛ مجمع البيان 3 / 3 .\r\n( 4 ) . مجمع البيان 3 / 3 ؛ تفسير بيضاوى 2 / 167 ؛ تفسير بغوى 2 / 267 ؛ تفسير كشاف 2 / 244 .\r\n","page_name":" 1283 ","page_number":467},
  {"content":"\r\n\r\nگفته‌اند از دهم ماه ذي القعدة بود زيرا كه در آن سال كافران حج را در ماه ذي القعدة بجا آورده بودند ، واين يكى از بدعتهاى آنها بود كه حج را از ماه به ماه مىگردانيدند « 1 » .\r\n وَأَذانٌ مِنَ اللَّهِ وَرَسُولِهِ إِلَى النَّاسِ يَوْمَ الْحَجِّ الْأَكْبَرِ أَنَّ اللَّهَ بَرِيءٌ مِنَ الْمُشْرِكِينَ وَرَسُولُهُ فَإِنْ تُبْتُمْ فَهُوَ خَيْرٌ لَكُمْ وَإِنْ تَوَلَّيْتُمْ فَاعْلَمُوا أَنَّكُمْ غَيْرُ مُعْجِزِي اللَّهِ وَبَشِّرِ الَّذِينَ كَفَرُوا بِعَذابٍ أَلِيمٍ  « 2 » يعنى : « واعلامى است وآگاه ساختنى است از جانب خدا ورسول أو بسوى مردم در روز حج بزرگ كه خدا بيزار است از مشركان وعهدهاى ايشان وپيغمبر أو بيزار است ، پس اگر توبه كنيد از كفر ومكر پس آن بهتر است از براي شما ، واگر قبول نكنيد پس بدانيد كه شما عاجز كنندگان نيستيد خدا را از آنچه نسبت به شما خواهد كه واقع سازد ، وبشارت ده آنان را كه كافر شدند به عذابي دردناك » .\r\nبدان كه در معنى روز حج أكبر خلاف است ميان مفسران :\r\nبعضي گفته‌اند كه روز عرفه است « 3 » ، وبه روايتي از حضرت أمير المؤمنين عليه السّلام چنين وارد شده است « 4 » .\r\nوأحاديث معتبرهء بسيار در كلينى وتهذيب وغير آنها از كتب معتبرهء حديث از امام محمد باقر وامام جعفر صادق عليه السّلام وارد شده است كه : روز حج أكبر ، روز نحر است « 5 » .\r\nودر معنى حج أكبر نيز خلاف است :\r\nبعضي گفته‌اند : موافق آنچه در أحاديث معتبرهء شيعه وارد شده است كه حج أكبر در برابر عمره است وعمره حج أصغر است « 6 » ، پس هر حج را حج أكبر مىگويند .\r\n\r\n\r\n","description":"","footnote":"\r\n( 1 ) . تفسير كشاف 2 / 344 ؛ تفسير فخر رازي 15 / 220 .\r\n( 2 ) . سورهء توبه : 3 .\r\n( 3 ) . مجمع البيان 3 / 5 ؛ تفسير تبيان 5 / 171 ؛ تفسير بيضاوى 2 / 168 ؛ تفسير كشاف 2 / 244 ؛ تفسير بغوى 2 / 268 .\r\n( 4 ) . مجمع البيان 3 / 5 .\r\n( 5 ) . كافى 4 / 290 ؛ تهذيب الأحكام 5 / 450 ؛ تفسير عياشى 2 / 73 - 74 ؛ من لا يحضره الفقيه 2 / 488 ؛ مجمع البيان 3 / 4 .\r\n( 6 ) . رجوع شود به كافى 4 / 264 وتفسير عياشى 2 / 76 - 77 ومجمع البيان 3 / 5 .\r\n","page_name":" 1284 ","page_number":468},
  {"content":"\r\n\r\nبعضي گفته‌اند : خصوص حج آن سال را حج أكبر گفتند براي آنكه در آن سال مسلمانان ومشركان همه به حج آمدند وبعد از آن مشركان را منع كردند از حج كردن وحج مخصوص مسلمانان شد « 1 » .\r\nپس حق تعالى فرمود  إِلَّا الَّذِينَ عاهَدْتُمْ مِنَ الْمُشْرِكِينَ ثُمَّ لَمْ يَنْقُصُوكُمْ شَيْئاً وَلَمْ يُظاهِرُوا عَلَيْكُمْ أَحَداً فَأَتِمُّوا إِلَيْهِمْ عَهْدَهُمْ إِلى مُدَّتِهِمْ إِنَّ اللَّهَ يُحِبُّ الْمُتَّقِينَ  « 2 » يعنى : « مگر آنان كه عهد كرديد با ايشان پس ايشان نشكستند چيزى از عهدهاى شما را ويارى ندادند بر شما احدى از دشمنان شما را ، پس تمام كنيد بسوى ايشان عهد ايشان را تا مدتي كه مقرر شده ميان شما وايشان بدرستى كه خدا دوست مىدارد پرهيزكاران را » .\r\nبعضي گفته‌اند : مراد از اين گروه ، قومي از بنى كنانه وبنى ضمره بودند كه از مدت ايشان نه ماه مانده بود حق تعالى امر فرمود كه مدتشان را تمام كنند زيرا از ايشان چيزى صادر نشده بود كه موجب نقض عهد باشد « 3 » .\r\nوبعضي گفته‌اند كه : اين عام است در باب هر گروه كه پيغمبر صلّى اللّه عليه وآله وسلّم عهدي با ايشان كرده بود وآنها عهد را نشكسته بودند « 4 » .\r\n فَإِذَا انْسَلَخَ الْأَشْهُرُ الْحُرُمُ فَاقْتُلُوا الْمُشْرِكِينَ حَيْثُ وَجَدْتُمُوهُمْ وَخُذُوهُمْ وَاحْصُرُوهُمْ وَاقْعُدُوا لَهُمْ كُلَّ مَرْصَدٍ فَإِنْ تابُوا وَأَقامُوا الصَّلاةَ وَآتَوُا الزَّكاةَ فَخَلُّوا سَبِيلَهُمْ إِنَّ اللَّهَ غَفُورٌ رَحِيمٌ  « 5 » يعنى : « پس چون بگذرد ماههاى حرام - كه ماه ذي القعدة ، ذيحجه ، محرم ، رجب است ؛ وبعضي گفته‌اند كه مراد آن چهار ما هي است كه پيش گذشت « 6 » - پس بكشيد مشركان را هر جا كه بيابيد ايشان را وبگيريد ومنع كنيد آنها را از داخل شدن مكة\r\n\r\n\r\n","description":"","footnote":"\r\n( 1 ) . تفسير طبري 6 / 317 ؛ تفسير كشاف 2 / 245 ؛ تفسير بغوى 2 / 268 .\r\n( 2 ) . سورهء توبه : 4 .\r\n( 3 ) . مجمع البيان 3 / 5 ؛ تفسير بغوى 2 / 269 ؛ تفسير الوسيط 2 / 479 .\r\n( 4 ) . مجمع البيان 3 / 5 .\r\n( 5 ) . سورهء توبه : 5 .\r\n( 6 ) . تفسير تبيان 5 / 173 ؛ مجمع البيان 3 / 7 .\r\n","page_name":" 1285 ","page_number":469},
  {"content":"\r\n\r\nوبنشينيد براي ايشان در هر كمينگاهى ، پس اگر بازگردند از شرك وتوبه كنند وبرپا دارند نماز را وبدهند زكات را پس رها كنيد ايشان را بدرستى كه خدا آمرزنده ومهربان است » .\r\nروايت كرده‌اند : چون اين آية وچند آية بعد از اين تا ده آية نازل شد در سال نهم هجرت رسول خدا صلّى اللّه عليه وآله وسلّم اين آيات را به أبو بكر داد وبسوى مكة فرستاد كه در موسم حج بر مشركان بخواند ، چون أبو بكر پاره‌اى راه رفت جبرئيل بر حضرت رسول صلّى اللّه عليه وآله وسلّم نازل شد وگفت : حق تعالى تو را سلام مىرساند ومىفرمايد : ادا نمىكند رسالت مرا مگر تو يا كسى كه از تو باشد « 1 » - وبه روايت ديگر : مگر تو ، يا علي « 2 » - پس حضرت رسول صلّى اللّه عليه وآله وسلّم حضرت أمير المؤمنين عليه السّلام را طلبيد وفرمود : بر ناقهء عضباء من سوار شو وخود را به أبو بكر برسان وسورهء براءه را از دست أو بگير وبرو بسوى مكة وبر أهل مكة بخوان وعهد وپيمانهاى مشركان را بر هم بزن وأبو بكر را برگردان « 3 » - به روايت ديگر : مخيّر گردان أبو بكر را ميان آنكه با تو بيايد يا برگردد « 4 » - پس حضرت أمير المؤمنين عليه السّلام بر ناقهء حضرت رسول صلّى اللّه عليه وآله وسلّم سوار شد وبه تعجيل رفت تا آنكه در ذي الحليفة « 5 » - وبه روايت ديگر در روحا « 6 » - به أبو بكر رسيد ، وچون أبو بكر آن حضرت را ديد بسيار ترسيد وبه استقبال آن حضرت آمد وگفت : اى أبو الحسن ! براي چه كار آمده‌اى ؟\r\nأمير المؤمنين عليه السّلام فرمود : رسول خدا صلّى اللّه عليه وآله وسلّم مرا فرستاده است كه سورهء براءه را از تو بگيرم ومن به مكة ببرم وبر أهل مكة بخوانم .\r\nپس أبو بكر برگشت بسوى مدينه وبه خدمت حضرت آمد وگفت : يا رسول اللّه ! مرا سزاوار امرى گردانيدى كه مردم گردنها بسوى آن كشيدند وبسيار خواهش آن نمودند ،\r\n\r\n\r\n","description":"","footnote":"\r\n( 1 ) . رجوع شود به تفسير قمى 1 / 282 وارشاد شيخ مفيد 1 / 65 و 66 ومسند أحمد بن حنبل 2 / 427 وترجمة الإمام علي بن أبي طالب من تاريخ دمشق 2 / 385 وتفسير الدر المنثور 3 / 209 .\r\n( 2 ) . إعلام الورى 125 ؛ شواهد التنزيل 1 / 317 .\r\n( 3 ) . رجوع شود به مجمع البيان 3 / 3 وشواهد التنزيل 1 / 305 .\r\n( 4 ) . ارشاد شيخ مفيد 1 / 65 .\r\n( 5 ) . تفسير طبري 6 / 307 ؛ كامل ابن أثير 2 / 291 ؛ شواهد التنزيل 1 / 305 .\r\n( 6 ) . تفسير قمى 1 / 282 ؛ مصباح المتهجد 613 ؛ اقبال الاعمال 2 / 36 .\r\n","page_name":" 1286 ","page_number":470},
  {"content":"\r\n\r\nوچون متوجه آن امر شدم مرا معزول كردى وبرگردانيدى ، آيا در اين باب آيه‌اى در باب من نازل شده ؟\r\nرسول خدا صلّى اللّه عليه وآله وسلّم فرمود : جبرئيل امين از جانب خداوند عالميان نازل شد بسوى من وگفت : ادا نمىكند از تو مگر تو يا مردى كه از تو باشد ، وعلى از من است واداى رسالت نمىكند از جانب من مگر على « 1 » .\r\nواين مضمون را عياشى وديگران به طرق متعددة روايت كرده‌اند « 2 » .\r\nودر كتب عامه به سندهاى بسيار منقول است ودر أحاديث معتبره از حضرت صادق عليه السّلام منقول است كه : آن حضرت آيات را برد ودر روز عرفه در عرفات ودر شب عيد در مشعر الحرام وروز عيد نزد جمره‌ها ودر تمام أيام تشريق در منى ده آيهء أول براءه را به آواز بلند بر مشركان مىخواند وشمشير خود را از غلاف كشيده بود وندا مىكرد كه :\r\nطواف نكند دور خانهء كعبه عريانى ، وحجّ خانهء كعبه نكند مشركي ، وهر كس كه أمان وپيمان أو مدتي داشته باشد پس أمان أو باقي است تا مدت أو منقضى شود ، هر كه را مدتي نباشد پس مدت أو چهار ماه است « 3 » .\r\nودر روايت ديگر از حضرت أمير المؤمنين عليه السّلام منقول است كه آن حضرت فرمود :\r\nرسول خدا صلّى اللّه عليه وآله وسلّم مرا براي چهار چيز به مكة فرستاد : أول آنكه داخل كعبه نشود مگر مؤمني ؛ دوم آنكه طواف خانهء كعبه نكند عريانى ؛ سوم آنكه جمع نشوند مؤمنان وكافران در مسجد الحرام بعد از اين سال ؛ چهارم آنكه هر كه ميان حضرت رسول صلّى اللّه عليه وآله وسلّم وميان أو عهدي بوده باشد پس عهد أو باقي باشد تا آخر مدت ، وهر كه عهدي نداشته باشد مدت\r\n\r\n\r\n","description":"","footnote":"\r\n( 1 ) . ارشاد شيخ مفيد 1 / 65 - 66 .\r\n( 2 ) . رجوع شود به تفسير عياشى 2 / 73 - 74 وتفسير فرات كوفي 160 - 162 ومجمع البيان 3 / 3 وتذكرة الخواص 37 ومناقب خوارزمي 100 - 101 وتفسير طبري 6 / 307 .\r\n( 3 ) . رجوع شود به تفسير فرات كوفي 159 ومجمع البيان 3 / 3 - 4 وتفسير طبري 6 / 304 - 307 وتفسير بغوى 2 / 267 - 268 وتفسير عياشى 2 / 73 - 74 .\r\n","page_name":" 1287 ","page_number":471},
  {"content":"\r\n\r\nأمان أو چهار ماه است « 1 » .\r\nدر أحاديث بسيار از طرق خاصه وعامه منقول است كه : يك نام أمير المؤمنين عليه السّلام در قرآن « اذان » است كه فرموده است  وَأَذانٌ مِنَ اللَّهِ  زيرا كه آن حضرت اعلام‌كننده بود از جانب خدا ورسول اين احكام را بسوى أهل مكة « 2 » .\r\nوشيخ طبرسى روايت كرده است كه : در روز أول ماه ذيحجه رسول خدا صلّى اللّه عليه وآله وسلّم أبو بكر را با سورهء براءه بسوى مكة فرستاد ، پس جبرئيل نازل شد بر آن حضرت كه ادا نمىكند از تو مگر تو يا مردى از تو ، پس حضرت أمير المؤمنين عليه السّلام را طلبيد وفرستاد از عقب أبو بكر تا در منزل « روحا » در روز سوم به أو رسيد وسوره را از أو گرفت ودر روز عرفه ونحر بر مردم خواند « 3 » .\r\nوسيد ابن طاووس به سندهاى معتبر از حضرت امام محمد باقر عليه السّلام روايت كرده است كه : چون رسول خدا صلّى اللّه عليه وآله وسلّم فتح مكة نمود خواست كه بار ديگر تأكيد حجت بر ايشان بكند ومرتبهء ديگر ايشان را بسوى دين خدا دعوت نمايد ، پس نامه‌اى بسوى ايشان نوشت وايشان را از عذاب الهى ترسانيد واز عقوبات دنيا وعقبى بر حذر فرمود ووعده فرمود ايشان را به عفو واميدوار مغفرت حق تعالى گردانيد ايشان را ، وآيات أول سورهء براءه را نوشت كه بر ايشان بخوانند ، پس عرض كرد بر جميع أصحاب خود كه آن نامه را ببرند وبر ايشان بخوانند وهمگى تثاقل ورزيدند وامتناع از آن نمودند پس أبو بكر را طلبيد كه أو را بفرستد ، در آن حال جبرئيل نازل شد وگفت : يا محمد ! ادا نمىكند از جانب تو رسالت تو را مگر مردى كه از تو باشد .\r\nپس حضرت أمير المؤمنين عليه السّلام فرمود : خبر داد رسول خدا صلّى اللّه عليه وآله وسلّم كه حق تعالى چنين وحى فرستاده ومرا با نامه ورسالت خود بسوى أهل مكة فرستاد وأهل مكة حال ايشان\r\n\r\n\r\n","description":"","footnote":"\r\n( 1 ) . مجمع البيان 5 / 4 ؛ تفسير طبري 6 / 306 .\r\n( 2 ) . معاني الأخبار 298 ؛ تفسير فرات كوفي 159 و 160 ؛ تفسير قمى 1 / 282 ؛ تفسير الدر المنثور 3 / 211 ؛ شواهد التنزيل 1 / 304 .\r\n( 3 ) . مصباح المتهجد 613 ؛ اقبال الاعمال 2 / 36 .\r\n","page_name":" 1288 ","page_number":472},
  {"content":"\r\n\r\nمعلوم بود بر عداوت من ، واگر مىتوانستند هر عضو مرا بر سر كوهى مىگذاشتند وراضى بودند در كشتن من جان وأهل وفرزندان ومال خود را صرف نمايند ، پس رسالت حضرت رسول صلّى اللّه عليه وآله وسلّم را به ايشان رساندم ونامهء حضرت را به ايشان خواندم وهر يك مرا ملاقاة مىكردند با تهديد ووعيد واظهار عداوت ودشمنى مىكردند واز صورت مردان وزنان ايشان آثار حقد وكينهء من ظاهر مىشد ، ومن هيچ پروا نكردم از اينها تا آنكه فرمودهء حضرت را بعمل آوردم ورسالت حضرت را به همهء ايشان رسانيدم « 1 » .\r\nوطبري كه از مورخان مشهور عامه است در حوادث سال ششم هجرت ذكر كرده است كه : چون حضرت رسول صلّى اللّه عليه وآله وسلّم در عمرهء حديبيه خواست كه عمر را بسوى مكة بفرستد كه رسالت آن حضرت را به أهل مكة برساند ، عمر از أهل مكة ترسيد واز فرمودهء آن حضرت ابا نمود وعذر خواست كه : من از أهل مكة مىترسم ؛ پس در سال نهم هجرت بعد از فتح مكة حضرت ، عمر را طلبيد كه رسالت آن حضرت را به اشراف قريش در مكة برساند ، عمر گفت : يا رسول اللّه ! من از قريش بر خود مىترسم « 2 » .\r\nعمر كه هيچ‌كس از قريش را نكشته بود ودر باطن هميشه با ايشان موافق بود ، ترسيد ورسالت آن حضرت را نرسانيد ، وحضرت أمير المؤمنين عليه السّلام كه هيچ‌كس در مكة نبود كه ضربتي از أمير المؤمنين عليه السّلام بر جگر أو نخورده باشد پروا نكرد وتنها رفت در ميان صد هزار مشرك وپيمان وأمان ايشان را بر هم زد ودين وآئين ايشان را باطل كرد ، بنگر تفاوت ره از كجاست تا به كجا .\r\nوأيضا سيد ابن طاووس به سند معتبر از امام محمد باقر وامام جعفر صادق عليه السّلام روايت كرده است كه : چون حضرت رسالت پناه صلّى اللّه عليه وآله وسلّم أبو بكر را با آيات أول سورهء براءه بسوى أهل مكة فرستاد جبرئيل نازل شد وگفت : يا محمد ! حق تعالى تو را امر مىكند كه أبو بكر\r\n\r\n\r\n","description":"","footnote":"\r\n( 1 ) . اقبال الاعمال 2 / 37 .\r\n( 2 ) . تاريخ طبري 2 / 121 بدون ذكر عبارت « سال نهم هجرى » ، وطبري فتح مكة را در حوادث سال هشتم ذكر نموده است . ودربارهء ترسيدن عمر رجوع شود به مجمع البيان 5 / 116 واقبال الاعمال 2 / 38 به نقل از طبري ومغازى 2 / 600 .\r\n","page_name":" 1289 ","page_number":473},
  {"content":"\r\n\r\nرا نفرستى وعلي بن أبي طالب را بفرستى زيرا كه رسالت تو را بغير از أو كسى ادا نمىتواند نمود ، پس امر كرد رسول خدا صلّى اللّه عليه وآله وسلّم أمير المؤمنين عليه السّلام را كه ملحق شد به أبو بكر ونامه را از أو گرفت وگفت : برگرد بسوى پيغمبر .\r\nأبو بكر گفت : آيا در شأن من چيزى نازل شد ؟\r\nحضرت أمير عليه السّلام فرمود : رسول خدا صلّى اللّه عليه وآله وسلّم تو را خبر خواهد داد به آنچه نازل شد .\r\nچون أبو بكر به خدمت حضرت برگشت گفت : يا رسول اللّه ! گمان كردى كه من اين رسالت را از جانب تو نمىتوانم رسانيد ؟\r\nحضرت فرمود : خدا نخواست بغير از علي بن أبي طالب كسى اين رسالت را برساند .\r\nچون أبى بكر در اين باب بسيار سخن گفت ، حضرت فرمود : چگونه تو مىتوانستى اين رسالت را از جانب من به أهل مكة برسانى وحال آنكه تو رفيق من بودى در غار - وجزع تو را مشاهده كردم با وجود پنهان بودن از كفار - ؟\r\nپس حضرت أمير المؤمنين عليه السّلام به مكة رفت ودر عرفات حاضر شد واز عرفات بسوى مشعر الحرام آمد واز آنجا به منى آمد وهدى خود را قرباني كرد وسر تراشيد وبر كوه بلندى كه معروف است به « شعب » بالا رفت وسه مرتبه ندا كرد مردم را كه : بشنويد اى گروه مردمان ! منم فرستادهء رسول خدا ، پس آيات أول سورهء براءه را بر ايشان خواند مكرر وشمشير خود را برهنه كرده به جولان در آورده بود ونداى برائت وبيزارى كه بوى خون از أو مىآمد در ميان مردم در مىداد ، پس مردم گفتند : كيست كه چنين ندائي در چنين مجمعى با تن تنها مىكند وپروا نمىكند ؟ ديگران گفتند كه : علي بن أبي طالب است ، هر كه أو را مىشناخت گفت : اين پسر عم محمد است وبغير از عشيرهء محمد كسى چنين جرئتى نمىكند . پس در تمام سه روز أيام تشريق در بامداد وپسين اين ندا را به آواز بلند در ميان مردم مىكرد ، پس مشركان ندا كردند آن حضرت را كه : به پسر عمت بگو كه نيست از براي أو نزد ما مگر ضربت شمشير وطعنهء نيزه .\r\nپس أمير المؤمنين عليه السّلام به نزد حضرت رسول صلّى اللّه عليه وآله وسلّم برگشت وبه تأنّى تشريف مىآورد ، ووحى مدتي در اين باب بر حضرت رسول صلّى اللّه عليه وآله وسلّم نازل نشده بود وحضرت در امر على\r\n\r\n","description":"","footnote":"","page_name":" 1290 ","page_number":474},
  {"content":"\r\n\r\nبسيار غمگين بود تا آنكه آثار اندوه از روى مبارك آن حضرت ظاهر شد واز بسيارى اندوه به نزد زنان خود نمىرفت ، پس مردم را گمان شد كه شايد حق تعالى خبر فوت خودش را به أو رسانيده باشد يا مرضى آن حضرت را عارض شده باشد كه مردم بر آن اطلاع نداشته باشند ، پس صحابه أبو ذر را گفتند : ما منزلت تو را نزد حضرت رسول مىدانيم وآثار اندوه بسيار در آن حضرت مشاهده مىكنيم وسبب آن را نمىدانيم ، مىخواهيم كه سبب آن را از آن حضرت سؤال نمائى .\r\nپس أبو ذر به خدمت رسول خدا صلّى اللّه عليه وآله وسلّم آمد واز سبب آن حال سؤال نمود وگفت كه :\r\nصحابه گمان مىكنند كه خبر وفات شما به شما رسيده است ، يا آنكه خبر بدى براي اين امّت جبرئيل آورده است ، يا آنكه مرضى وشدتي شما را عارض شده است .\r\nحضرت فرمود : خبر وفات من به من نرسيده است ومىدانم كه مرا مىبايد مرد واز مردن پروا ندارم ودر امّت خود بغير نيكى چيزى نمىيابم ودر خود مرضى هم نمىيابم وليكن شدت اندوه من براي علي بن أبي طالب است كه وحى در باب أو به من نرسيده ونمىدانم چه بر سر أو آمده است ، وبدرستى كه حق تعالى در باب على نه خصلت به من داده است : سه خصلت از براي دنياي من ، وسه خصلت براي آخرت من ، ودو خصلت كه از آنها ايمنم ، ويك خصلت كه از آن ترسانم . اما سه خصلت دنيا : پس پوشانندهء عورت من است بعد از من ، وقائم به امر أهل من است ، ووصى من است در امّت من ؛ واما سه خصلت آخرت : پس چون در روز قيامت لواى حمد را به من دهند من به أو تسليم نمايم كه از أو براي من بردارد ، واعتماد كنم بر أو در مقام شفاعت ، ويارى كند مرا در برداشتن كليدهاى بهشت ؛ واما دو خصلت كه ايمنم از آنها : پس بعد از من گمراه نشود ، وكافر نگردد ؛ واما آنچه بر أو مىترسم : پس مكر قريش است بر أو بعد از من « 1 » .\r\nوعادت آن حضرت چنان بود كه چون از نماز صبح فارغ مىشد رو به قبله مىداشت\r\n\r\n\r\n","description":"","footnote":"\r\n( 1 ) . در مصدر چنين ذكر شده است : « سه خصلت از براي دنياي من ، ودو خصلت از براي آخرت من ، ودو خصلت كه از آنها ايمنم ، ودو خصلت كه از آن ترسانم » ونيز ذكر نشده است كه چيستند اين خصلتها ، وآنچه در اينجا ذكر شده است مطابق آنچه در امالى شيخ طوسي 209 ومناقب ابن شهرآشوب 3 / 303 مىباشد .\r\n","page_name":" 1291 ","page_number":475},
  {"content":"\r\n\r\nومشغول تعقيب نماز بود تا آفتاب طالع مىشد وذكر حق تعالى مىكرد ، وحضرت أمير المؤمنين عليه السّلام در عقب حضرت رو مىگردانيد بسوى مردم وصحابه از آن حضرت مأذون مىشدند وپى كارهاى خود مىرفتند وحضرت رسول صلّى اللّه عليه وآله وسلّم آن حضرت را براي اين كار تعيين فرموده بود ، وچون حضرت أمير عليه السّلام را به مكة فرستاد كسى را براي اين امر تعيين نفرمود وخود بعد از نماز روى مبارك خود را بسوى مردم مىگردانيد وصحابه از آن حضرت مرخص مىشدند براي حوائج خود ومىرفتند ، پس روزى أبو ذر برخاست وگفت : يا رسول اللّه ! مرا رخصت فرما كه پى حاجتي بروم . چون از حضرت مرخص شد از مدينه بيرون رفت وبه استقبال حضرت أمير عليه السّلام روانه شد ، چون پاره‌اى راه رفت به حضرت أمير عليه السّلام رسيد كه بر ناقهء خود سوار بود وبه جانب مدينه مىآمد پس حضرت را در برگرفت وروى انورش را بوسيد وگفت : پدر ومادرم فداى تو باد به تأنّى بيا تا من به خدمت حضرت رسول صلّى اللّه عليه وآله وسلّم بشتابم وبشارت قدوم بهجت لزوم تو را به حضرت برسانم كه براي تو بسيار غمگين است .\r\nحضرت فرمود : چنين باشد .\r\nپس أبو ذر به سرعت تمام روانه شد وخود را به خدمت رسول خدا صلّى اللّه عليه وآله وسلّم رسانيد وگفت : بشارت باد تو را يا رسول اللّه .\r\nحضرت فرمود : چه بشارت دارى اى أبو ذر ؟\r\nگفت : علي بن أبي طالب به سلامت آمد .\r\nرسول خدا صلّى اللّه عليه وآله وسلّم فرمود : به عوض اين بشارت ، بهشت از براي توست .\r\nپس حضرت سوار شدند وصحابه در خدمت آن حضرت سوار شدند واز مدينه بيرون رفتند ، وچون حضرت أمير عليه السّلام نظرش بر خورشيد جمال حضرت رسالت پناه افتاد از ناقة به زير آمد ورسول خدا صلّى اللّه عليه وآله وسلّم نيز از ناقة به زير آمد ودست در گردن أمير المؤمنين عليه السّلام در آورد وروى مباركش را بر دوش حضرت أمير گذاشت واز شادى ملاقاة وافر المسرات أو بسيار گريست وحضرت أمير نيز بسيار گريست ، پس رسول خدا صلّى اللّه عليه وآله وسلّم فرمود : پدر ومادرم فداى تو باد چه كردى بگو كه وحى در باب تو دير به من رسيد ، وچون\r\n\r\n","description":"","footnote":"","page_name":" 1292 ","page_number":476},
  {"content":"\r\n\r\nحضرت أمير آنچه بعمل آورده بود همه را بيان كرد رسول خدا صلّى اللّه عليه وآله وسلّم فرمود : خدا داناتر بود به تو از من كه مرا امر كرد كه تو را بفرستم براي اين كار « 1 » .\r\nوسيد گفته است كه : ابن اشناس بزاز در كتاب خود از طريق أهل خلاف روايت كرده است كه : چون حضرت أمير عليه السّلام آيات براءه را به مكة برد خراش برادر عمرو بن عبد ود كه حضرت أمير در روز خندق أو را به قتل رسانيده بود وشعبه برادر ديگر أو به حضرت رسيدند در وقتي كه آيات را در ميان ايشان ندا مىكرد ، پس خراش به حضرت گفت : توئى كه چهار ماه ما را مهلت مىدهى ؟ ! ما بيزاريم از تو وپسر عم تو واز براي شما نيست نزد ما مگر طعنهء نيزه وضربت شمشير ، وشعبه نيز چنين گفت وگفت : اگر مىخواهى حالا به تو ابتدأ مىكنيم وتو را مىكشيم . حضرت فرمود : اگر مىخواهيد بيائيد وضربت مرا بار ديگر ببينيد « 2 » .\r\nودر روايت ديگر در همان كتاب روايت كرده است كه حضرت اين نداها در ميان ايشان در داد كه : بعد از اين داخل مكة نشود مشركي ، وطواف كعبه نكند عريانى ، وداخل بهشت نمىشود مگر نفس مسلمانى ، وهر كه ميان أو ورسول خدا عهدي بوده باشد پس عهد أو تا مدت اوست وديگر عهدي وامانى نيست شرك‌آورنده را « 3 » .\r\nودر حديث ديگر روايت كرده است كه : عادت عرب در جاهليت چنان بود كه عريان در دور كعبه طواف مىكردند ومىگفتند : نمىخواهيم در هنگام طواف جامهء حرام وجامه‌اى كه در آن گناه كرده‌ايم با ما باشد وطواف مىكنيم به نحوى كه از مادر متولد شده‌ايم « 4 » .\r\nمؤلف گويد : بر هر عاقلى ظاهر است حكمت نصب كردن أبو بكر براي تبليغ سورهء براءه وعزل نمودن أو ودادن به أمير المؤمنين عليه السّلام كه بغير از آن نبود كه بر مردم ظاهر شود\r\n\r\n\r\n","description":"","footnote":"\r\n( 1 ) . اقبال الاعمال 2 / 38 - 41 .\r\n( 2 ) . اقبال الاعمال 2 / 41 ودر آن بجاى عمرو بن عبد ود ، عمرو بن عبد اللّه ذكر شده است .\r\n( 3 ) . اقبال الاعمال 2 / 41 .\r\n( 4 ) . اقبال الاعمال 2 / 41 .\r\n","page_name":" 1293 ","page_number":477},
  {"content":"\r\n\r\nهرگاه أبو بكر قابل تبليغ رسالت چند آية نباشد چگونه قابل رياست عامهء دين ودنياي جميع امّت خواهد بود ؟ زيرا كه خالى از دو صورت نيست :\r\nأول آنكه حضرت رسول صلّى اللّه عليه وآله وسلّم براي خود أو را اختيار كرده بود ، واين شق با وجود آنكه ظاهر است كه باطل است وكارى را بىوحى حق تعالى نمىكرد خصوصا اين قسم أمور عظيمه را ، باز مطلب ثابت مىشود ومعلوم مىشود كه نصب أو موافق مصلحت واقع نبوده است .\r\nدوم آنكه حضرت به امر الهى كرده باشد ، واين حق است وحق تعالى را پشيمانى واختلافى در رأى نمىباشد ، پس معلوم است كه نصب وعزل پيش از ايقاع « مأمور به » براي مصلحتى بوده است ، ودر اين مقام مصلحت ديگر بغير اين متصور نيست چنانكه أحاديث صحيحهء صريحه بر اين ناطق است ، وأكثر أحاديث اين باب در أبواب فضائل حضرت أمير عليه السّلام مذكور خواهد شد در باب جداگانه‌اى ان شاء اللّه تعالى .\r\n\r\n","description":"","footnote":"","page_name":" 1294 ","page_number":478},
  {"content":"\r\n\r\n\r\nباب چهل وهفتم در بيان قصهء مباهله است\r\n\r\n","description":"","footnote":"","page_name":" 1295 ","page_number":479},
  {"content":"\r\n . \r\n","description":"","footnote":"","page_name":" 1296 ","page_number":480},
  {"content":"\r\n\r\nبدان كه قصهء مباهله از جملهء قصص متواتر است وخاصه وعامه در جميع كتب تفاسير وتواريخ وأحاديث روايت كرده‌اند با اندك اختلافى در خصوصيات آن .\r\nشيخ طبرسى وديگران روايت كرده‌اند كه : جمعى از اشراف نصاراى نجران به خدمت حضرت رسول صلّى اللّه عليه وآله وسلّم آمدند وسر كردهء ايشان سه نفر بودند : يكى عاقب كه أمير وصاحب رأى ايشان بود ، ديگرى عبد المسيح كه در جميع مشكلات به أو پناه مىبردند ، سوم أبو حارثه كه عالم وپيشواى ايشان بود وپادشاهان روم براي أو كليساها ساخته بودند وهدايا وتحفه‌ها براي أو مىفرستادند به سبب وفور علم أو نزد ايشان .\r\nپس چون ايشان متوجه خدمت حضرت شدند أبو حارثه بر استرى سوار شد وكرز بن علقمة برادر أو در پهلوى أو مىراند ناگاه استر أبو حارثه از سر در آمد پس كرز ناسزائى به حضرت رسول صلّى اللّه عليه وآله وسلّم گفت ، أبو حارثه گفت : بر تو باد آنچه گفتى ، گفت : چرا اى برادر ؟\r\nأبو حارثه گفت : بخدا سوگند اين همان پيغمبر است كه ما انتظار أو مىكشيديم . كرز گفت :\r\nپس چرا متابعت أو نمىكنى ؟ گفت : مگر نمىدانى كه اين گروه نصارى چه كرده‌اند با ما ؟\r\nما را بزرگ كردند وصاحب مال كردند وگرامى داشتند وراضى نمىشوند به متابعت أو ، واگر ما متابعت أو كنيم اينها همه را از ما بازمىگيرند . پس كرز اين سخن در دلش جا كرد تا آنكه به خدمت آن حضرت رسيد ومسلمان شد .\r\nوايشان در وقت نماز عصر وارد مدينه شدند با جامه‌هاى ديبا وحله‌هاى زيبا كه هيچ‌يك از گروه عرب با اين زينت نيامده بودند ، وچون به خدمت حضرت رسيدند سلام كردند ، حضرت جواب سلام ايشان نفرمود وبا ايشان سخن نگفت ، پس رفتند به نزد عثمان وعبد الرحمن بن عوف كه با ايشان آشنائى داشتند وگفتند : پيغمبر شما نامه‌اى به ما\r\n\r\n","description":"","footnote":"","page_name":" 1297 ","page_number":481},
  {"content":"\r\n\r\nنوشت وما أجابت أو نموديم وآمديم واكنون جواب سلام ما نمىگويد وبا ما به سخن نمىآيد .\r\nايشان آنها را به خدمت حضرت أمير المؤمنين عليه السّلام آوردند ودر آن باب با علي عليه السّلام مصلحت كردند ، حضرت أمير عليه السّلام فرمود : اين جامه‌هاى حرير وانگشترهاى طلا را از خود دور كنيد وبه خدمت آن جناب رويد ؛ چون چنين كردند وبه خدمت رسول خدا صلّى اللّه عليه وآله وسلّم رفتند وسلام كردند ، حضرت جواب سلام ايشان گفت وفرمود : بحق آن خداوندى كه مرا به راستى فرستاده است كه در مرتبهء أول كه به نزد من آمديد شيطان با شما همراه بود ومن براي اين جواب سلام ايشان نگفتم ، پس در تمام آن روز از حضرت سؤالها كردند وبا حضرت مناظره نمودند ؛ پس عالم ايشان گفت : يا محمد ! چه مىگوئى در باب مسيح ؟\r\nحضرت فرمود : أو بنده ورسول خداست .\r\nگفتند : هرگز ديده‌اى كه فرزندى بىپدر بهم رسد ؟\r\nپس اين آية نازل شد  إِنَّ مَثَلَ عِيسى عِنْدَ اللَّهِ كَمَثَلِ آدَمَ خَلَقَهُ مِنْ تُرابٍ ثُمَّ قالَ لَهُ كُنْ فَيَكُونُ  « 1 » « بدرستى كه مثل عيسى نزد خدا مثل آدم است كه خدا خلق كرد أو را از خاك پس گفت مر أو را : باش ، پس بهم رسيد » .\r\nوچون مناظره به طول انجاميد وايشان لجاجت در خصومت مىكردند حق تعالى فرستاد كه  فَمَنْ حَاجَّكَ فِيهِ مِنْ بَعْدِ ما جاءَكَ مِنَ الْعِلْمِ فَقُلْ تَعالَوْا نَدْعُ أَبْناءَنا وَأَبْناءَكُمْ وَنِساءَنا وَنِساءَكُمْ وَأَنْفُسَنا وَأَنْفُسَكُمْ ثُمَّ نَبْتَهِلْ فَنَجْعَلْ لَعْنَتَ اللَّهِ عَلَى الْكاذِبِينَ  « 2 » يعنى :\r\n« پس هر كه مجادله كند با تو در امر عيسى بعد از آنچه آمده است بسوى تو از علم وبيّنه وبرهان ، پس بگو - اى محمد : - بيائيد بخوانيم پسران خود را وپسران شما را وزنان خود را وزنان شما را وجانهاى خود را وجانهاى شما را - يعنى آنها را كه بمنزلهء جان مايند\r\n\r\n\r\n","description":"","footnote":"\r\n( 1 ) . سورهء آل عمران : 59 .\r\n( 2 ) . سورهء آل عمران : 61 .\r\n","page_name":" 1298 ","page_number":482},
  {"content":"\r\n\r\nوآنها كه بمنزلهء جان شمايند - پس تضرع كنيم ودعا كنيم پس بگردانيم لعنت خدا را بر هر كه دروغ گويد از ما واز شما » ، وچون اين آية نازل شد قرار دادند كه يك روز ديگر مباهله كنند ونصارى به جاهاى خود برگشتند ، پس أبو حارثه به أصحاب خود گفت : فردا نظر كنيد اگر محمد با فرزندان وأهل بيت خود مىآيد پس بترسيد از مباهلهء أو واگر با أصحاب واتباع خود مىآيد از مباهلهء أو پروا مكنيد .\r\nپس بامداد حضرت رسول صلّى اللّه عليه وآله وسلّم به خانهء أمير المؤمنين عليه السّلام آمد ودست حضرت امام حسن را گرفت وامام حسين را در بر گرفت وحضرت أمير در پيش روى آن حضرت روان شد وحضرت فاطمه عليها السّلام در عقب آن حضرت ، واز مدينه بيرون آمدند ، چون ايشان پيدا شدند أبو حارثه پرسيد : اينها كيستند كه با أو همراهند ؟ گفتند : آن كه پيش مىآيد پسر عم اوست وشوهر دختر أو ومحبوبترين خلق است نزد أو ، وآن دو طفل دو فرزندان اويند از دختر أو ، وآن زن دختر اوست فاطمه كه عزيزترين خلق است نزد أو .\r\nپس حضرت آمد وبه دو زانو نشست براي مباهله .\r\nأبو حارثه گفت : بخدا سوگند چنان نشسته است كه پيغمبران مىنشستند براي مباهله .\r\nوبرگشت وجرأت نكرد بر مباهله ، سيد گفت : به كجا مىروى ؟ گفت : اگر بر حق نمىبود چنين جرأت نمىكرد بر مباهله واگر با ما مباهله كند ، پيش از آنكه سال بر ما بگردد يك نصراني بر روى زمين نخواهد ماند .\r\nبه روايت ديگر گفت : من روهائى مىبينم كه اگر از خدا بخواهند كوهى را از جاى خود بكند هرآينه خواهد كند ، پس مباهله مكنيد كه هلاك مىشويد ويك نصراني بر روى زمين نخواهد ماند « 1 » .\r\nپس أبو حارثه به خدمت حضرت آمد وگفت : اى أبو القاسم ! در گذر از مباهلهء ما وبا ما مصالحه كن بر چيزى كه قدرت بر اداى آن داشته باشيم ؛ پس حضرت با ايشان مصالحه نمود كه هر سال دو هزار حله بدهند كه قيمت هر حله چهل درهم باشد ، وبر آنكه اگر\r\n\r\n\r\n","description":"","footnote":"\r\n( 1 ) . مجمع البيان 1 / 452 ؛ تفسير بيضاوى 1 / 261 ؛ تفسير الوسيط 1 / 444 .\r\n","page_name":" 1299 ","page_number":483},
  {"content":"\r\n\r\nجنگى رو دهد سى زره وسى نيزه وسى أسب به عارية بدهند ، وحضرت نامهء صلح براي ايشان نوشت وبرگشتند . پس حضرت فرمود : سوگند ياد مىكنم بآن خداوندى كه جانم در قبضهء قدرت اوست كه هلاك نزديك شده بود به أهل نجران ، واگر با من مباهله مىكردند هرآينه همه ميمون وخوك مىشدند وهرآينه تمام اين وادى بر ايشان آتش مىشد ومىسوختند وحق تعالى جميع أهل نجران را مستأصل مىكرد حتى آنكه مرغ بر سر درختان ايشان نمىماند وهمهء نصارى پيش از هر سال مىمردند .\r\nچون سيد وعاقب برگشتند ، بعد از اندك زماني به خدمت حضرت معاودت نمودند ومسلمان شدند « 1 » .\r\nوصاحب كشاف روايت كرده است كه أسقف نجران گفت : اى گروه نصارى ! من روىها مىبينم كه اگر خدا خواهد كوهى را از جاى خود به حركت آورد ، به اين روها به حركت مىآورد ، پس مباهله مكنيد كه هلاك مىشويد ؛ وچون از مباهله اقاله كردند حضرت فرمود : پس مسلمان شويد ؛ وچون از اسلام نيز امتناع كردند حضرت با ايشان مصالحه كرد كه هر سال دو هزار حله بدهند ، هزار حله در ماه صفر وهزار حله در ماه رجب وسى زره قديم « 2 » .\r\nوأيضا صاحب كشاف وجميع أهل سنت در صحاح خود نقل كرده‌اند از عايشه كه :\r\nحضرت رسول صلّى اللّه عليه وآله وسلّم در روز مباهله بيرون آمد وعبائى پوشيده بود از موى سياه ، پس حضرت امام حسن وامام حسين وفاطمه وعلي بن أبي طالب عليه السّلام را در زير عبا داخل كرد واين آية خواند  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَيُطَهِّرَكُمْ تَطْهِيراً  « 3 » . « 4 »\r\n\r\n\r\n","description":"","footnote":"\r\n( 1 ) . رجوع شود به إعلام الورى 128 - 130 ومجمع البيان 1 / 451 - 452 وتفسير فرات كوفي 86 - 89 .\r\n( 2 ) . تفسير كشاف 1 / 368 - 369 ؛ تفسير فخر رازي 8 / 85 .\r\n( 3 ) . سورهء احزاب : 33 .\r\n( 4 ) . رجوع شود به تفسير كشاف 1 / 369 وصحيح مسلم 4 / 1883 ومستدرك حاكم 3 / 159 وتفسير طبري 10 / 296 وتفسير بغوى 3 / 529 وذخائر العقبى 24 وتفسير فخر رازي 8 / 85 وجامع الأصول 10 / 101 وتفسير غرائب القرآن 2 / 178 .\r\n","page_name":" 1300 ","page_number":484},
  {"content":"\r\n\r\nوعلي بن إبراهيم به سند حسن از حضرت امام جعفر صادق عليه السّلام روايت كرده است كه :\r\nچون نصاراى نجران به خدمت حضرت رسول خدا صلّى اللّه عليه وآله وسلّم آمدند وسيد ايشان اهتم وعاقب وسيد بودند ، ووقت نماز ايشان شد ناقوس نواختند ونماز كردند .\r\nپس صحابه گفتند : يا رسول اللّه ! مىگذارى در مسجد تو ناقوس بنوازند وبه روش ترسايان نماز كنند ؟ !\r\nحضرت فرمود : بگذاريد ايشان را تا أطوار مرا ببينند وحجت الهى بر ايشان تمام شود .\r\nوچون فارغ شدند به نزديك حضرت آمدند وگفتند : ما را بسوى چه دعوت مىكنى ؟\r\nحضرت فرمود : شما را دعوت مىنمايم بسوى شهادت به وحدانيت خدا ورسالت خود وآنكه عيسى بندهء آفريدهء خداست ، مىخورد ومىآشامد وحدث از أو صادر مىشد .\r\nگفتند : پس پدر أو كيست ؟\r\nپس وحى بر آن حضرت نازل شد كه : بگو به ايشان چه مىگوئيد در حق آدم كه بنده ومخلوق خدا بود ومىخورد ومىآشاميد وبا زنان مجامعت مىكرد ؟\r\nچون حضرت از ايشان پرسيد ، گفتند : چنين بود .\r\nفرمود : پس پدر أو كي بود ؟\r\nايشان ساكت شدند .\r\nپس حق تعالى فرستاد  إِنَّ مَثَلَ عِيسى عِنْدَ اللَّهِ كَمَثَلِ آدَمَ خَلَقَهُ مِنْ تُرابٍ ثُمَّ قالَ لَهُ كُنْ فَيَكُونُ  تا آخر آيهء مباهله .\r\nوحضرت فرمود : بيائيد مباهله كنيم ، اگر من راستگو باشم لعنت بر شما نازل شود ، واگر دروغگو باشم بر من نازل شود .\r\nگفتند : با ما انصاف آمدى ؛ وبه مباهله قرار كردند . وچون به جاى خود برگشتند سيد وعاقب واهتم گفتند : اگر با قوم خود مىآيد با أو مباهله مىكنيم زيرا كه معلوم مىشود كه پيغمبر نيست واعتماد بر حقيّت خود ندارد كه با گروه ولشكر وجماعت كثير مىآيد ، واگر\r\n\r\n","description":"","footnote":"","page_name":" 1301 ","page_number":485},
  {"content":"\r\n\r\nبا أهل بيت خود ومخصوصان خود مىآيد با أو مباهله نمىكنيم زيرا كه اگر أو صادق نباشد أهل بيت ومخصوصان خود را مخصوص به نفرين ولعنت نمىگرداند .\r\nچون صبح شد وبه نزد حضرت آمدند ديدند كه آن حضرت أمير المؤمنين وفاطمه وحسن وحسين عليهما السّلام را براي مباهله حاضر گردانيده است ، از صحابه پرسيدند كه : اينها كيستند ؟ گفتند : يكى پسر عم ووصى وحبيب اوست علي بن أبي طالب ويكى دختر اوست فاطمه ودو فرزندان اويند حسن وحسين .\r\nپس ترسيدند وگفتند : ما را معاف دار از مباهله وبه هرچه فرمائى راضى مىشويم .\r\nپس به جزيه قرار دادند وبرگشتند « 1 » .\r\nوسيد ابن طاووس ذكر كرده است كه : محمد بن العباس بن ماهيار حديث مباهله را به پنجاه ويك سند مختلف نقل كرده است از طريق خاصه وعامه ومن از آنها يكى را ايراد مىنمايم كه جامعتر است وآن را از منكدر بن عبد اللّه روايت كرده است كه : چون سيد وعاقب دو بزرگ ترسايان نجران با هفتاد سوار أكابر واشراف ايشان متوجه شدند كه به خدمت حضرت رسول صلّى اللّه عليه وآله وسلّم بيايند من با ايشان در راه رفيق شدم پس روزى كرز كه خرج ايشان با أو بود استرش به سر در آمد ، پس گفت : هلاك شود آن كه ما به نزد أو مىرويم - ومراد أو حضرت رسول صلّى اللّه عليه وآله وسلّم بود - .\r\nعاقب گفت : بلكه تو هلاك وسرنگون شوى .\r\nكرز گفت : چرا ؟\r\nعاقب گفت : براي آنكه نفرين كردى احمد را كه پيغمبر امّى است .\r\nكرز گفت : چه مىدانى كه أو پيغمبر است ؟\r\nعاقب گفت : مگر نخوانده‌اى مصباح چهارم إنجيل را كه حق تعالى وحى نمود بسوى مسيح كه : بگو بني إسرائيل را كه : چه بسيار جاهل ونادانيد ، خود را خوش بو مىكنيد در دنيا تا خوشبو باشيد نزد أهل دنيا وأهل خود ، ودرونهاى شما نزد من از بابت مردار گنديده\r\n\r\n\r\n","description":"","footnote":"\r\n( 1 ) . تفسير قمى 1 / 104 .\r\n","page_name":" 1302 ","page_number":486},
  {"content":"\r\n\r\nاست ؛ اى بني إسرائيل ! ايمان آوريد به رسول من آن پيغمبر امّى كه در آخر الزمان خواهد آمد صاحب روى أنور وجمل احمر وجبين از هر صاحب خلق حسن وجامه‌هاى خشن وأو بهترين گذشتگان وگراميترين آيندگان است نزد من ، وبه سنتهاى من عمل مىنمايد واز براي خوشنودى من در شدتها صبر مىنمايد واز براي من به دست خود با مشركان جهاد مىكند ، پس بشارت بده بني إسرائيل را به آمدن أو وامر كن ايشان را كه أو را تعظيم نمايند ويارى كنند .\r\nپس عيسى گفت : اى مقدس ! واى منزه ! كيست اين بندهء شايسته كه دل من أو را دوست داشت پيش از آنكه أو را ببينم ؟\r\nحق تعالى فرمود : اى عيسى ! أو از توست وتو از اوئى ، ومادر تو زن أو خواهد بود در بهشت ، وفرزند كم خواهد داشت وزنان بسيار خواهد داشت ، ومسكن أو مكة خواهد بود كه محل أساس خانه‌اى است كه إبراهيم عليه السّلام بنا كرده است ، ونسل أو از زن با بركتي خواهد بود كه در بهشت هووى مادر تو خواهد بود ، وشأن آن پيغمبر بزرگ است ، ديده‌اش به خواب مىرود ودلش به خواب نمىرود ، وهديه را مىخورد وصدقه را نمىخورد ، ودر قيامت أو را حوضي خواهد بود از كنار زمزم تا آنجا كه آفتاب فرو مىرود از زمين ودر آن حوض دو آب خواهد بود از رحيق واز تسنيم ، وبر دور آن حوض كاسها خواهد بود به عدد ستاره‌هاى آسمان ، كسى كه از آن حوض شربتى بخورد هرگز تشنه نمىشود ، واين از جملهء زيادتيهاست كه أو را بر پيغمبران ديگر داده‌ام ، گفتار أو موافق كردار اوست وپنهان أو مطابق آشكار اوست ، پس خوشا حال أو وخوشا حال آنان از امّت أو كه بر ملت أو زندگانى كنند وبر سنّت أو بميرند واز أهل بيت أو جدا نشوند ، هميشه أيمن ومؤمن ومطمئن ومبارك خواهند بود ، وآن پيغمبر در زماني ظاهر خواهد شد كه قحط وخشكسالى عالم را فرو گرفته باشد پس مرا خواهد خواند ومن بارانهاى رحمت براي أو خواهم فرستاد كه اثر بركتهاى آن در أطراف زمين ظاهر شود وبر هر چيز كه دست گذارد بركت در آن خواهم گذاشت .\r\nعيسى گفت : خداوندا ! نام أو را براي من بيان كن .\r\n\r\n","description":"","footnote":"","page_name":" 1303 ","page_number":487},
  {"content":"\r\n\r\nحق تعالى فرمود : يك نام أو احمد است ويك نام أو محمد است ، وأو فرستاده ورسول من است بسوى جميع مخلوقات من ، واز همهء خلق منزلت أو به من نزديكتر است ، وشفاعت أو نزد من از همه كس مقبولتر است ، امر نمىكند مردم را مگر به آنچه من دوست مىدارم ونهى نمىكند ايشان را مگر از آنچه من كراهت دارم .\r\nچون عاقب از اين سخنان فارغ شد كرز به أو گفت : هرگاه اين مرد چنين است كه مىگوئى پس چرا ما را بسوى أو مىبرى كه با أو معارضه كنيم ؟\r\nگفت : مىرويم به نزد أو كه أقوال أو را بشنويم وأطوار وأحوال أو را مشاهده نمائيم ، اگر آن باشد كه ما وصفش را خوانده‌ايم با أو صلح مىكنيم كه دست از أهل دين ما بردارد به نحوى كه نداند كه ما أو را شناخته‌ايم ، واگر دروغ گويد كفايت شر أو بكنيم .\r\nكرز گفت : هرگاه بدانى كه أو بر حق است چرا ايمان به أو نمىآورى ومتابعت أو نمىنمائى وبا أو صلح مىكنى ؟\r\nعاقب گفت : مگر نديده‌اى كه اين گروه نصارى با ما چها كرده‌اند ! ما را گرامى داشتند ومال‌دار گردانيدند وكليساهاى رفيع براي ما بنا كردند ونام ما را بلند كردند ، چگونه راضى مىشود نفس ما به آنكه داخل شويم در ديني كه وضيع وشريف در آن دين مساويند ؟ !\r\nپس به هيأتى داخل مدينه شدند از زينت ومال وجمال كه هر كه از صحابه ايشان را مىديد مىگفت : ما هيچ‌يك از وفود عرب را به اين نيكوئى نديده بوديم ، موهاى خوش آينده از سر آويخته بودند وحله‌هاى زيبا پوشيده بودند ، وچون داخل مسجد مدينه شدند حضرت رسول صلّى اللّه عليه وآله وسلّم در مسجد حاضر نبود ، چون وقت نماز ايشان شد برخاستند ورو به مشرق متوجه نماز شدند پس بعضي از صحابه خواستند كه ايشان را منع كنند ، پس در اين حال حضرت داخل مسجد شد وفرمود : بگذاريد كه هر چه خواهند بكنند .\r\nپس چون از نماز فارغ شدند به خدمت حضرت آمدند ومشغول مناظره شدند وگفتند :\r\nاى أبو القاسم ! چه مىگوئى در باب عيسى ؟\r\nحضرت فرمود : بندهء خدا ورسول أو بود وكلمهء خدا بود كه القا كرد بسوى مريم ،\r\n\r\n","description":"","footnote":"","page_name":" 1304 ","page_number":488},
  {"content":"\r\n\r\nوروح مطهرى كه برگزيدهء أو بود وبه أو داد وعيسى چنين مخلوق شد .\r\nپس بعضي از ايشان گفتند : نه ، بلكه عيسى پسر خداست وخداى دوم است ؛ وبعضي گفتند : بلكه خداى سوم است ، پدر وفرزند وروح القدس . ودر اين باب سخنان واهى گفتند ، پس حق تعالى آيات سورهء آل عمران را در جواب ايشان فرستاد ، وچون بعد از ظهور حق ولزوم حجت باز مخاصمه ومجادله ومعانده مىكردند آيهء مباهله نازل شد وايشان قرار دادند كه در روز ديگر با حضرت مباهله كنند ، وچون برگشتند گفتند : فردا نظر كنيم وببينيم كه با چه جماعت به مباهله مىآيد ، آيا با عامهء ناس وأوباش خلق وجماعت بسيار مىآيد يا به روش پيغمبران با جماعت قليلي از نيكان وبرگزيدگان مىآيد .\r\nچون روز ديگر بامداد شد حضرت رسول صلّى اللّه عليه وآله وسلّم حضرت أمير المؤمنين عليه السّلام را به جانب راست خود گرفت وحضرت امام حسن وحضرت امام حسين عليهما السّلام از جانب چپ وحضرت فاطمه عليها السّلام را از عقب ، وهمه حلّه‌هاى يمنى پوشيده بودند وبر دوش حضرت رسول صلّى اللّه عليه وآله وسلّم عباى تنگى بود ، وچون از مدينه بيرون رفت فرمود كه ميان دو درخت را جاروب كردند وعباى مبارك خود را بر روى آن دو درخت پهن كرد وآل عبا را در زير عبا داخل كرد وخود در پيش ايستاد ودوش چپ خود را در زير عبا كرد وتكيه فرمود بر كمانى كه در دست داشت ودست راست خود را براي مباهله بسوى آسمان بلند كرد ومردم از دور نظر مىكردند كه چه خواهد كرد .\r\nچون سيد وعاقب اين حال را مشاهده كردند رنگهاى ايشان زرد شد وپاهاى ايشان لرزيد ونزديك شد كه مدهوش شوند ، پس يكى از ايشان به ديگرى گفت : آيا با أو مباهله مىكنيم ؟\r\nديگرى گفت : مگر نمىدانى كه هر گروه كه با پيغمبر خود مباهله كردند البتة صغير وكبير ايشان هلاك شدند ؟ ! وليكن خود را به أو چنان بنما كه ما پروائى از مباهلهء تو نداريم ، وهر چه خواهد از مال وسلاح قبول كن به أو بدهى كه چون مدار أو بر جنگ است احتياج به سلاح وحربه دارد وبگو به أو از روى تحقير كه : تو با اين جماعت آمده‌اى كه با\r\n\r\n","description":"","footnote":"","page_name":" 1305 ","page_number":489},
  {"content":"\r\n\r\nما مباهله نمائى ؟ تا نداند أو كه ما پيشتر فضيلت أو وأهل بيت أو را دانسته‌ايم .\r\nپس چون ديدند كه حضرت دست بلند كرد به مباهله ، يكى از ايشان به ديگرى گفت كه : رهبانيت برطرف شد ، زود درياب اين مرد را كه اگر لب أو به يك كلمهء نفرين بجنبد ما به أهل ومال خود برنخواهيم گشت .\r\nپس به خدمت حضرت شتافتند وگفتند : تو با اين جماعت آمده‌اى كه با ما مباهله كنى ؟\r\nحضرت فرمود : بلى ، اينها مقرب‌ترين خلقند نزد خدا بعد از من .\r\nپس ايشان به لرزه آمدند ورعشه بر بدن ايشان مستولى شد وگفتند : اى أبو القاسم ! مىدهيم به تو هزار شمشير وهزار زره وهزار سپر وهزار اشرفى در هر سال به شرط آنكه شمشيرها وزره‌ها وسپرها نزد تو عارية باشند تا آنكه آنها كه از قوم تو را نديده‌اند ، برويم نزد ايشان وأطوار واخلاق تو را به ايشان نقل كنيم وبه اتفاق ايشان يا مسلمان شويم يا به جزيه قرار كنيم كه هر سال آنچه خواهى بدهيم .\r\nحضرت فرمود : قبول كردم از شما وبحق آن خداوندى كه مرا با كرامت وبزرگوارى فرستاده است سوگند ياد مىكنم كه اگر مباهله مىكرديد با من واينها كه در زير اين عبايند هرآينه تمام اين وادى بر شما آتش افروخته مىشد وبقدر يك چشم زدن آتش به قوم شما مىرسيد در هر جا كه بودند وهمه را هلاك مىكرد .\r\nپس جبرئيل نازل شد وگفت : يا محمد ! حق تعالى سلامت مىرساند ومىفرمايد :\r\nبعزت وجلال خود سوگند ياد مىكنم كه اگر مباهله كنى با اينها كه در زير عبا ايستاده‌اند با جميع أهل آسمان وزمين هرآينه آسمانها پاره پاره شوند وفرو ريزند وزمينها از هم بپاشند وپاره پاره بر روى آب جارى شوند وديگر قرار نگيرند .\r\nپس حضرت دستهاى مبارك خود را بسوى آسمان بلند كرد به مرتبه‌اى كه سفيدى زير بغلهاى أو نمودار شد وگفت : بر كسى كه ستم كند بر شما وحقّ شما را از شما بگيرد ومزد رسالت مرا كه خدا براي شما مقرر كرده است كه آن مودت شماست كم كند ، لعنت\r\n\r\n","description":"","footnote":"","page_name":" 1306 ","page_number":490},
  {"content":"\r\n\r\nوغضب خدا پياپى نازل شود تا روز قيامت « 1 » .\r\nوأيضا سيد ابن طاووس گفته است : روايت به ما رسيده است به أسانيد صحيحه كه داريم بسوى كتاب أبو المفضل شيبانى كه در قصهء مباهله نوشته است وكتاب ابن اشناس بزاز كه در عمل ذيحجه نوشته است كه ايشان به سندهاى معتبر روايت كرده‌اند كه : چون حضرت سيد كاينات صلّى اللّه عليه وآله وسلّم فتح مكهء معظمه نمودند وهمگى عرب مطيع ومنقاد آن حضرت شدند وآن حضرت رسل ورسايل به كافهء عالميان فرستادند خصوصا پادشاه عجم وقيصر روم وايشان را دعوت به دين اسلام نمودند ، ودر نامه درج ساختند كه اسلام آورند يا قبول كنند كه جزيه بدهند وذليل باشند ويا مهياى حرب شوند .\r\nچون اين خبر به نصاراى نجران رسيد وبه جماعتى كه در حوالي ايشان بودند از بنى عبد المدان وفرزندان حارث بن كعب وبه كساني كه به ايشان ملحق بودند از ساير مردمان با اختلاف مذاهب ايشان در دين نصرانيت از اروسيه وسالوسيه وأصحاب دين الملك ومارونيه وعباد ونسطورية همگى خائف وترسان شدند وبا نهايت كثرت وجمعيت ، دلهاى ايشان پر از ترس ورعب شد ، ودر اين خوف بودند كه ناگاه فرستادگان حضرت رسول خدا صلّى اللّه عليه وآله وسلّم به نزد ايشان رسيدند با نامهء آن حضرت ، ورسولان آن حضرت عتبة بن غزوان وعبد اللّه بن أبي أمية وهدير بن عبد اللّه تيمي وصهيب بن سنان نمرى بودند كه از جهت دعوت ايشان به اسلام آمدند .\r\nودر نامهء نامى آن حضرت نوشته بود كه بايد همگى مسلمان شوند ، پس اگر أجابت نمايند همگى برادران مايند در دين ، واگر ابا كنند وتكبر ورزند ومسلمان نشوند بايد كه مقرر سازند كه از روى خوارى ادا كنند جزيه را بدست خود ، واگر از اين نيز ابا كنند وعناد ورزند پس مهياى حرب عظيم باشند . ودر نامهء ايشان اين آية مكتوب بود  قُلْ يا أَهْلَ الْكِتابِ تَعالَوْا إِلى كَلِمَةٍ سَواءٍ بَيْنَنا وَبَيْنَكُمْ أَلَّا نَعْبُدَ إِلَّا اللَّهَ وَلا نُشْرِكَ بِهِ شَيْئاً وَلا يَتَّخِذَ \r\n\r\n\r\n","description":"","footnote":"\r\n( 1 ) . سعد السعود 91 - 94 .\r\n","page_name":" 1307 ","page_number":491},
  {"content":"\r\n\r\n بَعْضُنا بَعْضاً أَرْباباً مِنْ دُونِ اللَّهِ فَإِنْ تَوَلَّوْا فَقُولُوا اشْهَدُوا بِأَنَّا مُسْلِمُونَ  « 1 » يعنى : « بگو - يا محمد - كه : اى أهل كتاب ! بيائيد به كلمه‌اى كه مساوى است ميان ما وشما ، وهر دو به عقل مىدانيم كه اين كلمه حق است وآن اين است كه ما وشما بندگى نكنيم غير خداوند عالميان را وهيچ چيز را در بندگى به أو شريك نگردانيم ، وما وشما بعضي از خود را خداوند خود نگردانيم از غير حق سبحانه وتعالى ، پس اگر روى از حق بگردانند پس شما به ايشان بگوئيد : شما گواه باشيد كه ما مطيع ومنقاديم خداوند خود را » .\r\nوراويان همه نقل كردند كه حضرت رسول خدا صلّى اللّه عليه وآله وسلّم جنگ نمىكرد با هيچ‌كس تا ايشان را دعوت به اسلام نمىنمود ، پس چون رسولان آن حضرت به ايشان رسيدند ونامه را بر ايشان خواندند واداى رسالت نمودند نفرت ايشان از حق زيادة شد وبه خود پرداختند وجمع شدند در كنيسهء أعظم خود ، وفرمودند تا زمين آن را فرشها انداختند وديوارهاى آن را به حرير وجامه‌هاى ديبا پوشانيدند وچليپاى بزرگ را راست كردند وآن از طلا بود كه مرصع كرده بودند به جواهر ، وپادشاه أعظم روم آن را براي ايشان فرستاده بود ، ودر آن مجلس حاضر شدند أولاد حارث بن كعب كه همه شجاعان روزگار وشيران بيشهء كارزار بودند كه در جاهليت در ميان همهء عرب در قديم الأيام مشهور ومعروف بودند ، پس همگى بواسطهء مشورت اجتماع نمودند كه نظر كنند وفكر كنند در كار خود .\r\nوچون اين خبر به قبايل عرب رسيد از مذحج وعك وحمير وانمار وكساني كه در نسب وخانه به ايشان نزديك بودند از قبايل قوم سبا ، وهمگى براي غضب قوم خود بينيهاى ايشان ورم كرد ، وجمعى كه از آن حوالي مسلمان شده بودند چون اين خبر شنيدند بواسطهء تعصب جاهليت مرتد شدند وكافر شدند ، پس همگى گفتند كه : ما با تمام قبايل به نزد رسول خدا صلّى اللّه عليه وآله وسلّم مىرويم در مدينه كه با آن حضرت جنگ كنيم .\r\nچون أبو حامد حصين بن علقمة كه اعلم علماى ايشان بود وأستاذ همه بود وعلامهء\r\n\r\n\r\n","description":"","footnote":"\r\n( 1 ) . سورهء آل عمران : 64 .\r\n","page_name":" 1308 ","page_number":492},
  {"content":"\r\n\r\nايشان بود واز قبيلهء بنى بكر بن وايل بود ديد كه همگى متوجه حربند عصابهء خود را طلب نمود وبر سر بست كه ابروهاى خود را از چشمهاى خود دور كند زيرا كه از غايت پيرى ابروهاى أو بر روى ديده‌هايش آويخته بود واز عمر أو صد وبيست سال گذشته بود ، پس از ميان آن قوم برپا خاست وتكيه بر عصاي خود كرد كه خطبه بخواند وبه خداوند عالميان راهى داشت واز بقيهء علوم پيغمبران بهره‌مند بود وصاحب رأى وفكر بود واز جملهء موحدان بود وايمان به حضرت عيسى داشت وايمان به حضرت رسول صلّى اللّه عليه وآله وسلّم آورده بود واز كافران قوم خود پنهان مىداشت واز أصحاب خود مخفى مىكرد ، پس شروع كرد به سخن كه : آهسته باشيد اى فرزندان آل عبد المدان ، ونعمت وعافيت وسعادتى كه حق سبحانه وتعالى شما را عطا كرده است طلب كنيد دوام آن را بر خود ، كه اين دو نعمت پنهان است در صلح نه در جنگ ، حركت را با فكر وتأنّى كنيد ومانند مورچگان از پى يكديگر مرويد ، وزنهار كه تندى مكنيد بىفكرانه بدرستى كه بىفكرى عاقبتى ندارد ، بخدا سوگند كه آنچه نكرده‌ايد آخر مىتوانيد كرد وآنچه را كرديد بر نمىتوانيد گردانيد ، بدرستى كه نجات مقرون است به تأنّى وتفكر ، وبتحقيق كه بسيار بازايستادنى است كه بهتر است از اقدام نمودن ، وبسيار گفتنى است كه بهتر است از حمله نمودن .\r\nوچون خاموش شد روى به أو كرد كرز بن سبرهء حارثى وأو در آن روز بزرگ بنى حارث بن كعب بود واز اشراف وبزرگان وأمير جنگهاى ايشان بود ، پس گفت : اى أبو حارثه ! اندرونت باد كرد ودلت از جاى خود به در رفت كه اين خبر را شنيدى ، وگرديدى مانند شخصي كه شيرى ديده باشد وعقل از سر أو رفته باشد ، مثلهائى مىزنى از براي ما وما را از جنگ مىترسانى وهرآينه مىدانى تو بحق خداوند منان فضيلت حفظ وحمايت دين را بر اقدام بر حروب ، واين بزرگ است ، ومرتكب جنگ شدن از براي خدا كمياب است وموجب اصلاح فساد دين خداوند جبار است وما همه أركان رياستيم وصاحبان نور دو پادشاهيم ، پس كداميك از أيام حرب ما را انكار مىتوانى كرد كه ما بر أعادي غلبه نكرديم ؟ يا كجا بر ما عيب مىتوانى كرد ؟\r\nپس سخن أو تمام نشده بود كه پيكان تيرى كه در دست داشت از خشم وغضب به\r\n\r\n","description":"","footnote":"","page_name":" 1309 ","page_number":493},
  {"content":"\r\n\r\nدست أو نشست وأو خبر نداشت . پس چون كرز بن سبره فرو گذاشت رو بسوى أو كرد عاقب كه اسم أو عبد المسيح بن شرحبيل بود وأو در آن روز بزرگ قوم بود وأمير رأى وصاحب مشورت ايشان بود كه بىرأى أو كارى نمىكردند پس عاقب روى به كرز كرده گفت : روى تو سفيد باد وجاى تو مأنوس باد وپناه‌آورندهء به تو عزيز باد وبر أمان دادهء تو دست تعدى مباد ، ياد كردى بحق پيشانيهاى گردآلود حسبي محكم را ونسبى كريم را وعزتي قديم را ، وليكن اى أبو سبره هر جائى را گفتارى است وهر زماني را مردانى است وهر كس به روز خود شبيه‌تر است از روز پيشين ؛ واين أيام حرب مختلف است ، جمعى را هلاك مىكند وگروهى را غلبه مىدهد وعافيت بهترين جامه‌هاست وآفات را سببهاست ، پس أعظم أسباب آفات آن است كه از راه آفت وبلا در آئى .\r\nپس عاقب خاموش شد وسر به زير افكند وسيد روى به جانب أو كرد واسم أو اهتم بن نعمان بود ، وأو در آن روز عالم نجران بود ونظير عاقب بود در بلندى مرتبه وأو شخصي بود از قبيلهء عامله وملحق شده بود به قبيلهء لخم ، پس به أو گفت كه : با سعادت باد سعى تو وبلند باد بخت تو اى ابا واثلة ، بدرستى كه هر لامعه را روشنى هست وهر سخنى راست را نوري هست وليكن بحق خداوند بخشندهء عقل كه ادراك نمىكند آن نور را مگر كسى كه بينا بوده باشد ، بدرستى كه شما هر سه در مراتب سخن به هر راهى رفتيد بعضي هموار وبعضي ناهموار ، وهر يك از شما را به حسب مراتب عقل رأيي بود خوش آينده وامرى محكم هرگاه در محل خود گذاشته شود ، پس بدرستى كه بزرگوار قريش شما را از براي امرى عظيم وكارى بزرگوار خوانده است پس هر چه فكر شما به آن مىرسد بگوئيد وقرار دهيد يا به أطاعت واقرار يا مخالفت وانكار .\r\nپس باز كرز بن سبره بر سر سخن خود رفت وأو بسيار لجوج وسرسخت بود وگفت :\r\nآيا ما دين خود را كه رگ وريشهء ما بر آن سخت شده است ترك خواهيم نمود وحال آنكه پدران ما همه بر آن دين بوده‌اند وپادشاهان عالم ما را به اين دين مىشناسند وعزت مىدارند ؟ يا به خود قرار جزيه خواهيم داد از روى ذلت وخوارى ؟ ! نه واللّه هيچ‌يك از اين دو كار نخواهيم كرد تا آنكه شمشيرهاى بران را از غلاف بيرون آوريم وتا زنان\r\n\r\n","description":"","footnote":"","page_name":" 1310 ","page_number":494},
  {"content":"\r\n\r\nبسيارى را بىشوهر كنيم يا خون ما نزد محمد ريخته شود ، وما با أو جنگ مىكنيم تا حق سبحانه وتعالى به هر كه خواهد نصرت بدهد .\r\nپس سيد رو به أو كرد كه : اى أبو سبره ! رحم كن بر خود وبر ما همه كه هرگاه ما يك شمشير از غلاف بيرون آوريم از آن طرف شمشيرها كشيده خواهد شد ، بدرستى كه همهء عرب مطيع ومنقاد محمد شده‌اند وتمام قبايل زمام انقياد خود بدست أو داده‌اند وحكم أو جارى شده است بر أهل شهرها وصحراها ، وپادشاه عجم وقيصر روم از أو در حسابند ، شما چه باشيد كه معارض أو شويد ؟ ! عن‌قريب شما وهر كه با شما به جنگ أو رويد تمام مستأصل خواهيد شد كه ديگر نام شما را كسى نخواهد برد ومانند خاشاكى خواهيد گرديد كه بر روى سيلاب باشد يا پارچه گوشتى كه بر روى سنگ انداخته باشند .\r\nودر ميان ايشان مردى بود كه أو را جهير بن سراقهء بارقى مىگفتند واز زنادقهء نصارى بود وأو را نزد پادشاهان نصارى منزلت عظيم بود ودر نجران ساكن مىبود ، پس سيد به أو گفت كه : اى أبو سعاد ! تو نيز در كار ما سخنى بگو ورأى خود را به كار ما فرما كه اين مجلسي است كه بر اين مجلس وقايع عظيمه مترتب مىشود .\r\nپس أو گفت : رأى من آن است كه به نزد محمد برويد وأطاعت نمائيد أو را در بعضي از چيزهائى كه از شما مىخواهد ، ورسل ورسايل بفرستيد به پادشاهان نصارى خصوصا به پادشاه عظيم‌تر قيصر روم وبسوى پادشاهان سياهان پادشاه نوبه وپادشاه حبشه وپادشاه علوه وپادشاه رعا وپادشاه راحات ومريس وقبط وهمهء اينها نصرانيند ، وهمچنين بفرستيد بسوى شام ونصاراى آن جانب از پادشاهان غسان ولخم وجذام وقضاعة وغير ايشان كه همه هم دين شمايند وخويشان ودوستان شمايند ، وهمچنين بفرستيد به جانب أهل حيره از عباد وغير آن وجمعى كه ميل به دين ايشان كرده‌اند از قبايل تغلب بنت وايل وغير اينها از ربيعة بن نزار ، پس بايد كه رسل ورسايل به اين جوانب بفرستيد وايشان را به مدد دين خود طلب نمائيد تا از روم لشكر بيايد واز سپاهيان مانند أصحاب فيل متوجه شما شوند ونصرانيان عرب از ربيعه كه در يمن ساكنند بسوى شما آيند ، پس چون از همه جانب مدد بسوى شما آيند در قبايل خود درآييد وبا هر كس كه معاونت ويارى شما كند\r\n\r\n","description":"","footnote":"","page_name":" 1311 ","page_number":495},
  {"content":"\r\n\r\nجميعا كه تاب مقاومت داشته باشد متوجه شويد ، پس لشكر أو تاب مقاومت لشكر شما نخواهد آورد وهمگى مغلوب ومقهور خواهند شد وعن‌قريب أو را مستأصل خواهيد ساخت وآتش فتنهء أو را فرو خواهد نشست وشما نزد عالميان بزرگ خواهيد شد مانند كعبه كه در تهامه است كه همهء عالميان به حج آن مىروند ، رأى همين است ، غنيمت دانيد كه رأى ديگر وفكر خوب نيست .\r\nپس همگى را آن سخنان جهير بن سراقه خوش آمد ومتفق شدند كه به آن عمل نمايند ونزديك شد كه از يكديگر جدا شوند كه ناگاه در ميان ايشان شخصي بود از قبيلهء ربيعة بن نزار از فرزندان قيس بن ثعلبه كه نام أو حارثة بن أثال بود وبر دين حق حضرت عيسى عليه السّلام بود بپا برخاست ورو به جهير كرد وشعري بر سبيل مثل خواند كه مضمونش اين بود كه :\r\nتا چند مىخواهى كه راه حق را به باطل مسدود گردانى وحال آنكه حق پوشيده نمىماند ، واگر به حق خواهى كوهها را به راه اندازى مىتوانى ، هرگاه خانه را از راه در خانه نمىآئى گمراهى ، وچون از در مىآئى داخل خانه مىتوانى شد . پس رو كرد به سيد وعاقب وعلما وعبّاد نصارى وهمهء نصاراى نجران كه كسى ديگر از غير ايشان در آنجا نبود وگفت : سخن بشنويد وگوش دهيد اى فرزندان علم وحكمت واى باقىماندگان بردارندگان حجت ، واللّه سعادتمند كسى است كه نصيحت گوش كند ورو از سخن حق نگرداند ، بدرستى كه من شما را از خدا مىترسانم وبه ياد شما مىآورم سخن حضرت عيسى عليه السّلام را ؛ پس شرح كرد وصيت عيسى را ونص كردن أو بر وصىّ خود شمعون بن يوحنا وبيان كردن أو آنچه حادث خواهد شد در أمت أو كه به مذاهب باطل خواهند رفت .\r\nپس گفت كه : حق سبحانه وتعالى وحى نمود به عيسى كه : اى پسر كنيز من ! بگير كتاب مرا به جهد وقوت تمام ، پس تفسير كن آن را از براي أهل سوريا به زبان ايشان ، وخبر ده ايشان را كه منم خداوندى كه بجز من خدائى نيست ، منم زنده‌اى كه هرگز نميرم ، منم قائم به ذات خود ، منم خداوندى كه همهء عالميان را بعد از عدم ايجاد نموده‌ام بىاصلى وماده‌اى ، منم دائمي كه زوال ندارم واز حالي به حال ديگر منتقل نمىشوم ، بدرستى كه برانگيختم رسولان خود را وفرستادم كتابهاى خود را بواسطهء رحمت بر خلايق وهدايت\r\n\r\n","description":"","footnote":"","page_name":" 1312 ","page_number":496},
  {"content":"\r\n\r\nايشان وتا ايشان را حفظ نمايم از گمراهى ، پس بدرستى كه خواهم فرستاد برگزيدهء پيغمبران احمد را كه أو را اختيار كردم وبرگزيدم از جملهء خلايق فارقليطا كه دوست من وبندهء من است خواهم فرستاد در وقتي كه زمانه خالى باشد از هادي ، وأو را مبعوث خواهم كرد در محل ولادت أو كوه فاران در مكهء معظمه در مقام پدرش حضرت إبراهيم عليه السّلام ، وخواهم فرستاد نوري تازه كه بگشايم به آن نور چشمهاى كور وگوشهاى كر را ودلهاى نادان را ، خوشا حال كسى كه دريابد زمان أو را وبشنود سخن أو را وايمان آورد به أو ومتابعت كند شريعت وكتاب أو را ، پس اى عيسى ! چون ياد كنى آن پيغمبر را صلوات فرست بر أو كه من وفرشتگان من همه صلوات بر وى مىفرستيم .\r\nراويان گويند : چون حارثة بن أثال سخن بدينجا رسانيد جهان روشن بر سيد وعاقب تاريك شد از ذكر اين سخنان كه راضى نبودند كه اين خبر عيسى در اين مجمع مذكور شود زيرا كه اين هر دو در دين عيسى بزرگى عظيم يافته بودند در نجران ودر نزد پادشاهان منزلت عظيم داشتند وتحف وهدايا به نزد ايشان مىفرستادند وهمچنين غير پادشاهان را از رعايا ، وترسيدند كه اين باعث شود مردمان روى از ايشان بگردانند وأطاعت ايشان نكنند ، واگر مسلمان شوند منزلت ايشان برطرف شود ؛ پس عاقب رو به حارثه كرد وگفت : اى حارثه ! خود را نگاهدار كه رد كنندهء اين كلام بر تو بيشتر از قبول كنندهء اين است وبسيار سخنى كه بلا باشد بر گويندهء آن ودلها را نفرتهاست از ظاهر ساختن حكمتهاى پنهان ، پس بترس از نفرت دلها كه هر خبري را أهلي است كه نزد ايشان بايد گفته شود ، وهر سخنى را جائى است ، وهر سخن را به همه كس نمىتوان گفت ودر هر جا سخنى بايد گفت كه موجب نجات باشد ودر گفتن آن ضررى به كسى عايد نگردد ، پس بدرستى كه آنچه شرط نصيحت بود به تو گفتم ، ديگر سخن مگو وخاموش شو .\r\nپس سيد خواست كه همراهى كند با عاقب در سخن ، پس روى به حارثه كرد كه :\r\nهميشه تو را بزرگ وفاضل مىدانستم كه عقول عقلا مايل به جانب تو بود ، زنهار كه در مقام لجاج در ميا ومردمان را به جاى آب بسوى سراب مبر ، پس اگر كسى تو را در اين گفتگو معذور داند تو معذور نيستى ، واگر أبو واثلة با تو سخن درست گفت قصور ندارد\r\n\r\n","description":"","footnote":"","page_name":" 1313 ","page_number":497},
  {"content":"\r\n\r\nبدرستى كه أو همه‌كارهء ماست وپيشواى ماست ، اگر با تو عتابى كرد تو أو را به نصيحت بردار ، وبدان كه پيشواى قريش - يعنى محمد رسول صلّى اللّه عليه وآله وسلّم - بقاى أو اندكى خواهد بود ومنقطع خواهد شد ، وبعد از أو قرني خواهد گذشت كه مبعوث خواهد شد در آخر آن قرن پيغمبرى با حكمت وبيان وبا شمشير وپادشاه ، ومالك خواهد شد پادشاهى عظيم را كه فروگيرند أمت أو مشرق ومغرب را ، واز ذريت أو پادشاهى خواهد بود ظاهر كه غالب شود بر همهء پادشاهان ، وأهل همهء دينها به دين وى درآيند ، وپادشاهى أو قرار گيرد هر چه را شب وروز قرار مىگيرد . اى حارثه ! اين مدتي مديد خواهد شد وحال وقت آن نيست ، پس آنچه از دين خود مىدانى آن را محكم نگاه‌دار ودر ميا به دين ديگر كه زود منقطع شود به انقضاى زمان يا به حادثى از حدثان ، وآنچه خواهد آمدن به آن كار مدار كه ما امروز مكلفيم به اين دين ، وفردا را أهل فردا دانند .\r\nپس حارثة بن أثال جواب داد كه : ساكت باش اى أبو قره ، كسى كه فكر فردا نكند امروز به چه كار أو مىآيد ؟ از خدا بترس تا خدا به فرياد رسد كه پناهى نيست عالميان را بغير از أو ، واين سخن را براي خاطر عاقب گفتى كه أو بزرگ ومطاع شماست ورجوع گروه نصارى بسوى أو وتوست ، اگر از سخن حق رو مىگردانيد بواسطهء ضبط بزرگى خود امر از شماست ، ليكن نصايح سخنان بكرند كه به هديه فرستاده مىشوند بسوى كسى كه أهل آن سخنان باشد ، وشما سزاوارترين مردم بوديد به قبول اين سخنان ، بدرستى كه دلهاى ما همه مايل به جانب شماست وشما هر دو پيشوايان مائيد در دين ، پس بايد كه عقل را پيشوا كنيد وهر چه عقل به آن امر كند اى دو بزرگوار آن را قبول فرمائيد ، وآنچه پيش آمده است أطراف آن را فكر كنيد وتأمل در عاقبت آن نمائيد وتأخير را واگذاريد ورضاى حق سبحانه وتعالى را اختيار كنيد چنانكه حق سبحانه وتعالى هر روز فضل خود را بر شما زيادة مىكند ، وفكر ننگ وعار را به خود راه مدهيد كه هر كه عنان نفس را واگذارد أو را به مهلكه مىاندازد ، وهر كه عاقبت كار خود را ملاحظه نمايد از تلف شدن أيمن است ، وهر كه با عقل خود مشورت نمايد عبرت مىگيرد ومحل عبرت ديگران نمىشود ، وهر كه از براي خدا نصيحت كند ورضاى الهى را اختيار كند حق سبحانه\r\n\r\n","description":"","footnote":"","page_name":" 1314 ","page_number":498},
  {"content":"\r\n\r\nوتعالى انس مىدهد أو را به عزت وبزرگى در حيات دنيا ومىرسد به سعادت عقبى .\r\nپس رو به عاقب كرد از روى عتاب وگفت : اى أبو واثلة ! گفتى كه رد كنندهء سخن تو بيشتر از قبول كنندهء آن است ! بحقّ خدا قسم كه تو سزاوارى كه كسى اين سخن را از تو نقل نكند ، بدرستى كه تو مىدانى وما همه اتباع إنجيل مىدانيم آنچه حضرت عيسى در ميان حواريان گفت وهر كه مؤمن است از قوم عيسى مىداند ، وآنچه تو گفتى تقصيري بود كه از تو واقع شد كه دفع وتلافى آن نمىكند مگر توبه واقرار كردن به آنچه انكار كردى .\r\nپس چون سخن را به اينجا كشانيد رو به جانب سيد گردانيد وگفت : هيچ شمشيرى نيست كه خطا نكند ، وهيچ عالمي نيست كه لغزشى نداشته باشد ، پس هر كه از خطاى خود برگردد أو سعادتمندى است كه راه راست يافته است ، وآفت در آن است كه بر خطاى خود مصر بمانند ؛ بيان كردى كه بعد از حضرت عيسى دو پيغمبر خواهند آمد ، كجا در صحف الهى اين سخن واقع شده است ؟ آيا نمىدانى به آنچه به آن خبر داد حضرت عيسى در ميان بني إسرائيل وگفت : چگونه خواهد بود حال شما وقتي كه بروم نزد پدرم وپدر شما وبعد از زماني چند بيايند راستگوئى ودروغگوئى ؟\r\nگفتند : يا عيسى كيستند اينها ؟ گفت : پيغمبرى از ذريت حضرت إسماعيل عليه السّلام بيايد ودروغگوئى از بني إسرائيل بيايد ، پس راستگو مبعوث باشد به رحمت وجنگ وأو را پادشاهى وسلطنت بوده باشد تا دنيا بوده باشد ، واما دروغگو پس أو را لقبى است مسيح دجال ، اندك زماني ملك وپادشاهى أو بوده باشد پس حق سبحانه وتعالى أو را بكشد به دست من وقتي كه من باز به دنيا آيم .\r\nپس حارثه گفت : اى قوم ! حذر مىفرمايم شما را از افعال پيشينيان شما از يهود كه ايشان را بيم كردند وگفتند : دو مسيح خواهد آمد : يكى مسيح رحمت وهدايت وديگرى مسيح ضلالت ، وبواسطهء هر يك علامتي گفتند ، پس يهودان انكار نمودند مسيح هدايت را وتكذيب أو نمودند وايمان آوردند به مسيح ضلالت كه دجال است وانتظار أو مىكشند ، وچنين فتنه‌اى برپا كردند ودر ساير چيزها كتاب الهى را پس پشت خود انداختند وپيغمبران خدا را شهيد كردند وكساني را كه به امر الهى ايستاده بودند به عدالت ، كشتند ،\r\n\r\n","description":"","footnote":"","page_name":" 1315 ","page_number":499},
  {"content":"\r\n\r\nپس حق تعالى بصيرت ايشان را كور كرد بعد از بينائى بواسطهء اعمال قبيحهء ايشان ، وپادشاهى را از ايشان برداشت بواسطهء ظلم وفساد ايشان ، وملازم ايشان ساخت مذلت وخوارى را وبازگشت ايشان را به آتش دوزخ كرد .\r\nپس عاقب گفت : اى حارثه ! تو چه مىدانى كه اين پيغمبر مبعوث كه مذكور است در كتب الهى اين است كه در مدينه است ؟ شايد پسر عم تو باشد مسيلمة صاحب يمامه زيرا أو نيز دعوى پيغمبرى مىكند چنانكه محمد قرشي مىكند ، وهر دو ايشان از ذريت حضرت اسماعيلند وهر يك را اتباع وأصحاب هستند كه گواهى مىدهند بر پيغمبرى ايشان واقرار دارند به رسالت ايشان ، آيا ميان هر دو فرقى مىيابى كه بيان كنى ؟\r\nحارثه گفت : آرى واللّه فرق بيشتر از ما بين آسمان وزمين وما بين سحاب وتراب است ، وآن نشانه ودليلي چند است كه به آن دلائل وأمثال آنها ثابت مىشود حجتهاى الهى در دلهاى عبرت‌گيرندگان از بندگان خدا از جهت أنبياء ورسل الهى ؛ واما صاحب يمامه مسيلمهء كذاب ، همين بس است شما را آنچه خبر دادند به شما سفيران شما وغير شما ومسافرانى كه به زمين أو فرو رفته‌اند واز أهل يمامه جمعى كه به نزد شما آمدند ، آيا خبر دادند شما را همهء ايشان كه جمعى را مسيلمة بسوى احمد به يثرب فرستاده بود كه تفحص أحوال أو كنند ويافته بودند در أو آثار پيغمبران گذشته را وگفتند : احمد به يثرب آمد وچاهها همه خشك وكم آب بود وآبهاى ما همه شور بود وپيش از آنكه أو بيايد آب ما شيرين وگوارا نبود پس در بعضي چاهها آب دهان انداخت ودر بعضي آبى مضمضه كرد ودر آن ريخت پس همه شيرين وپرآب شدند ، وگفتند : جمعى كه چشمشان درد مىكرد آب دهان در چشم آنها انداخت في الحال شفا يافتند ، وجماعتى جراحتها داشتند وآب دهان انداخت وفورا عافيت يافتند وجراحتهاى ايشان مندمل شد با بسيارى از معجزات كه از احمد خبر آوردند ؛ وچون به نزد صاحب خود رفتند وگفتند : تو نيز چنين كن كه احمد كرد ، پس از روى كراهت قبول نمود وبا ايشان رفت به جانب يكى از چاههاى ايشان كه آب شيرين داشت ، وچون آب مضمضهء خود را در چاه ريخت شور شد ! ويك چاهى كه كم آب بود آب دهان در آن چاه انداخت وخشك شد كه يك قطره آب در آن\r\n\r\n","description":"","footnote":"","page_name":" 1316 ","page_number":500},
  {"content":"\r\n\r\nنماند ! وچشم شخصي درد مىكرد چون به نزد أو بردند تا آب دهان انداخت كور شد ! وجراحت شخصي را آب دهان انداخت آن شخص پيس شد .\r\nپس چون اين خرق عادات نقيض را مشاهده نمودند وطلب خرق عادت صحيح كردند گفت : شما بد امّتيد نسبت به پيغمبر خود وبد خويشانيد نسبت به خويش خود وپسر عم خود ، شما مبالغه نموديد واز من چيزها طلب كرديد پيش از آنكه وحى بسوى من آيد ! الحال مرا رخصت شده است در بدنهاى شما نه چاههاى شما ، بيائيد تا شفا دهم ! پس هر كه ايمان به من دارد شفا مىيابد وهر كه شك دارد بدتر مىشود ! هر كه خواهد بيايد تا آب دهان بر چشم أو وبدن أو اندازم تا شفا يابد . همه گفتند : ما نمىخواهيم نسبت به ما كارى بكنى كه أهل يثرب بر ما شماتت نمايند . پس رو از معجزات أو گردانيدند بواسطهء نسبت خويشى وحميت جاهليت كه عرب به ايشان شماتت ننمايند .\r\nپس سيد وعاقب به خنده در آمدند تا آنكه پاهاى خود را از بسيارى خنده بر زمين مىسائيدند ومىگفتند : چه نسبت نور را به ظلمت ، وحق را به باطل ، وحق وباطل ونور وظلمت آن قدر فرق ميان ايشان نيست كه ميان اين دو شخص در راستى وبطلان .\r\nراويان گفتند : چون عاقب ديد كه كار مسيلمة ضايع شد از اين سخن خواست تدارك آن كند ، گفت : اگر مسيلمة در اين كار بد مىكند كه دعوى مىنمايد كه حق تعالى أو را مبعوث گردانيده است اما خوب كرده است كه قوم خود را از بت‌پرستى بازداشته است وبه ايمان آورده است به حق تعالى .\r\nپس حارثه گفت : قسم مىدهم تو را بحق آن خداوندى كه زمين را پهن كرده است وبه آفتاب وماه روشن گردانيده است كه آيا در كتب سماويهء منزله نيست كه حق تعالى مىفرمايد : منم خداوندى كه بغير از من خداوندى نيست ومن جزا دهندهء روز جزا فرستاده‌ام كتابهاى خود را ومبعوث گردانيده‌ام پيغمبران خود را تا آنكه بندگان خود را بواسطهء ايشان از دامهاى شياطين خلاصي دهم وايشان را در زمين ميان خلايق مانند ستارگان روشن گردانيده‌ام در آسمانها كه مردم را هدايت نمايند به وحى من وامر من ، هر كه أطاعت ايشان كند أطاعت من كرده است وهر كه مخالفت ايشان كند مخالفت من\r\n\r\n","description":"","footnote":"","page_name":" 1317 ","page_number":501},
  {"content":"\r\n\r\nنموده است ، بدرستى كه من وفرشتگان زمين وهمهء خلايق لعنت كرده‌ايم هر كه را انكار كند خداوندى مرا يا خلق مرا شريك من گرداند يا تكذيب نمايد احدى از پيغمبران ورسولان مرا يا بگويد كه وحى به من آمده است ومن وحى به أو نفرستاده باشم يا بپوشاند خداوندى مرا يا دعوى خداوندى كند يا گمراه كند بندگان مرا وكور كند ايشان را از راه حق ، بدرستى كه كسى مرا مىپرستد از خلق من كه بداند من از بندگان خود چه مىخواهم وبه آن بندگى كند مرا ، پس هر كه به آن راهى كه واضح ساخته‌ام به زبان پيغمبران خود نرود وعبادت أو مرا زيادة نمىكند أو را از من مگر دورى ؟\r\nعاقب گفت : چنين است وگواهى مىدهم كه راست گفتى .\r\nپس حارثه گفت : بغير از حق راهى نيست وبغير راستى پناهى نيست بواسطهء همين آنچه گفتنى بود گفتم .\r\nپس سيد چون در فن مجادله ومخاصمه بسيار ماهر بود گفت : اين قرشي را اعتقاد ما آن است كه پيغمبر است بر قوم خود كه فرزندان اسماعيلند وأو دعوى مىنمايد كه مبعوث است بر همهء خلايق .\r\nحارثه گفت : اى سيد ! آيا مىدانى كه محمد مبعوث است از جانب حق تعالى بر قوم خود ؟\r\nسيد گفت : بلى .\r\nحارثه گفت : آيا گواهى مىدهى از جهت أو به رسالت ؟\r\nسيد گفت : كي مىتواند انكار كند اين دلائل واضحه را ؛ بلى گواهى مىدهم وشك در اين ندارم ودر جميع كتب سماوي هست وهمهء پيغمبران به بعثت أو خبر داده‌اند .\r\nپس حارثه سر به زير افكند وخنده مىكرد وانگشت بر زمين مىكشيد ، سيد گفت :\r\nبراي چه مىخندى اى حارثة بن أثال ؟\r\nگفت : تعجب كردم وخنديدم .\r\nسيد گفت : مگر سخن من محل تعجب بود كه خنده مىكنى ؟\r\nگفت : بلى ، آيا عجب نيست از شخصي كه دعوى علم وحكمت كند آنكه گويد كه حق\r\n\r\n","description":"","footnote":"","page_name":" 1318 ","page_number":502},
  {"content":"\r\n\r\nسبحانه وتعالى برگزيده است از جهت نبوت ومخصوص گردانيده است به رسالت ومؤيد ساخته است به روح وحكمت خود شخصي را كه كذاب ودروغگو است ومىگويد وحى بسوى من آمده است وحال آنكه وحى بسوى أو نيامده است ومخلوط گرداند به يكديگر راست ودروغ را مانند كاهنان كه گاهى راست گويند وگاهى دروغ ؟\r\nپس سيد منزجر ومنفعل شد ودانست كه غلط گفته است وملزم شد .\r\nراويان گويند كه : حارثه از أهل نجران نبود وغريب بود ودر آنجا ساكن شده بود .\r\nپس عاقب رو به أو كرد وگفت : خاموش باش اى برادر بنى قيس بن ثعلبه وزبان درازى مكن وزبان خود را نگاه‌دار كه بسا كلمه‌اى كه صاحب خود را در قعر چاه تاريك اندازد وبسيار سخنى كه دشمنان را دوست گرداند ، پس واگذار سخنانى كه دلها آن را قبول نمىكند هر چند عذر داشته باشى در گفتن آن ، پس بدان كه هر چيز را صورتي است وصورت آدمي ، عقل اوست ؛ وصورت عقل ، أدب است ؛ وأدب بر دو قسم است :\r\nأدب طبيعي وأدبي كه تحصيل آن كرده باشند ، پس بهترين آنها آدابى است كه حق تعالى به آنها امر كرده است ، واز جملهء آداب الهى آن است كه أدب سلطان خود را نگهدارند زيرا كه أو را حقي است كه هيچ‌يك از خلايق را آن حق نيست زيرا كه سلطان واسطه است ميان خدا وبندگان أو ؛ وسلطان بر دو قسم است : يكى سلطان قهر وغلبه وديگرى سلطان حكمت وشرع ، وسلطان شرع وحكمت حقش عظيمتر است . وتو اى حارثه ! مىدانى كه حق سبحانه وتعالى ما را زيادتى وحكومت داده است بر پادشاهان ملت نصارى وبعد از آن بر كافهء عالميان ، پس بايد كه حق هر كس را بدانى وهمين مذمت تو را بس كه با سلاطين حكمت رعايت أدب نمىكنى . پس گفت : تو سخن برادر قريش را ياد كردى وآنكه آيات ومعجزات آورده است وبسيار گفتى وخوب گفتى ، ما نيز مىدانيم آنچه تو گفتى وبه أو وبه رسالت أو يقين داريم وگواهى مىدهيم كه جمع شده است از جهت أو معجزات وبينات پيشينيان وپسينيان مگر يك آيتي كه آن از همه عظيمتر وظاهرتر است وآن مانند سر است ، واين علامات مانند بدنند ، پس چه حال باشد بدن بىسر را ؟ صبر كن تا ما تجسس نمائيم اخبار أو را وفكر كنيم آثار أو را ، اگر آن علامت ظاهر شود كه خاتمهء\r\n\r\n","description":"","footnote":"","page_name":" 1319 ","page_number":503},
  {"content":"\r\n\r\nهمهء علامات است ما پيشتر از تو به دين أو در خواهيم آمد وپيش از تو أطاعت أو خواهيم كرد .\r\nحارثه گفت كه : سخن فرمودى وشنوانيدى وحق را بيان كردى ، مىشنويم وأطاعت مىكنيم ، كدام است آن علامتي كه اگر آن نباشد اينها همه عبث است بعد از اين ظهور ؟\r\nعاقب گفت : سيد آن را بيان كرد وتو گوش نكردى واين همه گفتگو كردى به عبث .\r\nحارثه گفت : الحال بيان فرما پدر ومادرم فداى تو باد .\r\nعاقب گفت : رستگارى مىيابد كسى كه چون به حق رسد قبول كند ورو از آن نگرداند بعد از دانستن آن ، بدرستى كه ما وتو مىدانيم وغير ما از علماى كتب الهى كه در آنها هست از علوم گذشته وآنچه خواهد آمد ، بدرستى كه واضح شده است به زبان هر أمتي از ايشان در نهايت وضوح با بشارت وانذار كه خبر داده‌اند كه خواهد آمد احمد پيغمبرى كه خاتم پيغمبران است وأمت أو فرو خواهند گرفت مشرق ومغرب را وپادشاهى خواهند كرد أو وأمت أو زماني بسيار ، پس غصب خواهند كرد پادشاهى را از گروهى كه نزديكترين امتند از پيغمبر از جهت نسب وفضيلت واز اتباع ايشان وترك خواهند كرد گفتهء پيغمبر خود را از روى ظلم وعدوان ، پس سالهاى بسيار خلافت مبدل مىشود به پادشاهى وپادشاهى ايشان عظيم مىشود تا آنكه نماند در جزيرهء عرب خانه‌اى مگر آنكه بعضي رغبت نمايند به ايشان وبعضي ترسان باشند از ايشان ، پس بعد از آن پراكنده خواهد شد پادشاهى ايشان وبه گروه ديگر منتقل خواهد شد ، پس پادشاه خواهند شد بر ايشان بندگان وغلامان ايشان وسيرتهاى بد خواهند گذاشت وپادشاهى ايشان به ظلم وغلبه خواهد بود ، پس كم شود ملك ايشان از أطراف وكفار غلبه كنند بر ايشان وسخت شود آفات ايشان وبليات همه را فراگيرد تا آنكه مردن پيش ايشان بهتر از حيات بوده باشد از بسيارى ظلم وستم ، وبزرگان ايشان جمعى باشند كه سزاوار بزرگى نباشند پس دين از دست ايشان برود ونماند از دين مگر نام آن ، ومؤمنان در آن زمان غريب باشند ودين‌داران اندكى تا آنكه مأيوس شوند از فرج الهى مگر قليلي ، وجمعى گمان مىكنند كه حق سبحانه وتعالى يارى نخواهد كرد دين خود را از بسيارى بلا وفتنه كه ايشان را\r\n\r\n","description":"","footnote":"","page_name":" 1320 ","page_number":504},
  {"content":"\r\n\r\nفراگيرد تا آنكه حق سبحانه وتعالى تلافى كند ودريابد ايشان را بعد از نااميدى به شخصي از ذريهء پيغمبر ايشان احمد ، وبياورد أو را از جائى كه ايشان خبر نداشته باشند ، وصلوات فرستند بر أو آسمانها وفرشتگان وخوش‌حال شود از ظهور أو زمين وآنچه در زمين است از چرندگان ومرغان وخلايق ، وبدهد زمين بركت خود را وزينت وگنجهاى خود را به أو تا آنكه زمين به نحوى شود كه در عهد آدم عليه السّلام بود ، وبرطرف شود از ايشان فقر وامراض در زمان أو وبلاهائى كه در أمم سابقه بر ايشان نازل مىشد ، وامنيت بهم رسد در جميع شهرها وكنده شود زهر هر صاحب زهرى ونيش هر صاحب نيشى وچنگال هر صاحب چنگالى تا آنكه دختران خردسال با افعيهاى نر بازى كنند وهيچ ضرر به ايشان نرسانند ، وشيران در ميان گاوان بمنزلهء شبانان باشند ، وگرگ با گوسفندان گردد مانند حمايت كنندگان ، وحق سبحانه وتعالى أو را بر همهء أديان غالب گرداند وبگيرد كليدهاى همهء أقاليم را تا منتهاى چين تا آنكه نماند كسى مگر آنكه بر دين حقي بوده باشد كه حق تعالى آن را مىخواهد وبه آن مبعوث شده‌اند پيغمبران از آدم تا خاتم .\r\nپس چون عاقب سخن را به اينجا رسانيد حارثه گفت كه : گواهى مىدهم بحق خداوندى كه مبدع أشياء است اى بزرگوار عظيم واى دانشمند بزرگ كه حق ظاهر شد به گفتهء تو وعالم منور شد به سخن راست تو وآنچه گفتى موافق است به آنچه خدا فرستاده است در كتابهاى خود كه براي هدايت عباد وأهل بلاد فرستاده است وآنچه گفتى همه حق است ومخالف نيست با كتب الهى يك حرف ، اما چه شد آنچه مىخواستى بيان كنى ؟\r\nعاقب گفت : آنچه تو دربارهء احمد قرشي اعتقاد دارى محض غلط است .\r\nحارثه گفت : چرا ؟ آيا نه معترفى كه به نبوت ورسالت أو معجزات گواهى داده‌اند ؟\r\nعاقب گفت : آرى بحق خدا وليكن ميان عيسى وقيامت دو پيغمبرند كه اسم يكى مشتق است از اسم ديگرى ، يكى محمد است وديگرى احمد ، بشارت داده است به أول ايشان موسى عليه السّلام وبه دوم ايشان عيسى عليه السّلام ، پس اين قرشي مبعوث است به قوم خود واز عقب أو خواهد آمد پيغمبرى كه پادشاهى أو عظيم بوده باشد ومدتش طويل ، حق سبحانه وتعالى أو را مىفرستد كه ختم دين به أو بشود وحجت بوده باشد بر همهء خلايق ، پس بعد\r\n\r\n","description":"","footnote":"","page_name":" 1321 ","page_number":505},
  {"content":"\r\n\r\nاز محمد فترتها خواهد شد كه همهء بناهاى دين از بيخ كنده شوند ، پس حق سبحانه وتعالى أو را خواهد فرستاد كه أساس قواعد دين را بار ديگر بنا كند وغالب خواهد كرد أو را بر همهء أديان ، پس مالك خواهند شد أو وپادشاهان صالح بعد از أو هر چه را طالع شود بر آن شب وروز از زمين وكوه وبر وبحر ، وبه ميراث خواهد برد زمين خدا را به پادشاهى چنانكه آدم ونوح وارث زمين گرديدند ومالك شدند ، وايشان پادشاهان عظيم الشأن خواهند بود ودر لباس درويشان با تواضع وفروتنى ، پس ايشانند گرامىترين خلايقى كه به اصلاح نخواهند آمد بندگان الهى وبلاد أو مگر به ايشان ، وبر ايشان نازل خواهد شد عيسى عليه السّلام وبر آخر ايشان بعد از مكث طويل وملك عظيم ، وخيرى نخواهد بود در زندگانى بعد از ايشان ، وبعد از ايشان خواهند بود جمعى چند بىعقل مانند گنجشك در عقول كه بر اين جماعت قيامت قائم خواهد شد ، وقيامت قائم نخواهد شد مگر بر بدترين خلايق ، واين وعدهء رحمتي است كه حق سبحانه وتعالى بر احمد خواهد فرستاد چنانكه بر إبراهيم خليلش فرستاد با معجزات بسيارى كه احمد را خواهد بود كه در كتابهاى الهى مسطور است .\r\nپس حارثه گفت : اين معنى نزد تو مقرر است اى عاقب كه اين دو اسم از براي دو شخص است در دو عصر مختلف ؟\r\nعاقب گفت : بلى .\r\nحارثه گفت : آيا شكى يا گمانى بر خلاف اين در خاطرت خطور مىكند ؟\r\nعاقب گفت : نه ، بحق معبود كه اين نزد من واضح‌تر از آفتاب است .\r\nپس حارثه سر به زير افكند وخط بر زمين مىكشيد از روى تعجب ، پس گفت : اى بزرگ مطاع ! آفت در آن است كه مال را شخصي داشته باشد وخرج نكند ، يا شمشير داشته باشد وآن را زينت خود گردانيده باشد وبه آن جنگ نكند ، ورأى وفكر داشته باشد وبه آن عمل ننمايد .\r\nعاقب گفت كه : اى حارثه ! سخنى گفتى ودرشت گفتى ، آن كدام است ؟\r\nگفت : قسم مىخورم بحق خداوندى كه آسمانها وزمينها به قدرت أو برپاست\r\n\r\n","description":"","footnote":"","page_name":" 1322 ","page_number":506},
  {"content":"\r\n\r\nوجباران مغلوب اويند به قدرت أو كه اين دو اسم مشتق‌اند از براي يك كس ويك پيغمبر ويك رسول كه انذار به أو كرده است موسى بن عمران وبشارت به أو داده است عيسى بن مريم وپيش از ايشان خبر داده است حضرت إبراهيم به أو در صحف خود .\r\nپس سيد خود را به خنده داشت كه به حاضران ظاهر سازد كه استهزا مىكند به حارثه وتعجب نموده است از گفتار أو .\r\nپس عاقب به سخن در آمد ورو به حارثه كرد از روى سرزنش كه : مبادا خيال كنى كه سيد عبث خنديد بلكه بر سخنان تو مىخندد .\r\nحارثه گفت : اگر خنديد ننگى وبلائي بود كه بر خود لازم ساخت يا قبيحى بود كه به أو راجع شد ، آيا شما نخوانده‌ايد در حكمت موروث الهى كه خدا از شما بازگرفته است كه سزاوار نيست حكيم را كه عبث رو ترش كند ويا بىتعجبى بخندد ؟ آيا به شما نرسيده است از سيد شما مسيح عليه السّلام كه فرموده است : خندهء عالم به عبث غفلتى است كه از دل أو ناشى شده است يا مستى است كه أو را غافل ساخته است از فكر فرداى أو ؟\r\nپس سيد گفت كه : اى حارثه ! بدرستى كه هيچ احدى به عقل خود مغرور نمىشود مگر آنكه گمانهاى بد به مردم مىبرد ، ومن اگر در علم محتاج به روايت تو باشم عالم نخواهم بود ، آيا نرسيده است به تو از سيد ما مسيح كه حق سبحانه وتعالى را بندگان هست كه مىخندند آشكارا بواسطهء رحمت الهى وگريه مىكنند پنهان از ترس خداوندگار خود ؟\r\nگفت : هرگاه چنين باشد خوب است .\r\nگفت : پس اين چيست بغير از اين ؟ پس بايد كه گمان بد نبرى به بندگان خداوند خود ، بيا بر سر سخن خود رويم كه دراز كشيد منازعه وجدال ميان ما وتو اى حارثه .\r\nراويان روايت كرده‌اند كه : اين مجلس ، مجلس سوم ايشان بود ، در روز سوم اجتماع ايشان براي تفكر كردن در كار خويش .\r\nپس سيد گفت : اى حارثه ! آيا خبر نداد تو را أبو واثلة به فصيح‌ترين لفظي كه همه كس شنيدند وخبر نداد شما را مرتبهء ديگر ودر تو وياران تو اثر نكرد ، اينك من از راه ديگر پيش مىآيم پس تو را قسم مىدهم بخدا وآنچه فرستاده به عيسى از كتاب خود كه آيا\r\n\r\n","description":"","footnote":"","page_name":" 1323 ","page_number":507},
  {"content":"\r\n\r\nمىيابى در كتاب « زاجره » كه نقل شده است از زبان سوريا به عربى يعنى صحيفهء شمعون بن حمون الصفا كه وصى حضرت عيسى عليه السّلام بود كه به أهل نجران دست به دست رسيده است كه در آن كتاب بعد از كلام بسيار اين را گفته است : چون مدتي بر آيد كه مردمان گمراه شوند وقطع رحمها وخويشيها بكنند وآثار أنبيا محو گردد حق سبحانه وتعالى مبعوث گرداند فارقليطا را كه جداكننده است ميان حق وباطل وبفرستد أو را به معدلت ورحمت بر خلايق .\r\nپرسيدند از حضرت عيسى كه : اى مسيح خدا ! فارقليطا كيست ؟\r\nگفت حضرت عيسى كه : فارقليطا حضرت احمد است كه پيغمبر است وخاتم أنبيا ووارث علوم أنبيا ومرسلين است ، آن پيغمبرى است كه حق سبحانه وتعالى بر أو رحمت مىفرستد در حال حيات أو ورحمت مىكند بر وى بعد از وفات أو به سبب فرزند أو كه طاهر ومطهر است وعالم است به جميع علوم پيغمبران ، أو را مبعوث خواهد كرد در آخر الزمان بعد از آنكه رشته‌هاى دين همه گسسته شده باشد وخاموش شده باشد چراغهاى پيغمبران وفرو رفته باشد ستاره‌هاى ايشان ، پس آن بندهء صالح در اندك زماني دين اسلام را بر پاى كند مثل أول وحق سبحانه وتعالى قرار دهد پادشاهى أو را وديگر صالحان را از عقب أو تا ملك أو عالم را بگيرد .\r\nپس حارثه گفت : هر چه گفتيد راست است ودر حق وحشتي نيست ودل به غير حق قرار نمىگيرد ، پس آنكه وصف أو را گفتى أو كيست ؟\r\nپس سيد گفت كه : حق آن است كه آن شخص نمىبايد كه بىنسل باشد .\r\nپس حارثه گفت : چنين است وآن شخص محمد صلّى اللّه عليه وآله وسلّم است .\r\nپس سيد گفت : اى حارثه ! مدار تو بر لجاجت است ، آيا خبر ندادند ما را مسافران ما وأصحاب ما كه به تجسس أو فرستاده بوديم وايشان خبر آوردند كه دو پسرى كه محمد داشت يكى از زن قرشي بود - يعنى قاسم كه از خديجة بود - وديگرى از زن قبطيه بود - يعنى إبراهيم كه از ماريه بود - هر دو فوت شدند ومحمد بىفرزند شد مثل گوسفند شاخ شكسته كه مشرف است بر هلاك ، پس اگر محمد را فرزندى مىبود سخن شما صورتي\r\n\r\n","description":"","footnote":"","page_name":" 1324 ","page_number":508},
  {"content":"\r\n\r\nمىداشت چرا كه در صحيفهء شمعون است كه فرزند أو عالمگير شود ، وهرگاه أو را فرزند نبوده باشد اين محمد أو نيست كه حضرت عيسى از أو خبر داده است .\r\nپس حارثه گفت : بخدا قسم كه عبرت بسيار است وليكن كسى كه عبرت گيرد كيست ، ودلايل واضح است اگر بصيرت بينا باشد ، وهمچنان كه چشمهاى رمد ديده نمىتوانند كه قرص آفتاب را مشاهده كنند بواسطهء آفت ، همچنين بصيرتهاى قاصر از ديدن أنوار حكمت عاجزند بواسطهء ضعف از ادراك آن .\r\nپس حارثه رو به سيد وعاقب كرد كه : اگر چنين باشد كه از محمد فرزند نباشد ، شما متابعت أو مىكنيد وقسم مىخورم بذات خدا كه حجت بر شما تمام شده است به آنچه حق تعالى شما را عطا كرده است از علوم كه به شما رسيده است واز ودايع حجتهاى الهى كه نزد شماست ، وبه آنكه حق تعالى به شما شرف ومنزلت كرامت فرموده است در ميان مردمان ، وپادشاهان وبزرگان همه را تابع شما گردانيده است كه در أمور دين رو به شما دارند وشما محتاج به ايشان نيستيد وهر چه شما امر مىكنيد ايشان بجا مىآورند وهر كسى كه حق تعالى أو را شرفى ومنزلتي كرامت كند مىبايد به شكرانهء نعمت الهى حق سبحانه وتعالى را تواضع كند چون أو را بلند كرده است وناصح وخير خواه بندگان خدا باشد ودر أوامر الهى مداهنه نكند ، وشما خود ذكر كرديد محمد را وگواهيهاى راست كه از جهت أو در كتابهاى الهى واقع شده است نقل كرديد ومطلع شديد كه أو مبعوث شده است ، وبازمىگوئيد كه أو همين پيغمبر است بر قوم خود نه بر جميع خلايق ومىگوئيد كه أو محمدي نيست كه خاتم جميع پيغمبران است وحاشر است كه حشر جميع خلايق بر أمت أو خواهد شد ووارث جميع أنبياء است واز عقب همه آمده است زيرا كه مىگوئيد محمد بىنسل است ، آيا سخن شما همين نيست ؟\r\nپس سيد وعاقب گفتند : بلى سخن اين است .\r\nپس حارثه گفت كه : اگر ظاهر شود كه أو را فرزند وعقب هست آيا شك داريد در اينكه أو وارث جميع پيغمبران است ودين أو غالب بر جميع أديان است وأو خاتم أنبياء است ورسول است بر جميع خلايق ؟\r\n\r\n","description":"","footnote":"","page_name":" 1325 ","page_number":509},
  {"content":"\r\n\r\nگفتند : نه .\r\nپس حارثه گفت : شما با اين منازعتها وخصومتها نيز بر اين اعتقاد بوديد ؟\r\nسيد وعاقب گفتند : بلى .\r\nپس حارثه گفت : اللّه أكبر .\r\nايشان گفتند : چه واقع شد كه اللّه أكبر گفتى ، مگر ما را الزام دادى ؟\r\nحارثه گفت كه : حق ظاهر است وباطل مردود است ونفس در شنيدن آن مضطرب مىشود ، وبدرستى كه آب درياها را نقل كردن وسنگها را شكافتن آسانتر است از ميرانيدن آنچه را كه حق تعالى أحيا فرموده است يا أحيا كردن آنچه را كه حق تعالى ميرانيده است كه آن باطل است ، الحال بدانيد كه محمد صلّى اللّه عليه وآله وسلّم بىنسل نيست واوست خاتم پيغمبران ووارث ايشان وآخر ايشان كه حشر بر أمت أو خواهد شد وپيغمبرى بعد از أو نيست ، ودر زمان أمت أو قيامت برپا خواهد شد وحق تعالى وارث خواهد بود زمين را وهر چه در آن است كه همه خواهند مرد وخدا باقي خواهد بود ، واز ذرّيّت اوست آن پادشاه صالح كه بيان كرديد ، وبه شما خبر رسيده است كه أو مالك خواهد شد جميع مشرق ومغرب را ، وحق تعالى أو را غالب خواهد ساخت با دين حنيفيه وابراهيميه كه نفى شرك است بر همهء أديان .\r\nپس هر دو گفتند : اى حارثه ! اگر چنين باشد كه أو را فرزندى باشد وعقبى ، حق با تو است وليكن مدار تو بر روباه بازى است وتنگ نمىآئى از پرگوئى ، بر اين دعوى كه مىكنى برهان بياور تا ببينيم كه چه برهان دارى .\r\nپس حارثه گفت : بتحقيق كه من از جهت شما برهاني بياورم كه شما را از شبهه خلاصي دهم وشفاى سينه‌ها بوده باشد .\r\nپس حارثه رو به أبو حارثة بن علقمة كرد كه شيخ ايشان وعالم بزرگ ايشان بود وگفت : اى پدر بزرگوار ! التماس دارم كه دلهاى ما را انس دهى وسينه‌هاى ما را شاد گردانى به آنكه كتاب « جامعه » را در اين مجلس حاضر سازى .\r\nراويان نقل كردند كه : اين سخن در مجلس چهارم ايشان بود در هنگامى كه هوا گرم\r\n\r\n","description":"","footnote":"","page_name":" 1326 ","page_number":510},
  {"content":"\r\n\r\nشده بود وقريب به ظهر بود وفصل تابستان بوده .\r\nپس سيد وعاقب رو به حارثه كردند كه : اين مجلس را به فردا انداز امروز از بس كه سخن گفته‌ايم جان ما به لب رسيده است . واز آن مجلس برخاستند ومقرر ساختند كه روز ديگر حاضر سازد كتاب « زاجره » و « جامعه » را ودر آنها نظر كنند وبر وفق آنها عمل نمايند .\r\nپس چون روز ديگر شد أهل نجران جميع أهل معابد وعلماى خود را جمع نمودند كه حاضر باشند در مباحثهء عاقب وسيد با حارثه وظاهر شدن حق از كتابهاى جامعه ؛ پس چون سيد وعاقب ديدند كه خلايق جمع شده‌اند براي شنيدن جامعه پشيمان شدند چون مىدانستند كه حق با حارثه است وسعى نمودند كه شايد در حضور خلايق اين مباحثه واقع نشود ، واين سيد وعاقب از جملهء شياطين انس بودند در مكر وحيله .\r\nپس سيد رو به حارثه كرد كه : بسيار گفتى وهمه را به ملال آوردى از گفتگو ونمىگذارى حق ظاهر شود .\r\nحارثه گفت : تو وعاقب نمىگذاريد حق ظاهر شود ، الحال هر چه مىخواهيد بگوئيد .\r\nعاقب گفت : آنچه گفتنى بود گفتيم ، باز اعاده كنيم بدرستى كه ما خبر مىدهيم تو را وكتمان حجت الهى نمىنمائيم وانكار آيات حق تعالى را نمىكنيم وافترا بر خداوند عالميان نمىبنديم كه شخصي را كه حق تعالى به رسالت فرستاده باشد بگوئيم كه أو رسول نيست ، پس اى حارثه ! بدان كه ما اعتراف داريم كه محمد صلّى اللّه عليه وآله وسلّم فرستادهء حق تعالى است به قوم خود از فرزندان حضرت إسماعيل وبر ديگران از عرب وعجم واجب نمىدانيم كه أطاعت أو نمايند ودين خود را گذاشته به دين أو درآيند مگر آنكه مىبايد اقرار كنند به آنكه أو رسول است بر قوم خود .\r\nحارثه گفت : اين اعتراف به رسالت أو از چه جهت وبه چه سبب مىكنيد ؟\r\nگفتند : بواسطهء آن اعتراف مىكنيم كه از انجيلها وساير كتابهاى الهى شنيده‌ايم وبر ما ظاهر شده است .\r\nحارثه گفت : از كتابهاى الهى هرگاه ظاهر شده است كه محمد صلّى اللّه عليه وآله وسلّم پيغمبر است چه\r\n\r\n","description":"","footnote":"","page_name":" 1327 ","page_number":511},
  {"content":"\r\n\r\nمجمل وچه مفصل ، پس شما از كجا مىگوئيد كه أو پيغمبر وارث وحاشر نيست وبر كافهء عالميان مبعوث نيست ؟\r\nايشان در جواب گفتند : تو خود مىدانى وما مىدانيم وشك نداريم كه حجت حق تعالى برطرف نمىشود ، واين حكمي است كه حق تعالى مقرر ساخته است كه هميشه جارى باشد آن ، ودنيا از حجت خالى نبوده باشد تا شب وروز باشد ، وتا دو كس بمانند مىبايد كه يكى از ايشان حجت الهى بوده باشد بر ديگرى ، وما نيز پيش از اين گمان داشتيم كه آن حجت محمد بوده باشد وأو اين دين را برپا دارد ، پس چون حق تعالى فرزندان نرينهء أو را برد وأو را عقيم ساخت دانستيم كه أو نيست زيرا كه محمد بىنسل است وحجت الهى وپيغمبر وخاتم پيغمبران بىنسل نيست به گواهى حق تعالى كه در كتب منزله فرستاده است ، پس دانستيم آن پيغمبر خواهد بود كه خواهد آمد وباقي خواهد بود بعد از محمد صلّى اللّه عليه وآله وسلّم كه مشتق است اسم أو از نام محمد ، وأو احمدى است كه مسيح عليه السّلام خبر داده است به نام أو ونبوت ورسالت وخاتمهء أو وآنكه فرزند قاهرش پادشاه عالم خواهد بود وهمهء مردمان را بر دين أعظم الهى خواهد داشت ، وبر دست أو اين امر جارى نخواهد شد بلكه از ذريت أو وعقب أو مالك خواهد شد كل شهرهاى زمين را وآنچه ما بين شهرها است از بحر وبر مسلّم بىمعارض ، واينك شاهدند بر اين مدّعا علماء كه همگى انجيلها را در حفظ دارند وما پيش از اين سخنان را بر وجه كمال گفتيم وتازه بيان كرديم ، ديگر چه حاجت دارى به تكرار آن ؟\r\nپس حارثه گفت : ما وشما همه دانستيم ومىدانيم اين مطالب را وليكن تكرار بواسطهء آن است كه اگر كسى فراموش كرده باشد ، متذكر شود ، واگر كسى تقصير نموده باشد ، بازگشت كند ، وخاطرها جمع شود ؛ شما ذكر كرديد كه دو پيغمبر مبعوث خواهند شد از عقب مسيح عليه السّلام تا روز قيامت وگفتيد كه : هر دو از فرزندان حضرت اسماعيلند ، أول ايشان مبعوث مىشود در مدينه ودوم ايشان عاقب است كه احمد است ، اما محمد كه از قريش است اين است كه در مدينه متوطن است پس ما به أو اعتقاد وايمان داريم ، وبحق خداوند معبود كه همان است احمدى كه در كتابهاى حق تعالى است ، وآيات الهى بر آن\r\n\r\n","description":"","footnote":"","page_name":" 1328 ","page_number":512},
  {"content":"\r\n\r\nدلالت كرده است واوست حجت حق تعالى واوست خاتم پيغمبران ووارث ايشان حقّا ، وديگر پيغمبرى ورسولي نيست ميان حضرت عيسى وروز قيامت غير أو ، بلى كسى خواهد بود از دختر صالحهء صديقهء معصومهء أو كه عالم را به دين حق دعوت كند ومشرق ومغرب عالم را متصرف شود ، پس شما آنچه بايد گفتيد واعتقاد به نبوت محمد صلّى اللّه عليه وآله وسلّم داريد ، واگر نسل داشته باشد شما شك نداريد كه اوست سابق در كمال بر پيغمبران وآخر ايشان در زمان ايشان ؟\r\nگفتند : بلى ، اين از عظيمترين دلايل است نزد ما .\r\nپس حارثه گفت كه : شما در شبهه‌ايد به اعتقاد خود در پيغمبر ديگر ، كتاب جامعه در اين باب حاكم است ميان ما وشما .\r\nپس مردمان همه فرياد بر آوردند كه : الجامعه‌اى أبو حارثه ، جامعه را بياور ؛ چون مردمان از گفتگو به تنگ آمده بودند ودلگير شده بودند ومردمان را گمان اين بود كه چون كتاب حاضر شود معلوم خواهد شد كه حق به جانب سيد وعاقب است بواسطهء دعواهائى كه ايشان در اين مجالس مىكردند .\r\nپس أبو حارثه رو به جانب غلام كرد كه بر سر أو ايستاده بود وبه أو گفت : برو اى غلام وكتاب جامعه را بياور . أو رفت وكتاب جامعه را بر سر خود گذاشته آورد واز سنگينى آن نمىتوانست نگاه داشت .\r\nراوي گويد : خبر داد مرا مرد راستگوئى كه از أهل نجران بود وهميشه در خدمت سيد وعاقب مىبود وكارهاى ايشان را مىكرد وبر بسيارى از أمور ايشان اطلاع داشت ، گفت كه : چون كتاب جامعه حاضر شد سيد وعاقب نزديك بود كه از غصه هلاك شوند چون مىدانستند كه در اين كتابها أحوال رسول خدا صلّى اللّه عليه وآله وسلّم وأوصاف أو وذكر أهل بيت أو در زمان آن حضرت وذرّيّت آن حضرت وآنچه واقع خواهد شد در أمت آن حضرت وأصحاب آن حضرت از وقايع تا قيام قيامت هست ، پس يكى از ايشان به ديگرى گفت كه : امروز روزى است كه طلوع آفتاب آن بر ما مبارك نبود كه همه حاضر شدند وما ضايع خواهيم شد نزد عوام ، وكم است كه عوام در جائى باشند واين قسم صحبتي بشود وايشان\r\n\r\n","description":"","footnote":"","page_name":" 1329 ","page_number":513},
  {"content":"\r\n\r\nغالب نشوند .\r\nديگرى گفت كه : مغلوب شدن از عوام بدترين مفاسد است واصلاح فساد ايشان نمودن در غايت اشكال است ، زيرا كه فساد ايشان بمنزلهء خراب كردن خانه است واصلاح ايشان بمنزلهء ساختن خانه ، وفسادى كه در يك كلمهء ايشان حادث شود در سالى به اصلاح نمىتوان آورد .\r\nراوي گويد : در اين وقت حارثه فرصت يافت وشخصي فرستاد به پنهان به نزد جماعتى كه آمده بودند از أصحاب رسول خدا صلّى اللّه عليه وآله وسلّم وايشان را احتياطا حاضر ساخت ، پس عاقب وسيد نتوانستند كه اين مجلس را بر هم زنند وبه روز ديگر اندازند چون نصاراى نجران همه آمده بودند وهمه مىخواستند كه مطلع شوند بر آنچه در كتاب جامعه است از وصف رسول خدا صلّى اللّه عليه وآله وسلّم وفرستاده‌هاى حضرت رسول صلّى اللّه عليه وآله وسلّم حاضر بودند وميل أبو حارثه شيخ ايشان نيز به جانب حارثه بود .\r\nراوي گويد كه : به من گفت آن مرد نجراني ثقة كه : ايشان با خود مقرر ساختند كه هر چه حارثه به ايشان گويد وايشان را به آن خواند ايشان امتناع ننمايند ومضايقه نكنند كه مبادا مردمان را اين گمان شود كه ايشان بر باطلند وچنين وامىنمودند كه ايشان مىخواهند كه ملاحظه نمايند كتاب جامعه را تا آنچه صواب است به آن عمل نمايند تا در نظر مردمان ضايع نگردند .\r\nپس سيد وعاقب برخاستند ونزد جامعه آمدند وجامعه نزد أبو حارثه بود وحارث بن أثال نيز پيش آمد ومردمان همه گردنها كشيدند ورسولان آن حضرت نيز به دور ايشان در آمدند ، پس امر كرد أبو حارثه كه گشودند يك طرف جامعه را وبيرون آوردند از آنجا صحيفهء بزرگ حضرت آدم عليه السّلام را كه مشتمل بود بر علم ملكوت حق تعالى وآنچه حق تعالى أو را ايجاد فرموده است در زمين وآسمان وآنچه مقرر فرموده است از أمور دنيوي واخروى ، وآن صحيفه‌اى بود كه از حضرت آدم عليه السّلام به حضرت شيث عليه السّلام رسيده بود وجميع علوم در آنجا بود .\r\nپس سيد وعاقب وحارثه شروع به خواندن آن كردند كه بر ايشان ظاهر شود آنچه\r\n\r\n","description":"","footnote":"","page_name":" 1330 ","page_number":514},
  {"content":"\r\n\r\nنزاع در آن داشتند از وصف حضرت رسول صلّى اللّه عليه وآله وسلّم وأحوال آن حضرت ، ومردمانى كه در آنجا حاضر بودند همگى متوجه بودند كه از آنجا چه چيز ظاهر مىگردد ، پس ديدند در مصباح دوم از فصلهاى آن كه نوشته بود :\r\nبسم اللّه الرحمن الرحيم ، منم آن خداوندى كه بجز من خداوندى نيست ، زنده‌ام به ذات خود وعالميان را موجود گردانيده‌ام وزندگانى همه از من است ، هر زماني را بعد از زماني مقرر فرموده‌ام ، ودر هر امر حق وباطل را ظاهر گردانيده‌ام ، وموافق ارادهء خود هر سببي را سببيت داده‌ام وهر دشوارى به قدرت من رام شده است ، پس منم خداوند بزرگوار نيكو كردار بخشايندهء مهربان ، مىبخشم ومىبخشايم ، پيشى گرفته است رحمت من بر غضب من وعفو من بر عقوبت من ، بندگان خود را آفريدم از جهت آنكه عبادت وبندگى كنند مرا وحجت خود را بر همگى تمام كردم ، بدرستى كه خواهم فرستاد بسوى ايشان پيغمبران خود را وخواهم فرستاد بسوى ايشان كتابهاى خود را از زمان أول بشر كه حضرت آدم است تا منتهى مىشود به احمد صلّى اللّه عليه وآله وسلّم پيغمبر من ، وآن پيغمبرى است كه مىفرستم بر وى صلوات ورحمتهاى خود را وو جا مىدهم در دل أو بركتهاى خود را وبه أو كامل مىگردانم پيغمبران وبيم‌كنندگان خود را .\r\nپس حضرت آدم عليه السّلام عرض كرد : خداوندا ! آن پيغمبران كيستند واحمدى كه أو را رفعت دادى وبزرگوار گردانيدى از ايشان كيست ؟\r\nحق تعالى فرمود : همگى از ذرّيّهء تو خواهند بود واحمد آخر ايشان خواهد بود .\r\nآدم عليه السّلام عرض كرد : الهى ! ايشان را بواسطهء چه مىفرستى ومبعوث مىگردانى ؟\r\nحق تعالى فرمود : همه را بواسطهء توحيد ويگانه دانستن خود مىفرستم ، وسيصد وسى شريعت به ايشان خواهم فرستاد وهمه را از براي احمد تمام مىكنم ، ومقرر فرمودم هر كه به نزد من آيد با شريعتي از اين شرايع با ايمان به من وايمان به پيغمبران من كه أو را داخل بهشت كنم .\r\nپس در آنجا ذكر كرده بود چيزها كه مجملش اين بود كه : حق تعالى به آدم عليه السّلام شناسانيد پيغمبران را وساير ذرّيّهء أو را ، وحضرت آدم همه را ديد تا آنكه نظر كرد به نوري\r\n\r\n","description":"","footnote":"","page_name":" 1331 ","page_number":515},
  {"content":"\r\n\r\nكه لامع شد وتمام مشرق را فرو گرفت ، وآن نور زيادة شد تا آنكه تمام مغرب را فرو گرفت ، ديگر بلند شد تا به ملكوت آسمان رسيد ، بعد چون نظر كرد آن نور محمد صلّى اللّه عليه وآله وسلّم بود وبوى خوش آن حضرت عالم را خوشبو ساخت ، ديگر ديد كه چهار نور در دور آن حضرت بودند از دست راست وچپ وپيش وپس كه از خوشبوئى وروشنى به آن حضرت شبيه‌تر بودند از همهء ذرّيّهء آدم ؛ بعد از آن نورهاى ديگر ديد كه از آن أنوار مدد مىيافتند كه در بزرگوارى ونور وخوشبوئى شبيه به آن حضرت بودند پس نزديك آن نورها آمدند واز هر جانب به آن نورها احاطه كردند ، ديگر نظر كرد نور بسيارى ديد بعد از اين أنوار به عدد ستاره‌ها در بسيارى اما در ضياء وروشنى به آنها نمىرسيدند ، وبعضي از اين نورها از ديگرى روشن‌تر بود وتفاوت بسيار ميان اين نورها بود ، پس ظاهر شد سياهى مثل شب تار ومانند سيل از هر طرف به سرعت مىآمد تا آنكه زمين پر شد از آن با قبيح‌ترين صورتي وزشت‌ترين هيئتى وگنديده‌ترين بوئى .\r\nپس آدم عليه السّلام از ديدن اين أوضاع غريبه متحير گرديده گفت : اى داناى هر پنهان ! واى آمرزندهء گناهان ! واى صاحب قدرت كامله وارادهء غالبه ! كيستند اين سعادتمندان كه ايشان را بزرگوار گردانيده‌اى وبر عالميان بلندى كرامت فرموده‌اى ؟ كيستند اين نورهاى بلند قدر كه أو را فرو گرفته‌اند ؟\r\nحق تعالى وحى فرمود به آدم عليه السّلام كه : اى آدم ! اين نور واين أنوار وسيلهء تواند ووسيلهء كساني كه سعادتمند گردانيده‌ام ايشان را از ميان خلايق ، اينهايند پيشىگرفتگان به رحمت من ، ايشانند مقرّبان من ، ايشانند شفاعت كنندگان خلايق كه شفاعت ايشان را در حق گناهكاران قبول خواهم كرد ، واين نور بزرگوار احمد است بهتر ايشان وبهتر از همهء خلايق ، أو را برگزيدم به علم خود واسم أو را اشتقاق نمودم از نام خود ، منم محمود واوست محمد ؛ واين نور ديگر وزير أو ونظير اوست ووصى أو كه قوت دادم محمد را به أو وگردانيدم بركت وعصمت وطهارت خود را در عقب أو كه همه از لوث گناهان پاك باشند ؛ واين نور ديگر بهترين كنيزان من است ووارث علوم من است ، دختر احمد پيغمبر من ؛ واين دو نور ديگر فرزندزاده‌هاى محمداند ودر علم وكمال خليفهء ايشان خواهند\r\n\r\n","description":"","footnote":"","page_name":" 1332 ","page_number":516},
  {"content":"\r\n\r\nبود ؛ واين نورهاى ديگر كه نور ايشان به أنوار آنها احاطه نموده است فرزندان ايشانند كه وارث علوم ايشان خواهند بود . بدرستى كه من همه را برگزيده‌ام ومطهر ومعصوم گردانيده‌ام وبر همه بركت داده‌ام ورحمت كاملهء خود را شامل حال همگى گردانيده‌ام وهمگى را به علم خود پيشواى بندگان خود ساخته‌ام وسبب روشنائى شهرهاى خود گردانيده‌ام كه عالميان از نور هدايت ايشان منور شوند .\r\nپس ديگر نظر كرد آدم عليه السّلام ودر آخر اين أنوار نوري ديد كه مىدرخشيد مانند روشنائى ستارهء صبح از جهت أهل دنيا ، پس حق تعالى فرمود : به بركت اين بندهء سعادتمند خود غلها را از گردن بندگان خود مىگشايم ، وبه بركت أو مشقتها وستمها وعقوبتها را از خلايق بر مىدارم ، وبه سبب أو زمين را پر از نور ورحمت وعدالت خواهم كرد بعد از آنكه پر از قساوت وجور وظلم شده باشد .\r\nپس حضرت آدم عرض كرد : پروردگارا ! بدرستى كه بزرگوار كسى است كه تو أو را بزرگوار گردانى ، وصاحب شرف كسى است كه أو را شرف كرامت فرمائى ، خداوندا ! هر كه را تو رفيع وبلند مرتبه گردانيدى سزاوار است كه صاحب رفعت وبلندى چنين باشد ، پس اى خداوند منعمى كه نعمتهاى تو منقطع وبريده نمىشود ! وصاحب احسانى كه تدارك آن نمىتوان كرد به عوض واحسان تو آخر نمىشود ! به چه سبب اين بندگان رفيع مكان به اين رتبهء عالي مشرّف شده‌اند از عطاى تو وفضل ورحمت بىمنتهاى تو ، وهمچنين هر كه را گرامى گردانيده‌اى از پيغمبران ، سبب آن چيست ؟\r\nخداوند عالميان فرمود : منم آن خداوندى كه بغير از من خدائى نيست وبخشاينده ومهربان وبزرگوار ودانا ونيكوكردارم وعالم به جميع آنچه پوشيده است علم آن از خلق وبه آنچه در خاطرها خطور مىكند ، وآنچه بهم رسيده است مىدانم كه چون بهم رسد وچگونه خواهد بود ، ومىدانم آنچه نخواهد بود اگر بوده باشد چگونه خواهد بود ، وبدرستى كه چون من نظر كردم اى بندهء من به دلهاى بندگان خود نيافتم در ميان ايشان كسى را كه أطاعت أو مرا وخيرخواهى أو خلق مرا بيشتر از پيغمبران ورسولان من بوده باشد ، بنابراين علوم خود ورسالت را به ايشان دادم وبار حجت ورسالت را بر دوش\r\n\r\n","description":"","footnote":"","page_name":" 1333 ","page_number":517},
  {"content":"\r\n\r\nايشان گذاشتم وايشان را برگزيدم بر خلايق به رسالت ووحى خود ، پس مقرر گردانيدم بعد از پيغمبران به اختلاف منازل ايشان از مخصوصان واوصياى ايشان گروهى كه حجت خود را به ايشان سپارم وايشان را در ميان خلق پيشوا گردانم وبه سبب ايشان درست كنم شكستگيهاى خلايق را وبه بركت ايشان راست كنم كجيهاى ايشان را زيرا كه من به ايشان ودلهاى ايشان دانايم ولطف من ايشان را شامل است ، پس در ميان پيغمبران نظر كردم نيافتم در ميان ايشان كسى را كه أطاعت أو مرا وخيرخواهى أو خلق مرا بيشتر از محمد بوده باشد كه برگزيدهء من است وبهترين خلق من است پس أو را برگزيدم به دانش ونام أو را بلند كردم با نام خود ، پس يافتم دلهاى خاصّان أو را كه بعد از اويند موافق دل أو پس ايشان را ملحق ساختم به أو وايشان را وارثان كتاب ووحى خود وآشيان حكمت ونور خود ساختم ، وقسم به ذات خود ياد كردم عذاب نكنم به آتش هرگز كسى را كه ملاقاة كند مرا فرداى قيامت واعتصام جسته باشد به يگانگى من وچنگ در رشتهء مودت ايشان زده باشد .\r\nپس أبو حارثه گفت : ملاحظه نمايند صحيفهء بزرگ شيث عليه السّلام را كه به ميراث دست به دست به حضرت إدريس عليه السّلام رسيده است ، وآن كتاب به خط سريانى قديم نوشته شده بود .\r\nپس ملاحظهء آن صحيفة نمودند تا رسيدند به اين موضع كه جمع شدند أصحاب حضرت إدريس وقوم أو در هنگامى كه آن حضرت در خانهء عبادت خود بود در زمين كوفه ، پس حضرت إدريس ايشان را خبر داد كه روزى در ميان فرزندان صلبي پدر شما حضرت آدم عليه السّلام وفرزندان فرزندان أو اختلاف شد وگفتند : نزد شما از خلايق كيست كه گرامىتر است نزد حق تعالى وبلندمرتبه‌تر است نزد أو ومنزلت أو رفيع‌تر است ؟ پس بعضي از ايشان گفتند : پدر شما آدم أفضل است كه حق تعالى به يد قدرت خود ايجاد أو نموده است وفرشتگان را همه به سجدهء أو داشته وخلافت زمين را به أو عطا فرموده وجميع خلايق را مسخّر أو گردانيده است ؛ جمعى ديگر گفتند : فرشتگان افضلند چون ايشان مخالفت امر الهى نكرده‌اند ؛ بعضي گفتند : بلكه سركرده‌هاى فرشتگان جبرئيل\r\n\r\n","description":"","footnote":"","page_name":" 1334 ","page_number":518},
  {"content":"\r\n\r\nوميكائيل وإسرافيل عليهم السّلام افضلند ؛ بعضي گفتند : جبرئيل أفضل است كه امين حق تعالى است بر وحى أو . پس همگى آمدند به خدمت حضرت آدم عليه السّلام وگفته‌ها واختلافات خود را بيان كردند .\r\nپس حضرت آدم عليه السّلام فرمود : اى فرزندان من ! من شما را خبر دهم به گرامىترين خلايق نزد حق تعالى ، قسم مىخورم بخدا كه چون روح در بدن من دميدند ودرست نشستم ، عرش بزرگوار الهى تابنده شد در نظر من پس ديدم كه در آن نوشته بود « لا اله الا اللّه محمد رسول اللّه » فلان امين خداست فلان برگزيدهء خداست ، پس چند نام را مذكور ساخت كه با نام محمد صلّى اللّه عليه وآله وسلّم قرين بودند .\r\nپس آدم عليه السّلام فرمود : هر جا كه نظر كردم در آسمان جائى نبود كه مقدار پوستى يا صفحه‌اى بوده باشد مگر آنكه در آنجا نوشته بود « لا اله الا اللّه » وهر جا كه لا اله الا اللّه نوشته شده بود ( البتة به حسب خلقت نه كتابت ) نوشته بود « محمد رسول اللّه » ، وهيچ مؤمني نبود مگر آنكه نوشته بود در آن كه فلان برگزيدهء خداست وفلان خالص كردهء خداست وفلان امين خداست ؛ پس نامى چند ياد كرد به عدد معين كه آن دوازده است .\r\nپس حضرت آدم عليه السّلام فرمود : اى فرزندان من ! پس محمد صلّى اللّه عليه وآله وسلّم وآن دوازده كس كه با أو بودند از همهء خلايق گراميترند نزد حق تعالى .\r\nراوي گفت : بعد از آن أبو حارثه به سيد وعاقب گفت : بيائيد ونظر كنيد به صلوات حضرت إبراهيم عليه السّلام كه فرشتگان از جانب حق تعالى آورده‌اند .\r\nايشان گفتند : بس است آنچه آوردى از جامعه .\r\nأبو حارثه گفت : نه ، همه را ببينيد كه عذرها منقطع شود وخلجان شك از دلها برخيزد كه بعد از اين شما را شكى بهم نرسد .\r\nناچار به قول أو قائل شدند وهمگى آمدند نزد صندوق حضرت إبراهيم عليه السّلام ودر آنجا نوشته بود : حق تعالى به تفضلى كه مىدارد بر هر كه خواهد كه أو را برگزيند از خلق خود حضرت إبراهيم عليه السّلام را به خلّت برگزيد ، ومشرّف ساخت أو را به صلوات وبركات خود وأو را قبله وپيشواى پسينيان كرد وپيغمبرى وامامت وكتاب را در ذرّيّت أو مقرر ساخت\r\n\r\n","description":"","footnote":"","page_name":" 1335 ","page_number":519},
  {"content":"\r\n\r\nكه هر يك از ديگرى ميراث بردند ، وحق تعالى به ميراث داد به أو تابوت داود را كه مشتمل بود بر علم وحكمت كه به سبب آن حق تعالى أو را تفضيل داد بر فرشتگان ، پس نظر كرد إبراهيم عليه السّلام در آن تابوت ودر آنجا خانه‌ها ديد به عدد پيغمبران أولو العزم وبه عدد اوصياى ايشان بعد از ايشان ، ونظر كرد در هر يك از خانه‌ها تا به خانهء محمد صلّى اللّه عليه وآله وسلّم رسيد كه آخر پيغمبران است ، واز دست راست أو حضرت علي بن أبي طالب را ديد در صورتي عظيم ونوري درخشان كه دست در كمر آن حضرت زده بود ، ودر آن صورت نوشته بود :\r\nاين نظير ووصى آن حضرت است كه مؤيد است به نصرت الهى . پس حضرت إبراهيم عليه السّلام عرض كرد : اى خداوند من ! واى بزرگوار من ! كيست اين خلق بزرگوار ؟\r\nحق تعالى وحى فرمود به أو كه : اين بنده وبرگزيدهء من است واوست فاتح كه فتح خواهد كرد أبواب علم وحكمت را بر خلايق ، وپيش از همهء خلايق خلق شده است وخاتم پيغمبران است ، واين صورت ديگر وصىّ اوست كه وارث علوم اوست .\r\nحضرت إبراهيم عليه السّلام عرض كرد : الهى ! فاتح خاتم كيست ؟\r\nحق تعالى فرمود : محمد است برگزيدهء من كه پيش از جميع خلق روح أو را آفريده‌ام وحجت بزرگوار من است در ميان خلايق ، وأو را پيغمبر گردانيدم وبرگزيدم در وقتي كه آدم در ميان گل وبدن بود ، وأو را مبعوث خواهم كرد در آخر الزمان تا دين مرا كامل گرداند وبه أو ختم مىنمايم رسالت خود را ، واين على است برادر أو وصدّيق أكبر أو ، ودر ميان ايشان برادرى انداختم وايشان را برگزيدم وصلوات بر ايشان فرستادم وبركات خود را شامل ايشان ساختم وهر دو را معصوم گردانيدم وبرگزيدم با نيكان ونيكوكاران از ذرّيّهء ايشان پيش از آنكه بيافرينم آسمان وزمين را وآنچه در آنهاست از خلق من ، واين برگزيدن براي آن بود كه نيكى ايشان وپاكى دلهاى ايشان را مىدانستم ، بدرستى كه من دانا ومطّلعم بر بندگان خود وأحوال ايشان .\r\nگفت : پس حضرت إبراهيم عليه السّلام نظر كرد ودوازده صورت ديد كه أنوار ايشان مىدرخشيد ودر حسن ونور شبيه به صورت محمد صلّى اللّه عليه وآله وسلّم وعلي عليه السّلام بودند ، چون إبراهيم عليه السّلام حسن وضياى آن صورتها را ديد وآنها را مقرون به صورت محمد وعلى يافت\r\n\r\n","description":"","footnote":"","page_name":" 1336 ","page_number":520},
  {"content":"\r\n\r\nودر رفعت وجلالت شبيه ايشان ديد سؤال كرد از حق تعالى وعرض كرد : الهى ! مرا خبر ده به نامهاى اين صورتها .\r\nحق تعالى وحى فرمود به أو كه : اين نور كنيز من است ودختر پيغمبر من فاطمه معصومهء زهرا وگردانيدم أو را با شوهرش على وسيلهء ذرّيّهء پيغمبر من ؛ واين دو نور حسن وحسين‌اند ، واين فلان است ، واين فلان ، تا به حضرت صاحب الامر رسيد پس فرمود :\r\nاين نور من است كه به سبب أو رحمت خود را بر خلايق مىگسترانم ودين خود را به أو ظاهر خواهم ساخت وبندگان خود را به أو هدايت خواهم نمود بعد از يأس ونااميدى ايشان از فرياد رسيدن من ايشان را .\r\nپس در آن حالت إبراهيم عليه السّلام بر ايشان صلوات فرستاد وگفت : « ربّ صلّ على محمد وآل محمد » پروردگارا ! صلوات فرست بر محمد وآل محمد چنانكه ايشان را برگزيده وخالص گردانيده‌اى خالص گردانيدن نيكو .\r\nپس حق تعالى وحى نمود به إبراهيم كه : گوارا باد تو را كرامت من وفضل من بر تو ، بدرستى كه من محمد وبرگزيدگان أو را از صلب تو گردانيده‌ام وايشان را از پشت تو بيرون مىآورم بعد از آن از پشت أول فرزندان تو إسماعيل ، پس بشارت باد تو را اى إبراهيم كه من مقرون مىسازم صلوات تو را به صلوات ايشان ، وهمچنين بركات وترحم خود را كه بر تو مقرون مىسازم با بركات وترحم بر ايشان ، ومقرر ساخته‌ام رحمت وحجت خود را كه بر خلايق بوده باشد تا روزى كه مدت خلايق بسر آيد ومن وارث آسمان وزمين باشم كه هر كس كه بوده باشد همه بميرند ، وبعد از آن مبعوث سازم خلايق را از جهت عدالت خود وفايض گردانيدن عدل ورحمت خود بر ايشان .\r\nراوي گويد : چون شنيدند أصحاب رسول هر چه را قوم تلاوت نمودند از آنچه متضمن آن بود كتاب جامعه وصحفهاى پيشينيان از نعت حضرت رسول خدا صلّى اللّه عليه وآله وسلّم ووصف أهل بيت آن حضرت عليهم السّلام كه با آن حضرت مذكور بودند ومشاهده نمودند رتبهء ايشان را نزد حق تعالى ، يقين وايمان ايشان زيادة شد واز خوش‌حالى نزديك شد كه پرواز كند روح ايشان .\r\n\r\n","description":"","footnote":"","page_name":" 1337 ","page_number":521},
  {"content":"\r\n\r\nراوي گويد : بعد از آن ، آن جماعت آمدند بر سر آنچه نازل شده بود بر حضرت موسى ، پس ديدند كه در سفر دوم از تورات نوشته است كه خداوند عالميان مىفرمايد : من خواهم فرستاد از ميان آدميان از فرزندان إسماعيل پيغمبرى را كه نازل مىگردانم بر وى كتاب خود را ومبعوث مىگردانم أو را با شريعت درست وراست به جميع خلق خود ومىدهم أو را حكمت خود ومؤيد مىسازم أو را به فرشتگان خود ولشكر خود ، ونسل أو از دختر مبارك أو خواهد بود كه أو را با بركت گردانيده‌ام ، واز آن دختر دو فرزند به وجود آورم كه مانند إسماعيل وإسحاق أصل دو شعبهء عظيم باشند كه هر يك از آن دو شعبه را بسيار گردانم ، واز ايشان دوازده امام قرار دهم براي محافظت آنچه كامل گردانيدم به سبب محمد صلّى اللّه عليه وآله وسلّم ومبعوث گردانيدم أو را به آنها از رسالات وحكمت خود ومحمد خاتم پيغمبران من است وبر أمت أو قائم مىگردد قيامت .\r\nپس حارثه گفت : الحال ظاهر شد صبح حق از براي كسى كه دو چشم بينا دارد وواضح شد راه راست از براي كسى كه دين حق را براي خود پسنديده ، پس آيا در دلهاى شما ديگر بيمارى شك ماند كه خواهيد از آن شفا يابيد ؟\r\nپس سيد وعاقب جوابي نگفتند ، باز أبو حارثه گفت : عبرت گيريد دليل آخر را از قول سيد شما حضرت عيسى عليه السّلام .\r\nپس آمدند قوم بسوى كتب وانجيلهائى كه حضرت عيسى عليه السّلام آورده بود پس ديدند در مفتاح چهارم از وحى كه بر مسيح عليه السّلام نازل شده است كه : اى عيسى ! اى پسر زن پاكيزه كردار بىشوهر متعبّده ! بشنو سخن مرا وسعى نما در فرمان من ، بدرستى كه آفريدم تو را بىپدر وتو را علامتي گردانيدم از براي عالميان پس مرا عبادت كن وبر من توكل نما وبگير كتاب را به قوت تمام در عمل نمودن به آن وتفسير كن براي أهل سوريا وخبر ده ايشان را كه منم خداوندى كه بجز من خداوندى نيست ، زنده‌ام وزندگانى همه از من است ومرا تغيير وزوال نيست ، پس ايمان آوريد به من وبه رسول من كه بعد از اين خواهم فرستاد ، پيغمبرى كه در آخر الزمان آيد كه رحمت عالميان باشد ومبعوث گردد به رحمت وبراي جهاد كه بندگان را به شمشير به راه حق درآورد وأو أول است وآخر ، يعنى أول همه\r\n\r\n","description":"","footnote":"","page_name":" 1338 ","page_number":522},
  {"content":"\r\n\r\nاست به حسب خلقت روح ، وآخر ايشان است به حسب مبعوث شدن بر خلايق ، واوست پيغمبرى كه بعد از همهء پيغمبران خواهد آمد وحشر در زمان أو خواهد شد ، پس بشارت ده به آن پيغمبر فرزندان يعقوب را .\r\nحضرت عيسى عليه السّلام گفت : اى مالك زمانها ودانندهء پنهانها ! كيست آن بندهء صالحي كه دل من أو را دوست داشت پيش از آنكه چشم من أو را ببيند ؟\r\nخطاب رسيد كه : أو برگزيدهء من است ورسول من كه به دست خود مجاهده مىكند وقول وفعل أو موافق يكديگرند وآشكار وپنهان أو مطابقند ، مىفرستم بسوى أو نور تازه‌اى - يعنى قرآن - كه روشن مىگردانم به سبب آن چشمهاى كوران را وشنوا مىگردانم به آن گوشهاى كران را ودانا مىگردانم به آن دلهاى نادانان را ودر آنجا داده‌ام چشمه‌هاى علوم را وفهم وحكمت را وبهار دلها را ، خوشا حال أو وخوشا حال أمت أو .\r\nگفت : خدايا ! أو چه نام دارد ؟ وعلامت أو چيست ؟ وملك أمت أو چقدر خواهد بود ؟\r\nوآيا أو را ذرّيّتى خواهد بود ؟\r\nخطاب رسيد كه : يا عيسى ! تو را خبر دهم به آنچه سؤال كردى ، نام أو احمد است ، وانتخاب‌كرده‌شده‌اى است از ذرّيّت إبراهيم ، وبرگزيده‌اى است از أولاد إسماعيل ، روى أو مانند قمر است وجبين أو منوّر است ، بر شتر سوار مىشود ، وچشمهاى أو به خواب مىرود ودل أو به خواب نمىرود ، مبعوث مىگردانم أو را در أمت امّى كه از علوم بهره‌اى نداشته باشند ، وملك أو تا قيام قيامت خواهد بود ، وولادت أو در شهر پدر اوست إسماعيل يعنى مكة ، وزنان أو بسيار بوده باشند وأولاد أو كم ، ونسل أو از دختر با بركت معصومهء أو خواهد بود ، واز آن دختر دو بزرگوار بهم رسند كه شهيد شوند ونسل أو از ايشان بوده باشد ، پس طوبى از براي آن دو پسر است واز براي دوستداران ايشان واز براي كسى كه دريابد ايشان را ونصرت دهد ايشان را .\r\nپس حضرت عيسى عليه السّلام گفت : الهى ! طوبى چه چيز است ؟\r\nخطاب رسيد : درختى است در بهشت كه ساق آن وشاخهاى آن از طلا است ، وبرگ آن از حله‌هاى زيباست ، وبار آن مثل پستان دختران بكر است ، از عسل شيرين‌تر است\r\n\r\n","description":"","footnote":"","page_name":" 1339 ","page_number":523},
  {"content":"\r\n\r\nواز مسكه نرم‌تر ، وآب آن از چشمهء تسنيم است ، واگر كلاغى پرواز نمايد در وقتي كه جوجه باشد وپير شود در پرواز هنوز بر سر آن درخت نرسد از بلندى آن ، وهيچ منزلي از خانه‌هاى بهشت نيست مگر آنكه سايهء سر آن شاخى از شاخهاى آن درخت است .\r\nپس چون همگى خواندند أوصاف رسول خدا صلّى اللّه عليه وآله وسلّم را كه حق تعالى به حضرت مسيح عليه السّلام فرستاده بود ونعت آن حضرت را وپادشاهى أمت آن حضرت را وذكر ذرّيّت آن حضرت وأهل بيت أو را ، سيد وعاقب ملزم شدند وسخن منقطع شد .\r\nراوي گفت : چون حارثه غالب آمد بر سيد وعاقب به سبب كتاب جامعه وآنچه در كتابهاى پيغمبران ديدند وآنچه در خاطر داشتند از تحريف آن كتابهاى ايشان را دست نداد ونتوانستند تأويلى كنند كه مردمان را بفريبند ، پس دست از نزاع برداشتند ودانستند كه غلط كرده‌اند راه حق را وخطا كردند در تدبير خود . پس سيد وعاقب به معبد خود برگشتند با نهايت تأسف وپشيمانى كه تدبيري در امر خود بينديشند ، پس نصاراى نجران همگى به نزد ايشان آمدند وگفتند : رأى شما به چه قرار گرفت ودين را به چه قرار داديد ؟\r\nايشان گفتند : ما از دين خود برنگشتيم ، شما نيز بر دين خود باشيد تا ظاهر شود حقيّت دين محمد ، وما الحال روانه مىشويم بسوى پيغمبر قريش نظر كنيم كه چه آورده است وما را به چه چيز مىخواند .\r\nراوي گويد : چون سيد وعاقب تهيه كردند كه متوجه خدمت حضرت رسول خدا صلّى اللّه عليه وآله وسلّم شوند بسوى مدينهء مشرفه ، با ايشان روانه شدند چهارده سوار از نصاراى نجران كه از بزرگان ايشان بودند در عقل وفضل وهفتاد نفر از بزرگان بنى حارث بن كعب وسادات ايشان نيز روانه شدند .\r\nراوي گويد : قيس بن حصين ويزيد بن عبد مدان كه در شهرهاى حضرموت بودند از علماى ايشان به نجران آمدند وبا ايشان روانه شدند ، پس ايشان بر شتران سوار شدند واسبان خود را كتل كردند ومتوجه مدينهء مشرفه شدند ، وچون دير كشيد خبر أصحاب حضرت كه به جانب نجران رفته بودند حضرت رسالت پناه صلّى اللّه عليه وآله وسلّم خالد بن وليد را با لشكرى به جانب ايشان فرستاد تا معلوم كند كه ايشان در چه كارند ، پس در راه ايشان را\r\n\r\n","description":"","footnote":"","page_name":" 1340 ","page_number":524},
  {"content":"\r\n\r\nملاقاة كردند وايشان گفتند : ما به خدمت رسول خدا صلّى اللّه عليه وآله وسلّم آمده‌ايم بواسطهء تحقيق مذهب .\r\nوچون به حوالي مدينه رسيدند سيد وعاقب خواستند كه زينت وشوكت خود را با گروهى كه با ايشان همراه بودند در نظر مسلمانان وأهل مدينه به جولان درآورند لهذا بر سر راه قوم خود آمدند وگفتند : اگر به زير آييد از مركبها وچركينهاى خود را رفع كنيد وجامه‌هاى سفر را بكنيد وآبى بر خود ريزيد ، بهتر است . پس آن قوم به زير آمدند وخود را پاكيزه ساختند وجامه‌هاى نفيس يمنى ابريشمينه پوشيدند وخود را به مشك معطر ساختند وبر اسبان خود سوار شدند ونيزه‌ها را بر سر اسبان راست كردند وبا ترتيب وتهيهء نيكو روانه شدند ، وايشان از همهء عرب خوش‌روتر وتنومندتر بودند .\r\nچون أهل مدينه ايشان را ديدند گفتند : ما هرگز گروهى از ايشان نيكوتر نديده‌ايم ، پس به آن حالت آمدند تا به خدمت حضرت رسول صلّى اللّه عليه وآله وسلّم رسيدند وآن حضرت در مسجد تشريف داشتند ، وبعد از ادراك شرف خدمت آن حضرت چون وقت نماز ايشان شده بود رو به جانب مشرق كردند ومشغول نماز شدند ، أصحاب حضرت رسول صلّى اللّه عليه وآله وسلّم خواستند كه ايشان را منع كنند از نماز ، حضرت أصحاب را منع كرد وفرمود كه : ايشان را به حال خود بگذاريد ؛ پس حضرت وأصحاب أو ايشان را سه روز به حال خود گذاشتند وحضرت دعوت ايشان به اسلام نفرمود وايشان نيز از حضرت سؤال نكردند وايشان را سه روز مهلت داد تا نظر كنند بسوى سيرت وطريقت وأوصاف وأطوار آن حضرت كه در كتب يافته بودند .\r\nبعد از سه روز حضرت رسول صلّى اللّه عليه وآله وسلّم ايشان را به اسلام دعوت فرمود ، ايشان گفتند : يا أبو القاسم ! هر صفت از أوصاف پيغمبرى كه مبعوث خواهد شد بعد از حضرت عيسى عليه السّلام كه در كتابهاى الهى عز وجل ديده‌ايم همه را در تو يافتيم كه هست مگر يك صفت كه آن بزرگترين صفات است ودلالتش بر حقيّت از همه بيشتر است وآن را در تو نمىيابيم .\r\nحضرت رسول صلّى اللّه عليه وآله وسلّم فرمود : آن چه صفت است ؟\r\nايشان گفتند : ما در إنجيل ديده‌ايم كه پيغمبرى بعد از مسيح عليه السّلام مىآيد تصديق أو\r\n\r\n","description":"","footnote":"","page_name":" 1341 ","page_number":525},
  {"content":"\r\n\r\nمىنمايد وبه أو اعتقاد دارد وتو أو را ناسزا مىگوئى ودروغگو مىدانى وگمان مىكنى كه أو بنده است .\r\nراوي گويد كه : منازعت وخصومت ايشان با حضرت نبود الّا دربارهء عيسى عليه السّلام .\r\nحضرت رسول صلّى اللّه عليه وآله وسلّم فرمود : نه چنين است كه مىگوئيد بلكه من تصديق أو مىكنم واعتقاد به أو دارم وگواهى مىدهم كه أو پيغمبر مبعوث است از جانب حق تعالى ، ومىگويم بندهء خداى عالميان است وأو مالك نيست نه نفع ونه ضرر خود را ، ونه موت ونه حيات خود را ، ونه مبعوث شدن بعد از وفات خود را ، بلكه همهء اينها از حق تعالى است .\r\nگفتند : آيا بندگان مىتوانند كرد آنچه أو مىكرد ؟ آيا هيچ پيغمبرى آورد آنچه أو آورد از قدرت كاملهء خود ؟ آيا أو مرده را زنده نمىكرد ، وكور مادرزاد وپيس را شفا نمىبخشيد ، وخبر نمىداد به آنچه در خاطر مردم بود وبه آنچه در خانهء خود ذخيرة مىنمودند ؟ آيا اينها را بغير از حق تعالى كسى قدرت دارد يا كسى كه پسر خدا بوده باشد ؟\r\nوهرزهء بسيار گفتند از غلو در عيسى عليه السّلام كه حق تعالى منزه است از گفته‌هاى ايشان به اعلاى مراتب تنزيه .\r\nپس رسول خدا صلّى اللّه عليه وآله وسلّم فرمود : آنچه گفتيد كه برادر من عيسى مرده زنده مىكرد وكور وپيس شفا مىداد وخبر مىداد قوم خود را به آنچه در خاطر ايشان بود وبه آنچه در خانه‌هاى خود ذخيرة مىنمودند واقع است وليكن همه را به اذن حق تعالى مىكرد وأو بندهء خداست وعيسى را از بندگى خدا عار نيست ، وبدرستى كه عيسى گوشت وخون ومو ورگ وپى داشت وطعام مىخورد وآب مىآشاميد وبه بيت الخلا مىرفت ، واينها صفات مخلوق است ؛ وپروردگار أو خداوندى است يگانه وحقي است كه مانند أو چيزى نيست وأو را مثلي نيست .\r\nگفتند : بنما به ما مثل أو كسى را كه بىپدر خلق شده باشد .\r\nفرمود : حضرت آدم عليه السّلام ، خلقت أو از حضرت عيسى عليه السّلام عجيب‌تر است كه بىپدر ومادر مخلوق است وهيچ آفرينشى نزد حق تعالى آسانتر يا دشوارتر از ديگرى نيست ، يا\r\n\r\n","description":"","footnote":"","page_name":" 1342 ","page_number":526},
  {"content":"\r\n\r\nقدرت أو در اين مرتبه است كه هر چه را خواهد ايجاد فرمايد ، همين كه مىگويد أو را « باش » آن موجود مىشود ، پس حضرت اين آية را بر ايشان خواند كه  إِنَّ مَثَلَ عِيسى عِنْدَ اللَّهِ كَمَثَلِ آدَمَ خَلَقَهُ مِنْ تُرابٍ ثُمَّ قالَ لَهُ كُنْ فَيَكُونُ  يعنى : « بدرستى كه مثل داستان عيسى نزد حق سبحانه وتعالى مانند داستان آدم است كه حق تعالى أو را از خاك ايجاد كرد پس گفت أو را كه : باش ، پس موجود شد » .\r\nگفتند : در امر عيسى چنانكه اعتقاد داريم ، هستيم وبر نمىگرديم وبه گفتهء تو اقرار نمىكنيم در حق أو ، پس بيا با تو مباهله كنيم كه هر يك از شما وما كه بر حق باشيم آن ديگرى كه دروغگو است به لعنت الهى گرفتار شود كه مباهله ونفرين كردن سبب عذاب عاجل مىگردد وحق بزودى ظاهر مىشود ، پس حق تعالى آيهء مباهله را به حضرت رسول صلّى اللّه عليه وآله وسلّم فرستاد كه مضمونش اين است : « پس اگر با تو مجادله نمايند يا محمد بعد از آنكه آمد بسوى تو آنچه حق است پس بگو كه بيائيد بخوانيم ما پسران خود را وشما پسران خود را وما زنان خود را وشما زنان خود را وما كساني را كه بمنزلهء جان ما باشند وشما كساني را كه بمنزلهء جان شما بوده باشند ، پس نفرين كنيم وبگردانيم لعنت خدا را بر دروغگويان از ما وشما » .\r\nپس حضرت رسول صلّى اللّه عليه وآله وسلّم آية را بر ايشان خواند وفرمود : حق تعالى امر فرمود التماس شما را در امر مباهله بجاى آورم ، اگر شما بر سر آن بوده باشيد وبه گفتهء خود عمل نمائيد .\r\nايشان گفتند : اين علامتي است ميان ما وشما ، فردا مىآئيم وبا شما مباهله مىكنيم .\r\nپس برخاستند سيد وعاقب وأصحاب ايشان ، وچون دور شدند - وايشان در سنگستان حوالي مدينه فرود آمده بودند - بعضي از ايشان با بعض ديگر گفتند : محمد آورد چيزى كه امر شما وامر أو ظاهر شود ، پس ملاحظه نمائيد كه با چه كس از مردمان خود با شما مباهله خواهد كرد ، آيا جميع أصحاب خود را خواهد آورد ، يا أصحاب تجمل از مردمان خود را خواهد آورد ، يا درويشان با خشوع كه برگزيدگان دينند خواهد آورد كه اين جماعت هميشه اندك مىباشند ، پس اگر با كثرت بيايد يا با أهل دنيا يا با صاحبان\r\n\r\n","description":"","footnote":"","page_name":" 1343 ","page_number":527},
  {"content":"\r\n\r\nتجمل دنيا بيايد ، پس به عنوان مباهات آمده است چنانكه پادشاهان مىكنند ، پس بدانيد كه شما غالب خواهيد بود نه أو ؛ واگر جمع قليل صالح خاشع را بياورد ، اين طريق پيغمبران وبرگزيده‌هاى ايشان است ، پس در اين صورت زنهار كه اقدام بر مباهله منمائيد كه اين علامتي است ميان شما وأو ، پس ببينيد كه چه مىكند ، بدرستى كه عذر خود را تمام كرده است آن كه بيم مىكند .\r\nپس حضرت رسول صلّى اللّه عليه وآله وسلّم فرمود ميان دو درخت را رفتند ، پس چون روز ديگر شد فرمود عبائى سياه تنگ آوردند وبر بالاى آن درخت انداختند ، چون عاقب وسيد ديدند كه حضرت بيرون آمده است ايشان نيز دو پسر خود را كه يكى « صبغة المحسن » وديگرى « عبد المنعم » واز زنان خود ساره ومريم را بيرون آوردند ، ونصاراى نجران وسواران بنى حارث بن كعب نيز بيرون آمدند در بهترين هيئتى ، وأهل مدينه از مهاجر وأنصار وغير ايشان بيرون آمدند با علمها ولواها وبهترين زينتها ، كه ببينند كه كار به كجا مىانجامد ، وحضرت رسول صلّى اللّه عليه وآله وسلّم در حجرهء مباركش تشريف داشتند تا روز بلند شد ، پس از حجره بيرون آمدند ودست علي عليه السّلام را گرفته بودند وحضرت امام حسن وامام حسين صلوات اللّه عليهما را در پيش روى خود روان ساختند وحضرت فاطمه عليها السّلام را در عقب خود وآمدند تا به نزديك آن دو درخت ، پس به همان عنواني كه از خانه بيرون آمده بودند در زير آن عبا ايستادند وحضرت شخصي را به نزد سيد وعاقب فرستاد كه : بيائيد به مباهله كه ما را به آن مىخوانديد .\r\nايشان آمدند وگفتند كه : باكى با ما مباهله مىكنى يا أبا القاسم ؟\r\nحضرت فرمود : با بهترين أهل زمين وگرامىترين ايشان نزد حق تعالى ، با اين جماعت ؛ واشاره به حضرات أهل بيت كرد على وفاطمه وحسن وحسين صلوات اللّه عليهم .\r\nپس سيد وعاقب گفتند كه : چرا با بزرگان أهل شأن كه ايمان به تو آورده‌اند بيرون نيامده‌اى وهمين با تو اين جوان است وزنى ودو كودك ؟ آيا با اين جماعت با ما مباهله مىنمائى ؟\r\n\r\n","description":"","footnote":"","page_name":" 1344 ","page_number":528},
  {"content":"\r\n\r\nحضرت فرمود : بلى ، من الحال شما را خبر دادم كه به اين مأمور شده‌ام از جانب حق تعالى كه با اين جماعت با شما مباهله كنم بحق آن خداوندى كه مرا به راستى به خلق فرستاده است .\r\nپس رنگهاى ايشان زرد شد وبرگشتند وبه نزد أصحاب خود آمدند ، چون أصحاب ايشان را ديدند گفتند : چه واقع شد ؟ ايشان خوددارى كردند وگفتند : خواهيم گفت ؛ پس جوانى كه از خوبان علماى ايشان بود گفت : واي بر شما زنهار كه مباهله مكنيد وبه خاطر آوريد آنچه خوانديد در جامعه از أوصاف محمد ودر أو مشاهده كرديد آن أوصاف را ، وبخدا سوگند كه چنانكه مىبايد دانست مىدانيد كه صادق است وهنوز پر نگذشته است كه أصحاب شما مسخ شدند به صورت ميمون وخوك ، از خدا بترسيد . چون دانستند كه خيرخواهى ايشان مىكند در اين گفتگو ساكت شدند .\r\nراوي گفت : منذر بن علقمة كه برادر أبو حارثه عالم بزرگ ايشان بود واز جملهء علما ودانايان بود نزد ايشان واعتقاد تمام به أو داشتند واز نجران به جائى رفته بود ودر وقت نزاع ايشان در نجران حاضر نبود ودر وقتي رسيد كه ايشان مجتمع شده بودند كه به خدمت حضرت رسول خدا صلّى اللّه عليه وآله وسلّم روند ، پس با ايشان بيرون آمد ، در اين وقت چون ديد كه رأيهاى ايشان مختلف شده است دست سيد وعاقب را گرفت ورو به أصحاب خود كرد وگفت : بگذاريد كه من ساعتي با ايشان خلوت كنم ؛ پس سيد وعاقب را به كنارى برد ورو به ايشان كرد وگفت : ناصح دروغ نمىگويد با أهل خود ومن شما را مشفق ومهربان مىدانم پس اگر عاقبت خود را نظر كنيد نجات مىيابيد واگر نه هلاك خواهيد شد وعالمي را هلاك خواهيد كرد .\r\nگفتند : ما تو را نيك‌خواه خود مىدانيم واز شرّ تو ايمنيم ، بگو هر چه مىدانى .\r\nأو گفت : آيا مىدانيد كه هر قوم كه با پيغمبرى مباهله نمودند در يك چشم زدن هلاك شدند وشما وهر كه ربطى دارد به كتابهاى الهى همه مىدانيد كه محمد أبو القاسم همان پيغمبرى است كه همهء پيغمبران بشارت داده‌اند به أو وظاهر ساخته‌اند أوصاف أو وأوصاف أهل بيت أو را امناى ما ؛ ونصيحت ديگر كه شما را به آن تخويف مىنمايم آن\r\n\r\n","description":"","footnote":"","page_name":" 1345 ","page_number":529},
  {"content":"\r\n\r\nاست كه چشم باز كنيد وببينيد آنچه ظاهر شده است .\r\nگفتند : چه چيز است ؟\r\nگفت : نظر كنيد به آفتاب كه چگونه متغير شده است ودرختان كه همه سر به زير آورده‌اند ومرغان كه همه رو بر زمين گذاشته‌اند وبالها بر زمين گسترده‌اند وآنچه در چينه‌دان آنها گداخته است از ترس عذاب الهى با آنكه هيچ گناه بر ايشان نيست واينها نيست مگر براي آنچه مشاهده مىكنند از آثار عذاب خداوندى قهار ، وأيضا نظر كنيد به لرزيدن وطپيدن كوه‌ها ودودى كه فرو گرفته است عالم را وپاره‌هاى ابر سياه با آنكه فصل تابستان است ووقت پيدا شدن ابر نيست ، وباز نظر كنيد بسوى محمد وأهل بيت أو كه چگونه دست به دعا برداشته‌اند ومنتظر اين‌اند كه شما قبول كنيد نفرين را ، پس بدانيد كه اگر يك كلمه لعنت بر زبان رانيد همه هلاك خواهيم شد وبسوى أهل ومال خود بر نخواهيم گشت .\r\nچون سيد وعاقب نظر كردند وآثار عذاب را مشاهده كردند دانستند به يقين كه آن حضرت بر حق است واز جانب حق سبحانه وتعالى است ، پس پاهاى ايشان به لرزه در آمد ونزديك بود كه عقل ايشان مختل شود ودانستند كه البتة عذاب بر ايشان نازل خواهد شد اگر مباهله نمايند .\r\nپس چون منذر بن علقمة ديد كه ايشان خايف شدند به ايشان گفت كه : اگر مسلمان شويد در دنيا وعقبى سالم خواهيم ماند ، واگر دنيا خواهيد ونتوانيد دست برداشتن از اعتباراتى كه نزد قوم خود داريد من در آن باب با شما مضايقه ندارم وليكن خوب نكرديد كه با محمد طلب مباهله كرديد واين را علامتي ساختيد ميان خود وأو ، واز شهر خود بيرون آمديد به اختيار خود واين از عدم عقل شما بود ومحمد قبول كرد مقصود شما را في الحال ، وپيغمبران هرگاه چيزى را ظاهر ساختند تا تمام نكنند از آن بر نمىگردند ، پس اگر اراده داريد كه از اين مباهله برگرديد وخود را از عذاب نجات بخشيد پس زنهار بزودى برگرديد وبا محمد صلح نمائيد وأو را راضى كنيد وتأخير مكنيد كه معاملهء شما به معاملهء قوم يونس مىماند كه چون آثار عذاب ظاهر شد توبه كردند .\r\n\r\n","description":"","footnote":"","page_name":" 1346 ","page_number":530},
  {"content":"\r\n\r\nسيد وعاقب گفتند : پس تو برو نزد محمد وهر چه به أو قرار دهى ما به آن راضىايم وليكن پسر عمش على را واسطه ساز واز أو التماس كن كه اين عهد وپيمان را درست كند كه محمد خاطر أو را مىخواهد واز گفتهء أو بيرون نمىرود وزود بيا كه خاطر ما قرار گيرد .\r\nپس منذر روانه شد به نزد رسول خدا صلّى اللّه عليه وآله وسلّم وگفت : السلام عليك يا رسول اللّه گواهى مىدهم كه غير از خداوند عالميان خدائى نيست وتو وعيسى هر دو بندهء خدائيد وفرستادهء اوئيد بسوى خلق ؛ ومسلمان شد ورسالت ايشان را رسانيد ، پس رسول خدا صلّى اللّه عليه وآله وسلّم حضرت أمير المؤمنين علي بن أبي طالب عليه السّلام را فرستاده بود بواسطهء مصالحه ، پس حضرت أمير المؤمنين عليه السّلام گفت : يا رسول اللّه ! پدر ومادرم فداى تو باد ، با ايشان به چه عنوان صلح كنم ؟\r\nحضرت فرمود كه : هر چه رأى تو اقتضا نمايد يا أبا الحسن ، وچنان كن كه كردهء تو كردهء من است .\r\nپس حضرت أمير المؤمنين عليه السّلام با ايشان صلح نمود كه دو هزار « 1 » جامهء نفيس هر سال بدهند وهزار مثقال طلا بدهند ، نصف آن را در محرم ونصف آن را در ماه رجب ، پس حضرت أمير المؤمنين عليه السّلام هر دو را به خوارى وزارى به خدمت حضرت رسول صلّى اللّه عليه وآله وسلّم آورد وخبر داد حضرت را به آن صلح كه كردند واقرار كردند نزد آن حضرت به مذلت وخوارى ، پس حضرت رسول صلّى اللّه عليه وآله وسلّم فرمود كه : قبول كردم اما اگر با من مباهله مىنموديد وبا اينها كه در زير عبا بودند هرآينه حق سبحانه وتعالى اين وادى را بر شما آتش مىكرد وبه كمتر از يك چشم زدن آن آتش را مىكشانيد بسوى آن جماعت كه شما در عقب خود گذاشته‌ايد از أهل ملت خود وهمه را به آن آتش مىسوخت .\r\nپس چون رسول خدا صلّى اللّه عليه وآله وسلّم با أهل بيت مراجعت نمود بسوى مسجد خود ، جبرئيل نازل شد وگفت : حق تعالى سلامت مىرساند ومىگويد تو را كه : بنده‌ام موسى عليه السّلام به هارون وفرزندان هارون مباهله نمود با دشمن خود قارون پس حق تعالى قارون را با أهل\r\n\r\n\r\n","description":"","footnote":"\r\n( 1 ) . در مصدر « يك هزار » ذكر شده است .\r\n","page_name":" 1347 ","page_number":531},
  {"content":"\r\n\r\nومالش به زمين فرو برد با كساني كه أعانت أو مىكردند وبه بزرگوارى وحشمت خود قسم مىخورم اى احمد كه اگر تو به خود وأهل تو مباهله مىنموديد با أهل زمين وجميع خلايق هرآينه آسمانها پاره پاره وكوهها ريزه ريزه مىشدند وزمين فرو مىرفت وقرار نمىگرفت مگر آنكه مشيت من بر خلاف آن قرار مىگرفت .\r\nپس حضرت رسول صلّى اللّه عليه وآله وسلّم به سجدهء شكر رفت وروى خود را بر زمين گذاشت پس دستها را بلند كرد تا آنكه ظاهر شد بر مردمان سفيدى زير بغل آن حضرت وگفت : « شكرا للمنعم ، شكرا للمنعم » سه مرتبه . پس از حضرت رسول صلّى اللّه عليه وآله وسلّم پرسيدند از وجه سجده واز سبب خوش‌حالى كه در روى حضرت ظاهر شده بود ، حضرت فرمود : شكر كردم خداوند عالميان را بواسطهء انعامى كه نسبت به أهل بيت من كرامت فرمود ؛ وخبر داد ايشان را به آنچه جبرئيل عليه السّلام خبر آورده بود « 1 » .\r\nمؤلف گويد كه : اين قصهء متواترهء مباهله كه خاصه وعامه در أصل آن وأكثر خصوصيات آن اختلافى ندارند به وجوه شتّى دلالت بر حقيّت رسول خدا صلّى اللّه عليه وآله وسلّم وامامت على مرتضى وفضيلت مجموع آل عبا عليهم الصلاة والتحية والثناء دارد :\r\nأول - آنكه اگر حضرت وثوق تام بر حقيّت خود نمىداشت به اين جرأت اقدام بر مباهله نمىنمود وعزيزترين أهل خود را به دم شمشير دعاى سريع التأثير گروهى كه ظن به حقيّت ايشان داشت يا احتمال مىداد كه ايشان بر حق باشند بدر نمىآورد .\r\nدوم - آنكه خبر داد كه اگر با من مباهله كنيد عذاب حق تعالى بر شما نازل مىشود ومبالغه در تحقق مباهله مىنمود ، اگر جزم به حقيّت قول خود نمىداشت اين مبالغه متضمن سعى در اظهار كذب خود بود وهيچ عاقل چنين كارى نمىكند با آنكه به اتفاق آن حضرت اعقل عقلا بود .\r\nسوم - آنكه نصارى امتناع از مباهله نمودند ، اگر علم به حقيّت أو نداشتند بايست پروائى از نفرين آن حضرت ومعدودى از أهل بيت أو نكنند وحفظ رتبهء خود در ميان قوم\r\n\r\n\r\n","description":"","footnote":"\r\n( 1 ) . اقبال الاعمال 2 / 310 - 348 .\r\n","page_name":" 1348 ","page_number":532},
  {"content":"\r\n\r\nخود بكنند ، چنانكه براي رعايت اين معنى اقدام بر مهالك حروب مىنمودند وزنان وفرزندان وأموال خود را در معرض أسر وقتل ونهب بدر مىآوردند وبايست كه مذلت وخوارى جزيه را اختيار نكنند .\r\nچهارم - آنكه در همهء اين اخبار مذكور است كه ايشان يكديگر را منع از اقدام بر مباهله مىنمودند ، ودر آن ضمن مىگفتند كه : حقيّت أو بر شما ظاهر گرديد ومعلوم شد بر شما كه آن پيغمبر موعود است وبه اين سبب امتناع نمودند .\r\nپنجم - از اين قضية ظاهر مىشود كه حضرت أمير المؤمنين وفاطمه وحسن وحسين ( صلوات اللّه عليهم ) بعد از حضرت رسالت اشرف خلق بوده‌اند وعزيزترين مردم بوده‌اند نزد حضرت رسول صلّى اللّه عليه وآله وسلّم چنانكه جميع مخالفان ومتعصبان ايشان مانند زمخشري « 1 » وبيضاوى « 2 » وفخر رازي « 3 » وغير ايشان « 4 » به اين اعتراف نموده‌اند ، وزمخشري كه از همه متعصب‌تر است در « كشاف » گفته است كه : اگر گوئى كه دعوت كردن خصم بسوى مباهله براي آن بود كه ظاهر شود أو كاذب است يا خصم أو ، واين امر مخصوص أو وخصم أو بود ، پس چه فايده داشت ضم كردن پسران وزنان در مباهله ؟ جواب مىگوئيم كه : ضم كردن ايشان در مباهله دلالتش بر وثق واعتقاد بر حقيّت أو زيادة بود از آنكه خود به تنهائى مباهله نمايد زيرا كه با ضم كردن ايشان جرأت نمود بر آنكه اعزّهء خود را وپاره‌هاى جگر خود را ومحبوب‌ترين مردم را نزد خود در معرض نفرين وهلاك درآورد واكتفا ننمود بر خود به تنهائى ودلالت كرد بر آنكه اعتماد تمام بر دروغگو بودن خصم خود داشت كه خواست خصم أو با اعزّه واحبّه‌اش هلاك ومستأصل گردند اگر مباهله واقع شود ، ومخصوص گردانيد براي مباهله پسران وزنان را زيرا كه ايشان عزيزترين\r\n\r\n\r\n","description":"","footnote":"\r\n( 1 ) . تفسير كشاف 1 / 369 - 370 .\r\n( 2 ) . تفسير بيضاوى 1 / 261 .\r\n( 3 ) . تفسير فخر رازي 8 / 85 .\r\n( 4 ) . احكام القرآن جصاص 2 / 18 - 19 ؛ احكام القرآن ابن عربى 1 / 360 ؛ المحرر الوجيز 1 / 447 - 448 ؛ تفسير الوسيط 1 / 444 - 445 ؛ تفسير نسفى 1 / 180 .\r\n","page_name":" 1349 ","page_number":533},
  {"content":"\r\n\r\nاهلند وبه دل بيش از ديگران مىچسبند ، وبسا باشد كه آدمي خود را در معرض هلاك درآورد براي آنكه آسيبى به ايشان نرسد وبه اين سبب در جنگها زنان وفرزندان را با خود مىبرده‌اند كه نگريزند وبه اين سبب حق تعالى ايشان را در آية بر أنفس مقدم داشت تا اعلام نمايد كه ايشان بر جان مقدمند . پس بعد از اين گفته است : اين دليل است كه از اين قوىتر دليلي نمىباشد بر فضل أصحاب عبا « 1 » ؛ تمام شد كلام أو . وهرگاه معلوم شد كه ايشان اعزّ خلق بوده‌اند نزد آن حضرت ، بر هر عاقل ظاهر است كه مىبايد ايشان بهترين خلق باشند در آن زمان بعد از آن حضرت چه معلوم است كه محبت آن حضرت از بابت ديگران از جهت روابط بشريت نبود بلكه هر كه نزد خدا محبوبتر بود آن حضرت دوست‌تر مىداشت ، وهرگاه ايشان بهتر از ديگران باشند تقدم ديگران بر ايشان روا نباشد .\r\nششم - آنكه اين قصه دلالت مىكند بر آنكه امام حسن وامام حسين عليهما السّلام فرزندان حضرت رسول صلّى اللّه عليه وآله وسلّم بوده‌اند زيرا حق تعالى « أبنائنا » فرموده‌اند وبه اتفاق ، حضرت بغير از حسن وحسين عليهما السّلام پسرى را داخل مباهله نكرد « 2 » .\r\nهفتم - فخر رازي گفته است : شيعه از اين آية استدلال مىكند بر آنكه علي بن أبي طالب عليه السّلام از جميع پيغمبران بغير از پيغمبر آخر الزمان صلّى اللّه عليه وآله وسلّم أفضل است واز جميع صحابه أفضل است زيرا حق تعالى فرموده است : « بخوانيم نفسهاى خود را ونفسهاى شما را » ومراد از نفس ، نفس شريف محمد صلّى اللّه عليه وآله وسلّم نيست زيرا كه دعوت اقتضاى مغايرت مىكند وآدمي خود را نمىخواند پس مىبايد كه مراد ديگرى باشد ، وبه اتفاق مخالف ومؤالف غير از زنان وپسران كسى كه به « أنفسنا » از آن تعبير كرده باشند بغير از علي بن أبي طالب عليه السّلام نبود ، پس معلوم شد كه حق تعالى نفس على را نفس محمد گفته است ، وايجاد حقيقي ميان دو نفس محال است پس بايد كه مجاز باشد ، واين مقرر است در\r\n\r\n\r\n","description":"","footnote":"\r\n( 1 ) . تفسير كشاف 1 / 369 - 370 .\r\n( 2 ) . از جمله كساني كه معتقدند به دلالت اين آية بر اينكه امام حسن وامام حسين عليهما السّلام فرزندان حضرت رسول صلّى اللّه عليه وآله وسلّم هستند جصاص در احكام القرآن 2 / 19 وابن عربى در احكام القرآن خود 1 / 360 وفخر رازي در تفسيرش 8 / 86 مىباشند .\r\n","page_name":" 1350 ","page_number":534},
  {"content":"\r\n\r\nأصول كه حمل لفظ بر أقرب مجازات به حقيقت أولى است از حمل بر ابعد ، وأقرب مجازات استواء در جميع أمور وشركت در جميع كمالات است الّا ما اخرجه الدليل ، وآنچه به اجماع بيرون رفته است پيغمبرى است كه على با أو در آن شريك نيست پس در كمالات ديگر شريك باشند ؛ واز جملهء كمالات رسول خدا صلّى اللّه عليه وآله وسلّم آن است كه أو أفضل است از ساير پيغمبران واز جميع صحابه پس حضرت أمير عليه السّلام نيز بايد أفضل از ساير صحابه واز ساير پيغمبران بوده باشند « 1 » .\r\nوبعد از آنكه فخر رازي اين دليل را به وجه مبسوطي از بعضي علماى شيعه نقل كرده گفته است : جوابش آن است كه چنانكه اجماع منعقد شده است بر آنكه محمد صلّى اللّه عليه وآله وسلّم أفضل از علي عليه السّلام است اجماع منعقد است بر آنكه پيغمبران افضلند از غير پيغمبران ؛ ودر باب افضليت بر صحابه جوابي نگفته است ، زيرا كه در آنجا جوابي نداشت واين جواب كه در باب پيغمبران گفته است نيز بطلانش ظاهر است زيرا شيعه اين اجماع را قبول ندارند ومىگويند : اگر مىگويد أهل سنت اجماع كرده‌اند اجماع ايشان به تنهائى چه اعتبار دارد ؟ واگر مىگويد جميع أمت اجماع كرده‌اند مسلّم نيست زيرا أكثر علماى شيعه را اعتقاد آن است كه حضرت أمير عليه السّلام وساير أئمة عليهم السّلام افضلند از ساير پيغمبران ، وأحاديث مستفيضه بلكه متواتره از ائمهء خود از اين باب روايت كرده‌اند .\r\nهشتم - آنكه أكثر روايات خاصه وعامه مشتمل است بر آنكه رسول خدا صلّى اللّه عليه وآله وسلّم فرمود :\r\nاين گروه كه من به مباهله آورده‌ام گرامىترين خلقند نزد خدا بعد از من .\r\nوبدان كه ساير أحاديث مباهله وتفضيل دلائل مذكوره در كتاب فضائل حضرت أمير المؤمنين عليه السّلام مذكور خواهد شد ان شاء اللّه ، وما در اين مقام به همين قدر اكتفا مىنمائيم وبراي طالب حق همين مقدار كافى است « واللّه يهدى إلى سواء السبيل » .\r\n\r\n\r\n","description":"","footnote":"\r\n( 1 ) . تفسير فخر رازي 8 / 86 .\r\n","page_name":" 1351 ","page_number":535},
  {"content":"\r\n . \r\n","description":"","footnote":"","page_name":" 1352 ","page_number":536},
  {"content":"\r\n\r\n\r\nباب چهل وهشتم در بيان ساير وقايع است تا حجة الوداع ودر آن چند فصل است\r\n\r\n","description":"","footnote":"","page_name":" 1353 ","page_number":537},
  {"content":"\r\n . \r\n","description":"","footnote":"","page_name":" 1354 ","page_number":538},
  {"content":"\r\n\r\n\r\nفصل أول در بيان غزوهء عمرو بن معدى كرب\r\nشيخ مفيد وشيخ طبرسى روايت كرده‌اند كه : چون حضرت رسول صلّى اللّه عليه وآله وسلّم از غزوهء تبوك بسوى مدينه مراجعت فرمود ، عمرو بن معدى كرب به خدمت آن حضرت آمد ، حضرت به أو فرمود : مسلمان شو اى عمرو تا حق تعالى تو را أيمن گرداند از فزع أكبر روز قيامت .\r\nعمرو گفت : اى محمد ! فزع أكبر كدام است ؟ بدرستى كه مرا از چيزى فزع بهم نمىرسد .\r\nحضرت فرمود : هول قيامت چنان نيست كه تو گمان كرده‌اى ، بدرستى كه يك صدا بر مردمان خواهند زد كه هيچ مرده‌اى نماند مگر آنكه از آن صدا زنده گردد وهيچ زنده‌اى نماند مگر از هول آن صدا بميرد مگر آن كس كه خدا خواهد أو نميرد ، پس صداى ديگر بر ايشان زده شود كه هر كه از صداى أول مرده باشد زنده گردد وهمه را در يك صف بازدارند وآسمانها شكافته گردد وزمينها از هم بپاشد وكوهها از هم بريزد وآتش جهنم شراره‌ها مانند كوه بيرون افكند ، پس هيچ صاحب روحي نماند مگر آنكه دلش از ترس از جا كنده شود وگناه خود را به ياد آورد وبه نفس خود پردازد واز أحوال ديگران غافل گردد مگر كسى كه خدا خواهد أو أيمن باشد ، پس تو چه خبر دارى از چنين فزعى وكجا ديده‌اى چنين هولى را اى عمرو ؟\r\nعمرو گفت : اين خبر خبري است عظيم كه اكنون مىشنوم . پس ايمان به خدا آورد وايمان آوردند گروهى از آنها كه با أو بودند وبسوى قوم خود برگشتند .\r\n\r\n","description":"","footnote":"","page_name":" 1355 ","page_number":539},
  {"content":"\r\n\r\nپس عمرو را نظر افتاد بر ابىّ بن عثعث خثعمى « 1 » وأو را گرفته به خدمت حضرت رسول صلّى اللّه عليه وآله وسلّم آورد وگفت : حكم كن براي من بر اين فاجر كه پدر مرا كشته است .\r\nحضرت فرمود : اسلام هدر كرده است خونها را كه در جاهليت واقع شده است ، وبعد از مسلمان شدن به خونهاى جاهليت قصاص نمىباشد .\r\nپس عمرو مرتد شد وبرگشت وغارت برد بر گروهى از فرزندان حارث بن كعب وبسوى قوم خود رفت ؛ چون حضرت رسول صلّى اللّه عليه وآله وسلّم اين خبر را شنيد حضرت أمير المؤمنين عليه السّلام را طلبيد وآن حضرت را أمير گردانيد بر مهاجران وأو را با ايشان بسوى قبيلهء بنى زبيد فرستاد ، وخالد بن وليد را طلب نمود وأو را بر گروهى از اعراب أمير گردانيد وبر سر قبيلهء جعفى فرستاد ، وأو را أمير كرد كه چون ملاقاة نمايد لشكر حضرت أمير المؤمنين عليه السّلام را دست از امارت بردارد ودر هر باب أطاعت آن حضرت نمايد .\r\nپس حضرت أمير المؤمنين عليه السّلام روانه شد به جانب ايشان وخالد بن سعيد بن العاص را بر چرخچى لشكر أمير نمود ، وخالد نيز بر چرخچى خود أبو موسى اشعرى را مقرر كرد .\r\nوچون قبيلهء جعفى شنيدند كه خالد بن وليد متوجه ايشان گرديده دو فرقه شدند يك فرقه به جانب يمن رفتند وفرقهء ديگر ملحق شدند به قبيلهء بنى زبيد ، چون اين خبر به حضرت أمير المؤمنين عليه السّلام رسيد نامه بسوى خالد فرستاد ودر آن نامه مرقوم فرمود كه : در هر موضع كه نامهء من به تو رسد در آنجا توقف نما . آن ملعون أطاعت فرمودهء حضرت نكرد وحركت كرد ؛ پس حضرت نوشت به خالد بن سعيد كه : سر راه بر أو بگير وأو را مگذار پيش رود تا من برسم ؛ وخالد بن سعيد أو را ممانعت كرد از رفتن تا حضرت أمير به ايشان ملحق شد وأو را ملامت كرد بر مخالفت خود .\r\nپس حضرت روانه شد تا آنكه قبيلهء بنى زبيد را ملاقاة نمود در واديى كه آن را « كثير » « 2 » مىگفتند ، چون آن قبيله را نظر بر حضرت افتاد به عمرو گفتند : چگونه خواهد بود حال تو\r\n\r\n\r\n","description":"","footnote":"\r\n( 1 ) . در إعلام الورى « أبى عثعث خثعمى » ذكر شده است .\r\n( 2 ) . در ارشاد شيخ مفيد « كشر » ذكر شده است .\r\n","page_name":" 1356 ","page_number":540},
  {"content":"\r\n\r\nاى أبو ثور در وقتي كه تو را ملاقاة كند اين جوان قرشي وخواهد كه از تو خراج بگيرد ؟\r\nعمرو گفت : چون با من برخورد خواهد ديد كه چگونه از من خراج مىتوان گرفت .\r\nچون دو لشكر در برابر يكديگر ايستادند عمرو از لشكر خود بيرون آمد ومبارز طلبيد ، چون حضرت أمير المؤمنين عليه السّلام قصد ميدان نمود كه با آن خارجي مبارزه كند خالد بن سعيد به خدمت حضرت آمد وگفت : پدر ومادرم فداى تو باد مرا اجازه فرما كه به مبارزهء أو بروم .\r\nحضرت فرمود : اگر أطاعت مرا بر خود لازم مىدانى بر جاى خود بايست وحركت مكن كه من خود به دفع أو مىروم . پس حضرت قدم در ميدان مبارزت نهاد ومانند شير ژيان نعره‌اى زد كه از مهابت آن عمرو رو به هزيمت آورد وحضرت برادر وپسر برادر أو را به قتل رسانيد ، وزن عمرو را كه « ركانه » دختر سلامه بود أسير كرد وزنان بسيار از ايشان سبى نمود ، پس حضرت با غنيمت بسيار مراجعت نمود وخالد بن سعيد را در ميان بنى زبيد گذاشت كه زكات ايشان را قبض نمايد وهر كه از گريختگان ايشان برگردد ومسلمان شود أو را أمان دهد .\r\nپس عمرو بن معدى كرب برگشت واز خالد بن سعيد رخصت طلبيد كه به نزد أو آيد ، پس خالد أو را رخصت داد وعمرو بار ديگر مسلمان شد والتماس نمود كه زن وفرزند أو را به أو پس دهند ، خالد آنها را به أو پس داد .\r\nوچون عمرو در خانهء خالد بن سعيد ايستاده بود كه رخصت داخل شدن بيابد ديد كه شترى را نحر كرده‌اند وبر زمين افتاده است ، پس چهار دست وپاى آن شتر را به يك جا جمع كرد وهمه را به يك ضربت به دونيم كرد به شمشيرى كه آن را « صمصامه » مىگفتند از تيزى وبرندگى آن .\r\nپس چون خالد ، زن وفرزند عمرو را به أو پس داد عمرو در عوض آن شمشير بىنظير را به أو بخشيد ، وچون حضرت أمير المؤمنين از أسيران آن غنيمت كنيزى از براي خود اختيار فرموده بود خالد بن وليد پليد به جهت شدت عداوتى كه با آن حضرت داشت بريدهء اسلمى را به خدمت حضرت رسول صلّى اللّه عليه وآله وسلّم فرستاد كه آن حضرت را خبر دهد كه\r\n\r\n","description":"","footnote":"","page_name":" 1357 ","page_number":541},
  {"content":"\r\n\r\nأمير المؤمنين در غنيمت خيانت كرده ودخترى از خمس از براي خود اختيار نموده ، وهر چه تواند از مذمت آن حضرت بگويد .\r\nپس چون بريده به در خانهء حضرت رسول صلّى اللّه عليه وآله وسلّم رسيد عمر أو را ديد واز أحوال جنگ سؤال نمود وسبب پيش آمدن أو را پرسيد ، بريده گفت : براي اين پيش آمده‌ام كه مذمت كنم علي بن أبي طالب را نزد حضرت رسول صلّى اللّه عليه وآله وسلّم وخيانت أو را بيان كنم وقصهء جاريه را ذكر كرد پس عمر شاد شد وگفت : برو وقصهء جاريه را بيان كن كه حضرت براي غيرت دختر خود از گرفتن جاريه در غضب خواهد شد .\r\nپس بريده به مجلس حضرت رسول صلّى اللّه عليه وآله وسلّم در آمد ونامهء خالد پليد را به آن حضرت داد وحضرت نامه را گشود ، وچون آن ملعون قصهء خيانت حضرت أمير را در آن نامه نوشته بود ، هر چند كه حضرت نامه را مىخواند رنگ مباركش متغير مىشد وآثار غضب از جبين مبينش ظاهر مىگرديد ، پس بريده گفت : يا رسول اللّه ! اگر مردم را رخصت دهى كه چنين تصرفها در غنيمت كنند غنايم مسلمانان ضايع مىشود .\r\nحضرت فرمود : واي بر تو اى بريده ! آيا منافق شده‌اى ؟ ! بدرستى كه از براي علي بن أبي طالب حلال است از غنيمت آنچه از براي من حلال است ، بدرستى كه علي بن أبي طالب بهتر است از براي تو وقوم تو از جميع مردم وبهتر است از هر كه بعد از من مىماند از براي جميع أمت من ؛ اى بريده ! حذر كن از دشمنى على كه اگر على را دشمن دارى خدا تو را دشمن مىدارد .\r\nبريده گفت : در آن وقت آرزو كردم كه زمين شكافته شود ومن در زمين فرو روم از خجلت وانفعال ، وگفتم : پناه مىبرم به خدا از غضب خدا وغضب رسول خدا ؛ يا رسول اللّه ! طلب آمرزش كن براي من از خدا پس دشمن نخواهم داشت على را هرگز بعد از اين ودر حق أو بجز سخن خير نخواهم گفت .\r\nپس حضرت از براي أو استغفار نمود واز خطاى أو در گذشت « 1 » .\r\n\r\n\r\n","description":"","footnote":"\r\n( 1 ) . ارشاد شيخ مفيد 1 / 158 - 161 ؛ إعلام الورى 127 - 128 با اختصار .\r\n","page_name":" 1358 ","page_number":542},
  {"content":"\r\n\r\n\r\nفصل دوم در بيان فرستادن حضرت أمير المؤمنين عليه السّلام بسوى يمن\r\nشيخ مفيد وشيخ طبرسى وديگران روايت كرده‌اند كه حضرت رسول صلّى اللّه عليه وآله وسلّم خالد بن الوليد را فرستاد بسوى أهل يمن كه ايشان را بسوى اسلام دعوت نمايد وبا أو جماعتى از مسلمانان را فرستاد كه در ميان ايشان بود براء بن عازب ، پس خالد شش ماه در آنجا ماند واحدى أجابت أو ننمود ، وحضرت از اين خبر بسيار غمگين شد پس حضرت أمير المؤمنين عليه السّلام را طلبيد وفرمود : برو به جانب يمن وخالد را با لشكرش برگردان ؛ وفرمود :\r\nاگر آن جماعتى كه با خالد همراهند كسى خواهد كه در خدمت تو باشد مضايقه مكن .\r\nبراء بن عازب گفت : من در خدمت حضرت ماندم ، وچون رسيديم به أوايل أهل يمن وخبر ما به ايشان رسيد ايشان جمع شدند وحضرت نماز صبح را با ما ادا نمود پس در پيش ما ايستاد ومتوجه آن جماعت گرديد وحمد وثناى الهى ادا نمود ونامهء حضرت رسول صلّى اللّه عليه وآله وسلّم را بر ايشان خواند ، چون قبيلهء همدان سخنان معجز نشان آن حضرت را شنيدند همه مسلمان شدند در يك روز وحضرت اسلام ايشان را به خدمت حضرت رسول صلّى اللّه عليه وآله وسلّم نوشت ؛ چون حضرت نامه را خواند بسيار خوش‌حال شد واظهار شادى نمود وبه سجده درآمد وشكر الهى بجا آورد ، پس سر از سجده برداشت ونشست وفرمود :\r\nسلام الهى بر قبيلهء همدان باد .\r\n\r\n","description":"","footnote":"","page_name":" 1359 ","page_number":543},
  {"content":"\r\n\r\nپس بعد از اسلام قبيلهء همدان أهل يمن همه مسلمان شدند « 1 » .\r\nوشيخ طبرسى روايت كرده است كه : حضرت رسول صلّى اللّه عليه وآله وسلّم حضرت أمير المؤمنين عليه السّلام را فرستاد بسوى يمن كه ايشان را دعوت نمايد بسوى اسلام واز گنجهاى ايشان خمس بگيرد واحكام الهى را تعليم ايشان نمايد وحلال وحرام را براي ايشان ظاهر گرداند وزكات أهل نجران را وجزيهء ايشان را بگيرد « 2 » .\r\nوأيضا شيخ طبرسى وساير محدثان خاصه وعامه از بخارى ومسلم وغير ايشان روايت كرده‌اند از عمرو بن شاس اسملى كه گفت : با علي بن أبي طالب عليه السّلام بودم با جماعتى وحضرت نسبت به من امرى كه خلاف متوقع من بود بعمل آورد پس غضبناك شدم بر آن حضرت وكينهء أو را در دل گرفتم ، وچون به مدينه آمدم شكايت كردم آن حضرت را نزد بعضي از مردم كه برخوردم به ايشان ، پس روزى به خدمت حضرت رسول صلّى اللّه عليه وآله وسلّم آمدم وآن حضرت در مسجد نشسته بود پس نظر افكند بسوى من تا آنكه در خدمتش نشستم پس فرمود : اى عمرو بن شاس ! مرا آزار كردى .\r\nگفتم : انا للّه وانا اليه راجعون ، پناه مىبرم به خدا وبه دين اسلام از آنكه آزار كنم رسول خدا را .\r\nپس حضرت فرمود : هر كه على را آزار كند مرا آزار كرده است « 3 » .\r\nوكلينى به سند معتبر از حضرت صادق عليه السّلام روايت كرده است كه حضرت أمير المؤمنين عليه السّلام فرمود : رسول خدا صلّى اللّه عليه وآله وسلّم مرا به يمن فرستاد وفرمود : يا علي ! با كسى مقاتله مكن تا آنكه أو را دعوت نمائى بسوى اسلام ، وبخدا سوگند كه اگر هدايت نمايد حق تعالى\r\n\r\n\r\n","description":"","footnote":"\r\n( 1 ) . رجوع شود به ارشاد شيخ مفيد 1 / 61 - 62 وإعلام الورى 130 ومناقب ابن شهرآشوب 2 / 148 ودلائل النبوة 5 / 396 وذخائر العقبى 109 .\r\n( 2 ) . إعلام الورى 130 .\r\n( 3 ) . إعلام الورى 130 ؛ طرائف 75 ؛ التاريخ الكبير بخارى 6 / 307 ودر آن فقط ذيل روايت ذكر شده است ؛ مستدرك حاكم 3 / 131 - 132 ؛ مناقب خوارزمي 93 ؛ ذخائر العقبى 65 ؛ أسد الغابة 4 / 228 ؛ مجمع الزوائد 9 / 129 .\r\n","page_name":" 1360 ","page_number":544},
  {"content":"\r\n\r\nوتو امام اوئى وميراث أو از توست اگر وارثى نداشته باشد ، واگر جنايتي كند بر توست « 1 » .\r\nودر كتاب بصائر الدرجات به سند معتبر از حضرت أمير المؤمنين عليه السّلام روايت كرده است كه : حضرت رسول صلّى اللّه عليه وآله وسلّم مرا طلبيد كه بسوى يمن بفرستد تا اصلاح كنم ميان ايشان ، پس گفتم : يا رسول اللّه ! ايشان جماعت بسيارند ومن جوان خرد سالم ، حضرت فرمود : يا علي ! چون به بالاى گردنگاه « أفيق » برسى به صداى بلند ندا كن : اى درختان واى سنگها واى زمينها ! رسول خدا صلّى اللّه عليه وآله وسلّم شما را سلام مىرساند .\r\nحضرت أمير عليه السّلام فرمود : چون روانه شدم وبر بالاى عقبهء « أفيق » برآمدم وبر شهر يمن مشرف گرديدم ديدم أهل يمن همه بسوى من رو آوردند ونيزه‌هاى خود را راست كرده بودند وكمانهاى خود را حمايل كرده بودند وشمشيرها از غلاف كشيده بودند وبه قصد هلاك من مىآمدند ، پس به آواز بلند آنچه حضرت فرموده بود گفتم ، پس نماند هيچ درختى وسنگى وكلوخى وقطعهء زمينى مگر آنكه به لرزه در آمدند وهمه به يك آواز گفتند كه : بر محمد رسول خدا صلّى اللّه عليه وآله وسلّم باد سلام وبر تو باد سلام .\r\nچون أهل يمن اين حالت را مشاهده نمودند پاها وزانوهاى ايشان بلرزيد وحربه‌ها از دستهاى ايشان بر زمين افتاد وبه سرعت به قدم أطاعت بسوى من متوجه شدند ، پس اصلاح كردم ميان ايشان وبرگشتم « 2 » .\r\nوشيخ طبرسى به سند معتبر از حضرت أمير المؤمنين عليه السّلام روايت كرده است كه : چون حضرت رسول صلّى اللّه عليه وآله وسلّم مرا به يمن فرستاد به حضرت عرض كردم كه : مرا مىفرستى كه حكم كنم در ميان ايشان ومن در حداثت سنم ونمىدانم كه چگونه حكم بايد كرد ؟\r\nحضرت دست مبارك خود را بر سينهء من زد وفرمود : خداوندا ! دل أو را هدايت كن وزبان أو را ثابت گردان ؛ پس بحقّ آن خداوندى كه جانم بدست قدرت اوست كه بعد از آن هرگز\r\n\r\n\r\n","description":"","footnote":"\r\n( 1 ) . رجوع شود به كافى 5 / 28 و 36 ؛ تهذيب الأحكام 6 / 141 .\r\n( 2 ) . بصائر الدرجات 501 و 503 ودر آن « عقبهء فيق » ذكر شده است . ونيز رجوع شود به خرايج 2 / 492 - 493 كه در آن نام عقبه ذكر نشده است .\r\n","page_name":" 1361 ","page_number":545},
  {"content":"\r\n\r\nشك نكردم در حكمي كه ميان دو كس كردم « 1 » .\r\nقطب راوندى وغير أو به سندهاى معتبر روايت كرده‌اند كه : چون حضرت أمير المؤمنين عليه السّلام به يمن رفت ، أسب مردى رها شد ولگد زد بر مردى وأو را كشت ووارثان مقتول صاحب أسب را گرفتند وبه خدمت حضرت أمير المؤمنين عليه السّلام آوردند ودعوى خون بر أو كردند ، وصاحب أسب گواه گذرانيد كه أسب بىتقصير أو رها شده وبيرون آمده است ، حضرت أمير ديهء أو را بر آن شخص لازم نگردانيد .\r\nپس اولياى آن مرد كشته شده به نزد حضرت رسول صلّى اللّه عليه وآله وسلّم آمدند از يمن وشكايت أمير المؤمنين عليه السّلام را كردند كه : در اين حكم بر ما جور كرده است وخون كشته‌شدهء ما را ضايع كرده است ؛ رسول خدا صلّى اللّه عليه وآله وسلّم فرمود : علي بن أبي طالب ظلم‌كننده نيست واز براي ستم خلق نشده است وولايت وامامت بعد از من از على است وحكم ، حكم اوست وگفته ، گفتهء اوست ، رد نمىكند حكم أو را وگفتهء أو را وامامت أو را مگر كافرى ، وراضى نمىشود به حكم أو وامامت أو مگر مؤمني .\r\nچون أهل يمن اين سخنان را شنيدند گفتند : راضى شديم به حكم حضرت أمير وقول أو .\r\nپس رسول خدا صلّى اللّه عليه وآله وسلّم فرمود : اين توبهء شماست از آنچه گفتيد « 2 » .\r\nوكلينى به سند معتبر از حضرت امام رضا عليه السّلام روايت كرده است كه : حضرت أمير المؤمنين عليه السّلام چون از يمن مراجعت نمود چهار أسب به هديه از براي رسول خدا صلّى اللّه عليه وآله وسلّم آورد ، حضرت فرمود : صفت اسبان را از براي من بيان كن .\r\nحضرت أمير عليه السّلام فرمود : به رنگهاى مختلفند .\r\nرسول خدا صلّى اللّه عليه وآله وسلّم فرمود : در ميان آنها اسبى هست كه سفيدى داشته باشد ؟\r\nفرمود : بلى ، أسب سرخى هست كه سفيدى دارد .\r\n\r\n\r\n","description":"","footnote":"\r\n( 1 ) . إعلام الورى 130 ؛ طبقات ابن سعد 2 / 257 . ونيز رجوع شود به مستدرك حاكم 3 / 146 وتاريخ بغداد 12 / 444 وأسد الغابة 4 / 95 وتذكرة الخواص 44 وتاريخ الخلفاء 170 .\r\n( 2 ) . قصص الأنبياء راوندى 286 ؛ امالى شيخ صدوق 285 .\r\n","page_name":" 1362 ","page_number":546},
  {"content":"\r\n\r\nرسول خدا صلّى اللّه عليه وآله وسلّم فرمود : براي من نگاه دار .\r\nپس حضرت أمير عليه السّلام فرمود : دو أسب كهر است كه هر دو سفيدى دارند .\r\nرسول خدا صلّى اللّه عليه وآله وسلّم فرمود : به حضرت امام حسن وحضرت امام حسين بده .\r\nأمير المؤمنين عليه السّلام فرمود : أسب چهارم سياه يك رنگ است .\r\nحضرت فرمود : آن را بفروش وزرش را خرج عيال خود كن ، بدرستى كه ميمنت اسبان در سفيدى پيشانى ودست وپا مىباشد « 1 » .\r\n\r\n\r\n","description":"","footnote":"\r\n( 1 ) . كافى 6 / 535 ؛ من لا يحضره الفقيه 2 / 285 .\r\n","page_name":" 1363 ","page_number":547},
  {"content":"\r\n\r\n\r\nفصل سوم در آمدن اشراف وطوايف عرب وغير ايشان به خدمت آن حضرت وساير وقايعى كه تا حجة الوداع واقع شد\r\nشيخ طبرسى وابن شهرآشوب وديگران روايت كرده‌اند كه : در سال نهم هجرت اشراف وقبايل عرب رو به آن حضرت آوردند وأفواج ايشان مىآمدند وبه شرف اسلام مشرّف مىشدند « 1 » .\r\nوگويند : در اين سال رسولان پادشاهان حمير به خدمت آن حضرت رسيدند ونامهء ايشان را آوردند كه ايشان اظهار اسلام كرده بودند ورسول ايشان حارث بن كلال ونعيم بن كلال وگروه ديگر بودند « 2 » .\r\nوگويند : در اين سال زن غامديه را حضرت سنگسار فرمود به سبب آنكه خود چهار مرتبه اقرار كرد به زنا « 3 » .\r\nودر اين سال حضرت أمان فرمود ميان عويمر بن حارث وزن أو ، چنانكه شيخ طبرسى روايت كرده است از ابن عباس كه : چون آيهء حدّ فحش نازل شد عاصم بن عدي گفت : يا رسول اللّه ! اگر مردى از ما با زن خود مردى را ببيند ، اگر بگويد كه چه ديده است\r\n\r\n\r\n","description":"","footnote":"\r\n( 1 ) . رجوع شود به إعلام الورى 126 ومناقب ابن شهرآشوب 1 / 265 والمنتظم 3 / 353 - 357 .\r\n( 2 ) . تاريخ طبري 2 / 191 ؛ المنتظم 3 / 372 ؛ البداية والنهاية 5 / 68 ، ودر همهء اين مصادر « حارث بن عبد كلال ونعيم بن عبد كلال » ذكر شده است .\r\n( 3 ) . المنتظم 3 / 374 .\r\n","page_name":" 1364 ","page_number":548},
  {"content":"\r\n\r\nهشتاد تازيانه مىزنند أو را ، واگر برود كه چهار گواه پيدا كند تا گواهان را مىآورد آن مرد فارغ شده است ورفته است .\r\nحضرت فرمود : آية چنين نازل شده است اى عاصم .\r\nپس قبول كرد وبرگشت ودر راه هلال بن أمية را ديد كه مىگفت : « انا للّه وانا اليه راجعون » ، از سبب آن مقال سؤال نمود گفت : شريك بن سحما را بر روى شكم زن خود خوله يافتم ؛ پس با هلال برگشت به خدمت رسول صلّى اللّه عليه وآله وسلّم وهلال واقعهء خود را به حضرت عرض كرد ، رسول خدا صلّى اللّه عليه وآله وسلّم آن زن را طلبيد وفرمود : چه مىگويد شوهر تو در حق تو ؟\r\nخوله گفت : شريك گاهى به خانهء ما مىآمد واز ما قرآن مىآموخت وبسيار بود كه أو را در خانه مىگذاشت نزد من وبيرون مىرفت نمىدانم أو را در اين باب غيرتى عارض شده است يا آنكه بخلى أو را مانع شده است از نفقه دادن من كه مرا به چنين تهمتى متهم مىسازد .\r\nپس در اين وقت حق تعالى آيهء لعان را فرستاد وحضرت ميان ايشان لعان واقع ساخت وميان ايشان جدائى افكند وحكم فرمود كه فرزند از آن زن است وپدرى ندارد ومردم نبايد كه نسبت زنا به آن زن بدهند ، پس حضرت فرمود كه : اگر با اين صفات بيايد آن فرزند از شوهرش خواهد بود ، واگر با فلان صفات بيايد از شريك خواهد بود « 1 » ؛ چون آن فرزند متولد شد با صفاتى بود كه حضرت آخر فرمود وشبيه‌ترين خلق خدا بود به شريك « 2 » .\r\nوگفته‌اند كه : در اين سال نجاشي به رحمت الهى واصل شد در ماه رجب ، ورسول خدا صلّى اللّه عليه وآله وسلّم در روز فوت أو در مدينه بر أو نماز كرد چنانكه گذشت . وروايت كرده‌اند كه :\r\nچون نجاشي فوت شد پيوسته در قبر أو نوري مىيافتند « 3 » .\r\nودر اين سال امّ كلثوم دختر حضرت رسول صلّى اللّه عليه وآله وسلّم وفات يافت در ماه شعبان .\r\n\r\n\r\n","description":"","footnote":"\r\n( 1 ) . مجمع البيان 4 / 127 - 128 .\r\n( 2 ) . بحار الأنوار 21 / 368 به نقل از كتاب المنتقى في مولود المصطفى .\r\n( 3 ) . المنتظم 3 / 375 .\r\n","page_name":" 1365 ","page_number":549},
  {"content":"\r\n\r\nوگويند : در اين سال عبد اللّه بن أبي سلول منافق مرد « 1 » .\r\nوگفته‌اند كه : در سال دهم هجرت گروه سلامان به خدمت آن حضرت آمدند ، وگروه قبيلهء محارب نيز در حجة الوداع به خدمت آن حضرت رسيدند ، ودر اين سال اشراف قبيلهء أزد به خدمت حضرت آمدند وسركردهء ايشان صرد بن عبد اللّه بود ، ودر ماه رمضان اين سال اشراف قبيلهء غسان وقبيلهء عامر به خدمت آن حضرت آمدند ومسلمان شدند وجايزه‌ها يافتند .\r\nوباز در اين سال وفد قبيلهء زبيد به خدمت پيغمبر صلّى اللّه عليه وآله وسلّم آمدند ومسلمان شدند وعمرو بن معدى كرب در ميان ايشان بود .\r\nودر اين سال گروه عبد القيس واشراف كنده آمدند به خدمت حضرت وأشعث بن قيس در ميان ايشان بود ؛ واشراف قبيلهء بنى حنيفة نيز آمدند ومسيلمهء كذّاب در ميان ايشان بود ، وچون مسيلمة به وطن خود برگشت مرتد شد ودعوى پيغمبرى كرد .\r\nودر اين سال اشراف قبيلهء بجيله نيز آمدند وجرير بن عبد اللّه بجلى در ميان ايشان بود با صد وپنجاه نفر از قوم أو .\r\nودر اين سال سيد وعاقب با نصاراى نجران آمدند وامتناع از مباهله نمودند چنانكه گذشت .\r\nوأيضا در اين سال رسولان قبيلهء عبس وقبيلهء خولان آمدند .\r\nودر اين سال اشراف قبيلهء عامر بن صعصعه آمدند ودر ميان ايشان بودند عامر بن الطفيل وأربد بن قيس « 2 » .\r\nوشيخ طبرسى روايت كرده است كه : چون ايشان به خدمت حضرت مىآمدند عامر به أربد گفت كه : من حضرت را مشغول سخن مىگردانم پس چون مشغول گردد تو أو را به شمشير بزن ، چون آمدند عامر به حضرت گفت : با من دوستى ومحبت كن ومرا يار خود\r\n\r\n\r\n","description":"","footnote":"\r\n( 1 ) . كامل ابن أثير 2 / 291 ؛ العبر 1 / 9 و 10 .\r\n( 2 ) . رجوع شود به تاريخ طبري 2 / 196 - 204 والمنتظم 3 / 379 - 384 و 4 / 3 - 4 .\r\n","page_name":" 1366 ","page_number":550},
  {"content":"\r\n\r\nگردان .\r\nرسول خدا صلّى اللّه عليه وآله وسلّم فرمود : چنين نمىكنم تا آنكه ايمان به خداوند يگانه بياوريد ؛ دو مرتبه گفت وحضرت چنين جواب فرمود .\r\nچون رسول خدا صلّى اللّه عليه وآله وسلّم امتناع نمود گفت : بخدا سوگند كه مدينه را پر خواهم كرد از سواران وپيادگان كه به جنگ تو خواهم آورد ؛ وبه روايت ديگر گفت با حضرت كه : اگر مسلمان شوم براي من چه خواهد بود ؟\r\nرسول خدا صلّى اللّه عليه وآله وسلّم فرمود : از براي تو خواهد بود آنچه از براي همهء مسلمانان است وبر تو لازم خواهد بود آنچه بر ايشان لازم است .\r\nأو گفت كه : خلافت وپادشاهى را بعد از خود براي من قرار ده .\r\nحضرت فرمود كه : اين بدست من نيست ، بدست خداست ، هر جا كه خواهد قرار مىدهد .\r\nگفت : پس مرا پادشاه صحرا گردان وتو پادشاه شهر باش .\r\nرسول خدا صلّى اللّه عليه وآله وسلّم فرمود : اين هم نمىشود .\r\nگفت : چه چيز از براي من قرار مىكنى ؟\r\nحضرت فرمود : آن را قرار مىكنم كه عنانهاى اسبان را به دست گيرى ودر راه خدا جهاد كنى .\r\nگفت : امروز اين در دست من هست ، چه احتياج به تو دارم « 1 » ؟ !\r\nپس چون پشت كرد حضرت فرمود كه : خداوندا ! كفايت كن از من شر عامر بن الطفيل را .\r\nچون از خدمت حضرت بيرون رفتند عامر به أربد گفت كه : چه شد آنچه من تو را به آن امر كرده بودم ؟\r\nأربد گفت : بخدا سوگند كه هرگاه اراده كردم كه شمشير بر أو فرود آورم تو را در ميان\r\n\r\n\r\n","description":"","footnote":"\r\n( 1 ) . البداية والنهاية 5 / 54 .\r\n","page_name":" 1367 ","page_number":551},
  {"content":"\r\n\r\nخود وأو ديدم ، آيا مىخواستى كه تو را به شمشير بزنم ؟ !\r\nپس در عرض راه به نفرين آن حضرت حق تعالى طاعونى بر عامر فرستاد وغدهء طاعون در گردن أو ظاهر شد ، در خانهء زنى از بنى سلول فرود آمد وچون مشرف بر مرگ شد گفت : آيا غده‌اى مانند غدهء شتر در گردن من در آمده است ودر خانهء زن سلوليّه مىميرم ؟ ! وبودن ايشان در آن قبيله ننگ بود از براي ايشان ، پس با اين تحسر به جهنم واصل شد .\r\nوأربد بن قيس چون أو را دفن كرد با أصحاب خود روانهء قبيلهء خود گرديد ، پس در اثناى راه حق تعالى صاعقه بر أو فرستاد كه أو را با شترش هلاك كرد . ودر كتاب أبان بن عثمان مذكور است كه عامر وأربد بعد از غزوهء بنى النضير به خدمت حضرت آمدند « 1 » .\r\nوأيضا شيخ طبرسى روايت كرده است كه : عروة بن مسعود ثقفى به خدمت حضرت رسول صلّى اللّه عليه وآله وسلّم آمد ومسلمان شد ورخصت طلبيد از حضرت كه به قوم خود برگردد ، حضرت فرمود : مىترسم كه تو را بكشند ، عروه گفت كه : اگر مرا در خواب ببينند بيدار نمىكنند ؛ پس حضرت أو را مرخص فرمود ، چون به طايف رسيد ايشان را دعوت كرد بسوى اسلام ونصيحت كرد ايشان را ، پس أو را نافرمانى كردند وسخنان بد به أو گفتند ، چون روز ديگر صبح طالع شد وبه نماز صبح ايستاد در غرفهء خانهء خود ودر اذان وتشهد كلمتين از أو شنيدند ، ملعونى از آن قبيله تيرى بسوى أو افكند وأو را هلاك گردانيد ، ومعجزهء آن حضرت ظاهر شد ، پس بعد از كشتن أو زيادة از ده نفر از اشراف آن قبيله به رسالت از جانب ايشان آمدند به خدمت رسول خدا صلّى اللّه عليه وآله وسلّم ومسلمان شدند ، پس حضرت ايشان را گرامى داشت وبخششها فرمود به ايشان وأمير گردانيد بر ايشان عثمان بن أبي العاص بن بشر را وأو سوره‌اى چند از قرآن ياد گرفته بود ، پس چون قبيلهء ثقيف مسلمان شدند رسولان واشراف ساير قبايل عرب فوج فوج به خدمت رسول خدا صلّى اللّه عليه وآله وسلّم شتافتند واز جملهء ايشان عطارد بن حاجب بن زراره بود كه با اشراف قبيلهء بنى تميم به\r\n\r\n\r\n","description":"","footnote":"\r\n( 1 ) . إعلام الورى 126 .\r\n","page_name":" 1368 ","page_number":552},
  {"content":"\r\n\r\nخدمت رسول خدا صلّى اللّه عليه وآله وسلّم آمده واقرع بن حابس وزبرقان بن بدر وقيس بن عاصم وعيينة بن حصن فزاري وعمرو بن اهتم با ايشان بودند ، پس حضرت رسول صلّى اللّه عليه وآله وسلّم ايشان را أمان داد واكرام ايشان نمود « 1 » .\r\nگويند كه : در سال دهم حضرت رسول صلّى اللّه عليه وآله وسلّم امراء خود را براي گرفتن زكات بسوى شهرها وقبايل عرب فرستاد « 2 » .\r\nومنقول است كه در اين سال آيات قبول شهادت أهل كتاب در وصيت نازل شد ، چنانكه علي بن إبراهيم روايت كرده است كه : ابن بندى وابن أبي ماريه دو نصراني بودند ، ومسلمانى بود كه أو را تميم دارى مىگفتند به رفاقت اين دو نصراني متوجه سفري گرديد ، وبا تميم خورجينى ومتاعي چند وآنيه‌اى كه نقش كرده بودند آن را به طلا وگردنبندى بود واينها را مىبرد كه در بعضي از بازارهاى عرب بفروشد ، چون به نزديك مدينه رسيدند تميم بيمار شد ، وچون نزديك مرگ أو شد آنچه با خود همراه داشت به آن دو نصراني داد وامر كرد ايشان را كه آنها را به وارثان أو برسانند ، پس بعد از آنكه وارد مدينه شدند آنچه تميم به ايشان داده بود به وارثان رسانيدند وآنية وقلادة را نگاه داشتند وندادند ، پس ورثهء ميت از ايشان پرسيدند كه : آيا تميم بيمارى بسيار كشيد كه خرج بسيارى در آن بيمارى كرده باشد ؟\r\nايشان گفتند كه : بيمارى نكشيد مگر چند روزى اندك .\r\nورثه گفتند كه : آيا چيزى از أو دزديدند در اين راه ؟ گفتند : نه .\r\nورثه گفتند : آيا تجارتي كرد در اين سفر كه زيانى كرده باشد در آن تجارت ؟ گفتند :\r\nنه .\r\nورثه گفتند : پس ما نمىيابيم در ميان متاع أو نفيس‌ترين چيزهائى كه با أو بود كه آن آنيهء منقوش به طلا وگردنبند بود ؟ ! گفتند : آنچه به ما داده بود ما به شما رسانيديم .\r\n\r\n\r\n","description":"","footnote":"\r\n( 1 ) . إعلام الورى 125 - 126 .\r\n( 2 ) . كامل ابن أثير 2 / 301 .\r\n","page_name":" 1369 ","page_number":553},
  {"content":"\r\n\r\nپس ورثهء ميت آن دو نصراني را به خدمت حضرت رسول صلّى اللّه عليه وآله وسلّم آوردند وبر ايشان دعوى كردند وحضرت موافق ظاهر شرع قسم متوجه آن دو نصراني گردانيد كه منكر بودند وايشان قسم خوردند ورفتند ، پس بعد از چند روز آنية وگردنبند در دست ايشان ظاهر شد ، وورثه اين خبر را به حضرت رسول صلّى اللّه عليه وآله وسلّم رسانيدند ، پس حضرت رسول در اين باب منتظر حكم الهى گرديد وحق تعالى اين آيات را فرستاد  يا أَيُّهَا الَّذِينَ آمَنُوا شَهادَةُ بَيْنِكُمْ إِذا حَضَرَ أَحَدَكُمُ الْمَوْتُ . . .  « 1 » پس حضرت ورثهء تميم را طلبيد وايشان را سوگند داد به نحوى كه در آية مذكور است ، چون سوگند ياد كردند ، آنية وگردنبند را از ايشان گرفته به ورثهء ميت داد « 2 » ، وتفصيل اين حكم در كتب فقه مذكور وميان علماء مشهور است .\r\n\r\n\r\n","description":"","footnote":"\r\n( 1 ) . سورهء مائده : 106 .\r\n( 2 ) . تفسير قمى 1 / 189 ودر آن بجاى تميم دارى ، تميم دارمى ذكر شده است .\r\n","page_name":" 1370 ","page_number":554},
  {"content":"\r\n\r\n\r\nباب چهل ونهم در بيان حجة الوداع است وآنچه در آن سفر واقع شد وبيان ساير حجها وعمره‌هاى آن حضرت\r\n\r\n","description":"","footnote":"","page_name":" 1371 ","page_number":555},
  {"content":"\r\n . \r\n","description":"","footnote":"","page_name":" 1372 ","page_number":556},
  {"content":"\r\n\r\nكلينى به سندهاى صحيح وحسن از حضرت امام جعفر صادق عليه السّلام روايت كرده است كه : حضرت رسول صلّى اللّه عليه وآله وسلّم بعد از هجرت ده سال در مدينه ماند وحج بجا نياورد تا آنكه در سال دهم حق تعالى اين آية را فرستاد   وَأَذِّنْ فِي النَّاسِ بِالْحَجِّ يَأْتُوكَ رِجالًا وَعَلى كُلِّ ضامِرٍ يَأْتِينَ مِنْ كُلِّ فَجٍّ عَمِيقٍ . لِيَشْهَدُوا مَنافِعَ لَهُمْ   « 1 » يعنى : « ندا در ده در ميان مردم به حج وبطلب ايشان را بسوى آن تا بيايند بسوى تو در حالتي كه پيادگان باشند وسواران باشند بر هر شتر لاغرى وآيند بسوى تو از هر درهء عميقى يا از هر راه دورى تا حضار شوند منفعتهاى خود را براي دنيا وعقبى » ، پس امر كرد رسول خدا صلّى اللّه عليه وآله وسلّم مؤذنان را كه اعلام نمايند مردم را به آوازهاى بلند به آنكه حضرت رسول صلّى اللّه عليه وآله وسلّم در اين سال به حج مىرود ، پس مطّلع شدند بر حج رفتن آن حضرت هر كه در مدينه حاضر بود ودر أطراف مدينه واعراب باديه .\r\nوحضرت نامه‌ها نوشت بسوى هر كه داخل شده بود در اسلام كه رسول خدا صلّى اللّه عليه وآله وسلّم ارادهء حج دارد پس هر كه طاقت حج دارد حاضر شود ؛ پس همه حاضر شدند براي حج آن حضرت ودر همه حال تابع آن حضرت بودند ونظر مىكردند كه آنچه آن حضرت بجا مىآورد بجا آورند وآنچه مىفرمايد أطاعت نمايند .\r\nوچهار روز از ماه ذىقعده مانده بود كه حضرت بيرون رفت ، چون به ذي الحليفة رسيد أول زوال شمس بود ، پس مردم را امر فرمود موى زير بغل وموى زهار را ازاله كنند وغسل نمايند وجامه‌هاى دوخته را بكنند ولنگى وردائي بپوشند ، پس غسل احرام\r\n\r\n\r\n","description":"","footnote":"\r\n( 1 ) . سورهء حج : 27 و 28 .\r\n","page_name":" 1373 ","page_number":557},
  {"content":"\r\n\r\nبجا آورد وداخل مسجد شجره شد ونماز ظهر را در آن مسجد ادا نمود ، پس عزم نمود بر حج تنها كه عمره در آن داخل نباشد - زيرا حج تمتع هنوز نازل نشده بود - واحرام بست واز مسجد بيرون آمد ، وچون به بيدار رسيد نزد ميل أول مردم صف كشيدند از دو طرف راه ، وحضرت تلبيهء حج به تنهائى فرموده وگفت : « لبّيك اللّهمّ لبّيك لا شريك لك لبّيك انّ الحمد والنّعمة لك والملك لا شريك لك » وحضرت در تلبيهء خود « ذي المعارج » بسيار مىگفت وتلبيه را تكرار مىنمود در هر وقت كه سواره مىديد يا بر تلى بالا مىرفت يا از واديى به زير مىرفت ودر آخر شب وبعد از نمازها ؛ وهدى با خود راند شصت وشش يا شصت وچهار شتر - وبه روايت صحيح ديگر : صد شتر سياق نمود « 1 » - .\r\nوروز چهارم ماه ذيحجه داخل مكهء معظمه شد وچون به در مسجد الحرام رسيد از در بنى شيبه داخل شد وبر در مسجد ايستاد وحمد وثناى الهى بجاى آورد وبر پدرش إبراهيم عليه السّلام صلوات فرستاد ، بعد به نزديك حجر الأسود آمد ودست بر حجر ماليد وآن را بوسيد وهفت شوط بر دور خانهء كعبه طواف كرد ودر پشت مقام إبراهيم دو ركعت نماز طواف بجا آورد .\r\nوچون فارغ شد به نزد چاه زمزم رفت واز آب آن بياشاميد وگفت : « اللّهمّ انّي أسألك علما نافعا ورزقا واسعا وشفاء من كلّ داء وسقم » واين دعا را رو به كعبه خواند .\r\nپس به نزديك حجر آمد ودست بر حجر ماليد وآن را بوسيد ومتوجه صفا شد واين آية را تلاوت فرمود  إِنَّ الصَّفا وَالْمَرْوَةَ مِنْ شَعائِرِ اللَّهِ فَمَنْ حَجَّ الْبَيْتَ أَوِ اعْتَمَرَ فَلا جُناحَ عَلَيْهِ أَنْ يَطَّوَّفَ بِهِما  « 2 » يعنى : « بدرستى كه كوه صفا وكوه مروه از علامتهاى مناسك الهى است ، پس كسى كه حج كند خانه را يا عمره كند پس باكى نيست بر أو آنكه طواف كند به صفا ومروه » .\r\nپس بر كوه صفا بالا رفت ورو به جانب ركن يماني نمود وحمد وثناى الهى بجاى\r\n\r\n\r\n","description":"","footnote":"\r\n( 1 ) . كافى 4 / 248 .\r\n( 2 ) . سورهء بقره : 158 .\r\n","page_name":" 1374 ","page_number":558},
  {"content":"\r\n\r\nآورد ودعا كرد به قدر آنكه كسى سورهء بقره را به تأنّى بخواند ، پس سراشيب شد از صفا ومتوجه كوه مروه گرديد وبر مروه بالا رفت وبه قدر آنچه توقف نموده بود در صفا در مروه نيز توقف نمود ، پس باز از كوه مروه به زير آمد ومتوجه صفا گرديد ، وباز بر كوه صفا توقف نمود ودعا خواند ، ومتوجه مروه شد ، تا آنكه هفت شوط بجا آورد .\r\nچون از سعى فارغ شد وهنوز بر كوه مروه ايستاده بود رو به جانب مردم نمود وحمد وثناى الهى بجا آورد پس اشاره به پشت سر خود نمود وفرمود : اين جبرئيل است وامر مىكند مرا كه امر نمايم كسى را كه هدى با خود نياورده است به آنكه محل گردد « 1 » وحج خود را به عمره منقلب گرداند ، واگر من مىدانستم چنين خواهد شد هدى با خود نمىآوردم وچنان مىكردم كه شما مىكنيد وليكن هدى با خود رانده‌ام وسزاوار نيست رانندهء هدى را كه محل گردد تا آنكه هدى به محل خود برسد .\r\nپس مردى از صحابه ( عمر ) گفت : ما چگونه به حج بيرون رويم واز سر وموهاى ما آب غسل جنابت چكد ؟ !\r\nحضرت رسول صلّى اللّه عليه وآله وسلّم أو را فرمود : تو هرگز ايمان به حج تمتع نخواهى آورد .\r\nپس سراقة بن مالك بن جعشم كناني برخاست وعرض كرد : يا رسول اللّه ! احكام دين خود را دانستيم چنانكه گويا امروز مخلوق شده‌ايم ، پس بفرما كه آنچه ما را امر فرمودى در باب حج مخصوص اين سال است يا هميشه ما بايد حج تمتع بجا آوريم ؟\r\nحضرت رسول صلّى اللّه عليه وآله وسلّم فرمود : مخصوص اين سال نيست بلكه ابد الآباد اين حكم جارى است .\r\nپس حضرت رسول صلّى اللّه عليه وآله وسلّم انگشتان دستهاى خود را در يكديگر داخل گردانيد وفرمود : داخل شد عمره در حج تا روز قيامت .\r\nدر اين وقت حضرت أمير المؤمنين عليه السّلام كه از جانب يمن به فرمودهء حضرت رسول متوجه حج گرديده بود داخل مكة شد ، وچون به خانهء حضرت فاطمه عليها السّلام داخل شد ديد\r\n\r\n\r\n","description":"","footnote":"\r\n( 1 ) . از احرام خارج شود .\r\n","page_name":" 1375 ","page_number":559},
  {"content":"\r\n\r\nكه فاطمه عليها السّلام محل گرديده وبوى خوش از أو شنيد وجامه‌هاى ملوّن در بر أو ديد پس گفت : اين چيست اى فاطمه وپيش از وقت محل شدن چرا محل شده‌اى ؟\r\nحضرت فاطمه عليها السّلام گفت كه : رسول خدا صلّى اللّه عليه وآله وسلّم مرا چنين امر كرد .\r\nپس حضرت أمير المؤمنين عليه السّلام بيرون آمد وبه خدمت حضرت رسول صلّى اللّه عليه وآله وسلّم شتافت كه حقيقت حال را معلوم نمايد ، چون به خدمت حضرت رسيد گفت : يا رسول اللّه ! من فاطمه را ديدم كه محل گرديده وجامه‌هاى رنگين پوشيده است .\r\nحضرت فرمود : من امر كرده‌ام مردم را كه چنين كنند ، پس تو يا علي به چه چيز احرام بسته‌اى ؟\r\nگفت : يا رسول اللّه ! چنين احرام بستم كه : احرام مىبندم مانند احرام رسول خدا .\r\nحضرت فرمود : بر احرام خود باقي باش مثل من ، وتو شريك منى در هدى من .\r\nحضرت صادق عليه السّلام فرمود كه : حضرت رسول صلّى اللّه عليه وآله وسلّم در آن أيامي كه در مكة بود با أصحاب خود در ابطح نزول فرموده بود وبه خانه‌ها فرود نيامده بود ، پس چون روز هشتم ماه ذيحجه شد نزد زوال شمس امر كرد مردم را كه غسل احرام بجا آورند واحرام به حج بندند ، واين است معنى آنچه حق تعالى فرموده است كه  فَاتَّبِعُوا مِلَّةَ إِبْراهِيمَ  « 1 » كه مراد از اين متابعت در حج تمتع است .\r\nپس حضرت رسول صلّى اللّه عليه وآله وسلّم بيرون رفت با أصحاب خود تلبيه‌گويان به حج تا آنكه به منى رسيدند پس نماز ظهر وعصر وشام وخفتن وصبح را در منى بجا آوردند وبامداد روز نهم بار كرد با أصحاب خود ومتوجه عرفات گرديد .\r\nواز جمله بدعتهاى قريش آن بود كه ايشان از مشعر الحرام تجاوز نمىكردند ومىگفتند : ما أهل حرميم واز حرم بيرون نمىرويم ، وساير مردم به عرفات مىرفتند وچون مردم از عرفات بار مىكردند وبه مشعر مىآمدند ايشان با مردم از مشعر به منى مىآمدند ، وقريش اميد آن داشتند كه حضرت در اين باب با ايشان موافقت نمايد ، پس\r\n\r\n\r\n","description":"","footnote":"\r\n( 1 ) . سورهء آل عمران : 95 .\r\n","page_name":" 1376 ","page_number":560},
  {"content":"\r\n\r\nحق تعالى اين آية را فرستاد  ثُمَّ أَفِيضُوا مِنْ حَيْثُ أَفاضَ النَّاسُ  « 1 » يعنى : « پس بار كنيد از آنجا كه بار كردند مردم » . حضرت فرمود كه : مراد از مردم در اين آية حضرت إبراهيم وإسماعيل وإسحاق عليهم السّلام‌اند وپيغمبرانى كه بعد از ايشان بودند كه همه از عرفات افاضه مىنمودند ، پس چون قريش ديدند كه قبهء حضرت رسول صلّى اللّه عليه وآله وسلّم از مشعر گذشت بسوى عرفات در دلهاى ايشان خدشه‌اى بهم رسيد زيرا كه اميد داشتند كه حضرت از مكان ايشان افاضه نمايد وبه عرفات نرود ، پس حضرت رفت تا به « نمره » فرود آمد در برابر درختان أراك « 2 » پس خيمهء خود را در آنجا برپا كرد ومردم خيمه‌هاى خود را بر دور خيمهء حضرت زدند .\r\nوچون زوال شمس شد حضرت غسل كرد وبا قريش وساير مردم داخل عرفات گرديد ودر آن وقت تلبيه را قطع نمود وآمد تا به موضعي كه مسجد آن حضرت مىگويند ودر آنجا ايستاد ومردم بر دور آن حضرت ايستادند پس خطبه‌اى ادا نمود وايشان را امر ونهى فرمود ، پس با مردم نماز ظهر وعصر را بجا آورد به يك اذان ودو اقامه ، پس رفت بسوى محل وقوف ودر آنجا ايستاد ومردم مبادرت مىكردند بسوى شتر آن حضرت ونزديك شتر مىايستادند ، پس حضرت شتر را حركت داد وايشان نيز حركت كردند وبر دور ناقة جمع شدند ، حضرت فرمود : اى گروه مردم ! موقف همين زير پاى ناقهء من نيست وبه دست مبارك خود اشاره نمود به تمام موقف عرفات وفرمود كه : اينها همه موقف است .\r\nپس مردم پراكنده شدند ودر مشعر الحرام نيز چنين كردند ، پس مردم در عرفات ماندند تا قرص آفتاب فرو رفت ، پس حضرت بار كرد ومردم بار كردند وامر نمود ايشان را به تأنّى .\r\n- پس حضرت صادق عليه السّلام فرمود كه : مشركان از عرفات پيش از غروب آفتاب بار\r\n\r\n\r\n","description":"","footnote":"\r\n( 1 ) . سورهء بقره : 199 .\r\n( 2 ) . أراك : درختى است شبيه به درخت أنار ، برگهايش پهن وهميشه سبز است ، چون آن سست وخاردار است ، از شاخه‌ها وبرگهايش مسواك درست مىكنند ، در مناطق گرمسير مىرويد . ( فرهنگ عميد 1 / 127 ) .\r\n","page_name":" 1377 ","page_number":561},
  {"content":"\r\n\r\nمىكردند پس حضرت رسول صلّى اللّه عليه وآله وسلّم مخالفت ايشان نمود وبعد از غروب آفتاب روانه شد فرمود : اى گروه مردم ! حج به تاختن اسبان نمىباشد وبه دوانيدن شتران نمىباشد وليكن از خدا بترسيد وسير نمائيد سير كردن نيكو وضعيفى را پامال مكنيد ومسلمانى را در زير پاى اسبان وشتران مگيريد . وحضرت سر ناقة را آن قدر مىكشيد براي آنكه تند نرود تا آنكه سر ناقة به پيش جهاز مىرسيد ومىفرمود : اى گروه مردم ! بر شما باد به تأنّى « 1 » - تا آنكه داخل مشعر الحرام شد پس در آنجا نماز شام وخفتن را به يك اذان ودو اقامه ادا نمود وشب را در آنجا بسر آورد تا نماز صبح را نيز در آنجا ادا نمود وضعيفان بني هاشم را در شب به منى فرستاد - وبه روايت ديگر : زنان را در شب فرستاد وأسامة بن زيد را همراه ايشان كرد « 2 » - وامر كرد ايشان را كه جمرهء عقبه را نزنند تا آفتاب طالع گردد ، پس چون آفتاب طالع شد از مشعر الحرام روانه شد ودر منى نزول فرمود پس جمرهء عقبه را به هفت سنگ زد .\r\nوشتران هدى كه حضرت رسول صلّى اللّه عليه وآله وسلّم آورده بود شصت وچهار بود يا شصت وشش ، وآنچه حضرت أمير المؤمنين عليه السّلام آورده بود سى وچهار بود يا سى وشش ، ومجموع شتران هر دو صد شتر بودند - وبه روايت ديگر : حضرت أمير المؤمنين عليه السّلام شترى نياورده بود ومجموع صد شتر را حضرت رسول صلّى اللّه عليه وآله وسلّم آورده بود وحضرت أمير را شريك گردانيد در هدى خود وسى وهفت شتر را به آن حضرت داد « 3 » - پس حضرت رسول صلّى اللّه عليه وآله وسلّم شصت وشش شتر را نحر فرمود وحضرت أمير المؤمنين عليه السّلام سى وچهار شتر نحر نمود .\r\nپس حضرت امر فرمود كه از هر شترى از آن صد شتر پارهء گوشتى جدا كردند وهمه را در ديگى از سنگ ريختند پس پختند وحضرت رسول صلّى اللّه عليه وآله وسلّم وحضرت أمير المؤمنين عليه السّلام از مرق آن تناول نمودند تا آنكه از همهء آن شتران خورده باشند وندادند به قصابان پوست آن شتران را ونه جلهاى آن را ونه قلاده‌هاى آن را بلكه همه را تصدق كردند .\r\n\r\n\r\n","description":"","footnote":"\r\n( 1 ) . كافى 4 / 467 .\r\n( 2 ) . كافى 4 / 475 .\r\n( 3 ) . كافى 4 / 249 .\r\n","page_name":" 1378 ","page_number":562},
  {"content":"\r\n\r\nپس حضرت سر تراشيد ودر همان روز متوجه طواف خانهء كعبه گرديد وطواف وسعى را بجا آورد وباز به منى معاودت فرمود ودر منى توقف نمود تا روز سيزدهم كه آخر أيام تشريق است ، ودر آن روز رمى هر سه جمره نمود وبار كرد ومتوجه مكة گرديد ، وچون به ابطح رسيد عايشه گفت : يا رسول اللّه ! ساير زنان تو حج وعمره كنند ومن حج تنها بكنم ؟ ! پس حضرت در ابطح نزول فرمود وعبد الرحمن برادر أو را با أو فرستاد وأو را به تنعيم برد واحرام به عمره بست ، پس آمد وطواف خانهء كعبه كرد ودو ركعت نماز طواف نزد مقام إبراهيم عليه السّلام بجا آورد وسعى ميان صفا ومروه بجا آورد وبه خدمت حضرت آمد ، ودر همان روز بار كرد وداخل مسجد الحرام نشد وطواف خانهء كعبه نكرد ودر وقت داخل شدن از جانب بالاى مكة داخل شد از عقبهء مدنيين ودر وقت رفتن از جانب پائين مكة بيرون رفت از عقبهء ذي طوى « 1 » .\r\nوأيضا به سند معتبر از حضرت امام محمد تقي عليه السّلام روايت كرده است كه در روز نحر در منى طوايف مسلمانان به خدمت حضرت رسول صلّى اللّه عليه وآله وسلّم آمدند پس بعضي گفتند : يا رسول اللّه ! ذبح كرديم پيش از آنكه رمى جمره كنيم ؛ وبعضي گفتند : سر تراشيديم پيش از آنكه ذبح كنيم ، ونماند چيزى ايشان را كه سزاوار باشد كه پيش بكنند مگر آنكه بعد كرده بودند ، ونبود چيزى كه بايست بعد بكنند مگر آنكه بعضي پيش كرده بودند ؛ پس حضرت در جواب مىفرمود : باكى نيست باكى نيست « 2 » ؛ چون به ناداني كرده بودند .\r\nودر كتاب خصال منقول است كه : در حجة الوداع سورهء   إِذا جاءَ نَصْرُ اللَّهِ وَالْفَتْحُ   « 3 » بر رسول خدا صلّى اللّه عليه وآله وسلّم نازل شد در روز دوم أيام تشريق ، پس حضرت دانست از نزول آن سوره كه اين حج آخر است وچون دلالت مىكرد آن سوره بر آنكه آن حضرت دين را رواج داد واز كار مردم فارغ شد ، وامر نمود حق تعالى أو را كه متوجه تسبيح واستغفار گردد از براي خود .\r\n\r\n\r\n","description":"","footnote":"\r\n( 1 ) . رجوع شود به كافى 4 / 245 - 250 .\r\n( 2 ) . كافى 4 / 504 ؛ تهذيب الأحكام 5 / 236 ؛ استبصار 2 / 284 .\r\n( 3 ) . سورهء نصر : 1 .\r\n","page_name":" 1379 ","page_number":563},
  {"content":"\r\n\r\nپس حضرت بر ناقهء عضباى خود سوار شد وحمد وثناى الهى بجاى آورد وفرمود :\r\nاى گروه مردمان ! هر خونى كه در جاهليت ريخته شد آن هدر است وبازخواستى ندارد ، وأول خونى را كه هدر مىگردانم خون حارث بن ربيعة بن حارث است وأو شير خورده بود در قبيلهء بنى هذيل وقبيلهء بنو ليث أو را كشته بودند يا بر عكس ، وبه اين سبب هميشه در ميان اين دو قبيله كشش ونزاع بود ؛ وهر سودى كه در جاهليت قرار داده بودند همه باطل است ، وأول سودى را كه بر طرف مىكنم سودهاى عباس بن عبد المطلب است كه از مردم مىطلبيد .\r\nأيها الناس ! بدرستى كه زمانه گرديد پس امروز موافق شده است با آن روزى كه حق تعالى آسمان وزمين را خلق كرد وماه وسال را مقرر فرمود ، وبدرستى كه عدد ماهها دوازده بود در روزى كه خلق كرد خداوند عالميان آسمانها وزمين را ، واز آن دوازده ماه چهار ماه حرام است كه حرمت آنها را رعايت بايد كرد ومقاتله در آنها نبايد كرد ، وآن چهار ماه يكى رجب است - كه آن را مضر مىگفتند وميان جمادى وشعبان است - وماه ذىقعده وذيحجه ومحرم است ، پس ستم مكنيد در باب اين ماهها بر نفسهاى خود ، بدرستى كه نسي - يعنى پس انداختن ماههاى حرام از ما هي به ما هي - زيادتى است در كفر كه ما هي را در يك سال حلال مىگردانند ودر سال ديگر همان ماه را حرام مىگردانند وبه گمان خود موافق مىگردانند با عددي كه خدا حرام گردانيده است ، پس عادت ايشان چنين بود كه در سالى محرم را حرام مىگردانيدند وصفر را حلال مىگردانيدند ودر سال ديگر صفر را حرام مىگردانيدند ومحرم را حلال مىگردانيدند ، ودر هر سال به خواهش خود ماههاى حرام را در ما هي چند مقرر مىكردند تا آنكه در سال حجة الوداع موافق شده بود به آنچه خداوند عالميان مقرر فرموده وماههاى حرام به جاهاى خود قرار گرفته بود .\r\nأيها الناس ! شيطان نااميد شد از آنكه أو پرستيده شود در بلاد شما تا روز قيامت وراضى شده است از شما به گناهان ديگر كه غير شرك است .\r\nأيها الناس ! هر كه نزد أو أمانتي باشد پس رد كند أو را بسوى آن كسى كه أو را امين گردانيده است .\r\n\r\n","description":"","footnote":"","page_name":" 1380 ","page_number":564},
  {"content":"\r\n\r\nأيها الناس ! بدرستى كه زنان نزد شما اسيرانند كه ايشان را گرفته‌ايد به امانت الهى وفرجهاى ايشان را حلال گردانيده‌ايد به شريعت خدا ، پس شما را بر ايشان حقّى چند هست وايشان را بر شما حقّى چند هست ، پس از جملهء حقهاى شما بر ايشان آن است كه ديگرى را در فراش شما داخل نگردانند ونافرمانى شما نكنند در امر نيكى ، پس چون اين را بكنند از براي ايشان بر شما لازم است كه روزى وپوشش ايشان را موافق حال ايشان برسانيد به ايشان ونزنيد ايشان را .\r\nأيها الناس ! در ميان شما گذاشته‌ام چيزى را كه اگر متمسك به آن شويد هرگز گمراه نشويد وآن كتاب خداست پس چنگ زنيد در آن .\r\nأيها الناس ! اين چه روزى است ؟\r\nگفتند : روز محترمى است .\r\nفرمود كه : أيها الناس ! اين چه ما هي است ؟\r\nگفتند : ماه محترمى است .\r\nپس فرمود : أيها الناس ! اين چه شهري است ؟\r\nگفتند : شهر محترمى است .\r\nپس حضرت فرمود : بدرستى كه خداوند عالميان حرام گردانيده است بر شما خونهاى شما ومالهاى شما وعرضهاى شما را مثل حرمتي كه اين روز شما را هست در اين ماه حرام تا روز قيامت كه خدا را ملاقاة نمائيد ؛ پس آنچه گفتم به شما حاضران شما به غايبان برسانيد ، بدرستى كه پيغمبرى بعد از من نخواهد بود وأمتي بعد از شما نخواهد بود .\r\nپس دستهاى مبارك خود را بلند كرد به مرتبه‌اى كه سفيدى زير بغلهايش نمايان شد وفرمود : خداوندا ! تو گواه باش كه من به ايشان رسانيدم آنچه بايد رسانيد « 1 » .\r\nودر كتاب خصال از ابن عباس روايت كرده است كه حضرت رسول صلّى اللّه عليه وآله وسلّم چهار عمره\r\n\r\n\r\n","description":"","footnote":"\r\n( 1 ) . خصال 486 - 487 .\r\n","page_name":" 1381 ","page_number":565},
  {"content":"\r\n\r\nبجا آورد : عمرهء حديبيه ، وعمرهء قضا در سال ديگر ، وعمرهء سوم از جعرانه « 1 » ، وعمرهء چهارم را با حج بجا آورد « 2 » .\r\nودر كتاب علل الشرايع به سند معتبر از حضرت صادق عليه السّلام روايت كرده است كه :\r\nحضرت رسول صلّى اللّه عليه وآله وسلّم بيست حج كرد پنهان ودر هر يك از آن حجها چون به « مازمين » مشعر الحرام مىرسيد فرود مىآمد وبول مىكرد .\r\nپس راوي عرض كرد كه : به چه سبب فرود مىآمد در آنجا وبول مىكرد ؟\r\nحضرت فرمود : براي آنكه آن أول موضعي است كه در آنجا عبادت صنم كردند ، واز آنجا برداشته بودند سنگى را كه تراشيدند از آن بت بزرگ قريش كه آن را « هبل » مىگفتند وحضرت أمير المؤمنين عليه السّلام آن را به زير انداخت از بأم كعبه در وقتي كه به دوش حضرت رسول صلّى اللّه عليه وآله وسلّم بالا رفت ، پس حضرت امر كرد كه آن را نزد باب بنى شيبه دفن كردند ، وبه اين سبب سنت شد داخل شدن از باب بنى شيبه تا آن را پامال گردانند « 3 » .\r\nوابن إدريس به سند صحيح از امام محمد باقر وامام جعفر صادق عليهما السّلام روايت كرده است كه : حضرت رسول صلّى اللّه عليه وآله وسلّم بيست حج بجا آوردند پنهان از قريش وده حج از آنها يا هفت حج پيش از نبوت بود ، وحضرت چهارساله بود كه نماز بجا آورد در وقتي كه با أبو طالب به زمين بصرى از بلاد شام رفته بود وآن موضعي است كه قريش از براي تجارت از مكة به آن موضع مىرفتند « 4 » .\r\nوكلينى وشيخ طوسي به سند موثق ومعتبر از حضرت صادق عليه السّلام روايت كرده‌اند كه :\r\nحضرت رسول صلّى اللّه عليه وآله وسلّم بعد از آمدن به مدينه بغير از يك حج بجا نياورد ، وپيش از هجرت بسوى مدينه حجها كرده بود « 5 » .\r\n\r\n\r\n","description":"","footnote":"\r\n( 1 ) . جعرانه : آبى است بين طائف ومكة است كه به مكة نزديكتر مىباشد . ( معجم البلدان 2 / 142 ) .\r\n( 2 ) . خصال 200 .\r\n( 3 ) . علل الشرايع 450 .\r\n( 4 ) . سرائر 3 / 575 .\r\n( 5 ) . كافى 4 / 244 ؛ تهذيب الأحكام 5 / 443 ، وروايت در هر دو مصدر از امام باقر عليه السّلام مىباشد .\r\n","page_name":" 1382 ","page_number":566},
  {"content":"\r\n\r\nوأيضا به سند معتبر از حضرت صادق عليه السّلام روايت كرده است كه : حضرت رسول صلّى اللّه عليه وآله وسلّم ده حج بجا آوردند پنهان ، ودر همهء آنها در « مازمين » فرود مىآمدند وبول مىكردند « 1 » .\r\nوبه سندهاى بسيار ديگر از آن حضرت روايت كرده است كه : حضرت بيست حج بجا آورد كه رد هر يك از آنها در تنگناى مشعر فرود مىآمدند وبول مىكردند « 2 » .\r\nمؤلف گويد : أحاديث مختلفه كه در باب حج آن حضرت واقع شده است ممكن است كه بعضي محمول بر تقيه بوده باشد يا آنكه در بعضي عمره را با حج حساب كرده باشند يا آنكه حديث در حج محمول باشد بر حجهائى كه بعد از نبوت بجا آوردند ، واما پنهان كردن آن حضرت حج را با آنكه كفار قريش مضايقه از حج نداشتند يا به اعتبار نسي است كه ايشان حج را در غير وقتش بجا مىآوردند يا به اعتبار بدعتها مىبود كه ايشان در حج احداث كرده بودند وحضرت نمىخواست كه در آن بدعتها با ايشان موافقت نمايد .\r\nوأيضا كلينى به سند صحيح از حضرت امام جعفر صادق عليه السّلام روايت كرده است كه : در حجة الوداع كسى كه بر شتر آن حضرت موكّل بود ناجية بن جندب خزاعي بود ؛ وآن كه سر مبارك آن حضرت را تراشيد معمر بن عبد اللّه بود كه از أولاد عدى بن كعب است ، در آن وقتي كه سر حضرت را مىتراشيد قريش به أو گفتند : گوشهاى رسول خدا در دست توست يا آنكه حضرت در اين وقت در زير دست توست وتيغ در دست دارى .\r\nمعمر گفت : اين را فضل عظيمى مىدانم از خدا بر خود .\r\nومعمر در آن راه جهاز شتر پيغمبر را مىبست ، پس شبى حضرت به أو فرمود : امشب جهاز شتر سست است .\r\nمعمر عرض كرد : پدر ومادرم فداى تو باد من آن را محكم بسته بودم چنانكه هر شب مىبستم وليكن بعضي از آنها كه حسد مرا مىبرند در خدمت كردن تو تنگ شتر را سست كرده‌اند شايد ديگرى را به جاى من قرار دهى .\r\n\r\n\r\n","description":"","footnote":"\r\n( 1 ) . كافى 4 / 244 ؛ تهذيب الأحكام 5 / 458 .\r\n( 2 ) . كافى 4 / 252 ؛ تهذيب الأحكام 5 / 443 ؛ من لا يحضره الفقيه 2 / 238 .\r\n","page_name":" 1383 ","page_number":567},
  {"content":"\r\n\r\nحضرت فرمود : من چنين نخواهم كرد وخدمت تو را به ديگرى نخواهم فرمود « 1 » .\r\nوأيضا به سند صحيح از حضرت صادق عليه السّلام روايت كرده است كه : رسول خدا صلّى اللّه عليه وآله وسلّم سه عمره بجا آورد : يكى عمره‌اى بود كه از عسفان احرام بست وآن عمرهء حديبيه بود ؛ وعمرهء ديگر را از جحفه احرام بست وآن قضاء عمرهء حديبيه بود ؛ ويك عمرهء ديگر را احرام بست از جعرانه در وقتي كه از غزوهء حنين معاودت بسوى مكة فرمود « 2 » .\r\nدر دو روايت موثق ديگر فرمود كه : هر سه عمره را در ماه ذي القعدة واقع ساخت « 3 » .\r\nوأيضا به سند معتبر روايت كرده است كه : آن حضرت در دو جامه پنبه احرام بست « 4 » .\r\nوأيضا به سند معتبر از امام جعفر صادق عليه السّلام روايت كرده است كه : آن حضرت در دو جامهء يمنى احرام بست كه يكى از عبر بود ويكى از ظفار ، ودر همان دو جامه آن حضرت را كفن كردند « 5 » .\r\nوأيضا به سند معتبر از آن حضرت روايت كرده است كه : رسول خدا صلّى اللّه عليه وآله وسلّم به كعب بن عجره گذشت وشپش از سر أو مىريخت وأو محرم بود ، حضرت از أو پرسيد : آيا آزار مىكند تو را جانوران سر تو ؟\r\nگفت : بلى . پس اين آية نازل شد  فَمَنْ كانَ مِنْكُمْ مَرِيضاً أَوْ بِهِ أَذىً مِنْ رَأْسِهِ فَفِدْيَةٌ مِنْ صِيامٍ أَوْ صَدَقَةٍ أَوْ نُسُكٍ  « 6 » پس حضرت أو را امر كرد سر بتراشد وروزه را سه روز مقرر فرمود وتصدق را بر شش مسكين قرار داد كه بر هر مسكين دو مد بدهند ونسك را گوسفندى مقرر فرمود « 7 » .\r\nوأيضا به سند حسن از آن حضرت روايت كرده‌اند كه : رسول خدا صلّى اللّه عليه وآله وسلّم در وقت\r\n\r\n\r\n","description":"","footnote":"\r\n( 1 ) . كافى 4 / 250 - 251 ؛ تهذيب الأحكام 5 / 458 .\r\n( 2 ) . كافى 4 / 251 .\r\n( 3 ) . كافى 4 / 252 ؛ من لا يحضره الفقيه 2 / 450 .\r\n( 4 ) . كافى 4 / 339 ؛ تهذيب الأحكام 5 / 66 ؛ من لا يحضره الفقيه 2 / 240 .\r\n( 5 ) . كافى 4 / 339 ؛ من لا يحضره الفقيه 2 / 334 .\r\n( 6 ) . سورهء بقره : 196 .\r\n( 7 ) . كافى 4 / 358 ؛ تهذيب الأحكام 5 / 333 ؛ استبصار 2 / 195 .\r\n","page_name":" 1384 ","page_number":568},
  {"content":"\r\n\r\nطواف بر ناقهء عضباى خود سوار بود واستلام أركان را به چوب سركجى مىنمود كه به دست خود داشت وآن چوب را مىبوسيد « 1 » .\r\nوأيضا به سند حسن وصحيح از امام محمد باقر وامام جعفر صادق عليهما السّلام روايت كرده است كه : أسماء بنت عميس نفسا شد به محمد بن أبي بكر يعنى از أو متولد شد در وقتي كه متوجه حجة الوداع بودند در بيدا ، پس چون خواست احرام ببندد از ذي الحليفة رسول خدا صلّى اللّه عليه وآله وسلّم أو را امر كرد كه فرج خود را از پنبه پر كند وپاردمى « 2 » بر روى آن بندد واحرام ببندد به حج ؛ چون به مكة آمدند واعمال را بجا آوردند وهيجده روز از زائيدن أو گذشته بود حضرت أو را امر فرمود كه غسل كند وطواف كند ونماز طواف بجا آورد وهنوز خون از أو منقطع نشده بود « 3 » .\r\nواز جملهء معجزاتى كه در سفر حجة الوداع از آن حضرت ظاهر شد آن است كه در كتب معتبره روايت كرده‌اند كه : در مكة طفلى را به خدمت آن حضرت آوردند در روزى كه متولد شده بود ، حضرت از أو پرسيد : من كيستم ؟ آن طفل به قدرت الهى به سخن آمد وگفت : تو رسول خدائى ؛ حضرت فرمود : راست گفتى خدا بركت فرمايد در تو . پس بعد از آن طفل سخن نگفت تا بزرگ شد وبه سبب دعاى آن حضرت وظهور اثر آن دعا در أو مسمّى شد به مبارك يمامه « 4 » .\r\nشيخ مفيد وشيخ طبرسى از طرق خاصه وعامه روايت كرده‌اند كه : چون رسول خدا صلّى اللّه عليه وآله وسلّم اراده نمود كه متوجه حج بيت اللّه الحرام شود در ميان مردم ندا كرد به حج ، ودعوت آن حضرت به أقصى بلاد أهل اسلام رسيد ، پس مردم مهياى بيرون رفتن با آن حضرت شدند ودر أطراف ونواحي مدينه گروه بسيار جمع شدند ، پس رسول خدا صلّى اللّه عليه وآله وسلّم\r\n\r\n\r\n","description":"","footnote":"\r\n( 1 ) . كافى 4 / 429 .\r\n( 2 ) . پاردم : نوعي تسمه است .\r\n( 3 ) . كافى 4 / 444 و 449 ؛ تهذيب الأحكام 1 / 179 و 5 / 399 ؛ استبصار 1 / 153 ؛ من لا يحضره الفقيه 2 / 380 .\r\n( 4 ) . مناقب ابن شهرآشوب 1 / 179 ؛ البداية والنهاية 6 / 166 .\r\n","page_name":" 1385 ","page_number":569},
  {"content":"\r\n\r\nدر بيست وششم ماه ذي القعدة « 1 » از مدينه بيرون رفت ، وچون حضرت أمير المؤمنين عليه السّلام در يمن بود نامه‌اى به آن جناب نوشت كه از يمن متوجه حج شود ودر نامه ننوشت كه من ارادهء كدام نوع از حج دارم وحضرت به حج قران متوجه شد وشتران هدى با خود سياق نمود ، وآن حضرت از ذي الحليفة احرام بست ومردم نيز با أو احرام بستند ، وتلبيه گفت نزد ميلى كه در أول بيدا است ومردم صدا به تلبيه بلند كردند ، پس متصل شد ما بين مكة ومدينه از صداهاى تلبيه تا آنكه به « كراع الغميم » رسيدند ، ومردم بعضي سواره بودند وبعضي پياده وبر پيادگان رفتار دشوار شده بود وبسيار به تعب افتاده بودند پس شكايت كردند به رسول خدا از مشقت پياده رفتن وطلب مركوبى از حضرت كردند ، حضرت فرمود : من براي شما مركوبى نمىيابم وفرمود : كمرهاى خود را محكم ببنديد وقدم‌كش برويد ؛ چون چنين كردند بر ايشان آسان شد پياده رفتن .\r\nوحضرت أمير المؤمنين عليه السّلام با لشكرى كه در خدمت آن جناب بودند متوجه مكة گرديدند وحلّه‌هائى كه از أهل نجران گرفته بود با خود آورد .\r\nپس چون رسول خدا صلّى اللّه عليه وآله وسلّم به نزديك مكة رسيد أمير المؤمنين عليه السّلام نيز به نزديك مكة رسيد واز لشكر پيش آمد كه رسول خدا صلّى اللّه عليه وآله وسلّم را ملاقاة نمايد ومردى از ايشان را خليفهء خود گردانيد بر ايشان ، پس وقتي به خدمت رسول خدا صلّى اللّه عليه وآله وسلّم رسيد آن حضرت مشرف بر مكة شده بود پس بر حضرت سلام كرد وآنچه كرده بود به خدمت آن حضرت عرض كرد وبه آنچه گرفته بود از أهل نجران خبر داد وگفت كه : من پيشى گرفتم بر لشكر كه زودتر به خدمت تو برسم .\r\nرسول خدا صلّى اللّه عليه وآله وسلّم از ديدن آن جناب بسيار شاد وخوش‌حال شد وپرسيد : به كدام حج احرام بسته‌اى يا علي ؟\r\nعرض كرد : چون ندانستم كه شما به كدام حج احرام بسته‌ايد گفتم كه احرام مىبندم به هر احرامى كه رسول خدا صلّى اللّه عليه وآله وسلّم بسته است وبا خود سى وچهار شتر سياق نموده‌ام .\r\n\r\n\r\n","description":"","footnote":"\r\n( 1 ) . در هر دو مصدر « پنج روز مانده از ماه ذي القعدة » ذكر شده است .\r\n","page_name":" 1386 ","page_number":570},
  {"content":"\r\n\r\nحضرت فرمود : اللّه أكبر ! من شصت وشش شتر با خود آورده‌ام وتو سى وچهار ، تو شريك منى در حج من ومناسك من وهدى من ، پس بر احرام خود باقي بمان ومحل مشو وبرگرد بسوى لشكر خود وزود ايشان را بياور تا در مكة با يكديگر جمع شويم ان شاء اللّه .\r\nپس حضرت أمير المؤمنين عليه السّلام آن حضرت را وداع كرد وبسوى لشكر خود برگشت ، چون اندك راهى رفت به ايشان برخورد وديد حلّه‌ها كه با ايشان بود همه را پوشيده‌اند ، پس حضرت در غضب شد وانكار كرد بر ايشان كردار ايشان را ومعاتبه نمود آن شخصي را كه بر ايشان خليفه گردانيده بود وفرمود : چه باعث شد تو را كه پيش از آنكه حله‌ها را به نظر شريف حضرت برسانيم به ايشان دادى وحال آنكه من تو را رخصت نداده بودم كه اين كار بكنى ؟\r\nگفت : از من التماس كردند كه زينت كنند خود را به اين جامه‌ها واحرام بندند در اينها وبعد از آن به من پس دهند .\r\nپس حضرت آن حلّه‌ها را از ايشان گرفت ودر ميان بسته‌هاى بار بست وايشان به اين سبب كينهء آن حضرت را در دل گرفتند ، وچون داخل مكة شدند شكايتهاى ايشان بسيار شد بر آن حضرت ، پس حضرت رسول صلّى اللّه عليه وآله وسلّم امر كرد منادى را كه در ميان مردم ندا كرد كه : زبانهاى خود را برداريد از علي بن أبي طالب بدرستى كه أو درشت است در راه رضاى الهى ومداهنه در دين خدا نمىكند ، پس ايشان زبان از حرف آن حضرت بستند وقرب ومنزلت أو را نسبت به حضرت رسول صلّى اللّه عليه وآله وسلّم دانستند ودانستند كه خشمناك مىشود بر كسى كه عيبجوئى آن جناب نمايد .\r\nوجناب أمير المؤمنين عليه السّلام بر احرام خود باقي ماند براي تأسّى به رسول خدا صلّى اللّه عليه وآله وسلّم ، وبسيارى از مسلمانان با حضرت رسول صلّى اللّه عليه وآله وسلّم بيرون آمده بودند كه سياق هدى نكرده بودند ، پس حق تعالى فرستاد اين آية را كه  وَأَتِمُّوا الْحَجَّ وَالْعُمْرَةَ لِلَّهِ  « 1 » يعنى : « تمام كنيد حج وعمره را از براي خدا » پس حضرت رسول صلّى اللّه عليه وآله وسلّم فرمود كه : داخل شد عمره در\r\n\r\n\r\n","description":"","footnote":"\r\n( 1 ) . سورهء بقره : 196 .\r\n","page_name":" 1387 ","page_number":571},
  {"content":"\r\n\r\nحج تا روز قيامت ، وانگشتان دستهاى خود را در يكديگر داخل گردانيد ، پس آن جناب فرمود : اگر مىدانستم كه چنين خواهد شد هرآينه سياق هدى نمىكردم .\r\nپس امر كرد منادى خود را ندا كند كه : هر كه از شما سياق هدى نكرده است البتة محل شود وبايد كه احرام حج خود را به احرام عمره برگرداند ، وهر كه از شما سياق هدى كرده است بايد كه بر احرام خود باقي بماند .\r\nپس در اين امر بعضي از مردم أطاعت كردند وبعضي مخالفت نمودند ومنازعات در اين باب در ميان ايشان بسيار شد ، پس بعضي گفتند : رسول خدا ژوليده مو وغبارآلود است ما چگونه جامه‌هاى دوخته بپوشيم وبا زنان خود نزديكى كنيم وروغنهاى خوشبو بر خود بماليم ؟ وبعضي گفتند : شرم نداريد كه از مكة بسوى عرفات برويد واز سرهاى شما آب غسل چكد وحال آنكه رسول خدا صلّى اللّه عليه وآله وسلّم بر احرام خود هست ؟ !\r\nپس حضرت رسول صلّى اللّه عليه وآله وسلّم انكار بليغ نمود بر كسى كه در اين باب مخالفت كرد وفرمود : اگر نه اين بود كه من سياق هدى كرده بودم هرآينه محل مىشدم وآن را عمره مىگردانيدم ، پس هر كه سياق هدى نكرده است بايد كه محل شود ، پس بعضي برگشتند به حق وبعضي بر خلاف ماندند ، وكسى كه بر مخالفت مستمر وباقي ماند عمر بن الخطاب بود پس حضرت أو را طلبيد وگفت كه : چيست تو را اى عمر كه محل نگرديده‌اى ، مگر سياق هدى كرده‌اى ؟\r\nگفت : سياق هدى نكرده‌ام .\r\nحضرت فرمود : چرا محل نشده‌اى وحال آنكه من امر كردم كه هر كه سياق نكرده است محل شود ؟\r\nپس أو گفت : يا رسول اللّه ! محل نخواهم شد تا تو محرمى .\r\nحضرت فرمود : تو ايمان نخواهى آورد به حج تمتع تا بميرى .\r\nوموافق آنچه حضرت فرموده أو بر انكار حج تمتع باقي بود تا آنكه در زمان خلافت مقرون به شقاوت خود بر منبر بالا رفت ونهى كرد از حج تمتع وتهديد نمود كسى را كه حج تمتع بجا آورد .\r\n\r\n","description":"","footnote":"","page_name":" 1388 ","page_number":572},
  {"content":"\r\n\r\n- چنانكه خاصه وعامه به طرق متواتره روايت كرده‌اند كه أو گفت : دو متعه بود در زمان رسول خدا صلّى اللّه عليه وآله وسلّم ومن حرام مىگردانم هر دو را وعقاب مىنمايم بر هر دو : يكى متعهء زنان وديگرى متعهء حج « 1 » - .\r\nپس چون حضرت رسول صلّى اللّه عليه وآله وسلّم از اعمال حج فارغ شد حضرت أمير المؤمنين عليه السّلام را در هدى خود شريك گردانيد وبار كرد ومتوجه مدينه شد وحضرت أمير المؤمنين با آن حضرت بود وساير مسلمانان در خدمت آن حضرت بودند ، وچون حضرت به غدير خم رسيد وآن موضع در آن وقت محل نزول قوافل نبود زيرا كه آبى وچراگاهى در آن نبود حضرت در آن موضع نزول فرمود ومسلمانان نيز نزول كردند ، وسبب نزول آن حضرت در چنان موضعي آن بود كه آيات كريمهء قرآني به تأكيد تمام بر آن حضرت نازل شد كه حضرت أمير المؤمنين عليه السّلام را نصب كند به خلافت بعد از خود ، وپيشتر نيز در اين باب وحى بر آن حضرت نازل شده بود وليكن مشتمل بر توقيت وتأكيد نبود وبه اين سبب حضرت تأخير نمود كه مبادا در ميان أمت اختلافى حادث شود وبعضي از ايشان از دين برگردند ، وخداوند عالميان مىدانست كه اگر از غدير خم در گذرند متفرق خواهند شد بسيارى از مردم بسوى شهرها وواديهاى خود ، پس حق تعالى خواست كه در اين موضع ايشان جمع شوند كه همهء ايشان نص بر حضرت أمير المؤمنين عليه السّلام را بشنوند وحجت بر ايشان در اين باب تمام شود وكسى از مسلمانان را عذرى نماند ، پس حق تعالى اين آية را فرستاد  يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ  يعنى : « اى پيغمبر بزرگوار ! برسان به مردم آنچه فرستاده شده است بسوى تو از جانب پروردگار تو » در باب نص بر امامت علي بن أبي طالب وخليفه نمودن أو در ميان أمت خود ؛ پس فرمود :  وَإِنْ لَمْ تَفْعَلْ فَما بَلَّغْتَ رِسالَتَهُ وَاللَّهُ يَعْصِمُكَ مِنَ النَّاسِ  « 2 » يعنى : « پس اگر نكنى پس نرسانيده خواهى بود رسالت خدا را وخدا تو را نگاه مىدارد از شر مردم » ، پس تأكيد نمود در باب تبليغ\r\n\r\n\r\n","description":"","footnote":"\r\n( 1 ) . شرح نهج البلاغة ابن أبي الحديد 1 / 182 و 12 / 251 ؛ الشافي في الإمامة 4 / 195 ؛ كنز العمال 16 / 519 ؛ احكام القرآن جصاص 2 / 191 ؛ البيان والتبيين 2 / 201 ؛ تفسير قرطبى 2 / 392 .\r\n( 2 ) . سورهء مائده : 67 .\r\n","page_name":" 1389 ","page_number":573},
  {"content":"\r\n\r\nرسالت وتخويف نمود آن حضرت از تأخير آن امر وضامن شد براي آن حضرت كه أو را از شر مردم نگاه دارد ، پس به اين سبب حضرت در چنان موضعي كه محل فرود آمدن نبود نزول فرمود ومسلمانان همه برگرد آن حضرت فرود آمدند وروز بسيار گرمى بود ، پس امر فرمود كه زير درخت خارى چند را رفتند وامر فرمود كه پالانهاى شتران را جمع كردند وروى هم گذاشتند پس منادى خود را فرمود ندا در دهد در ميان مردم كه همه نزد آن حضرت جمع شوند ، وأكثر ايشان از شدت گرما رداهاى خود را بر پاهاى خود پيچيده بودند .\r\nوچون مردم جمع شدند رسول خدا صلّى اللّه عليه وآله وسلّم بر بالاى پالانها بر آمد وعلي عليه السّلام را بر بالاى منبر طلبيد ودر جانب راست خود بازداشت ، پس خطبه‌اى خواند مشتمل بر حمد وثناى الهى وموعظه‌هاى بليغ ايشان را فرمود وخبر مرگ خود را به أمت داد وفرمود : مرا به درگاه حق تعالى خوانده‌اند ونزديك شده است كه أجابت دعوت الهى كنم ، ووقت آن شده است كه از ميان شما پنهان شوم ودار فانى را وداع كنم وبسوى درجات عاليهء آخرت رحلت نمايم ، وبدرستى كه در ميان شما مىگذارم چيزى را كه تا متمسك به آن باشيد هرگز گمراه نگرديد بعد از من ، كه آن كتاب خداست وعترت من كه أهل بيت منند ، بدرستى كه اين دو تا از هم جدا نمىشوند تا هر دو بر حوض كوثر بر من وارد شوند .\r\nپس به آواز بلند در ميان ايشان ندا كرد كه : آيا نيستم من سزاوارتر به شما از جانهاى شما ؟\r\nگفتند : خداوندا ! چنين است .\r\nپس بازوهاى حضرت أمير المؤمنين عليه السّلام را گرفت وبلند كرد آن حضرت را بحدى كه سفيدى زير بغلهاى ايشان نمودار شد وگفت : هر كه من مولى وأولى به نفس اويم پس على مولى وأولى به نفس اوست ، خداوندا ! دوستى كن با هر كه با على دوستى كند ، ودشمنى كن با هر كه با على دشمنى كند ، ويارى كن هر كه على را يارى كند ، وواگذار هر كه على را واگذارد .\r\nپس حضرت از منبر فرود آمد ودر آن وقت نزديك زوال بود در عين شدت گرما پس\r\n\r\n","description":"","footnote":"","page_name":" 1390 ","page_number":574},
  {"content":"\r\n\r\nدو ركعت نماز كرد ، پس زوال شمس شد ومؤذن آن حضرت اذان گفت ونماز ظهر را با ايشان بجا آورد ، پس به خيمهء خود مراجعت فرمود وامر فرمود كه خيمه‌اى از براي أمير المؤمنين عليه السّلام در برابر خيمهء أو برپا كردند ، وحضرت أمير در آن خيمه نشست ورسول خدا امر كرد مسلمانان را فوج فوج به خدمت آن حضرت بروند وآن جناب را تهنيت ومبارك باد امامت بگويند وسلام كنند بر آن جناب به امارت وپادشاهى مؤمنان وبگويند : السلام عليك يا أمير المؤمنين .\r\nپس همهء مردم چنين كردند . وامر كرد زنان خود را وساير زنان مسلمانان را كه با آن جناب بودند كه بروند وتهنيت ومبارك باد بگويند وسلام كنند بر آن جناب به امارت مؤمنان ، پس همه بجا آوردند .\r\nواز جملهء آنها كه در اين باب اهتمام كردند زيادة از ديگران ، عمر بن الخطاب بود وزيادة از ديگران اظهار شادى وبشاشت نمود به امامت وخلافت آن جناب وگفت در ميان آن كلماتي كه در تهنيت آن جناب مىگفت كه : « بخ بخ لك يا عليّ أصبحت مولاي ومولى كلّ مؤمن ومؤمنة » يعنى : « به به گوارا باد تو را ، گرديدى آقاى من وآقاى هر مؤمن ومؤمنه » .\r\nپس حسان بن ثابت به خدمت رسول خدا صلّى اللّه عليه وآله وسلّم آمد ورخصت طلبيد از آن جناب كه قصيده‌اى در مدح أمير المؤمنين عليه السّلام در ذكر قصهء غدير ونصب آن جناب به امامت وخلافت ودعاهائى كه حضرت رسول صلّى اللّه عليه وآله وسلّم در حق أو فرمود أنشأ نمايد ، چون از آن جناب مرخص شد بر بلندى بر آمد وقصيدهء مشهورهء أو را كه خاصه وعامه به طريق متواتر روايت كرده‌اند به آواز بلند بر مردم خواند ، حضرت رسول صلّى اللّه عليه وآله وسلّم أو را تحسين نمود وفرمود كه : پيوسته‌اى حسان تو مؤيدى به روح القدس ما دام كه يارى نمائى ما را به زبان خود « 1 » ؛ واين اشعارى بود از آن جناب بر آنكه أو بر ولايت أمير المؤمنين عليه السّلام ثابت نخواهد ماند چنانكه بعد از وفات آن جناب اثر آن ظاهر شد .\r\n\r\n\r\n","description":"","footnote":"\r\n( 1 ) . ارشاد شيخ مفيد 171 - 177 ؛ إعلام الورى 130 - 133 با اختصار .\r\n","page_name":" 1391 ","page_number":575},
  {"content":"\r\n\r\nسيد ابن طاووس وشيخ أحمد بن أبي طالب طبرسى وغير ايشان از محدثان خاصه وعامه به طرق متعددة از امام محمد باقر عليه السّلام روايت كرده‌اند كه : چون حضرت رسول صلّى اللّه عليه وآله وسلّم جميع شرايع دين خود را به مردم رسانيد غير از حج بيت اللّه الحرام وولايت امام همام علي بن أبي طالب عليه السّلام ، پس جبرئيل بر آن جناب نازل شد وگفت : يا محمد ! بدرستى كه خداوند علّام تو را سلام مىرساند ومىفرمايد كه : من قبض نكرده‌ام روح پيغمبرى را از پيغمبران خود را ونه رسولي از رسولان خود را مگر بعد از تمام كردن دين خود وكامل گردانيدن حجت خود ، واز جملهء آنها دو چيز بزرگ مانده است كه بايد البتة آنها را به قوم خود برسانى ، يكى فريضهء حج وديگرى فريضهء ولايت وخلافت بعد از تو ، بدرستى كه من خالى نگذاشته‌ام هرگز زمين خود را از حجتي وبعد از اين خالى نخواهم گذاشت از حجت تا روز قيامت ؛ پس در اين وقت حق تعالى تو را امر مىفرمايد كه برسانى به قوم خود شرايع حج را ، پس بايد كه تو به حج بروى وبا تو بيايد هر كه استطاعت حج داشته باشد از أهل حضر واز أهل أطراف وعربان باديه وتعليم نمائى به ايشان مسائل حج ايشان را چنانكه تعليم ايشان نمودى نماز وزكات وروزه را واين شريعت را تعليم ايشان نمائى .\r\nپس منادى رسول خدا صلّى اللّه عليه وآله وسلّم در ميان مردم ندا كرد كه : رسول خدا صلّى اللّه عليه وآله وسلّم ارادهء حج كرده است ومىخواهد كه مناسك حج را تعليم شما نمايد چنانكه ساير شرايع دين را تعليم شما نموده است ، پس حضرت بيرون رفت از مدينه ومردم با أو بيرون رفتند وهمگى متوجه آن حضرت بودند ونظر به افعال رسول خدا صلّى اللّه عليه وآله وسلّم مىكردند كه آنچه أو بجا آورد ايشان متابعت نمايند وبا ايشان افعال حج را بجا آورد ؛ وبا رسول خدا صلّى اللّه عليه وآله وسلّم حاضر شده بودند در حج از أهل مدينه وأطراف ونواحي واعراب هفتاد هزار كس يا زيادة موافق عدد أصحاب حضرت موسى عليه السّلام كه ايشان هفتاد هزار كس بودند وحضرت موسى بيعت هارون را از ايشان گرفت پس بيعت را شكستند ومتابعت گوسالهء سامرى كردند ؛ وهمچنين آن حضرت بيعت گرفت از براي علي بن أبي طالب عليه السّلام به خلافت از جماعتى كه به عدد أصحاب حضرت موسى بودند وايشان نيز بعد از رسول خدا صلّى اللّه عليه وآله وسلّم بيعت آن\r\n\r\n","description":"","footnote":"","page_name":" 1392 ","page_number":576},
  {"content":"\r\n\r\nحضرت را شكستند ومتابعت گوسالهء سامرى اين أمت كه أبو بكر وعمر بودند كردند ، سنتي بود موافق سنت گذشته ومثلي بود موافق مثل أمم سابق .\r\nوچون رسول خدا صلّى اللّه عليه وآله وسلّم روانهء حج شد از كثرت هجوم مردم تلبيه متصل شد در ميان مكة ومدينه ، پس چون رسول خدا صلّى اللّه عليه وآله وسلّم در عرفات وقوف نمود جبرئيل از جانب حق تعالى به نزد آن حضرت آمد وگفت : يا محمد ! خداوند عالميان تو را سلام مىرساند ومىفرمايد كه اجل تو نزديك گرديده است ومدت عمر تو به آخر رسيده است ومن تو را مىطلبم بسوى آنچه چاره‌اى از آن ندارى واز آن گريزگاهى نمىباشد - يعنى مرگ - پس عهد خود را درست كن ووصيت خود را پيش انداز ومتوجه شو بسوى آنچه نزد توست از علومى كه من بسوى تو فرستاده‌ام وعلوم پيغمبران گذشته كه به تو ميراث داده‌ام وسلاح وتابوت وجميع آنچه نزد توست از معجزات وعلامات پيغمبران عليهم السّلام ، وهمه را تسليم نما به وصىّ خود وخليفهء خود كه حجت بالغهء من است بر خلق من علي بن أبي طالب ، پس أو را علمي ونشانه‌گردان در ميان مردم كه به أو راه هدايت را بيابند ، وتازه گردان عهد أو وميثاق أو وبيعت أو را بر مردم ، وبه ياد ايشان بياور آنچه من بر ايشان گرفته‌ام از بيعت خود وميثاق وپيمانهائى كه بر ايشان محكم گردانيده‌ام وعهدي كه بسوى ايشان فرستاده‌ام پيشتر از ولايت وامامت ولىّ من ومولاي ايشان ومولاي هر مرد مؤمن وزن مؤمنه كه علي بن أبي طالب است زيرا كه من قبض نكرده‌ام روح پيغمبرى از پيغمبران خود را مگر بعد از آنكه دين خود را كامل گردانيدم ونعمت خود را تمام ساختم به ولايت دوستان خود ودشمنى دشمنان خود ، واين تمام يگانه‌پرستى من ودين من است وتمام شدن نعمت من بر خلق من به متابعت ولىّ من است وأطاعت كردن أو ، واين به سبب آن است كه من نمىگذارم هرگز زمين خود را بدون قيّمى تا آنكه حجت من باشد بر خلق من ، پس امروز كامل گردانيدم از براي شما دين شما را وتمام كردم بر شما نعمت خود را وپسنديدم براي شما دين اسلام را به ولايت ولىّ خود مولاي هر مؤمن ومؤمنه كه أو علي بن أبي طالب است بندهء من ووصىّ پيغمبر من وخليفهء من بعد از أو وحجت كاملهء من بر خلق من ، مقرون است طاعت أو به طاعت محمد پيغمبر من ومقرون است طاعت محمد به\r\n\r\n","description":"","footnote":"","page_name":" 1393 ","page_number":577},
  {"content":"\r\n\r\nطاعت من ، پس هر كه أو را أطاعت كند مرا أطاعت كرده است وهر كه أو را معصيت كند مرا معصيت كرده است ، أو را علمي ونشانه گردانيده‌ام ميان خود وميان خلق خود هر كه أو را بشناسد مؤمن است وهر كه أو را انكار نمايد كافر است ، وكسى كه ديگرى را در بيعت أو شريك گرداند مشرك است ، وهر كه مرا ملاقاة كند با ولايت أو وبه اعتقاد به امامت أو داخل بهشت مىشود ، وهر كه مرا ملاقاة كند با عداوت أو داخل جهنم مىشود ، پس بر پاى دار اى محمد على را علمي در ميان خلق وبگير بر ايشان بيعت أو را وتازه گردان عهد وپيمانى را كه پيشتر از ايشان گرفته بودم ، بدرستى كه من تو را قبض مىكنم بسوى خود وتو را به جوار رحمت خود مىطلبم .\r\nپس حضرت رسول صلّى اللّه عليه وآله وسلّم ترسيد از قوم خود كه مبادا أهل شقاق ونفاق پراكنده شوند وبه جاهليت وكفر خود برگردند ، زيرا كه حضرت مىدانست كه عداوت ايشان با علي بن أبي طالب در چه مرتبه است وكينهء أو در سينه‌هاى ايشان جا كرده است ، پس سؤال كرد از جبرئيل كه از خداوند عالميان سؤال نمايد كه أو را از كيد آن منافقان حفظ كند وانتظار مىبرد كه جبرئيل از جانب خداوند عالميان خبر محافظت أو را از شر منافقان بياورد ، پس تبليغ رسالت را تأخير نمود تا به مسجد خيف ، پس در مسجد خيف جبرئيل بر پيغمبر نازل شد وامر كرد آن حضرت را كه عهد ولايت را به ايشان برساند وأو را قائم مقام خود گرداند ووعدهء محافظت از شرّ أعادي را براي آنچه رسول خدا صلّى اللّه عليه وآله وسلّم طلب نموده بود بياورد .\r\nپس باز حضرت پيغمبر صلّى اللّه عليه وآله وسلّم تأخير نمود تا به « كراع الغميم » رسيد كه در ميان مكة ومدينه است ، وباز جبرئيل نازل شد ودر امر ولايت تأكيد نمود وآيهء عصمت را نياورد .\r\nپس حضرت فرمود : اى جبرئيل ! من از قوم مىترسم كه مرا تكذيب نمايند وقول مرا در حقّ على قبول نكنند ؛ پس از آنجا بار كرد .\r\nپس چون به غدير خم رسيد كه به قدر سه ميل پيش از جحفه است جبرئيل به نزد رسول خدا صلّى اللّه عليه وآله وسلّم آمد در وقتي كه پنج ساعت از روز گذشته بود با نهايت زجر وتهديد ومبالغه وبا ضامن شدن عصمت از شرّ أعادي ، پس گفت : يا محمد ! خداوند عزيز جليل تو را سلام مىرساند ومىگويد كه : اى پيغمبر بزرگوار ! تبليغ كن آنچه بسوى تو فرستاده\r\n\r\n","description":"","footnote":"","page_name":" 1394 ","page_number":578},
  {"content":"\r\n\r\nشده است در باب على ، واگر نكنى نرسانيده خواهى بود هيچ‌يك از رسالات الهى را وخدا تو را نگاه مىدارد از شر مردم .\r\nوأول قافله نزديك به جحفه رسيده بود پس جبرئيل آن حضرت را امر كرد كه برگرداند آنها را كه از پيش رفته بودند ونگذارد آنها را كه در عقبند پيش روند تا آنكه على را براي مردم به خلافت نصب نمايد وبرساند به ايشان آنچه حق تعالى فرستاده است در شأن على ، وخبر داد پيغمبر را كه خداوند عالميان أو را از شر مردم حفظ مىنمايد ، پس چون خبر عصمت از شرّ أعادي به آن حضرت رسيد مناديان خود را امر فرمود كه ندا كردند در ميان مردم كه همه نزد آن حضرت جمع شوند وبرگردانند پيش رفتگان را وحبس نمايند ديگران را ، وجبرئيل آن حضرت را از جانب خداوند عالميان امر كرد كه ميل نمايد به جانب راست راه موضعي كه اكنون مسجد غدير است ، ودر آن موضع درخت خارى چند بود ، پس حضرت امر فرمود بروبند زير آن درختان را وبراي آن حضرت سنگى چند نصب نمايند شبيه به منبر تا آنكه بر مردم مشرف تواند شد ، پس مردم همه در اين مكان جمع شدند وآنها كه پيش رفته بودند برگشتند .\r\nپس حضرت بالاى آن سنگها برآمد وحمد وثناى الهى ادا نمود وفرمود كه : حمد وسپاس خداوندى را سزا است كه بلند مرتبه است در يگانگى خود ونزديك است به خلايق با يكتايى خود وجليل است در پادشاهى خود ، وعظمت أو ظاهر است در جميع مخلوقاتش وعلمش به همه چيز احاطه كرده است با علوّ مكان أو ، ومقهور ومغلوب گردانيده است جميع خلق را به توانايى وهويدايى خود ، پيوسته صاحب مجد وبزرگوارى بود وهميشه مستحق حمد وستايش خواهد بود ، آفرينندهء آسمانهاى بلند است وپهن كنندهء زمينهاى پست است وآثار جبروتش در آسمانها ظاهر است ، بسيار مقدس است از بديها ، بسيار منزه است از عيبها ، پروردگار ملائكة وروح است ، تفضل‌كننده است بر جميع مخلوقات خود وانعام‌كننده است بر هر كه أو را به درگاه جلال خود نزديك گرداند ، وهمه ديده‌ها را مىبيند وديده‌اى أو را نمىبيند ، كريم است ، بردبار است ، صاحب علم ووقار است ، رحمتش همه چيز را فرا گرفته وبر همه چيز به نعمت خود منت گذاشته ، به\r\n\r\n","description":"","footnote":"","page_name":" 1395 ","page_number":579},
  {"content":"\r\n\r\nعدالت مردم را انتقام نمىنمايد بلكه تفضل مىكند ، ومبادرت نمىنمايد بسوى ايشان به آنچه مستحق آن گرديده‌اند از عذاب أو ، پنهانهاى مردم را مىداند وبر ضمائر ايشان مطلع است ، وهيچ پوشيده‌اى بر أو مخفى نيست وهيچ امر مخفى بر أو مشتبه نيست ، احاطه به هر چيز نموده وغالب بر هر چيز گرديده وبر هر چيز قوى شده وبر هر چيز توانا گرديده ، هيچ چيز مانند أو نيست وأو همهء اشيا را آفريد در وقتي كه هيچ چيز نبود ، دائمي است كه زوال ندارد وقيام به عدالت مىنمايد در ميان مردم ، نيست خداوندى به جز أو وبر هر چه اراده كند غالب است وكارهاى أو منوط به حكمت ومصلحت است ، از آن بزرگتر است كه بصيرتها أو را ادراك نمايند وأو بصيرتها را ادراك مىنمايد واوست داناى لطائف أمور وآفرينندهء دقايق اشيا ومطلع بر خفاياى أمور ، احدى وصف أو نمىتواند نمود از روى معاينه ومشاهده ونمىداند احدى كه أو چگونه است در آشكار وپنهانش مگر به آنچه خود دلالت فرموده است مردم را بر ذات مقدس خود .\r\nوگواهى مىدهم كه اوست خداوندى كه بجز أو خداوندى نيست ومعبودى غير از أو سزاوار پرستش نيست ، پر كرده است جهان را آثار قدس وتنزه أو ، ونور وهويدايى أو از أزل تا ابد را روشن گردانيده است ، واوست خداوندى كه جارى مىگرداند امر خود را بىمشورت صاحب رأيي وبا أو در تقدير أمور شريكي وانبازى نيست ودر تدبيرات أو تفاوتى نيست ، وتصوير كرد هر چه را از نو پديد آورد بىآنكه مثالي از براي أو در نظر داشته باشد ، وآفريد آنچه را آفريد بىآنكه احدى يارى أو نموده باشد يا مشقتى در آن بوده باشد يا انديشه وحيله در آن نموده باشد ، بلكه به محض قدرت خود آفريده پس موجود شدند ، واز كتم عدم به وجود آورد پس ظاهر گرديدند ، پس اوست آفريننده‌اى كه بجز أو آفريننده‌اى نيست ، صنعتهاى خود را محكم نمود واحسانهاى نيكو فرموده ، اوست عادلى كه هرگز جور نمىكند واوست كريمترى كه همهء أمور به أو برمىگردد ، وگواهى مىدهم كه اوست خداوندى كه فروتنى مىكند هر چيز نزد عظمت أو ، وخاضع است هر چيز براي هيبت أو .\r\nمالك ملكهاست وبلند كنندهء فلكها است وتسخير كنندهء آفتاب وماه است براي\r\n\r\n","description":"","footnote":"","page_name":" 1396 ","page_number":580},
  {"content":"\r\n\r\nمنفعت خلايق كه هر يك جارى مىشوند تا وقت معلومى ، پردهء شب را بر روى روز مىكشد وپردهء روز را بر روى شب مىكشد در حالتي كه طلب مىكند روز شب را به سرعت ، در هم شكنندهء هر متجبر معاند است وهلاك كنندهء هر شيطان متمرد است ، با أو ضدى ومثلي نبوده است ، يگانه است ، مقصود همهء خلق است در حوائج ، والد نيست واز كسى متولد نشده است ، وعلتي ندارد واحدى كفو ونظير أو نيست ، ومعبودى است يگانه وپروردگارى است بزرگوار ، اراده مىكند پس بعمل مىآورد ومىخواهد پس حكم مىكند ، وعالم است أشياء را پس احصا كرده است همه را ، ومىميراند وبعد از مردن زنده مىگرداند ، وفقير وغنى مىگرداند ، ومىخنداند ومىگرياند ، ونزديك مىگرداند ودور مىافكند ، وگاهى منع مىكند وگاهى عطا مىكند ، مخصوص اوست پادشاهى واوست سزاوار ستايش ، نيكيها همه در دست اوست وبر همه چيز قادر است ، داخل مىگرداند شب را در روز وداخل مىگرداند روز را در شب ، بدرستى كه اوست غالب وآمرزنده ، أجابت كنندهء دعا است وبزرگ دهندهء عطا است ، احصا كنندهء أنفاس وپروردگار جنيان وناس است ، چيزى بر أو مشكل نمىشود ، وبه ملال نمىآورد أو را نالهء استغاثه كنندگان ودلتنگ نمىگرداند أو را الحاح الحاح كنندگان ، نگاه دارندهء صالحان است وتوفيق دهندهء رستگاران است ، ومولاي مؤمنان است وپروردگار عالميان است ، آن خداوند است كه مستحق است از همهء مخلوقات خود حمد وشكر را در وقت نعمت ودر وقت بلا ودر هنگام شدت ورخا ، وايمان مىآورم به أو وبه ملائكهء أو وكتابهاى أو ورسولان أو ، مىشنوم امر أو را وأطاعت مىنمايم ، ومبادرت مىكنم بسوى هر چيز كه أو مىپسندد وانقياد مىنمايم قضاهاى أو را براي رغبت در فرمانبردارى أو واز ترس عقوبت أو زيرا كه أو خداوندى است كه از عذاب أو أيمن نمىتوان بود واز جور أو نمىبايد ترسيد ، اقرار مىنمايم از براي أو بر خود به بندگى وگواهى مىدهم از براي أو به پروردگارى ، ومىرسانم آنچه وحى رسانيده است به من از بيم آنكه اگر نرسانم عقوبتي عظيم از أو بر من نازل گردد كه هيچ احدى نتواند آن را دفع كردن هر چند حيلهء أو عظيم باشد زيرا كه خداوندى بجز أو نيست ، وبدرستى كه مرا اعلام كرده است كه اگر تبليغ ننمايم آنچه را\r\n\r\n","description":"","footnote":"","page_name":" 1397 ","page_number":581},
  {"content":"\r\n\r\nبسوى من فرستاده است تبليغ رسالت أو نكرده خواهم بود ، وبتحقيق كه ضامن شده است براي من كه مرا از شر مردم محافظت نمايد ، واوست خداوند كفايت كنندهء دشمنان وكرم نماينده براي دوستان .\r\nوحى نموده است به سوى من كه : بسم اللّه الرّحمن الرّحيم  يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَإِنْ لَمْ تَفْعَلْ فَما بَلَّغْتَ رِسالَتَهُ وَاللَّهُ يَعْصِمُكَ مِنَ النَّاسِ  « 1 » .\r\nاى گروه مردمان ! تقصير نكردم در رسانيدن آنچه فرستاده بود بسوى من ، واينك بيان مىكنم براي شما سبب نزول اين آية را ؛ سببش اين بود كه : جبرئيل نازل شد بر من سه مرتبه ودر هر مرتبه از جانب حق تعالى مرا سلام رسانيد وامر نمود كه در اين مقام بايستم واعلام نمايم هر سفيد وسياه را به آنكه علي بن أبي طالب برادر من ووصىّ من وخليفهء من است وپيشواى امّت من است بعد از من ومحل أو از من محل هارون است از موسى عليه السّلام مگر آنكه پيغمبرى بعد از من نيست وأو أولى به امر شما است بعد از خدا ورسول ، وحق تعالى به اين مضمون آيه‌اى از قرآن بر من فرستاده است  إِنَّما وَلِيُّكُمُ اللَّهُ وَرَسُولُهُ وَالَّذِينَ آمَنُوا الَّذِينَ يُقِيمُونَ الصَّلاةَ وَيُؤْتُونَ الزَّكاةَ وَهُمْ راكِعُونَ  « 2 » يعنى : « نيست أولى به امر شما مگر خدا ورسول خدا وآن گروهى كه ايمان آورده‌اند به خدا ، آن كساني كه نماز را برپا مىدارند ومىدهند زكات را در وقتي كه در ركوعند .\r\nپس حضرت فرمود : علي بن أبي طالب نماز را برپا داشت وزكات داد در وقتي كه در ركوع بود ودر جميع اينها غرضش رضاى الهى بود ونيتش خالص بود .\r\nپس سؤال كردم از جبرئيل كه از جناب أقدس الهى استعفا نمايد از براي من تبليغ اين رسالت را زيرا مىدانستم پرهيزكاران كم‌اند ومنافقان بسيارند وحيله‌هاى حيله كنندگان را مىدانستم ومطلع بودم بر مكرهاى استهزاء كنندگان به اسلام ، آنها كه حق تعالى در كتاب خود وصف كرده ايشان را به آنكه مىگويند به زبانهاى خود چيزى را كه نيست در\r\n\r\n\r\n","description":"","footnote":"\r\n( 1 ) . سورهء مائده : 67 .\r\n( 2 ) . سورهء مائده : 55 .\r\n","page_name":" 1398 ","page_number":582},
  {"content":"\r\n\r\nدلهاى ايشان ، وگمان مىكنند كه اين سهل است وحال آنكه اين نزد خدا عظيم است ؛ بسيار مرا آزار كردند تا آنكه مرا « اذن » ناميدند براي آنكه على پيوسته با من مىبود ومن پيوسته رو به أو داشتم وسخن أو را مىشنيدم تا آنكه حق تعالى اين آية را فرستاد  وَمِنْهُمُ الَّذِينَ يُؤْذُونَ النَّبِيَّ وَيَقُولُونَ هُوَ أُذُنٌ قُلْ أُذُنُ خَيْرٍ لَكُمْ يُؤْمِنُ بِاللَّهِ وَيُؤْمِنُ لِلْمُؤْمِنِينَ  « 1 » يعنى : « وبعضي از منافقان گروهىاند كه ايذا مىكنند پيغمبر را ومىگويند كه اذن است - يعنى گوش به سخن هر كس مىدهد وسخن هر كس را قبول مىكند - بگو - يا محمد - كه : أو گوش دهنده است آنچه را خير است براي شما ، ايمان دارد به خدا وتصديق مىكند سخن مؤمنان را » .\r\nپس حضرت فرمود : اگر خواهم نامهاى ايشان را بگويم مىتوانم گفت ، واگر خواهم اشاره كنم به شخصهاى ايشان اشاره مىتوانم كرد ، واگر خواهم دلالت نمايم بر ايشان مىتوانم كرد ، وليكن بخدا سوگند كه در أمور ايشان كرم مىورزم وايشان را رسوا نمىكنم وبا همهء اين أحوالي كه گفتم مىدانم كه حق تعالى راضى نمىشود بغير آنكه تبليغ نمايم آنچه را فرستاده است بسوى من .\r\nپس حضرت بار ديگر آن آية را خواند وفرمود : أيها الناس ! پس بدانيد كه خداوند عالميان على را نصب كرده است براي شما ولىّ وأولى به امر شما وامام وپيشواى شما وفرض گردانيده است أطاعت أو را بر مهاجران وأنصار وبر جماعتى كه متابعت ايشان كنند به احسان ، وبر شهرنشين وبر باديه‌نشين وبر عرب وعجم وبر آزاد وبنده وبر خرد وبزرگ وبر سفيد وسياه وبر هر كه خدا را به يگانگى مىپرستد حكمش روا است وگفته‌اش جارى است وامرش نافذ است ، هر كه مخالفت أو كند ملعون است وهر كه متابعت أو كند مرحوم است ، وهر كه تصديق أو نمايد وسخن أو را بشنود وفرمان أو را أطاعت نمايد حق تعالى أو را مىآمرزد .\r\nاى گروه مردمان ! اين آخر ايستادنى است كه من در چنين مجمعى مىايستم پس\r\n\r\n\r\n","description":"","footnote":"\r\n( 1 ) . سورهء توبه : 61 .\r\n","page_name":" 1399 ","page_number":583},
  {"content":"\r\n\r\nبشنويد سخن مرا وأطاعت نماييد فرمودهء مرا ومنقاد شويد امر پروردگار خود را ، بدرستى كه حق تعالى أولى به نفس شماست وآفرينندهء شماست ، پس بعد از خدا رسول أو محمد أولى به امر شماست وايستاده است وقيام نماينده به مصلحتهاى شماست ومخاطبه مىنمايد شما را به آنچه براي شما ضرور است ، پس بعد از من على ولىّ شماست وپيشواى شماست به امر خداوند عالميان ، بعد از أو امامت در ذرّيّت من است از فرزندان أو تا روزى كه خدا ورسول را ملاقاة نماييد در روز قيامت ، نيست حلالى مگر آنچه خدا حلال گردانيده است ونيست حرامى مگر آنچه خدا حرام كرده است ، حق تعالى به من شناسانده است جميع حلال وحرام خود را ومن رساننده‌ام آنچه خدا تعليم من كرده بود از كتاب خود از حلال وحرام خود بسوى علي بن أبي طالب وهمه را تعليم أو نموده‌ام .\r\nاى گروه مردم ! هيچ علمي نيست مگر آنكه خدا آن را در من احصا كرده است ، وهر علمي كه خدا تعليم من كرده است همه را من احصا كرده‌ام در امام متقيان علي بن أبي طالب وهمه را تعليم أو نموده‌ام ، واوست امام مبين كه حق تعالى در قرآن فرموده است كه  وَكُلَّ شَيْءٍ أَحْصَيْناهُ فِي إِمامٍ مُبِينٍ  « 1 » يعنى : « همه چيز را ما احصا كرده‌ايم در امام ظاهركننده » .\r\nاى گروه مردم ! گمراه مشويد از أو ونفرت منماييد از أو وتكبر منماييد از قبول ولايت أو ، اوست كه هدايت مىكند شما را به حق وعمل مىكند به حق ومحو مىكند باطل را ونهى مىكند از آن ، وأو را مانع نمىشود در راه خدا ملامت ملامت كننده‌اى ، پس أو أول كسى است كه ايمان آورد به خدا ورسول أو از اين أمت ، واوست كه جان خود را فداى رسول خدا كرد ، واوست كه با رسول خدا عبادت حق تعالى مىكرد در وقتي كه هيچ‌كس بغير از ايشان از مردان عبادت خدا نمىكرد .\r\nاى گروه مردمان ! أو را تفضيل دهيد كه خدا أو را تفضيل داده است ، وقبول كنيد كه خدا أو را نصب كرده است .\r\n\r\n\r\n","description":"","footnote":"\r\n( 1 ) . سورهء يس : 12 .\r\n","page_name":" 1400 ","page_number":584},
  {"content":"\r\n\r\nاى گروه مردمان ! أو امام است از جانب خدا ، قبول نمىكند خدا توبهء كسى را كه انكار ولايت أو نمايد ونمىآمرزد أو را ، واين امرى است كه خدا لازم گردانيده است بر خود كه چنين كند نسبت به كسى كه مخالفت امر خدا نمايد در امر على ، وآنكه أو را عذاب كند عذابي عظيم ابد الآباد كه هرگز عذاب أو منتهى نشود ، پس حذر نماييد از مخالفت أو كه اگر مخالفت أو نماييد آتش افروز آتشى خواهيد بود كه آتش افروز آن مردمند وسنگ ومهيا كرده است خداوند عالميان آن را براي كافران .\r\nأيها الناس ! بخدا سوگند كه به من بشارت دادند گذشتگان از پيغمبران ومرسلان كه من خاتم پيغمبران ومرسلان وحجت خدايم بر جميع مخلوقين از أهل آسمانها وزمين ، پس هر كه شك نمايد در اين أو كافر است مانند كفر أهل جاهليت أولى ، وكسى كه شك كند در يك گفته از گفته‌هاى من پس بتحقيق كه شك كرده است در جميع گفته‌هاى من ، وهر كه شك كند در آنچه گفتم بازگشت أو بسوى آتش جهنم است .\r\nاى گروه مردمان ! منت گذاشت خداوند عالميان ومرا گرامى داشت به اين فضيلت از محض فضل واحسان خود ، وخداوندى بجز أو نيست وأو مستحق حمد است از من ابد الآباد بر همهء أحوال .\r\nاى گروه مردمان ! تفضيل دهيد على را ، بدرستى كه أو أفضل مردم است بعد از من از مردان وزنان ، به بركت ما حق تعالى روزى بر خلايق مىفرستد وايشان را از مهالك نجات مىدهد ؛ ملعون است ملعون است مغضوب است مغضوب است كسى كه رد كند بر من اين گفتهء مرا هر چند موافق طبع أو نباشد ، بدرستى كه جبرئيل مرا چنين خبر داد از خداوند عالميان ومىگويد : هر كه دشمنى على را اختيار نمايد واقرار به امامت أو نكند پس بر اوست لعنت من وغضب من ، پس نظر كند هر نفسي كه چه پيش مىفرستد براي فرداى خود ، وبترسيد از خدا از آنكه مخالفت كنيد على را پس بلغزد قدمهاى شما بعد از آنكه ثابت بود در دين ، بدرستى كه خداوند عالميان بينا است به كرده‌هاى شما .\r\nاى گروه مردمان ! على است « جنب اللّه » كه حق تعالى مىفرمايد كه مخالفان أو در\r\n\r\n","description":"","footnote":"","page_name":" 1401 ","page_number":585},
  {"content":"\r\n\r\nقيامت مىگويند  يا حَسْرَتى عَلى ما فَرَّطْتُ فِي جَنْبِ اللَّهِ  « 1 » يعنى : « زهى حسرت بر آنچه تقصير كردم در جنب خدا » يعنى در ولايت علي بن أبي طالب عليه السّلام .\r\nاى گروه مردمان ! تدبر نماييد در قرآن وبفهميد آيات آن را ونظر كنيد بسوى محكمات آن ومتابعت منماييد متشابهات آن را ، پس بخدا سوگند كه بيان نمىكند از براي شما آيات زجر كنندهء آن را وواضح نمىگرداند از براي شما تفسير آن را كسى بغير آنكه من دستش را خواهم گرفت وبسوى خود بالا خواهم برد وبازوى أو را بلند خواهم كرد وشما همه أو را مىبينيد ، واعلام مىنمايم شما را كه هر كه من مولاي أو بودم پس اينك على مولاي اوست ، وأو علي بن أبي طالب است برادر من ووصىّ من وموالات أو از جانب حق تعالى نازل شده است بر من .\r\nاى گروه مردم ! بدرستى كه على وپاكيزگان از فرزندان من ثقل كوچكتر است كه در ميان شما مىگذارم ، وقرآن ثقل بزرگتر است - وثقل چيزى را مىگويند كه تحمل آن بر طبع مردم گران باشد - پس حضرت فرمود كه : هر يك از اينها خبردهنده‌اند از ديگرى وهر يك موافق ديگرند واز هم جدا نمىشوند تا در حوض كوثر بر من وارد شوند .\r\nوأهل بيت من أمينان خدايند در ميان خلق أو وحكيمان خدايند در زمين أو ، بدرستى كه اداى رسالت كردم وتبليغ وحى الهى نمودم وآنچه بايست شنوانيدم وآنچه بر من نازل شده بود واضح گردانيدم ، بدرستى كه آنچه گفتم خدا گفته بود ومن از جانب خدا رسانيدم ، بدرستى كه نيست أمير المؤمنين بغير اين برادرم كه در پهلوى من ايستاده است وحلال نيست پادشاهى مؤمنان براي احدى بعد از من غير أو .\r\nپس دست خود را بر بازوى آن حضرت زد وأو را بلند كرد به مرتبه‌اى كه پاهاى أو به زانوى آن حضرت مىرسيد ، ودر أول حال كه بر منبر بالا رفت حضرت أمير عليه السّلام را بر بالاى منبر طلبيد ويك پايه پائين‌تر از خود بازداشت ، پس فرمود :\r\nاى معاشر مردمان ! اينك على برادر من است ووصىّ من است وحفظ كنندهء علم من\r\n\r\n\r\n","description":"","footnote":"\r\n( 1 ) . سورهء زمر : 56 .\r\n","page_name":" 1402 ","page_number":586},
  {"content":"\r\n\r\nاست وخليفهء من است بر أمت من وجانشين من است در تفسير كتاب خداوند عالميان وخوانندهء مردم است بسوى خدا وعمل‌كننده است به آنچه پسنديدهء اوست ومحاربه‌كننده است با دشمنان خدا ودوستىكننده است بر طاعت خدا ونهىكننده است از معصيت خدا ، واوست خليفهء رسول خدا واوست أمير مؤمنان واوست پيشواى هدايت‌كننده ، واوست كشندهء بيعت‌شكنندگان وجور كنندگان واز دين بدر روندگان به امر خدا .\r\nوبدانيد كه آنچه گفتم تغيير نمىيابد وبه امر پروردگار خود گفتم ، خداوندا ! دوست دار هر كه أو را دوست دارد ودشمن دار هر كه أو را دشمن دارد ولعنت كن هر كه أو را انكار نمايد وغضب كن بر هر كه انكار حق أو كند ، خداوندا ! تو بر من فرستاده‌اى كه امامت از براي على است ولىّ تو در وقتي كه من بيان كنم آن را براي مردم ونصب كنم أو را به سبب آنكه خواستى كه كامل گردانى براي بندگان خود دين ايشان را وتمام گردانى بر ايشان نعمت خود را وپسنديدى از براي ايشان دين اسلام را پس فرمودى  وَمَنْ يَبْتَغِ غَيْرَ الْإِسْلامِ دِيناً فَلَنْ يُقْبَلَ مِنْهُ وَهُوَ فِي الْآخِرَةِ مِنَ الْخاسِرِينَ  « 1 » يعنى : « هر كه طلب كند غير اسلام ديني را پس هرگز از أو قبول نمىشود وأو در آخرت از زيانكاران است » ، خداوندا ! تو را گواه مىگيرم كه آنچه در اين باب فرستادى من به ايشان رساندم .\r\nاى گروه مردمان ! بدرستى كه كامل گردانيد خداوند عالميان دين شما را به امامت على ، پس هر كه اقتدا ننمايد به أو وبه امامانى كه بعد از أو هستند از فرزندان أو تا روز قيامت كه عرض مىنمايند اعمال را بر خداوند عالميان ، پس حق تعالى حبط مىنمايد عملهاى ايشان را وابد الآباد در جهنم خواهند بود ، سبك نمىشود از ايشان عذاب ومهلت نمىدهند ايشان را .\r\nاى طوايف مسلمانان ! اين است علي بن أبي طالب يارىكننده‌ترين شما مرا وسزاوارترين شما به من ونزديكترين شما به من وعزيزترين شما به من ، وخداوند عزيز جليل ومن هر دو از أو خشنوديم ، ونازل نشده است آيه‌اى در شأن پسنديدگان مگر آنكه\r\n\r\n\r\n","description":"","footnote":"\r\n( 1 ) . سورهء آل عمران : 85 .\r\n","page_name":" 1403 ","page_number":587},
  {"content":"\r\n\r\nدر شأن أو نازل شده است ، وخطاب  يا أَيُّهَا الَّذِينَ آمَنُوا *  در قرآن نكرده است مگر آنكه ابتدأ به أو نموده است ومقصود اصلى أو بوده است ، وهيچ آية ووحى در قرآن فرود نيامده است مگر در شأن أو ، وگواهى به استحقاق بهشت در سورهء   هَلْ أَتى عَلَى الْإِنْسانِ   « 1 » نداده است مگر از براي أو ، وآن سوره را در حق غير أو نازل نگردانيده است وبه آن سوره مدح نكرده است غير أو را .\r\nاى گروه مسلمانان ! على است ياور دين خدا ، واوست جهادكننده در حمايت رسول خدا ، واوست پرهيزكار پاكيزه كردار وهدايت‌كننده وهدايت يافته ، وپيغمبر شما بهترين پيغمبران است ووصىّ شما بهترين اوصياى ايشان است وفرزندان أو بهترين اوصياى پيغمبرانند .\r\nاى طوايف مردمان ! ذرّيّت هر پيغمبرى از صلب أو بوده‌اند وذرّيّت من از صلب على .\r\nاى طوايف مردمان ! بدرستى كه شيطان آدم را از بهشت بيرون كرد به حسد ، پس حسد مبريد بر على كه حبط مىشود اعمال شما ومىلغزد از راه ايمان قدمهاى شما وبدرستى كه آدم را فرو فرستادند به زمين به سبب يك خطا وحال آنكه أو برگزيدهء خداوند جليل بود ، پس چگونه خواهد بود حال شما در مخالفت حق تعالى وحال آنكه شما آنانيد كه مىدانيد واز شما جمعى هستند كه دشمن خدايند ، بدرستى كه دشمن نمىدارد على را مگر بدبختى ودوست نمىدارد على را مگر پرهيزكارى وايمان نمىآورد به على مگر مؤمني كه ايمان خود را از براي خدا خالص گردانيده باشد ، بخدا سوگند ياد مىكنم كه در شأن على نازل شده سورهء عصر .\r\nاى گروه مردمان ! بدرستى كه خدا را گواه گرفتم ورسالت خود را به شما رسانيدم ونيست بر رسول بغير از رسانيدن هويدا .\r\nاى گروه مردمان ! بترسيد از خدا چنانكه حقّ ترسيدن است ومميريد مگر با دين اسلام .\r\n\r\n\r\n","description":"","footnote":"\r\n( 1 ) . سورهء انسان : 1 .\r\n","page_name":" 1404 ","page_number":588},
  {"content":"\r\n\r\nاى گروه مردمان ! ايمان بياوريد به خدا ورسول أو وبه آن نوري كه با أو نازل گرديده است كه آن علي بن أبي طالب است .\r\nاى گروه مردمان ! نور از جانب خداوند عالميان در من جارى شده است ، پس در علي بن أبي طالب ، پس در نسل أو كه امامان به حقّند تا قائم مهدى كه اخذ مىكند به حق خدا وبه هر حقي كه ما را بوده است زيرا كه خداوند عالميان ما را حجتي گردانيده است بر تقصير كنندگان ومعاندان ومخالفان وخيانتكاران وگناهكاران وستمكاران از جميع عالميان .\r\nاى گروه مردمان ! شما را اعلام مىكنم كه منم رسول خدا كه گذشته‌اند پيش از من رسولان أو ، آيا اگر من بميرم يا كشته شوم از پس پشت برخواهيد گشت ومرتد خواهيد شد ؟ وكسى كه از دين برگردد هيچ ضرر به خدا نمىرساند ، بزودى جزا خواهد داد شكر كنندگان را . بدانيد كه على موصوف است به صبر وشكر ، پس بعد از أو فرزندان أو كه از صلب اويند به اين صفات موصوفند .\r\nاى گروه مسلمانان ! منت مگذاريد بر خدا اسلام خود را پس غضب مىكند بر شما ودر مىيابد شما را به عذابي عظيم از نزد خود ، بدرستى كه أو بر صراط جزا دهندهء كافران است .\r\nاى طوايف مسلمانان ! بعد از من پيشوايى چند خواهند بود كه مردم را بخوانند بسوى جهنم ودر روز قيامت ايشان يارى كرده شده نخواهند بود ؛ اى گروه مردم ! خدا ومن از ايشان بيزاريم .\r\nاى گروه مردمان ! بدرستى كه اين پيشوايان ضلالت وياوران ايشان وپيروان ايشان واتباع ايشان در پايين‌ترين دركات جهنم‌اند وبد جايى است جايگاه متكبران ، بدرستى كه ايشان أصحاب صحيفه‌اند ، پس نظر كنند به صحيفهء خود كه چه نوشته‌اند .\r\nپس حضرت باقر عليه السّلام فرمود كه : مردم نفهميدند كه مراد از صحيفة كدام است مگر جماعت قليلي از ايشان كه در آن صحيفة شريك بودند ، ومراد آن صحيفه‌اى است كه در همين سفر منافقان در پيش كعبه نوشتند وبا يكديگر عهد كردند كه نگذارند كه خلافت در\r\n\r\n","description":"","footnote":"","page_name":" 1405 ","page_number":589},
  {"content":"\r\n\r\nعلي بن أبي طالب قرار يابد .\r\nپس حضرت رسول صلّى اللّه عليه وآله وسلّم فرمود : اى طوايف مسلمان ! بدرستى كه من مىسپارم خلافت را أمانتي ووراثتى در فرزندان خود تا روز قيامت ، وبتحقيق كه رساندم آنچه مأمور به آن بودم تا حجتي گردد بر هر كه حاضر است وهر كه غايب است وبر هر احدى از آنها كه حاضر هستند واز آنها كه حاضر نيستند خواه متولد شده باشند وخواه نشده باشند ، پس بايد كه برسانند حاضران به غايبان وپدران به فرزندان تا روز قيامت ، وزود باشد كه خلافت مرا غصب نمايند وپادشاهى گردانند ، خدا لعنت كند غصب كنندگان را وأعانت كنندگان ايشان را ، ودر آن وقت مستحق اين خطاب عقوبت مآب مىگردند كه  سَنَفْرُغُ لَكُمْ أَيُّهَ الثَّقَلانِ  « 1 »  يُرْسَلُ عَلَيْكُما شُواظٌ مِنْ نارٍ وَنُحاسٌ فَلا تَنْتَصِرانِ  « 2 » .\r\nاى گروه مردمان ! خداوند عالميان نخواهد گذاشت شما را تا جدا گرداند خبيث را از طيب - يعنى منافق را از مؤمن - وحق تعالى شما را مطّلع بر غيب نگردانيده است ، وتا فتنه نشود مؤمن ومنافق را نخواهيد شناختن .\r\nاى گروه مردمان ! هيچ قريه‌اى نيست مگر آنكه خدا هلاك‌كننده است أهل آن را به سبب تكذيب كردن ايشان پيغمبران خود را ، چنين هلاك مىگرداند خدا شهرهايى را كه أهل آنها ستمكارانند چنانكه حق تعالى در قرآن ياد فرموده است ، واين امام شماست وأولى به امر شماست وأو محل وعده‌هاى خدا است كه وعده نموده است براي أو در رجعت ودر قيامت وخدا راست مىگرداند وعدهء خود را .\r\nاى گروه مردمان ! بتحقيق كه لغزيدند پيش از شما أكثر پيشينيان وخدا هلاك كرد پيشينيان را وهلاك خواهد گردانيد آيندگان را .\r\nاى گروه مردمان ! بدرستى كه حق تعالى مرا امر كرد ونهى كرد ومن امر كردم على را ونهى نمودم أو را ودانست أوامر ونواهى را از جانب پروردگار خود ، پس بشنويد امر على\r\n\r\n\r\n","description":"","footnote":"\r\n( 1 ) . سورهء الرحمن : 31 .\r\n( 2 ) . سورهء الرحمن : 35 .\r\n","page_name":" 1406 ","page_number":590},
  {"content":"\r\n\r\nرا تا سالم گرديد از مخاوف دنيا وعقبى ، وأطاعت نماييد أو را تا هدايت يابيد بسوى دين خدا ومنتهى شويد در نهى أو تا به رشد وصلاح برآييد وبازگرديد بسوى مراد أو واز راه حق أو بسوى راههاى ديگر پراكنده مشويد .\r\nاى گروه مردمان ! منم صراط مستقيم خدا كه حق تعالى شما را امر كرده است به أطاعت آن ، پس على بعد از من ، پس فرزندان من كه از صلب اويند امامان وپيشوايانند وهدايت مىنمايند به حق ، وبه حق در ميان مردم عدالت مىكنند . پس حضرت سورهء حمد را تا آخر تلاوت نمود وفرمود كه : اين سوره در ميان ايشان نازل شده است وهمهء ايشان را فرا گرفته است ومخصوص ايشان است ، ايشانند دوستان خدا وترسى وبيمى بر ايشان نيست واندوهناك نمىشوند در قيامت وبدرستى كه ايشانند حزب خدا وحزب خدا رستگارانند .\r\nوبدانيد دشمنان على أهل شقاقند كه تجاوز از حق نموده‌اند وبرادران شياطينند كه القا مىكنند بعضي از ايشان بسوى بعضي سخن باطل را كه زينت داده‌اند براي آنكه يكديگر را فريب دهند ، وبدرستى كه دوستان على وذرّيّت أو مؤمنانى چندند كه حق تعالى وصف كرده است ايشان را در اين آية  لا تَجِدُ قَوْماً يُؤْمِنُونَ بِاللَّهِ وَالْيَوْمِ الْآخِرِ يُوادُّونَ مَنْ حَادَّ اللَّهَ وَرَسُولَهُ وَلَوْ كانُوا آباءَهُمْ أَوْ أَبْناءَهُمْ أَوْ إِخْوانَهُمْ أَوْ عَشِيرَتَهُمْ  « 1 » يعنى : « نمىيابى گروهى را كه ايمان آورده‌اند به خدا وروز قيامت كه دوستى كنند با كسى كه دشمنى كند با خدا ورسول أو ، وهر چند بوده باشند پدران ايشان يا پسران ايشان يا برادران ايشان يا عشيره وخويشان ايشان » ، وبدرستى كه دوستان ، مؤمنانند كه حق تعالى وصف كرده است ايشان را در اين آية  الَّذِينَ آمَنُوا وَلَمْ يَلْبِسُوا إِيمانَهُمْ بِظُلْمٍ أُولئِكَ لَهُمُ الْأَمْنُ وَهُمْ مُهْتَدُونَ  « 2 » يعنى : « آنان كه ايمان آوردند ونپوشانيدند ايمان خود را به ستمى ، اين جماعت مر ايشان راست ايمنى وايشانند هدايت يافتگان » ، باز فرمود : « بدرستى كه دوستان ايشان آنانند\r\n\r\n\r\n","description":"","footnote":"\r\n( 1 ) . سورهء مجادله : 22 .\r\n( 2 ) . سورهء انعام : 82 .\r\n","page_name":" 1407 ","page_number":591},
  {"content":"\r\n\r\nكه داخل بهشت مىشوند ايمنان واستقبال مىنمايند ملائكة ايشان را به سلام وخطاب مىنمايند ايشان را كه خوش آمديد پس داخل شويد در بهشت كه جاويد بمانيد در آن » « 1 » ، وبدرستى كه اولياى ايشان آنانند كه حق تعالى مىفرمايد كه : « داخل بهشت مىشوند بىحساب » « 2 » ، وبدرستى كه دشمنان ايشان آتش‌افروز جهنمند ودشمنان ايشان آنانند كه مىشنوند از جهنم صداى مهيب ومىبينند از آن جوشيدنى غريب « هرگاه كه داخل مىشوند در جهنم أمتي لعنت مىكنند أمت ديگر را » « 3 » ، بدرستى كه دشمنان ايشان آنهايند كه حق تعالى در شأن ايشان فرموده است : « هرگاه كه مىاندازند در جهنم فوجى را سؤال مىنمايند از ايشان خازنان جهنم كه : آيا نيامد بسوى شما ترساننده‌اى ؟\r\nگويند : بلى بتحقيق كه آمد بسوى ما ترساننده‌اى پس تكذيب أو كرديم وگفتيم : دروغ مىگوييد خدا چيزى نفرستاده است » « 4 » ، وبدرستى كه دوستان ايشان « آنانند كه مىترسيدند از پروردگار خود به سبب امرى چند كه غايب است از ديده‌هاى ايشان ، ايشان راست آمرزش گناهان واجرى بزرگ » « 5 » .\r\nاى گروه مردمان ! چه بسيار تفاوت است ميان جهنم وبهشت ، پس دشمن ما كسى است كه خدا أو را مذمت ولعنت كرده است ، ودوست ما كسى است كه خدا أو را مدح كرده است ودوست داشته است .\r\nاى گروه مردمان ! منم ترساننده وعلى است هدايت‌كننده ، چنانكه حق تعالى فرموده است  إِنَّما أَنْتَ مُنْذِرٌ وَلِكُلِّ قَوْمٍ هادٍ  « 6 » .\r\nاى گروه مردمان ! من پيغمبرم وعلى وصىّ من است ، وبدرستى كه خاتم امامان از\r\n\r\n\r\n","description":"","footnote":"\r\n( 1 ) . اشاره به آيهء 73 سورهء زمر .\r\n( 2 ) . اشاره به آيهء 40 سورهء غافر .\r\n( 3 ) . اشاره به آيهء 38 سورهء أعراف .\r\n( 4 ) . ترجمهء آيهء 8 و 9 سورهء ملك .\r\n( 5 ) . ترجمهء آيهء 12 سورهء ملك .\r\n( 6 ) . سورهء رعد : 7 .\r\n","page_name":" 1408 ","page_number":592},
  {"content":"\r\n\r\nماست واوست قائم به حق ومهدى ، وبدرستى اوست غالب شونده بر همهء دينها واوست انتقام كشندهء از ستمكاران واوست فتح كنندهء قلعه‌ها وخراب كنندهء آنها ، اوست كشندهء هر قبيله از مشركان واوست طلب كنندهء هر خونى كه از دوستان خدا ريخته شده وطلب آن نكرده‌اند ، واوست يارى كنندهء دين خدا ، واوست آب برگيرنده از درياى بىپايان علوم حق تعالى ، واوست قسمت‌كننده براي هر صاحب فضيلتى در خور فضيلت أو وبراي هر جاهلي در خور جهل أو ، واوست پسنديدهء خدا وبرگزيدهء أو ، واوست وارث جميع علوم واحاطه كنندهء به آنها ، واوست خبر دهنده از جانب پروردگار خود ، واوست صاحب رشد درست كردار ، واوست كه حق تعالى امر أمت را به أو گذاشته است ، واوست كه بشارت داده‌اند به أو هر كه پيش از أو گذشته است ، واوست كه حجتش باقي است وبعد از أو حجتي نيست وهيچ حقي نيست مگر آنكه با اوست وهيچ نوري نيست مگر آنكه نزد اوست ، واوست كه هيچ‌كس بر أو غالب نمىگردد وهيچ‌كس بر أو يارى نمىيابد ، اوست ولىّ خدا در زمين وحكم كنندهء خدا در ميان خلق وامين خدا در آشكار وپنهان .\r\nاى گروه مردمان ! بيان كردم از براي شما وفهمانيدم شما را واينك على بعد از من به شما مىفهماند ، وبدانيد كه بعد از انقضاء خطبهء خود مىخوانم شما را كه دست بر دست من زنيد براي بيعت أو واقرار كردن به امامت أو پس بعد از من دست بر دست أو بزنيد وبا أو بيعت نماييد ، وبدانيد كه من با خدا بيعت كرده‌ام وعلى با من بيعت كرده است ومن شما را امر مىكنم از جانب حق تعالى كه با على بيعت كنيد ، پس كسى كه بشكند اين بيعت را ضرر آن به خودش مىرسد وكسى كه وفا كند به آنچه با خدا بر آن عهد كرده است پس بزودى خواهد داد به أو خدا مزدى بزرگ .\r\nاى گروه مردمان ! بدرستى كه حج وعمره از شعاير دين خداست ، پس اى گروه مردم حج كنيد خانهء كعبه را كه هيچ أهل بيتي به حج نرفتند مگر آنكه مستغنى شدند ، وهيچ خانه آباده‌اى تخلف از حج نكردند مگر آنكه فقير ومحتاج شدند .\r\nاى گروه مردم ! هيچ مؤمني در عرفات وقوف نكرده است مگر آنكه حق تعالى گناهان گذشتهء أو را تا آن روز آمرزيده است ، وچون حج را تمام كند عمل را از سر مىگيرد .\r\n\r\n","description":"","footnote":"","page_name":" 1409 ","page_number":593},
  {"content":"\r\n\r\nاى گروه مردمان ! حاجيان را خدا يارى مىكند وآنچه خرج مىكنند خدا عوض كرامت مىفرمايد وخدا ضايع نمىگرداند اجر نيكوكاران را .\r\nاى گروه مردمان ! حج كنيد خانهء كعبه را با كمال دين ودانايى از مسائل آن ، وبرمگرديد از مشاعر حج ومواقف آن مگر با توبه وپشيمانى وترك كردن گناهان .\r\nاى گروه مردمان ! برپا داريد نماز را وادا كنيد زكات را چنانكه خدا شما را امر كرده است كه اگر مدت بر شما بسيار بگذرد وبه آن سبب تقصير كنيد در محافظت احكام دين يا فراموش كنيد آنها را بىتقصيرى ، پس على ولىّ شماست وبيان مىكند از براي شما احكام دين شما را ، وأو وآن كسى كه خدا أو را آفريده است از من واز أو خبر مىدهند شما را به آنچه سؤال كنيد از آن وبيان مىكنند از براي شما آنچه را ندانيد ، بدرستى كه حلال وحرام زيادة از آن است كه من احصا نمايم آنها را وبشناسانم آنها را به شما وامر كنم به همهء حلالها ونهى كنم از همهء حرامها در يك مقام ويك مجلس ، پس مأمور شده‌ام در اين وقت كه بيعت بگيرم از شما ودست بر دست شما بزنم بلكه قبول كنيد آنچه را آورده‌ام از جانب خدا در باب علي بن أبي طالب كه أمير المؤمنين است وامامان بعد از أو كه ايشان از من واز على بهم مىرسند ، ايشان امامان خلقند تا روز قيامت وقائم ايشان از ايشان است كه حكم مىكند به حق .\r\nاى گروه مردمان ! هر حلالى كه دلالت كردم شما را بر آن وهر حرامى كه شما را نهى كردم از آن پس من از آن برنگشته‌ام وتبديل نكرده‌ام ، پس ياد آوريد آنها را وحفظ كنيد ويكديگر را به آنها وصيت نماييد وآنها را بدل مكنيد وتغيير مدهيد ، وبرپا داريد نماز را وبدهيد زكات را وامر كنيد به نيكيها ونهى كنيد از بديها ، وبدانيد كه سر عملهاى شما امر به معروف ونهى از منكر است ؛ پس بشناسانيد هر كه را حاضر نبوده در اين مقام به آنچه گفتم وسخنان مرا به ديگران برسانيد زيرا كه آنچه گفتم به امر پروردگار شما گفتم ، وامر به معروف ونهى از منكر نمىباشد مگر با امام معصومى .\r\nاى گروه مردم ! قرآن شما را مىشناساند ودلالت مىنمايد كه أئمة بعد از علي بن أبي طالب از فرزندان اويند ومن بيان كردم كه ايشان از من واز علىاند چنانكه حق تعالى\r\n\r\n","description":"","footnote":"","page_name":" 1410 ","page_number":594},
  {"content":"\r\n\r\nدر قصهء حضرت إبراهيم عليه السّلام فرموده است  وَجَعَلَها كَلِمَةً باقِيَةً فِي عَقِبِهِ  « 1 » يعنى :\r\n« گردانيد خداوند عالميان خلافت را كلمه‌اى كه باقي است در عقب أو » ؛ پس از اين آية ظاهر شد كه مىبايد خلافت هميشه در نسل حضرت إبراهيم بوده باشد وذرّيّت أمير المؤمنين عليه السّلام از نسل ابراهيم‌اند ، ومحتمل است كه ضمير « عقبه » به حسب تأويل قرآني راجع به حضرت أمير المؤمنين عليه السّلام باشد .\r\nپس حضرت فرمود : من نيز بيان كردم از براي شما كه هرگز گمراه نمىشويد تا متمسك باشيد به قرآن وايشان .\r\nاى گروه مردمان ! بپرهيزيد از مخالفت خدا وبترسيد از عذاب أو وحذر نماييد از قيامت چنانكه حق تعالى فرموده است   إِنَّ زَلْزَلَةَ السَّاعَةِ شَيْءٌ عَظِيمٌ   « 2 » وبه ياد آريد مردن را وحساب روز قيامت را وترازوهاى اعمال را ومحاسبه نمودن كرده‌هاى بندگان را نزد خداوند عالميان وثواب وعقاب الهى را ، پس هر كه حسنه بياورد در قيامت ثواب مىبرد وهر كه با سيئه بيايد أو را در بهشت نصيبي نيست ؛ ودر اخبار ديگر وارد شده است كه مراد از سيئه ، عداوت أمير المؤمنين است « 3 » .\r\nاى گروه مردمان ! شما زيادة از آنيد كه همه به دست خود با من بيعت توانيد كرد ، پس حق تعالى مرا امر كرده است كه از زبانهاى شما همه اقرار بگيرم به آنچه بر خود لازم گردانيديد واز شما پيمان گرفتم از براي علي بن أبي طالب از پادشاهى مؤمنان واز براي آنها كه مىآيند بعد از على از امامانى كه از من واز أو بهم مىرسند چنانكه من شما را اعلام كردم كه ذرّيّت من از صلب أو خواهند بود پس همهء شما بگوييد كه ما شنوندگانيم واطاعت‌كنندگانيم وراضىايم وانقياد مىنماييم آنچه را رسانيدى به ما از پروردگار ما وپروردگار خود در امر على وامر فرزندان أو كه از صلب أو بهم مىرسند از امامان ، با تو بيعت مىكنيم در اين امر به دلهاى خود وجانهاى خود وبه زبانهاى خود ودستهاى خود ،\r\n\r\n\r\n","description":"","footnote":"\r\n( 1 ) . سورهء زخرف : 28 .\r\n( 2 ) . سورهء حج : 1 .\r\n( 3 ) . تفسير قمى 2 / 131 ؛ تأويل الآيات الظاهرة 1 / 411 .\r\n","page_name":" 1411 ","page_number":595},
  {"content":"\r\n\r\nوبر اين اعتقاد زندگانى مىكنيم وبر اين اعتقاد مىميريم وبر اين اعتقاد مبعوث مىشويم در قيامت ، وتغيير نخواهيم داد وتبديل نخواهيم كرد وشكى وريبى در آن نداريم وبرنمىگرديم از عهد خود ونمىشكنيم پيمان خود را ، وأطاعت مىكنيم آنچه ما را پند دادى در امامت أمير مؤمنان وامامت امامان بعد از أو كه ياد كردى كه از فرزندان تو واز فرزندان اويند وأول ايشان حسن وحسين‌اند وبعد از ايشان آنها كه از ذرّيّت حسين‌اند كه حق تعالى براي امامت نصب كرده است ، وبگوييد كه أطاعت كرديم خدا را وتو را وعلى را وامامان از ذرّيّت على را به آنچه گفتى ، عهدي وپيمان محكمى گرفته شده است براي أمير المؤمنين وائمهء بعد از أو از دلهاى خود وجانهاى خود وزبانهاى ما وبيعت دستهاى ما ، طلب نمىكنيم به آنچه گفتيم بدلي ودر خاطر خود نمىيابيم كه از اين اعتقاد برگرديم هرگز ، وخدا را گواه مىگيريم وخدا كافى است براي شهادت وتو نيز بر ما گواهى بر اين بيعت وگواهى مىگيريم هر كه أطاعت خدا كرده است از آنها كه ظاهرند نزد ما وپنهانند از ما وملائكهء خدا ولشكرهاى خدا وبندگان خدا را وخدا بزرگتر است از هر شاهد وگواهى .\r\nاى گروه مردمان ! چه مىگوييد ؟ ! بدرستى كه حق تعالى هر صدائى را مىداند وسرّ وپنهان هر نفسي را مىداند ، پس هر كه هدايت يابد براي خود هدايت يافته است وهر كه گمراه شود ضرر گمراهى به أو عايد مىگردد ، وهر كه بيعت كند با خدا بيعت كرده است ، دست رحمت خدا بر بالاى دستهاى ايشان است .\r\nاى گروه مردمان ! پس از خدا بترسيد وبيعت كنيد با على أمير مؤمنان وبا حسن وحسين وأئمة بعد از حسين كه ايشان كلمهء باقىاند تا روز قيامت ، خدا هلاك مىگرداند هر كه را مكر كند ورحم مىكند هر كه را وفا كند ، وهر كه بيعت را بشكند ضررش به أو عايد مىگردد ، وهر كه وفا كند به بيعت مزد عظيم از حق تعالى مىيابد .\r\nاى گروه مردمان ! بگوييد آنچه گفتم به شما وسلام كنيد بر على به امارت وپادشاهى مؤمنان وبگوييد : شنيديم وأطاعت كرديم واز تو طلب مىنماييم آمرزش تو را اى پروردگار ما وبسوى توست بازگشت ما ، وبگوييد : حمد وسپاس خداوندى را كه هدايت\r\n\r\n","description":"","footnote":"","page_name":" 1412 ","page_number":596},
  {"content":"\r\n\r\nكرد ما را ونبوديم ما كه هدايت بيابيم اگر هدايت نمىكرد ما را خدا .\r\nاى گروه مردمان ! بدرستى كه فضايل علي بن أبي طالب كه نزد خداوند عالميان مكنون است وآنچه از آن در قرآن مجيد بيان فرموده است زيادة از آن است كه در يك مقام ويك مجلس احصاى آنها توانم نمود ، پس هر كه خبر دهد شما را به فضايل أو وبشناساند شما را تصديق أو بكنيد .\r\nاى گروه مردمان ! هر كه أطاعت كند خدا ورسول أو را وعلى را وامامان از ذرّيّت أو را كه ذكر كردم ايشان را ، پس رستگار شده است رستگارى عظيم .\r\nاى گروه مردمان ! سبقت‌گيرندگان بسوى بهشت ودرجات عاليهء آن آنانند كه سبقت گيرند بسوى بيعت أو وموالات أو وسلام كردن بر أو به امارت مؤمنان ، ايشانند مقربان وفايز گرديده‌اند به رحمتهاى عظيم در جنّات نعيم .\r\nاى گروه مردمان ! بگوييد سخنى را كه خدا را از شما راضى مىگرداند ، پس اگر كافر شويد شما وجميع آنها كه در زمينند هيچ ضرر به خداوند عالميان نمىرسد .\r\nخداوندا ! بيامرز مردان مؤمن وزنان مؤمنه را كه ايمان آوردند به آنچه من ادا كردم وامر نمودم ، وغضب كن بر مردان كافر وزنان كافره كه انكار نمايند آنچه را گفتم وايشان را هلاك گردان ؛ والحمد للّه رب العالمين .\r\nپس همهء صحابه آوازها بلند كردند وگفتند : شنيديم وأطاعت كرديم آنچه ما را به آن امر كردند خدا ورسول أو به دلهاى خود وجانهاى خود وزبانهاى خود ودستهاى خود وجميع اعضاى خود . وهمگى جمع شدند برگرد رسول خدا صلّى اللّه عليه وآله وسلّم وأمير المؤمنين عليه السّلام وهمه مصافحه كردند وبيعت كردند ، پس أول كسى كه دست بر دست رسول خدا صلّى اللّه عليه وآله وسلّم زد وبه ولايت أمير المؤمنين عليه السّلام بيعت كرد أبو بكر بود ، وبعد از أو عمر ، وبعد از أو أبو عبيده جراح ، وبعد از أو سالم مولاي حذيفة ، وبعد از أو سعيد بن العاص كه اينها أصحاب صحيفهء ملعونه بودند ؛ ومحتمل است كه عثمان بجاى يكى از اينها باشد . وبعد از آن ساير مهاجران وأنصار وباقي مردم تا آخر ايشان وهمه به حسب مراتب خود بيعت كردند ، وبيعت آن روز كشيد تا وقت نماز شام وحضرت نماز شام وخفتن را با يكديگر بجا آورد\r\n\r\n","description":"","footnote":"","page_name":" 1413 ","page_number":597},
  {"content":"\r\n\r\nوباز مشغول بيعت شدند ، وتا سه روز اين بيعت ممتد شد تا آنكه همهء حاضران بيعت كردند ، وهر گروهى كه بيعت مىكردند حضرت مىفرمود : حمد مىكنم خداوندى را كه تفضيل داد ما را بر جميع عالميان . پس به اين سبب دست به دست دادن وبيعت كردن سنّتى شد در ميان خلفا حتى آنها كه حقي در خلافت نداشتند وغصب خلافت كردند باز چنين از مردم بيعت مىگرفتند « 1 » .\r\nدر كتاب ارشاد القلوب وغير آن مذكور است كه : مردى از أنصار در وقت وفات حذيفة بن اليمان در مداين نزد أو حاضر شد واز أحوال غاصبان خلافت ومنقلبان أمت سؤال نمود ، حذيفة بعد از سخنى چند گفت : چون حضرت رسول صلّى اللّه عليه وآله وسلّم از جانب خداوند عالميان مأمور به حج گرديد مناديان به أطراف ونواحي مدينه وساير بلاد وقرى وبوادي فرستاد كه مردم را براي حج طلب نمايند ، وچون مردم جمع شدند ومتوجه حج گرديدند ومناسك حج را تعليم ايشان نمود پس چون از اعمال حج فارغ شد جبرئيل نازل شد وأول سورهء عنكبوت را آورد وگفت يا محمد بخوان : بسم اللّه الرحمن الرحيم      ألم . أَ حَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَهُمْ لا يُفْتَنُونَ . وَلَقَدْ فَتَنَّا الَّذِينَ مِنْ قَبْلِهِمْ فَلَيَعْلَمَنَّ اللَّهُ الَّذِينَ صَدَقُوا وَلَيَعْلَمَنَّ الْكاذِبِينَ . أَمْ حَسِبَ الَّذِينَ يَعْمَلُونَ السَّيِّئاتِ أَنْ يَسْبِقُونا ساءَ ما يَحْكُمُونَ      « 2 » يعنى : « آيا گمان مىبرند مردم كه واگذاشته مىشوند ايشان به آنكه گفتند ايمان آورديم وايشان امتحان كرده شده نخواهند شد ، وبتحقيق كه امتحان كرديم آنان را كه پيش از ايشان بودند پس البتة ظاهر خواهد گردانيد خدا آنان را كه راست گفتند در دعوى ايمان والبتة ظاهر خواهد گردانيد دروغگويان را ، آيا گمان مىكنند آنان كه كارهاى بد مىكنند كه سبقت خواهند گرفت بر ما وما عاجز خواهيم گرديد در جزا دادن ايشان ، بد حكمي است مىكنند ايشان » .\r\nپس حضرت رسول صلّى اللّه عليه وآله وسلّم فرمود : اى جبرئيل ! اين فتنه كدام است ؟\r\n\r\n\r\n","description":"","footnote":"\r\n( 1 ) . اليقين 343 - 361 ؛ احتجاج 1 / 133 - 161 ؛ روضة الواعظين 89 - 99 .\r\n( 2 ) . سورهء عنكبوت : 1 - 4 .\r\n","page_name":" 1414 ","page_number":598},
  {"content":"\r\n\r\nجبرئيل گفت : يا محمد ! حق تعالى تو را سلام مىرساند ومىفرمايد كه من نفرستاده‌ام پيغمبرى را مگر آنكه أو را امر كرده‌ام در وقتي كه اجل أو منقضى شده است اينكه خليفه گرداند در ميان أمت خود كسى را كه قائم مقام أو باشد وزنده دارد در ميان ايشان سنتهاى آن پيغمبر واحكام أو را ، پس آنان كه أطاعت مىنمايند رسول خدا را در آنچه امر مىنمايد ايشان را به آن ، راستگويانند كه خدا فرموده است در اين آية ، وآنها كه مخالفت امر أو مىنمايند دروغگويانند در دعوى ايمان ، وبتحقيق كه نزديك شده است رفتن تو بسوى پروردگار تو وبهشت أو وحق تعالى امر مىنمايد تو را كه نصب نمائى براي أمت خود بعد از خود علي بن أبي طالب را ووصيت نمائى بسوى أو ، پس أو خليفه‌اى است كه قائم است به امر رعيت وأمت تو خواه أطاعت أو نمايند وخواه معصيت أو كنند وفرمان أو نبرند چنانكه خواهند كرد ؛ پس اين است فتنه كه اين أمت به آن امتحان كرده مىشوند ، وحق تعالى تو را امر مىنمايد كه تعليم أو نمائى آنچه را تعليم تو كرده است واز أو طلب نمائى كه حفظ كند جميع آن چيزهايى را كه خدا از تو طلب حفظ آنها نموده است ، وبه أو بسپارى جميع امانتهاى خود را كه اوست امين مؤتمن .\r\nاى محمد ! تو را برگزيدم از ميان بندگان خود كه پيغمبر من باشى وبرگزيدم أو را كه وصىّ تو باشد .\r\nپس حضرت رسول صلّى اللّه عليه وآله وسلّم حضرت أمير المؤمنين عليه السّلام را طلبيد ويك شب ويك روز با أو خلوت كرد وهر علم وحكمت كه حق تعالى به أو سپرده بود همه را تعليم أو نمود وآنچه جبرئيل وحى كرده بود در اين باب همه را به آن حضرت گفت ، واين در روز نوبت عايشه بود ، پس عايشه گفت كه : بسيار طولانى شد خلوت تو با على در اين روز ، پس حضرت رو از أو گردانيد ومتوجه جواب أو نگرديد .\r\nعايشه گفت كه : چرا رو از من مىگردانى ومرا خبر نمىدهى به امرى كه شايد صلاح من در آن باشد ؟\r\nحضرت فرمود كه : راست گفتى ، آن امرى است كه صلاح است براي كسى كه حق تعالى أو را سعادتمند گرداند وتوفيق قبول آن بيابد وايمان به آن بياورد ، ومن مأمور\r\n\r\n","description":"","footnote":"","page_name":" 1415 ","page_number":599},
  {"content":"\r\n\r\nشده‌ام كه جميع مردم را بسوى آن امر بخوانم ودر وقتي كه قيام به آن امر خواهم نمود تو مطلع خواهى شد .\r\nعايشه گفت : يا رسول اللّه ! چرا الحال مرا خبر نمىدهى كه پيش از ديگران به آن اقدام نمايم واخذ نمايم به آنچه صلاح من در آن است ؟\r\nحضرت فرمود : من تو را خبر مىدهم ، بايد كه حفظ نمايى آن را وپنهان دارى آن را تا وقتي كه به همهء مردمان بگويم ، پس اگر حفظ نمايى وافشا نكنى حق تعالى تو را از شرّ دنيا وآخرت حفظ خواهد كرد وتو را اين فضيلت خواهد بود به سبقت گرفتن ومسارعت نمودن بسوى ايمان به خدا ورسول ، واگر ضايع گردانى آن را وترك نمايى رعايت آن چيزى را كه به تو القا مىنمايم از اين امر ، كافر خواهى شد به پروردگار خود وثوابهاى تو حبط خواهد شد واز تو بيزار خواهد گرديد أمان خدا وأمان رسول خدا واز جملهء زيانكاران خواهى بودن واز عمل تو هيچ ضررى به خدا ورسول أو نخواهد رسيد .\r\nپس عايشه ضامن شد كه حفظ نمايد آن را وافشا نكند وايمان بياورد به آن ورعايت آن بكند ؛ پس حضرت رسول صلّى اللّه عليه وآله وسلّم به أو فرمود : حق تعالى مرا خبر داده است كه عمر من منقضى شده وامر كرده است مرا كه على را علمي ونشانه‌اى گردانم در ميان مردم وأو را در ميان ايشان امام وپيشوا گردانم وأو را خليفهء خود سازم چنانكه پيغمبران گذشته اوصياى خود را خليفه گردانيدند ، ومن أطاعت امر پروردگار خود مىنمايم وفرمودهء أو را بعمل مىآورم ، پس بايد كه اين راز را در سويداى دل خود پنهان دارى تا هنگامى كه حق تعالى مرا رخصت دهد كه اين امر را ظاهر گردانم .\r\nعايشه ضامن همهء اينها شد وحق تعالى پيغمبر صلّى اللّه عليه وآله وسلّم را مطلع گردانيده بود به هر خيانتى كه عايشه وحفصة وپدرهاى ايشان در اين باب كردند ؛ پس عايشه بزودى آن خبر را به حفصة گفت وهر يك آن راز را به پدر خود گفتند ، پس با يكديگر مجتمع شدند وفرستادند بسوى جماعت طلقا ومنافقان وايشان را از اين خبر مطلع گردانيدند . پس بعض از آنها به بعضي گفتند : محمد مىخواهد در امر خلافت به سنّت كسرى وقيصر عمل نمايد كه هميشه خلافت در ذرّيّهء أو باشد تا روز قيامت ، بخدا سوگند كه شما را در زندگانى\r\n\r\n","description":"","footnote":"","page_name":" 1416 ","page_number":600},
  {"content":"\r\n\r\nبهره‌اى نخواهد بود اگر خلافت به على برسد ، بدرستى كه محمد با شما به ظاهر شما عمل مىكرد وعلى با شما معامله خواهد كرد به آنچه در خاطر خود از شما مىيابد ، پس نيكو نظر كنيد وتفكر نماييد براي خود در اين امر وپيشتر آنچه رأى شماست در اين باب قرار دهيد .\r\nدر اين باب سخن در ميان ايشان بسيار جارى شد ومخاطبات بسيار گذشت وتدبيرات بسيار نمودند تا آنكه اتفاق نمودند بر آنكه رم دهند ناقهء رسول خدا صلّى اللّه عليه وآله وسلّم بر عقبهء هرشى « 1 » ؛ وپيشتر نيز اين عمل را كردند در غزوهء تبوك وحق تعالى در آنجا دفع شرّ ايشان را از پيغمبر خود كرد ؛ ومكرر منافقان اجتماع نمودند وتوطئه كردند كه آن حضرت را بناگاه هلاك كنند يا زهرى به أو بخورانند وايشان را ميسر نشد . پس در اين وقت دشمنان آن حضرت از منافقان قريش وجمعى كه به ضرب شمشير اظهار اسلام كرده بودند ومنافقان أنصار وآنهايى كه در خاطر داشتند مرتد شوند واز دين برگردند از أهل مدينه وغير آن اتفاق نمودند بر قتل آن حضرت وبا يكديگر پيمان بستند وهمسوگند شدند كه رم دهند ناقهء رسول خدا صلّى اللّه عليه وآله وسلّم را بر عقبه وايشان چهارده نفر بودند ، وحضرت چنين عزم داشت كه چون به مدينه آيد حضرت أمير المؤمنين عليه السّلام را به امامت نصب نمايد ، پس حضرت رسول صلّى اللّه عليه وآله وسلّم براي تعجيل در اين امر دو شبانه روز متصل حركت فرمود ودر روز سوم جبرئيل آخر سورهء حجر را براي آن حضرت آورد     فَوَ رَبِّكَ لَنَسْئَلَنَّهُمْ أَجْمَعِينَ . عَمَّا كانُوا يَعْمَلُونَ . فَاصْدَعْ بِما تُؤْمَرُ وَأَعْرِضْ عَنِ الْمُشْرِكِينَ . إِنَّا كَفَيْناكَ الْمُسْتَهْزِئِينَ     « 2 » يعنى : « البتة سؤال خواهيم كرد از ايشان همه از آنچه مىكردند پس ظاهر گردان آنچه را مأمور به آن گرديده‌اى ، ورو بگردان از مشركان بدرستى كه ما كفايت كرديم از تو شرّ آنها را كه به تو استهزاء مىنمايند » ، پس حضرت بار كرد وبه سرعت حركت مىفرمود كه بزودى داخل مدينه شود وعلى را خليفهء خود گرداند ؛ چون شب چهارم شد در آخر شب\r\n\r\n\r\n","description":"","footnote":"\r\n( 1 ) . در مصدر « عقبهء هريش » ودر معجم البلدان 5 / 397 آمده است كه : هرشى گردنه‌اى است در راه مكة نزديك جحفه .\r\n( 2 ) . سورهء حجر : 92 - 95 .\r\n","page_name":" 1417 ","page_number":601},
  {"content":"\r\n\r\nجبرئيل بر آن جناب نازل شد وآيهء  يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ  تا  إِنَّ اللَّهَ لا يَهْدِي الْقَوْمَ الْكافِرِينَ  « 1 » را آورد - حذيفة گفت : مراد از كافران آنهايند كه قصد قتل آن حضرت كرده بودند - پس رسول خدا صلّى اللّه عليه وآله وسلّم فرمود : اى جبرئيل ! نمىبينى كه من چنين به سرعت مىروم كه بزودى داخل مدينه شوم وفرض گردانم ولايت على را بر حاضر وغائب ؟\r\nجبرئيل گفت : حق تعالى تو را امر مىنمايد كه فردا ولايت على را بر مردم لازم گردانى در وقتي كه فرود آئى .\r\nحضرت فرمود : چنين باشد ، فردا چنين خواهم كرد ان شاء اللّه .\r\nپس در آن وقت حضرت امر فرمود بار كردند وسير فرمود تا به غدير خم رسيد ودر آنجا نزول فرمود وبا مردم نماز گزارد وامر فرمود كه مردم جمع شوند ، پس أمير المؤمنين عليه السّلام را طلبيد ودست چپ أو را به دست راست خود گرفت وآن حضرت را بلند كرد وبه آواز بلند نداى ولايت آن جناب را در ميان مردم در داد وأطاعت أو را بر همه واجب گردانيد وامر نمود ايشان را كه از أو تخلف نورزند بعد از آن حضرت ، وايشان را خبر داد كه آنچه مىگويد از جانب حق تعالى است وبه ايشان فرمود : آيا نيستم من أولى وسزاوارتر به مؤمنين از جانهاى ايشان ؟\r\nهمه گفتند : بلى يا رسول اللّه .\r\nپس فرمود : هر كه من مولاي اويم پس على مولاي اوست ؛ پس فرمود : « اللّهمّ وال من والاه وعاد من عاداه وانصر من نصره واخذل من خذله » پس امر كرد مردم را كه با آن حضرت بيعت كنند ، پس همه با أو بيعت كردند وهيچ‌يك سخنى با ايشان نگفتند ، وأبو بكر وعمر پيشتر رفته بودند به جحفه ، پس رسول خدا صلّى اللّه عليه وآله وسلّم فرستاد وايشان را برگردانيد وچون آمدند روترش كرده وبه ايشان فرمود : اى پسر قحافه ! واى عمر ! بيعت كنيد با على كه أو ولىّ امر امامت است بعد از من .\r\n\r\n\r\n","description":"","footnote":"\r\n( 1 ) . سورهء مائده : 67 .\r\n","page_name":" 1418 ","page_number":602},
  {"content":"\r\n\r\nايشان گفتند : آيا اين امر از جانب خدا ورسول است ؟\r\nفرمود : بلى ، از جانب خدا ورسول است ، بيعت كنيد .\r\nپس ايشان بيعت كردند ورسول خدا صلّى اللّه عليه وآله وسلّم روانه شد ودر بقيهء آن روز وآن شب حركت فرمود تا آنكه نزديك به عقبهء هرشى رسيدند ، وآن منافقان پيشتر رفتند وبر سر آن عقبه ايستادند وبا خود دبه‌ها برده بودند ودر ميان دبه‌ها را پر از سنگريزه كرده بودند .\r\nحذيفة گفت : چون رسول خدا صلّى اللّه عليه وآله وسلّم به نزديك عقبه رسيد مرا وعمار را طلبيد ، وعمار را امر كرد كه سر ناقة را بگيرد وبكشد ، ومرا امر نمود كه در عقب ناقة باشم تا آنكه بر سر آن عقبه رسيديم وآن منافقان در عقب ما بودند ودبه‌ها را در زير پاهاى ناقهء رسول خدا صلّى اللّه عليه وآله وسلّم گردانيدند ، پس ناقة ترسيد ونزديك بود كه رم كند وحضرت را بيندازد ، حضرت ناقة را صدا زد كه : ساكن باش كه بر تو باكى نيست ، پس حق تعالى ناقة را به سخن آورد وبه لغت عربى فصيح گفت : بخدا سوگند يا رسول خدا كه دستهاى خود را از جاى خود حركت نمىدهم وپاهاى خود را از جاى خود حركت نمىدهم در حالتي كه تو در پشت من باشى . پس آن منافقان به نزديك ناقة آمدند كه آن را بيندازند ، پس من وعمار شمشيرها كشيديم ورو به ايشان دويديم وشب بسيار تارى بود ، پس آن ملاعين برگشتند ونااميد شدند از آنچه تدبير كرده بودند ، پس من گفتم : يا رسول اللّه ! كيستند اين جماعت كه چنين اراده نسبت به تو مىكنند ؟\r\nحضرت فرمود : اى حذيفة ! اينها منافقانند در دنيا وآخرت .\r\nمن گفتم : يا رسول اللّه ! چرا نمىفرستى گروهى را كه سرهاى ايشان را بياورند ؟\r\nحضرت فرمود : حق تعالى مرا امر كرده است كه متعرض ايشان نگردم ونمىخواهم كه مردم بگويند آنكه دعوت كرد گروهى از قوم خود وأصحاب خود را بسوى دين خود پس قبول دعوت أو نمودند وبه معونت ايشان با دشمنان خود جنگ كرد وچون بر دشمنان غالب گرديد ايشان را كشت ، وليكن واگذار ايشان را اى حذيفة كه حق تعالى در قيامت جزاى ايشان را خواهد داد واندك مهلتى ايشان را در دنيا مىدهد پس مضطر خواهد گردانيد ايشان را بسوى عذاب عظيم .\r\n\r\n","description":"","footnote":"","page_name":" 1419 ","page_number":603},
  {"content":"\r\n\r\nپس گفتم : يا رسول اللّه ! اين منافقان كيستند ، آيا از مهاجرانند يا از أنصار ؟\r\nپس حضرت يك يك را نام برد تا همه را شمرد وجماعتى را در ميان ايشان نام برد كه من نمىخواستم آنها در ميان ايشان باشند ، وبه اين سبب ساكت شدم .\r\nحضرت فرمود : اى حذيفة ! گويا شك كردى در بعضي از آنها كه من نام بردم ايشان را از براي تو ، سر بالا نما وبسوى ايشان نظر كن ، پس به جانب ايشان نظر افكندم وايشان همه بر سر عقبه ايستاده بودند ، پس برقى جست وجميع أطراف ما را روشن گردانيد وآن برق آن قدر مكث نمود كه من گمان كردم آفتاب طالع شده است ، پس نظر كردم بسوى آن جماعت وهمه را يك يك شناختم وهمه را چنان يافتم كه حضرت فرموده بود وعدد ايشان چهارده نفر بود : نه نفر از قريش بودند وپنج نفر از ساير مردم .\r\nپس آن انصارى گفت : نام بر ايشان را از براي من خدا رحمت كند تو را .\r\nحذيفة گفت : بخدا سوگند كه اين جماعت بودند أبو بكر وعمر وعثمان وطلحه وعبد الرحمن بن عوف وسعد بن أبي وقاص وأبو عبيدة بن الجراح ومعاوية بن أبي سفيان وعمرو بن العاص ، واين جماعت از قريش بودند ؛ وآن پنج نفر ديگر اينها بودند أبو موسى اشعرى ومغيرة بن شعبه وأوس بن حدثان وأبو هريره وأبو طلحهء انصارى .\r\nحذيفة گفت : چون از عقبه به زير آمديم صبح طالع شده بود ، حضرت از ناقة فرود آمد ووضو ساخت وانتظار أصحاب خود كشيد تا جمع شدند ، پس آن منافقان را ديدم كه از عقبه به زير آمدند وخود را در ميان مردم انداختند وبا حضرت نماز كردند ، چون حضرت از نماز صبح فارغ شد نظر كرد وديد كه أبو بكر وعمر وأبو عبيدة بن الجراح با يكديگر رازي مىگويند ، پس حضرت فرمود منادى در ميان مردم ندا كرد كه : سه نفر با يكديگر جمع نشوند راز گويند ، پس حضرت بار كرد از منزل عقبه وروانه شد ، چون به منزل ديگر فرود آمد سالم مولاي حذيفة أبو بكر وعمر وأبو عبيده را ديد با يكديگر راز مىگويند ، پس نزد ايشان ايستاد وگفت : آيا رسول خدا صلّى اللّه عليه وآله وسلّم نهى نكرد از آنكه سه كس بر يك رازي مجتمع شوند ؟ بخدا سوگند كه اگر مرا خبر ندهيد به آن رازي كه در ميان داريد هرآينه به نزد رسول خدا صلّى اللّه عليه وآله وسلّم مىروم وأو را مطلع مىگردانم بر اجتماع شما .\r\n\r\n","description":"","footnote":"","page_name":" 1420 ","page_number":604},
  {"content":"\r\n\r\nپس أبو بكر گفت : اى سالم ! از تو مىگيريم عهد وپيمان خدا را كه هرگاه اين راز از ما بشنوى اگر خواهى داخل گردى در آن امرى كه ما به سبب آن جمع شده‌ايم ومانند يكى از ما باشى ، واگر نخواهى پنهان دارى ومحمد را بر سرّ ما مطلع نگردانى .\r\nسالم اين عهد را از ايشان قبول كرد وبر اين وجه با ايشان پيمان بست ، وسالم كينه وعداوت أمير المؤمنين علي بن أبي طالب عليه السّلام را زيادتر از ديگران در دل داشت وايشان مىدانستند كه أو چنين است ، پس گفتند به أو كه : ما مجتمع شده‌ايم كه با يكديگر عهد كنيم وهمسوگند گرديم أطاعت نكنيم محمد را در آنچه بر ما واجب گردانيده است از ولايت على .\r\nپس سالم گفت : أول كسى كه با شما پيمان مىبندد وعهد مىكند در اين امر ومخالفت شما نمىنمايد منم ، پس بخدا سوگند مىخورم كه هيچ خانه آباده‌اى را بيشتر دشمن نمىدارم از بني هاشم ، ودر بني هاشم هيچ‌كس را دشمن نمىدارم مانند على وبا هيچ‌يك عداوت زيادة از أو ندارم ، پس در اين امر آنچه رأى شما اقتضا مىكند بعمل آوريد كه من يكى از شمايم . پس در همان وقت با يكديگر عهد كردند وسوگند خوردند در اين امر ومتفرق شدند .\r\nوچون حضرت فرمود كه بار كنند اين منافقان به نزد حضرت آمدند حضرت فرمود :\r\nدر اين روز چه راز با يكديگر مىگفتيد وحال آنكه نهى كرده بودم شما را از راز گفتن ؟\r\nگفتند : يا رسول اللّه ! ما يكديگر را نديديم در اين روز بغير اين ساعت كه در خدمت تو ايستاده‌ايم .\r\nپس حضرت ساعتي از روى تعجب در ايشان نظر كرد وفرمود : شما داناتريد يا خدا وكيست ستمكارتر از كسى كه كتمان نمايد شهادتي را كه نزد اوست از خدا وخدا غافل نيست از آنچه شما مىكنيد .\r\nپس حضرت روانه شد تا داخل مدينه شد ، پس جمع شدند آن منافقان وصحيفة ونامه‌اى در ميان خود نوشتند ، وآنچه در اين امر پيمان بسته بودند در آن نامه درج كردند ، وأول چيزى كه در آن صحيفة نوشته بودند شكستن بيعت أمير المؤمنين عليه السّلام بود وآنكه اين\r\n\r\n","description":"","footnote":"","page_name":" 1421 ","page_number":605},
  {"content":"\r\n\r\nامر تعلق به أبو بكر وأبو عبيده وسالم دارد وديگرى را در اين امر مدخليتى نيست ، وسى وچهار نفر از منافقان بر آن گواه شدند : چهارده نفر ايشان از أصحاب عقبه بودند وباقي از ساير منافقان ، وصحيفة را به أبو عبيدة بن الجراح سپردند وأو را امين گردانيدند بر آن .\r\nپس انصارى به حذيفة گفت كه : آن منافقان به أبو بكر وعمر وأبو عبيده راضى شدند كه از قريش بودند آيا به چه سبب سالم را در اين امر داخل گردانيدند وحال آنكه أو نه از قريش بود ونه از مهاجران ونه از أنصار وآزاد كردهء زنى از أنصار بود ؟\r\nحذيفة گفت كه : غرض آن منافقان آن بود كه خلافت بر علي بن أبي طالب قرار نگيرد براي حسدى كه بر آن حضرت مىبردند وعداوتى كه با أو داشتند ، وجمع شد با حسد وعداوت اين گروه آنچه در دلهاى قريش بود از خونهايى كه أو ريخته بود از ايشان در راه خدا وضربتهايى كه از أو در جگرهاى ايشان بود وآنكه أو را مخصوص رسول خدا مىدانستند وطلب مىكردند خونهايى را كه حضرت رسول به دست علي بن أبي طالب وديگران از ايشان ريخته بود ، وچون سالم را در اين امر با خود متفق مىدانستند أو را در صحيفة داخل گردانيدند .\r\nپس انصارى گفت : اى حذيفة ! مىخواهم مضمون آن صحيفة را از براي من بيان كنى .\r\nحذيفة گفت : خبر صحيفة را أسماء بنت عميس به من روايت كرد كه در آن وقت زن أبو بكر بود ، گفت كه : اين جماعت جمع شدند در خانهء أبو بكر ودر اين باب مشورت مىكردند وتوطئه مىنمودند وأسماء سخن ايشان را مىشنيد وجميع تدبيرات شوم ايشان را مىفهميد تا آنكه رأى ايشان بر آن قرار يافت ، پس ايشان امر كردند سعيد بن عاص أموي را كه اين صحيفهء ميشومه را به اتفاق آراى فاسدهء ايشان نوشت ونسخهء صحيفهء ايشان اين بود :\r\nبسم اللّه الرحمن الرحيم ، اين است آنچه اتفاق كردند بر آن اشراف ورؤساى أمت محمد رسول خدا صلّى اللّه عليه وآله وسلّم از مهاجران وأنصار كه حق تعالى مدح كرده است ايشان را در كتاب خود بر زبان پيغمبر خود ، همگى اتفاق كردند بعد از آنكه رأى خود را بكار بردند ومشورت با يكديگر نمودند واين صحيفة را نوشتند براي شفقت ايشان بر اسلام وأهل\r\n\r\n","description":"","footnote":"","page_name":" 1422 ","page_number":606},
  {"content":"\r\n\r\nاسلام تا روز قيامت تا آنكه پيروى ايشان نمايند هر كه مىآيد از مسلمانان بعد از ايشان ، اما بعد پس بدرستى كه خداوند عالميان به نعمت وكرم خود مبعوث گردانيد محمد صلّى اللّه عليه وآله وسلّم را به رسالت بسوى جميع مردم به دين خود كه آن را پسنديده بود از براي بندگانش ، پس اداى رسالت نمود وآنچه حق تعالى أو را امر نموده بود تبليغ كرد وواجب گردانيد بر ما كه قيام نماييم به جميع آن تا آنكه كامل گردانيد از براي ما دين را ، وفرايض را واجب گردانيد ، وسنتها را محكم ساخت ، پس حق تعالى اختيار كرد براي أو درجات عاليهء عقبى را بر منازل فانيهء دنيا ، پس روح أو را قبض نمود بسوى خود گرامى داشته شده وبه نعمتهاى ابدى متنعم گردانيده بىآنكه بعد از خود كسى را خليفه گردانيده باشد واختيار خلافت را بسوى أمت گذاشت تا اختيار نمايند از براي خود كسى را كه اعتماد داشته باشند بر رأى وخير خواهى أو ، بدرستى كه مسلمانان را لازم است كه تأسّى نمايند به رسول خدا تأسّى نيكو چنانكه حق تعالى در قرآن مجيد فرموده است  لَقَدْ كانَ لَكُمْ فِي رَسُولِ اللَّهِ أُسْوَةٌ حَسَنَةٌ لِمَنْ كانَ يَرْجُوا اللَّهَ وَالْيَوْمَ الْآخِرَ  « 1 » بدرستى كه رسول خدا صلّى اللّه عليه وآله وسلّم خليفهء خود نگردانيد احدى را تا آنكه اين خلافت در يك خانه نباشد كه ميراثي باشد در ميان ايشان وساير مسلمانان از آن محروم باشند تا آنكه دست بدست نگردانند توانگران ايشان رياست وامامت را وتا آنكه نگويد دعوى كنندهء خلافت كه اين امر هميشه در فرزندان من خواهد بود تا روز قيامت ، وآنچه واجب است بر مسلمانان نزد مردن خليفه‌اى از خلفا آن است كه جمع شوند صاحبان رأى وصلاح پس مشورت نمايند در أمور خود پس هر كه را بيابند كه مستحق خلافت هست أو را والى گردانند ، پس اگر دعوى كند دعوى كننده‌اى از مردم آنكه رسول خدا خليفه گردانيده است ونصب كرده است أو را از براي مردم ونص بر خلافت أو نموده است پس سخن باطلى گفته است وخبري آورده است كه مخالف امرى است كه مىدانند أصحاب رسول خدا آن را بر پيغمبران ، ومخالفت كرده است جماعت مسلمانان را ؛ واگر دعوى نمايد مدعى كه خلافت حضرت رسول صلّى اللّه عليه وآله وسلّم به\r\n\r\n\r\n","description":"","footnote":"\r\n( 1 ) . سورهء احزاب : 21 .\r\n","page_name":" 1423 ","page_number":607},
  {"content":"\r\n\r\nميراث مىباشد يا آنكه كسى از آن حضرت ميراث مىبرد پس سخن محالى گفته است زيرا كه حضرت رسول خدا صلّى اللّه عليه وآله وسلّم گفت : ما گروه پيغمبران چيزى به ميراث نمىدهيم به كسى ، آنچه بعد از ما مىماند صدقه است ؛ واگر كسى دعوى كند كه خلافت صلاحيت ندارد مگر براي يك كس از جميع مردم وخلافت منحصر است در أو واز براي ديگرى سزاوار نيست زيرا كه خلافت تالي نبوت است پس دروغ گفته است زيرا كه پيغمبر گفت كه : أصحاب من بمنزلهء ستارگانند به هر يك از ايشان كه اقتدا نماييد هدايت مىيابيد ؛ واگر كسى دعوى كند كه اوست مستحق امامت وخلافت به سبب قرابتي كه به رسول خدا دارد وخلافت مقصور است بر أو وبر عقب از فرزندان أو كه هر فرزند به ميراث ببرد از پدرش ودر هر عصر وزمان چنان است وبراي غير ايشان صلاحيت ندارد وسزاوار نيست كه براي احدى غير ايشان بوده باشد وچنين است تا آنكه زمين وهر چه در زمين است به حق تعالى به ميراث برسد وهمهء خلايق بميرند ، پس نيست خلافت از براي گويندهء اين سخن ونه از براي فرزندان أو وهر چند نسب أو به پيغمبر نزديك باشد زيرا كه خداوند عالميان مىگويد وقبول حكم أو بر همه كس لازم است كه  إِنَّ أَكْرَمَكُمْ عِنْدَ اللَّهِ أَتْقاكُمْ  « 1 » يعنى : « گرامىترين شما نزد خدا پرهيزكارترين شماست » ، ورسول خدا صلّى اللّه عليه وآله وسلّم فرمود كه : أمان مسلمانان يكى است سعى مىكند در أمان ايشان پست‌ترين ايشان وهمه مانند يك‌دستند بر هر كه غير ايشان است ، يعنى مىبايد كه همه يارى يكديگر بكنند ومتفق گردند بر دفع دشمنان خود ، پس هر كه ايمان آورد به كتاب خدا واقرار نمايد به سنت رسول خدا صلّى اللّه عليه وآله وسلّم پس بر راه حق مستقيم مانده است ورجوع به حق نموده است واخذ به صواب كرده است ، وهر كه كراهت داشته باشد از كردار مسلمانان وخليفه نصب كردن ايشان پس مخالفت كرده است با حق وبا كتاب خدا واز جماعت مسلمانان مفارقت كرده است ، پس بكشيد أو را كه كشتن أو موجب صلاح أمت است ، وبتحقيق كه گفت رسول خدا صلّى اللّه عليه وآله وسلّم : هر كه بيايد بسوى أمت من در وقتي كه ايشان مجتمع\r\n\r\n\r\n","description":"","footnote":"\r\n( 1 ) . سورهء حجرات : 13 .\r\n","page_name":" 1424 ","page_number":608},
  {"content":"\r\n\r\nباشند وايشان را پراكنده گرداند پس بكشيد أو را ، وهر كه تنها شود از أمت پس أو را بكشيد هر كه باشد ، بدرستى كه اجتماع رحمت است وپراكندگى مورث عذاب است ، وجمع نمىشوند أمت من بر ضلالت هرگز ، وبدرستى كه مسلمانان بمنزلهء يك‌دستند بر ديگران زيرا كه بيرون نمىرود از جماعت مسلمانان مگر كسى كه مفارقت نمايد از ايشان ومعاند ايشان باشد وياور دشمنان ايشان باشد بر ايشان ، پس چنين كسى را خدا ورسول مباح گردانيده‌اند خون أو را وحلال است كشتن أو .\r\nونوشت اين نامه را سعيد بن عاص به اتفاق گروهى كه نام ايشان در آخر اين صحيفة نوشته مىشود در ماه محرم سال دهم هجرت ، والحمد للّه رب العالمين وصلّى اللّه على سيدنا محمد وآله .\r\nبعد از آن صحيفهء ملعونه را به أبو عبيدهء ملعون دادند وآن صحيفة را فرستادند بسوى كعبهء معظمه ، وپيوسته آن صحيفة در كعبه بود مدفون بود تا زمان خلافت عمر بن الخطاب وعمر آن را از آن موضع بيرون آورد ، واين همان صحيفة است كه حضرت أمير المؤمنين عليه السّلام فرمود در وقتي كه عمر مرده بود وحضرت نزد أو حاضر شده بود فرمود :\r\nآرزو دارم كه خدا را ملاقاة كنم با صحيفهء اين مرد كه خوابيده وجامه‌اى بر روى أو كشيده‌اند .\r\nپس برگشتند از خانهء أبو بكر وحضرت رسول صلّى اللّه عليه وآله وسلّم نماز فجر را ادا نمود ومشغول تعقيب بود تا آفتاب درآمد ، پس رو به جانب أبو عبيدهء ملعون گردانيد وبر سبيل تعريض فرمود كه : به‌به ! كيست مثل تو وحال آنكه تو گرديدى امين اين أمت .\r\nپس حضرت اين آية را بر ايشان خواند  فَوَيْلٌ لِلَّذِينَ يَكْتُبُونَ الْكِتابَ بِأَيْدِيهِمْ ثُمَّ يَقُولُونَ هذا مِنْ عِنْدِ اللَّهِ لِيَشْتَرُوا بِهِ ثَمَناً قَلِيلًا فَوَيْلٌ لَهُمْ مِمَّا كَتَبَتْ أَيْدِيهِمْ وَوَيْلٌ لَهُمْ مِمَّا يَكْسِبُونَ  « 1 » يعنى : « واي بر آن گروهى كه مىنويسند كتاب را به دستهاى خود پس مىگويند كه اين از جانب خداست براي آنكه بفروشند آن را به ثمن قليلي ، پس عذاب\r\n\r\n\r\n","description":"","footnote":"\r\n( 1 ) . سورهء بقره : 79 .\r\n","page_name":" 1425 ","page_number":609},
  {"content":"\r\n\r\nالهى براي ايشان است به سبب آنچه مىنويسند به دستهاى خود وعذاب الهى براي ايشان است به سبب آنچه كسب مىنمايند » .\r\nبعد از آن حضرت فرمود : شبيهند اين جماعت به مردانى چند كه استغفار مىنمايند از مردم واستغفار نمىنمايند از خدا وحال آنكه خدا با ايشان است در هنگامى كه شب بسر مىآورند به سخنى چند كه حق تعالى نمىپسندد آنها را وخدا به كرده‌هاى ايشان محيط وعالم است .\r\nپس حضرت فرمود : در اين أمت گروهى به رسم جاهليت وكفر صحيفه‌اى نوشته‌اند وبر كعبه آويخته‌اند وحق تعالى ايشان را مهلتى مىدهد تا امتحان كند ايشان را وهر كه بعد از ايشان مىآيد ، وجدا كند خبيث را از طيب ، واگر نه اين بود كه حق تعالى مرا امر كرده است كه متعرض ايشان نگردم براي حكمتى چند كه حق تعالى را در مهلت ايشان هست هرآينه ايشان را مىطلبيدم وگردنهاى ايشان را مىزدم .\r\nحذيفة گفت : بخدا سوگند كه ما ديديم آن چند نفر از منافقان را در هنگامى كه حضرت اين سخن را مىفرمود لرزه بر ايشان مستولى گرديده بود وبه مرتبه‌اى احوالشان متغير شد كه خيانتشان بر همهء حاضران ظاهر گرديد وهمه دانستند كه تعريضات آن حضرت نسبت به ايشان بود ومثلها را براي ايشان نمود وآيات قرآني را براي ايشان خواند .\r\nپس حذيفة گفت : چون حضرت رسول صلّى اللّه عليه وآله وسلّم از اين سفر مراجعت نمود در منزل امّ سلمه نزول فرمود ويك ماه در خانهء امّ سلمه ماند وبه خانهء زنان ديگر نرفت چنانكه پيش از اين مىكرد ؛ پس عايشه وحفصة اين حالت را به پدرهاى خود شكايت كردند ، آن دو نفر گفتند : ما مىدانيم كه آن حضرت چرا چنين مىكند واين چه سبب دارد ؟ برويد نزد أو وبا أو ملاطفت كنيد در سخن واظهار محبت به أو بنماييد وأو را فريب دهيد از خود كه اگر چنين كنيد چون أو صاحب حيا وكريم است ممكن است به لطايف الحيل آنچه در دل اوست بيرون كنيد وأو را با خود بر سر لطف آوريد .\r\nپس عايشه به تنهايى رفت به خدمت پيغمبر صلّى اللّه عليه وآله وسلّم وآن حضرت را در خانهء امّ سلمه يافت وأمير المؤمنين عليه السّلام نزد آن حضرت بود ، رسول خدا صلّى اللّه عليه وآله وسلّم فرمود : براي چه‌كار\r\n\r\n","description":"","footnote":"","page_name":" 1426 ","page_number":610},
  {"content":"\r\n\r\nآمده‌اى اى حميرا ؟\r\nعايشه گفت : يا رسول اللّه ! بر من گران آمد نيامدن تو به منزل من در اين مرتبه ومن پناه مىبرم به خدا از غضب تو يا رسول اللّه .\r\nحضرت فرمود : اگر راست مىگفتى اين سخن را افشا نمىكردى رازي را كه به تو سپردم ومبالغه نمودم كه اظهار مكن ، بتحقيق كه خود هلاك شدى وگروهى از مردم را هلاك كردى .\r\nپس حضرت ، كنيزك امّ سلمه را فرمود : همهء زنان مرا بطلب كه جمع شوند ؛ چون همه جمع شدند در منزل امّ سلمه حضرت به ايشان فرمود : بشنويد آنچه به شما مىگويم ، پس به دست مبارك خود اشاره نمود بسوى علي بن أبي طالب عليه السّلام وفرمود : اين برادر من است ووصى ووارث من است وقيام‌كننده است به أمور شما وبه أمور ساير أمت بعد از من ، پس أطاعت نماييد أو را در هر چه شما را به آن امر مىكند ونافرمانى أو مكنيد كه به نافرمانى أو هلاك مىشويد .\r\nپس به حضرت أمير المؤمنين عليه السّلام فرمود : يا علي ! اين زنان را كه به تو سفارش مىنمايم ايشان را نگاهدارى بكن وخرج ايشان را بكش ما دام كه أطاعت تو نمايند ، وامر كن ايشان را به امر خود ونهى كن ايشان را از آنچه تو را به شك مىاندازد ، واگر نافرمانى كنند ايشان را رها كن وطلاق بگو .\r\nحضرت أمير المؤمنين عليه السّلام عرض كرد : يا رسول اللّه ! ايشان زنانند وكار ايشان است سستى در أمور وضعف رأى .\r\nحضرت فرمود : تا آنكه صلاح ايشان را در مدارا دانى مدارا كن با ايشان ، وهر كه تو را نافرمانى كند از ايشان پس أو را طلاق بگو طلاقي كه خدا ورسول از أو شاد گردند .\r\nپس زنان آن حضرت همه ساكت شدند وحرفى نگفتند مگر عايشه كه أو سخن گفت وگفت : يا رسول اللّه ! هرگز ما چنين نبوديم كه ما را امرى بفرمايى وما غير آن را بجا آوريم .\r\nحضرت فرمود : نه چنين است اى حميرا ، بلكه مخالفت من نمودى بدترين مخالفتها ،\r\n\r\n","description":"","footnote":"","page_name":" 1427 ","page_number":611},
  {"content":"\r\n\r\nوبخدا سوگند كه همين سخنى را كه الحال گفتم مخالفت خواهى كرد ونافرمانى على خواهى كرد بعد از من وبيرون خواهى رفت رسوا وعلانيه از آن خانه‌اى كه من تو را در آن مىگذارم ، وچندين هزار كس دور تو را فرو خواهند گرفت وعاق أو خواهى گرديد وعاصى پروردگار خود خواهى شد ، ودر راهى كه خواهى رفتن سگان بر سر راه تو فرياد خواهند كرد ، واين امرى است كه البتة واقع خواهد شد .\r\nپس حضرت ايشان را مرخص فرمود كه به خانه‌هاى خود برگردند .\r\nوحضرت رسول صلّى اللّه عليه وآله وسلّم جمع كرد آن جماعت منافقان را كه أصحاب صحيفة وعقبه بودند با هر كه با ايشان موافقت نموده بود از طلقا ومنافقان ، وايشان چهار هزار نفر بودند ، وأسامة بن زيد را بر ايشان أمير گردانيد وامر كرد ايشان را كه بروند به ناحيهء شام .\r\nپس ايشان گفتند : ما برگرديده‌ايم از اين سفري كه با تو بوديم ومحتاج به تهيهء سفر تازه‌اى هستيم ، ما را رخصت فرما كه چند روز در مدينه بمانيم وتهيهء سفر خود را بگيريم .\r\nحضرت ايشان را رخصت داد كه چند روز در مدينه بمانند وآنچه ايشان را به آن احتياج بود عطا فرمود به ايشان وامر كرد أسامة بن زيد را كه ايشان را از مدينه بيرون برد ودر يك فرسخى مدينه فرود آورد ، پس اسامة بيرون رفت ودر مكاني كه حضرت فرموده بود توقف نمود وانتظار مىكشيد كه منافقان وغير ايشان بر سر أو جمع شوند در وقتي كه از كارسازى خود فارغ شوند ، وغرض حضرت از فرستادن أسامة بن زيد واين جماعت با أو اين بود كه مدينه از ايشان خالى شود واحدى از منافقان در مدينه نماند ، وحضرت اهتمام بسيار در باب سفر ايشان مىفرمود وترغيب وتحريص مىنمود ايشان را .\r\nناگاه حضرت بيمار شد به بيماريى كه در آن مرض از دنيا رحلت فرمود ، چون منافقان مرض حضرت را ديدند تأخير مىكردند در بيرون رفتن وتعلل مىنمودند ، پس حضرت امر فرمود قيس بن سعد بن عباده را كه هميشه رانندهء عسكر حضرت بود وحباب بن منذر را با جماعتى از أنصار كه آنها را جبر كنند در بيرون رفتن وبه لشكرگاه اسامة برسانند ، پس قيس وحباب آنها را از مدينه بيرون كردند وراندند تا به لشكر اسامة رسانيدند واسامة را گفتند : رسول خدا صلّى اللّه عليه وآله وسلّم تو را فرموده است كه ديگر توقف ننمايى ودر همين\r\n\r\n","description":"","footnote":"","page_name":" 1428 ","page_number":612},
  {"content":"\r\n\r\nساعت بار كنى وروانه شوى ، پس در همين ساعت بار كن تا حضرت بداند كه روانه شده‌اى .\r\nپس اسامة در همان ساعت بار كرد وقيس وحباب به خدمت حضرت مراجعت كردند وآن حضرت را اعلام كردند كه آن قوم روانه شدند ، پس حضرت رسول صلّى اللّه عليه وآله وسلّم فرمود :\r\nايشان نخواهند رفت .\r\nوبعد از مراجعت قيس وحباب خلوت كردند أبو بكر وعمر وأبو عبيده با اسامة وجماعتى از أصحاب أو وبه أو گفتند : به كجا مىروى ومدينه را خالى مىكنى وما در هيچ وقت احتياج به بودن مدينه بيش از اين وقت نداشته‌ايم ؟\r\nاسامة واصحابش گفتند : به چه سبب اين سخن را مىگوئيد ؟\r\nگفتند : رسول خدا صلّى اللّه عليه وآله وسلّم وقت وفات أو شده است وبخدا سوگند كه اگر مدينه را خالى بگذاريم در اين وقت امرى چند در آن حادث خواهد شد كه بعد از اين اصلاح نتوان كرد ، پس مىمانيم وانتظار مىكشيم كه ببينيم امر حضرت به كجا منتهى مىشود بعد از آن به اين سفر مىتوانيم رفت .\r\nپس برگشتند اسامة واصحابش به لشكرگاه أول ودر آنجا توقف نمودند وپيكى فرستادند كه خبر أحوال آن حضرت را براي ايشان بياورد ، پس پيك ايشان پنهان به نزد عايشه آمد وأحوال حضرت را مخفى از أو پرسيد ، عايشه گفت كه : برو به نزد أبو بكر وعمر وجمعى كه با ايشانند وبگو به ايشان كه مرض حضرت رسول صلّى اللّه عليه وآله وسلّم بسيار سنگين شده است واحدى از شما از جاى خود حركت نكند ومن پيوسته خبر آن حضرت را براي شما مىفرستم .\r\nپس بار كوفت حضرت سنگين‌تر شد وعايشه صهيب را فرستاد وگفت : به أبو بكر بگو كه حضرت به حالي رسيده است كه اميدى از أو نيست ، تو وعمر وأبو عبيده وهر كه را مصلحت مىدانيد كه با شما باشد بزودى خود را به مدينه برسانيد وپنهان در شب داخل شويد .\r\nچون اين خبر به آن ملاعين رسيد دست صهيب را گرفتند وبه نزد اسامة رفتند وخبر\r\n\r\n","description":"","footnote":"","page_name":" 1429 ","page_number":613},
  {"content":"\r\n\r\nشدت مرض حضرت را به أو رسانيدند وگفتند : چگونه ما را جايز است كه تخلف نماييم از مشاهدهء رسول خدا صلّى اللّه عليه وآله وسلّم در چنين حالي ؟ ! واز أو رخصت طلبيدند كه داخل مدينه شوند ، پس رخصت داد ايشان را وامر كرد ايشان را كه : كسى را مطلع مگردانيد بر داخل شدن مدينه اگر حضرت عافيت بيابد برگرديد به لشكرگاه خود واگر حادثهء مرگ آن حضرت را دريابد ما را خبر كنيد تا ما نيز در ميان جماعت مردم باشيم .\r\nپس أبو بكر وعمر وأبو عبيده در شب داخل مدينه شدند ومرض حضرت رسول صلّى اللّه عليه وآله وسلّم بسيار سنگين شده بود ، پس چون حضرت را افاقه رو داد فرمود : امشب شرّ عظيمى داخل مدينهء ما شد .\r\nگفتند : آن شر چيست يا رسول اللّه ؟\r\nحضرت فرمود : آن جماعتى كه در لشكر اسامة بودند بعضي از ايشان برگشتند ومخالفت امر من نمودند ، بدانيد كه من نزد خدا از ايشان بيزارم . پس پيوسته مىگفت كه :\r\nروانه كنيد جيش اسامة را وهمراهى كنيد با آن لشكر وخدا لعنت كند كسى را كه تخلف كند از آن تا آنكه مرّات بسيار فرمود اين را .\r\nوبلال مؤذن رسول خدا صلّى اللّه عليه وآله وسلّم در وقت هر نماز اذان مىگفت ، پس اگر حضرت را ممكن بود بيرون رفتن با تعب ومشقت بيرون مىرفت وبا مردم نماز مىكرد ، واگر قدرت نداشت كه بيرون رود علي بن أبي طالب عليه السّلام را امر مىكرد كه با مردم نماز كند ، وحضرت أمير المؤمنين عليه السّلام وفضل پسر عباس در اين مرض از حضرت جدا نمىشدند وپيوسته در خدمت آن حضرت بودند ؛ پس در صبح آن روزى كه آن ملاعين در شب داخل مدينه شدند بلال اذان گفت وبه خانهء حضرت آمد به عادت معهود كه خبر كند حضرت را براي نماز ، چون مرض آن حضرت ثقيل بود بر آمدن أو مطلع نگرديد ونگذاشتند أو را كه داخل خانه شود ، پس عايشه صهيب را به نزد پدرش أبو بكر فرستاد وگفت : بگو أو را كه مرض حضرت سنگين شده است وخود نمىتواند به نماز حاضر شود وعلي بن أبي طالب مشغول پرستارى آن حضرت است ، تو برو وبا مردم نماز كن كه اين حالت نيكى است براي تو واين نماز بعد از اين بكار تو خواهد آمد .\r\n\r\n","description":"","footnote":"","page_name":" 1430 ","page_number":614},
  {"content":"\r\n\r\nومردم در مسجد جمع شده بودند وانتظار مىكشيدند كه حضرت رسول صلّى اللّه عليه وآله وسلّم يا حضرت أمير المؤمنين عليه السّلام بيايند ونماز كنند موافق عادت معهود ، ناگاه أبو بكر داخل مسجد شد وگفت : مرض حضرت رسول صلّى اللّه عليه وآله وسلّم سنگين شده است ومرا امر كرده است كه با مردم نماز كنم .\r\nپس مردى از أصحاب رسول خدا صلّى اللّه عليه وآله وسلّم به أو گفت كه : اين پيغام كي به تو رسيد وتو در لشكر اسامة بودى ؟ وبخدا سوگند گمان ندارم كه كسى را به نزد تو فرستاده باشد ونه آنكه تو را امر به نماز كرده باشد .\r\nپس بلال مردم را ندا كرد كه : صبر كنيد تا من از حضرت رسول صلّى اللّه عليه وآله وسلّم رخصت بطلبم .\r\nپس به سرعت به در خانهء آن حضرت آمد ودر را بسيار محكم كوبيد ، رسول خدا صلّى اللّه عليه وآله وسلّم آن صدا را شنيد وفرمود : ببينيد اين در كوبيدن عنيف از براي چيست ؟\r\nپس فضل بن عباس بيرون آمد ودر را گشود وبلال را ديد وپرسيد : براي چه‌كار در مىزدى ؟\r\nبلال گفت : أبو بكر به مسجد آمده است ودر جاى رسول خدا ايستاده است ومىگويد حضرت مرا فرستاده است كه در جاى أو با مردم نماز كنم .\r\nفضل گفت : مگر أبو بكر در جيش اسامة نيست ؟ ! بخدا سوگند كه اين همان شرّ بزرگى است كه حضرت فرمود ديشب در مدينه نازل شده .\r\nپس فضل بلال را به خدمت حضرت آورد وبلال خبر أبو بكر را به حضور رسول خدا صلّى اللّه عليه وآله وسلّم عرض كرد ، حضرت فرمود : مرا برخيزانيد وبيرون بريد بسوى مسجد وبحق آن خداوندى كه جانم در دست قدرت اوست كه نازل شد بر اسلام بليهء عظيمى .\r\nپس حضرت از خانه بيرون رفت وعصابه‌اى بر سر بسته يك دست بر دوش علي عليه السّلام انداخت ودست ديگر بر دوش فضل بن عباس وپاهاى خود را بر زمين مىكشيد تا آنكه به مشقت بسيار داخل مسجد گرديد ، در آن وقت أبو بكر در جاى آن حضرت ايستاده بود وبر دور أو احاطه كرده بودند عمر وأبو عبيده وسالم وصهيب وگروهى كه داخل مدينه شده بودند ، وأكثر مردم اقتدا به أو نكرده بودند ومنتظر خبر بلال بودند ، پس چون مردم\r\n\r\n","description":"","footnote":"","page_name":" 1431 ","page_number":615},
  {"content":"\r\n\r\nرسول خدا صلّى اللّه عليه وآله وسلّم را ديدند كه به آن شدت مرض وضعف وناتوانى داخل مسجد گرديد عظيم شمردند اين حالت را ، پس حضرت به نزد محراب رفت وأبو بكر را كشيد ودور كرد أو را از محراب .\r\nپس أبو بكر وآن منافقان ديگر كه با أو متفق بودند عقب رفتند ودر ميان مردم پنهان شدند ومردم با آن حضرت نماز كردند وحضرت نشسته با ايشان نماز گزارد ، وچون حضرت ضعيف بود وصداى تكبيرش به مردم نمىرسيد بلال تكبير حضرت را به مردم مىرسانيد تا آنكه نماز را تمام كردند ، پس حضرت رو به عقب گردانيد وأبو بكر را نديد فرمود : اى گروه مردم ! تعجب مكنيد از پسر أبو قحافه وأصحاب أو كه من ايشان را با لشكر اسامة فرستادم وامر كردم ايشان را كه متوجه به جانبي شوند كه من آنها را به آن جانب فرستاده‌ام پس مخالفت امر من كرده‌اند وبسوى مدينه برگرديده‌اند براي طلب فتنه وفساد وحق تعالى ايشان را سرنگون در فتنه انداخته است .\r\nپس فرمود : مرا بر منبر بالا كنيد . پس دست حضرت را گرفته وبردند تا اينكه بر پلهء أول منبر نشست وحمد وثناى الهى ادا نمود وفرمود : أيها الناس ! بدرستى كه آمده است بسوى من از امر پروردگار من چيزى كه شما را بسوى آن بايد رفت ، بدرستى كه شما را گذاشتم بر راه روشن راست ، وچنان واضح گردانيدم براي شما دين را كه شبش مانند روزش روشن است ، پس اختلاف مكنيد بعد از من چنانكه اختلاف كردند بني إسرائيل .\r\nأيها الناس ! حلال نمىگردانم بر شما چيزى را مگر چيزى را كه قرآن حلال گردانيده است ، وحرام نمىگردانم بر شما مگر چيزى را كه قرآن حرام گردانيده ، بدرستى كه در ميان شما دو چيز بزرگ مىگذارم كه تا متمسك به آنها باشيد ودست از آنها برنداريد هرگز گمراه نمىشويد ، آنها كتاب خدا وعترت وأهل بيت منند ، واين دو تا خليفهء منند در ميان شما واز هم جدا نمىشوند تا در حوض كوثر بر من وارد شوند ، پس در آنجا سؤال خواهم كرد از شما كه چگونه بعد از من رعايت ايشان كرده‌ايد ؟ وبتحقيق كه در آن روز مردانى چند را دفع خواهند كرد ودور خواهند گردانيد از حوض من چنانكه در وقت آب دادن شتران شتر غريب را از حوض مىرانند ؛ پس مردانى چند خواهند گفت از آنهايى كه\r\n\r\n","description":"","footnote":"","page_name":" 1432 ","page_number":616},
  {"content":"\r\n\r\nايشان را دور مىكنند كه من فلانم ومن فلانم ! من در جواب ايشان خواهم گفت : من نامهاى شما را مىدانم وليكن بعد از من مرتد شديد واز دين به در رفتيد پس دورى از رحمت خدا ونزديكى عذاب الهى براي شماست .\r\nپس حضرت از منبر فرود آمد وبه حجرهء طاهرهء خود مراجعت فرمود ، وأبو بكر پنهان بود در مدينه وخود را ظاهر نمىكرد تا پيغمبر صلّى اللّه عليه وآله وسلّم به سراى باقي رحلت نمود وكردند أنصار آنچه كردند از منع حقوق أهل بيت رسالت وارادهء غصب حق ايشان كه حق تعالى از براي ايشان مقرر فرموده بود ، واين سبب شد كه ملاعين ديگر غصب خلافت كردند ؛ پس يك خليفهء رسول خدا را چنين كردند وخليفهء ديگر را كه كتاب خدا بود تحريف كردند وتغيير دادند وبه هر وجه كه خواستند گردانيدند .\r\nپس حذيفة گفت : اى انصارى ! در اين امر عظيمى كه براي تو نقل كردم محل عبرتي است براي كسى كه خدا خواهد أو را هدايت نمايد .\r\nانصارى گفت : اى حذيفة ! نام بر از براي من آن جماعت ديگر را كه حاضر بودند بر نوشتن صحيفة ملعونه وگواه شدند بر آن .\r\nگفت : اين جماعت بودند : أبو سفيان ، عكرمة بن أبي جهل ، صفوان بن أمية بن خلف ، سعيد بن العاص ، خالد بن الوليد ، عياش بن أبي ربيعه ، بشر بن سعد ، سهيل بن عمرو ، حكيم بن حزام ، صهيب بن سنان ، أبو أعور سلمى ، مطيع بن اسود مدرى وجمع ديگر بودند كه نام وعدد ايشان از خاطرم محو شده .\r\nپس آن جوان انصارى گفت : اى حذيفة ! اين گروه چه قدر داشتند در ميان أصحاب رسول خدا صلّى اللّه عليه وآله وسلّم كه به سبب ايشان همهء صحابه از دين برگردند ؟\r\nحذيفة گفت : اين جماعت سركرده‌هاى قبيله‌ها واشراف وبزرگان ايشان بودند وهيچ‌يك از اين جماعت نبود مگر آنكه خلق عظيمى تابع أو بودند وسخن أو را مىشنيدند وأطاعت أو مىنمودند ودر اعماق دل خبيث ايشان محبت أبو بكر جا كرده بود چنانكه در دل بني إسرائيل محبت عجل سامرى جا كرده بود چنانكه حق تعالى مىفرمايد\r\n\r\n","description":"","footnote":"","page_name":" 1433 ","page_number":617},
  {"content":"\r\n\r\n وَأُشْرِبُوا فِي قُلُوبِهِمُ الْعِجْلَ بِكُفْرِهِمْ  « 1 » تا آنكه ترك كردند بني إسرائيل هارون را وأو را ضعيف گردانيدند .\r\nآن جوان انصارى سعادتمند گفت : من سوگند ياد مىكنم بخداوند عالميان به حق وراستى كه هميشه دشمن ايشان خواهم بود وبيزارى مىجويم بسوى خدا از ايشان واز كرده‌هاى ايشان وپيوسته در خدمت علي عليه السّلام خواهم بود تا بزودى مرا شهادت نصيب شود ان شاء اللّه .\r\nپس وداع كرد حذيفة را ومتوجه خدمت حضرت أمير المؤمنين عليه السّلام گرديد ووقتي به خدمتش رسيد كه حضرت از مدينه بيرون آمده بود ومتوجه عراق بود ، پس با حضرت به بصره رفت ، وأو أول كسى بود كه در آن جنگ شهيد شد ، وأو همان جوان است كه حضرت قرآن را به أو داد ودر برابر ناكثان فرستاد وايشان أو را شهيد كردند چنانكه بعد از اين در جنگ صفين مذكور خواهد شد ان شاء اللّه تعالى « 2 » .\r\nودر بعضي از كتب مذكور است كه : در سال دهم هجرت باذان عامل يمن فوت شد وحضرت جاى أو را قسمت كرد ميان شهر پسر باذان وعامر پسر شهر ، ومعاذ بن جبل را به يمن وحضرموت فرستاد كه معالم دين را تعليم ايشان نمود « 3 » .\r\nودر اين سال نيز جرير بن عبد اللّه را بسوى ذي الكلاع حميرى فرستاد كه از ملوك طايف بود وأو مسلمان شد وانقياد نمود « 4 » .\r\nودر اين سال نيز فروهء جذامى كه عامل پادشاه روم بود مسلمان شد وعريضه‌اى به خدمت رسول خدا صلّى اللّه عليه وآله وسلّم نوشت واظهار اسلام نمود ومردى از قوم خود را به رسالت نزد آن حضرت فرستاد به نام مسعود بن سعد واستر سفيدى واسبى ودرازگوشى وجامه‌اى چند وقبائى از حرير كه مطرّز به طلا كرده بودند به رسم هديه فرستاد ؛ ورسول خدا صلّى اللّه عليه وآله وسلّم\r\n\r\n\r\n","description":"","footnote":"\r\n( 1 ) . سورهء بقره : 93 .\r\n( 2 ) . ارشاد القلوب 327 - 342 .\r\n( 3 ) . رجوع شود به تاريخ طبري 2 / 247 وبحار الأنوار 21 / 407 به نقل از المنتقى في مولود المصطفى .\r\n( 4 ) . المنتظم 4 / 7 - 8 .\r\n","page_name":" 1434 ","page_number":618},
  {"content":"\r\n\r\nجواب نامهء أو را نوشت وبلال را فرمود كه دوازده اوقيه ونيم از نقره يا طلا به رسول أو داد .\r\nچون خبر اسلام فروه به پادشاه روم رسيد أو را طلبيد وهر چند مبالغه نمود كه أو از دين اسلام برگردد قبول نكرد وأو را شهيد كرد وبر دار كشيد « 1 » .\r\nوگفته‌اند : إبراهيم فرزند رسول خدا صلّى اللّه عليه وآله وسلّم در ماه ربيع الأول اين سال به رحمت ذو الجلال واصل شد ودر بقيع مدفون گرديد « 2 » .\r\nودر حوادث سال يازدهم هجرت ذكر كرده‌اند كه : در اين سال گروهى از يمن در نيمهء محرم به خدمت آن حضرت آمدند وايشان دويست نفر بودند واقرار به اسلام نمودند ودر يمن با معاذ بن جبل بيعت كرده بودند واينها آخر وفدهايى بودند كه به خدمت حضرت آمدند « 3 » .\r\nوأيضا روايت كرده‌اند كه : در ماه محرم اين سال حضرت مأمور شد كه براي مردگان بقيع استغفار نمايد ، پس حضرت بسوى بقيع رفت وبراي ايشان استغفار نمود ، پس خطاب كرد با مردگان بقيع وفرمود : گوارا باد شما را اين حالتي كه داريد واز فتنه‌ها نجات يافته‌ايد ، بدرستى كه بعد از من فتنه‌ها رو خواهد داد از بابت پاره‌هايى شب تار كه هر فتنه‌اى بعد از فتنه‌اى خواهد بود وفتنهء لاحق بدتر از فتنهء سابق خواهد بود « 4 » .\r\n\r\n\r\n","description":"","footnote":"\r\n( 1 ) . طبقات ابن سعد 1 / 215 ؛ المنتظم 4 / 9 ودر آن مسعود بن سعيد ذكر شده است .\r\n( 2 ) . المنتظم 4 / 10 ؛ البداية والنهاية 5 / 269 - 270 .\r\n( 3 ) . المنتظم 4 / 14 .\r\n( 4 ) . المنتظم 4 / 14 - 15 .\r\n","page_name":" 1435 ","page_number":619},
  {"content":"\r\n . \r\n","description":"","footnote":"","page_name":" 1436 ","page_number":620},
  {"content":"\r\n\r\n\r\nباب پنجاهم در بيان نوادر اخبار آن حضرت\r\nوبعضي از أحوال أصحاب آن حضرت ومعارضات ومناظراتى كه ميان آن حضرت وميان مشركان وأهل كتاب وساير ناس واقع شد\r\n\r\n","description":"","footnote":"","page_name":" 1437 ","page_number":621},
  {"content":"\r\n . \r\n","description":"","footnote":"","page_name":" 1438 ","page_number":622},
  {"content":"\r\n\r\nمفسران خاصه وعامه روايت كرده‌اند كه : روزى رسول خدا صلّى اللّه عليه وآله وسلّم با سلمان وبلال وعمار وصهيب وخبّاب وگروهى از ضعفاى مسلمانان وفقراى ايشان نشسته بود ، در اين حال اقرع بن حابس تميمي وعيينة بن حصن فزاري وأشباه ايشان از مؤلفة قلوبهم بر آن حضرت گذشتند وايشان را حقير شمرده وگفتند : يا رسول اللّه ! چه بودى اگر ايشان را از خود دور مىكردى وما با تو خلوت مىكرديم زيرا كه اشراف عرب به نزد تو مىآيند ونمىخواهيم كه ايشان ما را با اين بنده‌ها ببينند وچون ما از مجلس تو برخيزيم اگر خواهى ايشان را بطلب به نزد خود .\r\nوبه روايت ديگر : جمعى از كفار قريش بر آن حضرت گذشتند واين جماعت را در خدمت پيغمبر صلّى اللّه عليه وآله وسلّم ديدند وگفتند : آيا ايشان را پسنديده‌اى در ميان قوم خود وما بايد تابع ايشان شويم ؟ ! آيا ايشان جماعتىاند كه خدا بر ايشان منت گذاشته است به دين حق در ميان ما ؟ ايشان را از خود دور كن شايد اگر ايشان را دور كنى ما متابعت تو بكنيم .\r\nبعضي روايت كرده‌اند : چون حضرت بسيار حريص بود بر اسلام ايشان ، به اين معنى راضى شد وحضرت أمير المؤمنين عليه السّلام را طلبيد كه در اين باب نامه‌اى بنويسند .\r\nوبعضي روايت كرده‌اند : حضرت راضى نشد ، واين أقوى است .\r\nپس حق تعالى اين آيات را فرستاد   وَلا تَطْرُدِ الَّذِينَ يَدْعُونَ رَبَّهُمْ بِالْغَداةِ وَالْعَشِيِّ يُرِيدُونَ وَجْهَهُ ما عَلَيْكَ مِنْ حِسابِهِمْ مِنْ شَيْءٍ وَما مِنْ حِسابِكَ عَلَيْهِمْ مِنْ شَيْءٍ فَتَطْرُدَهُمْ فَتَكُونَ مِنَ الظَّالِمِينَ . وَكَذلِكَ فَتَنَّا بَعْضَهُمْ بِبَعْضٍ لِيَقُولُوا أَ هؤُلاءِ مَنَّ اللَّهُ عَلَيْهِمْ مِنْ بَيْنِنا أَ لَيْسَ  \r\n\r\n","description":"","footnote":"","page_name":" 1439 ","page_number":623},
  {"content":"\r\n\r\n اللَّهُ بِأَعْلَمَ بِالشَّاكِرِينَ  « 1 » يعنى : « مران از مجلس خود آنان را كه مىخوانند پروردگار خود را در بامداد وپسين وغرض ايشان رضاى حق تعالى است ، نيست بر تو از حساب اعمال ايشان چيزى ، ونيست از حساب عمل تو بر ايشان چيزى پس برانى ايشان را پس بوده باشى از ستمكاران ، وچنين امتحان كرده‌ايم بعضي از ايشان را به بعضي كه بعضي را غنى وبعضي را فقير وبعضي را قوى وبعضي را ضعيف گردانيده‌ايم تا گويند اغنيا واقوياى ايشان كه آيا اين گروهند كه خدا منّت نهاده است بر ايشان به نعمت ايمان در ميان ما ، آيا نيست خدا داناتر به شكر كنندگان » .\r\nپس سلمان وبلال وعمار واضراب ايشان گفتند : چون حق تعالى اين آيات را فرستاد رسول خدا صلّى اللّه عليه وآله وسلّم رو به جانب ما كرد وما را نزديك خود طلبيد وفرمود  كَتَبَ رَبُّكُمْ عَلى نَفْسِهِ الرَّحْمَةَ  « 2 » ، وپيوسته در خدمت آن حضرت مىنشستيم وهرگاه كه آن حضرت مىخواست برخيزد برمىخاست تا آنكه حق تعالى اين آية را فرستاد  وَاصْبِرْ نَفْسَكَ مَعَ الَّذِينَ يَدْعُونَ رَبَّهُمْ بِالْغَداةِ وَالْعَشِيِّ  « 3 » پس بعد از نزول اين آية حضرت رسول صلّى اللّه عليه وآله وسلّم آن قدر ما را نزديك خود مىنشانيد كه نزديك بود زانوهاى ما به زانوى أو برسد وپيش از ما بر نمىخاست ، وچون مىدانستيم كه وقت برخاستن آن حضرت است برمىخاستيم وبعد از ما آن حضرت برمىخاست وبه ما مىگفت : شكر مىكنم خداوندى را كه مرا از دنيا نبرد تا آنكه امر فرمود مرا كه صبر فرمايم نفس خود را با گروهى از أمت خود ، با شما زندگانى خواهم كرد وبعد از مردن با شما خواهم بود « 4 » .\r\n\r\n\r\n","description":"","footnote":"\r\n( 1 ) . سورهء انعام : 52 - 53 .\r\n( 2 ) . سورهء انعام : 54 .\r\n( 3 ) . سورهء كهف : 28 .\r\n( 4 ) . رجوع شود به مجمع البيان 2 / 305 - 306 و 3 / 465 وتفسير بغوى 2 / 99 وتفسير الدر المنثور 3 / 12 - 14 .\r\n","page_name":" 1440 ","page_number":624},
  {"content":"\r\n\r\nعلي بن إبراهيم در تفسير آيهء ثاني « 1 » از امام محمد باقر عليه السّلام روايت كرده است كه :\r\nسلمان فارسي عبايى داشت از پشم كه بر روى آن طعام مىخورد وشب آن را بر خود مىپوشانيد وروز آن را رداى خود مىكرد ، پس روزى در خدمت رسول خدا صلّى اللّه عليه وآله وسلّم نشسته بود كه عيينة بن حصين فزاري به خدمت حضرت آمد ، وچون نشست از بوى عباى سلمان وعرق أو كه در روز بسيار گرم در ميان چنان عبايى عرق كرده بود متأذى شد وگفت : يا رسول اللّه ! چون ما به نزد تو مىآييم اين را از پيش خود دور گردان وچون ما بيرون رويم هر كه را خواهى بطلب . پس حق تعالى اين آية را فرستاد كه مضمونش اين است : صبر فرما نفس خود را با آنان كه مىخوانند پروردگار خود را در بامداد وپسين وغرض ايشان رضاى الهى است وديده‌هاى خود را از ايشان بر مدار ، آيا مىخواهى زينت زندگانى دنيا را ؟ وأطاعت مكن آن كسى را كه غافل گردانيده‌ايم دل أو را از ياد خود ( يعنى عيينة بن حصين لعنه اللّه ) « 2 » .\r\nوأيضا علي بن إبراهيم در سبب نزول آن آيات سابقه « 3 » روايت كرده است كه : در مدينه گروهى بودند از فقراى مؤمنان كه ايشان را « أصحاب صفّه » مىناميدند براي آنكه حضرت براي ايشان صفّه‌اى « 4 » در پهلوى مسجد بنا كرده بود وامر فرموده بود وايشان را كه در آن صفّه بسربرند ورسول خدا صلّى اللّه عليه وآله وسلّم بنفسه تعهد أحوال ايشان مىنمود ودر أكثر أوقات طعام را خود از براي ايشان بر مىداشت وبه نزد ايشان مىآورد ، وايشان پيوسته به خدمت حضرت مىآمدند وبا ايشان مىنشست وايشان را به نزديك خود مىنشانيد ومونسشان بود ، چون اغنيا ومتنعمان أصحاب آن حضرت مىآمدند اين معنى را بر آن\r\n\r\n\r\n","description":"","footnote":"\r\n( 1 ) . اين روايت در تفسير قمى در ضمن تفسير آيهء  وَاصْبِرْ نَفْسَكَ مَعَ الَّذِينَ يَدْعُونَ رَبَّهُمْ . . .  ذكر شده است .\r\n( 2 ) . تفسير قمى 2 / 34 - 35 .\r\n( 3 ) . منظور از آيات سابقه آيات  وَلا تَطْرُدِ الَّذِينَ . . .  مىباشد .\r\n( 4 ) . صفّه : إيوان ، غرفه مانندى كه در داخل أطاق يا مسجد كه جاى نشستن چند تن باشد ، جاى سايه دار .\r\n( فرهنگ عميد 2 / 1625 ) .\r\n","page_name":" 1441 ","page_number":625},
  {"content":"\r\n\r\nحضرت انكار مىكردند ومىگفتند : ايشان را از خود دور گردان .\r\nپس روزى مردى از أنصار به نزد آن حضرت آمد ومردى از أصحاب صفّه نزد حضرت حاضر بود وخود را به حضرت چسبانيده بود وحضرت با أو سخن مىگفت ، پس انصارى دور نشست از ايشان وچندان كه حضرت أو را نزديك طلبيد قبول نكرد .\r\nحضرت فرمود : گويا ترسيدى كه از فقر أو چيزى به تو برسد ؟\r\nانصارى گفت : اين جماعت را از پيش خود دور كن .\r\nپس حق تعالى اين آيات را فرستاد وواجب گردانيد بر رسول خدا صلّى اللّه عليه وآله وسلّم كه سلام كند بر توبه‌كارانى كه كارهاى بد كرده باشند وبعد از آن توبه كنند وفرمود  وَإِذا جاءَكَ الَّذِينَ يُؤْمِنُونَ بِآياتِنا فَقُلْ سَلامٌ عَلَيْكُمْ كَتَبَ رَبُّكُمْ عَلى نَفْسِهِ الرَّحْمَةَ أَنَّهُ مَنْ عَمِلَ مِنْكُمْ سُوءاً بِجَهالَةٍ ثُمَّ تابَ مِنْ بَعْدِهِ وَأَصْلَحَ فَأَنَّهُ غَفُورٌ رَحِيمٌ  « 1 » يعنى : « چون بيايند به نزد تو آنان كه ايمان دارند به آيات ما پس بگو كه سلام بر شما باد ، نوشته است پروردگار شما ولازم گردانيده است بر نفس خود رحمت وبخشايش را بر كسى كه توبه كند ، بدرستى كه هر كه بكند از شما كار بدى به ناداني پس توبه كند بعد از آن واصلاح كار خود بكند پس بدرستى كه خدا آمرزنده ومهربان است » « 2 » .\r\nوعلي بن إبراهيم روايت كرده است : چون زكات را به خدمت حضرت رسول صلّى اللّه عليه وآله وسلّم آوردند وبه فقرا قسمت نمود واغنيا را بهره‌اى نداد ، اغنيا عيب كردند حضرت را ودر خشم شدند وگفتند : ماييم كه به جنگ قيام مىنماييم ودفع دشمن از أو مىكنيم وتقويت امر أو مىكنيم ، وأو صدقات را به جماعتى مىدهد كه يارى أو نمىكنند وهيچ فايده‌اى به أو نمىرسانند ؛ پس حق تعالى اين آيات را فرستاد   وَمِنْهُمْ مَنْ يَلْمِزُكَ فِي الصَّدَقاتِ فَإِنْ أُعْطُوا مِنْها رَضُوا وَإِنْ لَمْ يُعْطَوْا مِنْها إِذا هُمْ يَسْخَطُونَ . وَلَوْ أَنَّهُمْ رَضُوا ما آتاهُمُ اللَّهُ  \r\n\r\n\r\n","description":"","footnote":"\r\n( 1 ) . سورهء انعام : 54 .\r\n( 2 ) . تفسير قمى 1 / 202 .\r\n","page_name":" 1442 ","page_number":626},
  {"content":"\r\n\r\n وَرَسُولُهُ وَقالُوا حَسْبُنَا اللَّهُ سَيُؤْتِينَا اللَّهُ مِنْ فَضْلِهِ وَرَسُولُهُ إِنَّا إِلَى اللَّهِ راغِبُونَ  « 1 » يعنى : « از ايشان گروهى هستند كه عيب مىكنند تو را در صدقات ، پس اگر داده شوند از آن خشنود مىگردند واگر داده نشوند از آن پس ناگاه خشمناك مىشوند ، واگر ايشان راضى مىشدند به آنچه عطا مىكنند به ايشان خدا ورسول أو ومىگفتند : بس است ما را خدا بزودى عطا خواهد كرد به ما خدا از فضل خود ورسول أو بدرستى كه ما بسوى خدا رغبت‌كنندگانيم ، هرآينه بهتر بود از براي ايشان » « 2 » .\r\nوأيضا به سند حسن از امام محمد باقر عليه السّلام روايت كرده است كه : زنى از زنان مسلمانان به خدمت رسول خدا صلّى اللّه عليه وآله وسلّم آمد - وبه روايت ديگر أو را خوله مىگفتند وشوهرش أوس بن صامت بود - گفت : يا رسول اللّه ! من براي شوهر خود شكم خود را فرش كردم وأو را بر دنيا وآخرت أو أعانت نمودم وهرگز از من مكروهى به أو نرسيد ، اكنون از أو شكايت مىنمايم بسوى تو .\r\nفرمود : در چه چيز از أو شكايت مىكنى ؟\r\nگفت : به من گفته است تو بر من مثل پشت مادر منى ، ومرا از خانه بيرون كرده است پس نظر كن در امر من - واين عبارت در جاهليت بمنزلهء طلاق بود - .\r\nپس حضرت رسول خدا صلّى اللّه عليه وآله وسلّم فرمود : حق تعالى در اين حكم چيزى به من نازل نساخته است ومن از پيش خود حكمي بيان نمىكنم .\r\nوآن زن مىگريست وشكايت مىكرد حال خود را بسوى خداوند عالميان وبسوى رسول خدا صلّى اللّه عليه وآله وسلّم .\r\nپس چون آن زن برگشت حق تعالى آيات أول سورهء مجادله را بر حضرت نازل ساخت وحكم ظهار را بيان فرمود ، پس حضرت فرستاد وخوله را طلبيد وفرمود : شوهر خود را\r\n\r\n\r\n","description":"","footnote":"\r\n( 1 ) . سورهء توبه : 58 - 59 .\r\n( 2 ) . تفسير قمى 1 / 298 .\r\n","page_name":" 1443 ","page_number":627},
  {"content":"\r\n\r\nبياور .\r\nچون آن مرد حاضر شد حضرت از أو پرسيد كه : آيا تو به زن خود چنين گفته‌اى ؟\r\nگفت : بلى .\r\nحضرت فرمود : حق تعالى در باب تو وزوجهء تو آيه‌اى چند فرستاده است ؛ وآيات را بر ايشان خواند ، پس فرمود كه : زن خود را به خانه بر واز أو جدا مشو كه سخن نارواى دروغى گفته‌اى وآنچه حق تعالى حكم كرده است به آن عمل نما واز آنچه گفتى خدا عفو كرد وآمرزيد ، ديگر چنين سخنى مگو .\r\nپس آن مرد برگشت نادم وپشيمان از آنچه گفته بود وحق تعالى اين عمل را مكروه وزشت گردانيد كه ديگر كسى از مؤمنان چنين نكند « 1 » .\r\nعلي بن إبراهيم وشيخ طبرسى وديگران روايت كرده‌اند كه : دحيهء كلبى پيش از آنكه مسلمان شود تجارتي از شام بسوى مدينه مىآورد از مطعومات وغير آن ، وچون داخل مدينه مىشد در موضعي كه آن را « أحجار الزيت » مىگفتند فرود مىآمد وطبلى وسازى براي جمع شدن مردم مىنواخت وهمهء أهل مدينه حتى زنان باكره براي سودا ومعامله وبراي تنزّه وتماشا مىرفتند وبر دور أو جمع مىشدند ، پس روز جمعه حضرت رسول صلّى اللّه عليه وآله وسلّم بر منبر بود وخطبه مىخواند ناگاه صداى طبل أو بلند شد ، ناگاه آن جماعتى كه در خدمت آن حضرت بودند همگى متفرق شده ومتوجه أو گرديدند كه مبادا ديگران بر ايشان سبقت گيرند مگر جماعت قليلي كه نزد حضرت ماندند ؛ ودر عدد ايشان خلاف كرده‌اند : بعضي گفته‌اند كه دوازده نفر بودند ؛ وبعضي يازده نفر ؛ وبعضي هشت نفر گفته‌اند . پس حق تعالى اين آية را فرستاد كه  وَإِذا رَأَوْا تِجارَةً أَوْ لَهْواً انْفَضُّوا إِلَيْها وَتَرَكُوكَ قائِماً قُلْ ما عِنْدَ اللَّهِ خَيْرٌ مِنَ اللَّهْوِ وَمِنَ التِّجارَةِ وَاللَّهُ خَيْرُ الرَّازِقِينَ  « 2 » يعنى :\r\n\r\n\r\n","description":"","footnote":"\r\n( 1 ) . تفسير قمى 2 / 353 - 354 .\r\n( 2 ) . سورهء جمعه : 11 .\r\n","page_name":" 1444 ","page_number":628},
  {"content":"\r\n\r\n« وهرگاه ديدند تجارتي يا لهوى وسازى ، پراكنده مىشوند بسوى آن وتو را وامىگذارند ايستاده ، بگو - يا محمد - كه : آنچه نزد خداست از ثواب آخرت بهتر است از ساز واز تجارت ، وخدا بهترين روزىدهندگان است » .\r\nپس حضرت رسول صلّى اللّه عليه وآله وسلّم فرمود : اگر همه مىرفتيد ومرا تنها مىگذاشتيد هرآينه در آن وادى حق تعالى آتشى مىفرستاد كه همه را مىسوخت ؛ وبه روايت ديگر : سنگ از آسمان بر شما مىباريد « 1 » .\r\nشيخ طوسي به سند معتبر از حضرت امام محمد باقر عليه السّلام روايت كرده است كه : پسرى از يهودان مدينه بسيار به خدمت حضرت رسول صلّى اللّه عليه وآله وسلّم مىآمد تا آنكه حضرت أو را گاهى پى كارهاى خود مىفرستاد وگاه بود كه به أو نامه‌ها مىداد وبه جاها مىفرستاد ، پس چند روز أو را نديد ، از أحوال أو سؤال نمود پس شخصي به آن حضرت عرض كرد : أو را در آخر روزى از روزهاى دنيا گذاشتم .\r\nحضرت رسول صلّى اللّه عليه وآله وسلّم با جماعتى از أصحاب خود به نزد أو رفت ، وآن حضرت را بركتي بود كه با هر كه سخن مىفرمود كه زبانش بسته شده بود البتة زبانش گشوده مىشد وجواب آن حضرت را مىگفت ، پس چون حضرت نام أو را برد وأو را آواز داد چشم گشود وگفت : لبيك يا أبا القاسم .\r\nحضرت فرمود : بگو « اشهد ان لا اله الا اللّه » وگواهى بده كه من پيغمبر خدايم .\r\nپس آن طفل بسوى پدر خود نظر كرد وپدر چيزى نگفت .\r\nپس بار ديگر حضرت أو را ندا كرد وهمان سخن را اعاده نمود ، باز نظر بسوى پدر خود كرد وپدر چيزى نگفت .\r\nباز حضرت در مرتبهء سوم أو را ندا فرمود وهمين سخن أو را اعاده نمود ، باز پسر به\r\n\r\n\r\n","description":"","footnote":"\r\n( 1 ) . رجوع شود به تفسير قمى 2 / 367 ومجمع البيان 5 / 287 ومناقب ابن شهرآشوب 2 / 166 والمحرر الوجيز 5 / 309 وتفسير الدر المنثور 6 / 220 - 221 .\r\n","page_name":" 1445 ","page_number":629},
  {"content":"\r\n\r\nجانب پدر ملتفت شد ، در اين مرتبه پدرش گفت : اگر خواهى بگو واگر نخواهى مگو .\r\nپس آن پسر گفت : شهادت مىدهم به وحدانيت خدا وشهادت مىدهم كه تويى رسول خدا ؛ ودر همان ساعت جان به حق تسليم كرد .\r\nحضرت رسول صلّى اللّه عليه وآله وسلّم پدر أو را گفت : بيرون رو از اين خانه .\r\nپس حضرت أصحاب خود را فرمود كه : أو را غسل دهيد وكفن كنيد وأو را بياوريد به نزد من كه نماز كنم بر أو .\r\nوچون حضرت از نماز أو فارغ شد فرمود : حمد وسپاس خداوندى را سزاست كه امروز به بركت من بنده‌اى را از آتش جهنم آزاد گردانيد « 1 » .\r\nوقطب راوندى از حضرت صادق عليه السّلام روايت كرده است كه : حضرت رسول صلّى اللّه عليه وآله وسلّم در بعضي از سفرها در اثناى راه فرمود به أصحاب خود كه : مردى از اين دره‌ها پيدا خواهد شد كه سه روز است كه شيطان نزديك أو نرفته است وبر أو دست نيافته است .\r\nپس در آن زودى اعرابى پيدا شد كه از لاغرى پوستش بر استخوانش چسبيده بود وچشمهايش در سرش فرو رفته بود ولبهايش سبز شده بود از بسيارى خوردن علف ، چون به أول لشكر رسيد أحوال حضرت را پرسيد تا آنكه به خدمت حضرت رسيد وگفت :\r\nبر من عرض كن اسلام را .\r\nحضرت فرمود : بگو اشهد ان لا اله الا اللّه واشهد ان محمدا رسول اللّه .\r\nپس أو شهادت گفت وگفت : اقرار كردم .\r\nحضرت فرمود كه : بايد نمازهاى پنج‌گانه را بجا آورى وروزهء ماه مبارك رمضان را بعمل آورى .\r\nگفت : اقرار كردم .\r\nپس فرمود كه : آيا حج خانهء كعبه مىكنى وزكات را ادا مىكنى وغسل جنابت را بجا\r\n\r\n\r\n","description":"","footnote":"\r\n( 1 ) . امالى شيخ طوسي 438 ؛ امالى شيخ صدوق 325 .\r\n","page_name":" 1446 ","page_number":630},
  {"content":"\r\n\r\nمىآورى ؟\r\nگفت : اقرار كردم .\r\nپس چون پاره‌اى راه آمدند شتر اعرابى در عقب ماند ، حضرت ايستاد وأحوال أو را پرسيد ، چون مردم برگشتند كه أو را طلب كنند وبه آخر لشكر رسيدند ديدند كه پاى شتر أو به سوراخ موشى فرو رفته وبسر در آمده وگردن اعرابى وگردن شتر هر دو شكسته واعرابى به رحمت ايزدى واصل گرديده وشترش هلاك شده است .\r\nچون احوالش را به حضرت عرض كردند فرمود كه خيمه‌اى زدند واعرابى را در آن خيمه غسل دادند ، پس حضرت داخل خيمه شد وأو را كفن كرد ، پس از حضرت حركتي شنيدند ، وچون حضرت از خيمه بيرون آمد از جبين مباركش عرق مىريخت وفرمود كه :\r\nاين اعرابى گرسنه مرده بود وأو از آن جماعت است كه ايمان آورند وايمان خود را به ستمى وگناهى مخلوط نگردانند ، پس مبادرت كردند حور العين از براي أو به ميوه‌هاى بهشت ودر دهان أو مىگذاشتند وهر يك از ايشان مىگفتند : يا رسول اللّه ! مرا از زنان اين اعرابى بگردان در بهشت « 1 » .\r\nوابن شهرآشوب روايت كرده است كه : در بعضي از غزوات حضرت رسول صلّى اللّه عليه وآله وسلّم بلال أسير كرد جمانه دختر زحاف اشجعى را ، چون به « وادى النعام » رسيد ، آن زن بر أو غالب گرديد وچند ضربت بر أو زد ، پس هر چه دوست مىداشت آنها را از أموال خود از طلا ونقره برداشت وبر يكى از اسبان پدر خود سوار شد وگريخت وبه شهاب بن مازن كه ملقب بود به « كوكب درى » ملحق شد ، وپيشتر شهاب أو را خواستگارى كرده بود از پدرش وپدرش ابا كرده بود .\r\nپس چون آمدن بلال دير كشيد حضرت رسول صلّى اللّه عليه وآله وسلّم سلمان وصهيب را از عقب أو فرستاد ، چون به أو رسيدند أو را ديدند كه مرده وبر روى زمين افتاده است وخون از\r\n\r\n\r\n","description":"","footnote":"\r\n( 1 ) . خرايج 1 / 88 .\r\n","page_name":" 1447 ","page_number":631},
  {"content":"\r\n\r\nزيرش روان است .\r\nپس آمدند ايشان به خدمت حضرت رسول صلّى اللّه عليه وآله وسلّم وحال بلال را به حضرت عرض كردند ومىگريستند ، حضرت فرمود كه : گريه را بگذاريد وبلال را بياوريد .\r\nچون أو را حاضر كردند حضرت دو ركعت نماز بجا آورد ودعايى چند كرد ، پس كفى از آب گرفت وبر بلال پاشيد ودر ساعت زنده شد وبر خاست وبر پاى فلك‌پيماى آن حضرت افتاد ومىبوسيد ، حضرت از أو پرسيد كه : كي با تو اين كار كرد اى بلال ؟\r\nگفت : جمانه دختر زحاف با من اين كار كرد ، ومن عاشق اويم .\r\nحضرت فرمود : بشارت باد تو را اى بلال كه من لشكر خواهم فرستاد وأو را براي تو خواهم آورد .\r\nپس حضرت رو كرد به جانب حضرت أمير المؤمنين عليه السّلام وفرمود : در اين وقت مرا خبر مىدهد جبرئيل از جانب خداوند عالميان كه چون جمانه بلال را كشت متوجه شهاب شد وپيشتر شهاب أو را خواستگارى كرده بود از پدرش وأو را مجاب ساخته بود ، وچون به نزد شهاب رفت وحال خود را بسوى أو شكايت كرد شهاب با لشكر خود متوجه جنگ ما شده ، پس يا علي برو وبا مسلمانان متوجه دفع أو شو كه حق تعالى تو را بر أو نصرت خواهد داد واينك من بسوى مدينه برمىگردم .\r\nپس حضرت أمير المؤمنين عليه السّلام با گروهى از مسلمانان روانه شد وبه سرعت طي منازل نمود تا به شهاب رسيد وبا أو مقاتله كرد وبر ايشان غالب گرديد ، پس شهاب وجمانه مسلمان شدند با تمام لشكر أو ، وحضرت ايشان را به مدينه آورد وبر دست حضرت رسول صلّى اللّه عليه وآله وسلّم بار ديگر اسلام خود را تازه كردند .\r\nپس حضرت رسول صلّى اللّه عليه وآله وسلّم فرمود كه : اى بلال چه مىگويى ؟\r\nبلال گفت : من عاشق أو بودم واكنون شهاب به أو أحق است از من .\r\n\r\n","description":"","footnote":"","page_name":" 1448 ","page_number":632},
  {"content":"\r\n\r\nچون بلال اين جوانمردى كرد ، شهاب دو كنيز ودو أسب ودو شتر به أو بخشيد « 1 » .\r\nودر تفسير امام عليه السّلام مذكور است كه : حضرت رسول صلّى اللّه عليه وآله وسلّم روزى لشكرى فرستاد بسوى جماعتى از كفار كه نهايت شدت وقوت داشتند ، پس خبر ايشان دير به آن حضرت رسيد وخاطر شريف آن حضرت متعلق به استعلام خبر ايشان بود وحضرت فرمود كه :\r\nكاش كسى مىرفت وخبر ايشان را براي ما مىآورد .\r\nوحضرت به خواب قيلوله رفته بود كه ناگاه بشارت‌دهنده‌اى خبر آورد كه ايشان ظفر يافتند بر دشمنان ومستولى گرديدند بر ايشان ، بعضي را كشتند وبعضي را مجروح گردانيدند وبعضي را أسير كردند ومالهاى ايشان را غارت كردند وزنان وفرزندان ايشان را به بندگى گرفتند .\r\nپس چون آن گروه نزديك مدينه رسيدند حضرت رسول صلّى اللّه عليه وآله وسلّم با أصحاب خود به استقبال ايشان بيرون رفت وأمير آن لشكر زيد بن حارثه بود . پس چون نظر زيد بر حضرت رسول صلّى اللّه عليه وآله وسلّم افتاد خود را از ناقة انداخت وبسوى حضرت شتافت وقدم مكرم وركاب محترم آن حضرت را بوسيد آنگاه دست مبارك حضرت را بوسيد ، پس حضرت أو را در بر گرفت وسرش را بوسيد .\r\nپس عبد اللّه بن رواحه نيز فرود آمد ودست وپاى حضرت را بوسيد وحضرت أو را نيز در بر گرفت .\r\nپس همهء لشكر از چهار پايان به زير آمدند وبر آن حضرت صلوات فرستادند وحضرت ايشان را دعاى خير كرد وفرمود : خبر دهيد مرا از آنچه گذشت ميان شما ودشمنان شما ؛ وايشان از أسيران كافران وفرزندان ايشان ومالهاى ايشان از طلا ونقره وأصناف متاعها بسيار آورده بودند .\r\nپس گفتند : يا رسول اللّه ! اگر حال ما را مىدانستى هرآينه تعجب عظيمى مىكردى .\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 182 - 183 .\r\n","page_name":" 1449 ","page_number":633},
  {"content":"\r\n\r\nحضرت فرمود كه : من پيشتر نمىدانستم وليكن جبرئيل الحال مرا خبر داد ومن از كتاب ودين خدا چيزى نمىدانستم تا آنكه پروردگار من مرا تعليم نمود چنانكه حق تعالى فرموده  وَكَذلِكَ أَوْحَيْنا إِلَيْكَ رُوحاً مِنْ أَمْرِنا ما كُنْتَ تَدْرِي مَا الْكِتابُ وَلَا الْإِيمانُ وَلكِنْ جَعَلْناهُ نُوراً نَهْدِي بِهِ مَنْ نَشاءُ مِنْ عِبادِنا وَإِنَّكَ لَتَهْدِي إِلى صِراطٍ مُسْتَقِيمٍ  « 1 » وليكن خبر دهيد به آنچه واقع شده است برادران مؤمن خود را تا آنكه تصديق نمايند شما را ، بتحقيق كه مرا خبر داده است جبرئيل به آنچه در اين سفر واقع شده است .\r\nپس ايشان گفتند : يا رسول اللّه ! چون نزديك دشمن رسيديم كسى را فرستاديم كه أحوال ايشان وعدد ايشان را معلوم كند ، پس از براي ما خبر آورد كه ايشان به قدر هزار نفرند وما دو هزار نفر بوديم .\r\nايشان از شهر خود بيرون آمدند با هزار نفر وسه هزار نفر ديگر را در شهر گذاشتند وما گمان كرديم كه ايشان همين هزار نفرند .\r\nپيك ما چنين خبر داد كه ايشان در ميان خود مىگفتند كه : ما هزار نفريم وايشان دو هزار نفرند وما تاب مقاومت ايشان نداريم وچاره‌اى بغير آن نداريم كه در شهر متحصن شويم تا اينكه دلتنگ شوند از قتال ما وبرگردند .\r\nبه اين سبب ما جرأت كرديم وبر ايشان تاختيم ، ايشان داخل شهر شدند ودروازهء شهر را بستند ، پس ما در دور قلعه نشستيم به قصد مقاتلهء ايشان .\r\nچون نصف شب گذشت دروازهء شهر را گشودند وما غافل ودر خواب بوديم ودر ميان ما بغير از چهار نفر بيدار نبود : يكى از ايشان زيد بن حارثه بود كه در يك جانب عسكر ما مشغول نماز وتلاوت قرآن بود [ وعبد اللّه بن رواحه در جانب ديگر نماز مىكرد ومشغول تلاوت قرآن بود ، وقتادة بن النعمان در جانب ديگر نماز مىكرد ومشغول تلاوت قرآن\r\n\r\n\r\n","description":"","footnote":"\r\n( 1 ) . سورهء شورى : 52 .\r\n","page_name":" 1450 ","page_number":634},
  {"content":"\r\n\r\nبود 
  ] « 1 » وقيس بن عاصم در جانب ديگر نماز مىكرد ومشغول تلاوت قرآن بود .\r\nپس بيرون آمدند در شب بسيار تاريك وما را تير باران كردند ، وچون شهر ايشان بود به راهها وطرق آن عارف بودند وما با آنها نابلد بوديم ، پس بسيار ترسيديم وبا خود گفتيم : به مهلكه افتاديم ودر اين شب تار نمىتوانيم از تير دشمنان كناره كردن زيرا كه ما تير ايشان را نمىبينيم .\r\nناگاه ديديم روشنايى عظيم از دهان قيس بن عاصم ساطع شد مانند آتشى كه افروخته باشند ، وروشنايى ديگر ديديم كه ساطع شد از دهان قتادة بن النعمان مانند روشنايى زهره ومشترى ، وروشنايى ديگر از دهان عبد اللّه بن رواحه ساطع شد مانند شعاع ماه در شب تار ، وأيضا نوري ساطع گرديد از دهان زيد بن حارثه روشن‌تر از آفتاب تابان ؛ پس اين نورها لشكرگاه ما را چنان روشن كرد كه از روز روشن‌تر گرديد ودشمنان ما در تاريكى عظيمى بودند پس ما ايشان را مىديديم وايشان ما را نمىديدند ، پس زيد ما را پراكنده كرد بر أطراف ايشان تا آنكه برگرد ايشان برآمديم وما ايشان را مىديديم وايشان ما را نمىديدند وما بمنزلهء بينايان بوديم وايشان بمنزلهء كوران ، پس شمشيرها كشيديم ودر ميان ايشان افتاديم وبعضي را كشتيم وگروهى را مجروح گردانيديم وباقي را أسير كرديم وداخل شهر ايشان شديم وزنان وفرزندان ايشان را أسير كرديم وأموال واسبان ايشان را متصرف شديم ، واينك زنان وفرزندان ايشان را به خدمت تو آورده‌ايم وهيچ امرى عجب‌تر نديده بوديم از نورهايى كه از دهان اين جماعت ساطع گرديد كه آن نور تاريكى گرديد بر دشمنان ما تا اينكه ما توانستيم ايشان را به قتل آورد .\r\nپس حضرت فرمود : بگوييد « الحمد للّه ربّ العالمين » وشكر كنيد خدا را بر آنكه شما را تفضيل داد به سبب ماه شعبان . وجنگ ايشان در شب أول ماه شعبان بود در هنگامى كه ماه رجب كه از ماههاى حرام است وقتال در آن جائز نيست بيرون رفته بود واين نورها\r\n\r\n\r\n","description":"","footnote":"\r\n( 1 ) . عبارات داخل كروشه از متن عربى روايت اضافه شدند .\r\n","page_name":" 1451 ","page_number":635},
  {"content":"\r\n\r\nظاهر شده بود به سبب عملهايى كه از صاحبان اين نورها ظاهر گرديد در روز أول ماه شعبان ، وحق تعالى براي ثواب آن اعمال اين نورها در شب پيشتر به ايشان كرامت كرد .\r\nپس صحابه گفتند : يا رسول اللّه ! بفرما آن اعمال چيست تا آنكه ما نيز موافقت ايشان نماييم وثواب يابيم .\r\nحضرت فرمود : اما قيس بن عاصم پس أو در أول ماه شعبان امر كرد مردم را به نيكى ونهى كرد از بدى ودلالت نمود مردم را بر خير وصلاح ، به اين سبب حق تعالى پيش از اين اعمال در شب أو را اين نور كرامت نمود در هنگامى كه تلاوت قرآن مىنمود .\r\nواما قتادة پس أو ادا كرد قرضى را كه بر أو بود در روز أول ماه شعبان ، به اين سبب حق تعالى أو را در شب سابق نوري كرامت فرمود .\r\nواما عبد اللّه بن رواحه پس چون بسيار نيكوكار بود نسبت به پدر ومادر خود ، به اين سبب شب بهرهء أو از ثواب زيادة گرديد ، چون روز وشب پدر ومادرش به أو گفتند كه : ما تو را دوست مىداريم وفلان زن تو ما را آزار مىكند وما را عيب مىكند وما أيمن نيستيم از اينكه برگردد به ما كار در بعضي از جنگها ودشمنان بر ما غالب گردند وتو كشته شوى وزن تو با ما شريك شود در مال تو وزيادة گردد بر ما طغيان أو وضرر أو ، عبد اللّه گفت : من پيشتر نمىدانستم كه أو بر شما زيادتى مىكند وشما از أو كراهت داريد ، واگر مىدانستم أو را طلاق مىگفتم وليكن الحال أو را طلاق مىگويم واز خود جدا مىكنم تا شما أيمن گرديد از آنچه حذر مىنماييد از آن ، وهرگز نخواهد بود كه من دوست دارم چيزى را كه شما از آن كراهت داشته باشيد ، پس به اين سبب حق تعالى اين نور را پيشتر به أو عطا كرد .\r\nواما زيد بن حارثه كه از دهان أو ساطع مىگرديد نوري روشن‌تر از آفتاب وأو بهترين قوم است ونيكوترين ايشان است ، پس به سبب آن بود كه حق تعالى مىدانست از أو عمل\r\n\r\n","description":"","footnote":"","page_name":" 1452 ","page_number":636},
  {"content":"\r\n\r\nبزرگى صادر خواهد شد ، وبه اين سبب أو را برگزيد وزيادتى داد بر ديگران به آن عمل خير كه سبب ساطع شدن نور از دهان أو گرديد تا آنكه به سبب آن نور ظفر يافتند مسلمانان بر مشركان ، وآن عمل آن بود كه در روزى كه در شبش مسلمانان بر كافران غالب گرديدند مردى از منافقان به نزد زيد آمد وخواست كه فتنه‌اى برانگيزد ميان أو وميان علي بن أبي طالب عليه السّلام وفاسد گرداند محبتي را كه در ميان ايشان هست پس گفت :\r\nبه به اى آن كسى كه نظيري ندارى در ميان أهل بيت وأصحاب رسول خدا صلّى اللّه عليه وآله وسلّم ! نعمت تو بر اسلام وأهل اسلام بزرگ شد به سبب فتحى كه كردى وجلالت وبزرگى تو روشن وهويدا گرديد به آن نوري كه ديشب از تو ساطع شد .\r\nپس زيد گفت كه : اى بندهء خدا ! از خدا بترس وافراط مكن در سخن ومرا زيادة از اندازهء خود بالا مبر كه به سبب اين سخن مخالف خدا ورسول خواهى بود وكافر خواهى گرديد ، واگر من نيز گفتار تو را تلقى نمايم به قبول مثل تو كافر خواهم گرديد ، اى بندهء خدا ! مىخواهى خبر دهم تو را به آنچه در أوايل اسلام وبعد از آن واقع شد تا آنكه حضرت رسول صلّى اللّه عليه وآله وسلّم داخل مدينه گرديد وتزويج نمود به علي بن أبي طالب عليه السّلام فاطمهء زهرا را واز فاطمه حسن وحسين عليهما السّلام متولد شدند ؟\r\nآن منافق گفت : بلى .\r\nزيد گفت : رسول خدا صلّى اللّه عليه وآله وسلّم مرا بسيار دوست مىداشت تا آنكه از بسيارى محبت مرا فرزند خود خواند پس مرا زيد پسر محمد مىگفتند تا آنكه از براي حضرت أمير المؤمنين عليه السّلام امام حسن وامام حسين عليهما السّلام متولد شدند ومن نخواستم براي خاطر ايشان كه مرا فرزند آن حضرت گويند پس هر كه مرا چنين ندا مىكرد مىگفتم كه نمىخواهم مرا چنين ندا كنيد بلكه بگوييد كه زيد آزاد كردهء رسول خدا صلّى اللّه عليه وآله وسلّم زيرا كه من كراهت دارم از آنكه شبيه باشم با حسن وحسين عليهما السّلام ، وپيوسته چنين بود تا آنكه حق تعالى كلام مرا تصديق نمود واين آية را فرستاد  ما جَعَلَ اللَّهُ لِرَجُلٍ مِنْ قَلْبَيْنِ فِي جَوْفِهِ وَما جَعَلَ \r\n\r\n","description":"","footnote":"","page_name":" 1453 ","page_number":637},
  {"content":"\r\n\r\n أَزْواجَكُمُ اللَّائِي تُظاهِرُونَ مِنْهُنَّ أُمَّهاتِكُمْ وَما جَعَلَ أَدْعِياءَكُمْ أَبْناءَكُمْ  « 1 » يعنى : « نگردانيد خدا براي مردى دو دل در اندرون أو » يعنى در آدمي دودل نمىباشد كه به يك دل محمد وآل أو را دوست دارد وايشان را تعظيم نمايد وبر ديگران تفضيل دهد ، وبه دل ديگر دشمنان ايشان را دوست دارد وبر ايشان تفضيل دهد ، پس هر كه دوست ايشان است بايد كه اقرار به فضيلت ايشان نمايد واز دشمنان ايشان بيزارى جويد ، وحق تعالى فرمود :\r\n« نگردانيده است خدا زنان شما را كه ظهار مىكنيد با ايشان وايشان را تشبيه مىنماييد به مادران خود مادران ، ونگردانيده است پسرخواندگان شما را پسران شما ؛ پس بعد از آن فرمود  وَأُولُوا الْأَرْحامِ بَعْضُهُمْ أَوْلى بِبَعْضٍ فِي كِتابِ اللَّهِ مِنَ الْمُؤْمِنِينَ وَالْمُهاجِرِينَ إِلَّا أَنْ تَفْعَلُوا إِلى أَوْلِيائِكُمْ مَعْرُوفاً كانَ ذلِكَ فِي الْكِتابِ مَسْطُوراً  « 2 » يعنى : « خويشان بعضي از ايشان سزاوارترند به بعضي در كتاب خدا ودر آنچه واجب گردانيده است از ساير مؤمنان ومهاجران مگر آنكه خواهيد كه بجا آوريد نسبت به دوستان خود معروف ونيكى واحسانى كه در لوح محفوظ چنين نوشته شده است » ، چون اين آيات نازل شد ديگر مرا فرزند آن حضرت نخواندند ومىگفتند كه زيد برادر رسول خدا صلّى اللّه عليه وآله وسلّم ، پس پيوسته چنين گفتند مردم ومن از اين سخن كراهت داشتم تا آنكه حضرت رسول صلّى اللّه عليه وآله وسلّم علي بن أبي طالب را برادر خود گردانيد وديگر كسى مرا برادر آن حضرت نگفت .\r\nپس زيد گفت : اى بندهء خدا ! زيد مولاي علي بن أبي طالب است وآزاد كردهء اوست چنانكه آزاد كردهء رسول خداست ، پس زيد را نظير على مپندار ومرتبهء أو را زيادة از اندازهء أو مگردان پس خواهى بود مانند نصارى كه عيسى را از اندازهء خود بلندتر كردند وكافر شدند به خداوند عظيم .\r\nپس رسول خدا صلّى اللّه عليه وآله وسلّم فرمود : حق تعالى زيد را به آن سبب زيادتى داد وبه آن نور\r\n\r\n\r\n","description":"","footnote":"\r\n( 1 ) . سورهء احزاب : 4 .\r\n( 2 ) . سورهء احزاب : 6 .\r\n","page_name":" 1454 ","page_number":638},
  {"content":"\r\n\r\nوضيا أو را منور گرانيد كه على را در مرتبهء خود شناخت وخود را در دوستى أو كامل گردانيد ، بحقّ آن خداوندى كه مرا به راستى به خلق فرستاده است كه آنچه حق تعالى از براي زيد در آخرت به سبب اين اعتقاد حق مهيا گردانيده به مرتبه‌اى است كه آنچه شما مشاهده كرديد از نور أو در دنيا بسيار كم است در جنب أو ، بدرستى كه چون زيد به صحراى محشر درآيد نور أو با أو حركت نمايد از پيش روى أو واز پشت سر أو واز جانب راست وجانب چپ أو واز بالاى سر واز زير پاى أو به قدر هزارساله راه « 1 » .\r\nوكلينى به سند صحيح از حضرت صادق عليه السّلام روايت كرده است كه : روزى رسول خدا صلّى اللّه عليه وآله وسلّم به جانب آسمان نظر كرد وتبسم نمود ، پس از سبب آن از حضرت سؤال كردند ، حضرت فرمود : تعجب كردم از دو ملك كه از آسمان به زمين آمدند وطلب مىكردند بندهء صالح مؤمني را در جاى نمازش تا بنويسند عمل أو را در آن شب وروزش وأو را در نمازگاهش نيافتند .\r\nپس به آسمان بالا رفتند وگفتند : پروردگارا ! بندهء تو را طلب كرديم در جاى نمازش تا آنكه عمل شب وروز أو را بنويسيم وأو را در آن موضع نيافتيم وأو را در بند تو يافتيم كه بيمار بود .\r\nپس حق تعالى فرمود : براي بندهء من بنويسيد آنچه در صحت بجا مىآورده است از اعمال خير در شب وروز خود ما دام كه در بند من است زيرا كه در فضل وبزرگوارى من بر من لازم است كه بنويسم از براي أو ثواب آن را چون خود حبس كرده‌ام آن را از أو « 2 » .\r\nوأيضا كلينى به سند معتبر از حضرت صادق عليه السّلام روايت كرده است كه : گروهى از اشراف يمن به خدمت حضرت رسول صلّى اللّه عليه وآله وسلّم آمدند ودر ميان ايشان مردى بود كه سخنش از همه عظيم‌تر بود وزيادة از ديگران مبالغه مىكرد در منازعه با آن حضرت ، پس\r\n\r\n\r\n","description":"","footnote":"\r\n( 1 ) . تفسير امام حسن عسكرى عليه السّلام 637 - 645 .\r\n( 2 ) . كافى 3 / 113 .\r\n","page_name":" 1455 ","page_number":639},
  {"content":"\r\n\r\nحضرت در غضب شد تا آنكه پيچيده شد رگ غضب در ميان چشمهاى آن حضرت ومتغير شد رنگ مبارك آن حضرت وساعتي سر به زير افكند .\r\nپس جبرئيل به نزد آن حضرت آمد وگفت : پروردگارت تو را سلام مىرساند ومىفرمايد : اين مرد سخى وجوانمردى است كه طعام مىخوراند به مردم .\r\nپس غضب از آن حضرت زايل شد وسر برداشت وفرمود : اگر نه اين بود كه جبرئيل خبر داد كه تو سخى وجوانمردى وبه مردم طعام مىخورانى هرآينه بر تو سخت مىگرفتم وتو را عبرتي مىگردانيدم براي آنها كه در عقب تواند .\r\nپس آن مرد گفت كه : پروردگار تو سخاوت را دوست مىدارد ؟\r\nحضرت فرمود : بلى .\r\nگفت : پس من شهادت مىدهم به وحدانيت خدا وپيغمبرى تو ، پس سوگند ياد مىكنم بحق آن خداوندى كه تو را به راستى فرستاده است كه هرگز از مال خود احدى را رد نكرده‌ام كه به أو عطا نكرده باشم « 1 » .\r\nوأيضا به سند معتبر از آن حضرت روايت كرده است كه : مردى به نزد رسول خدا صلّى اللّه عليه وآله وسلّم آمد وگفت : من مرد پيرم وعيال بسيار دارم وضعف وناتوانى بر من مستولى شده است ومالي ندارم ، آيا ممكن است كه مرا يارى كنى در تنگى روزگار خود ؟\r\nپس حضرت به صحابه نظر كرد وصحابه به آن حضرت نظر كردند وحضرت فرمود كه : سخن خود را به من وشما شنوانيد .\r\nپس مردى برخاست وگفت : من ديروز مثل تو بودم وامروز خدا مرا مال وافرى عطا كرده است ؛ وأو را به خانهء خود برد وكيسهء بزرگى پر از طلا ونقره كرد وبه أو داد ، آن مرد پير گفت : اينها همه را به من مىدهى ؟\r\nگفت : بلى .\r\n\r\n\r\n","description":"","footnote":"\r\n( 1 ) . كافى 4 / 39 .\r\n","page_name":" 1456 ","page_number":640},
  {"content":"\r\n\r\nآن مرد پير گفت : بگير زر خود را كه من نه از جنّم ونه از انس ، وليكن ملكىام از جانب خداوند عالميان كه مرا فرستاده است كه تو را امتحان نمايم پس تو را شكر كنندهء نعمت خدا يافتم وتو را خداى تعالى جزاى خير دهد « 1 » .\r\nوأيضا به سند معتبر از آن حضرت روايت كرده است كه : مردى به خدمت حضرت رسول صلّى اللّه عليه وآله وسلّم آمد وگفت : يا رسول اللّه ! مرا موعظه‌اى تعليم كن .\r\nحضرت فرمود : برو وغضب مكن .\r\nآن مرد گفت كه : اكتفا كردم به اين . وبرگشت بسوى أهل خود ، وچون به أهل خود رسيد در ميان ايشان جنگى برپا شده بود واز دو طرف صفها كشيده بودند واسلحه پوشيده بودند ، چون اين حالت را مشاهده نمود نائرهء غضب أو مشتعل گرديد وسلاح پوشيد ومتوجه جنگ شد ، پس به خاطرش رسيد موعظهء رسول خدا صلّى اللّه عليه وآله وسلّم كه حضرت فرمود :\r\nغضب مكن ، پس اسلحه را انداخت وآمد به نزد آن گروهى كه دشمن قوم أو بودند وگفت :\r\nاى قوم ! هر چه بر شما واقع شده باشد از جراحتي يا كشتنى يا زدني كه در آن اثرى نباشد ، همه را من از مال خود غرامت مىكشم وديت آنها را به شما مىرسانم .\r\nايشان گفتند : هر چه از اين باب واقع شده باشد همه را ما به شما بخشيديم وما به احسان كردن سزاوارتريم از شما .\r\nپس صلح كردند با يكديگر وغضب از ميان ايشان برخاست « 2 » .\r\nودر تفسير فرات بن إبراهيم وغير آن مذكور است كه حضرت رسول صلّى اللّه عليه وآله وسلّم وليد بن عقبه را بسوى قبيلهء بنو وليعه فرستاد كه زكات از ايشان بگيرد ، ودر جاهليت در ميان وليد وآن قبيله عداوتى بود .\r\nچون به نزد قبيلهء ايشان رسيد ، أهل آن قبيله بيرون آمدند كه معلوم كنند كه در خاطر أو\r\n\r\n\r\n","description":"","footnote":"\r\n( 1 ) . كافى 4 / 48 .\r\n( 2 ) . كافى 2 / 304 .\r\n","page_name":" 1457 ","page_number":641},
  {"content":"\r\n\r\nاز آن عداوت چيزى باقي هست يا نه ، پس وليد از ايشان ترسيد وبه خدمت حضرت برگشت وگفت : يا رسول اللّه ! بنو وليعه خواستند كه مرا بكشند وزكات خود را به من ندادند .\r\nچون اين خبر به آن قبيله رسيد به خدمت آن حضرت آمدند وگفتند : يا رسول اللّه ! وليد دروغ گفته است آنچه به شما عرض كرده است وليكن ميان ما وأو عداوتى بود در جاهليت وترسيديم كه ما را معاقبه كند به سبب آن عداوت .\r\nپس حضرت فرمود كه : ترك مىكنيد نافرمانى را اى بنو وليعه يا آنكه مىفرستم بر شما مردى را كه نزد من بمنزلهء جان من است كه مردان شما را بكشد وفرزندان شما را أسير كند ؟ ودست خود را بر دوش حضرت أمير المؤمنين عليه السّلام زد وگفت : آن مرد اين است كه مىبينيد ، پس حق تعالى در حق وليد اين آية را فرستاد  يا أَيُّهَا الَّذِينَ آمَنُوا إِنْ جاءَكُمْ فاسِقٌ بِنَبَإٍ فَتَبَيَّنُوا أَنْ تُصِيبُوا قَوْماً بِجَهالَةٍ فَتُصْبِحُوا عَلى ما فَعَلْتُمْ نادِمِينَ  « 1 » يعنى : « اى گروهى كه ايمان آورده‌ايد ! اگر بيايد بسوى شما فاسقى با خبري پس بشكافيد آن خبر را كه مبادا ضرر رسانيد به گروهى به ناداني وآخر پشيمان گرديد » « 2 » وحق تعالى وليد را در اين آية فاسق ناميد .\r\nوكلينى به سند معتبر از امام محمد باقر عليه السّلام روايت كرده است كه : حضرت رسول صلّى اللّه عليه وآله وسلّم در بازار مدينه بر گندمى يا جوى گذشت كه بسيار نيكو مىنمود ، پس به فروشندهء آن طعام گفت كه : طعام تو را بسيار نيكو مىيابم ؛ واز قيمت آن سؤال نمود پس حق تعالى وحى كرد بسوى آن حضرت كه : دست فرو بر در طعام أو واز زير طعام أو بيرون آور ، چون چنين كرد از زير آن طعام زبونى بيرون آمد ، حضرت فرمود : جمع كرده‌اى\r\n\r\n\r\n","description":"","footnote":"\r\n( 1 ) . سورهء حجرات : 6 .\r\n( 2 ) . تفسير فرات كوفي 427 ؛ المعجم الأوسط 4 / 477 - 478 .\r\n","page_name":" 1458 ","page_number":642},
  {"content":"\r\n\r\nخيانت را با فريب دادن مسلمانان « 1 » .\r\nابن بابويه به سند معتبر از حضرت صادق عليه السّلام روايت كرده است كه : اعرابى به خدمت رسول خدا صلّى اللّه عليه وآله وسلّم آمد ودر مقام اعتراض گفت كه : آيا نيستى تو بهترين ما از جهت پدر ومادر وگرامىترين ما از جهت فرزندان وبزرگ ما در جاهليت واسلام ؟\r\nپس حضرت به غضب آمد وفرمود كه : اى اعرابى ! آيا به زبان تو چند حجاب هست ؟\r\nاعرابى گفت كه : دو حجاب كه لبها ودندانهايند .\r\nحضرت فرمود كه : آيا يكى از اينها كافى نيست براي آنكه رد كند از ما تندى زبان تو را ؟\r\nوحضرت فرمود كه : چيزهايى كه به آدمي داده‌اند در دنيا هيچ چيز ضرر به آخرت اين كس نمىرساند زيادة از طلاقت لسان ، يا علي ! برخيز وزبان أو را قطع كن ؛ پس مردم گمان كردند كه زبان أو را خواهد بريد ، پس حضرت درهمى چند به آن اعرابى عطا فرمود وأو را رها كرد « 2 » .\r\nوشيخ طبرسى روايت كرده است كه : ثوبان آزاد كردهء رسول خدا صلّى اللّه عليه وآله وسلّم بسيار آن حضرت را دوست مىداشت وبر مفارقت آن حضرت صبر نمىتوانست كرد ، روزى به خدمت آن حضرت آمد با رنگ زرد وبدن نحيف ، پس حضرت فرمود كه : اى ثوبان ! چه چيز باعث تغيير رنگ تو شده است ؟\r\nثوبان گفت : يا رسول اللّه ! مرا دردى ومرضى نيست بغير از آنكه چون تو را نمىبينم مشتاق مىشوم بسوى تو وبىتاب مىگردم از مفارقت تو ، وتا به خدمت تو نرسم ساكت نمىشوم پس به ياد آخرت افتادم ومىترسم كه در آنجا به خدمت تو نرسم زيرا كه مىدانم كه تو را با پيغمبران به اعلاى درجات جنان بالا مىبرند ، واگر من داخل بهشت شوم در\r\n\r\n\r\n","description":"","footnote":"\r\n( 1 ) . كافى 5 / 161 .\r\n( 2 ) . معاني الأخبار 171 .\r\n","page_name":" 1459 ","page_number":643},
  {"content":"\r\n\r\nمنزلتي خواهم بود كه از منزلت تو پست‌تر خواهد بود ، واگر داخل بهشت نشوم گمان ندارم كه هرگز تو را ببينم .\r\nپس اين آية نازل شد  وَمَنْ يُطِعِ اللَّهَ وَالرَّسُولَ فَأُولئِكَ مَعَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ وَالصِّدِّيقِينَ وَالشُّهَداءِ وَالصَّالِحِينَ وَحَسُنَ أُولئِكَ رَفِيقاً  « 1 » يعنى : « هر كه أطاعت نمايد خدا ورسول را پس ايشان با آن گروهند كه خدا انعام كرده است بر ايشان از پيغمبران وصدّيقان وشهيدان وصالحان ونيكو رفيقانند ايشان » ، پس حضرت فرمود كه : بحق آن خداوندى كه مرا به راستى فرستاده است كه ايمان نياورده است عبدي مگر آنكه بوده باشم من نزد أو محبوبتر از خودش واز پدر ومادرش وأهل وفرزندانش وجميع مردم « 2 » .\r\nوعلي بن إبراهيم به سند معتبر از حضرت امام محمد باقر عليه السّلام روايت كرده است كه :\r\n« مؤلّفة قلوبهم » « 3 » كه حق تعالى در قرآن ياد فرموده است اين جماعتند : أبو سفيان پدر معاوية ، وسهيل بن عمرو ، وهمام بن عمرو ، وصفوان بن أمية ، واقرع بن حابس ، وعيينة بن حصين فزاري ، ومالك بن عوف ، وعلقمة بن علاقة كه حضرت رسول صلّى اللّه عليه وآله وسلّم هر يك از ايشان را صد شتر مىداد با راعيان آنها وزيادة وكم « 4 » .\r\nوأيضا روايت كرده است كه : عبد اللّه بن نفيل منافق بود ودر مجلس حضرت مىنشست وسخن رسول خدا را مىشنيد وسخن‌چينى مىكرد وسخن حضرت را به منافقان نقل مىكرد ، پس جبرئيل بر حضرت نازل شد وگفت : يا محمد ! بدرستى كه مردى از منافقان نمّامى مىكند بر تو وسخنان تو را بسوى منافقان مىبرد ، حضرت از جبرئيل پرسيد كه : أو كيست ؟ جبرئيل گفت كه : مرد سياهى است وموى بسيارى در سر دارد ودو\r\n\r\n\r\n","description":"","footnote":"\r\n( 1 ) . سورهء نساء : 69 .\r\n( 2 ) . مجمع البيان 2 / 72 ؛ تفسير كشاف 1 / 531 .\r\n( 3 ) . اشاره به آيهء 60 سورهء توبه مىباشد .\r\n( 4 ) . تفسير قمى 1 / 299 .\r\n","page_name":" 1460 ","page_number":644},
  {"content":"\r\n\r\nچشم بزرگ دارد كه چون نظر مىكند به آنها گمان مىكنى كه دو قزقانند وبه زبان أو شيطانى سخن مىگويد .\r\nپس رسول خدا صلّى اللّه عليه وآله وسلّم أو را طلبيد وخبر جبرئيل را به أو نقل كرد وأو سوگند ياد كرد كه : من چنين نكردم ، وحضرت به ظاهر فرمود كه : من از تو قبول كردم وديگر چنين مكن ، با آنكه مىدانست كه أو دروغ مىگويد ، پس آن منافق برگشت بسوى أصحاب خود وگفت : محمد اذن است يعنى آنچه مىگويى گوش مىدهد وقبول مىكند ، حق تعالى أو را خبر داد كه : من نمّامى مىكنم وخبرهاى أو را به دشمنان أو نقل مىكنم پس از خدا قبول كرد ، وچون من گفتم كه نكردم از من نيز قبول كرد ، پس حق تعالى اين آية را فرستاد  وَمِنْهُمُ الَّذِينَ يُؤْذُونَ النَّبِيَّ وَيَقُولُونَ هُوَ أُذُنٌ قُلْ أُذُنُ خَيْرٍ لَكُمْ يُؤْمِنُ بِاللَّهِ وَيُؤْمِنُ لِلْمُؤْمِنِينَ  « 1 » .\r\nعلي بن إبراهيم گفته است كه : يعنى تصديق مىكند خدا را در آنچه بسوى أو مىفرستد وتصديق مىنمايد آن منافق را در عذرى كه مىخواهد به حسب ظاهر وتصديق نمىنمايد أو را در باطن ، پس مراد به مؤمنان آنهايند كه در ظاهر ايمان آورده‌اند هر چند در باطن كافر باشند « 2 » .\r\nوأيضا روايت كرده است كه چون حق تعالى از مردم قرض طلبيد وهر يك از صحابه در خور حال خود به ايمان خود صدقه به خدمت آن حضرت مىآوردند ، سالم بن عمير انصارى صاعى از خرما آورد به خدمت آن حضرت وگفت : يا رسول اللّه ! من در اين شب مزدورى كردم براي جرير تا آنكه دو صاع خرما بدست آوردم پس يك صاع را از براي عيال خود نگاه داشتم وصاع ديگر آورده‌ام كه به پروردگار خود قرض بدهم ، پس حضرت امر فرمود كه آن صاع خرما را در ميان صدقات بريزد ، ومنافقان استهزاء كردند به\r\n\r\n\r\n","description":"","footnote":"\r\n( 1 ) . سورهء توبه : 61 .\r\n( 2 ) . تفسير قمى 1 / 300 .\r\n","page_name":" 1461 ","page_number":645},
  {"content":"\r\n\r\nأو وگفتند : بخدا سوگند كه خدا بىنياز است از صاع أو وليكن غرض أو اين بوده كه خود را به خاطر پيغمبر بياورد كه چون صدقه بهم رسد به أو بدهد ، پس اين آية نازل شد كه  الَّذِينَ يَلْمِزُونَ الْمُطَّوِّعِينَ مِنَ الْمُؤْمِنِينَ فِي الصَّدَقاتِ . . .  « 1 » در مذمت ايشان نازل شده « 2 » .\r\nوأيضا به سند حسن از حضرت صادق عليه السّلام روايت كرده است كه : ميان علي بن أبي طالب عليه السّلام وعثمان بن عفان منازعه بود در باغي ، حضرت به أو گفت كه : راضى مىشوى كه رسول خدا صلّى اللّه عليه وآله وسلّم ميان ما حكم كند ؟ پس عبد الرحمن بن عوف به عثمان گفت كه : راضى مشو به محاكمهء حضرت رسول صلّى اللّه عليه وآله وسلّم كه از براي أو حكم بر تو خواهد كرد وليكن أو را ببر به محاكمه نزد ابن شيبهء يهودي ؛ پس عثمان به أمير المؤمنين عليه السّلام گفت كه :\r\nراضى نمىشوم مگر به محاكمهء ابن شيبهء يهودي .\r\nپس ابن شيبه به عثمان گفت كه : محمد را امين مىدانيد در وحى آسمان وأو را امين نمىدانيد در حكمي كه در ميان شما بكند ؟\r\nپس حق تعالى اين آيات را فرستاد  وَإِذا دُعُوا إِلَى اللَّهِ وَرَسُولِهِ لِيَحْكُمَ بَيْنَهُمْ إِذا فَرِيقٌ مِنْهُمْ مُعْرِضُونَ  « 3 » يعنى : « وهرگاه ايشان را بخوانند بسوى خدا ورسول أو تا آنكه حكم كند رسول ميان ايشان ناگاه گروهى از ايشان اعراض‌كنندگانند ورو از حق مىگردانند » تا آخر آيات كه در بيان كفر وشقاوت ايشان نازل گرديده « 4 » .\r\nوأيضا روايت كرده است كه : روزى حضرت رسول صلّى اللّه عليه وآله وسلّم بر باغي گذشت كه در آنجا عمرو بن عاص وعقبة بن أبي معيط مست شده بودند وخوانندگى مىكردند وشعري چند\r\n\r\n\r\n","description":"","footnote":"\r\n( 1 ) . سورهء توبه : 79 .\r\n( 2 ) . تفسير قمى 1 / 302 .\r\n( 3 ) . سورهء نور : 48 .\r\n( 4 ) . تفسير قمى 2 / 107 ودر آن بجاى « ابن أبي شيبه » ، « ابن أبي شيبه » ذكر شده است .\r\n","page_name":" 1462 ","page_number":646},
  {"content":"\r\n\r\nمىخواندند در شماتت بر شهادت سيد الشهدا حمزة بن عبد المطلب عليه السّلام ، پس حضرت فرمود : خداوندا ! ايشان را سرنگون گردان در فتنه سرنگون گردانيدنى ودر آر ايشان را در آتش جهنم انداختنى « 1 » .\r\nوأيضا روايت كرده است كه : مردى از أنصار درختى داشت در خانهء مردى وبىرخصت صاحب خانه داخل مىشد ، پس صاحب خانه به خدمت حضرت رسول صلّى اللّه عليه وآله وسلّم شكايت كرد از آن انصارى ، حضرت صاحب درخت را طلبيد وفرمود :\r\nدرخت خرماى خود را به من بفروش كه به عوض آن درختى در بهشت به تو بدهم ، آن بىسعادت قبول نكرد .\r\nحضرت فرمود : آن را بفروش به من به بستاني كه در بهشت به تو بدهم ، باز قبول نكرد وبرگشت ، پس أبو الدحداح به نزد آن انصارى رفت ودرخت را از أو خريد وبه خدمت حضرت آمد وگفت : يا رسول اللّه ! اين درخت را از من بگير وآنچه در بهشت عوض مىدادى به آن انصارى براي آن درخت به من عوض بده .\r\nحضرت فرمود : براي تو در بهشت به عوض اين درخت باغهايى خواهد بود ؛ پس حق تعالى در اين وقت اين آيات را فرستاد    فَأَمَّا مَنْ أَعْطى وَاتَّقى . وَصَدَّقَ بِالْحُسْنى . فَسَنُيَسِّرُهُ لِلْيُسْرى    « 2 » يعنى : « پس اما كسى كه عطا كند مال خود را در راه خدا وبپرهيزد از بخل وعذاب الهى وتصديق نمايد به مثوبت نيكو پس مهيا مىگردانيم أو را براي آسانى وراحت در بهشت يا براي كارى كه أو را به آسانى بسوى راحت كشد » ، پس اين آيات در شأن أبو الدحداح نازل شد كه تصديق به ثواب الهى نمود ، واين آيات ديگر در باب آن انصارى نازل شد كه بخل ورزيد وتصديق به ثواب آخرت نكرد چنانكه فرموده است كه     وَأَمَّا مَنْ بَخِلَ وَاسْتَغْنى . وَكَذَّبَ بِالْحُسْنى . فَسَنُيَسِّرُهُ لِلْعُسْرى . وَما يُغْنِي عَنْهُ مالُهُ إِذا    \r\n\r\n\r\n","description":"","footnote":"\r\n( 1 ) . تفسير قمى 2 / 332 .\r\n( 2 ) . سورهء ليل : 5 - 7 .\r\n","page_name":" 1463 ","page_number":647},
  {"content":"\r\n\r\n تَرَدَّى  « 1 » يعنى : « واما آن كسى كه بخل ورزد به مال خود وخود را بىنياز داند از ثواب خدا وتكذيب نمايد به ثواب نيكويى خدا پس بزودى مهيا مىگردانيم أو را براي امرى كه موجب شدت عذاب آخرت باشد ونفع نمىبخشد أو را مال أو در وقتي كه در قبر يا در جهنم درافتد » ، ودر آخر سوره حق تعالى أبو الدحداح را پرهيزكارتر ناميده ومدح كرده است أو را وآن انصارى را شقىتر ناميده ووعدهء جهنم براي أو كرده « 2 » .\r\nودر قرب الإسناد همين مضمون را به سند صحيح از حضرت امام رضا عليه السّلام روايت كرده است ، ودر آن روايت مذكور است كه أبو الدحداح باغ خرماستانى داد وآن درخت خرما را خريد « 3 » .\r\nوشيخ طبرسى سبب نزول اين سوره را چنين روايت كرده است كه : مردى درخت خرمايى داشت در خانهء خود كه شاخ آن درخت به خانهء همسايهء أو ميل كرده بود وآن همسايه مرد فقير عيال بارى بود ، پس چون آن مرد مىآمد وبر درخت خرما بالا مىرفت كه خرماى خود را بچيند خرماها از آن درخت به خانهء همسايه مىريخت وعيال آن مرد فقير آن خرماها را برمىچيدند وصاحب درخت فرود مىآمد وخرماها را از دست ايشان مىگرفت ، واگر در دهان گذاشته بودند انگشت در دهان ايشان مىكرد وخرما را از دهان ايشان بيرون مىآورد ، پس آن فقير شكايت آن مرد را به خدمت حضرت رسول صلّى اللّه عليه وآله وسلّم آورد ، پس حضرت آن فقير را گفت كه : برو ، وصاحب درخت را طلبيد وفرمود : آن درخت خرمايى كه شاخش در خانهء آن مرد فقير است به من بده تا من در بهشت درخت خرمايى به تو عطا كنم .\r\nپس آن بدبخت گفت كه : من درخت خرما بسيار دارم وميوهء هيچ‌يك را مثل اين\r\n\r\n\r\n","description":"","footnote":"\r\n( 1 ) . سورهء ليل : 8 - 11 .\r\n( 2 ) . تفسير قمى 2 / 425 - 426 .\r\n( 3 ) . قرب الإسناد 355 - 356 .\r\n","page_name":" 1464 ","page_number":648},
  {"content":"\r\n\r\nدرخت دوست نمىدارم .\r\nوچون أبو الدحداح در آن مجلس حاضر بود وآن سخن را شنيد بعد از آنكه آن مرد برگشت برخاست وبه خدمت حضرت عرض كرد كه : يا رسول اللّه ! اگر آن درخت را من بگيرم وبه شما تسليم نمايم آنچه براي صاحب درخت ضامن شدى براي من مىشوى ؟\r\nحضرت فرمود : بلى .\r\nپس أبو الدحداح به نزد صاحب درخت رفت ودرخت را طلب كرد كه از أو بخرد ، أو گفت : آيا دانستى كه حضرت رسول صلّى اللّه عليه وآله وسلّم به عوض آن درختى در بهشت به من داد ومن قبول نكردم ؟\r\nأبو الدحداح گفت : آيا ارادهء فروختن آن دارى يا نه ؟\r\nصاحب درخت گفت : نمىفروشم مگر آنكه مال بسيارى كسى به من دهد كه گمان نداشته باشم كه كسى بر آن درخت آن قدر مال بدهد .\r\nگفت : نهايت آرزوى تو چيست در قيمت اين درخت ؟\r\nصاحب درخت گفت كه : چهل درخت خرما .\r\nأبو الدحداح گفت : خوش قيمت بسيارى مىطلبى ، به عوض يك درخت كج خود چهل درخت مىخواهى . پس گفت : چهل درخت را دادم .\r\nصاحب درخت گفت كه : جمعى را بياور وگواه بگير كه از اين سودا پشيمان نشوى .\r\nأبو الدحداح رفت وجماعتى را آورد وايشان را گواه گردانيد وآن درخت را به چهل درخت خريد ، پس به خدمت حضرت رفت وگفت : يا رسول اللّه ! آن درخت در ملك من داخل شد وبه تو بخشيدم آن را .\r\nپس حضرت رسول صلّى اللّه عليه وآله وسلّم به خانهء آن مرد فقير تشريف برد وفرمود كه : اين درخت خرما از تو واز عيال توست .\r\n\r\n","description":"","footnote":"","page_name":" 1465 ","page_number":649},
  {"content":"\r\n\r\nپس حق تعالى اين آيات را فرستاد « 1 » .\r\nوابن بابويه به سند معتبر از حضرت صادق عليه السّلام روايت كرده است كه : سه كس بودند كه دروغ بر رسول خدا صلّى اللّه عليه وآله وسلّم بسيار مىبستند : أبو هريره وانس وعايشه « 2 » .\r\nودر قرب الإسناد به سند موثق از حضرت صادق عليه السّلام روايت كرده است كه : سه كس شهادت ناحق دادند براي منع فدك از حضرت فاطمه عليها السّلام ودروغ بستند بر حضرت رسول صلّى اللّه عليه وآله وسلّم كه كسى از آن حضرت ميراث نمىبرد : عايشه وحفصة وأوس بن حدثان « 3 » .\r\nوقطب راوندى روايت كرده است از وايل بن حجر كه گفت : خبر ظهور حضرت رسول صلّى اللّه عليه وآله وسلّم وقتي به من رسيد كه من در پادشاهى عظيم بودم وهمهء قوم من مرا أطاعت مىكردند ، پس ترك پادشاهى خود كردم وأطاعت خدا ورسول را اختيار نمودم وبه خدمت آن حضرت آمدم ، پس چون داخل شدم أصحاب آن حضرت مرا خبر دادند كه سه روز قبل از آمدن من حضرت أصحاب خود را به قدوم من خبر داده بود وفرموده بود كه :\r\nاينك وايل بن حجر مىآيد از زمين دورى از بلاد حضرموت در حالتي كه راغب است بسوى اسلام وأطاعت كنندهء حق است وأو از بقيهء فرزندان پادشاهان است .\r\nپس گفتم : يا رسول اللّه ! چون خبر بعثت تو به من رسيد من در پادشاهى بودم پس خدا بر من منت گذاشت كه همه را ترك كردم واختيار خدا ورسول نمودم ورغبت به دين حق كردم .\r\nحضرت فرمود : راست گفتى ، خدايا ! بركت ده در وايل ودر فرزندان أو ودر فرزندان فرزندان أو « 4 » .\r\n\r\n\r\n","description":"","footnote":"\r\n( 1 ) . مجمع البيان 5 / 501 .\r\n( 2 ) . خصال 1 / 190 .\r\n( 3 ) . قرب الإسناد 99 .\r\n( 4 ) . رجوع شود به خرايج 1 / 60 - 61 ودلائل النبوة 5 / 349 .\r\n","page_name":" 1466 ","page_number":650},
  {"content":"\r\n\r\nوشيخ طوسي وشيخ نجاشي روايت كرده‌اند از عبيد اللّه بن أبي رافع از پدرش أبو رافع كه گفت : روزى به خدمت رسول خدا صلّى اللّه عليه وآله وسلّم رفتم ، آن جناب را چنان ديدم كه در خواب بود يا وحى بر أو نازل مىشد وديدم كه ماري بر يك جانب خانه است ، نخواستم كه آن مار را بكشم مبادا حضرت بيدار شود ، پس ميان رسول خدا صلّى اللّه عليه وآله وسلّم وآن مار خوابيدم كه اگر از آن مار گزندى آيد بر من واقع شود نه بر آن حضرت ، در آن اثنا رسول خدا صلّى اللّه عليه وآله وسلّم بيدار شد وشنيدم اين آية را مىخواند  إِنَّما وَلِيُّكُمُ اللَّهُ وَرَسُولُهُ وَالَّذِينَ آمَنُوا الَّذِينَ يُقِيمُونَ الصَّلاةَ وَيُؤْتُونَ الزَّكاةَ وَهُمْ راكِعُونَ  « 1 » ، بعد از آن فرمود : « الحمد للّه الّذي أتمّ لعليّ نعمته وهنيئا له بفضل اللّه الّذي آتاه » ، آنگاه بسوى من التفات نمود وديد كه در جانب خانه خوابيده‌ام فرمود : يا أبا رافع ! چرا به يك سو خوابيده‌اى ؟ حكايت مار را به عرض رسانيدم ، آن حضرت فرمود : برخيز وآن را بكش ، برخاستم ومار را بكشتم ، آنگاه دست مرا به دست خود گرفت وفرمود : چه مىگويى در شأن آن قوم كه با على مقاتله كنند وعلى بر حق باشد وايشان بر باطل ؟\r\nگفتم : حق است در راه خدا جهاد ايشان وهر كه استطاعت نداشته باشد بايد به دل منكر آن باشد .\r\nپس از آن حضرت التماس نمودم كه در حق من دعايى كند كه چون آن جماعت را ادراك كنم حق تعالى مرا قوت دهد بر قتال ايشان ، رسول خدا صلّى اللّه عليه وآله وسلّم دعا كرد : « اللّهمّ ان أدركهم فقوّه وأعنه » ، بعد از آن از خانه نزد مردمى كه در بيرون جمع شده بودند آمد وفرمود : أيها الناس ! هر كه خواهد كه نظر كند به امين من بر جان من پس اينك أبو رافع امين من است بر جان من « 2 » .\r\nوهمچنين روايت نموده‌اند از عون بن عبد اللّه بن أبي رافع كه گفت : چون مردم بر\r\n\r\n\r\n","description":"","footnote":"\r\n( 1 ) . سورهء مائده : 55 .\r\n( 2 ) . رجوع شود به امالى شيخ طوسي 59 ورجال نجاشي 1 / 63 .\r\n","page_name":" 1467 ","page_number":651},
  {"content":"\r\n\r\nحضرت أمير عليه السّلام بيعت كردند ومعاوية مخالفت نمود وطلحه وزبير به جانب بصره رفتند أبو رافع گفت : اين است آنچه رسول خدا صلّى اللّه عليه وآله وسلّم مىفرمود : « سيقاتل عليّا قوم يكون حقّا في اللّه جهادهم » ، پس خانهء خود را وزمين زراعتى كه در خيبر داشت فروخت وبه نيّت آنكه درجهء شهادت يابد با فرزندان خود در ركاب ظفر انتساب حضرت أمير عليه السّلام از مدينه بيرون آمد ، وأو در آن وقت مردى پير بود كه هشتاد وپنج سال داشت ودر آن اثنا مىگفت :\r\n« الحمد للّه لقد أصبحت ولا أحد بمنزلتي ، لقد بايعت البيعتين بيعة العقبة وبيعة الرّضوان ، وصلّيت القبلتين ، وهاجرت الهجر الثّلاث » ، راوي گويد : از أو پرسيدم آن سه هجرت كدامند ؟ گفت : يك هجرت با جعفر بن أبي طالب به حبشه ؛ وهجرت دوم با رسول خدا صلّى اللّه عليه وآله وسلّم بسوى مدينه ؛ وهجرت سوم با علي بن أبي طالب عليه السّلام به كوفه .\r\nوهميشه أبو رافع در خدمت حضرت أمير عليه السّلام بود تا آن حضرت شهيد شد ، پس أبو رافع با حضرت امام حسن عليه السّلام به مدينه مراجعت نمود ، وچون خانه ومزرعه‌اى نداشت آن حضرت خانهء حضرت أمير عليه السّلام را در ميان خود وأو مناصفه نمود ، وزمين مزرعه‌اى به أو داد كه آخر عبيد اللّه بن أبي رافع آن مزرعه را به صد وهفتاد هزار درهم به معاوية فروخت « 1 » .\r\nودر تفسير امام حسن عسكرى عليه السّلام مذكور است كه رسول خدا صلّى اللّه عليه وآله وسلّم فرمود : اى گروه مردم ! دوست داريد آزادكرده‌هاى ما را با دوستى شما آل ما را ؛ اينك زيد بن حارثه وپسرش اسامة از خواصّ موالى مايند پس ايشان را دوست داريد ، بحقّ آن خداوندى كه محمد را به راستى فرستاده است كه محبت ايشان شما را نفع مىبخشد .\r\nصحابه گفتند : چگونه نفع مىبخشد به ما محبت ايشان ؟\r\nحضرت فرمود : ايشان به نزد حضرت أمير المؤمنين عليه السّلام خواهند آمد در روز قيامت با خلق بسيارى زيادة از عدهء قبيلهء ربيعه ومضر ، پس مىگويند : اى برادر رسول خدا ! اين\r\n\r\n\r\n","description":"","footnote":"\r\n( 1 ) . رجال نجاشي 1 / 64 . ونيز رجوع شود به امالى شيخ طوسي 59 .\r\n","page_name":" 1468 ","page_number":652},
  {"content":"\r\n\r\nجماعت ما را دوست مىداشتند به سبب محبت محمد صلّى اللّه عليه وآله وسلّم ومحبت تو ، پس حضرت براي ايشان نامه‌اى مىنويسد كه از صراط به آسانى بگذرند پس به آسانى از صراط مىگذرند وبه سلامت داخل بهشت مىشوند « 1 » .\r\nوشيخ طبرسى روايت كرده است كه : در زمان رسول خدا صلّى اللّه عليه وآله وسلّم مردى بود از أنصار كه أو را ثعلبة بن حاطب مىگفتند ، به رسول خدا صلّى اللّه عليه وآله وسلّم گفت : دعا كن كه حق تعالى مرا مالي روزى كند .\r\nحضرت فرمود : اندكى از مال كه اداى شكر آن بكنى بهتر است از بسيارى مال كه طاقت شكر آن نداشته باشى ، آيا نمىخواهى كه مانند رسول خدا باشى در كمي مال ؟\r\nبحق آن خداوندى كه جانم به دست قدرت اوست اگر خواهم كه كوههاى عالم همه طلا ونقره شوند وبا من حركت كنند ، خواهد شد .\r\nپس بار ديگر به خدمت حضرت آمد وباز آن استدعا نمود وگفت : سوگند مىخورم بحق آن خداوندى كه تو را به راستى فرستاده است كه اگر خدا مرا مالي روزى كند هرآينه حقوق آن مال را بيرون كنم وبه هر صاحب حقي حق أو را برسانم .\r\nپس حضرت دعا كرد كه : خداوندا ! روزى كن ثعلبه را مالي .\r\nپس گوسفندى بهم رسانيد وحق تعالى در اندك وقتي گوسفندان أو را بسيار كرد بحدى كه مدينه تنگى مىكرد براي گوسفندان أو ، پس از مدينه دور شد ودر واديى از واديهاى مدينه ساكن گرديد ، پس باز بسيار شد به مرتبه‌اى كه در آنجا نيز نتوانست ماند واز مدينه دور شد ، وبه اين سبب از فضيلت جمعه وجماعت محروم گرديد .\r\nپس حضرت كسى را فرستاد كه زكات گوسفندانش را بگيرد ، پس ابا كرد وبخل ورزيد وگفت : اين زكات گرفتن خواهر جزيه گرفتن است .\r\nچون اين خبر به حضرت رسيد فرمود : واي بر ثعلبه ! واي بر ثعلبه !\r\n\r\n\r\n","description":"","footnote":"\r\n( 1 ) . تفسير امام حسن عسكرى عليه السّلام 441 .\r\n","page_name":" 1469 ","page_number":653},
  {"content":"\r\n\r\nپس حق تعالى اين آيات را در مذمت أو فرستاد   وَمِنْهُمْ مَنْ عاهَدَ اللَّهَ لَئِنْ آتانا مِنْ فَضْلِهِ لَنَصَّدَّقَنَّ وَلَنَكُونَنَّ مِنَ الصَّالِحِينَ . فَلَمَّا آتاهُمْ مِنْ فَضْلِهِ بَخِلُوا بِهِ وَتَوَلَّوْا وَهُمْ مُعْرِضُونَ   « 1 » يعنى : « واز ايشان كسى هست كه عهد كرده است با خدا كه اگر عطا كند به من از فضل خود هرآينه تصدق خواهم كرد وهرآينه خواهم بود از شايستگان ؛ پس چون خدا عطا كرد به ايشان از فضل خود ، بخل ورزيدند به آن ورو گردانيدند از خدا واعراض نمودند از دادن زكات » . وبعد از اين آيات بسيار در كفر ونفاق أو فرستاد « 2 » .\r\nوكلينى به سند صحيح از امام محمد باقر عليه السّلام روايت كرده است كه : مردى از أهل يمامه كه أو را « جويبر » مىگفتند به خدمت حضرت رسول صلّى اللّه عليه وآله وسلّم آمد به طلب اسلام ومسلمان شد واسلامش نيكو شد ، ومردى بود كوتاه قد وبد صورت وپريشان ومحتاج وعريان از سياهان بد صورت بود ، پس رسول خدا صلّى اللّه عليه وآله وسلّم أو را به عيال خود ملحق گردانيد ومتكفل أحوال أو مىگرديد به سبب عريانى وغربت أو وهر روز يك صاع خرما براي أو مقرر فرمود به صاع قديمى كه در زمان آن حضرت بود ودو جامه بر أو پوشانيد وامر نمود أو را كه ملازم مسجد باشد وشبها در مسجد بخوابد ، وبر اين حال مدتي ماند تا آنكه غريبان پريشان ومحتاج كه داخل شده بودند در اسلام بسيار شدند در مدينه ومسجد بر ايشان تنگى كرد ، پس حق تعالى وحى فرمود بر رسول خدا صلّى اللّه عليه وآله وسلّم كه : پاكيزه گردان مسجد خود را وبيرون كن از مسجد آنان را كه شب در مسجد مىخوابند ، وامر كن كه هر كه درى از خانهء خود در مسجد گشوده مسدود گردانند مگر در خانهء علي بن أبي طالب وفاطمه عليهما السّلام ، ومرور نكند در مسجد تو جنبي ونخوابد در آن غريبى ، پس امر كرد رسول خدا صلّى اللّه عليه وآله وسلّم كه درهاى همهء خانه‌هاى صحابه را كه به مسجد گشوده بودند مسدود گردانيدند بغير در خانهء علي بن أبي طالب عليه السّلام كه آن را مفتوح گذاشت ومسكن حضرت فاطمه را در مسجد به\r\n\r\n\r\n","description":"","footnote":"\r\n( 1 ) . سورهء توبه : 75 و 76 .\r\n( 2 ) . مجمع البيان 3 / 53 . ونيز رجوع شود به دلائل النبوة 5 / 290 ومجمع الزوائد 7 / 31 .\r\n","page_name":" 1470 ","page_number":654},
  {"content":"\r\n\r\nحال خود گذاشت ، وحضرت امر فرمود كه براي فقراى مسلمان وغرباى ايشان صفّهء صفا را بنا كردند وامر فرمود كه فقرا وغرباى مسلمانان شب وروز خود را در آن صفّه بسر آورند ، پس همگى در آن صفّه جمع شدند وآن را منزل خويش گزيدند ، وپيوسته رسول خدا صلّى اللّه عليه وآله وسلّم تفقد وتعهد أحوال ايشان مىنمود وگندم وجو وخرما ومويز هرگاه نزد أو بهم مىرسيد از براي ايشان مىفرستاد ، ومسلمانان نيز تعهد أحوال ايشان مىنمودند وبراي مهربانى حضرت نسبت به ايشان ملاطفت با ايشان مىكردند وزكات وصدقات خود را براي ايشان مىآوردند .\r\nپس روزى رسول خدا صلّى اللّه عليه وآله وسلّم نظر كرد بسوى جويبر از روى مهربانى وشفقت ورقت ومرحمت وفرمود كه : اى جويبر ! كاشكى زنى مىخواستى كه فرج خود را به آن زن از حرام نگاه مىداشتى ويارى مىنمود تو را بر دنيا وآخرت تو .\r\nجويبر گفت : پدر ومادرم فداى تو باد يا رسول اللّه ، كي رغبت مىنمايد بسوى من وكدام زن به جانب من ميل مىكند وحال آنكه نه حسب دارم ونه نسب ونه مال ونه جمال ؟ !\r\nپس رسول خدا صلّى اللّه عليه وآله وسلّم فرمود : اى جويبر ! بتحقيق كه حق تعالى پست گردانيد به سبب اسلام آنان را كه در جاهليت شريف بودند ، وشرف بخشيد به سبب اسلام آنها را كه پست بودند ، وعزيز گردانيد به بركت اسلام گروهى را كه در جاهليت ذليل وخوار بودند ، وبر طرف كرد به سبب اسلام آنچه بود در جاهليت از نخوتهاى ايشان وفخركردنهاى ايشان به عشاير وخويشان ونسبهاى بلند ايشان ، پس امروز همهء مردمان سفيد ايشان وسياه ايشان وقرشي ايشان وعربى ايشان وعجمي ايشان مساويند وهمه فرزند آدمند وحق تعالى حضرت آدم عليه السّلام را از خاك آفريد تا خاكسارى نمايند ذرّيّت أو ، وبدرستى كه محبوبترين مردمان نزد خداوند عالميان در روز جزا كسى است كه طاعت أو بيشتر كرده باشد وپرهيزكارتر باشد ، ومن نمىدانم اى جويبر احدى از مسلمانان را كه امروز بر تو\r\n\r\n","description":"","footnote":"","page_name":" 1471 ","page_number":655},
  {"content":"\r\n\r\nفضيلتى داشته باشد مگر كسى كه از تو پرهيزكارتر باشد وأطاعت حق تعالى بيش از تو كرده باشد .\r\nپس رسول خدا صلّى اللّه عليه وآله وسلّم فرمود : اى جويبر ! برو بسوى زياد بن لبيد بدرستى كه أو شريفترين قبيلهء بنى بياضه است از جهت حسب وبگو كه منم فرستادهء رسول خدا بسوى تو وآن حضرت مىفرمايد كه : تزويج نما به جويبر دختر خود را كه « دلفاء » « 1 » نام دارد .\r\nپس جويبر رفت به نزد زياد بن لبيد در وقتي كه أو در خانهء خود بود وگروهى از قوم أو نزد أو حاضر بودند ، چون به در خانه رسيد رخصت طلبيد وچون مرخص گرديد داخل شد وسلام كرد بر أو وگفت : اى زياد بن لبيد ! مرا رسول خدا صلّى اللّه عليه وآله وسلّم با رسالتي بسوى تو فرستاده است ، آيا بلند وآشكار بگويم يا آهسته وپنهان ؟\r\nزياد گفت كه : رسالت آن حضرت را بلند بگو ، بدرستى كه آن موجب شرف وفخر من است .\r\nپس جويبر گفت : رسول خدا صلّى اللّه عليه وآله وسلّم مىفرمايد كه دختر خود دلفاء را به جويبر تزويج نما .\r\nزياد گفت كه : آيا رسول خدا تو را به اين رسالت فرستاده است ؟ !\r\nجويبر گفت : بلى ، من چگونه بر آن حضرت دروغ بندم ؟\r\nپس زياد گفت : ما تزويج نمىكنيم دختران خود را مگر به آنها كه كفو ايشانند از قبايل أنصار ، پس برو اى جويبر نزد حضرت رسول خدا صلّى اللّه عليه وآله وسلّم تا من به خدمت آن حضرت برسم وعذر خود را بيان كنم .\r\nپس جويبر برگشت ومىگفت كه : بخدا سوگند كه قرآن به اين نازل نشده وبه اين نحو ظاهر نشده است پيغمبرى محمد صلّى اللّه عليه وآله وسلّم .\r\nوچون دلفاء دختر زياد از پس پرده سخن جويبر وجواب پدر خود را شنيد زياد را\r\n\r\n\r\n","description":"","footnote":"\r\n( 1 ) . در مصدر « ذلفاء » ذكر شده است .\r\n","page_name":" 1472 ","page_number":656},
  {"content":"\r\n\r\nطلبيد وگفت : آن چه سخن بود كه در ميان تو وجويبر مىگذشت ؟\r\nزياد گفت : اى دختر ! جويبر چنين رسالتي از جانب حضرت رسول صلّى اللّه عليه وآله وسلّم آورده بود ومن أو را چنين جواب گفتم .\r\nدلفاء گفت كه : جويبر هرگز دروغ نخواهد بست بر رسول خدا صلّى اللّه عليه وآله وسلّم در شهري كه حضرت در آن شهر باشد ، پس بزودى بفرست كه جويبر را برگردانند وچنين جواب ناملايمى را به آن حضرت نرساند .\r\nپس زياد بزودى پيكى بسوى جويبر فرستاد وأو را از ميان راه برگردانيد وگفت : اى جويبر ! خوش آمدى ، در منزل ما ساعتي قرار گير تا من به خدمت رسول خدا صلّى اللّه عليه وآله وسلّم بروم وبسوى تو برگردم .\r\nپس متوجه خدمت حضرت شد وچون به مجلس شريف آن حضرت در آمد گفت : يا رسول اللّه ! جويبر چنين رسالتي از جانب تو بسوى من آورد ومن سخن نرمى در جواب أو نگفتم ، وما دختران خود را تزويج نمىنماييم مگر به كفوهاى خود از أنصار .\r\nحضرت فرمود : اى زياد ! جويبر مؤمن است ومرد مؤمن كفو زن مؤمنه است ، ومرد مسلمان كفو زن مسلمه است ، پس دختر خود را به أو تزويج نما واز دامادى أو كراهت مدار .\r\nپس زياد به خانهء خود برگشت وبه نزد دختر خود آمد وآنچه از رسول خدا صلّى اللّه عليه وآله وسلّم شنيده بود به أو گفت ، پس دختر گفت : اگر معصيت نمايى رسول خدا صلّى اللّه عليه وآله وسلّم را كافر خواهى شد پس مرا تزويج نما به جويبر .\r\nزياد چون اين سخن از دختر صالحهء خود شنيد بيرون آمد ودست جويبر را گرفت وبه نزد قوم خود آورد وموافق سنت خدا ورسول دختر خود را به أو تزويج نمود ومهر أو را از مال خود ضامن شد پس برگشت وتهيهء دختر خود را درست كرد وبه نزد جويبر فرستاد كه : آيا خانه‌اى دارى كه ما دختر خود را به خانهء تو فرستيم .\r\n\r\n","description":"","footnote":"","page_name":" 1473 ","page_number":657},
  {"content":"\r\n\r\nجويبر گفت : بخدا سوگند كه مرا خانه‌اى نيست .\r\nپس دختر را مهيا كردند وخانه‌اى براي أو تعيين نمودند وخانه را به فرشهاى نيكو وزينتها آراستند ودو جامهء نفيس بر جويبر پوشانيدند ، پس دلفاء را در آن خانه داخل كردند وجويبر را طلبيدند وبه خانهء عروس درآوردند وعمامه بر سر أو بستند .\r\nچون جويبر به آن خانه در آمد عروسى ديد در نهايت حسن وجمال وخانه‌اى ديد به ألوان فرشها وزينتها آراسته وبه أنواع عطرها معطر گردانيدند ، پس جويبر به زاويهء خانه ميل كرد وسجادهء عبادت خود را گسترد ومشغول عبادت حق تعالى گرديد وپيوسته مشغول تلاوت وركوع وسجود ودعا وتضرع بود تا صبح طالع گرديد ؛ چون اذان صبح را شنيدند هر دو از خانه بيرون آمدند وآن زن وضو ساخت ونماز كرد ، پس از أو پرسيدند كه : آيا دستى بر تو گذاشت ؟ گفت : نه پيوسته مشغول تلاوت قرآن ونماز بود تا نداى صبح را شنيد وبيرون رفت .\r\nچون شب دوم شد باز چنين كرد ، واين خبر را از زياد مخفى داشتند ، ودر روز سوم نيز چنين كردند .\r\nودر روز سوم زياد بر اين معنى مطلع شد ، پس به خدمت حضرت رسول صلّى اللّه عليه وآله وسلّم آمد وگفت : پدر ومادرم فداى تو باد يا رسول اللّه ، مرا امر كردى كه دختر خود را تزويج نمايم به جويبر وبخدا سوگند كه أو در آن مرتبه نبود كه ما به أو دختر دهيم وليكن به سبب وجوب أطاعت تو بر من قبول كردم .\r\nپس حضرت فرمود : اكنون چه چيز از أو ديده‌ايد كه شما را خوش نيامده ؟\r\nگفت : ما خانه‌اى از براي أو مهيا كرديم ومتاعها براي أو در آن خانه ترتيب داديم ودختر خود را به آن خانه فرستاديم وأو را در آن خانه در آورديم ، پس با دختر سخن نگفت ونظر بسوى أو نيفكند ونزديك أو نرفت بلكه در كنار خانه ايستاد وپيوسته مشغول نماز وتلاوت بود تا نداى صبح را شنيد بيرون آمد ، وسه شب است كه بر اين منوال\r\n\r\n","description":"","footnote":"","page_name":" 1474 ","page_number":658},
  {"content":"\r\n\r\nمىگذراند ومطلقا با أو سخن نگفته ونزديك أو نرفته تا اين هنگام كه به خدمت تو آمدم وهمچنين گمان مىبرم كه أو ارادهء زنان ندارد ، پس فكرى در باب ما بكن .\r\nچون زياد برگشت حضرت رسول صلّى اللّه عليه وآله وسلّم جويبر را طلبيد وفرمود كه : آيا نزديكى با زنان نمىتوانى كرد ؟\r\nجويبر گفت : مگر من مرد نيستم ! بلكه يا رسول اللّه من بسيار خواهش زنان دارم وبسى حريصم در مقاربت ايشان .\r\nحضرت فرمود كه : خبر دادند مرا به خلاف آنچه تو خود را به آن وصف مىنمايى ، ومذكور ساختند كه براي تو خانه‌اى وفرشى ومتاعي مهيا كرده‌اند ، وداخل كرده‌اند در آن خانه براي تو دختر خوش‌رويى وخوشبويى را وتو داخل آن خانه شده‌اى غمگين ونظر بسوى آن دختر نكرده‌اى وبا أو سخن نگفته‌اى ونزديك أو نرفته‌اى ، پس اگر ميل به زنان دارى تو را چه باعث شده بر اين ؟\r\nجويبر گفت : يا رسول اللّه ! مرا به خانهء گشاده‌اى درآوردند ودر آنجا متاعهاى نيكو وفرشهاى زيبا ديدم ودختر جوان نيكو روى خوشبويى را به نظر درآوردم ، پس در آن وقت به ياد آوردم حال سابق خود را كه غريب بودم وپريشان ومحتاج بودم وكسى به حالم نمىپرداخت وبا غريبان ومسكينان بسر مىبردم ، پس چون ديدم كه حق تعالى مرا به چنين كرامتي سرافراز گردانيده ومرا از آن حال به اين مقام رسانيده خواستم كه أو را شكر كنم بر اين نعمتها كه مرا عطا كرده وتقرب جويم به درگاه أو به شكر نعمت أو ، پس در كنار خانه ايستادم وپيوسته مشغول تلاوت وعبادت وركوع وسجود وشكر منعم معبود بودم تا نداى صبح شنيدم وبيرون آمدم وآن روز را قصد روزه كردم وسه شبانه روز بر اين منوال گذرانيدم ، ومن اين شكر را كم مىشمارم در جنب آن نعمتي كه حق تعالى مرا كرامت كرده وليكن امشب آن دختر وقوم أو را راضى وخشنود خواهم گردانيد ان شاء اللّه تعالى .\r\n\r\n","description":"","footnote":"","page_name":" 1475 ","page_number":659},
  {"content":"\r\n\r\nپس حضرت رسول صلّى اللّه عليه وآله وسلّم زياد را طلبيد وسخن جويبر را به أو رسانيد ، پس زياد وأهل أو شاد شدند ، وجويبر وفا كرد به وعدهء خشنودى كه ايشان را داده بود ، پس بعد از آن حضرت رسول صلّى اللّه عليه وآله وسلّم متوجه يكى از غزوات گرديد وجويبر در آن غزوه در خدمت آن حضرت بود ، پس در آن جنگ به درجهء شهادت فائز گرديد وبه رحمت حق تعالى واصل شد وبه عوض دلفاء معانقهء حور را اختيار نمود وبدل خانهء زياد نعمت ابد الآباد را گزيد .\r\nپس حضرت امام محمد باقر عليه السّلام فرمود كه : بعد از جويبر هيچ زن بىشوهر رواتر نبود از زن جويبر ، يعنى شوهرى جويبر باعث نقص آن زن نگرديد بلكه طلبكاران أو بيشتر وعزت أو در ميان قومش فزونتر شد « 1 » .\r\nوأيضا به سند صحيح از امام محمد باقر عليه السّلام روايت كرده است كه : در زمان حضرت رسول صلّى اللّه عليه وآله وسلّم مرد مؤمن فقيرى بود از أهل صفّه كه در همهء أوقات صلاة ملازم رسول خدا صلّى اللّه عليه وآله وسلّم بود ودر وقت هيچ نماز غايب نبود ، وآن حضرت پيوسته بر أو رقت مىنمود به سبب پريشانى وغربت أو ومىفرمود كه : اى سعد ! اگر چيزى براي من بيايد تو را غنى مىگردانم ، پس دير شد آمدن مالي از براي رسول خدا صلّى اللّه عليه وآله وسلّم واندوه حضرت شديد شد براي أو پس حق تعالى مطلع شد بر غمى كه آن حضرت را عارض شد به سبب سعد ، پس جبرئيل بر آن حضرت نازل شد ودو درهم آورد وگفت : يا محمد ! حق تعالى دانست كه تو از براي تنگى أحوال سعد بسيار غمگين گرديده‌اى ، آيا مىخواهى كه أو را بىنياز گردانى ؟\r\nحضرت فرمود : بلى .\r\nپس جبرئيل گفت كه : بگير اين دو درهم را وعطا كن به سعد وامر كن أو را كه تجارت كند با اين دو درهم .\r\nپس حضرت دو درهم را گرفت وچون براي نماز ظهر بيرون آمد سعد را ديد كه بر در\r\n\r\n\r\n","description":"","footnote":"\r\n( 1 ) . كافى 5 / 340 .\r\n","page_name":" 1476 ","page_number":660},
  {"content":"\r\n\r\nحجره‌هاى مقدسه ايستاده وانتظار بيرون آمدن آن حضرت مىبرد ، چون نظر مبارك حضرت بر أو افتاد فرمود : اى سعد ! آيا تجارت مىتوانى كرد ؟\r\nسعد گفت : بخدا سوگند كه مالي نمىيابم كه با آن تجارت كنم .\r\nپس حضرت آن دو درهم را به أو داد وفرمود : با اين دو درهم تجارت كن ودر روزى حق تعالى تصرف كن .\r\nپس سعد دو درهم را گرفت ودر خدمت حضرت روانه شد تا نماز ظهر وعصر را با آن حضرت ادا نمود ، وچون از نمازها فارغ شد حضرت فرمود : برخيز اى سعد ومتعرض تحصيل روزى شو وبتحقيق كه بسيار غمگين بودم به حال تو اى سعد .\r\nپس سعد متوجه تجارت شد وحق تعالى أو را بركتي كرامت فرمود كه هر متاعي را كه به يك درهم مىخريد به دو درهم مىفروخت وهرچه را به دو درهم مىخريد به چهار درهم مىفروخت ، پس دنيا رو آورد به سعد ومال ومتاع أو فراوان شد وتجارت أو عظيم شد ، پس بر در مسجد دكانى گرفت ودر آن دكان براي تجارت نشست وأموال وامتعهء خود را در آن دكان جمع كرد وهرگاه كه بلال اذان مىگفت وحضرت براي نماز بيرون مىآمد سعد را مىديد كه مشغول دنيا گرديده ووضو نساخته ومهياى نماز نگرديده چنانكه پيش از مشغول شدن به دنيا مىكرد ، وحضرت به أو مىفرمود كه : اى سعد ! بتحقيق كه تو را مشغول كرده است دنيا از نماز ، وسعد در جواب مىگفت كه : چه كنم مال خود را بگذارم كه ضايع شود ؟ اين مردى است كه به أو متاعي فروخته‌ام ومىخواهم كه قيمت متاع خود را از أو بگيرم ، واين مرد ديگر از أو متاعي خريده‌ام ومىخواهم قيمت متاع أو را به أو برسانم .\r\nپس آن حضرت را از اين حال سعد ومشغول گرديدن أو به دنيا وغافل شدن از عبادت حق تعالى اندوهى عارض شد زيادة از اندوهى كه به سبب فقر أو آن حضرت را عارض شده بود ، پس روزى جبرئيل عليه السّلام بر آن حضرت نازل شد وگفت : يا محمد ! بدرستى كه\r\n\r\n","description":"","footnote":"","page_name":" 1477 ","page_number":661},
  {"content":"\r\n\r\nحق تعالى مطلع شد بر غمى كه تو را عارض شده است از حال سعد ، اكنون كدام را بهتر مىخواهى ؟ حالتي كه الحال دارد يا آن حالتي كه بيشتر داشت ؟\r\nحضرت رسول صلّى اللّه عليه وآله وسلّم فرمود : اى جبرئيل ! بلكه حالت أول أو را خوشتر دارم ، زيرا كه دنياي أو آخرتش را بر باد داده .\r\nپس جبرئيل گفت : بدرستى كه محبت دنيا ومالهاى آن فتنه‌اى است كه آدمي را از ياد آخرت غافل مىگرداند ، سعد را بگو كه پس دهد به تو آن دو درهم را كه در روز أول به أو عطا كردى ، زيرا كه اگر بگيرى آن دو درهم را برمىگردد به حالتي كه أول داشت .\r\nپس حضرت از خانه بيرون آمد وبه سعد گذشت وفرمود : اى سعد ! آيا پس نمىدهى به من آن دو درهم را كه به تو دادم ؟\r\nسعد گفت : بلى مىدهم ؛ ودويست درهم ديگر نيز مىدهم .\r\nحضرت فرمود : اى سعد ! من بغير آن دو درهم چيزى نمىخواهم از تو .\r\nپس سعد دو درهم را به آن حضرت پس داد ودنيا از أو برگشت تا آنچه جمع كرده بود از دستش بيرون رفت وبه حالت أول خود برگشت « 1 » .\r\nوأيضا به سند صحيح از حضرت امام محمد باقر عليه السّلام روايت كرده است كه : روزى حضرت رسول صلّى اللّه عليه وآله وسلّم به مردى گذشت كه درختى چند مىكاشت در باغي از باغهاى خود پس به نزد أو ايستاد وفرمود : مىخواهى تو را دلالت نمايم بر درختى كه اصلش ثابت‌تر باشد وميوه‌اش زودتر برسد وثمره‌اش نيكوتر وباقىتر باشد ؟\r\nگفت : بلى يا رسول اللّه ، مرا دلالت نما بسوى آن .\r\nپس حضرت فرمود : هرگاه صبح كنى يا شام كنى بگو « سبحان اللّه والحمد للّه ولا اله الا اللّه واللّه أكبر » پس بدرستى كه هرگاه اين را بگويى حق تعالى به قدر هر تسبيحى ده درخت در بهشت تو را عطا مىفرمايد از أنواع ميوه‌ها ، واين تسبيحات از جملهء باقيات\r\n\r\n\r\n","description":"","footnote":"\r\n( 1 ) . كافى 5 / 312 .\r\n","page_name":" 1478 ","page_number":662},
  {"content":"\r\n\r\nصالحات است كه حق تعالى در قرآن ياد فرموده .\r\nپس آن مرد سعادتمند گفت : تو را گواه مىگيرم يا رسول اللّه كه اين باغ خود را وقف گردانيدم بر فقراى مسلمانان وبه قبض وقف دادم ، پس حق تعالى اين آيات را در شأن أو فرستاد    فَأَمَّا مَنْ أَعْطى وَاتَّقى . وَصَدَّقَ بِالْحُسْنى . فَسَنُيَسِّرُهُ لِلْيُسْرى    « 1 » يعنى : « پس اما آن كسى كه عطا كرد مال در راه خدا وبپرهيزد از معصيت أو وتصديق أو نمود ثواب نيكويى آخرت را پس زود باشد كه آسان گردانيم بر أو وتوفيق دهيم أو را كه بجا آورد عمل چند را كه موجب راحت آخرت باشد » « 2 » .\r\nوأيضا به سند موثق از حضرت امام محمد باقر عليه السّلام روايت كرده است كه : مردى به خدمت رسول خدا صلّى اللّه عليه وآله وسلّم آمد وشكايت نمود بسوى آن حضرت همسايهء خود را كه : مرا آزار مىرساند ، پس حضرت فرمود كه : صبر كن بر آزار أو . پس مرتبهء ديگر آمد وباز شكايت كرد ، باز حضرت أو را امر به صبر نمود . چون در مرتبهء سوم شكايت كرد حضرت فرمود : چون وقت آمدن مردم شود به نماز جمعه متاعهاى خانهء خود را از خانه بيرون ريز تا آنكه ببينند آنها كه مىآيند به نماز جمعه ، چون از سبب اين حال از تو سؤال كنند ايشان را خبر ده كه من به سبب آزار همسايه مىخواهم از خانهء خود بيرون روم .\r\nچون چنين كرد آن همسايه به نزد أو آمد وگفت : متاعهاى خود را به خانهء خود برگردان كه من با خدا عهد كردم كه ديگر تو را آزار نكنم « 3 » .\r\nوبه سند معتبر از حضرت صادق عليه السّلام روايت كرده است كه : روزى حضرت رسول صلّى اللّه عليه وآله وسلّم به حجرهء طاهرهء امّ سلمه در آمد وبوى خوشى استشمام نمود ، پرسيد كه : آيا زن أحول به خانهء شما آمده است ؟\r\n\r\n\r\n","description":"","footnote":"\r\n( 1 ) . سورهء ليل : 5 - 7 .\r\n( 2 ) . كافى 2 / 506 .\r\n( 3 ) . كافى 2 / 668 .\r\n","page_name":" 1479 ","page_number":663},
  {"content":"\r\n\r\nامّ سلمه گفت كه : بلى آمده است وشكايت از شوهر خود مىنمايد كه نزديك أو نمىرود .\r\nپس آن زن از در در آمد وگفت : پدر ومادرم فداى تو باد ، شوهر من از من رو گردانيده است وبسوى من التفات نمىنمايد .\r\nحضرت فرمود كه : اى زن أحول ! بوى خوش خود را زيادة گردان شايد بسوى تو رغبت نمايد .\r\nآن زن گفت : هيچ بوى خوشى نگذاشتم مگر آنكه خود را به آن خوشبو گردانيدم ، وباز از من كناره مىكند .\r\nحضرت فرمود : نمىداند كه اگر رو به تو آورد چه ثوابها براي أو حاصل است .\r\nآن زن گفت : أو را چه ثواب هست به سبب رو آوردن بسوى من ؟\r\nحضرت فرمود : بدرستى كه در وقتي كه متوجه تو مىگردد دو ملك أو را احاطه مىكنند ودر ثواب مانند كسى است كه شمشير كشيده باشد ودر راه خدا جهاد كند ، وچون مشغول مجامعت مىشود گناهان از أو فرو مىريزد مانند برگ كه از درختان ريزد ، پس چون غسل مىكند از گناهان بيرون مىآيد « 1 » .\r\nوبه سند معتبر ديگر از حضرت صادق عليه السّلام روايت كرده است كه : سه زن به خدمت حضرت رسول صلّى اللّه عليه وآله وسلّم آمدند ويكى از ايشان گفت كه : شوهر من گوشت نمىخورد ، وديگرى گفت كه : شوهر من بوى خوش نمىكند ، وديگرى گفت كه : شوهرم با زنان نزديكى نمىكند .\r\nپس حضرت رسول صلّى اللّه عليه وآله وسلّم از خانه بيرون آمدند ورداى مبارك را از غضب بر زمين مىكشيدند تا آنكه بر منبر بالا رفتند وبعد از حمد وثناى الهى فرمودند : چه چيز باعث شده است كه جمعى از أصحاب من گوشت نمىخورند وبوى خوش نمىبويند وبه نزد\r\n\r\n\r\n","description":"","footnote":"\r\n( 1 ) . كافى 5 / 496 .\r\n","page_name":" 1480 ","page_number":664},
  {"content":"\r\n\r\nزنان خود نمىروند ؟ ! بدرستى كه من گوشت مىخورم وبوى خوش مىبويم وبه نزد زنان مىروم ، پس هر كه سنّت مرا نخواهد وترك كند أو از من نيست « 1 » .\r\nوبه سند معتبر از حضرت امام جعفر صادق عليه السّلام منقول است كه : مردى را مرگ حاضر شد در زمان حضرت رسول خدا صلّى اللّه عليه وآله وسلّم پس به حضرت عرض كردند كه فلان شخص را مرگ رسيده ، حضرت برخاست با جماعتى از أصحاب خود وبر بالين أو حاضر شد وأو بيهوش بود ، پس حضرت با ملك موت خطاب فرمود : دست از أو بردار تا من از أو سؤالي بكنم . پس آن مرد به هوش آمد حضرت از أو پرسيد كه : چه مىبينى ؟\r\nگفت : سفيدى بسيار وسياهى بسيار مىبينم .\r\nحضرت پرسيد : كداميك از اينها به تو نزديكترند ؟\r\nگفت : سياهى به من نزديكتر است از سفيدى .\r\nحضرت فرمود كه : اين دعا بخوان « اللّهمّ اغفر لي الكثير من معاصيك واقبل منّي اليسير من طاعتك » .\r\nباز بيهوش شد وباز حضرت با ملك موت خطاب نمود كه : ساعتي بر أو سبك گردان تا از أو سؤال كنم ، پس به هوش بازآمد وحضرت از أو پرسيد : چه مىبينى ؟\r\nگفت : سفيدى وسياهى بسيار مىبينم .\r\nحضرت پرسيد كه : كداميك به تو نزديكترند ؟\r\nگفت : سفيدى .\r\nحضرت فرمود كه : حق تعالى بيمار شما را آمرزيد .\r\nپس حضرت صادق عليه السّلام فرمود : هرگاه حاضر شويد نزد كسى كه مشرف بر مرگ باشد اين دعا را تلقين أو نماييد تا بگويد « 2 » .\r\n\r\n\r\n","description":"","footnote":"\r\n( 1 ) . كافى 5 / 496 .\r\n( 2 ) . كافى 3 / 124 .\r\n","page_name":" 1481 ","page_number":665},
  {"content":"\r\n\r\nوأيضا به سند معتبر از حضرت صادق عليه السّلام روايت كرده است كه : روزى رسول خدا صلّى اللّه عليه وآله وسلّم در مسجد نماز صبح گزاردند پس نظر كردند بسوى جوانى كه أو را حارثة بن مالك مىگفتند ديدند كه سرش از بىخوابى به زير مىآمد ورنگ رويش زرد شده وبدنش نحيف گشته وچشمهايش در سرش فرو رفته ، حضرت از أو پرسيدند كه : بر چه حال صبح كرده‌اى وچه حال دارى اى حارثه ؟\r\nگفت : صبح كرده‌ام يا رسول اللّه با يقين .\r\nحضرت فرمود : بر هر چيز كه دعوى كنند حقيقتي وعلامتي وگواهى هست ، حقيقت به يقين تو چيست ؟\r\nگفت : حقيقت به يقين من يا رسول اللّه اين است كه پيوسته مرا محزون وغمگين دارد وشبها مرا بيدار دارد وروزهاى گرم مرا به روزه مىدارد ودل من از دنيا رو گردانيده وآنچه در دنياست مكروه دل من گرديده وبه يقين به مرتبه‌اى رسيده كه گويا مىبينم عرش خداوندم را كه براي حساب در محشر نصب كرده‌اند وخلايق همه محشور شده‌اند وگويا من در ميان ايشانم وگويا من مىبينم أهل بهشت را كه تنعم مىنمايند در بهشت وبر كرسىها نشسته با يكديگر آشنايى مىكنند وصحبت مىدارند وتكيه كرده‌اند ، وگويا مىبينم أهل جهنم را كه در ميان جهنم معذبند واستغاثه وفرياد مىكنند وگويا زفير وآواز جهنم در گوش من است .\r\nپس حضرت به أصحاب فرمود كه : اين بنده‌اى است كه خدا دل أو را به نور ايمان منوّر گردانيده است ؛ پس فرمود : بر اين حال كه دارى ثابت باش .\r\nآن جوان گفت : يا رسول اللّه ! دعا كن كه خدا شهادت را روزى من گرداند .\r\nحضرت دعا فرمود ، چند روزى كه شد حضرت أو را با جعفر به جهاد فرستاد وبعد از نه نفر أو شهيد شد « 1 » .\r\n\r\n\r\n","description":"","footnote":"\r\n( 1 ) . رجوع شود به كافى 2 / 53 و 54 .\r\n","page_name":" 1482 ","page_number":666},
  {"content":"\r\n\r\nوبه سند معتبر وصحيح روايت كرده است از حضرت صادق عليه السّلام كه : براء بن معرور انصارى در مدينه بود وحضرت رسول صلّى اللّه عليه وآله وسلّم در مكة بود وهنوز هجرت نكرده بود وبراء به آن حضرت ايمان آورده بود ، چون وقت فوت أو شد ودر آن وقت حضرت رسول صلّى اللّه عليه وآله وسلّم با مسلمانان به جانب بيت المقدس نماز مىكردند ، پس در آن وقت وصيت نمود براء كه چون أو را دفن كنند روى أو را بسوى حضرت رسول صلّى اللّه عليه وآله وسلّم بگردانند به جانب قبله ، پس سنّت چنين جارى شد .\r\nوباز وصيت نمود در وقت فوت خود به ثلث مالش كه در مصارف خير صرف نمايند ، پس قرآن به اين نحو نازل شد وجارى شد به اين سنّت « 1 » .\r\nوبه سند معتبر از حضرت صادق عليه السّلام روايت كرده است كه : حال مردى از أصحاب رسول خدا صلّى اللّه عليه وآله وسلّم سخت شد وبسيار پريشان شد ، پس زن أو گفت أو را : كاش مىرفتى به خدمت رسول خدا صلّى اللّه عليه وآله وسلّم واز آن حضرت چيزى سؤال مىكردى ، پس آمد به خدمت رسول خدا صلّى اللّه عليه وآله وسلّم ، وچون نظر آن حضرت بر أو افتاد پيش از آنكه أو سؤال كند فرمود :\r\nهر كه از ما سؤال مىكند ما عطا مىكنيم به أو وهر كه طلب بىنيازى مىكند وسؤال نمىكند خدا أو را بىنياز مىگرداند ، پس آن مرد در خاطر خود گفت كه : مقصود حضرت از اين سخن بغير از من كسى نيست ؛ وبرگشت بسوى زن خود وآنچه از حضرت شنيده بود أو را خبر داد .\r\nپس آن زن گفت : رسول خدا صلّى اللّه عليه وآله وسلّم بشر است وغيب نمىداند ، پس برو وحاجت خود را بگو ؛ پس آن مرد برگشت به خدمت حضرت ، وچون نظر حضرت بر أو افتاد همان را فرمود كه در مرتبهء أول فرموده بود ، تا آنكه آن مرد سه مرتبه چنين كرد ودر هر مرتبه حضرت چنين مىفرمود .\r\n\r\n\r\n","description":"","footnote":"\r\n( 1 ) . كافى 3 / 254 - 255 .\r\n","page_name":" 1483 ","page_number":667},
  {"content":"\r\n\r\nپس آن مرد رفت وكلنگى به عارية گرفت وبه جانب كوه رفت وبه كوه بالا رفت وقدرى از هيزم كند وبه بازار آورد وآن هيزم را به نيم مد از آرد فروخت وآن را به خانه آورد وبا عيال خود خورد ، باز روز ديگر به كوه رفت وزيادة از آنچه در روز أول آورده بود آورد وفروخت ، پس پيوسته چنين مىكرد وجمع مىنمود تا آنكه كلنگى از براي خود خريد ، باز جمع كرد تا آنكه دو شتر وغلامي خريد ، باز كار كرد تا آنكه مال بسيار بهم رسانيد ، پس به خدمت حضرت رسول صلّى اللّه عليه وآله وسلّم آمد وحال خود را از أول تا آخر عرض كرد ، حضرت فرمود كه : من گفتم به تو كه هر كه از ما سؤال مىكند به أو عطا مىكنيم وهر كه اظهار بىنيازى مىنمايد حق تعالى أو را بىنياز مىگرداند « 1 » .\r\nوبه سند حسن از حضرت صادق عليه السّلام روايت كرده است كه : گروهى از أنصار به خدمت حضرت رسول صلّى اللّه عليه وآله وسلّم آمدند پس سلام كردند بر آن حضرت وحضرت جواب سلام ايشان فرمود ، پس گفتند : يا رسول اللّه ! ما را بسوى تو حاجتي هست .\r\nحضرت فرمود : بگوييد حاجت خود را .\r\nگفتند : حاجتي است بزرگ .\r\nفرمود : بگوييد كدام است .\r\nگفتند : حاجت ما آن است كه ضامن شوى از براي ما بر پروردگار خود بهشت را .\r\nپس حضرت سر مبارك خود را به زير افكند ودر زمين نقش مىفرمود از روى تفكر ، پس سر برداشت وفرمود : مىكنم آنچه گفتيد نسبت به شما به شرط آنكه از هيچ‌كس چيزى سؤال نكنيد .\r\nحضرت صادق عليه السّلام فرمود : ايشان چنان به آن شرط وفا كردند كه گاه بود يكى از ايشان در سفري بود وتازيانه از دست أو مىافتاد كراهت داشت از اينكه به ديگرى بگويد كه تازيانه را به من ده براي آنكه نمىخواست سؤال كند پس از أسب فرود مىآمد وتازيانه را بر مىداشت ، وگاه بود كه يكى از ايشان بر سر خوانى بود وديگرى از أو به آب نزديكتر بود\r\n\r\n\r\n","description":"","footnote":"\r\n( 1 ) . كافى 2 / 139 .\r\n","page_name":" 1484 ","page_number":668},
  {"content":"\r\n\r\nنمىگفت آن آب را به من ده تا آنكه برمىخاست وآب مىخورد « 1 » .\r\nوأيضا به سند معتبر از حضرت صادق عليه السّلام روايت كرده است كه : حضرت رسول صلّى اللّه عليه وآله وسلّم كسوه‌اى از حرير به أسامة بن زيد بخشيد ، پس اسامة آن را پوشيد وبيرون آمد ، حضرت فرمود كه : بكن اى اسامة كه اين جامه را كسى مىپوشد كه در آخرت أو را بهره‌اى نباشد ، پس قسمت كن اين جامه را ميان زنان خود « 2 » .\r\nوأيضا به سند ديگر از آن حضرت روايت كرده است كه حضرت رسول صلّى اللّه عليه وآله وسلّم به قبيلهء بنى سلمه گفت كه : كيست بزرگ ورئيس شما ؟\r\nگفتند : يا رسول اللّه ! سيد ما مردى است كه در أو بخلى هست .\r\nحضرت فرمود : كدام درد بدتر از بخل است . پس حضرت فرمود كه : بلكه سيد وبزرگ شما اين مرد سفيد پوست است كه أو براء بن معرور است « 3 » .\r\nوأيضا به سند معتبر ديگر از آن حضرت روايت كرده است كه : شخصي حضرت رسول صلّى اللّه عليه وآله وسلّم را براي طعامي دعوت نمود ، چون حضرت داخل خانهء أو شد ديد كه مرغى بر بالاى ديوار نشسته است ، پس تخمى از آن مرغ جدا شد وبه زير آمد ودر ميان ديوار ميخى بود بر آن بند شد وتخم نشكست ونيفتاد ، پس حضرت از آن حال تعجب فرمود .\r\nآن مرد گفت : يا رسول اللّه ! آيا تعجب كردى از اين تخم ؟ ! بحق آن خداوندى كه تو را به حق فرستاده است سوگند ياد مىكنم هرگز نقصانى به مال من نرسيده است .\r\nچون حضرت اين سخن را از أو شنيد برخاست واز طعام أو چيزى تناول ننمود وفرمود : هر كس نقصانى به مال أو نمىرسد خدا أو را دوست نمىدارد « 4 » .\r\nبه سند معتبر ديگر روايت كرده است از آن حضرت كه : مرد مالدارى به خدمت رسول خدا صلّى اللّه عليه وآله وسلّم آمد با جامه‌هاى پاكيزه ودر مجلس آن حضرت نشست ، پس مرد پريشانى با\r\n\r\n\r\n","description":"","footnote":"\r\n( 1 ) . كافى 4 / 21 ؛ من لا يحضره الفقيه 2 / 71 بدون ذكر سند روايت .\r\n( 2 ) . كافى 6 / 453 .\r\n( 3 ) . كافى 4 / 44 .\r\n( 4 ) . كافى 2 / 256 .\r\n","page_name":" 1485 ","page_number":669},
  {"content":"\r\n\r\nجامه‌هاى چركين آمد ودر پهلوى أو نشست ، پس آن مرد مالدار جامهء خود را از زير ران أو كشيد ، حضرت أو را عتاب نمود وفرمود : آيا ترسيدى از پريشانى أو چيزى به تو برسد ؟ گفت : نه .\r\nفرمود : پس ترسيدى كه از توانگرى تو چيزى به أو برسد ؟ گفت : نه .\r\nفرمود : پس چه باعث شد تو را كه چنين كردى ؟\r\nگفت : يا رسول اللّه ! مرا همنشينى هست كه هر قبيحى را در نظر من زينت مىدهد وهر نيكى را نزد من قبيح مىنمايد ، وبتحقيق كه نصف مال خود را به أو مىدهم براي تدارك اهانتى كه به أو رسانيدم .\r\nپس رسول خدا صلّى اللّه عليه وآله وسلّم به آن مرد پريشان خطاب نمود : آيا قبول مىنمايى ؟\r\nگفت : نه .\r\nآن مرد گفت : چرا قبول نمىكنى ؟\r\nگفت : مىترسم كه بر من داخل شود آنچه بر تو داخل شده است از عجب وتكبر « 1 » .\r\nوبه سند موثق از حضرت صادق عليه السّلام روايت كرده است كه : روزى حضرت رسول صلّى اللّه عليه وآله وسلّم در خانه نشسته بود وعايشه نزد آن حضرت بود ناگاه مردى رخصت طلبيد كه داخل شود ، پس حضرت فرمود : بد برادرى است براي قوم خود .\r\nپس عايشه برخاست وداخل خانهء ديگر شد وحضرت أو را مرخص فرمود كه داخل شود ، چون داخل شد رسول خدا صلّى اللّه عليه وآله وسلّم رو بسوى أو گردانيد وبا بشاشت وخوش‌رويى با أو سخن گفت تا آنكه فارغ شد وآن مرد بيرون رفت .\r\nچون عايشه به خدمت حضرت برگشت گفت : يا رسول اللّه ! تو أول أو را به بدى ياد كردى وچون داخل شد با روى نيكو با أو ملاقاة كردى وسخن نيك به أو گفتى !\r\nحضرت رسول خدا صلّى اللّه عليه وآله وسلّم فرمود : از جملهء بدترين بندگان خدا كسى است كه مردم\r\n\r\n\r\n","description":"","footnote":"\r\n( 1 ) . كافى 2 / 262 .\r\n","page_name":" 1486 ","page_number":670},
  {"content":"\r\n\r\nكراهت داشته باشند از همنشينى أو براي بدزبانى أو « 1 » .\r\nوبه سند معتبر ديگر از آن حضرت روايت كرده است كه : مردى به خدمت رسول خدا صلّى اللّه عليه وآله وسلّم آمد وگفت : يا رسول اللّه ! منم فلان پسر فلان بن فلان ، تا آنكه نه كس از پدران كافر خود را از براي فخر شمرد .\r\nحضرت فرمود كه : بدرستى كه تو دهم ايشان خواهى بود در جهنم « 2 » .\r\nوبه سند موثق از حضرت صادق عليه السّلام روايت كرده است كه : روزى زينب أحول عطرفروش به نزد زنان رسول خدا صلّى اللّه عليه وآله وسلّم آمد ، پس حضرت به خانه در آمد در وقتي كه أو نزد ايشان بود وحضرت به أو فرمود كه : هرگاه به نزد ما مىآيى خانه‌هاى ما خوشبو مىگردد .\r\nزينب گفت : خانه‌هاى تو به بوى تو خوشبوتر است از عطرهاى من يا رسول اللّه .\r\nپس حضرت فرمود : اى زينب ! هرگاه چيزى فروشى احسان كن به مشتريان وفريب مده ايشان را ، بدرستى كه اين بيشتر باعث پرهيزكارى است براي خدا وباقىتر مىدارد مال را « 3 » .\r\nبه سندهاى موثق ومعتبر از حضرت امام محمد باقر وامام جعفر صادق عليهما السّلام روايت كرده است كه : سمرة بن جندب را درخت خرمايى بود در باغ مردى از أنصار وخانهء انصارى بر در باغ بود وسمره مىآمد واز ميان خانهء انصارى مىگذشت وبه پاى درخت خرماى خود مىرفت بىآنكه رخصت بطلبد وايشان را خبر كند ، پس آن مرد انصارى به أو گفت : هرگاه مىخواهى كه داخل باغ شوى از ما رخصت بطلب ؛ وهر چه در اين باب با سمره سخن گفت ثمره‌اى نبخشيد .\r\nپس انصارى به خدمت حضرت رسول صلّى اللّه عليه وآله وسلّم آمد واز سمره شكايت كرد ، حضرت به نزد سمره فرستاد وشكايت انصارى را به أو پيغام فرمود وفرمود : هرگاه خواهى كه داخل\r\n\r\n\r\n","description":"","footnote":"\r\n( 1 ) . كافى 2 / 326 .\r\n( 2 ) . كافى 2 / 329 .\r\n( 3 ) . كافى 5 / 151 و 8 / 153 .\r\n","page_name":" 1487 ","page_number":671},
  {"content":"\r\n\r\nباغ شوى از ايشان رخصت بطلب ؛ وسمره از سخن حضرت نيز ابا نمود ، چون ابا كرد رسول خدا صلّى اللّه عليه وآله وسلّم فرمود : آن درخت را به من بفروش ؛ وباز ابا نمود ، پس حضرت قيمتش را زياد كرد وأو ابا نمود تا آنكه به قيمت بسيارى رسانيد وأو امتناع نمود ، پس حضرت فرمود : آن درخت را بده تا من براي تو ضامن شوم در بهشت درخت خرمايى را كه هر وقت خواهى ميوه‌اش را به آسانى توانى چيد ، باز آن بىسعادت ابا نمود ؛ پس آن حضرت در اين وقت به انصارى فرمود : برو درخت أو را بكن وبه نزد أو بيفكن كه در دين اسلام ضررى نمىباشد « 1 » .\r\nوبه سند حسن از حضرت صادق عليه السّلام روايت كرده است كه حضرت رسول صلّى اللّه عليه وآله وسلّم بر بعضي از مردگان پنج تكبير مىفرمود ودر بعضي چهار تكبير مىفرمود ، وچون چهار تكبير مىفرمود مردم مىدانستند كه آن مرده منافق است « 2 » .\r\nوبه سند حسن از امام محمد باقر عليه السّلام روايت كرده است كه : رسول خدا صلّى اللّه عليه وآله وسلّم دعا كرد كه : خداوندا ! مرا تمكين بده بر ثمامة بن أثال ، وأو يكى از رؤساى أهل شرك بود ، پس حق تعالى دعاى آن حضرت را مستجاب گردانيد وگروهى از لشكر آن حضرت به أو رسيدند وأو را أسير كرده به خدمت رسول خدا صلّى اللّه عليه وآله وسلّم آوردند ، چون حضرت را نظر بر أو افتاد فرمود : تو را ميان يكى از سه چيز مخيّر مىگردانم :\r\nأول آنكه تو را بكشم ؛ گفت : پس مرد عظيمى را كشته خواهى بود .\r\nفرمود : دوم آنكه فدا بگيرم وتو را رها كنم ؛ گفت : اگر چنين كنى بهاى مرا بسيار گران خواهى يافت ، يعنى فداى بسيارى براي من خواهند داد .\r\nفرمود : سوم آنكه بر تو منت گذاشتم . وفرمود أو را بىفديه رها كردند .\r\nپس ثمامة شهادت گفت ومسلمان شد وگفت : در أول كه تو را ديدم دانستم كه تو\r\n\r\n\r\n","description":"","footnote":"\r\n( 1 ) . رجوع شود به كافى 5 / 292 و 294 ومن لا يحضره الفقيه 3 / 103 و 233 وتهذيب الأحكام 7 / 146 .\r\nوروايت در همهء اين مصادر از امام باقر عليه السّلام نقل شده است .\r\n( 2 ) . كافى 3 / 181 ؛ تهذيب الأحكام 3 / 197 و 316 .\r\n","page_name":" 1488 ","page_number":672},
  {"content":"\r\n\r\nپيغمبر خدايى وليكن نخواستم در وقتي كه در بند تو باشم مسلمان شوم « 1 » .\r\nبه سند معتبر ديگر روايت كرده است از امام جعفر صادق عليه السّلام كه در عهد رسول خدا صلّى اللّه عليه وآله وسلّم مردى بود كه أو را « ذو النمره » مىگفتند واز همه كس قباحت منظر أو بيشتر بود وبه اين سبب أو را ذو النمره مىگفتند ، پس روزى به خدمت رسول خدا آمد وگفت : يا رسول اللّه ! خبر ده مرا از آنچه حق تعالى بر من واجب گردانيده است .\r\nپس حضرت فرمود : حق تعالى در هر شبانه روز هفده ركعت نماز بر تو واجب گردانيده است ، وروزهء ماه مبارك رمضان بر تو واجب كرده هرگاه دريابى آن را ، وحج را بر تو واجب گردانيده اگر استطاعت رفتن داشته باشى ، وزكات را بر تو واجب گردانيده ؛ وبيان مقدار وشرايط زكات براي أو نمود .\r\nپس ذو النمره گفت : سوگند ياد مىكنم بآن خداوندى كه تو را به راستى فرستاده است كه براي پروردگار خود زيادة از آنچه بر من واجب گردانيده است نخواهم كرد .\r\nحضرت فرمود : چرا زيادة از واجبات نمىكنى ؟\r\nگفت : زيرا كه مرا چنين بد صورت آفريده است .\r\nپس در آن وقت جبرئيل بر جناب رسول نازل شد وگفت : پروردگار تو مىفرمايد كه سلام أو را به ذو النمره برسانى وبگويى أو را كه : آيا راضى نيستى كه حق تعالى تو را در روز قيامت بر حسن وجمال حضرت جبرئيل مبعوث گرداند ؟\r\nپس ذو النمره گفت : اكنون راضى شدم اى پروردگار من وبعزت وجلال تو سوگند ياد مىكنم آن قدر بندگى تو را زيادة گردانم كه از من خشنود گردى « 2 » .\r\nبه سند معتبر ديگر از آن حضرت روايت كرده است كه رسول خدا صلّى اللّه عليه وآله وسلّم فرمود : اگر نه اين بود كه من نمىخواهم كه مردم بگويند محمد استعانت جست به جماعتى تا آنكه ظفر يافت بر دشمنان خود پس ايشان را كشت ، هرآينه مىزدم گردن جماعت بسيارى از\r\n\r\n\r\n","description":"","footnote":"\r\n( 1 ) . رجوع شود به كافى 8 / 299 - 300 .\r\n( 2 ) . كافى 8 / 336 .\r\n","page_name":" 1489 ","page_number":673},
  {"content":"\r\n\r\nأصحاب خود را كه مىدانم كه ايشان منافقند « 1 » .\r\nودر كتاب اختصاص وغير آن به سندهاى معتبر از حضرت صادق عليه السّلام روايت شده است كه : روزى حضرت رسول صلّى اللّه عليه وآله وسلّم اسبى از اعرابىاى به قيمت معلومى خريد وأو را بسيار خوش آمد از آن أسب ، پس گروهى از منافقان صحابه حسد بردند بر آن حضرت در آنكه به قيمت ارزان خريد آن أسب را پس به اعرابى گفتند : اگر اين أسب را به بازار مىبردى به اضعاف اين قيمت مىفروختى .\r\nپس حرصي بر اعرابى غالب شد وگفت : برمىگردم واز أو التماس مىكنم كه أسب را به من بازدهد .\r\nمنافقان گفتند كه : نه ، چنين مكن زيرا كه أو مرد صالحي است چون زر تو را بياورد منكر شو وبگو من به اين قيمت نفروختم به تو ، چون چنين گويى أسب را به تو پس خواهد داد .\r\nچون حضرت رسول صلّى اللّه عليه وآله وسلّم زر از براي أو آورد اعرابى به اغواى آن منافقان منكر شد وگفت : من أسب را به اين قيمت نفروخته‌ام .\r\nحضرت فرمود كه : بحق آن خداوندى كه مرا به راستى فرستاده است سوگند ياد مىكنم كه تو أسب را به اين قيمت به من فروختى .\r\nدر اين سخن بودند كه خزيمة بن ثابت پيدا شد ، وچون مشاجرهء حضرت را با اعرابى شنيد وبر حقيقت دعواي ايشان مطلع گرديد گفت : اى اعرابى ! من گواهى مىدهم كه أسب را به آن حضرت فروختى به اين قيمت كه مىفرمايد .\r\nاعرابى گفت : وقتي كه من أسب را مىفروختم ديگرى حاضر نبود ، تو چگونه گواه شدى ؟\r\nپس حضرت رسول صلّى اللّه عليه وآله وسلّم به خزيمة گفت كه : چگونه اين شهادت را دادى ؟\r\nخزيمة گفت : پدر ومادرم فداى تو باد ، تو از جانب خدا ما را خبر مىدهى به خبرهاى\r\n\r\n\r\n","description":"","footnote":"\r\n( 1 ) . كافى 8 / 345 .\r\n","page_name":" 1490 ","page_number":674},
  {"content":"\r\n\r\nآسمان وما تو را تصديق مىفرماييم ، وتو را تصديق نمىكنيم در ثمن يك اسبى ؟\r\nپس حضرت رسول صلّى اللّه عليه وآله وسلّم به امر الهى حكم فرمود كه شهادت أو را بجاى شهادت دو كس قبول كنند ، وبه اين سبب أو را « ذو الشهادتين » لقب كردند « 1 » .\r\nوشيخ طوسي به سند معتبر از امام جعفر صادق عليه السّلام روايت كرده است كه : گروهى آمدند به خدمت حضرت رسول خدا صلّى اللّه عليه وآله وسلّم وگفتند : يا رسول اللّه ! ضامن شو از براي ما بر پروردگار خود بهشت را .\r\nحضرت فرمود : من ضامن مىشوم به شرط آنكه مرا يارى كنيد به طول دادن سجده .\r\nگفتند : چنين باشد يا رسول اللّه . پس ضامن شد بهشت را از براي ايشان « 2 » .\r\nابن بابويه به سند معتبر از امام محمد باقر عليه السّلام روايت كرده است كه : حجامت كرد رسول خدا صلّى اللّه عليه وآله وسلّم را آزادكرده‌شده‌اى از قبيلهء بنى بياضه ، پس چون فارغ شد حضرت از أو پرسيد كه : كجاست خون ؟\r\nگفت : آشاميدم آن را .\r\nحضرت فرمود كه : تو را سزاوار نبود كه چنين كنى ، وچون چنين كردى به ناداني حق تعالى آن را حجابى گردانيد ميان تو وآتش جهنم « 3 » .\r\nوكلينى به سند معتبر از امام جعفر صادق عليه السّلام روايت كرده است كه : مردى بود زيت‌فروش ورسول خدا صلّى اللّه عليه وآله وسلّم را بسيار دوست مىداشت ، وعادت أو چنين بود كه هر روز تا مشاهدهء جمال آن حضرت نمىنمود متوجه كارى از كارهاى خود نمىشد ، وحضرت رسول صلّى اللّه عليه وآله وسلّم اين حالت را از أو يافته بود پس هرگاه كه أو پيدا مىشد حضرت از ميان مردم بلند مىشد وگردن مىكشيد تا أو به مشاهدهء جمال آن حضرت مشرف مىشد ، پس روزى از روزها به خدمت حضرت آمد وحضرت بلند شد تا أو مشاهدهء جمال آن حضرت نمود وپى كار خود روانه شد ، پس بزودى باز مراجعت نمود ، چون حضرت أو را\r\n\r\n\r\n","description":"","footnote":"\r\n( 1 ) . اختصاص 64 . ونيز رجوع شود به كافى 7 / 401 ومن لا يحضره الفقيه 3 / 108 .\r\n( 2 ) . امالى شيخ طوسي 664 .\r\n( 3 ) . من لا يحضره الفقيه 3 / 160 ؛ كافى 5 / 116 .\r\n","page_name":" 1491 ","page_number":675},
  {"content":"\r\n\r\nديد كه به آن زودى برگشت بسوى أو اشاره نمود كه : بنشين ، چون نشست حضرت فرمود :\r\nهر روز كه مرا مشاهده مىنمودى پى كارهاى خود مىرفتى امروز چرا به اين زودى مراجعت كردى ؟\r\nگفت : يا رسول اللّه ! بحق آن خداوندى كه تو را به راستى فرستاده كه امروز فرو گرفت دل مرا محبت وياد تو بحدى كه نتوانستم پى كارى رفت لهذا بزودى برگشتم كه بار ديگر از مشاهدهء جمال تو بهره‌مند گردم ؛ پس حضرت دعاى نيك از براي أو كرد وأو را ثنا گفت .\r\nپس بعد از آن ، آن حضرت چند روز أو را نديد ، چون أحوال أو را پرسيد صحابه گفتند كه : چند روز است كه ما أو را نديديم ، پس رسول خدا صلّى اللّه عليه وآله وسلّم نعلين در پاى كشيد وبا أصحاب خود روانه شد تا به بازار زيت‌فروشان رسيد ، پس در دكان أو كسى را نيافت ، چون حال أو را از همسايگان أو سؤال كرد گفتند : يا رسول اللّه ! أو به رحمت الهى واصل شد وأو نزد ما امين وراستگو بود مگر آنكه در أو يك خصلت بد بود .\r\nحضرت فرمود كه : آن چه خصلت بود ؟\r\nگفتند : از پى زنان مىرفت وعشق بازى با ايشان مىكرد .\r\nرسول خدا صلّى اللّه عليه وآله وسلّم فرمود : بخدا سوگند ياد مىكنم كه أو مرا آن قدر دوست مىداشت كه اگر برده‌فروش مىبود خدا أو را مىآمرزيد « 1 » .\r\nمؤلف گويد : يعنى برده‌فروشى كه آزادان را فروشد .\r\nودر كتاب تمحيص روايت كرده است از جناب امام رضا عليه السّلام كه جناب رسول صلّى اللّه عليه وآله وسلّم متوجه بعضي از غزوات خود گرديده بود در اثناى راه گروهى به آن جناب رسيدند ، از ايشان پرسيد كه : شما كيستيد ؟\r\nگفتند : ما مؤمنانيم يا رسول اللّه .\r\nآن جناب فرمود : ايمان شما به چه مرتبه رسيده است ؟\r\n\r\n\r\n","description":"","footnote":"\r\n( 1 ) . كافى 8 / 77 - 78 .\r\n","page_name":" 1492 ","page_number":676},
  {"content":"\r\n\r\nگفتند : صبر مىكنيم نزد بلاها وشكر الهى بجا مىآوريم در وقت نعمت وراضى هستيم به قضاهاى خدا .\r\nپس آن جناب فرمود : بردبارانند دانايانند نزديك است كه از دانايى به مرتبهء پيغمبران رسيده باشند . پس به ايشان خطاب نمود : اگر چنانيد كه مىگوييد پس بنا مكنيد خانه‌اى را كه در آن ساكن نخواهيد شد وجمع مكنيد چيزى را كه نخواهيد خورد وبپرهيزيد از عقوبت پروردگارى كه بازگشت شما همه بسوى اوست « 1 » .\r\nوكلينى به سند معتبر روايت كرده است كه : روزى حضرت رسول صلّى اللّه عليه وآله وسلّم نشسته بود ناگاه زن عريانى به خدمت آن حضرت آمد ودر پيش روى حضرت ايستاد وگفت : يا رسول اللّه ! من زنا كرده‌ام مرا پاك گردان وحد خدا را بر من جارى كن . پس مردى از عقب آن رسيد وجامه‌اى بر سر أو افكند .\r\nحضرت فرمود : اين زن چه نسبت دارد به تو ؟\r\nگفت : يا رسول اللّه ! زوجهء من است ومن با كنيز خود خلوت كردم وأو از غيرت چنين كرد .\r\nحضرت فرمود : ببر أو را به خانهء خود ؛ وفرمود : چون غيرت بر زنى غالب شد ديده‌اش بالاى رودخانه را از پايين آن فرق نمىكند « 2 » .\r\nوأيضا به سند معتبر از امام جعفر صادق عليه السّلام روايت كرده است كه : مردى از أنصار در زمان رسول خدا صلّى اللّه عليه وآله وسلّم به سفري رفت وعهد كرد با زن خود كه از خانه بيرون نرود تا أو برگردد ، چون أو بيرون رفت پدر آن زن بيمار شد پس آن زن به خدمت حضرت رسول صلّى اللّه عليه وآله وسلّم فرستاد وگفت : شوهرم به سفر رفته است ومرا سفارش كرده است كه از خانه بيرون نروم تا أو برگردد ودر اين وقت پدرم بيمار شده است ، آيا رخصت مىفرمايى كه به عيادت أو بروم ؟\r\n\r\n\r\n","description":"","footnote":"\r\n( 1 ) . التمحيص 61 ؛ كافى 2 / 48 .\r\n( 2 ) . كافى 5 / 505 .\r\n","page_name":" 1493 ","page_number":677},
  {"content":"\r\n\r\nحضرت فرمود : در خانهء خود بنشين وأطاعت شوهر خود بكن .\r\nپس بيمارى پدرش سنگين شد وبار ديگر به خدمت رسول خدا صلّى اللّه عليه وآله وسلّم فرستاد ورخصت طلبيد ؛ حضرت باز همان جواب فرمود .\r\nتا آنكه پدرش وفات يافت وفرستاد واز حضرت رخصت طلبيد كه برود وبر پدرش نماز كند ، باز حضرت فرمود : بنشين در خانهء خود وأطاعت كن شوهر خود را .\r\nچون پدرش را دفن كردند حضرت به نزد آن زن فرستاد كه : بدرستى كه حق تعالى آمرزيد تو را وپدر تو را به سبب اطاعتى كه شوهر خود را كردى « 1 » .\r\nوأيضا به سند صحيح از امام محمد باقر عليه السّلام روايت كرده است كه : حضرت رسول صلّى اللّه عليه وآله وسلّم در روز نحر رفتند به بيرون مدينه وبر شتر برهنه سوار بودند وگذشتند بر جماعتى از زنان ، پس ايستادند وفرمودند : اى گروه زنان ! تصدق كنيد وأطاعت نماييد شوهران خود را بدرستى كه أكثر شما در آتش جهنم خواهيد بود .\r\nچون سخن حضرت را شنيدند گريستند ، پس زنى از ايشان برخاست وعرض كرد : يا رسول اللّه ! ما با كافران در جهنم خواهيم بود ؟ ! وبخدا سوگند كه ما كافر نيستيم .\r\nحضرت فرمود : شما كافريد به حق شوهران خود « 2 » .\r\nوأيضا به سند معتبر از حضرت صادق عليه السّلام روايت كرده است كه : روزى خطبه‌اى خواند رسول خدا صلّى اللّه عليه وآله وسلّم براي زنان ودر خطبهء خود فرمود : اى گروه زنان ! تصدق كنيد هر چند به زيورهاى شما باشد وهر چند به يك خرما باشد وهر چند به نصف خرما باشد بدرستى كه بيشتر شما هيزم جهنميد زيرا كه شما دشنام بسيار مىدهيد وكفران نعمت خويشان خود مىكنيد .\r\nپس زنى از بنى سليم كه أو را عقلي بود گفت : يا رسول اللّه ! آيا نيستيم ما مادر فرزندان كه مشقت حمل مىكشيم وشير مىدهيم ؟ آيا نيستند از جملهء ما دختران در خانه\r\n\r\n\r\n","description":"","footnote":"\r\n( 1 ) . كافى 5 / 513 .\r\n( 2 ) . كافى 5 / 514 .\r\n","page_name":" 1494 ","page_number":678},
  {"content":"\r\n\r\nصبركننده وخواهران مهربان ؟\r\nپس حضرت از براي أو رقت نمود وفرمود : شماييد زنان بار حمل كشنده ومادر فرزندان وشيردهندگان ايشان ومهربان نسبت به فرزندان وخويشان ، اگر نه آن بود كه با شوهران خود بد سلوك مىكنيد هرآينه نمازگزارنده‌اى از شما داخل جهنم نمىشد « 1 » .\r\nوبه سند معتبر از أسباط بن سالم منقول است كه : به خدمت حضرت صادق عليه السّلام رفتم ، از أحوال عمر بن مسلم سؤال فرمود .\r\nگفتم : صالح است وخوب است اما ترك تجارت كرده است .\r\nحضرت سه مرتبه فرمود : كار شيطان است ، مگر نمىداند كه رسول خدا صلّى اللّه عليه وآله وسلّم تجارت فرمود واز قافله‌اى كه از شام آمدند متاع ايشان را خريد وآن قدر نفع بهم رسانيد كه قرضش را ادا فرمود وبر خويشان قسمت نمود ؟ خدا مىفرمايد : « مردانى كه غافل نمىگرداند ايشان را تجارت وبيع از ياد خدا واقامهء صلاة ودادن زكات » « 2 » وعلما وأهل سنّت كه قصه‌خوانانند مىگويند أصحاب پيغمبر تجارت نمىكردند ، دروغ مىگويند تجارت مىكردند اما نماز را ترك نمىكردند در وقت فضيلت ؛ چنين كسى أفضل است از كسى كه به نماز حاضر شود وتجارت نكند « 3 » .\r\nودر حديث معتبر منقول است كه : چون زنان به خدمت حضرت رسول صلّى اللّه عليه وآله وسلّم هجرت كردند زنى آمد كه أو را امّ حبيب مىگفتند وزنان را ختنه مىكرد ، حضرت فرمود : اى امّ حبيب ! آن كارى كه داشتى هنوز دارى ؟\r\nگفت : بلى يا رسول اللّه مگر آنكه نهى فرمايى ومن ترك كنم .\r\nحضرت فرمود : نه بلكه حلال است ، بيا تا تو را بياموزم كه چه بايد كرد ، چون ختنه كنى زنان را بسيار به ته مبر واندكى بگير كه رو را نورانىتر ورنگ را صافىتر مىگرداند ونزد شوهر عزيزتر مىدارد .\r\n\r\n\r\n","description":"","footnote":"\r\n( 1 ) . كافى 5 / 514 .\r\n( 2 ) . ترجمهء آيهء 37 سورهء نور .\r\n( 3 ) . كافى 5 / 75 .\r\n","page_name":" 1495 ","page_number":679},
  {"content":"\r\n\r\nپس امّ عطيه خواهر أو آمد كه زنان را مشاطگى مىكرد ، حضرت به أو فرمود : چون زنان را مشاطگى كنى براي جلا دادن پارچه‌هاى جامه بر روى ايشان ماليدن خوب نيست آبروى ايشان را مىبرد « 1 » ، وموهاى ديگران را به موى ايشان پيوند مكن « 2 » .\r\nدر كتاب سليم بن قيس هلالي كه به نظر اين قاصر رسيده روايت كرده است از سلمان وأبو ذر ومقداد كه گروهى از منافقان جمع شدند وگفتند : محمد صلّى اللّه عليه وآله وسلّم ما را خبر مىدهد از بهشت واز آنچه خدا مهيا كرده است در آن براي دوستان خود از نعمتها وما را خبر مىدهد از جهنم واز آنچه خدا مهيا كرده است در آن براي دشمنان خود وأهل معصيت خود از عقوبتها وخوارىها ، اگر راست مىگويد ما را خبر دهد از پدران ما ومادران ما واز جاهاى ما در بهشت ودوزخ تا أحوال ومنزلت خود را در دنيا وآخرت بدانيم .\r\nاين خبر به رسول خدا صلّى اللّه عليه وآله وسلّم رسيد وبلال را امر فرمود كه مردم را ندا كند تا در مسجد حاضر شوند ، پس جمع شدند مردم تا آنكه مسجد پر شد ومسجد تنگى مىكرد بر اهلش ، پس بيرون آمد حضرت غضبناك وجامه را از دستها وپاهاى مبارك خود بر زده بود تا آنكه بر منبر بالا رفت وحمد وثناى الهى بجا آورد وفرمود : اى گروه مردمان ! من بشرى هستم مثل شما كه حق تعالى وحى نموده است بسوى من ومرا مخصوص گردانيده است به رسالت خود وبرگزيده است مرا براي پيغمبرى خود ومرا زيادتى داده است بر جميع فرزندان آدم ومرا مطلع گردانيده است بر آنچه خواست از غيب خود ، پس بپرسيد از آنچه خواهيد ، پس بحق آن خداوندى كه جانم در قبضهء قدرت اوست سوگند مىخورم كه هر كه سؤال كند از من از پدر ومادر خود واز جاى خود در بهشت ودوزخ البتة أو را خبر مىدهم ، اينك جبرئيل در دست راست من ايستاده است واز جانب پروردگار مرا خبر مىدهد ، پس هر چه خواهيد بپرسيد .\r\nپس برخاست مرد مؤمني كه محب خدا ورسول بود وگفت : اى پيغمبر خدا ! من\r\n\r\n\r\n","description":"","footnote":"\r\n( 1 ) . كافى 5 / 118 .\r\n( 2 ) . اين قسمت از روايت ديگرى است كه در همان جلد كافى صفحه 119 آمده است .\r\n","page_name":" 1496 ","page_number":680},
  {"content":"\r\n\r\nكيستم ؟\r\nحضرت فرمود : تويى عبد اللّه پسر جعفر ، وجعفر نام همان پدرى بود كه مردم أو را به آن منسوب مىساختند .\r\nچون آن مؤمن نسبش را صحيح يافت شاد شد ونشست .\r\nپس برخاست مرد منافقى بد باطن كه دشمن خدا ورسول أو بود وگفت : يا رسول اللّه ! من كيستم ؟\r\nحضرت فرمود : تو فلان پسر فلانى ، وبه جاى پدر أو نام شبانى از قبيلهء بنى عصمه را برد ، وبنى عصمه بدترين شعبه‌هاى قبيلهء بنى ثقيف بودند كه معصيت كردند خدا را وخدا ايشان را ذليل گردانيد .\r\nپس آن منافق با نهايت مذلت وخوارى نشست ورسوا گرديد در ميان مردم ، وپيش از آن مردم را گمان آن بود كه أو به حسب ونسب وبزرگى از بزرگان قريش است ونجيبى از نجباى ايشان است .\r\nپس برخاست منافق ديگر كه دلش مبتلا به شك وشبهه بود وپرسيد : يا رسول اللّه ! من در بهشت خواهم بود يا در دوزخ ؟\r\nحضرت فرمود : در جهنم خواهى بود با مذلت وخوارى . وأو نيز با نهايت شرمسارى ورسوايى نشست .\r\nپس عمر بن الخطاب برخاست واز ترس آنكه رسوا شود گفت : يا رسول اللّه ! راضى شديم به پروردگارى خدا ، ودين اسلام را براي خود پسنديديم ، وتو را پيغمبر خود دانستيم ، وپناه مىبريم به خدا از غضب أو وغضب رسول أو ، پس عفو كن از ما يا رسول اللّه تا خدا از تو عفو كند وعيبهاى ما را بپوشان تا حق تعالى پردهء عصمت بر تو بپوشاند .\r\nپس حضرت فرمود : اگر سؤالي دارى بكن .\r\nعمر گفت : عفو كن از أمت خود ؛ وصرفهء خود را در سؤال كردن ندانست .\r\nپس حضرت أمير المؤمنين عليه السّلام برخاست وعرض كرد : نسب مرا بيان فرما يا رسول اللّه تا مردم خويشى وقرابت مرا نسبت به تو بدانند .\r\n\r\n","description":"","footnote":"","page_name":" 1497 ","page_number":681},
  {"content":"\r\n\r\nحضرت فرمود : يا علي ! حق تعالى آفريد مرا وتو را از دو عمود از نور كه در زير عرش آويخته بودند وتنزيه وتقديس حق تعالى مىكردند پيش از آنكه حق تعالى خلايق را بيافريند به دو هزار سال ، پس از آن دو عمود نور دو نطفهء سفيد آفريد كه بر هم پيچيده بودند ، پس آن دو نطفه را منتقل گردانيد از پشتهاى بزرگوار به رحمهاى پاكيزه تا آنكه نصف آن دو نطفه را در صلب عبد اللّه قرار داد ونصف ديگر را در صلب أبو طالب ، پس از يك جزو آن دو نطفه من بهم رسيدم واز جزو ديگر تو بهم رسيدى چنانكه حق تعالى فرموده است  وَهُوَ الَّذِي خَلَقَ مِنَ الْماءِ بَشَراً فَجَعَلَهُ نَسَباً وَصِهْراً وَكانَ رَبُّكَ قَدِيراً  « 1 »\r\nيعنى : « اوست خداوندى كه آفريد از آب ، نطفهء بشرى را ، پس گردانيد أو را نسبى ودامادى ، وپروردگار تو بر همه چيز قادر است » ، پس مراد از آن بشر حضرت أمير المؤمنين عليه السّلام است كه با رسول خدا صلّى اللّه عليه وآله وسلّم نسب قرابت ونسب دامادى را جمع كرده است .\r\nپس حضرت فرمود : يا علي ! تو از منى ومن از توام ، مخلوط گرديده است گوشت تو به گوشت من وخون تو به خون من وتويى سبب ووسيله ميان خدا وخلق أو بعد از من ، پس هر كه انكار ولايت تو كند قطع كرده است سببي را كه ميان أو وخدا بوده است كه أو را به درجات عاليه مىرسانيده . يا علي ! خدا شناخته نشده است مگر به من وبعد از من به تو ، هر كه انكار ولايت تو كند انكار پروردگارى حق تعالى كرده است . يا علي ! تو نشانهء بزرگ خدايى در زمين وتو ركن أعظم خدايى در قيامت ، پس هر كه در قيامت در سايهء مرحمت تو باشد أو رستگار است زيرا كه حساب خلايق با توست ؛ وبازگشت ايشان بسوى توست ؛ وميزان قيامت ، ميزان توست ؛ وصراط ، صراط توست ؛ وموقف قيامت ؛ موقف توست ؛ وحساب آن روز ، حساب توست ؛ پس هر كه ميل كند بسوى تو نجات مىيابد وهر كه مخالفت تو نمايد هلاك مىشود .\r\n\r\n\r\n","description":"","footnote":"\r\n( 1 ) . سورهء فرقان : 54 .\r\n","page_name":" 1498 ","page_number":682},
  {"content":"\r\n\r\nپس دو مرتبه فرمود : خداوندا ! تو گواه باش ؛ واز منبر فرود آمد « 1 » .\r\nوأيضا سليم بن قيس در كتاب مذكور روايت كرده است از سلمان فارسي كه : هرگاه قريش در مجالس خود مىنشستند ومردى از أهل بيت را مىديدند كه مىگذرد سخن خود را قطع مىكردند ، روزى نشسته بودند پس مردى از ايشان گفت : مثل محمد در ميان أهل بيتش مثل درخت خرمايى است كه در مزبله بوده باشد ، چون اين خبر به حضرت رسول صلّى اللّه عليه وآله وسلّم رسيد در غضب شد پس بيرون آمد وبه مسجد رفت وبر منبر بالا رفت ونشست تا مردم جمع شدند ، پس برخاست وحمد وثناى الهى ادا نمود وفرمود : اى گروه مردمان ! من كيستم ؟\r\nگفتند : تويى رسول خدا .\r\nفرمود : منم رسول خدا ومنم محمد بن عبد اللّه بن عبد المطلب ؛ ونسب شريف خود را ذكر كرد تا نزار . پس فرمود : من وأهل بيت من نوري چند بوديم كه حركت مىكرديم در پيش عرش الهى پيش از آنكه حق تعالى آدم را بيافريند به دو هزار سال ، وهرگاه كه آن نور تسبيح الهى مىكرد ملائكة به تسبيح أو تسبيح مىگفتند ، وچون حق تعالى حضرت آدم عليه السّلام را آفريد آن نور مقدس را در صلب أو قرار داد وآن نور را در صلب آدم عليه السّلام ، پس آن زمين فرستاد ، پس آن نور را در كشتى داخل گردانيد در صلب حضرت نوح عليه السّلام ، پس آن نور در صلب حضرت إبراهيم عليه السّلام بود كه أو را به آتش انداختند ؛ وپيوسته نور ما را نقل مىكرد در بزرگوارترين صلب‌ها تا آنكه بيرون آورد گوهر شريف ما را از بهترين معدنها ورويانيد شجرهء طيبهء ما را از بهترين مغرسها از آباى شريف وأمهات طيبه كه هيچ‌يك از ايشان ملاقاة نكردند با يكديگر به زنا ، بدرستى كه ما فرزندان عبد المطلب بزرگواران أهل بهشتيم يعنى من وعلى وجعفر وحمزه وحسن وحسين وفاطمه ومهدى آخر الزمان ( عج ) ، وبدرستى كه حق تعالى نظر كرد بسوى أهل زمين واز همهء ايشان دو مرد را اختيار كرد : يكى از آنها منم كه مرا به رسالت ونبوت فرستاد ، وديگرى علي بن أبي طالب\r\n\r\n\r\n","description":"","footnote":"\r\n( 1 ) . كتاب سليم بن قيس 201 - 203 .\r\n","page_name":" 1499 ","page_number":683},
  {"content":"\r\n\r\nاست ، پس وحى كرد بسوى من كه بگيرم أو را برادر خود ودوست خود ووزير خود ووصىّ خود وخليفهء خود در ميان أمت خود ، بدرستى كه أو ولىّ نفس هر مؤمن است بعد از من ، هر كه به أو دوستى كند خدا به أو دوستى كند وهر كه به أو دشمنى كند خدا به أو دشمنى كند ، ودوست نمىدارد أو را مگر مؤمني ودشمن نمىدارد أو را مگر كافرى ، وأو ميخ زمين است بعد از من ، زمين به بركت أو قرار مىگيرد ، واوست كلمهء تقوى كه محبت أو موجب نجات از آتش جهنم است ، واوست ريسمان محكم خدا كه توسل به أو موجب نجات است ، آيا مىخواهيد كه فرونشانيد نور خدا را به دهانها وخدا تمام‌كننده است نور خود را هر چند نخواهند كافران ؟ پس بدرستى كه حق تعالى بعد از ما نظر كرد بسوى خلايق ويازده وصى از ميان ايشان انتخاب كرد از أهل بيت من وگردانيد ايشان را برگزيدگان أمت من يكى بعد از ديگرى مانند ستاره‌هاى آسمان كه هرگاه ستاره‌اى پنهان مىشود ديگرى به عوض آن طالع مىگردد ، ايشان پيشوايان هدايت كنندگان وهدايت يافتگانند ، ضرر نمىرساند به ايشان مكر كسى كه به ايشان مكر كند ونه واگذاشتن كسى كه ايشان را يارى نكند ، ايشانند حجّتهاى خدا در زمين وگواهان حق تعالى در ميان خلق وخزينه‌داران علم اويند وبيان كنندگان وحى اويند ومعدنهاى حكمت اويند ، هر كه ايشان را أطاعت كند خدا را أطاعت كرده است وهر كه ايشان را نافرمانى كند خدا را معصيت كرده است ، ايشان با قرآنند وقرآن با ايشان است ، از قرآن جدا نمىشوند تا در حوض كوثر بر من وارد شوند ، پس برساند هر كه حاضر است به غايبان آنچه گفتم در حق ايشان .\r\nپس سه مرتبه فرمود : خدايا ! تو گواه باش « 1 » .\r\n\r\n\r\n","description":"","footnote":"\r\n( 1 ) . كتاب سليم بن قيس 203 - 205 .\r\n","page_name":" 1500 ","page_number":684},
  {"content":"\r\n\r\n\r\nباب پنجاه ويكم در بيان أحوال أولاد أمجاد آن حضرت است\r\n\r\n","description":"","footnote":"","page_name":" 1501 ","page_number":685},
  {"content":"\r\n . \r\n","description":"","footnote":"","page_name":" 1502 ","page_number":686},
  {"content":"\r\n\r\nدر قرب الإسناد به سند معتبر از حضرت صادق عليه السّلام روايت كرده است كه : از براي رسول خدا صلّى اللّه عليه وآله وسلّم از خديجة متولد شدند طاهر وقاسم وفاطمه وامّ كلثوم ورقيه وزينب .\r\nفاطمه را به حضرت أمير المؤمنين تزويج نمود ؛ وتزويج كرد به أبو العاص بن ربيعه كه از بنى أمية بود زينب را ؛ وبه عثمان بن عفان امّ كلثوم را ، وپيش از آنكه به خانهء أو برود به رحمت الهى واصل شد ، وبعد از أو حضرت رقيه را به أو تزويج نمود .\r\nپس از براي حضرت رسول صلّى اللّه عليه وآله وسلّم در مدينه إبراهيم متولد شد از ماريهء قبطيه كه به هديه فرستاده بود از براي آن حضرت پادشاه اسكندريه با استر اشهبى وبعضي هداياى ديگر « 1 » .\r\nوابن بابويه به سند معتبر از آن حضرت روايت كرده است كه : از براي رسول خدا صلّى اللّه عليه وآله وسلّم متولد شد از خديجة قاسم وطاهر - ونام طاهر ، عبد اللّه بود - وامّ كلثوم ورقيه وزينب وفاطمه .\r\nحضرت أمير المؤمنين عليه السّلام فاطمه را تزويج نمود ؛ وتزويج نمود زينب را أبو العاص بن ربيع وأو مردى بود از بنى أمية ؛ وعثمان بن عفان امّ كلثوم را تزويج نمود وپيش از آنكه به خانهء أو برود به رحمت الهى واصل شد ، پس چون به جنگ بدر رفتند حضرت رسول صلّى اللّه عليه وآله وسلّم رقيه را به أو تزويج نمود .\r\nوبراي آن حضرت إبراهيم از ماريهء قبطيه متولد شد وأو كنيزى بود امّ ولد « 2 » .\r\nوشيخ طبرسى وابن شهرآشوب وديگران روايت كرده‌اند كه : أولاد أمجاد آن مفخر\r\n\r\n\r\n","description":"","footnote":"\r\n( 1 ) . قرب الإسناد 9 .\r\n( 2 ) . خصال 404 .\r\n","page_name":" 1503 ","page_number":687},
  {"content":"\r\n\r\nعباد از غير خديجة بهم نرسيدند مگر إبراهيم كه از ماريه بوجود آمد « 1 » .\r\nومشهور آن است كه براي آن حضرت سه پسر بوجود آمد : أول قاسم وآن حضرت را به آن سبب أبو القاسم كنيت كردند وأو پيش از بعثت آن جناب متولد شد ؛ دوم عبد اللّه كه بعد از بعثت متولد شد وبه اين سبب أو را ملقب به طيب وطاهر گردانيدند ؛ سوم إبراهيم « 2 » .\r\nوبعضي گفته‌اند كه : پسران آن حضرت پنج تن بودند ، وطيب وطاهر را نام دو پسر ديگر مىدانند غير عبد اللّه « 3 » ، وقول أول اشهر وأصح است .\r\nومشهور آن است كه قاسم پيش از عبد اللّه متولد شد وبعضي بر عكس گفته‌اند ، وبه اتفاق هر دو در طفوليت در مكهء معظمه به رياض جنت ارتحال نمودند ، وإبراهيم در مدينهء طيبه روح مطهرش بسوى آشيان رحمت پرواز نمود « 4 » .\r\nومشهور آن است كه دختران آن حضرت چهار نفر بودند وهمه از حضرت خديجة بوجود آمدند :\r\nأول - زينب ، وحضرت پيش از بعثت وحرام شدن دختر به كافران دادن أو را به أبى العاص بن ربيع تزويج نمود ، وامامه دختر أبى العاص از أو بوجود آمد وحضرت أمير المؤمنين عليه السّلام بعد از حضرت فاطمه به مقتضاى وصيت آن حضرت امامه را به نكاح خود درآورد وبعد از شهادت آن حضرت مغيرة بن نوفل بن حارثة بن عبد المطلب أو را به حبالهء خود درآورد « 5 » .\r\nوابن بابويه به سند معتبر روايت كرده است كه : امامه بنت أبو العاص كه دختر زينب بود بعد از وفات حضرت فاطمه عليها السّلام حضرت أمير المؤمنين أو را تزويج نمود وبعد از شهادت\r\n\r\n\r\n","description":"","footnote":"\r\n( 1 ) . إعلام الورى 141 ؛ مناقب ابن شهرآشوب 1 / 209 ؛ كشف الغمة 2 / 136 ؛ كامل ابن أثير 2 / 307 .\r\n( 2 ) . رجوع شود به إعلام الورى 140 و 141 ومناقب ابن شهرآشوب 1 / 209 والوفا بأحوال المصطفى 677 - 678 .\r\n( 3 ) . تاريخ طبري 2 / 211 ؛ سيرهء ابن حبان 408 ؛ كامل ابن أثير 2 / 307 .\r\n( 4 ) . رجوع شود به استيعاب 1 / 56 و 4 / 1818 ومناقب ابن شهرآشوب 1 / 209 .\r\n( 5 ) . رجوع شود به إعلام الورى 140 والبداية والنهاية 5 / 256 .\r\n","page_name":" 1504 ","page_number":688},
  {"content":"\r\n\r\nآن حضرت به نكاح مغيرة بن نوفل درآمد ، پس أو را مرض شديد عارض شد كه زبانش بند آمد ، پس حضرت امام حسن وامام حسين عليهما السّلام بر بالين أو حاضر شدند در وقتي كه أو قادر بر سخن گفتن نبود وأو را بر وصيت داشتند با آنكه مغيره كراهت داشت وصيت أو را ، پس به أو مىگفتند كه : آزاد كردى فلان غلام را ؟ وأو اشاره به سر خود مىكرد كه بلى ، پس مىگفتند كه فلان كار را از براي تو بكنند ؟ واشاره به سر خود مىكرد كه بلى ، وبه اين روش وصيت كرد وآن دو بزرگوار اجازهء وصيت أو نمودند « 1 » .\r\nومنقول است كه : أبو العاص در جنگ بدر أسير شد وزينب قلاده‌اى كه حضرت خديجة به أو داده بود به نزد حضرت فرستاد براي فداى شوهر خود ، چون حضرت را نظر بر آن قلادة افتاد خديجة را ياد نمود ورقت كرد واز صحابه طلب نمود كه فداى أو را ببخشند وأبو العاص را بىفدا رها كنند ، صحابه چنين كردند ورسول خدا صلّى اللّه عليه وآله وسلّم از أبو العاص شرط گرفت چون به مكة برگردد زينب را به خدمت حضرت فرستد وأو به شرط خود وفا نمود وزينب را فرستاد « 2 » وبعد از آن خود به مدينه آمد ومسلمان شد « 3 » چنانكه مجملى از قصهء أو سابقا مذكور شد . وزينب در مدينه در سال هفتم هجرت « 4 » - وبه روايتي در سال هشتم « 5 » - به رحمت ايزدى واصل شد .\r\nدوم - رقيه ، وگويند كه أو را عتبه پسر أبو لهب تزويج نمود در مكة وپيش از دخول أو را طلاق گفت ، ودر مدينه عثمان أو را تزويج نمود وعبد اللّه از أو بوجود آمد ودر كودكى مرد .\r\nورقيه در مدينه به رحمت ايزدى واصل شد در هنگامى كه جنگ بدر رو داد « 6 » .\r\nسوم - امّ كلثوم ، وأو را نيز عثمان بعد از رقيه تزويج نمود ، وگويند كه در سال هفتم\r\n\r\n\r\n","description":"","footnote":"\r\n( 1 ) . من لا يحضره الفقيه 4 / 198 ؛ تهذيب الأحكام 8 / 258 و 9 / 241 .\r\n( 2 ) . مجمع البيان 2 / 559 ؛ تاريخ طبري 2 / 43 - 44 .\r\n( 3 ) . مناقب ابن شهرآشوب 1 / 209 .\r\n( 4 ) . مناقب ابن شهرآشوب 1 / 209 .\r\n( 5 ) . تاريخ طبري 2 / 144 ؛ المنتظم 3 / 349 ؛ البداية والنهاية 5 / 268 .\r\n( 6 ) . إعلام الورى 140 ؛ البداية والنهاية 5 / 268 .\r\n","page_name":" 1505 ","page_number":689},
  {"content":"\r\n\r\nهجرت به رحمت ايزدى واصل شد « 1 » .\r\nمؤلف گويد : آنچه از روايات ظاهر شد كه تزويج ووفات امّ كلثوم پيش از تزويج ووفات رقيه بوده است « 2 » ، أقوى وأصح است ، هر چند ثاني اشهر است ؛ وجمعى از علماى خاصه وعامه را اعتقاد آن است كه رقيه وامّ كلثوم دختران خديجة بودند از شوهر ديگر كه پيش از رسول خدا صلّى اللّه عليه وآله وسلّم داشته وحضرت ايشان را تربيت كرده بود ودختر حقيقي آن جناب نبودند « 3 » ؛ وبعضي گفتند كه : دختران هاله خواهر خديجة بوده‌اند « 4 » . وبر نفى اين دو قول روايت معتبره دلالت مىكند . وبدان كه مخالفان بر شيعه شبهه مىكنند كه اگر عثمان مسلمان نمىبود رسول خدا صلّى اللّه عليه وآله وسلّم دو دختر خود را به أو تزويج نمىنمود واين شبهه باطل است به چند وجه :\r\nأول - آنكه ممكن است كه تزويج كردن حضرت دختران خود را يا دختران خديجة را به أو پيش از آن باشد كه حق تعالى حرام گرداند دختر دادن به كافران را چنانكه به اتفاق مخالفان حضرت زينب را به أبو العاص تزويج نمود در مكة در وقتي كه أو كافر بود ، وهمچنين رقيه وامّ كلثوم را بنا بر مشهور ميان مخالفان به عتبه وعتيق كه پسران أبو لهب بودند وكافر بودند تزويج نموده بود پيش از آنكه به عثمان تزويج نمايد « 5 » .\r\nجواب دوم آنكه مسلمان بودن أو در وقتي كه حضرت دختران خود را به أو تزويج نمود ، منافاة ندارد با آنكه در آخر به انكار كردن نصّ أمير المؤمنين عليه السّلام وساير كارهايى كه موجب كفر است از أو صادر شد كافر ومرتد شده باشد .\r\nجواب سوم كه جواب حق است آن است كه ايشان داخل منافقان بودند وبراي خوف\r\n\r\n\r\n","description":"","footnote":"\r\n( 1 ) . بحار الأنوار 22 / 167 به نقل از المنتقى في مولود المصطفى .\r\n( 2 ) . قرب الإسناد 9 ؛ خصال 404 .\r\n( 3 ) . مناقب ابن شهرآشوب 1 / 209 ، ودر آن وهمچنين در بحار الأنوار 22 / 152 نام دختران را « زينب ورقيه » ذكر نموده‌اند .\r\n( 4 ) . مناقب ابن شهرآشوب 1 / 206 ، ودر آن وهمچنين در بحار الأنوار 22 / 191 نام دختران را « رقيه وزينب » ذكر نموده‌اند .\r\n( 5 ) . مناقب ابن شهرآشوب 1 / 209 .\r\n","page_name":" 1506 ","page_number":690},
  {"content":"\r\n\r\nوطمع به ظاهر اظهار به اسلام مىكردند ودر باطن كافر بودند ، وحق تعالى حكم فرموده بود براي حكم ومصالح كه آن حضرت بر ايشان در ظاهر حكم اسلام جارى گرداند ودر طهارت ومناكحه وميراث دادن وساير احكام ظاهر ايشان را با مسلمانان شريك گرداند ، لهذا آن حضرت در هيچ حكمي از احكام ايشان را از مسلمانان جدا نمىكرد واظهار نفاق ايشان نمىنمود .\r\nوچنانكه خاصه وعامه روايت كرده‌اند : آن جناب بر عبد اللّه بن ابىّ كه مشهور به نفاق بود بعد از مردن نماز گزارد « 1 » براي تأليف قلب ايشان ، پس اگر دختر به عثمان داده باشد بنابر آنكه در ظاهر مسلمان بوده است دلالت نمىكند بر آنكه در باطن كافر نبوده است وتأليف قلب ايشان ودختر خواستن از ايشان ودختران دادن به ايشان در ترويج دين اسلام واعلاى كلمهء حق مدخليت عظيم داشت ، ودر اينها مصالح بسيار بود كه أكثر آنها بر عاقل متأمل پوشيده نيست ، واگر آن جناب اظهار نفاق ايشان مىنمود واسلام ظاهر ايشان را قبول نمىفرمود با آن جناب بغير از قليلي از ضعفا نمىماندند چنانكه بعد از آن جناب با أمير المؤمنين عليه السّلام بغير از سه چهار نفر نماندند ، وتفصيل اين سخن بعد از اين مذكور خواهد شد ان شاء اللّه تعالى .\r\nچهارم - حضرت فاطمه عليها السّلام است كه تفصيل أحوال آن جناب بعد از اين در مجلد ديگر بيان خواهد شد ان شاء اللّه تعالى .\r\nكلينى وقطب راوندى به سندهاى معتبر از يزيد بن خليفه روايت كرده‌اند كه گفت : من در خدمت امام جعفر صادق عليه السّلام بودم كه عيسى بن عبد اللّه قمى از آن جناب پرسيد : آيا زنان به نماز جنازة حاضر مىشوند ؟\r\nحضرت فرمود : مغيرة بن أبي العاص دعوى كرد كه در روز أحد من شكستم دندان رسول خدا صلّى اللّه عليه وآله وسلّم را ولبهاى مبارك آن حضرت را شكافتم ، ودروغ گفت ؛ ودعوى كرد كه من حمزه عليه السّلام را كشته‌ام ، ودروغ گفت ؛ ودر جنگ خندق با مشركان به جنگ رسول\r\n\r\n\r\n","description":"","footnote":"\r\n( 1 ) . تفسير عياشى 2 / 101 ؛ كامل ابن أثير 2 / 291 - 292 ؛ البداية والنهاية 5 / 31 .\r\n","page_name":" 1507 ","page_number":691},
  {"content":"\r\n\r\nخدا صلّى اللّه عليه وآله وسلّم آمد ودر شبى كه كافران گريختند ، حق تعالى خواب را بر أو مسلط كرد وبيدار نشد تا صبح طالع شد وترسيد كه مبادا أو را بگيرند ، پس جامهء خود را بر سر پيچيد وبه نحوى داخل مدينه شد كه كسى أو را نشناخت وخود را چنان مىنمود كه مردى است از بنى سليم كه پيوسته براي عثمان أسب وگوسفند وروغن مىآورد وهمه جا أحوال خانهء عثمان را پرسيد تا به خانهء أو رسيد ودر خانهء أو پنهان شد ، چون عثمان به خانه آمد گفت :\r\nواي بر تو دعوى كردى كه تير وسنگ به جانب رسول خدا صلّى اللّه عليه وآله وسلّم انداخته‌اى ولب ودندانش را خسته كرده‌اى ودعوى كردى كه حمزه را كشته‌اى ، به اين حال چرا به مدينه آمده‌اى ؟ أو حال خود را نقل كرد .\r\nچون دختر پيغمبر صلّى اللّه عليه وآله وسلّم كه در خانهء عثمان بود شنيد كه أو دعوى كرده است كه با پدر وعمش چنين كرده است فرياد برآورد وصدا به گريه بلند كرد ، پس عثمان به نزد أو آمد وأو را ساكت گردانيد وسفارش نمود أو را كه : پدر خود را خبر مده كه مغيره در خانهء من است ؛ زيرا كه اعتقاد نداشت وحى الهى بر حضرت رسول صلّى اللّه عليه وآله وسلّم نازل مىشود .\r\nپس دختر حضرت فرمود : من هرگز دشمن پدرم را از أو پنهان نخواهم كرد .\r\nعثمان چون اين را شنيد ومىدانست كه حضرت رسول صلّى اللّه عليه وآله وسلّم خون مغيره را هدر كرده وفرموده : هر كه أو را ببيند بكشد ، لهذا مغيره را در زير كرسي پنهان كرد وقطيفه‌اى بر روى آن كرسي افكند ، پس در اين وقت وحى بر رسول خدا صلّى اللّه عليه وآله وسلّم نازل شد كه مغيره در خانهء عثمان است .\r\nحضرت رسول صلّى اللّه عليه وآله وسلّم أمير المؤمنين عليه السّلام را طلبيد وفرمود : شمشير خود را بردار وبرو به خانهء دختر پسر عم خود ، واگر مغيره را در آنجا بيابى أو را بكش .\r\nچون علي عليه السّلام به خانهء عثمان آمد ومغيره را در خانه نديد برگشت وگفت : يا رسول اللّه ! أو را نديدم .\r\nحضرت فرمود : جبرئيل مرا خبر مىدهد كه أو را در زير كرسي كه جامه‌ها بر روى آن مىگذارند پنهان كرده است .\r\nپس بعد از بيرون رفتن أمير المؤمنين عليه السّلام عثمان دست عم خود مغيره را گرفت وبه\r\n\r\n","description":"","footnote":"","page_name":" 1508 ","page_number":692},
  {"content":"\r\n\r\nخدمت حضرت آورد ؛ وبه روايت ديگر : خود تنها به خدمت حضرت آمد .\r\nوچون رسول خدا صلّى اللّه عليه وآله وسلّم را نظر بر أو افتاد سر به زير افكند ومتوجه أو نگرديد ، وآن حضرت بسيار صاحب حيا وكريم بود ؛ پس عثمان گفت : يا رسول اللّه ! اين عم من است مغيره وبحق آن خداوندى كه تو را به راستى فرستاده است سوگند مىخورم كه تو أو را أمان داده بودى يا آنكه من أو را أمان داده بودم .\r\nحضرت صادق عليه السّلام فرمود : من سوگند ياد مىكنم بحق آن خداوندى كه آن حضرت را به راستى فرستاده بود كه عثمان دروغ گفت وأو را أمان نداده بود .\r\nپس حضرت از أو رو گردانيد ، آن بىحيا به جانب راست حضرت آمد وبار ديگر آن سخن را اعاده كرد ورسول خدا صلّى اللّه عليه وآله وسلّم رو از أو گردانيد ؛ باز به جانب چپ آمد وآن سوگند وسخن دروغ را اعاده كرد ، تا آنكه چهار مرتبه چنين كرد ، در مرتبهء چهارم آن جناب فرمود : براي تو أو را أمان دادم سه روز ، اگر بعد از سه روز أو را در مدينه يا حوالي مدينه بيابم به قتل خواهم رسانيد .\r\nپس چون پشت كرد أو ، حضرت فرمود : خداوندا ! لعنت كن مغيره را ، ولعنت كن هر كه أو را در خانهء خود جا دهد ، ولعنت كن كسى را كه أو را سوار گرداند ، ولعنت كن كسى را كه أو را طعام دهد ، ولعنت كن كسى را كه أو را آب دهد ، ولعنت كن كسى را كه تهيهء سفر أو بكند ، ولعنت كن كسى را كه به أو مشكى بدهد يا كفشى بدهد يا دلو ورسنى بدهد يا ظرفى بدهد يا پالان شترى بدهد ، واينها را مىشمرد به دست راست خود تا ده چيز شمرد .\r\nپس عثمان أو را به خانهء خود برد ودر خانهء خود جا داد وأو را طعام داد وآب داد وچهار پاى سواري داد وجميع تهيهء سفرش را مهيا كرد وجميع آنچه حضرت لعنت كرده بود بر كنندهء آن همه را بجا آورد ، ودر روز چهارم أو را سوار كرد واز مدينه بيرون كرد ؛ هنوز آن ملعون از خانه‌هاى مدينه به در نرفته بود كه حق تعالى راحلهء أو را هلاك كرد ؛ وچون قدرى پياده رفت كفشش پاره شد وخون از پايش روان شد ، پس به چهار دست وپا راه رفت تا آنكه زانوهايش مجروح شد ومانده شد وبناچار در زير درخت خارى قرار گرفت ، پس وحى بر رسول خدا صلّى اللّه عليه وآله وسلّم نازل شد كه آن ملعون در فلان موضع است\r\n\r\n","description":"","footnote":"","page_name":" 1509 ","page_number":693},
  {"content":"\r\n\r\nوحضرت رسول صلّى اللّه عليه وآله وسلّم أمير المؤمنين عليه السّلام را طلبيد وفرمود : تو وعمار ويك مرد ديگر برويد ومغيره را در زير فلان درخت بكشيد - وبه روايت ديگر : حضرت زيد وزبير را فرستاد - پس چون به آن موضع رسيدند - به روايت أول حضرت أمير المؤمنين عليه السّلام أو را به قتل رسانيد ؛ وبه روايت ثاني : زيد بن حارثه به زبير گفت : بگذار من أو را بكشم كه دعوى مىكرد برادر مرا كشته است ؛ ومرادش از برادر ، جناب حمزه بود زيرا كه حضرت رسول صلّى اللّه عليه وآله وسلّم زيد وحمزه را با يكديگر برادر كرده بود - چون عثمان خبر قتل أو را شنيد به نزد دختر رسول خدا صلّى اللّه عليه وآله وسلّم آمد وگفت : تو پدر خود را خبر كردى كه مغيره در خانهء من است تا أو كشته شد ، آن مظلومهء شهيده سوگند ياد كرد به خدا كه من خبر براي حضرت نفرستادم وآن ملعون تصديق أو نكرد وچوب جهاز شتر را گرفت وبسيار بر أو زد وأو را خسته ومجروح گردانيد ، پس آن مظلوم به خدمت پدر خود فرستاد واز عثمان شكايت كرد وحال خود را به آن حضرت عرض كرد ، در جواب أو فرستاد كه : حياى خود را نگاه دار كه بسيار قبيح است كه زنى كه صاحب حسب ونسب ودين باشد هر روز شكايت از شوهر خود نمايد ، پس چند مرتبهء ديگر فرستاد وبه خدمت آن حضرت شكايت كرد ودر هر مرتبه رسول خدا صلّى اللّه عليه وآله وسلّم چنين جواب فرمود ، تا آنكه در مرتبهء چهارم فرستاد كه : مرا كشت ، در اين مرتبه آن حضرت علي بن أبي طالب را طلبيد وفرمود كه : شمشير خود را بردار وبرو به خانهء دختر پسر عم خود وأو را به نزد من بياور ، واگر عثمان مانع شود ونگذارد أو را به شمشير خود بكش ، وحضرت بىتابانه از عقب أو روانه شد واز شدت اندوه گويا حيران گرديده بود .\r\nچون حضرت رسول صلّى اللّه عليه وآله وسلّم به در خانهء عثمان رسيد حضرت أمير المؤمنين عليه السّلام آن شهيدهء مظلومه را بيرون آورده بود ، چون نظرش به آن جناب افتاد صدا به گريه بلند كرد وحضرت نيز از مشاهدهء حال أو بسيار گريست وأو را با خود به خانه آورد ، وچون به خانه داخل شد پشت خود را گشود وبه پدر بزرگوار خود نمود ، رسول خدا صلّى اللّه عليه وآله وسلّم ديد كه پشتش تمام سياه ومجروح گرديده است پس حضرت سه مرتبه فرمود : چرا تو را كشت خدا أو را بكشد .\r\n\r\n","description":"","footnote":"","page_name":" 1510 ","page_number":694},
  {"content":"\r\n\r\nواين در روز يكشنبه بود ، وچون شب شد عثمان در پهلوى جاريهء دختر رسول خوابيد وبه أو زنا كرد ، پس روز دوشنبه وسه‌شنبه آن مظلومه بر بستر درد وألم خوابيد ودر روز چهارشنبه به اعلاى درجات شهيدان ملحق گرديد ، پس مردم براي نماز آن شهيده حاضر شدند ورسول خدا صلّى اللّه عليه وآله وسلّم با جنازهء أو بيرون آمد وحضرت فاطمهء زهرا عليها السّلام را امر نمود كه با زنان مؤمنان همه همراه جنازهء أو بيايند وعثمان نيز همراه جنازة بيرون آمده بود ، وچون نظر مبارك حضرت بر أو افتاد فرمود كه : هر كه ديشب در پهلوى جاريه خوابيده است همراه اين جنازة نيايد ، تا سه مرتبه حضرت اين را فرمود وأو برنگشت تا آنكه در مرتبهء چهارم فرمود : برگردد يا آنكه نام أو وپدرش را خواهم گفت وأو را رسوا خواهم گردانيد ؛ چون عثمان ترسيد كه حضرت كفر ونفاق أو را ظاهر گرداند بر غلام خود تكيه كرده دست بر شكم خود گرفت وبه خدمت رسول خدا صلّى اللّه عليه وآله وسلّم آمد وگفت : يا رسول اللّه ! دلم درد مىكند مرا رخصت ده كه برگردم واين را براي اين گفت كه رسوا نگردد ، پس برگشت وحضرت فاطمه وزنان مؤمنان ومهاجران بر جنازهء آن شهيدهء مظلومه نماز كردند وبرگشتند « 1 » .\r\nوأيضا كلينى به سند موثق روايت كرده است كه مردى از آن حضرت پرسيد كه : آيا از فشار قبر كسى رهايى مىيابد ؟\r\nرسول خدا صلّى اللّه عليه وآله وسلّم فرمود كه : پناه مىبرم به خدا از آنچه بسيار كم است كسى كه از آن رهايى يابد . پس رسول خدا صلّى اللّه عليه وآله وسلّم فرمود : چون عثمان رقيهء مظلومه را شهيد كرد وأو را دفن كردند حضرت رسول صلّى اللّه عليه وآله وسلّم نزد قبر أو ايستاد وسر به جانب آسمان بلند كرد وآب از ديده‌هاى مباركش ريخت پس به مردم گفت كه : به خاطر آوردم ستمى را كه بر اين مظلومه واقع شد وبراي أو ايستادم در درگاه خدا واز خدا طلبيدم كه أو را به من ببخشد از فشار قبر .\r\nپس رسول خدا صلّى اللّه عليه وآله وسلّم فرمود كه : خداوندا ! ببخش رقيه را به من از فشار قبر ؛\r\n\r\n\r\n","description":"","footnote":"\r\n( 1 ) . رجوع شود به كافى 3 / 251 وخرايج 1 / 94 .\r\n","page_name":" 1511 ","page_number":695},
  {"content":"\r\n\r\nوحق تعالى أو را به أو بخشيد « 1 » .\r\nوأيضا به سند معتبر از آن حضرت روايت كرده است كه : چون رقيه دختر رسول خدا صلّى اللّه عليه وآله وسلّم وفات يافت ، حضرت رسول أو را خطاب نمود كه : ملحق شو به گذشتگان شايستهء ما عثمان بن مظعون وأصحاب أو ، وجناب فاطمه عليها السّلام بر شفير قبر نشسته بود وآب از ديدهء غم رسيده‌اش در قبر مىريخت ورسول خدا صلّى اللّه عليه وآله وسلّم آب ديدهء آن نور ديدهء خود را به جامهء خود پاك مىكرد ودر كنار قبر ايستاده بود ودعا مىكرد پس فرمود : من دانستم ضعف وناتوانى أو را واز حق تعالى سؤال كردم كه أو را أمان دهد از فشار قبر « 2 » .\r\nوابن إدريس به سند صحيح از امام محمد باقر عليه السّلام روايت كرده است كه : رسول خدا صلّى اللّه عليه وآله وسلّم دختر به دو منافق داد كه يكى أبو العاص پسر ربيع ، وآن ديگرى كه عثمان بود ، حضرت براي تقيه نام نبرد « 3 » .\r\nوعياشى روايت كرده است كه از حضرت صادق عليه السّلام پرسيدند كه : آيا رسول خدا صلّى اللّه عليه وآله وسلّم دختر خود را به عثمان داد ؟\r\nحضرت فرمود كه : بلى .\r\nراوي گفت كه : چون دختر آن حضرت را شهيد كرد ، باز دختر ديگر به أو داد ؟ !\r\nحضرت فرمود : بلى وحق تعالى در آن واقعه اين آية را فرستاد  وَلا يَحْسَبَنَّ الَّذِينَ كَفَرُوا أَنَّما نُمْلِي لَهُمْ خَيْرٌ لِأَنْفُسِهِمْ إِنَّما نُمْلِي لَهُمْ لِيَزْدادُوا إِثْماً وَلَهُمْ عَذابٌ مُهِينٌ  « 4 » يعنى :\r\n« گمان نكنند آنان كه كافر شده‌اند آنكه ما مهلتى كه مىدهيم ايشان را بهتر است از براي ايشان واز براي جانهاى ايشان ، مهلت نمىدهيم ايشان را مگر براي آنكه زيادة گردانند گناه را ، واز براي ايشان است عذابي خواركننده » « 5 » .\r\n\r\n\r\n","description":"","footnote":"\r\n( 1 ) . كافى 3 / 236 .\r\n( 2 ) . كافى 3 / 241 .\r\n( 3 ) . سرائر 3 / 565 .\r\n( 4 ) . سورهء آل عمران : 178 .\r\n( 5 ) . تفسير عياشى 1 / 207 ، ودر آن نام امام صادق عليه السّلام ذكر نشده است .\r\n","page_name":" 1512 ","page_number":696},
  {"content":"\r\n\r\n\r\nفصل در بيان أحوال حضرت إبراهيم وبعضي از أحوال ماريه مادر أو\r\nبه اتفاق خاصه وعامه مادر إبراهيم ماريهء قبطيه بود ، ومشهور آن است كه ولادت أو در مدينه شد در سال هشتم هجرت ، وچون وفات يافت از عمر شريفش يك سال وده ماه وهشت روز گذشته بود « 1 » - وبه روايت ديگر : يك سال وشش ماه وچند روز « 2 » - وأو را در بقيع دفن كردند .\r\nواشهر آن است كه : ماريه را مقوقس پادشاه اسكندريه براي آن جناب فرستاده بود « 3 » ؛ وبعضي گفته‌اند كه : نجاشي فرستاده بود « 4 » .\r\nابن بابويه به سند معتبر روايت كرده است كه از حضرت صادق عليه السّلام پرسيدند كه : به چه علت پسر از براي رسول خدا صلّى اللّه عليه وآله وسلّم بعد از أو نماند ؟\r\nحضرت فرمود : زيرا كه حق تعالى محمد صلّى اللّه عليه وآله وسلّم را پيغمبر آفريده بود وعلي عليه السّلام را براي وصايت أو خلق كرده بود ، اگر پسرى از آن جناب مىماند هرآينه سزاوارتر بود به وصايت از أمير المؤمنين عليه السّلام نزد مردم ، پس وصايت آن جناب ثابت نمىشد « 5 » .\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 209 .\r\n( 2 ) . إعلام الورى 141 .\r\n( 3 ) . قرب الإسناد 9 ؛ استيعاب 4 / 1912 ؛ سيرهء ابن حبان 407 .\r\n( 4 ) . تفسير قمى 1 / 179 .\r\n( 5 ) . علل الشرايع 131 .\r\n","page_name":" 1513 ","page_number":697},
  {"content":"\r\n\r\nوابن شهرآشوب از ابن عباس روايت كرده است كه : روزى حضرت نشسته بود وبر ران چپش إبراهيم پسرش را نشانده بود وبر ران راست خود امام حسين عليه السّلام را نشانده بود ويك مرتبه اين را مىبوسيد ويك مرتبه أو را ، ناگاه آن جناب را حالت وحى عارض شد ، وچون آن حالت از أو زايل گرديد فرمود كه : جبرئيل از جانب پروردگار من آمد وگفت :\r\nاى محمد ! پروردگارت تو را سلام مىرساند ومىگويد كه : اين دو را براي تو جمع نخواهد كرد يكى را فداى ديگرى گردان .\r\nپس حضرت نظر كرد بسوى إبراهيم وگريست ، ونظر كرد بسوى سيد الشهدا وگريست ، پس فرمود كه : إبراهيم مادرش ماريه است وچون بميرد كسى بغير از من بر أو محزون نخواهد شد ، ومادر حسين فاطمه است وپدرش على است كه پسر عم من وبمنزلهء گوشت وخون من است ، وچون أو بميرد دخترم وپسر عمم هر دو اندوهناك مىشوند ومن نيز بر أو محزون مىگردم ، ومن اختيار مىكنم حزن خود را بر حزن ايشان ؛ اى جبرئيل ! فداى حسين كردم إبراهيم را وبه فوت أو راضى شدم .\r\nپس بعد از سه روز مرغ روح إبراهيم به جنان نعيم پرواز نمود وبعد از آن حضرت رسول صلّى اللّه عليه وآله وسلّم هرگاه امام حسين عليه السّلام را مىديد أو را به سينهء خود مىچسبانيد ولبهاى أو را مىمكيد ومىگفت : فداى تو شوم اى آن كسى كه إبراهيم را فداى تو كردم « 1 » .\r\nوكلينى وبرقى به سند معتبر از حضرت موسى بن جعفر عليه السّلام روايت كرده‌اند كه : چون إبراهيم فرزند رسول خدا صلّى اللّه عليه وآله وسلّم از دنيا رحلت نمود در فوت أو سه امر غريب به ظهور آمد :\r\nأول آنكه در آن روز آفتاب گرفت پس مردم گفتند : آفتاب از براي مردن فرزند رسول خدا صلّى اللّه عليه وآله وسلّم گرفت ، حضرت چون اين را شنيد بر منبر بر آمد وحق تعالى را حمد وثنا گفت وفرمود : أيها الناس ! بدرستى آفتاب وماه دو آيتند از آيات خدا وحركت مىكنند به امر خدا وفرمانبردار اويند ومنكسف نمىشوند براي مردن كسى واز براي زندگى كسى ، پس چون منكسف شوند هر دو يا يكى از اينها نماز بجا آوريد ، پس از منبر به زير آمد وبا مردم\r\n\r\n\r\n","description":"","footnote":"\r\n( 1 ) . مناقب ابن شهرآشوب 4 / 88 - 89 .\r\n","page_name":" 1514 ","page_number":698},
  {"content":"\r\n\r\nنماز كسوف را ادا نمود ، وچون سلام گفت فرمود : يا علي ! برخيز وكارسازى فرزند من بكن ؛ پس حضرت أمير المؤمنين عليه السّلام برخاست وإبراهيم را غسل داد وحنوط وكفن كرد وبه جانب قبرستان برد وحضرت رسول صلّى اللّه عليه وآله وسلّم همراه جنازة رفت تا نزديك قبر أو رسيد ، پس مردم گفتند : حضرت رسول صلّى اللّه عليه وآله وسلّم از بسيارى جزع وحزن فرزند خود فراموش كرد كه بر أو نماز گزارد ، پس حضرت برخاست وفرمود كه : جبرئيل مرا خبر داد به آنچه شما گفته بوديد من از شدت جزع فراموش كرده‌ام نماز بر فرزند خود را ونه چنان است كه شما گمان كرده‌ايد وليكن خداوند لطيف خبير بر شما پنج نماز واجب كرده است واز براي مردگان شما از هر نمازى يك تكبير اختيار كرده است وامر كرده است مرا كه نماز نگزارم مگر بر كسى كه نماز گزارده باشد .\r\nپس حضرت فرمود : يا علي ! به قبر پائين رو وفرزند مرا در لحد گذار . پس حضرت أمير المؤمنين عليه السّلام داخل قبر شد وآن طائر قدسي را در آشيان لحد گذاشت پس مردم گفتند : سزاوار نيست احدى را كه فرزند خود را در لحد گذارد ودر قبر فرزند خود داخل شود زيرا كه حضرت رسول صلّى اللّه عليه وآله وسلّم داخل قبر فرزند خود نشد ؛ پس حضرت فرمود : أيها الناس ! بر شما حرام نيست داخل قبرهاى فرزند خود بشويد وليكن من أيمن نيستم كه اگر يكى از شما داخل قبر فرزند خود شود وبندهاى كفن أو را بگشايد از آنكه شيطان بر أو مسلط شود وأو را بدارد بر جزعي كه باعث حبط اجر أو شود ، پس حضرت از نزديك قبر مراجعت نمود « 1 » .\r\nوكلينى به سند معتبر از حضرت امام محمد باقر وامام جعفر صادق عليهما السّلام روايت كرده است كه : چون حضرت رسول صلّى اللّه عليه وآله وسلّم نزد قبر إبراهيم فرزند خود حاضر شد در جانب قبلهء قبر نشست وفرمود إبراهيم را سرازير به قبر داخل كردند وفرمود قبرش را بلند كردند « 2 » .\r\nوبه سند معتبر ديگر از حضرت صادق عليه السّلام روايت كرده است كه : چون حضرت\r\n\r\n\r\n","description":"","footnote":"\r\n( 1 ) . كافى 3 / 208 ؛ محاسن 2 / 29 .\r\n( 2 ) . رجوع شود به كافى 3 / 194 و 199 .\r\n","page_name":" 1515 ","page_number":699},
  {"content":"\r\n\r\nإبراهيم از دنيا رحلت نمود آب از ديده‌هاى مبارك حضرت رسول صلّى اللّه عليه وآله وسلّم فرو ريخت وفرمود كه : ديده مىگريد ودل اندوهناك مىشود ونمىگويم چيزى كه باعث غضب پروردگار گردد .\r\nپس خطاب كرد به إبراهيم كه : ما بر تو اندوهناكيم اى إبراهيم . پس در قبر إبراهيم رخنه‌اى مشاهده نمود وبه دست خود آن رخنه را اصلاح كرد وفرمود : هرگاه احدى از شما عملي كند بايد كه محكم بكند . پس فرمود كه : ملحق شو به سلف شايستهء خود عثمان بن مظعون « 1 » .\r\nودر روايت ديگر منقول است كه : چون حضرت بر إبراهيم گريست صحابه به آن حضرت گفتند كه : تو هم گريه مىكنى ؟ حضرت فرمود : اين گريهء جزع نيست گريهء رحمت است وهر كه رحم نكند أو را رحم نمىكنند « 2 » .\r\nوكلينى به سند معتبر از حضرت صادق عليه السّلام روايت كرده است كه : نزد قبر إبراهيم فرزند رسول خدا صلّى اللّه عليه وآله وسلّم به قدرت الهى درخت خرمايى رسته بود كه سايه بر آن قبر مطهر مىافكند وبه هر طرف كه آفتاب مىگشت به اعجاز حضرت رسول صلّى اللّه عليه وآله وسلّم درخت به آن سو مىگشت كه آفتاب بر قبر نتابد ، تا آنكه آن درخت خرما خشكيد وقبر ناپديد گرديد وديگر كسى ندانست كه آن در كجاست « 3 » .\r\nوأيضا به سند معتبر از آن حضرت روايت كرده است كه آن حضرت به يكى از أصحاب خود فرمود كه : چون به مدينه روى برو بسوى غرفهء مادر إبراهيم كه آن مسكن حضرت رسول صلّى اللّه عليه وآله وسلّم ومحل نماز آن حضرت بود « 4 » .\r\nوعلي بن إبراهيم وابن بابويه به سندهاى موثق ومعتبر از حضرت أمير المؤمنين وحضرت امام محمد باقر وامام جعفر صادق عليهم السّلام روايت كرده‌اند كه : چون إبراهيم فرزند\r\n\r\n\r\n","description":"","footnote":"\r\n( 1 ) . كافى 3 / 262 .\r\n( 2 ) . امالى شيخ طوسي 388 .\r\n( 3 ) . كافى 3 / 254 .\r\n( 4 ) . كافى 4 / 560 ؛ تهذيب الأحكام 3 / 17 .\r\n","page_name":" 1516 ","page_number":700},
  {"content":"\r\n\r\nرسول خدا صلّى اللّه عليه وآله وسلّم به رحمت الهى واصل شد آن حضرت محزون شد بر أو به حزن شديدي ، پس عايشه به آن جناب گفت : چرا اين قدر اندوهناكى بر إبراهيم ؟ أو نبود مگر فرزند جريح قبطي كه هر روز به نزد ماريه مىرود وبيرون مىآيد . پس حضرت رسول صلّى اللّه عليه وآله وسلّم بسيار در غضب شد وحضرت أمير المؤمنين عليه السّلام را طلبيد كه شمشير خود را بگير وسر جريح را از براي من بياور .\r\nحضرت أمير عليه السّلام شمشير را برداشت وفرمود : پدر ومادرم فداى تو باد يا رسول اللّه مرا پى كارى كه مىفرستى زود به عمل آورم مانند سيخ سرخ كرده كه در ميان پشم شتر فرو مىرود يا آنكه تأمّل وتثبّت كنم تا حقيقت آن امر بر من ظاهر شود ؟\r\nحضرت فرمود : تثبّت وتأمّل بكن ومبادرت به آن منما .\r\nپس حضرت أمير عليه السّلام بسوى جريح رفت ، وبه يك روايت « 1 » جريح در باغي بود ، حضرت چون در باغ را زد وجريح آمد كه در بگشايد ، از رخنهء در آثار غضب از جبين مبارك حضرت مشاهده كرد وشمشير برهنه‌اى در دست آن جناب ديد ترسيد ودر را نگشود ، حضرت از ديوار باغ بالا رفت وجريح گريخت وآن جناب از عقب أو شتافت ، چون نزديك شد كه حضرت به أو برسد بر درخت خرما بالا رفت ، چون حضرت به نزديك أو رسيد خود را از درخت انداخت ، چون بر زمين افتاد عورتش گشوده شد ونظر آن جناب بىاختيار بر عورت أو افتاد وديد كه آلت مردان وزنان هيچ‌يك ندارد « 2 » .\r\nوبه روايت ديگر : حضرت بسوى غرفهء إبراهيم رفت واز ديوار غرفه بالا رفت ، چون نظر جريح بر آن جناب افتاد گريخت وخود را به زير افكند وبر درخت خرمايى بالا رفت ، وچون حضرت به پاى درخت رسيد فرمود : از درخت به زير آي ، جريح گفت : يا علي ! از خدا بترس وگمان بد به من مبر كه آلتهاى مردى مرا پاك بريده‌اند ، پس عورت خود را گشود ونظر حضرت بر عورت أو افتاد ، وبه هر حال حضرت أو را برداشت وبه\r\n\r\n\r\n","description":"","footnote":"\r\n( 1 ) . اين همان روايت تفسير قمى 2 / 99 مىباشد .\r\n( 2 ) . رجوع شود به تفسير قمى 2 / 99 و 318 وخصال 563 .\r\n","page_name":" 1517 ","page_number":701},
  {"content":"\r\n\r\nخدمت حضرت رسول صلّى اللّه عليه وآله وسلّم آورد ، حضرت رسول صلّى اللّه عليه وآله وسلّم از أو پرسيد كه : اى جريح ! حال خود را نقل كن كه چرا چنين شده‌اى .\r\nگفت : يا رسول اللّه ! قاعدهء قبطيان آن است كه از خدمتكاران ايشان هر كه داخل خانهء ايشان مىشود أو را خواجة سراى مىكنند ، وچون قبطيان به غير قبطيان انس نمىگيرند پدر ماريه مرا با أو به خدمت شما فرستاد كه به نزد أو روم وخدمت أو كنم ومؤنس أو باشم .\r\nپس حضرت رسول صلّى اللّه عليه وآله وسلّم فرمود : شكر مىكنم خداوندى را كه هميشه بديها را از ما أهل بيت دور مىگرداند وكذب دروغگويان را ظاهر مىكند ؛ پس حق تعالى اين آية را فرستاد  يا أَيُّهَا الَّذِينَ آمَنُوا إِنْ جاءَكُمْ فاسِقٌ بِنَبَإٍ فَتَبَيَّنُوا أَنْ تُصِيبُوا قَوْماً بِجَهالَةٍ فَتُصْبِحُوا عَلى ما فَعَلْتُمْ نادِمِينَ  « 1 » كه ترجمه‌اش سابقا مذكور شد « 2 » ، پس حق تعالى آيات قذف را كه سنّيان مىگويند براي عايشه نازل شد از براي بيان كفر عايشه ونفاق أو فرستاد .\r\nوعلي بن إبراهيم به سند معتبر ديگر روايت كرده است كه : عبد اللّه بن بكير از حضرت امام جعفر صادق عليه السّلام پرسيد كه : فداى تو شوم آيا حضرت رسول صلّى اللّه عليه وآله وسلّم در وقتي كه امر فرمود كه جريح قبطي را بكشند آيا مىدانست اين نسبت بر أو افترا است يا آنكه نمىدانست وحق تعالى به سبب تثبّت كردن حضرت أمير المؤمنين عليه السّلام كشتن را از آن قبطي دفع كرد ؟\r\nحضرت فرمود : بلكه رسول خدا صلّى اللّه عليه وآله وسلّم مىدانست كه آن افتراء است واز براي مصلحت آن امر را فرمود ، واگر رسول خدا صلّى اللّه عليه وآله وسلّم حكم جز به كشتن أو مىنمود حضرت أمير عليه السّلام تا أو را نمىكشت بر نمىگشت ، وليكن آن جناب براي آن اين حكم را فرمود كه شايد عايشه چون بداند كه كسى به ناحق به گفتهء أو كشته مىشود از گناه خود برگردد ، پس بر نگشت وبر أو دشوار ننمود كه مرد مسلمانى به دروغ أو كشته شود « 3 » .\r\n\r\n\r\n","description":"","footnote":"\r\n( 1 ) . سورهء حجرات : 6 .\r\n( 2 ) . تفسير قمى 2 / 319 .\r\n( 3 ) . تفسير قمى 2 / 319 .\r\n","page_name":" 1518 ","page_number":702},
  {"content":"\r\n\r\n\r\nباب پنجاه ودوم در بيان عدد زنان آن حضرت ومجمل أحوال ايشان است\r\n\r\n","description":"","footnote":"","page_name":" 1519 ","page_number":703},
  {"content":"\r\n . \r\n","description":"","footnote":"","page_name":" 1520 ","page_number":704},
  {"content":"\r\n\r\nابن بابويه به سند معتبر از حضرت صادق عليه السّلام روايت كرده است كه : حضرت رسول صلّى اللّه عليه وآله وسلّم پانزده زن تزويج كرد وبا سيزده نفر از ايشان مقاربت نمود ، وچون به دار آخرت رحلت نمود نه زن در حبالهء آن حضرت بودند .\r\nاما آن دو زن كه حضرت با ايشان مقاربت ننمود يكى عمره بود وديگرى سنا .\r\nوآن سيزده زن كه با ايشان مقاربت نموده بود : أول ايشان حضرت خديجة دختر خويلد بود ، وسوده « 1 » دختر زمعه ، پس امّ سلمه ونام أو هند بود ودختر أبى أمية بود ، پس عايشه دختر أبو بكر كه امّ عبد اللّه كنيت أو بود ، پس حفصة دختر عمر ، پس زينب دختر خزيمة بن الحارث كه أو را « امّ المساكين » مىگفتند ، پس زينب دختر جحش ، پس رمله دختر أبو سفيان كه امّ حبيب « 2 » كنيت أو بود ، پس ميمونه دختر حارث ، پس زينب دختر عميس وجويرية دختر حارث ، پس صفيه دختر حي بن اخطب ، وزنى كه نفس خود را به حضرت رسول صلّى اللّه عليه وآله وسلّم بخشيد وآن خوله دختر حكيم سلمى است .\r\nوآن جناب را دو خاصه بود كه چنانكه به زنان قسمت مىرسانيد در شبها به ايشان قسمت مىرسانيد يكى ماريه بود وديگرى ريحانهء خندفيه .\r\nوآن نه زن كه در وقت وفات آن جناب در خانهء حضرت بودند : عايشه ، حفصة ، امّ سلمه ، زينب دختر جحش ، ميمونه دختر حارث ، امّ حبيب دختر أبو سفيان ، صفيه دختر حي بن اخطب ، جويرية دختر حارث ، سوده دختر زمعه بودند . وبهترين همه خديجة\r\n\r\n\r\n","description":"","footnote":"\r\n( 1 ) . در مصدر « سوره » ذكر شده است .\r\n( 2 ) . در مصدر « امّ حبيبه » ذكر شده است .\r\n","page_name":" 1521 ","page_number":705},
  {"content":"\r\n\r\nدختر خويلد بود ، وبعد از أو امّ سلمه ، وبعد از أو ميمونه دختر حارث « 1 » .\r\nوأيضا به سند معتبر از امام محمد باقر عليه السّلام روايت كرده است كه : خدا رحمت كند خواهران از أهل بهشت را . پس حضرت نام برد ايشان را : أسماء دختر عميس خثعميه كه أول نزد جعفر بن أبي طالب عليه السّلام بود ؛ سلمى دختر عميس خثعميه خواهر أسماء كه در خانهء حمزه بود ؛ وپنج زن از قبيله بنى هلال كه يكى از ايشان ميمونه دختر حارث است كه نزد حضرت رسول صلّى اللّه عليه وآله وسلّم بود ، دوم امّ الفضل كه نزد عباس بود ونام أو هند بود ، سوم غميصا مادر خالد بن وليد ، چهارم عزه كه در قبيلهء ثقيف زن حجاج بن غلاظ بود ، پنجم حميده بود كه أو فرزندى نداشت « 2 » .\r\nوكلينى به سند معتبر روايت كرده است در بيان عدد زنان رسول خدا صلّى اللّه عليه وآله وسلّم وصفات ايشان كه : نه زن در وقت وفات آن حضرت در حبالهء أو بودند : عايشه ، حفصة ، امّ حبيب دختر أبي سفيان ، زينب دختر جحش ، سوده دختر زمعه ، ميمونه دختر حارث ، صفيه دختر حي بن اخطب ، امّ سلمه دختر أبى أمية ، جويرية دختر حارث . وعايشه از بنى تيم بود ؛ حفصة از بنى عدى ، امّ سلمه از بنى مخزوم ، سوده از قبيلهء بنى أسد بن عبد العزى ؛ زينب دختر جحش نيز از بنى أسد بود وأو را از بنى أمية مىشمردند ؛ امّ حبيب دختر أبو سفيان از بنى أمية ؛ ميمونه از بنى هلال ؛ صفيه از بني إسرائيل . وغير ايشان چند زن ديگر نكاح كرده بود يكى آن كه خود را به حضرت بخشيد ، وديگرى خديجة دختر خويلد كه مادر فرزندان آن حضرت بود ، وسوم زينب دختر أبى الجون كه أو را بازى دادند واز معاشرت آن حضرت محروم كردند ، وچهارم زن كنديه « 3 » .\r\nوشيخ طبرسى وديگران روايت كرده‌اند كه : أول زنى كه آن حضرت تزويج نمود خديجة دختر خويلد بود ، در وقتي كه آن حضرت أو را تزويج نمود بيست وپنج سال داشت ، وپيش از آنكه حضرت أو را تزويج نمايد عتيق بن عايذ مخزومى أو را تزويج كرده\r\n\r\n\r\n","description":"","footnote":"\r\n( 1 ) . خصال 419 .\r\n( 2 ) . خصال 363 .\r\n( 3 ) . كافى 5 / 390 .\r\n","page_name":" 1522 ","page_number":706},
  {"content":"\r\n\r\nبود واز أو دخترى بهم رسانيد ، وبعد از أو أبو هالهء اسدى أو را تزويج كرد وهند بن أبي هاله را از أو بهم رسانيد ، پس رسول خدا صلّى اللّه عليه وآله وسلّم أو را خواستگارى نمود وهند پسر أو را تربيت نمود .\r\nوسيد مرتضى وشيخ طوسي روايت كرده‌اند كه : چون آن حضرت خديجة را تزويج نمود أو باكره بود ، وبه عقد شوهر ديگر پيش از آن حضرت در نيامده بود ؛ وقول أول اشهر است ، وحضرت رسول صلّى اللّه عليه وآله وسلّم زنى بر سر أو نخواست تا أو از دنيا رفت وبيست وچهار سال ويك ماه با آن حضرت بود ، ومهرش دوازده اوقيه ونيم بود كه به حساب اين زمان سى ويك هزار وپانصد دينار است ، ومهر ساير زنان آن حضرت نيز آن مقدار بود . پس أول فرزندى كه از براي أو بهم رسيد عبد اللّه بود كه أو را به طيب وطاهر ملقب ساختند ، وبعد از أو قاسم متولد شد ، وبعضي گفته‌اند كه قاسم از عبد اللّه بزرگتر بود ؛ وچهار دختر از براي حضرت آورد : زينب ، رقيه امّ كلثوم ، فاطمه عليها السّلام .\r\nوزن دوم آن جناب سوده دختر زمعه بود ، وپيش از آن حضرت نزد سكران بن عمرو بوده وسكران مسلمان شد ودر حبشه به رحمت الهى واصل شد .\r\nسوم - عايشه دختر أبو بكر بود ، وحضرت أو را در مكة خواستگارى نمود در وقتي كه هفت‌ساله بود وزن باكره بغير از أو تزويج نفرمود ، وچون هفت ماه از دخول مدينهء مشرفه گذشت حضرت أو را زفاف نمود ودر آن وقت نه‌ساله بود ، وتا خلافت معاوية زنده بود ، وعمر شومش نزديك به هفتاد سال رسيد .\r\nچهارم - امّ شريك بود كه نفس خود را به حضرت رسول صلّى اللّه عليه وآله وسلّم بخشيد واسمش غزيه دختر دودان بن عوف بن عامر بود ، وپيش از آن حضرت نزد أبو العكر بن سمى الأزدي بود ، وشريك را از أو بهم رسانيده بود .\r\nپنجم - حفصة دختر عمر بن الخطاب بود ، حضرت أو را تزويج نمود بعد از آنكه شوهرش خنيس بن عبد اللّه وفات يافت ، وحضرت خنيس را به حجابت به نزد پادشاه عجم فرستاده بود ودر آن سفر مرد وفرزندى از أو نماند . وحفصة دختر عمر در مدينه بود وماند تا أيام خلافت عثمان ؛ وابن شهرآشوب گفته است كه : تا آخر خلافت أمير\r\n\r\n","description":"","footnote":"","page_name":" 1523 ","page_number":707},
  {"content":"\r\n\r\nالمؤمنين عليه السّلام ماند « 1 » .\r\nششم - امّ حبيبه دختر أبو سفيان بود ونام أو رمله است ، وپيش از حضرت نزد عبد اللّه بن جحش بود ، وعبد اللّه أو را با خود به حبشه برده بود ودر آنجا نصراني شد وبه جهنم واصل شد ، پس حضرت أو را تزويج نمود ووكيل آن حضرت عمرو بن أمية بود .\r\nهفتم - امّ سلمه بود ومادر أو عاتكة دختر عبد المطلب بود كه عمهء آن حضرت است ؛ وبعضي گفته‌اند : عاتكة دختر عامر بن ربيعه بود . ونامش هند دختر أبو اميّه بود ودختر عم أبو جهل است . وروايت كرده‌اند كه : رسول خدا صلّى اللّه عليه وآله وسلّم به نزد امّ سلمه فرستاد كه : امر كن پسر خود را كه تو را به من تزويج نمايد ، پس امّ سلمه پسر خود را وكيل كرد وأو را به حضرت تزويج نمود ، ونجاشي پادشاه حبشه نزد عقد چهار صد اشرفى به جهت صداق از براي أو فرستاد - وبعضي گفته‌اند كه : نجاشي مهر را براي امّ حبيبه فرستاد « 2 » - وامّ سلمه بعد از همهء زنان آن حضرت به رحمت ايزدى واصل شد ، وپيش از آن حضرت زوجهء أبى سلمة بن عبد الأسد بود ومادر أبو سلمه بره دختر عبد المطلب بود ، وامّ سلمه از أو زينب وعمر را بهم رسانيد ، وعمر در جنگ جمل در خدمت حضرت أمير المؤمنين عليه السّلام بود وحضرت أو را والى بحرين گردانيد .\r\nهشتم - زينب دختر جحش است كه از قبيلهء بنى أسد بود ، ومادر أو ميمونه دختر عبد المطلب بود كه عمهء آن حضرت است - وابن شهرآشوب أميمة را دختر عبد المطلب گفته است « 3 » - وأو أول كسى بود كه از زنان آن حضرت وفات يافت ودر خلافت عمر رحلت نمود ، وپيش از آن حضرت زوجهء زيد بن حارثه بود چنانكه قصه‌اش بعد از اين بيان خواهد شد .\r\nنهم - زينب دختر خزيمهء هلاليه است ، وپيش از آن حضرت زوجهء عبيدة بن الحارث\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 207 .\r\n( 2 ) . محاسن 2 / 191 .\r\n( 3 ) . مناقب ابن شهرآشوب 1 / 207 .\r\n","page_name":" 1524 ","page_number":708},
  {"content":"\r\n\r\nبن عبد المطلب بود ، وبعضي گفته‌اند كه زوجهء برادر أو طفيل بن الحارث بود « 1 » ، وأو را امّ المساكين مىگفتند ودر حيات آن حضرت به دار بقا رحلت نمود .\r\nدهم - ميمونه دختر حارث بود ودر مدينه أو را تزويج نمود ، ودر وقتي كه از عمره مراجعت مىفرمود در « سرف » كه در سه فرسخى مكهء معظمه واقع است زفاف أو واقع شد ، ووفات أو نيز در آن موضع واقع شد ودر آنجا مدفون گرديد - در سال سى وششم هجرت - ، وپيش از آن حضرت زوجهء أبو سبرة بن أبو رهم عامري بود .\r\nيازدهم - جويرية دختر حارث است كه از قبيله بنى المصطلق بود ودر آن جنگ حضرت أو را سبى نمود وآزاد كرد وبه عقد خود در آورد ودر سال پنجاه وششم هجرت وفات يافت .\r\nدوازدهم - صفيه دختر حي بن اخطب كه در جنگ خيبر از غنايم خيبر براي خود اختيار فرمود وأو را آزاد نمود وبه شرف مزاوجت خود مشرّف گردانيد وآزادى أو را مهر أو گردانيد ، ودر سال سى وششم هجرت رحلت نمود .\r\nوبا همهء اين دوازده زن مقاربت نموده بود ، ويازده نفر ايشان را به عقد نكاح خود در آورده بود ويكى خود را به حضرت بخشيده بود .\r\nواما زنانى كه حضرت با ايشان مقاربت ننموده بود :\r\nأول - عاليه دختر ظبيان است كه چون أو را به خدمت حضرت آوردند پيش از دخول ، طلاق داد .\r\nدوم - قتيله خواهر أشعث بن قيس بود كه حضرت پيش از دخول به أو به درجات عاليهء جنان ارتحال فرمود ؛ وبعضي گفته‌اند كه حضرت أو را پيش از دخول طلاق گفت ؛ وگويند كه بعد از حضرت عكرمة پسر أبو جهل أو را خواست .\r\nسوم - فاطمه دختر ضحاك است كه بعد از وفات خواهرش زينب حضرت أو را به عقد خود در آورد ، وچون آيهء تخيير بر آن حضرت نازل شد وزنان خود را مخير فرمود ميان\r\n\r\n\r\n","description":"","footnote":"\r\n( 1 ) . البداية والنهاية 5 / 257 .\r\n","page_name":" 1525 ","page_number":709},
  {"content":"\r\n\r\nاختيار آن حضرت واختيار دنيا ، پس آن بىسعادت اختيار دنيا كرد ومفارقت حضرت را اختيار نمود ، وبعد از آن در فقر وفاقه به مرتبه‌اى رسيد كه در كوچه‌هاى مدينه پشكل شتر برمىچيد وبه آن معاش مىگذرانيد ومىگفت : منم بدبختى كه اختيار دنيا كردم .\r\nچهارم - سنا دختر صلت است كه حضرت أو را تزويج نمود وپيش از آنكه أو را به خدمت حضرت بياورند ، حضرت از دار فانى رحلت فرمود .\r\nپنجم - أسماء دختر نعمان بن شراجيل است كه چون حضرت أو را تزويج نمود وبه خدمت آن حضرت آوردند عايشه وحفصة حسد أو را بردند وأو را فريب دادند وگفتند :\r\nرسول خدا صلّى اللّه عليه وآله وسلّم چون به نزديك تو بيايد بزودى به أو دست مده تا تو را دوست دارد ، آن بىسعادت فريب آن دو را خورد ، وچون آن جناب به نزديك أو آمد گفت : پناه مىبرم به خدا از تو ، رسول خدا صلّى اللّه عليه وآله وسلّم فرمود : پناه بردى به جاى محكمى پناه دادم ، برو وملحق شو به أهل خود ، پس آن جناب پيش از دخول أو را طلاق گفت .\r\nششم - مليكهء ليثيه است ، روايت كرده‌اند كه چون أو را به خدمت رسول خدا صلّى اللّه عليه وآله وسلّم آوردند آن جناب فرمود : خود را به من ببخش ، أو گفت : آيا پادشاه خود را به بازارى مىبخشد ؟ وچون حضرت دست به جانب أو دراز كرد گفت : پناه مىبرم به خدا از تو ، پس أو را طلاق گفت ومالي به أو بخشيد وأو را بيرون كرد .\r\nهفتم - عمره دختر يزيد است ، چون أو را به خدمت رسول خدا صلّى اللّه عليه وآله وسلّم آوردند پيسى در بدن أو مشاهده نمود وبه أو مقاربت نكرد وأو را طلاق داد .\r\nهشتم - ليلى دختر خطيم انصاريه است ، چون به خدمت حضرت آمد اظهار كراهت نمود پس آن جناب أو را رها كرد . ابن شهرآشوب روايت كرده است كه : أو را گرگ دريد « 1 » .\r\nنهم - روايت كرده‌اند كه : زنى از بنى مره را خواستگارى نمود وپدرش نخواست كه به آن جناب بدهد وبه دروغ عذر گفت كه : أو پيس است ، چون به خانه برگشت به اعجاز آن\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 208 .\r\n","page_name":" 1526 ","page_number":710},
  {"content":"\r\n\r\nحضرت آن دختر پيش شده بود .\r\nدهم - روايت كرده‌اند كه : آن جناب خواستگارى نمود زنى را كه عمره نام داشت ، پس پدرش أوصاف حميدهء دختر خود را بيان مىكرد ، از جملهء آن أوصاف گفت كه : هرگز بيمار نشده است دختر من ، چون آن جناب اين را شنيد فرمود كه : چنين كسى را نزد حق تعالى خيرى نيست ، أو را تزويج ننمود ؛ وبعضي گفته‌اند كه : أو را تزويج نموده بود وچون اين را شنيد أو را طلاق گفت .\r\nپس موافق اين روايت آن جناب بيست ويك زن تزويج كرده « 1 » .\r\nوشيخ طوسي روايت كرده است كه : آن جناب هجده زن تزويج نمود « 2 » ؛ وبعضي پانزده زن گفته‌اند چنانكه در روايت معتبر گذشت « 3 » .\r\nوشيخ طوسي روايت كرده است كه : آن جناب را دو كنيز بود كه با ايشان مقاربت مىنمود ، وچنانكه براي زنان خود شبى مقرر كرده بود براي هر يك از ايشان نيز شبى مقرر كرده بود ، يكى ماريه دختر شمعون قبطيه بود وديگرى ريحانه دختر زيد قرضيه كه هر دو را مقوقس پادشاه اسكندريه براي حضرت فرستاده بود ؛ وبعضي گفته‌اند كه : ريحانه را آزاد كرد وبه نكاح خود در آورد ، وماريه پنج سال بعد از وفات آن جناب از دنيا رحلت نمود ؛ وبعضي روايت كرده‌اند كه : آن جناب از جملهء سبى بنى قريظة كنيزى اختيار كرد كه نام أو تكانه بود ودر ملك آن حضرت بود تا از دنيا مفارقت نمود وبعد از آن جناب عباس أو را تزويج كرد « 4 » .\r\nوكلينى به سند حسن از امام محمد باقر عليه السّلام روايت كرده است كه : زنى از أنصار به خدمت رسول خدا صلّى اللّه عليه وآله وسلّم آمد خود را مشاطگى كرده وجامه‌هاى نيكو پوشيده ودر آن\r\n\r\n\r\n","description":"","footnote":"\r\n( 1 ) . دربارهء تعداد زنان حضرت رسول صلّى اللّه عليه وآله وسلّم وأحوال آنها رجوع شود به إعلام الورى 139 - 143 ومناقب ابن شهرآشوب 1 / 206 - 208 .\r\n( 2 ) . مبسوط 4 / 270 .\r\n( 3 ) . خصال 419 .\r\n( 4 ) . رجوع شود به مناقب ابن شهرآشوب 1 / 209 .\r\n","page_name":" 1527 ","page_number":711},
  {"content":"\r\n\r\nوقت رسول خدا صلّى اللّه عليه وآله وسلّم در خانهء حفصة بود ، پس گفت : يا رسول اللّه ! زن را متعارف نمىباشد كه خواستگارى شوهر كند ، من مدتي است كه شوهر ندارم وفرزندى ندارم واگر تو را به من حاجتي هست نفس خود را به تو مىبخشم اگر قبول كنى مرا ، پس حضرت أو را دعاى خير كرد وفرمود : اى زن انصاريه ! خدا شما را از جانب رسول خدا جزاى نيك دهد بدرستى كه مردان شما يارى كردند مرا وزنان شما رغبت نمودند بسوى من .\r\nپس حفصة آن زن را ملامت كرد وگفت : چه بسيار كم است حياى تو وچه بسيار جرأت مىنمايى وحرص بر مردان دارى .\r\nآن حضرت حفصة را خطاب نمود كه : دست از أو بدار اى حفصة كه أو بهتر است از تو زيرا كه أو رغبت كرد به رسول خدا وتو أو را ملامت نمودى وعيب كردى .\r\nپس به آن زن خطاب فرمود : برو خدا تو را رحمت كند ، بتحقيق كه حق تعالى براي تو بهشت را واجب گردانيد به سبب آنكه رغبت نمودى بسوى من ومتعرض محبت وشادى من گرديدى وبزودى امر من به تو خواهد رسيد ان شاء اللّه ؛ پس حق تعالى اين آية را فرستاد  وَامْرَأَةً مُؤْمِنَةً إِنْ وَهَبَتْ نَفْسَها لِلنَّبِيِّ إِنْ أَرادَ النَّبِيُّ أَنْ يَسْتَنْكِحَها خالِصَةً لَكَ مِنْ دُونِ الْمُؤْمِنِينَ  « 1 » يعنى : « حلال كرديم از براي تو زن مؤمنه را اگر ببخشد نفس خود را براي پيغمبرى بىمهرى ، اگر پيغمبر خواهد كه أو را نكاح كند ، واين حكم مخصوص توست نه از براي ساير مؤمنان » .\r\nپس حضرت باقر عليه السّلام فرمود كه : حق تعالى حلال كرد بخشيدن زن نفس خود را از براي رسول خدا صلّى اللّه عليه وآله وسلّم ، وحلال نيست اين از براي غير آن جناب « 2 » .\r\nوعلي بن إبراهيم نيز اين حديث را روايت كرده است وبجاى حفصة عايشه را ذكر كرده است « 3 » .\r\nوكلينى به سند معتبر روايت كرده است كه : حضرت رسول صلّى اللّه عليه وآله وسلّم نكاح كرد زنى را از\r\n\r\n\r\n","description":"","footnote":"\r\n( 1 ) . سورهء احزاب : 50 .\r\n( 2 ) . كافى 5 / 568 .\r\n( 3 ) . تفسير قمى 2 / 195 .\r\n","page_name":" 1528 ","page_number":712},
  {"content":"\r\n\r\nقبيلهء بنى عامر بن صعصعه كه أو را « سناة » « 1 » مىگفتند ومقبول‌ترين أهل زمان خود بود ، چون عايشه وحفصة را نظر بر أو افتاد گفتند : اين بر ما غالب خواهد آمد وبه وفور حسن وجمال بر ما زيادتى خواهد كرد وآن جناب را از دست ما خواهد گرفت ، پس حيله كردند وبه أو گفتند : بايد كه حضرت رسول صلّى اللّه عليه وآله وسلّم از تو حرصي بر محبت خود نيابد . چون رسول خدا صلّى اللّه عليه وآله وسلّم به نزد أو آمد ودست مبارك بر أو دراز كرد آن فريب‌خوردهء بىسعادت گفت :\r\nپناه مىبرم به خدا از تو ، پس حضرت دست مبارك خود را از أو كشيد وأو را طلاق گفت وبه أهل خود ملحق گردانيد .\r\nپس رسول خدا صلّى اللّه عليه وآله وسلّم زنى از قبيلهء كنده به عقد خود در آورد كه أو را « بنت أبى الجون » مىگفتند ، چون حضرت إبراهيم فرزند رسول خدا صلّى اللّه عليه وآله وسلّم به رياض جنت رحلت نمود آن زن گفت : اگر پيغمبر مىبود فرزندش نمىمرد ، پس رسول خدا صلّى اللّه عليه وآله وسلّم پيش از آنكه با أو مقاربت نمايد أو را به أهل خود ملحق گردانيد وطلاق گفت ، پس چون رسول خدا صلّى اللّه عليه وآله وسلّم از دار فانى به سراى باقي رحلت فرمود آن زن عامريه وكنديه هر دو به نزد أبو بكر آمدند وگفتند كه : ما را مردم خواستگارى مىنمايند ، أبو بكر با عمر در اين باب مصلحت كرد وهر دو به آن دو زن گفتند كه : اگر خواهيد پرده‌نشين گرديد وترك شوهر كنيد واگر خواهيد لذت جماع را اختيار كنيد ، آن دو بىسعادت اختيار شوهر كردند وهر يك در حبالهء مردى در آمدند ، پس به اعجاز رسول خدا صلّى اللّه عليه وآله وسلّم يكى از آن دو مرد به مرض خوره مبتلا شد وديگرى ديوانه شد .\r\nپس عمر بن اذينه كه راوي اين حديث است گفت : چون اين حديث را به زراره وفضيل روايت كردم ايشان از حضرت امام محمد باقر عليه السّلام روايت كردند كه آن حضرت فرمود :\r\nحق تعالى نهى نكرد از چيزى مگر آنكه مردم خدا را در آن نافرمانى كردند حتى آنكه زنان رسول خدا صلّى اللّه عليه وآله وسلّم را بعد از أو تزويج كردند ، پس حضرت قصهء اين عامريه وكنديه را بيان فرمود . پس حضرت فرمود : اگر از علماى عامه بپرسيد كه اگر مردى زنى را نكاح كند\r\n\r\n\r\n","description":"","footnote":"\r\n( 1 ) . در مصدر « سنى » ذكر شده است .\r\n","page_name":" 1529 ","page_number":713},
  {"content":"\r\n\r\nوپيش از دخول طلاق بگويد آيا آن زن بر فرزندان أو حلال است هرآينه خواهند گفت :\r\nنه ، پس رسول خدا صلّى اللّه عليه وآله وسلّم حرمتش زيادة از پدران ايشان است « 1 » .\r\nمؤلف گويد كه : ابن إدريس وغير أو به أسانيد معتبره اين حديث را روايت كرده‌اند « 2 » ودر اين خلافي نيست ميان علماى خاصه وعامه كه زنى را كه حضرت رسول با أو دخول نموده باشد وتا وقت وفات در حبالهء آن حضرت باقي مانده باشد جايز نيست احدى را كه بعد از آن جناب أو را تزويج نمايد ، وزنى را كه آن جناب در حال حيات أو را طلاق گفته باشد يا با أو دخول نكرده باشد ميان علماى خاصه وعامه در حرام بودن أو بر مردم خلاف است ، وأكثر علماى عامه را اعتقاد آن است كه جايز است واشهر ميان علماى شيعه وأقوى حرمت است ، وهرگاه خلفاى جور در اين امر مخالفت آن حضرت نموده باشند وزنى را كه حضرت با أو دخول نفرموده باشد به شوهر داده باشند براي آن حضرت نقصى وعيبى ثابت نمىشود وبدتر نخواهد بود از سوار شدن عايشه بر شتر وبا چندين هزار كافر ومنافق به جنگ أمير المؤمنين عليه السّلام رفتن وجگرگوشهء رسول خدا صلّى اللّه عليه وآله وسلّم را به زجر شهيد كردن پس به محض استبعاد رد اين أحاديث معتبره روا نيست .\r\nوعلي بن إبراهيم روايت كرده است كه : چون خداوند عالميان فرستاد كه  وَأَزْواجُهُ أُمَّهاتُهُمْ  « 3 » يعنى : « زنان آن جناب مادران مؤمنانند » وحرام گردانيد بر ايشان نكاح آنها را ، طلحه به غضب آمد وگفت : محمد زنان خود را بر ما حرام مىگرداند وخود زنان ما را تزويج مىنمايد ، اگر خدا محمد را بميراند هرآينه ما بكنيم با زنان أو آنچه أو با زنان ما مىكرد ، پس حق تعالى اين آية را فرستاد  وَما كانَ لَكُمْ أَنْ تُؤْذُوا رَسُولَ اللَّهِ وَلا أَنْ تَنْكِحُوا أَزْواجَهُ مِنْ بَعْدِهِ أَبَداً إِنَّ ذلِكُمْ كانَ عِنْدَ اللَّهِ عَظِيماً  « 4 » يعنى : « نبوده است شما را\r\n\r\n\r\n","description":"","footnote":"\r\n( 1 ) . كافى 5 / 421 .\r\n( 2 ) . سرائر 3 / 550 ودر آن فقط ذيل روايت ذكر شده است ؛ بحار الأنوار 101 / 23 به نقل از كتاب نوادر أحمد بن محمد بن عيسى ؛ مستدرك الوسائل 14 / 378 .\r\n( 3 ) . سورهء احزاب : 6 .\r\n( 4 ) . سورهء احزاب : 53 .\r\n","page_name":" 1530 ","page_number":714},
  {"content":"\r\n\r\nآزار كنيد رسول خدا صلّى اللّه عليه وآله وسلّم را ونه آنكه نكاح كنيد زنان أو را بعد از أو هرگز ، بدرستى كه اين نزد خدا گناهى است عظيم » « 1 » .\r\nوبرقى به سند صحيح وكلينى به سند معتبر از حضرت امام رضا عليه السّلام روايت كرده‌اند كه : چون نجاشي در حبشه آمنه دختر أبو سفيان را كه أو را « امّ حبيبه » مىگفتند براي حضرت رسول صلّى اللّه عليه وآله وسلّم خواستگارى نمود وبه عقد آن جناب در آورد وليمه كرد وطعامي حاضر ساخت وگفت : از جمله سنّت پيغمبران است طعام خورانيدن در وقت تزويج « 2 » .\r\nواينها هر دو به سند صحيح وحسن از حضرت صادق عليه السّلام روايت كرده‌اند كه : حضرت رسول صلّى اللّه عليه وآله وسلّم چون تزويج كرد ميمونه دختر حارث را وليمه كرد واطعام نمود مردم را به چنگال خرما وروغن وكشك « 3 » .\r\nوكلينى به سند معتبر روايت كرده است كه : چون حضرت رسول صلّى اللّه عليه وآله وسلّم ارادهء خواستگارى زنى مىنمود زنى را مىفرستاد كه نظر كند بسوى أو ومىفرمود كه : بو كن گردنش را كه اگر گردنش خوشبو است همهء بدنش خوشبو است ، وغوزك پايش ملاحظه كن كه اگر آنجا پرگوشت است همه جاى تن أو پرگوشت است « 4 » .\r\nوشيخ طوسي روايت كرده است كه : در جنگ ، صفيه زوجهء حضرت رسول صلّى اللّه عليه وآله وسلّم به خدمت آن جناب آمد وگفت : يا رسول اللّه ! من مانند زنان ديگر نيستم ، براي خاطر تو پدر وبرادر وعم خود را كشتم ، پس اگر تو را حادثه‌اى رو دهد خلافت وامامت باكى خواهد بود ؟ آن جناب اشاره كرد بسوى أمير المؤمنين عليه السّلام وفرمود كه : امر أمت واختيار شما وجميع أمت با أو خواهد بود « 5 » .\r\nوأيضا به سند معتبر روايت كرده است كه : سفير بن شجرهء عامري به مدينه آمد وبه در\r\n\r\n\r\n","description":"","footnote":"\r\n( 1 ) . تفسير قمى 1 / 195 .\r\n( 2 ) . محاسن 2 / 191 ؛ كافى 5 / 367 .\r\n( 3 ) . محاسن 2 / 191 ؛ كافى 5 / 368 .\r\n( 4 ) . كافى 5 / 335 .\r\n( 5 ) . امالى شيخ طوسي 34 ؛ امالى شيخ مفيد 271 .\r\n","page_name":" 1531 ","page_number":715},
  {"content":"\r\n\r\nخانهء ميمونه دختر حارث زوجهء رسول خدا صلّى اللّه عليه وآله وسلّم رفت ورخصت طلبيد وداخل شد ، ميمونه از أو پرسيد كه : از كجا آمده‌اى ؟ گفت : از كوفه .\r\nميمونه گفت كه : از كدام قبيله‌اى ؟ گفت : از بنى عامر .\r\nگفت : خوش آمدى ، از براي چه‌كار آمدى ؟ سفير گفت : اى مادر مؤمنان ! چون اختلاف مردم را ديدم ترسيدم كه فتنه مرا فروگيرد وگمراه شوم ، به اين سبب از كوفه به نزد تو آمدم .\r\nميمونه گفت كه : آيا با على بيعت كردى ؟\r\nگفت : بلى .\r\nميمونه گفت : برگرد واز صف على جدا مشو پس بخدا سوگند كه أو گمراه نشد وكسى به سبب أو گمراه نشد .\r\nوسفير گفت كه : اى مادر ! آيا حديثي به من روايت مىكنى در باب على كه از رسول خدا صلّى اللّه عليه وآله وسلّم شنيده باشى ؟\r\nگفت : بلى ، شنيدم از رسول خدا صلّى اللّه عليه وآله وسلّم كه مىگفت : على آيت وعلامت حق است وعلم ورايت هدايت است ، على شمشير خداست كه أو را از غلاف مىكشد براي كافران ومنافقان ، پس هر كه أو را دوست دارد به سبب محبت من أو را دوست داشته است ، وهر كه أو را دشمنى دارد به دشمنى من أو را دشمن داشته است ، بدرستى كه هر كه مرا دشمن دارد يا علي را دشمن دارد چون خدا را ملاقاة نمايد در روز قيامت أو را هيچ حجت نباشد « 1 » .\r\nوعلي بن إبراهيم روايت كرده است كه : عايشه وحفصة آزار مىكردند صفيه را ودشنام مىدادند أو را ومىگفتند : اى دختر يهودية ؛ پس شكايت كرد به حضرت رسول صلّى اللّه عليه وآله وسلّم از ايشان ، حضرت فرمود : چرا جواب ايشان نگفتى ؟ صفيه گفت : چه جواب گويم ايشان را يا رسول اللّه ؟ حضرت فرمود : بگو در جواب ايشان كه پدرم هارون است پيغمبر خدا وعمم موسى است كليم خدا وشوهرم محمد است رسول خدا ، پس چه چيز\r\n\r\n\r\n","description":"","footnote":"\r\n( 1 ) . امالى شيخ طوسي ودر آن بجاى « سفير » ، « شقير » ذكر شده است .\r\n","page_name":" 1532 ","page_number":716},
  {"content":"\r\n\r\nمرا انكار مىكنيد وبد مىدانيد ؟ چون اين سخن را در جواب ايشان گفت گفتند : اين سخن تو نيست ورسول خدا تو را چنين تعليم كرده است ، پس حق تعالى اين آيات را در مذمت ايشان فرستاد  يا أَيُّهَا الَّذِينَ آمَنُوا لا يَسْخَرْ قَوْمٌ مِنْ قَوْمٍ عَسى أَنْ يَكُونُوا خَيْراً مِنْهُمْ وَلا نِساءٌ مِنْ نِساءٍ عَسى أَنْ يَكُنَّ خَيْراً مِنْهُنَّ وَلا تَلْمِزُوا أَنْفُسَكُمْ وَلا تَنابَزُوا بِالْأَلْقابِ بِئْسَ الِاسْمُ الْفُسُوقُ بَعْدَ الْإِيمانِ وَمَنْ لَمْ يَتُبْ فَأُولئِكَ هُمُ الظَّالِمُونَ  « 1 » يعنى : « اى گروه مؤمنان ! استهزا نكند گروهى از گروهى ، شايد بوده باشند بهتر از ايشان ، ونه زنانى از زنانى شايد كه بوده باشند بهتر از ايشان ، وعيب مكنيد نفسهاى خود را يعنى أهل دين خود را ، ومخوانيد يكديگر را به لقبهاى ناخوش ، بد نامى است كسى را ياد كردن به فسق - يعنى يهود وترسا گفتن - بعد از ايمان يا آنكه بد نامى است براي آدمي نام فسق بعد از ايمان آوردن ، وهركه توبه نكند پس ايشانند ستمكاران بر نفس خود » « 2 » .\r\nوشيخ طبرسى در نزول اين آية ذكر كرده است كه : روزى امّ سلمه جامهء سفيدى بر كمر خود بسته ودو طرف آن را از پس سر خود آويخته بود وبر زمين مىكشيد ، پس عايشه به حفصة گفت : ببين كه چه چيز از پشت سر خود مىكشد پندارى زبان سگ است ؛ وبعضي گفته‌اند كه : عايشه أو را به كوتاهى سرزنش كرد وبه دست اشاره نمود به كوتاهى أو « 3 » .\r\nوحميرى وكلينى وغير ايشان به سندهاى صحيح ومعتبر بسيار از امام محمد باقر وامام جعفر صادق عليهما السلام روايت كرده‌اند كه : حضرت رسول صلّى اللّه عليه وآله وسلّم تزويج نكرد احدى از دختران خود را ونخواست زنى از زنان خود را كه مهر ايشان را زيادة از پانصد درهم كرده باشد « 4 » .\r\nوكلينى به سند صحيح از حضرت صادق عليه السّلام روايت كرده است كه : از آن حضرت پرسيدند از تفسير اين آية  يا أَيُّهَا النَّبِيُّ إِنَّا أَحْلَلْنا لَكَ أَزْواجَكَ اللَّاتِي آتَيْتَ أُجُورَهُنَّ وَما \r\n\r\n\r\n","description":"","footnote":"\r\n( 1 ) . سورهء حجرات : 11 .\r\n( 2 ) . تفسير قمى 2 / 321 - 322 .\r\n( 3 ) . مجمع البيان 5 / 135 .\r\n( 4 ) . رجوع شود به قرب الإسناد 174 وكافى 5 / 375 - 382 ومبسوط 4 / 273 .\r\n","page_name":" 1533 ","page_number":717},
  {"content":"\r\n\r\n مَلَكَتْ يَمِينُكَ مِمَّا أَفاءَ اللَّهُ عَلَيْكَ وَبَناتِ عَمِّكَ وَبَناتِ عَمَّاتِكَ وَبَناتِ خالِكَ وَبَناتِ خالاتِكَ اللَّاتِي هاجَرْنَ مَعَكَ وَامْرَأَةً مُؤْمِنَةً إِنْ وَهَبَتْ نَفْسَها لِلنَّبِيِّ إِنْ أَرادَ النَّبِيُّ أَنْ يَسْتَنْكِحَها خالِصَةً لَكَ مِنْ دُونِ الْمُؤْمِنِينَ قَدْ عَلِمْنا ما فَرَضْنا عَلَيْهِمْ فِي أَزْواجِهِمْ وَما مَلَكَتْ أَيْمانُهُمْ لِكَيْلا يَكُونَ عَلَيْكَ حَرَجٌ وَكانَ اللَّهُ غَفُوراً رَحِيماً  « 1 » يعنى : « اى پيغمبر بزرگوار ! بدرستى كه ما حلال كرديم از براي تو زنان تو را از زنانى كه دادى مهرهاى ايشان را وآنچه مالك شده است دست راست تو ايشان را - يعنى كنيزان - از آنچه برگردانيد خدا بر تو از غنيمتها وهدايا ودختران عم تو ودختران عمه‌هاى تو - گفته‌اند : يعنى زنان قريش « 2 » - ودختران خالوى تو ودختران خاله‌هاى تو - گفته‌اند : يعنى زنان بنى زهره « 3 » - آن زنانى كه هجرت كرده‌اند با تو از مكة بسوى مدينه ، وزن مؤمنه اگر ببخشد نفس خود را براي پيغمبر اگر اراده كند پيغمبر نكاح أو را ، مخصوص توست بغير از مؤمنان ، بتحقيق كه ما دانستيم آنچه واجب گردانيديم بر مؤمنان در باب زنان ايشان وكنيزان ايشان ، وآن احكام را از تو برداشتيم تا آنكه بر تو حرج وتنگى نباشد وخدا آمرزنده ورحيم است » .\r\nپس راوي از حضرت صادق عليه السّلام پرسيد كه : چند زن براي حضرت رسول صلّى اللّه عليه وآله وسلّم حلال بود ؟ حضرت فرمود : هر چه مىخواست .\r\nراوي پرسيد كه : پس چه معنى دارد آنكه خدا فرموده است  لا يَحِلُّ لَكَ النِّساءُ مِنْ بَعْدُ وَلا أَنْ تَبَدَّلَ بِهِنَّ مِنْ أَزْواجٍ وَلَوْ أَعْجَبَكَ حُسْنُهُنَّ إِلَّا ما مَلَكَتْ يَمِينُكَ  « 4 » يعنى : « حلال نيست براي تو زنان بعد از اين ونه آنكه بدل كنى به ايشان از زنان هر چند خوش آيد تو را حسن ايشان مگر كنيزان تو » ؟ حضرت فرمود : جايز بود رسول خدا صلّى اللّه عليه وآله وسلّم را كه نكاح كند هر چه خواهد از دختران عم خود ودختران عمه‌هاى خود ودختر خال خود ودختران خاله‌هاى خود وزنانى كه با أو هجرت كرده بودند ، وحلال شد براي آن حضرت كه نكاح\r\n\r\n\r\n","description":"","footnote":"\r\n( 1 ) . سورهء احزاب : 50 .\r\n( 2 ) . مجمع البيان 4 / 364 .\r\n( 3 ) . مصدر سابق .\r\n( 4 ) . سورهء احزاب : 52 .\r\n","page_name":" 1534 ","page_number":718},
  {"content":"\r\n\r\nكند از زنان مؤمنان هر كه باشد بىمهر واين هبه وبخشش است وحلال نيست بخشش مگر براي رسول خدا صلّى اللّه عليه وآله وسلّم واما از براي غير آن حضرت پس صلاحيت ندارد نكاح بىمهر چنانكه حق تعالى در قرآن فرموده است .\r\nراوي گفت : چه معنى دارد آنچه حق تعالى فرموده است  تُرْجِي مَنْ تَشاءُ مِنْهُنَّ وَتُؤْوِي إِلَيْكَ مَنْ تَشاءُ  « 1 » يعنى : « دور مىكنى هر كه را مىخواهى از ايشان وجا مىدهى بسوى خود هر كه را مىخواهى » ؟ حضرت فرمود : مراد آن است كه هر كه را مىخواهى از زنان نكاح مىكنى وهر كه را نمىخواهى نكاح نمىكنى ، وآنكه حق تعالى فرمود كه حلال نيست براي زنان تو بعد از اين ، مراد آن زنانند كه حق تعالى بر همه كس حرام كرده است در آيهء ديگر يعنى مادران ودختران وخواهران وساير زنان محرّمه بر مؤمنان ، واگر چنان باشد معنى آية كه سنّيان مىگويند كه بعد از اين آية زن خواستن بر آن حضرت حرام شد وبدل كردن زنانى كه داشت حرام بود بر أو ، هرآينه خدا بر شما زنى چند حلال كرده خواهد بود كه بر أو حلال نكرده باشد زيرا كه شما اختيار داريد در بدل كردن هر زنى كه خواهيد وخواستگارى نمودن هر زنى كه اراده كنيد « 2 » .\r\nمؤلف گويد كه : بر اين مضمون أحاديث بسيار است « 3 » ؛ وقول بعضي از مفسران در تفسير اين آية اين است « 4 » ؛ وبعضي گفته‌اند كه : بعد از آنكه حضرت زنان خود را مخيّر گردانيد ميان اختيار آن حضرت واختيار دنيا وايشان اختيار آن حضرت كردند حق تعالى بر آن حضرت حرام كرد كه زن ديگر بعد از ايشان بخواهد يا آنكه ايشان را بدل كند « 5 » ؛ وبعضي گفته‌اند : در أول اين حكم مقرر گرديد وبعد از آن منسوخ شد « 6 » . وآنچه در\r\n\r\n\r\n","description":"","footnote":"\r\n( 1 ) . سورهء احزاب : 51 .\r\n( 2 ) . كافى 5 / 387 - 388 .\r\n( 3 ) . رجوع شود به كافى 5 / 388 - 391 وتهذيب الأحكام 7 / 450 .\r\n( 4 ) . تفسير عياشى 1 / 230 ؛ مجمع البيان 4 / 367 .\r\n( 5 ) . تفسير تبيان 8 / 355 - 356 ؛ مجمع البيان 4 / 367 .\r\n( 6 ) . تفسير تبيان 8 / 356 ؛ مجمع البيان 4 / 367 .\r\n","page_name":" 1535 ","page_number":719},
  {"content":"\r\n\r\nأحاديث سابقه وارد شده محل اعتماد است وأقوال ديگر موافق أهل سنت است « 1 » .\r\nوكلينى به سند معتبر از حضرت امام رضا عليه السّلام روايت كرده است كه : حضرت رسول صلّى اللّه عليه وآله وسلّم قوت جماع چهل مرد داشت ونه زن داشت ودر هر شبانه روز همهء ايشان را مىديد « 2 » .\r\nوعلي بن إبراهيم روايت كرده است كه : چون حضرت رسول صلّى اللّه عليه وآله وسلّم از جنگ خيبر مراجعت نمود وگنج آل أبى الحقيق به دست آن حضرت آمده بود ، زنان آن حضرت گفتند كه : آنچه يافته‌اى از اين غنيمت به ما بده .\r\nحضرت فرمود : قسمت كردم همه را ميان مسلمانان چنانكه حق تعالى امر كرده بود .\r\nپس زنان به غضب آمدند وگفتند : شايد تو گمان كنى كه اگر ما را طلاق بگويى ما كفو خود را از قوم خود نخواهيم يافت كه ما را تزويج نمايند ، پس حق تعالى غيرت نمود براي پيغمبر خود وامر نمود آن حضرت را كه از ايشان كناره كند ودر غرفهء مادر إبراهيم ساكن شود ، پس حضرت از ايشان اعتزال نموده در غرفهء مادر إبراهيم كه در نزديك مسجد قبا واقع است ساكن شد تا زنان حايض شدند ، پس حق تعالى اين آيهء تخيير فرستاد   يا أَيُّهَا النَّبِيُّ قُلْ لِأَزْواجِكَ إِنْ كُنْتُنَّ تُرِدْنَ الْحَياةَ الدُّنْيا وَزِينَتَها فَتَعالَيْنَ أُمَتِّعْكُنَّ وَأُسَرِّحْكُنَّ سَراحاً جَمِيلًا . وَإِنْ كُنْتُنَّ تُرِدْنَ اللَّهَ وَرَسُولَهُ وَالدَّارَ الْآخِرَةَ فَإِنَّ اللَّهَ أَعَدَّ لِلْمُحْسِناتِ مِنْكُنَّ أَجْراً عَظِيماً   « 3 » يعنى : « اى پيغمبر بزرگوار ! بگو مر زنان خود را كه : اگر هستيد شما كه مىخواهيد زندگانى دنيا را وزينت آن را پس بياييد تا شما را بهره‌مند گردانم ومال دهم ورها كنم شما را رها كردن نيكو ، واگر هستيد كه اراده كرده‌ايد خدا ورسول أو را وسراى آخرت را پس بدرستى كه حق تعالى مهيا كرده است براي نيكوكاران از شما مزد بزرگ » .\r\nپس چون آن جناب اين آية را بر ايشان خواند أول مرتبه امّ سلمه برخاست وگفت : من\r\n\r\n\r\n","description":"","footnote":"\r\n( 1 ) . براي اطلاع از أقوال أهل سنت رجوع شود به احكام القرآن جصاص 3 / 482 واحكام القرآن ابن عربى 3 / 593 وتفسير قرطبى 14 / 219 .\r\n( 2 ) . كافى 5 / 567 .\r\n( 3 ) . سورهء احزاب : 28 و 29 .\r\n","page_name":" 1536 ","page_number":720},
  {"content":"\r\n\r\nاختيار خدا ورسول أو كردم بر دنيا ، پس بعد از أو همه برخاستند ودست در گردن حضرت در آوردند وهمهء آنچه امّ سلمه گفته بود گفتند ، پس حق تعالى فرستاد  تُرْجِي مَنْ تَشاءُ مِنْهُنَّ وَتُؤْوِي إِلَيْكَ مَنْ تَشاءُ  « 1 » يعنى : « دور مىگردانى وطلاق مىگويى هر كه را مىخواهى از ايشان وپناه مىدهى وبر نكاح مىگذارى هر كه را مىخواهى » ؛ پس حق تعالى خطاب كرد زنان آن حضرت را كه   يا نِساءَ النَّبِيِّ مَنْ يَأْتِ مِنْكُنَّ بِفاحِشَةٍ مُبَيِّنَةٍ يُضاعَفْ لَهَا الْعَذابُ ضِعْفَيْنِ وَكانَ ذلِكَ عَلَى اللَّهِ يَسِيراً . وَمَنْ يَقْنُتْ مِنْكُنَّ لِلَّهِ وَرَسُولِهِ وَتَعْمَلْ صالِحاً نُؤْتِها أَجْرَها مَرَّتَيْنِ وَأَعْتَدْنا لَها رِزْقاً كَرِيماً   « 2 » « اى زنان پيغمبر ! هر كه از شما اتيان كند به گناه بسيار بد رسوايى - مانند بيرون رفتن به جانب بصره براي آنكه مقاتله با أمير المؤمنين عليه السّلام كند - دو چندان مىشود براي أو عذاب در آخرت ، وعذاب أو بر خدا آسان است ، وهر كه قانت ومطيع گردد از شما براي خدا ورسول أو وعمل شايسته بكند عطا مىكنيم مزد أو را دو برابر ومهيا مىگردانيم براي أو روزى نيكو » « 3 » .\r\nوبه سند صحيح از امام جعفر صادق عليه السّلام روايت كرده است كه : فاحشهء مبيّنه وگناه رسوا ، خروج به شمشير است « 4 » كه از عايشه واقع شد .\r\nوكلينى به سندهاى معتبر بسيارى روايت كرده است از امام محمد باقر وامام جعفر صادق عليهما السّلام كه : حق تعالى غيرت نمود براي پيغمبر خود از سخنى كه گفت بعضي از زنان أو كه محمد گمان مىكند كه اگر ما را طلاق بگويد ما كفو خود را نخواهيم يافت از قوم خود كه ما را تزويج نمايند .\r\nوبه روايت ديگر زينب گفت : تو عدالت نمىكنى ميان ما با آنكه پيغمبر خدايى ، وحفصة گفت : اگر ما را طلاق بگويد همتاى خود را خواهيم يافت از قوم خود كه ما را تزويج نمايد .\r\n\r\n\r\n","description":"","footnote":"\r\n( 1 ) . سورهء احزاب : 51 .\r\n( 2 ) . سورهء احزاب : 30 و 31 .\r\n( 3 ) . تفسير قمى 2 / 192 - 193 .\r\n( 4 ) . تفسير قمى 2 / 193 .\r\n","page_name":" 1537 ","page_number":721},
  {"content":"\r\n\r\nوبه روايت ديگر : اين هر دو سخن را زينب گفت . وچون آيهء تخيير نازل شد حضرت بيست ونه شب از زنان خود كناره كرده در غرفه ماريه بسر برد .\r\nوبه روايت ديگر : بيست روز وحى از آن حضرت منقطع شد پس آيهء تخيير نازل شد وحضرت ايشان را طلبيد ومخيّر گردانيد وايشان اختيار آن جناب كردند واگر اختيار دنيا مىكردند بر آن جناب ، حرام مىشدند وحكم طلاق به اين داشت .\r\nوبه روايت ديگر : اگر اختيار دنيا مىكردند حضرت ايشان را طلاق مىگفت وهرگز نخواهد بود كه ايشان اختيار حضرت نكنند وحضرت ديگر به ايشان رغبت نمايد .\r\nوبه روايت ديگر : چون نوبهء تخيير به زينب دختر جحش رسيد برجست وآن جناب را بوسيد وگفت : اختيار خدا ورسول كردم « 1 » .\r\nودر أحاديث معتبرهء بسيار وارد شده است : تخيير ، مخصوص حضرت رسول صلّى اللّه عليه وآله وسلّم بود وديگرى را روا نيست كه زن خود را مخيّر گرداند « 2 » .\r\nمؤلف گويد : مشهور ميان فقهاى اماميه رضوان اللّه عليهم آن است كه واقع شدن بينونت وجدائى زن از مرد به عنوان تخيير مخصوص حضرت رسول صلّى اللّه عليه وآله وسلّم است ؛ وبعضي گفته‌اند كه : در ديگران نيز جارى است وخلاف است كه بر تقدير وقوع آيا حكم طلاق باين دارد يا طلاق رجعي ، واظهر آن است كه مخصوص آن حضرت است ، پس در فروع آن تفكر كردن وسخن گفتن بىفايده است .\r\n\r\n\r\n","description":"","footnote":"\r\n( 1 ) . كافى 6 / 138 و 139 .\r\n( 2 ) . كافى 6 / 136 و 137 .\r\n","page_name":" 1538 ","page_number":722},
  {"content":"\r\n\r\n\r\nباب پنجاه وسوم در بيان قصهء تزويج زينب است وبعضي از أحوال زيد بن حارثه است\r\n\r\n","description":"","footnote":"","page_name":" 1539 ","page_number":723},
  {"content":"\r\n . \r\n","description":"","footnote":"","page_name":" 1540 ","page_number":724},
  {"content":"\r\n\r\nعلي بن إبراهيم به سند حسن بلكه صحيح روايت كرده است كه : چون حضرت رسول صلّى اللّه عليه وآله وسلّم خديجة را به نكاح خود در آورد براي تجارتي به جانب بازار عكاظ رفت پس در آنجا زيد را مشاهده نمود وأو را غلام عاقل زيركى يافت وأو را خريد ، وچون حضرت مبعوث به رسالت گرديد أو را به اسلام دعوت نمود وأو به سعادت اسلام مشرّف شد پس أو را زيد آزاد كردهء محمد مىگفتند ، وچون اين خبر به حارث بن شراحبيل كلبى كه پدر زيد بود رسيد به جانب مكة آمد وأو مردى بود صاحب شأن ، پس به نزد أبو طالب آمد وگفت : پسر مرا أسير كرده‌اند وشنيده‌ام كه به پسر برادر تو أو را فروخته‌اند ، مىخواهم از أو التماس نمايى كه يا أو را به من بفروشد يا فدا از من بگيرد يا أو را آزاد كند .\r\nچون أبو طالب با حضرت در اين باب سخن گفت ، حضرت فرمود كه : أو آزاد است به هر جا كه خواهد برود .\r\nپس حارثه برخاست ودست زيد را گرفت وگفت : اى فرزند ! ملحق شو به شرف وحسب خود .\r\nزيد گفت : تا زنده‌ام از رسول خدا صلّى اللّه عليه وآله وسلّم جدا نمىشوم .\r\nپس پدرش در غضب شد وگفت : اى گروه قريش ! گواه باشيد كه من از أو بيزار شدم وأو فرزند من نيست .\r\nحضرت رسول صلّى اللّه عليه وآله وسلّم فرمود : گواه باشيد كه زيد فرزند من است ، من از أو ميراث مىبرم وأو از من ميراث مىبرد .\r\nپس أو را زيد پسر محمد مىگفتند وحضرت بسيار أو را دوست مىداشت وأو را « زيد الحب » نام كرد يعنى « زيد دوستى » .\r\n\r\n","description":"","footnote":"","page_name":" 1541 ","page_number":725},
  {"content":"\r\n\r\nوچون آن جناب بسوى مدينه هجرت نمود زينب دختر جحش را به نكاح أو در آورد ، پس روزى دير به خدمت حضرت آمد ، حضرت بسوى منزل أو رفت كه از حال أو سؤال نمايد ، چون پرده را برداشت ناگاه زينب را ديد كه در ميان حجره نشسته وبوى خوشى سحق مىكند وزينب در نهايت حسن وجمال بود ، پس حضرت فرمود كه : « سبحان اللّه خالق النّور وتبارك اللّه أحسن الخالقين » يعنى : « به پاكى ياد مىكنم خداوندى را كه آفرينندهء نور است ، وپاكيزه است وبا بركت ورحمت است خداوندى كه نيكوترين آفرينندگان است » .\r\nپس حضرت به منزل شريف خود مراجعت نمود ومحبت زينب در دل آن جناب جا كرده بود ، چون زيد به خانه در آمد وزينب أو را خبر داد به تشريف آوردن آن جناب وآنچه بر زبان معجز بيانش جارى شد در وقت مشاهدهء أو ، زيد گفت : آيا مىخواهى كه من تو را طلاق بگويم تا رسول خدا صلّى اللّه عليه وآله وسلّم تو را خواستگارى نمايد ، شايد كه تو را پسنديده باشد ومحبت تو در دل أو افتاده باشد ؟ زينب گفت : مىترسم كه تو مرا طلاق گويى وآن حضرت مرا تزويج ننمايد .\r\nپس زيد به خدمت حضرت آمد وگفت : پدر ومادرم فداى تو باد ، مرا زينب چنين خبر داد ، آيا راضى مىشوى كه من أو را طلاق بگويم وتو أو را به نكاح خود درآورى ؟\r\nحضرت فرمود : نه ، برو واز خدا بترس وزن خود را نگاه دار .\r\nپس حق تعالى اين آيات را فرستاد  وَإِذْ تَقُولُ لِلَّذِي أَنْعَمَ اللَّهُ عَلَيْهِ وَأَنْعَمْتَ عَلَيْهِ أَمْسِكْ عَلَيْكَ زَوْجَكَ وَاتَّقِ اللَّهَ وَتُخْفِي فِي نَفْسِكَ مَا اللَّهُ مُبْدِيهِ وَتَخْشَى النَّاسَ وَاللَّهُ أَحَقُّ أَنْ تَخْشاهُ فَلَمَّا قَضى زَيْدٌ مِنْها وَطَراً زَوَّجْناكَها لِكَيْ لا يَكُونَ عَلَى الْمُؤْمِنِينَ حَرَجٌ فِي أَزْواجِ أَدْعِيائِهِمْ إِذا قَضَوْا مِنْهُنَّ وَطَراً وَكانَ أَمْرُ اللَّهِ مَفْعُولًا  « 1 » يعنى : « وياد كن آن را كه گفتى مر آن كس را كه انعام كرده است خدا بر أو به اسلام وتوفيق خدمت ومتابعت تو وتو انعام كرده‌اى بر أو به پروردن وآزاد كردن وپسر خواندن كه نگاه دار از براي خود زن خود را\r\n\r\n\r\n","description":"","footnote":"\r\n( 1 ) . سورهء احزاب : 37 .\r\n","page_name":" 1542 ","page_number":726},
  {"content":"\r\n\r\nوبترس از خدا واز روى اضرار أو را طلاق مگو ، وپنهان مىكردى در نفس خود آنچه را خدا ظاهر كنندهء آن است ، ومىترسى از مردم وخدا سزاوارتر است به آنكه از أو بترسى ، پس چون رسيد زيد به حاجت خود از زينب كه با أو مقاربت نمود ما تزويج كرديم تو را به أو تا نبوده باشد بر مؤمنان ننگى وگناهى در خواستن زنان پسرخوانده‌هاى خود هرگاه حاجت خود را از ايشان بعمل آوردند وطلاق بگويند ، وامر خدا كه تقدير كرده البتة شدني است » .\r\nپس حضرت « 1 » فرمود : حق تعالى زينب را به آن حضرت تزويج نمود در عرش خود .\r\nپس چون منافقان گفتند كه : زن [ پسران 
  ] « 2 » ما را بر ما حرام مىگرداند وزن پسر خود را كه زيد است تزويج مىنمايد حق تعالى فرستاد براي رد قول ايشان   وَما جَعَلَ أَدْعِياءَكُمْ أَبْناءَكُمْ ذلِكُمْ قَوْلُكُمْ بِأَفْواهِكُمْ وَاللَّهُ يَقُولُ الْحَقَّ وَهُوَ يَهْدِي السَّبِيلَ . ادْعُوهُمْ لِآبائِهِمْ هُوَ أَقْسَطُ عِنْدَ اللَّهِ فَإِنْ لَمْ تَعْلَمُوا آباءَهُمْ فَإِخْوانُكُمْ فِي الدِّينِ وَمَوالِيكُمْ   « 3 » يعنى :\r\n« ونگردانيده است خدا فرزندخوانده‌هاى شما را پسران شما ، اين گفتار شماست به دهانهاى شما وخدا مىگويد حق را وأو هدايت مىنمايد به راه حق ، بخوانيد ايشان را ونسبت دهيد به پدران ايشان ، آن راست‌تر است نزد خدا ، پس اگر ندانيد پدران ايشان را پس برادران شمايند در دين ودوستان شمايند ، به اين روش ايشان را بخوانيد » .\r\nوباز اين آية را فرستاد  ما كانَ مُحَمَّدٌ أَبا أَحَدٍ مِنْ رِجالِكُمْ وَلكِنْ رَسُولَ اللَّهِ وَخاتَمَ النَّبِيِّينَ وَكانَ اللَّهُ بِكُلِّ شَيْءٍ عَلِيماً  « 4 » يعنى : « نبود محمد پدر احدى از مردان شما وليكن رسول خداست وآخر پيغمبران است وخدا به همه چيز دانا است » « 5 » .\r\nوأيضا به سند معتبر از امام محمد باقر عليه السّلام روايت كرده است كه : حضرت رسول صلّى اللّه عليه وآله وسلّم خواستگارى نمود زينب دختر جحش را كه از بنى أسد بن خزيمة بود ودختر عمهء آن حضرت بود براي زيد بن حارثه . زينب گفت : يا رسول اللّه ! بگذار كه با خود در اين باب\r\n\r\n\r\n","description":"","footnote":"\r\n( 1 ) . منظور از حضرت ، امام صادق عليه السّلام است .\r\n( 2 ) . اين كلمه از متن عربى روايت اضافه شد .\r\n( 3 ) . سورهء احزاب : 4 - 5 .\r\n( 4 ) . سورهء احزاب : 40 .\r\n( 5 ) . تفسير قمى 2 / 172 - 175 .\r\n","page_name":" 1543 ","page_number":727},
  {"content":"\r\n\r\nفكرى بكنم . پس حق تعالى اين آية را فرستاد  ما كانَ لِمُؤْمِنٍ وَلا مُؤْمِنَةٍ إِذا قَضَى اللَّهُ وَرَسُولُهُ أَمْراً أَنْ يَكُونَ لَهُمُ الْخِيَرَةُ مِنْ أَمْرِهِمْ وَمَنْ يَعْصِ اللَّهَ وَرَسُولَهُ فَقَدْ ضَلَّ ضَلالًا مُبِيناً  « 1 » يعنى : « نبوده ونشايد هيچ مرد مؤمن وزن مؤمنه را كه هرگاه حكم كنند خدا ورسول أو كارى را آنكه بوده باشد ايشان را اختياري از كار خود ، وهر كه نافرمانى كند خدا ورسول أو را پس بتحقيق كه گمراه شده است گمراهى هويدا » .\r\nچون اين آية نازل شد زينب گفت : يا رسول اللّه ! اختيار من بدست توست ، پس حضرت أو را به زيد تزويج نمود ومدتي نزد زيد بود ، بعد از آن نزاعي ميان ايشان شد وبه مرافعه به خدمت حضرت آمدند ، وچون حضرت را نظر بر زينب افتاد خوش آمد أو را ، پس زيد گفت : يا رسول اللّه ! مرا رخصت فرما كه أو را طلاق بگويم زيرا كه پير شده است وبه زبان خود مرا آزار مىرساند . حضرت فرمود : از خدا بترس وزن خود را نگاه دار واحسان كن بسوى أو .\r\nپس زيد أو را طلاق گفت وبعد از عدّه به امر حق تعالى حضرت أو را به نكاح خود در آورد « 2 » .\r\nوابن بابويه وديگران به سندهاى معتبر از امام رضا عليه السّلام روايت كرده‌اند كه : رسول خدا صلّى اللّه عليه وآله وسلّم روزى براي كارى به خانهء زيد بن شراحيل كلبى رفت وچون داخل خانهء زيد شد زينب زن أو را ديد كه غسل مىكند ، پس آن جناب فرمود : « سبحان الّذى خلقك » وغرض حضرت آن بود كه به پاكى ياد كند خدا را وتنزيه نمايد أو را از گفتار آن كافران كه مىگويند ملائكة دختران خدايند چنانكه حق تعالى فرموده است  أَ فَأَصْفاكُمْ رَبُّكُمْ بِالْبَنِينَ وَاتَّخَذَ مِنَ الْمَلائِكَةِ إِناثاً إِنَّكُمْ لَتَقُولُونَ قَوْلًا عَظِيماً  « 3 » « آيا برگزيد شما را پروردگار شما به پسران واخذ كرد از ملائكة از براي خود دختران ، بدرستى كه مىگوييد شما سخنى بزرگ » ، پس حضرت چون أو را در حالت غسل مشاهده نمود گفت : تنزيه مىكنم\r\n\r\n\r\n","description":"","footnote":"\r\n( 1 ) . سورهء احزاب : 36 .\r\n( 2 ) . تفسير قمى 2 / 194 .\r\n( 3 ) . سورهء اسراء : 40 .\r\n","page_name":" 1544 ","page_number":728},
  {"content":"\r\n\r\nخداوندى را كه تو را آفريده است از آنكه فرزندى داشته باشد كه محتاج به پاك گردانيدن خود وغسل كردن باشد .\r\nپس چون زيد به خانه برگشت زنش أو را خبر داد كه رسول خدا صلّى اللّه عليه وآله وسلّم آمد وچنين سخنى گفت ورفت ؛ زيد گمان كرد كه حضرت اين سخن را براي اين گفته است كه حسن أو حضرت را خوش آمده است پس به خدمت آن جناب آمد وگفت : يا رسول اللّه ! بدرستى كه زن من بد خلق است ومىخواهم أو را طلاق بگويم .\r\nرسول خدا صلّى اللّه عليه وآله وسلّم فرمود : زن خود را نگاه دار واز خدا بترس .\r\nوچون حق تعالى عدد زنان آن جناب را در دنيا وعدد زنان أو را كه در آخرت ونامهاى ايشان را به أو وحى كرده بود وزينب در ميان آنها بود ، اين معنى در خاطر شريف حضرت بود وبه زيد وديگرى اظهار ننمود از ترس آنكه مردم گويند كه محمد صلّى اللّه عليه وآله وسلّم به مولاي خود مىگويد كه زن تو بعد از اين زوجهء من خواهد بود - وبه روايت ديگر : ترسيد از آنكه منافقان گويند زنى كه در خانهء مرد ديگر است مىگويد كه زنان من است واز مادرهاى مؤمنان است « 1 » - وآن جناب را عيب كنند به اين ، لهذا حق تعالى فرستاد كه :\r\n« پنهان مىكنى در نفس خود آنچه را خدا ظاهر كنندهء آن است ومىترسى از مردم » .\r\nپس زيد بن حارثه زينب را طلاق گفت وبعد از عدّه حق تعالى أو را به پيغمبرش تزويج نمود وآن آيات را فرستاد ، وچون مىدانست كه منافقان عيب خواهند كرد آن جناب را بر اين عمل فرستاد كه  ما كانَ عَلَى النَّبِيِّ مِنْ حَرَجٍ فِيما فَرَضَ اللَّهُ لَهُ سُنَّةَ اللَّهِ فِي الَّذِينَ خَلَوْا مِنْ قَبْلُ وَكانَ أَمْرُ اللَّهِ قَدَراً مَقْدُوراً  « 2 » يعنى : « نبوده ونيست بر پيغمبر هيچ حرجى وگناهى در آنچه خدا جائز يا واجب گردانيده است براي أو مانند سنّت خدا در پيغمبران گذشته - كه بعضي از لذتها بر ايشان مباح بوده يا زنان بسيار مىگرفته‌اند - وبود امر خدا تقديرى مقدر شده » « 3 » .\r\n\r\n\r\n","description":"","footnote":"\r\n( 1 ) . امالى شيخ صدوق 84 .\r\n( 2 ) . سورهء احزاب : 38 .\r\n( 3 ) . عيون أخبار الرضا 1 / 203 ؛ احتجاج 2 / 434 - 436 .\r\n","page_name":" 1545 ","page_number":729},
  {"content":"\r\n\r\nپس امام رضا عليه السّلام فرمود : حق تعالى متولى تزويج احدى از خلق خود نشد مگر تزويج حوا به آدم عليه السّلام وتزويج زينب به رسول خدا صلّى اللّه عليه وآله وسلّم - زيرا كه « زوّجناكها » گفته است - وفاطمه به علي بن أبي طالب عليهما السّلام « 1 » .\r\nمؤلف گويد كه : آنچه در حديث حضرت امام رضا عليه السّلام وارد شده است مختار علماى اماميه است وبا أصول ايشان أوفق است ؛ وروايت أول كه علي بن إبراهيم روايت كرده است شايد محمول بر تقيه باشد زيرا كه منصب نبوت وخلافت از آن ارفع است كه زنى را كه در حبالهء نكاح ديگرى باشد خواهش كنند وعاشق أو شوند اگر چه آن روايت نيز قابل تأويل است ؛ واما عتابى كه در آية نسبت به آن جناب واقع شده است بر ترسيدن از مردم محتمل است كه براي ترك أولى باشد وشرم كردن از مردم يا خوف تشنيع گناه نيست ، ومحتمل است كه اين نوع از عتاب براي معاتبهء آن منافقان باشد كه حضرت از ايشان حذر مىنمود وبه ظاهر خطاب متوجه آن حضرت شده باشد چنانكه در بسيارى از آيات كريمهء قرآن چنين واقع شده است ودر متعارفات مردم نيز اين نوع عتاب شايع است .\r\nوشيخ طبرسى روايت كرده است كه : چون زينب دختر جحش مادرش أميمة دختر عبد المطلب بود وحضرت أو را براي زيد خواستگارى كرد ، امتناع بسيار كرد وگفت : من دختر عمهء توام وهرگز راضى نمىشوم كه عيال زيد شوم ، وبرادرش عبد اللّه بن جحش نيز چنين گفت ، پس آيهء  وَما كانَ لِمُؤْمِنٍ وَلا مُؤْمِنَةٍ  نازل شد ، پس زينب گفت : راضى شدم وامر خود را به حضرت گذاشتم ، وحضرت أو را به زيد تزويج كرد وده دينار طلا وشصت درهم نقره براي أو مهر فرستاد ومقنعه وچادرى وپيراهنى وإزاري وپنجاه مد طعام وسى صاع خرما براي ايشان فرستاد « 2 » .\r\nوعلي بن إبراهيم روايت كرده است كه : چون حضرت رسول صلّى اللّه عليه وآله وسلّم زينب را به نكاح خود در آورد بسيار أو را دوست داشت وأو را وليمه كرد وأصحاب خود را به وليمه طلب\r\n\r\n\r\n","description":"","footnote":"\r\n( 1 ) . امالى شيخ صدوق 84 .\r\n( 2 ) . مجمع البيان 4 / 359 .\r\n","page_name":" 1546 ","page_number":730},
  {"content":"\r\n\r\nنمود ، وچون أصحاب آن حضرت طعام مىخوردند مىخواستند كه در خدمت حضرت صحبت بدارند وسخن بگويند ، وآن جناب مىخواست كه با زينب خلوت كند ، پس حق تعالى اين آية را فرستاد  يا أَيُّهَا الَّذِينَ آمَنُوا لا تَدْخُلُوا بُيُوتَ النَّبِيِّ إِلَّا أَنْ يُؤْذَنَ لَكُمْ إِلى طَعامٍ غَيْرَ ناظِرِينَ إِناهُ وَلكِنْ إِذا دُعِيتُمْ فَادْخُلُوا فَإِذا طَعِمْتُمْ فَانْتَشِرُوا وَلا مُسْتَأْنِسِينَ لِحَدِيثٍ إِنَّ ذلِكُمْ كانَ يُؤْذِي النَّبِيَّ فَيَسْتَحْيِي مِنْكُمْ وَاللَّهُ لا يَسْتَحْيِي مِنَ الْحَقِّ وَإِذا سَأَلْتُمُوهُنَّ مَتاعاً فَسْئَلُوهُنَّ مِنْ وَراءِ حِجابٍ ذلِكُمْ أَطْهَرُ لِقُلُوبِكُمْ وَقُلُوبِهِنَّ وَما كانَ لَكُمْ أَنْ تُؤْذُوا رَسُولَ اللَّهِ وَلا أَنْ تَنْكِحُوا أَزْواجَهُ مِنْ بَعْدِهِ أَبَداً إِنَّ ذلِكُمْ كانَ عِنْدَ اللَّهِ عَظِيماً  « 1 » يعنى : « اى گروه مؤمنان ! در مياييد به خانه‌هاى پيغمبر مگر آنكه رخصت دهند شما را وبخوانند شما را به خوردن طعامي در حالتي كه انتظار نبريد رسيدن طعام را ، وليكن چون خوانده شويد پس درآييد ، پس چون طعام خوريد پراكنده شويد ومنشينيد انس‌گيرندگان به سخن ، بدرستى كه درنگ شما بعد از طعام مىرنجاند پيغمبر را پس شرم مىدارد از شما كه گويد بيرون رويد ، وخدا شرم نمىدارد از گفتن راست ، وچون خواهيد از زنان پيغمبر متاعي را پس بخواهيد از ايشان از پس پرده ، اين پاكيزه‌تر است از براي دلهاى شما ودلهاى ايشان ، ونيست شما را كه برنجانيد رسول خدا را ونه آنكه نكاح كنيد زنان أو را بعد از أو هرگز ، بدرستى كه اين نزد خدا بزرگ است » « 2 » .\r\n\r\n\r\n","description":"","footnote":"\r\n( 1 ) . سورهء احزاب : 53 .\r\n( 2 ) . تفسير قمى 2 / 195 .\r\n","page_name":" 1547 ","page_number":731},
  {"content":"\r\n . \r\n","description":"","footnote":"","page_name":" 1548 ","page_number":732},
  {"content":"\r\n\r\n\r\nباب پنجاه وچهارم در بيان أحوال امّ سلمه\r\n\r\n","description":"","footnote":"","page_name":" 1549 ","page_number":733},
  {"content":"\r\n . \r\n","description":"","footnote":"","page_name":" 1550 ","page_number":734},
  {"content":"\r\n\r\nابن بابويه به سند معتبر از امام جعفر صادق عليه السّلام روايت كرده است كه : روزى خبر رسيد به امّ سلمه كه يكى از آزادكرده‌هاى أو ناسزا به حضرت أمير المؤمنين عليه السّلام مىگويد پس أو را به نزد خود طلبيد وگفت : اى فرزند ! شنيده‌ام كه نسبت به على ناسزا مىگويى .\r\nگفت : بلى اى مادر .\r\nامّ سلمه گفت : بنشين مادرت به عزايت بنشيند تا براي تو نقل كنم حديثي كه از حضرت رسول صلّى اللّه عليه وآله وسلّم شنيده‌ام وبعد از آن هر چه براي خود نيكوتر دانى اختيار كن ، بدرستى كه ما نه زن آن حضرت در حبالهء أو بوديم پس در روزى از روزها كه نوبت من بود حضرت رسول صلّى اللّه عليه وآله وسلّم داخل شد ونور از سر وجبين مبينش ساطع بود ودست على را به دست خود گرفته بود پس گفت : اى امّ سلمه ! از خانه بيرون رو وخانه را از براي ما خلوت كن ، چون از خانه بيرون رفتم آن حضرت با على مشغول راز گفتن شد ومن صداى ايشان را مىشنيدم اما سخن ايشان را نمىفهميدم ، چون صحبت ايشان به طول انجاميد من به نزديك در رفتم وگفتم : يا رسول اللّه ! رخصت مىدهى كه داخل شوم ؟ فرمود كه : نه . پس برگشتم واز سر در آمدم وبرگرديدم از ترس آنكه مبادا برگردانيدن من از غضب باشد يا از آسمان خبر بدى يا آيه‌اى در باب من نازل شده باشد .\r\nپس بعد از اندك زماني باز به نزديك در آمدم ورخصت طلبيدم ورخصت نيافتم وسخت‌تر از أول به سر در آمدم .\r\nچون مرتبهء سوم به نزديك در آمدم ودستوري خواستم كه داخل شوم حضرت فرمود كه : داخل شو اى امّ سلمه . چون به خانه در آمدم على را ديدم كه به دو زانو در خدمت آن حضرت نشسته است ومىگويد : پدر ومادرم فداى تو باد يا رسول اللّه هرگاه چنين شود\r\n\r\n","description":"","footnote":"","page_name":" 1551 ","page_number":735},
  {"content":"\r\n\r\nچه امر مىفرمايى مرا ؟\r\nفرمود كه : امر مىكنم تو را به صبر كردن .\r\nپس بار ديگر سخن را بر أو اعاده كرد وباز حضرت امر فرمود أو را به صبر كردن .\r\nچون در مرتبهء سوم اين سخن را اعاده نمود حضرت فرمود : اى على ! اى برادر من ! هرگاه كار به اينجا رسد پس شمشير خود را از غلاف بكش وبر دوش خود بگذار وجنگ بكن وپروا مكن تا آنكه چون به نزد من آيى از شمشير تو خون ايشان ريزد .\r\nپس حضرت رسول صلّى اللّه عليه وآله وسلّم به جانب من التفات نمود وفرمود : اين چه اندوه است كه در تو مشاهده مىكنم اى امّ سلمه ؟\r\nگفتم : يا رسول اللّه ! اين براي آن است كه مرا چند مرتبه از پيش خود راندى .\r\nحضرت فرمود كه : بخدا سوگند كه تو را از براي غضب رد نكردم واز تو بدى در خاطر نداشتم ، وبدرستى كه تو بر خيرى از جانب خدا ورسول أو وليكن چون تو آمدى جبرئيل در جانب راست من بود وعلى در جانب چپ من بود وجبرئيل مرا خبر مىداد به وقايعى كه بعد از من خواهد بود وامر مىكرد مرا كه على را در باب آنها وصيت كنم كه بداند كه در آن فتنه‌ها چه بايد كرد .\r\nاى امّ سلمه ! بشنو وگواه باش اينك علي بن أبي طالب برادر من است در دنيا وبرادر من است در آخرت .\r\nاى امّ سلمه ! بشنو وگواه باش كه علي بن أبي طالب وزير من است در دنيا ووزير من است در آخرت .\r\nاى امّ سلمه ! بشنو وگواه شو كه علي بن أبي طالب علمدار من است در دنيا وعلمدار من است در قيامت .\r\nاى امّ سلمه ! بشنو وگواه باش كه علي بن أبي طالب وصى وجانشين من است بعد از من ووفاكننده است به وعده‌هاى من ورانده است دشمنان خود را از حوض كوثر .\r\nاى امّ سلمه ! بشنو وگواه باش كه علي بن أبي طالب سيد وبزرگ مسلمانان است وبرگزيده وپيشواى متقيان است وكشانندهء مؤمنان است بسوى بهشت وكشندهء ناكثان\r\n\r\n","description":"","footnote":"","page_name":" 1552 ","page_number":736},
  {"content":"\r\n\r\nوقاسطان ومارقان است .\r\nمن گفتم : يا رسول اللّه ! كيستند ناكثان ؟\r\nفرمود : آنهايند كه بيعت خواهند كرد با أو در مدينه وبيعت أو را خواهند شكست در بصره .\r\nگفتم : كيستند قاسطان ؟\r\nفرمود : معاوية وأهل أو از أهل شام .\r\nگفتم : كيستند : مارقان ؟\r\nفرمود : خارجيان نهروانند .\r\nچون امّ سلمه اين حديث را نقل كرد ، مولاي امّ سلمه گفت : فرج بخشيدى مرا وعقده از دل من گشودى ، خدا فرج بخشد تو را ، بخدا سوگند كه ديگر بعد از اين ناسزا به على نخواهم گفتن هرگز « 1 » .\r\nوشيخ طوسي به سند معتبر از ثابت مولاي أبو ذر روايت كرده است كه گفت : با لشكر أمير المؤمنين عليه السّلام حاضر شدم در جنگ جمل ، چون عايشه را در پيش صف مخالفان ديدم شكى در دل من پيدا شد چنانكه أكثر مردم به آن سبب در شك افتاده بودند ، چون زوال شمس شد حق تعالى پردهء شك را از دل من برداشت وبا لشكر أمير المؤمنين عليه السّلام مشغول جنگ مخالفان شدم ، پس بعد از آن به نزد امّ سلمه زوجهء رسول خدا صلّى اللّه عليه وآله وسلّم وخويشاوند آن حضرت آمدم وقصهء خود را به أو نقل كردم ، گفت : چه كردى در وقتي كه مرغ دلها از آشيانهاى خود پرواز كرده بودند ؟\r\nگفتم : من نيز در دل خود شكى يافتم وشكر مىكنم خدا را كه نزد زوال آفتاب آن حجاب ارتياب را از دلم برداشت ودر خدمت أمير المؤمنين عليه السّلام قتال نيكويى كردم .\r\nامّ سلمه گفت : نيكو كردى ، من از رسول خدا صلّى اللّه عليه وآله وسلّم شنيدم كه مىگفت كه : على با قرآن\r\n\r\n\r\n","description":"","footnote":"\r\n( 1 ) . امالى شيخ صدوق 311 ؛ امالى شيخ طوسي 425 .\r\n","page_name":" 1553 ","page_number":737},
  {"content":"\r\n\r\nاست وقرآن با على است واز يكديگر جدا نمىشوند تا در حوض كوثر به نزد من آيند « 1 » .\r\nودر قرب الإسناد حميرى به سند صحيح از حضرت صادق عليه السّلام مروى است كه : زنى بود از أنصار كه أو را حسرت مىگفتند وبعد از حضرت رسول صلّى اللّه عليه وآله وسلّم پيوسته به نزد آل محمد عليهم السّلام مىآمد وايشان را بسيار دوست مىداشت ، روزى أبو بكر وعمر در راه أو را ديدند از أو پرسيدند كه : به كجا مىروى اى حسرت ؟\r\nگفت : به خدمت آل محمد مىروم كه حق ايشان را ادا كنم وعهد خود را تازه گردانم .\r\nآن دو نفر گفتند كه : واي بر تو امروز ايشان را حقي نيست وحق ايشان مخصوص زمان حضرت رسول صلّى اللّه عليه وآله وسلّم بود .\r\nپس حسرت برگشت وبعد از چند روز ديگر به خدمت أهل بيت رسالت رفت ، پس امّ سلمه زوجهء رسول خدا صلّى اللّه عليه وآله وسلّم گفت : اى حسرت ! چرا دير به نزد ما آمدى ؟\r\nگفت : أبو بكر وعمر دچار من شدند وچنين گفتند .\r\nامّ سلمه گفت : دروغ گفتند لعنت خدا بر ايشان باد ، حق آل محمد واجب است بر مسلمانان تا روز قيامت « 2 » .\r\nودر بصائر الدرجات به سند معتبر از عمر پسر امّ سلمه روايت كرده است كه امّ سلمه گفت كه : روزى حضرت رسول صلّى اللّه عليه وآله وسلّم علي بن أبي طالب را در خانهء من نشانيد وپوست گوسفندى طلبيد وبر على املا مىكرد وعلى بر آن پوست مىنوشت تا آنكه تمام آن پوست را پر كرد ، پس آن پوست را حضرت به من سپرد وفرمود : هر كه بعد از من به نزد تو بيايد وفلان وفلان نشان را به تو بگويد اين پوست را به أو تسليم نما .\r\nچون حضرت رسول صلّى اللّه عليه وآله وسلّم از دنيا رفت وأبو بكر غصب خلافت آن حضرت نمود مادرم امّ سلمه مرا گفت : برو به مسجد وببين كه اين مرد چه مىكند ، چون به مسجد رفتم ديدم كه أبو بكر بر منبر برآمد وخطبه خواند واز منبر فرود آمد وبه خانهء خود برگشت ، من\r\n\r\n\r\n","description":"","footnote":"\r\n( 1 ) . امالى شيخ طوسي 460 و 506 ، ودر آن نام راوي « أبى ثابت » ذكر شده است .\r\n( 2 ) . قرب الإسناد 60 .\r\n","page_name":" 1554 ","page_number":738},
  {"content":"\r\n\r\nبه نزد مادر خود رفتم وخبر أو را نقل كردم ؛ پس صبر كرد تا عمر خليفه شد باز مرا فرستاد بسوى مسجد وبرگشتم وگفتم كه أو نيز مثل أبو بكر كرد ؛ پس صبر كرد تا عثمان خليفه شد وباز مرا به مسجد فرستاد واز براي أو خبر بردم كه أو نيز مثل آن دو نفر ديگر كرد .\r\nپس چون جناب أمير مؤمنان عليه السّلام خليفه شد مادرم گفت : برو به مسجد وببين كه اين مرد چه مىكند ؛ چون به مسجد آمد حضرت بر منبر برآمد وخطبه ادا نمود واز منبر فرود آمد ومرا طلبيد وگفت : برو به نزد مادر خود ورخصت بطلب كه من به نزد أو مىآيم ، چون به نزد مادرم رفتم وآنچه آن جناب فرموده بود به أو گفتم گفت : بخدا سوگند كه من نيز أو را مىطلبم .\r\nپس چون علي عليه السّلام به خانهء امّ سلمه در آمد فرمود : بده به من نامه را كه رسول خدا صلّى اللّه عليه وآله وسلّم به تو سپرده است .\r\nعمر پسر امّ سلمه گفت : چون حضرت اين را فرمود مادرم امّ سلمه برخاست وصندوق را گشود واز ميان آن صندوق كوچكى بيرون آورد ودر آن را گشود ونامه‌اى از ميان آن بيرون آورد وبه علي بن أبي طالب عليه السّلام تسليم نمود .\r\nپس امّ سلمه به من گفت : اى فرزند ! پيوسته ملازم علي عليه السّلام باش ودست از دامان أو بر مدار كه بخدا سوگند ياد مىكنم كه بعد از پيغمبر تو امامي بغير أو نديدم « 1 » .\r\nوكلينى به سند معتبر از امام جعفر صادق عليه السّلام روايت كرده است كه : چون رسول خدا صلّى اللّه عليه وآله وسلّم امّ سلمه را خواستگارى نمود ، عمر بن أبي سلمه كه پسر أو بود أو را به حضرت تزويج نمود ، وعمر هنوز كودك بود وبالغ نشده بود « 2 » .\r\nوأيضا كلينى به سند صحيح از حضرت صادق عليه السّلام روايت كرده است كه : روزى أبو بكر وعمر به نزد امّ سلمه آمدند وگفتند : اى امّ سلمه ! تو پيش از آنكه به حبالهء رسول خدا صلّى اللّه عليه وآله وسلّم درآيى زن مرد ديگرى بودى ، بگو كه رسول خدا صلّى اللّه عليه وآله وسلّم در قوت مجامعت با تو\r\n\r\n\r\n","description":"","footnote":"\r\n( 1 ) . بصائر الدرجات 163 .\r\n( 2 ) . كافى 5 / 391 .\r\n","page_name":" 1555 ","page_number":739},
  {"content":"\r\n\r\nچون است ؟\r\nامّ سلمه گفت : نيست أو در اين باب مگر مانند ساير مردان .\r\nچون ايشان بيرون رفتند رسول خدا صلّى اللّه عليه وآله وسلّم داخل خانه شد ، امّ سلمه از گفتهء خود پشيمان شده ترسيد كه در باب أو امرى از آسمان نازل شود ، پس مبادرت نمود وبه خدمت آن جناب عرض كرد آنچه ميان أو وميان ايشان گذشته بود ، پس حضرت به مرتبه‌اى در غضب شد كه رنگ مباركش متغير گرديد وعرق غضب در ميان دو ديده‌اش پيچيد واز خانه بيرون آمد ورداى مبارك خود را از شدت غضب بر زمين مىكشيد تا آنكه بر منبر بالا رفت وأنصار را طلبيد ، وچون ايشان آن حالت را ديدند همگى اسلحهء جنگ پوشيدند وچون همه حاضر شدند حضرت حمد وثناى حق تعالى ادا نمود وفرمود : أيها الناس ! چه سبب دارد كه گروهى از منافقان تتبع عيب من مىكنند واز عيب من سؤال مىنمايند ؟ وبخدا سوگند كه من از همهء شما بزرگوارترم از جهت حسب وپاكيزه‌ترم از جهت نسب واطاعت‌كننده ترم خداوند خود را در غايبانهء مردم ، هر كه از شما بپرسد از من كه پدرش كيست أو را خبر مىدهم .\r\nپس مردى برخاست وسؤال كرد از پدر خود ؛ آن جناب فرمود : پدر تو فلان شبان است . پس مرد ديگر برخاست گفت : پدر من كيست ؟ حضرت فرمود كه : غلام سياه شماست . پس سوم برخاست وگفت : پدر من كيست ؟ حضرت فرمود : پدر تو آن كسى است كه تو را به أو نسبت مىدهند .\r\nپس أنصار برخاستند وگفتند : يا رسول اللّه ! عفو كن از ما تا خدا عفو كند از تو ، بدرستى كه حق تعالى تو را براي رحمت فرستاده است .\r\nوچون عادت آن جناب آن بود كه چون نزد أو سخن مىگفتند وشفاعت مىكردند شرم مىكرد وعرق حيا از جبين باصفايش مىريخت وديده از ديده‌هاى مردم مىپوشيد ، پس از منبر فرود آمد وبه خانه برگشت ، وچون سحر شد جبرئيل بر آن حضرت نازل شد وكاسه‌اى از هريسهء بهشت براي آن جناب آورد وگفت : يا محمد ! اين هريسه را حور العين براي تو ساخته‌اند ، پس بخوريد از آن تو وعلى وفرزندان شما ، بدرستى كه صلاحيت\r\n\r\n","description":"","footnote":"","page_name":" 1556 ","page_number":740},
  {"content":"\r\n\r\nندارد غير شما را كه از آن بخورد .\r\nپس رسول خدا صلّى اللّه عليه وآله وسلّم وعلى وفاطمه وحسن وحسين عليهم السّلام نشستند واز آن هريسه تناول نمودند .\r\nپس به آن سبب حق تعالى به حضرت رسول صلّى اللّه عليه وآله وسلّم در مجامعت قوت چهل مرد كرامت فرمود ، وبعد از آن چنان بود كه هرگاه مىخواست در يك شب با جميع زنان خود مقاربت مىنمود « 1 » .\r\nوأيضا به سند معتبر از حضرت امام محمد باقر عليه السّلام روايت كرده است كه : وليد پسر مغيره مرد پس امّ سلمه به رسول خدا صلّى اللّه عليه وآله وسلّم عرض كرد كه : آل مغيره ماتمى برپا كرده‌اند دستوري فرما كه من به ماتم ايشان حاضر شوم ، چون حضرت أو را رخصت داد جامه‌هاى خود را پوشيد ومهياى رفتن گرديد وأو در حسن وجمال مانند پرى بود وچون برمىخاست وموهاى خود را مىآويخت جميع بدنش را مىپوشانيد وطرفهاى گيسوهايش را به خلخالهايش مىبست ، پس شروع كرد به ندبه ونوحه كردن بر پسر عم خود در پيش روى آن جناب وشعري چند خواند وحضرت منع أو نكرد وأو را عيب ننمود « 2 » .\r\nوبه سند معتبر ديگر از آن حضرت روايت كرده است كه : روزى حضرت رسول صلّى اللّه عليه وآله وسلّم به خانهء امّ سلمه درآمد پس گفت : چرا در خانهء تو بركت نمىبينم ؟\r\nامّ سلمه گفت : خدا را حمد مىگويم كه به سبب تو بركت در خانهء من بسيار است .\r\nرسول خدا صلّى اللّه عليه وآله وسلّم فرمود كه : حق تعالى سه بركت فرستاده است : آب وآتش وگوسفند « 3 » .\r\nوبه سند معتبر ديگر از حضرت صادق عليه السّلام روايت كرده است كه : روزى رسول خدا صلّى اللّه عليه وآله وسلّم زنى را ديد وأو را خوش آمد ، پس بزودى به خانهء امّ سلمه رفت چون نوبت أو\r\n\r\n\r\n","description":"","footnote":"\r\n( 1 ) . كافى 5 / 565 .\r\n( 2 ) . كافى 5 / 117 ؛ تهذيب الأحكام 6 / 358 .\r\n( 3 ) . كافى 6 / 545 .\r\n","page_name":" 1557 ","page_number":741},
  {"content":"\r\n\r\nبود با أو مقاربت نمود وغسل كرد وبيرون آمد وآب غسل از سر مباركش مىريخت ، پس فرمود : أيها الناس ! نظر كردن از شيطان است ، پس هر كه بعد از نظر خواهشى در خود بيابد ، به نزد زن خود رود وبا أو مقاربت نمايد تا شهوت أو ساكن گردد « 1 » .\r\n\r\n\r\n","description":"","footnote":"\r\n( 1 ) . كافى 5 / 494 .\r\n","page_name":" 1558 ","page_number":742},
  {"content":"\r\n\r\n\r\nباب پنجاه وپنجم در بيان أحوال عايشه وحفصة\r\n\r\n","description":"","footnote":"","page_name":" 1559 ","page_number":743},
  {"content":"\r\n . \r\n","description":"","footnote":"","page_name":" 1560 ","page_number":744},
  {"content":"\r\n\r\nحق تعالى مىفرمايد    يا أَيُّهَا النَّبِيُّ لِمَ تُحَرِّمُ ما أَحَلَّ اللَّهُ لَكَ تَبْتَغِي مَرْضاتَ أَزْواجِكَ وَاللَّهُ غَفُورٌ رَحِيمٌ . قَدْ فَرَضَ اللَّهُ لَكُمْ تَحِلَّةَ أَيْمانِكُمْ وَاللَّهُ مَوْلاكُمْ وَهُوَ الْعَلِيمُ الْحَكِيمُ    « 1 »\r\nيعنى : « اى پيغمبر بزرگوار ! چرا حرام مىگردانى چيزى را كه حلال كرده است خدا از براي تو ؟ آيا طلب مىكنى خشنودى زنان خود را ؟ وخدا آمرزنده ومهربان است ، بدرستى كه خدا مقرر گردانيده است از براي شما گشودن وبر هم زدن قسمهاى شما را وخدا دوست وياور شماست وأو دانا وحكيم است » .\r\nوعلي بن إبراهيم به سند معتبر از حضرت صادق عليه السّلام روايت كرده است كه : اين آيات در وقتي نازل شد كه عايشه وحفصة مطلع شدند كه حضرت رسول صلّى اللّه عليه وآله وسلّم با ماريه نزديكى كرده است وحضرت سوگند ياد كرد كه ديگر با ماريه نزديكى نكند ، پس حق تعالى اين آيات را فرستاد وامر كرد آن جناب را كه كفارهء قسم خود را بدهد وترك مقاربت ماريه ننمايد « 2 » .\r\nوأيضا روايت كرده است كه : سبب نزول اين آيات آن بود كه رسول خدا صلّى اللّه عليه وآله وسلّم روزى در خانهء حفصة بود وماريهء قبطيه آن جناب را خدمت مىنمود ، پس حفصة پى كارى رفت وحضرت با ماريه مقاربت نمود ، چون حفصة بر اين امر مطلع شد غضبناك گرديد وگفت :\r\nيا رسول اللّه ! در روز نوبت من ودر فراش من با كنيزى مقاربت مىكنى ؟ پس آن جناب شرمنده شد وفرمود : اين سخن را بگذار كه ماريه را بر خود حرام گردانيدم وديگر هرگز با\r\n\r\n\r\n","description":"","footnote":"\r\n( 1 ) . سورهء تحريم : 1 و 2 .\r\n( 2 ) . تفسير قمى 2 / 375 .\r\n","page_name":" 1561 ","page_number":745},
  {"content":"\r\n\r\nأو نزديكى نخواهم كرد ؛ پس اين آيات نازل شد « 1 » .\r\nوشيخ طبرسى روايت كرده است كه : عادت آن حضرت چنين بود كه چون از نماز بامداد فارغ مىشد يك يك زنان خود را مىديد ، وچون براي حفصة عسلى به هديه آورده بودند هرگاه حضرت به خانهء أو مىرفت از براي عسل خوردن ، حضرت را ساعتي نگاه مىداشت ، چون عايشه اين حالت را مشاهده كرد به غيرت آمد وبا چند زن ديگر توطئه كرد كه : هرگاه رسول خدا صلّى اللّه عليه وآله وسلّم به نزد شما بيايد بگوييد كه ما از تو بوى مغافير مىشنويم - وآن صمغى بود بدبو كه چون مگس عسل بر آن مىنشست عسل بد بو مىشد - ؛ ومىدانست بر حضرت بسيار دشوار است كه از أو بوى بدى استشمام نمايند .\r\nپس چون حضرت به نزد سوده رفت أو از ترس عايشه گفت كه : يا رسول اللّه ! اين چه بوى بد است كه از تو مىشنوم ، مگر مغافير خورده‌اى ؟ حضرت فرمود : نه وليكن عسلى نزد حفصة خوردم .\r\nوبه نزد هر زنى كه مىرفت اين را مىگفتند تا آنكه به نزد عايشه آمد ، پس أو بيني خود را گرفت وگفت : چرا بوى مغافير مىشنوم از تو ؟\r\nحضرت فرمود كه : نزد حفصة عسلى خوردم .\r\nعايشه گفت : شايد مگس آن عسل بر مغافير نشسته باشد .\r\nحضرت فرمود : بخدا سوگند مىخورم كه ديگر عسل نخورم .\r\nبعضي گفته‌اند كه : حضرت عسل را نزد امّ سلمه تناول نموده بود ؛ وبعضي گفته‌اند كه نزد زينب بنت جحش تناول كرده بود وعايشه وحفصة با يكديگر توطئه كردند كه هرگاه حضرت پيش ايشان بيايد بگويند كه ما از تو بوى مغافير مىشنويم ، وبه اين سبب آن جناب عسل را بر خود حرام گردانيد « 2 » .\r\nوأيضا شيخ طبرسى وجمعى از مفسران عامّه روايت كرده‌اند كه : روزى حضرت\r\n\r\n\r\n","description":"","footnote":"\r\n( 1 ) . تفسير قمى 2 / 375 .\r\n( 2 ) . مجمع البيان 5 / 313 .\r\n","page_name":" 1562 ","page_number":746},
  {"content":"\r\n\r\nرسول خدا صلّى اللّه عليه وآله وسلّم در خانهء حفصة بود وحفصة رخصت طلبيد كه به خانهء پدر خود برود ، وچون مرخص شد وبيرون رفت حضرت ماريه را طلبيد وبا أو خلوت كرد ، چون حفصة برگشت در خانه را بسته ديد ، پس صبر كرد تا حضرت در را گشود واز روى مباركش عرق مىريخت ، پس حفصة با حضرت معاتبهء بسيارى كرد ، حضرت در جواب فرمود : أو جاريهء من است وحق تعالى بر من حلال گردانيده است وليكن از براي خاطر تو بر خودم حرام كردم أو را واين سخن نزد تو امانت است به ديگرى مگو .\r\nپس چون آن جناب از خانهء أو بيرون رفت أو سنگى گرفت وكوبيد ديوارى را كه در ميان خانهء أو وخانهء عايشه بود وگفت : بشارت باد تو را كه رسول خدا صلّى اللّه عليه وآله وسلّم كنيز خود ماريه را بر خود حرام گردانيد وما از دست أو راحت يافتيم ؛ وآنچه گذشته بود به عايشه نقل كرد زيرا كه أو وعايشه با يكديگر متفق بودند ومعاونت يكديگر مىنمودند بر اسرار ساير زنان آن جناب .\r\nپس اين آيات نازل شد وحضرت حفصة را طلاق گفت واز همهء زنان خود بيست ونه روز كناره كرد ودر غرفهء ماريه با أو بسر مىبرد تا آنكه حق تعالى آيهء تخيير را فرستاد ؛ وبعضي گفته‌اند كه رسول خدا صلّى اللّه عليه وآله وسلّم در روز نوبت عايشه با ماريه خلوت كرد وحفصة بر آن حال مطلع شد ، پس حضرت حفصة را گفت كه : اعلام مكن عايشه را كه من ماريه را بر خود حرام كردم ، پس حفصة بزودى عايشه را خبر داد وگفت : اين سخن را به كسى اظهار مكن ، پس حق تعالى اين آيات را فرستاد  وَإِذْ أَسَرَّ النَّبِيُّ إِلى بَعْضِ أَزْواجِهِ حَدِيثاً فَلَمَّا نَبَّأَتْ بِهِ وَأَظْهَرَهُ اللَّهُ عَلَيْهِ عَرَّفَ بَعْضَهُ وَأَعْرَضَ عَنْ بَعْضٍ فَلَمَّا نَبَّأَها بِهِ قالَتْ مَنْ أَنْبَأَكَ هذا قالَ نَبَّأَنِيَ الْعَلِيمُ الْخَبِيرُ  « 1 » « وياد كنيد اى مؤمنان چون راز گفت پيغمبر بسوى بعضي از زنان خود سخنى را - كه تحريم ماريه است يا عسل يا پادشاهى أبو بكر وعمر چنانكه بعد از اين مذكور خواهد شد - پس چون خبر كرد - حفصة عايشه را - به آن راز ومطلع گردانيد خدا پيغمبر خود را بر آن شناسانيد وخبر داد پيغمبر حفصة را به بعضي از آن سخنان كه أو\r\n\r\n\r\n","description":"","footnote":"\r\n( 1 ) . سورهء تحريم : 3 .\r\n","page_name":" 1563 ","page_number":747},
  {"content":"\r\n\r\nخيانت كرده بود واعراض كرد از بعضي ديگر كه مروت نمود وبر روى أو نگفت ، پس چون خبر داد پيغمبر حفصة را به آنچه خدا أو را به آن مطلع ساخته بود حفصة گفت : كي خبر داد تو را به اين كه من راز تو را آشكار كردم ؟ حضرت فرمود كه : خبر داد مرا خداوند عليم خبير » « 1 » .\r\nوعلي بن إبراهيم وعياشى روايت كرده‌اند كه : چون حفصة بر قصهء ماريه مطلع شد وحضرت را در آن باب عتاب نمود حضرت فرمود : دست از من بدار كه براي خاطر تو ماريه را بر خود حرام گردانيدم ورازي به تو مىگويم كه اگر آن راز را به ديگرى خبر دهى بر تو خواهد بود لعنت خدا ولعنت ملائكة ولعنت جميع مردمان .\r\nحفصة گفت : چنين باشد ، بگو آن راز كدام است ؟\r\nحضرت فرمود : راز آن است كه أبو بكر بعد از من به جور خليفه خواهد شد وبعد از أو پدر تو خليفه خواهد شد .\r\nحفصة گفت : كي تو را خبر داده است به اين امر ؟\r\nحضرت فرمود : خدا مرا خبر داده است .\r\nپس حفصة در همان روز اين خبر را به عايشه رسانيد ، وعايشه پدر خود أبو بكر را به آن راز مطلع گردانيد ، پس أبو بكر به نزد عمر آمد وگفت : عايشه از حفصة خبري نقل كرد ومن اعتمادي بر قول أو ندارم ، تو از حفصة سؤال نما كه آن خبر راست است يا نه ؟\r\nپس عمر به نزد حفصة آمد وگفت : اين چه خبر است كه عايشه از تو نقل مىكند ؟\r\nحفصة در ابتداى حال منكر شد وگفت : من به أو سخنى نگفته‌ام .\r\nعمر گفت : اگر اين سخن راست است از ما مخفى مدار تا آنكه ما پيشتر در كار خود تدبيري بكنيم .\r\nچون حفصة اين را شنيد گفت : بلى ، رسول خدا صلّى اللّه عليه وآله وسلّم چنين گفت .\r\nپس آن دو مرد ودو زن با يكديگر اتفاق كردند كه آن جناب را به زهر شهيد كنند .\r\n\r\n\r\n","description":"","footnote":"\r\n( 1 ) . مجمع البيان 5 / 314 ؛ أسباب النزول 459 ؛ تفسير بغوى 4 / 363 ؛ تفسير خازن 4 / 312 .\r\n","page_name":" 1564 ","page_number":748},
  {"content":"\r\n\r\nپس جبرئيل عليه السّلام بر آن حضرت نازل شد واين آيات را آورد وآن رازي كه خدا فرموده اين راز بود ؛ وآنچه خدا پيغمبرش را بر آن مطلع گردانيد افشاى اين راز وارادهء قتل آن جناب بود كه ايشان بر آن عازم شده بودند ؛ وآنچه حق تعالى فرموده كه حضرت بعضي را اظهار نمود وبعضي را اعراض فرمود واظهار ننمود مراد آن است كه آن جناب حفصة را گفت كه چرا آن رازي را كه به تو سپردم افشا كردى واز لعنت خدا ورسول وملائكة نترسيدى ؛ وآنچه اراده كرده بودند از قتل آن حضرت حق تعالى أو را بر آن مطلع گردانيده بود به ايشان اظهار ننمود ، پس حق تعالى در مقام معاتبهء ايشان واتمام حجّت بر ايشان فرستاد   إِنْ تَتُوبا إِلَى اللَّهِ فَقَدْ صَغَتْ قُلُوبُكُما وَإِنْ تَظاهَرا عَلَيْهِ فَإِنَّ اللَّهَ هُوَ مَوْلاهُ وَجِبْرِيلُ وَصالِحُ الْمُؤْمِنِينَ وَالْمَلائِكَةُ بَعْدَ ذلِكَ ظَهِيرٌ . عَسى رَبُّهُ إِنْ طَلَّقَكُنَّ أَنْ يُبْدِلَهُ أَزْواجاً خَيْراً مِنْكُنَّ مُسْلِماتٍ مُؤْمِناتٍ قانِتاتٍ تائِباتٍ عابِداتٍ سائِحاتٍ ثَيِّباتٍ وَأَبْكاراً   « 1 » يعنى : « اگر توبه كنيد - اى عايشه وحفصة - بسوى خدا از آنچه كرديد بتحقيق كه ميل كرد دلهاى شما بسوى كفر وضلالت ، واگر معاونت يكديگر نماييد بر آزار آن حضرت پس بدرستى كه خدا ياور ومددكار پيغمبران است وجبرئيل وشايستهء مؤمنان - كه به اتّفاق خاصّه وعامّه أمير المؤمنين است « 2 » - مددكار اويند وتمام ملائكة بعد از اين ياور اويند ، شايد پروردگار أو اگر طلاق دهد شما را آنكه بدل شما به أو عطا كند زنانى چند بهتر از شماها كه مسلمانان باشند وايمان‌آورندگان باشند ونمازگزارندگان وفرمانبرداران باشند وتوبه‌كنندگان وعبادت كنندگان وروزه‌داران باشند ، وبعضي شوهر ديدگان وبعضي دختران باكره باشند » .\r\nپس حق تعالى براي دفع استبعاد جاهلان كه نگويند كه چون تواند بود كه زنان پيغمبر كافر ومنافق باشند مثلي براي ايشان بيان فرمود وكفر ايشان را در آن مثل بر هر عاقل هويدا گردانيد چنانكه بعد از اين آيات فرموده است كه  ضَرَبَ اللَّهُ مَثَلًا لِلَّذِينَ كَفَرُوا امْرَأَتَ \r\n\r\n\r\n","description":"","footnote":"\r\n( 1 ) . سورهء تحريم : 4 و 5 .\r\n( 2 ) . تفسير فرات كوفي 489 - 491 ؛ طرائف 99 ؛ تأويل الآيات الظاهرة 2 / 698 و 699 ؛ تفسير حبرى 324 ؛ مناقب ابن المغازلي 235 ؛ كفاية الطالب 137 ؛ شواهد التنزيل 2 / 341 - 352 .\r\n","page_name":" 1565 ","page_number":749},
  {"content":"\r\n\r\n نُوحٍ وَامْرَأَتَ لُوطٍ كانَتا تَحْتَ عَبْدَيْنِ مِنْ عِبادِنا صالِحَيْنِ فَخانَتاهُما فَلَمْ يُغْنِيا عَنْهُما مِنَ اللَّهِ شَيْئاً وَقِيلَ ادْخُلَا النَّارَ مَعَ الدَّاخِلِينَ  « 1 » يعنى : « بيان كرد خدا مثلي براي آنان كه كافر شدند وآن مثل حال زن نوح وزن لوط است كه بودند آن دو زن در زير فرمان دو بندهء شايستهء از بندگان ما پس خيانت كردند با آن دو بنده به نفاق وكفر ، پس دفع نكردند آن دو پيغمبر از ايشان از عذاب خدا چيزى را وگفته خواهد شد در روز قيامت يا گفته شود به ايشان در عالم برزخ كه : داخل شويد در آتش جهنم با كافران ديگر كه داخل مىشوند » « 2 » .\r\nوعلي بن إبراهيم روايت كرده است كه : يك خيانت ايشان بيرون رفتن عايشه بود با طلحه وزبير بسوى بصره به جنگ أمير المؤمنين عليه السّلام وحضرت صاحب الامر عايشه را زنده خواهد كرد وبراي اين حد خواهد زد « 3 » .\r\nمؤلف گويد كه : حق تعالى در اين آيات كريمه كفر ونفاق عايشه وحفصة واتفاق ايشان را بر ايذا واضرار حضرت رسول صلّى اللّه عليه وآله وسلّم بر وجهي ظاهر وهويدا گردانيده كه بر هيچ عاقل مستور ومخفى نيست ودر نهايت صراحت اين آيات در كفر ايشان است .\r\nزمخشري وفخر رازي با نهايت تعصب وعناد گفته‌اند كه : در اين دو تمثيل كه حق تعالى در اين آية وآيهء بعد از اين در باب زن فرعون بيان كرده كنايهء عظيمى است به دو مادر مؤمنان به سبب آنچه از ايشان صادر شد از اتّفاق بر آزار آن حضرت وافشاى راز آن حضرت نمودن وحق تعالى در اين مثلها بيان آن نموده كه با وجود كفر ونفاق روابط نسبى وسببي نفع نمىبخشد هر چند انتساب به اشرف خلق كه پيغمبرانند بوده باشد ؛ وبا وجود ايمان ، انتساب به كافران ضرر نمىرساند هر چند كافرى مانند فرعون بوده باشد « 4 » .\r\nوبدان كه معاتبه‌اى كه حق تعالى با حضرت رسول صلّى اللّه عليه وآله وسلّم در أول سوره فرموده معلوم است\r\n\r\n\r\n","description":"","footnote":"\r\n( 1 ) . سورهء تحريم : 10 .\r\n( 2 ) . تفسير قمى 2 / 376 - 377 ؛ مجمع البيان 5 / 314 به نقل از عياشى .\r\n( 3 ) . رجوع شود به تفسير قمى 2 / 377 .\r\n( 4 ) . كشاف 4 / 571 ؛ تفسير فخر رازي 30 / 49 .\r\n","page_name":" 1566 ","page_number":750},
  {"content":"\r\n\r\nكه از غايت لطف ومرحمت است نسبت به آن حضرت كه چرا از براي رضاجويى زنان خود بر خود حرام مىگردانى لذّت چند را كه خدا براي تو حلال گردانيده است ومنع حضرت خود را از آن لذّات خصوصا وقتي كه ظاهرا متضمن مصلحتى باشد بر حضرت حرام نبوده كه فعل آن حضرت متضمن معصيتي باشد ، ودر حقيقت معاتبه كه از آية مفهوم مىشود آن نيز تعريضى است براي آن دو كس كه براي خاطر ايشان چرا بايد خود را از لذّتى چند ممنوع گردانى ودر گفتن امر خلافت أبو بكر وعمر آن دو نفر .\r\nاگر حديث واقع باشد مصالح بسيار هست از امتحان ايشان وظهور كفر ونفاق ايشان وساير مصالحى كه عقول أكثر خلق از ادراك آنها قاصر است مانند مصلحت در خلق كردن شيطان وغالب گردانيدن شهوات بر نفس انسان وقادر گردانيدن ايشان بر فساد وطغيان ، ومؤمن بايد كه در هر باب در مقام تسليم باشد وراه شبهه واعتراض را بر خود نگشايد ووساوس شيطان را به خود راه ندهد وآنچه از ائمهء دين به أو رسد مبادرت به انكار آنها ننمايد وعلمش را به ايشان گذارد .\r\nوشيخ طوسي وسيد ابن طاووس به سند معتبر از حضرت أمير المؤمنين عليه السّلام روايت كرده‌اند كه آن حضرت فرمود : روزى به خدمت حضرت رسول صلّى اللّه عليه وآله وسلّم رفتم وأبو بكر وعمر نزد آن حضرت بودند پس ميان آن حضرت وميان عايشه نشستم ، عايشه گفت كه : نيافتى جايى به غير از دامن من ودامن رسول خدا صلّى اللّه عليه وآله وسلّم ؟ حضرت رسول صلّى اللّه عليه وآله وسلّم فرمود كه :\r\nساكت شو اى عايشه وآزار مكن مرا در حقّ على بدرستى كه أو برادر من است در آخرت وأو أمير مؤمنان است ، حق تعالى أو را در روز قيامت بر صراط خواهد نشانيد پس دوستان خود را داخل بهشت خواهد كرد ودشمنان خود را داخل جهنم « 1 » .\r\nوابن بابويه به سند معتبر از حضرت صادق عليه السّلام روايت كرده است سه كس بودند كه بر حضرت رسول صلّى اللّه عليه وآله وسلّم دروغ بسيار مىبستند : أبو هريره وانس بن مالك وعايشه « 2 » .\r\n\r\n\r\n","description":"","footnote":"\r\n( 1 ) . امالى شيخ طوسي 290 ؛ اليقين 134 .\r\n( 2 ) . خصال 190 .\r\n","page_name":" 1567 ","page_number":751},
  {"content":"\r\n\r\nوابن بابويه وبرقى به سند معتبر از امام محمد باقر عليه السّلام روايت كرده‌اند كه : چون حضرت قائم آل محمد عليه السّلام ظاهر شود عايشه را زنده گرداند تا آنكه أو را حد بزند وتا آنكه انتقام بكشد براي حضرت فاطمه عليها السّلام .\r\nراوي گفت : فداى تو شوم به چه سبب أو را حد مىزند ؟\r\nفرمود : براي افترائى كه بر مادر إبراهيم گفت .\r\nراوي پرسيد كه : چرا حضرت رسول صلّى اللّه عليه وآله وسلّم أو را حد نزد وحق تعالى حدّ أو را تأخير فرمود كه قائم آل محمد عليه السّلام اين حد را جارى گرداند ؟\r\nحضرت فرمود : براي آنكه حق تعالى محمد صلّى اللّه عليه وآله وسلّم را براي رحمت فرستاده است وقائم عليه السّلام را براي انتقام وعذاب خواهد فرستاد « 1 » .\r\nشيخ طوسي به سند معتبر از امّ سلمه روايت كرده است كه : حضرت رسول صلّى اللّه عليه وآله وسلّم در حجة الوداع زنان خود را همه با خود به حج برد ودر هر شب وروزى با يكى از ايشان بسر مىبرد با آنكه محرم بود براي رعايت عدالت در ميان ايشان ، پس چون نوبت به عايشه رسيد در شب وروزى كه نوبت أو بود حضرت رسول صلّى اللّه عليه وآله وسلّم با حضرت أمير المؤمنين عليه السّلام خلوت كرد ودر عرض راه با أو راز مىگفت وراز ايشان بسيار به طول انجاميد ، پس اين بر عايشه گران آمد وگفت : مىخواهم بروم بسوى على وبه زبان خود أو را آزار كنم كه چرا حضرت رسول صلّى اللّه عليه وآله وسلّم را بازگرفته است از من در نوبت من . ومن هر چند أو را نهى كردم فايده نبخشيد وراحلهء خود را دوانيد تا به ايشان رسيد پس ناگاه گريان بسوى من برگشت . گفتم : چرا مىگريى ؟ گفت : به حضرت رسول صلّى اللّه عليه وآله وسلّم رسيدم وگفتم : اى پسر أبو طالب ! تو پيوسته حضرت رسول صلّى اللّه عليه وآله وسلّم را از من حبس مىكنى .\r\nحضرت رسول صلّى اللّه عليه وآله وسلّم فرمود كه : حايل مشو ميان من وعلى بدرستى كه نمىترسد از أو در حقّ من كسى ، وبحقّ خداوندى كه جانم بدست قدرت اوست كه دشمن نمىدارد أو را مؤمني ودوست نمىدارد أو را كافرى ، وبدرستى كه حق بعد از من با على است به هر سو\r\n\r\n\r\n","description":"","footnote":"\r\n( 1 ) . علل الشرايع 580 ؛ محاسن 2 / 70 .\r\n","page_name":" 1568 ","page_number":752},
  {"content":"\r\n\r\nكه على ميل مىكند حق با أو ميل مىكند وحق از أو جدا نمىشود تا هر دو نزد حوض كوثر بر من وارد شوند .\r\nامّ سلمه گفت : من گفتم به عايشه كه : من تو را منع كردم وسخن مرا نشنيدى « 1 » .\r\nوابن طاووس به سندهاى معتبر از حضرت أمير المؤمنين عليه السّلام روايت كرده است كه آن حضرت فرمود : پيش از آنكه آيهء حجاب نازل شود روزى من رفتم به خدمت رسول خدا صلّى اللّه عليه وآله وسلّم وآن حضرت در خانهء عايشه بود پس ميان آن حضرت وميان عايشه نشستم ، عايشه گفت : اى پسر أبو طالب ! جايى براي نشستنگاه خود به غير از دامن من نيافتى ؟ دور شو از من . پس حضرت رسول صلّى اللّه عليه وآله وسلّم دست خود را بر ميان دو كتف أو زد وفرمود : واي بر تو چه مىخواهى از أمير مؤمنان وبهترين اوصياى پيغمبران وكشانندهء رو سفيدان ودست وپا سفيدان « 2 » .\r\nوكلينى به سند معتبر روايت كرده است كه : ابن امّ مكتوم - كه مؤذن حضرت رسول صلّى اللّه عليه وآله وسلّم بود ونابينا بود - روزى به خدمت آن حضرت آمد وعايشه وحفصة نزد آن حضرت نشسته بودند پس حضرت به ايشان گفت : برخيزيد وداخل حجره شويد ، ايشان گفتند كه : أو نابيناست ، حضرت فرمود : اگر أو شما را نمىبيند شما أو را مىبينيد « 3 » ؛ وبه روايت ديگر فرمود : اگر أو نابيناست شما نابينا نيستيد « 4 » .\r\nوأيضا به سند معتبر از حضرت صادق عليه السّلام روايت كرده است كه : حضرت رسول صلّى اللّه عليه وآله وسلّم عايشه را در ماه شوال به عقد خود در آورد « 5 » .\r\nوأيضا به سند معتبر از حضرت امام محمد باقر عليه السّلام روايت كرده است كه : حضرت رسول صلّى اللّه عليه وآله وسلّم شبى نزد عايشه خوابيده بود ، در ميان شب بر خاست ومشغول نماز نافله\r\n\r\n\r\n","description":"","footnote":"\r\n( 1 ) . امالى شيخ طوسي 475 .\r\n( 2 ) . اليقين 456 .\r\n( 3 ) . كافى 5 / 534 .\r\n( 4 ) . مكارم الأخلاق 233 .\r\n( 5 ) . كافى 5 / 563 .\r\n","page_name":" 1569 ","page_number":753},
  {"content":"\r\n\r\nشد ، چون عايشه بيدار شد وحضرت را در جاى خود نديد گمان كرد حضرت به نزد كنيز أو رفته است ، پس بىتابانه بر خاست وبه تفحص آن حضرت مىگرديد ناگاه پاى شومش بر گردن مبارك آن حضرت آمد در هنگامى كه حضرت در سجده بود ومىگريست وبا خداوند خود مناجاة مىكرد ومىگفت : « سجد لك سوادي وخيالي وآمن بك فؤادي وأبوء إليك بالنّعم واعترف لك بالذّنب العظيم ، عملت سوء وظلمت نفسي فاغفر لي انّه لا يغفر الذّنب العظيم الّا أنت ، أعوذ بعفوك من عقوبتك وأعوذ برضاك من سخطك وأعوذ برحمتك من نقمتك وأعوذ بك منك لا أبلغ مدحك والثّناء عليك أنت كما أثنيت على نفسك استغفرك وأتوب إليك » پس چون حضرت از سجده فارغ شد فرمود : اى عايشه ! گردن مرا به درد آوردى ، از چه چيز ترسيدى ، آيا مىترسيدى كه من به نزد كنيز تو بروم « 1 » ؟\r\nمؤلف گويد كه : بسيارى از اخبار عايشه در ميان جنگ جمل مذكور خواهد شد ان شاء اللّه .\r\n\r\n\r\n","description":"","footnote":"\r\n( 1 ) . كافى 3 / 324 .\r\n","page_name":" 1570 ","page_number":754},
  {"content":"\r\n\r\n\r\nباب پنجاه وششم در بيان أحوال خويشان وخدمتگزاران وملازمان وآزادكرده‌هاى آن حضرت است\r\n\r\n","description":"","footnote":"","page_name":" 1571 ","page_number":755},
  {"content":"\r\n . \r\n","description":"","footnote":"","page_name":" 1572 ","page_number":756},
  {"content":"\r\n\r\nشيخ طبرسى وابن شهرآشوب روايت كرده‌اند كه : آن حضرت را نه عمو بود كه ايشان فرزندان عبد المطلب بودند : حارث وزبير وأبو طالب وحمزه وغيداق وضرار ومقوم وأبو لهب وعباس ؛ وفرزند نماند مگر از چهار نفر ايشان ، حارث وأبو طالب وعباس وأبو لهب ؛ وحارث بزرگترين فرزندان عبد المطلب بود وعبد المطلب را به آن سبب أبو الحارث مىگفتند وبا أو در حفر چاه زمزم شريك بود ؛ وفرزندان حارث أبو سفيان ومغيره وربيعه وعبد شمس بودند ، وأبو سفيان در سال فتح مكة مسلمان شد ، ونوفل در جنگ خندق مسلمان شد وفرزند از أو ماند ، وعبد شمس را حضرت رسول صلّى اللّه عليه وآله وسلّم عبد اللّه نام كرد وفرزندان أو در شام هستند .\r\nوأبو طالب با عبد اللّه پدر حضرت رسول صلّى اللّه عليه وآله وسلّم از يك مادر بود ومادر ايشان فاطمه دختر عمرو بن عايذ بن عمران بن مخزوم بود ، ونام أبو طالب عبد مناف بود ، وأو چهار پسر داشت : طالب وعقيل وجعفر وعلي عليه السّلام ، ودو دختر داشت : امّ هانى كه نامش فاخته بود ، وجمانه ؛ ومادر همه فاطمة بنت أسد بود ، واز همه فرزند ماند بغير از طالب ، وأبو طالب پيش از هجرت آن حضرت به سه سال به رحمت الهى واصل شد ، وچون خبر وفات أو به حضرت رسول صلّى اللّه عليه وآله وسلّم رسيد حضرت أمير المؤمنين عليه السّلام را امر نمود كه برو وپدر خود را غسل بده وكفن وحنوط بكن وچون جنازهء أو را بردارى مرا خبر كن . پس حضرت رسول صلّى اللّه عليه وآله وسلّم در جنازهء أو حاضر شد وفرمود : صلهء رحم كردى خدا تو را جزاى خير دهد ، اى عم من ! بدرستى كه مرا كفايت وتربيت نمودى در خردسالى ويارى ومعاونت نمودى در بزرگى ؛ پس رو به مردم گردانيد وفرمود : براي عمّ خود شفاعتي بكنم كه جنّ وانس از آن در تعجّب مانند .\r\n\r\n","description":"","footnote":"","page_name":" 1573 ","page_number":757},
  {"content":"\r\n\r\nوامّا عباس ، پس كنيت أو أبو الفضل بود وسقايت زمزم با أو بود ، ودر جنگ بدر مسلمان شد ، ودر مدينه در أيام خلافت عثمان وفات يافت ، ودر آخر عمر ديده‌اش نابينا شده بود ، وأو نه پسر وسه دختر داشت : عبد اللّه وعبيد اللّه وفضل وقثم ومعبد وعبد الرحمن وتمام وكثير وحارث وامّ حبيب وآمنه وصفيه .\r\nوامّا أبو لهب پس فرزندان أو عتبه وعتيبه ومعتب بودند ، ومادر ايشان امّ جميل خواهر أبو سفيان است كه حق تعالى أو را « حمّالة الحطب » فرموده است .\r\nوآن حضرت را شش عمه بود كه هر يك از مادرى بودند : أميمة وامّ حكيمه « 1 » وبره وعاتكة وصفيه واروى . وأميمة در خانهء جحش بن رباب « 2 » اسدى بود ؛ وامّ حكيمه در خانهء كريز بن ربيعه بود ؛ وبره نزد عبد الأسد بن هلال مخزومى بود واز أو أبو سلمه شوهر امّ سلمه بهم رسيد ؛ وعاتكة در خانهء أبى أمية بن مغيرهء مخزومى بود ؛ وصفيه زوجهء حارث بن حرب بن أمية بود ، وبعد از أو عوّام بن خويلد أو را خواست وزبير از أو بهم رسيد ؛ واروى زوجهء عمير بن عبد العزى بود .\r\nواز عمه‌هاى آن حضرت بغير از صفيه كسى مسلمان نشد ؛ وبعضي گفته‌اند كه اروى وعاتكة نيز مسلمان شدند .\r\nوامّا خويشان رضاعى آن حضرت ، پس آن حضرت را خويشان مادرى نبود مگر از جهت مادر رضاعى زيرا كه مادر آن حضرت را آمنه بنت وهب برادر وخواهرى نبود كه خالو وخالهء آن حضرت باشند وليكن قبيلهء بنى زهره چون آمنه از ايشان بود مىگويند كه ما خالوهاى آن حضرتيم ، وپدر ومادر آن حضرت را كه عبد اللّه وآمنه بودند فرزندى بغير آن جناب نبود كه برادر وخواهر نسبى آن حضرت باشند ، وآن جناب را خالهء رضاعى بود كه أو را سلمى مىگفتند وأو خواهر حليمة بنت أبى ذويب بود كه دايهء آن حضرت است ، وآن حضرت را دو برادر رضاعى بود : عبد اللّه بن الحارث وأنيسة بن الحارث .\r\n\r\n\r\n","description":"","footnote":"\r\n( 1 ) . در إعلام الورى ومناقب ابن شهرآشوب وهمچنين در طبقات ابن سعد 8 / 37 « امّ حكيم » ذكر شده است .\r\n( 2 ) . در إعلام الورى « رئاب » ودر طبقات ابن سعد 8 / 37 « رياب » ذكر شده است .\r\n","page_name":" 1574 ","page_number":758},
  {"content":"\r\n\r\nوامّا آزادكرده‌هاى آن حضرت :\r\nأول - زيد بن حارثه بود كه حكيم بن حزام براي خديجة خريده بود به چهار صد درهم وخديجة أو را به حضرت بخشيد پس حضرت أو را آزاد كرد وامّ أيمن را به أو عقد كرد پس اسامة از ايشان بهم رسيد ؛ وحضرت زيد را پسر خود خواند پس أو را زيد پسر رسول اللّه مىخواندند تا آنكه حق تعالى فرستاد كه  ادْعُوهُمْ لِآبائِهِمْ  « 1 » پس مردم ديگر چنين نگفتند . دوم - أبو رافع ونام أو اسلم بود ، وأو أول از عباس بود وبه آن حضرت بخشيد ، پس چون عباس مسلمان شد أبو رافع بشارت اسلام أو را براي آن حضرت آورد ، حضرت به آن مژده أو را آزاد كرد وسلمى آزاد كردهء خود را به أو تزويج نمود پس عبيد اللّه بن أبي رافع از أو بهم رسيد كه كاتب جناب أمير المؤمنين عليه السّلام بود . سوم - سفينة است كه نام أو رباح بود وبعضي مفلح وبرخى رومان بلخى گفته‌اند ؛ وبعضي گفته‌اند كه امّ سلمه أو را آزاد كرد وشرط كرد كه خدمت آن جناب بكند ؛ وأكثر گفته‌اند كه رسول خدا صلّى اللّه عليه وآله وسلّم أو را خريد وآزاد كرد . چهارم - ثوبان است وكنيت أو أبو عبد اللّه بود ، وأو را قبيلهء حمير سبى كرده بودند ورسول خدا صلّى اللّه عليه وآله وسلّم أو را خريد وآزاد كرد ودر خدمت آن جناب وأولاد أمجاد آن جناب ماند تا أيام معاوية . پنجم - يسار است ، وأو غلام رومى بود ؛ وبعضي گفته‌اند كه نوبى بود ودر جنگ بنى ثعلبه أو را أسير كردند ورسول خدا صلّى اللّه عليه وآله وسلّم أو را آزاد كرد ومنافقانى كه بر شتران آن جناب غارت آوردند أو را كشتند . ششم - شقران است ونام أو صالح بود ، واز پدر آن جناب ميراث به أو رسيده بود وگويند از فرزندان رهبانان رى بوده .\r\nهفتم - أبو كبشه است ونام أو سليمان بود يا سليم ، آن جناب أو را خريد وآزاد كرد ودر روز أول خلافت عمر وفات يافت . هشتم - أبو ضميره بود كه حضرت أو را آزاد كرده بود وهنوز آن نامه در ميان فرزندان أو هست . نهم - مدعم بود كه فروه دختر عمرو جذامى براي آن جناب به هديه فرستاده بود ودر وادى القرى تيرى به أو خورد وشهيد شد . دهم - أبو مويهبه است كه در قبيلهء مزينه متولد شده بود ورسول خدا صلّى اللّه عليه وآله وسلّم أو را آزاد كرد . يازدهم\r\n\r\n\r\n","description":"","footnote":"\r\n( 1 ) . سورهء احزاب : 5 .\r\n","page_name":" 1575 ","page_number":759},
  {"content":"\r\n\r\n- انيسه « 1 » بن كردى است كه از عجم بود ودر جنگ بدر شهيد شد ؛ وگويند كه در خلافت أبو بكر وفات يافت . دوازدهم - فضاله است كه رفاعة بن زيد به حضرت بخشيد ودر وادى القرى شهيد شد . سيزدهم - طهمان . چهاردهم - أبو أيمن ونام أو رباح بود . پانزدهم - أبو هند . شانزدهم - انجشه . هفدهم - صالح . هيجدهم - أبو سلمى . نوزدهم - أبو عسيب .\r\nبيستم - عبيد . بيست ويكم - أفلح . بيست ودوم - رويفع . بيست وسوم - أبو لقيط . بيست وچهارم - أبو رافع أصغر . بيست وپنجم - يسار أكبر . بيست وششم - كركره كه هوذة « 2 » بن علي براي رسول خدا صلّى اللّه عليه وآله وسلّم به هديه فرستاده بود وآن جناب أو را آزاد كرد ؛ وبعضي گفته‌اند كه در بندگى مرد . بيست وهفتم - رباح . بيست وهشتم - أبو لبابه كه آن جناب أو را خريد وآزاد كرد . بيست ونهم - أبو اليسر . سىام - سلمان فارسي . سى ويكم - بلال حبشي . سى ودوم - صهيب رومى . سى وسوم - أبو بكره كه اسمش نفيع بود واز قلعهء طايف به خدمت حضرت آمد وآزاد شد . سى وچهارم - اسلم رومى . سى وپنجم - حبشهء حبشي . سى وششم - ماهر كه مقوقس براي آن جناب به هديه فرستاده بود . سى وهفتم - أبو ثابت . سى وهشتم - أبو نيرز « 3 » . سى ونهم - مهران .\r\nوامّا كنيزان آزاد كردهء آن جناب : مقوقس پادشاه اسكندريه دو كنيز از براي آن جناب فرستاد يكى را خود نگاه داشت كه أو ماريه مادر إبراهيم بود وبعد از آن جناب به پنج سال وفات يافت ، وديگرى را به حسان بن ثابت بخشيد . سوم - أم أيمن بود كه تربيت رسول خدا صلّى اللّه عليه وآله وسلّم كرده بوده وأو كنيز سياهى بود كه از مادر آن جناب به ميراث به آن جناب رسيده بود ونام أو بركه بود ، پس آن جناب أو را در مكة آزاد كرد وبه عبيد خزرجى تزويج نمود ، پس أيمن از أو بهم رسيد ، وچون عبيد مرد آن جناب أو را به زيد تزويج نمود واسامة از أو بهم رسيد ، پس اسامة وأيمن برادران مادرى بودند . چهارم - ريحانه دختر شمعون بود كه آن جناب از غنيمت بنى قريظة از براي خود برداشت . وبعضي از كنيزان آن\r\n\r\n\r\n","description":"","footnote":"\r\n( 1 ) . در إعلام الورى « انسه » ودر مناقب ابن شهرآشوب « انبسه » ذكر شده است .\r\n( 2 ) . در إعلام الورى « هوده » ذكر شده است .\r\n( 3 ) . در مناقب ابن شهرآشوب « أبو بيزر » ذكر شده است .\r\n","page_name":" 1576 ","page_number":760},
  {"content":"\r\n\r\nجناب نقل كرده‌اند : حارثه دختر شمعون را كه پادشاه حبشه براي آن جناب فرستاد وسلمى ورضوى وأسلمه وانسه ، وبعضي گفته‌اند كه آن جناب را خواجه‌سرائى بود كه أو را مابور مىگفتند .\r\nوامّا خدمتكاران آن جناب از آزادان پس انس بن مالك ، هند دختر خارجه ، اسما دختر خارجه بودند « 1 » .\r\nوامّا كاتبان آن جناب : پس حضرت أمير المؤمنين عليه السّلام كاتب وحى بود وغير وحى را نيز مىنوشت ؛ وابىّ بن كعب وزيد بن ثابت گاهى وحى را مىنوشتند ، وزيد وعبد اللّه بن أرقم نامه به پادشاهان مىنوشتند ، وعلاء بن عقبه وعبد اللّه بن أرقم قبالات را مىنوشتند ، وزبير بن عوام وجهم بن صلت كاتب صدقات وزكوات بودند ، وحذيفة كاتب صدقات خرما بود . واز جمله كاتبان آن حضرت اين جماعت را نيز نقل كرده‌اند : عثمان ، خالد بن سعيد ، أبان بن سعيد ، مغيرة بن شعبه ، حصين بن نمير ، علاء بن حضرمي ، شرحبيل بن حسنه ، حنظلة بن ربيع ، عبد اللّه بن سعد بن أبي سرح كه در كتابت وحى خيانت كرد وحضرت أو را لعنت كرد ومرتد شد .\r\nاز ابن عباس روايت كرده‌اند كه : رسول خدا صلّى اللّه عليه وآله وسلّم روزى معاوية را طلبيد كه نامه‌اى بنويسد ، گفتند : طعام مىخورد ؛ پس بار ديگر فرستاد گفتند : هنوز از طعام خوردن فارغ نشده است ؛ حضرت فرمود : خدا هرگز شكمش را سير نگرداند . پس به نفرين آن جناب هميشه به مرض جوع مبتلا بود تا به جهنم واصل شد .\r\nودربان آن جناب انس بن مالك بود .\r\nوآن حضرت چند مؤذن داشت : أول - بلال وأو أول كسى بود كه براي رسول خدا صلّى اللّه عليه وآله وسلّم اذان گفت . دوم - عمرو بن امّ مكتوم ونام پدرش قيس بود . سوم - زياد بن الحارث . چهارم - أوس بن مغير . پنجم - عبد اللّه بن زيد انصارى .\r\nومنادى آن حضرت أبو طلحه بود .\r\n\r\n\r\n","description":"","footnote":"\r\n( 1 ) . رجوع شود به كتابهاى إعلام الورى 144 - 147 ومناقب ابن شهرآشوب 1 / 205 - 222 .\r\n","page_name":" 1577 ","page_number":761},
  {"content":"\r\n\r\nوكسى كه كافران را در پيش آن جناب گردن مىزد : علي بن أبي طالب عليه السّلام ، زبير ، محمّد بن مسلمه ، عاصم بن أفلح « 1 » ومقداد بودند .\r\nوامّا آنها كه حراست آن حضرت مىكردند در بعضي از مواطن : پس سعد بن معاذ بود كه در روز بدر حراست آن جناب مىنمود ، وذكوان بن عبد اللّه نيز در آن جنگ حارس آن حضرت بود ، ودر جنگ أحد محمّد بن مسلمه ، ودر جنگ خندق زبير ، ودر شبى كه صفيه را زفاف نمود سعد بن أبي وقاص وأبو أيوب انصارى ، ودر وادى القرى بلال ، ودر شب فتح مكة زياد بن أسد بودند ، وجمعى مقرر بودند كه حراست آن حضرت مىكردند چون حق تعالى فرستاد كه  وَاللَّهُ يَعْصِمُكَ مِنَ النَّاسِ  « 2 » حضرت حارسان خود را جواب گفت .\r\nوامّا عمّال آن جناب : عمرو بن حزم را والى نجران گردانيد ، زياد بن أسيد را والى حضرموت ، وخالد بن سعيد را والى صنعاء ، أبو أمية مخزومى را والى كنده وصدق ، وأبو موسى اشعرى را والى زبيد وزمعهء عدن وساحل ، ومعاذ بن جبل را والى بعضي از اعمال يمن ، عمرو بن عاص را با أبو زيد انصارى والى عمان ، ويزيد بن أبي سفيان را والى صدقات نجران ، وحذيفة وبلال را والى صدقات ميوه‌ها ، وعباد بن بشير انصارى را والى صدقات بنى المصطلق ، واقرع بن حابس را والى صدقات بنى دارم ، وزبرقان بن بدر را والى صدقات عوف ، ومالك بن نويرة را والى صدقات بنى يربوع ، وعدى بن حاتم را والى صدقات طىّ وأسد ، وعيينة بن حصن را والى صدقات فزاره ، وأبو عبيدة بن الجراح را والى صدقات مزينه وهذيل وكنانه .\r\nورسولان آن حضرت شش نفر بودند : حاطب بن أبي بلتعة را بسوى مقوقس فرستاد ، وشجاع بن وهب را بسوى حارث بن شمر فرستاد ، ودحيهء كلبى را بسوى پادشاه روم فرستاد ، وسليط بن عمرو را بسوى هوذة بن علي حنفي فرستاد ، وعبد اللّه بن حذافة را\r\n\r\n\r\n","description":"","footnote":"\r\n( 1 ) . در مصدر « عاصم بن اقلح » ذكر شده است .\r\n( 2 ) . سورهء مائده : 67 .\r\n","page_name":" 1578 ","page_number":762},
  {"content":"\r\n\r\nبسوى پادشاه عجم فرستاد ، وعمرو بن أمية را بسوى پادشاه حبشه فرستاد .\r\nوشعرا ومداحان آن حضرت اين جماعت بودند : كعب بن مالك ، عبد اللّه بن رواحه ، حسان بن ثابت ، نابغهء جعدى ، كعب بن زهير ، قيس بن صرمه ، لبيد بن زبعرى ، أمية بن الصلت ، عباس بن مرداس ، طفيل غنوى ، كعب بن نمط ، مالك بن عوف ، قيس بن بحر اشجعى ، عبد اللّه بن حرب اسهمى ؛ بجير بن أبي سلمى ؛ أبو دهبل جمحى « 1 » .\r\nوكلينى به سند معتبر از حضرت صادق عليه السّلام روايت كرده است كه : زن عثمان بن مظعون به خدمت حضرت رسول صلّى اللّه عليه وآله وسلّم آمد وگفت : يا رسول اللّه ! عثمان روزها روزه مىدارد وشبها مشغول عبادت مىباشد ونزديك من نمىآيد . حضرت رسول صلّى اللّه عليه وآله وسلّم غضبناك از خانه بيرون آمد ونعلين خود را به دست گرفته بود تا به خانهء عثمان آمد وأو را در نماز ديد ، چون عثمان آن جناب را ديد واز نماز فارغ شد به خدمت حضرت آمد ، حضرت به أو گفت : اى عثمان ! حق تعالى مرا به رهبانيّت نفرستاده است وليكن مرا با شريعت سهل وآسان فرستاده است ، روزه مىدارم ونماز مىگزارم وبا زنان خود نزديكى مىكنم ، پس هر كه فطرت ودين مرا خواهد بايد كه بر سنّت وطريقهء من باشد واز سنّت من است نكاح زنان « 2 » .\r\nوأيضا به سند معتبر از آن حضرت روايت كرده است كه : چون عثمان بن مظعون به رحمت الهى واصل شد رسول خدا صلّى اللّه عليه وآله وسلّم بعد از وفات أو را بوسيد « 3 » .\r\nوأيضا به سند معتبر از آن حضرت روايت كرده است كه : چون رسول خدا صلّى اللّه عليه وآله وسلّم با جنازهء عثمان بن مظعون مىرفت شنيد كه زنى مىگويد : گوارا باشد تو را بهشت اى أبو سايب . حضرت فرمود : چه مىدانى كه أو از أهل بهشت است همين بس است تو را كه بگويى أو خدا ورسول را دوست مىداشت . وچون إبراهيم فرزند آن حضرت مرغ روحش بسوى آشيان رحمت ورياض جنّت پرواز كرد حضرت فرمود : ملحق شو به\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 210 - 217 .\r\n( 2 ) . كافى 5 / 494 .\r\n( 3 ) . كافى 3 / 161 .\r\n","page_name":" 1579 ","page_number":763},
  {"content":"\r\n\r\nسلف شايستهء خود عثمان بن مظعون « 1 » .\r\nمؤلف گويد كه : عثمان بن مظعون از أكابر زهّاد وصلحاى صحابه بود وهجرت به حبشه ومدينه هر دو نمود ، وأول كسى كه از مهاجران در مدينه به سراى باقي رحلت نمود أو بود ؛ وفوت أو به قولي بعد سى ماه از هجرت بود ؛ وبه قولي ديگر بعد از بيست ودو ماه « 2 » .\r\nوخاصه وعامه روايت كرده‌اند كه حضرت بعد از وفات أو روى أو را بوسيد وچون از دفن أو فارغ شدند فرمودند : نيكو سلفى است براي ما « 3 » .\r\nوكلينى به سند صحيح از حضرت امام جعفر صادق عليه السّلام روايت كرده است كه : حضرت رسول صلّى اللّه عليه وآله وسلّم ضباعه دختر زبير بن عبد المطلب را كه دختر عم آن حضرت بود به مقداد بن اسود رضى اللّه عنه تزويج نمود ، پس فرمود : من براي اين ضباعه را به مقداد تزويج كردم كه نكاح پست شود ورعايت حسبها ونسبها در مواصلت نكنيد وتأسى واقتدا نماييد به سنّت رسول خدا وبدانيد كه گرامىترين شما نزد خدا پرهيزكارترين شماست .\r\nوحضرت صادق عليه السّلام فرمود : زبير با عبد اللّه وأبو طالب از يك مادر ويك پدر بودند « 4 » .\r\nوأيضا به سند صحيح از آن حضرت روايت كرده است كه : چون قريش ارادهء قتل رسول خدا صلّى اللّه عليه وآله وسلّم نمودند گفتند : چگونه أبو لهب را چاره كنيم كه در اين اراده ما را مزاحمت ننمايد ؟ امّ جميل زن أبو لهب گفت : من كفايت شرّ أو از شما خواهم كرد ومىگويم به أو كه امروز صبح در خانه بنشين تا شراب صبوحى بياشاميم .\r\nچون روز ديگر شد ومشركان بر آن اراده عازم شدند امّ جميل أبو لهب را در خانه حبس كرد وأو را به شراب خوردن مشغول گردانيد .\r\n\r\n\r\n","description":"","footnote":"\r\n( 1 ) . كافى 3 / 262 - 263 .\r\n( 2 ) . استيعاب 3 / 1053 .\r\n( 3 ) . كافى 3 / 161 ؛ مسكّن الفؤاد 95 ، ودر آنها ذيل روايت ذكر نشده است ؛ استيعاب 3 / 1053 .\r\n( 4 ) . كافى 5 / 344 .\r\n","page_name":" 1580 ","page_number":764},
  {"content":"\r\n\r\nأبو طالب علي عليه السّلام را طلبيد وگفت : اى فرزند ! برو به نزد عمّ خود أبو لهب وسعى كن كه در را بگشايند ، واگر در را نگشايند بشكن وداخل شو وچون داخل شوى بگو پدرم مىگويد مردى كه عمّ أو بزرگ قوم خود باشد نمىبايد ذليل شود . چون حضرت به در خانهء أبو لهب رفت در را بسته يافت وهر چند در را كوبيد نگشودند ، پس در را شكست ودر خانه در آمد ، وچون أبو لهب نظرش بر علي عليه السّلام افتاد گفت : چيست تو را اى پسر برادر ؟ حضرت پيغام أبو طالب را به أو رسانيد ، أبو لهب گفت : راست گفته است پدر تو مگر چه واقع شده است اى پسر برادر ؟ حضرت فرمود كه : پسر برادرت كشته مىشود وتو به شراب خوردن وعيش خود مشغولى ! پس بر جست وشمشير خود را برداشت كه بيرون آيد ، امّ جميل ملعونه بر أو چسبيد كه مانع شود ، أبو لهب طپانچه بر روى أو زد كه يك چشم آن را كور كرد وبا شمشير برهنه بيرون آمد .\r\nچون قريش أو را ديدند وآثار غضب از روى أو مشاهده كردند گفتند : چه مىشود تو را اى أبو لهب ؟ گفت : من با شما بيعت مىكنم بر آزار پسر برادر خود پس شما ارادهء قتل أو مىكنيد ؟ ! به لات وعزّى سوگند ياد مىكنم كه قصد كردم كه مسلمان شوم به رغم شما وچون مسلمان شوم خواهيد ديد كه چه خواهم كرد ، پس قريش زبان به معذرت گشودند وأو را راضى كرده برگردانيدند « 1 » .\r\nوبه سند معتبر از امام محمد باقر عليه السّلام روايت كرده است كه آن حضرت فرمود : گواهى مىدهم كه امّ أيمن از أهل بهشت بود « 2 » .\r\nوبه سند معتبر ديگر از حضرت صادق عليه السّلام روايت كرده است كه : خواهر رضاعى حضرت رسول صلّى اللّه عليه وآله وسلّم به خدمت آن جناب آمد ، چون نظر مبارك حضرت بر أو افتاد شاد شد ورداى خود را براي أو انداخت وأو را بر رداى خود نشانيد وبا أو سخن گفت وبر روى أو خنديد پس أو برخاست ورفت ، وبعد از أو برادرش آمد وحضرت آن اكرامى كه نسبت\r\n\r\n\r\n","description":"","footnote":"\r\n( 1 ) . كافى 8 / 276 .\r\n( 2 ) . كافى 2 / 405 .\r\n","page_name":" 1581 ","page_number":765},
  {"content":"\r\n\r\nبه خواهرش بعمل آورد نسبت به أو بعمل نياورد ، صحابه گفتند : يا رسول اللّه ! چرا خواهرش را زيادة از أو اكرام نمودى ؟ فرمود : زيرا كه نسبت به پدر ومادرش از أو نيكوكارتر بود « 1 » .\r\nوبه سند معتبر از حضرت صادق عليه السّلام روايت كرده است كه : حضرت رسول خدا صلّى اللّه عليه وآله وسلّم دو مؤذن داشت يكى بلال وديگرى ابن امّ مكتوم ، وچون ابن امّ مكتوم نابينا بود در شب اذان مىگفت وبلال بعد از طلوع صبح اذان مىگفت ، وبه اين سبب حضرت رسول صلّى اللّه عليه وآله وسلّم مىفرمود : چون اذان بلال را بشنويد در ماه رمضان ترك خوردن وآشاميدن بكنيد كه صبح طالع شده است « 2 » .\r\nوعلي بن إبراهيم روايت كرده است كه : حضرت رسول صلّى اللّه عليه وآله وسلّم در روز دو شنبه مبعوث به نبوّت گرديد ودر روز سه شنبه حضرت أمير المؤمنين عليه السّلام به آن حضرت ايمان آورد ، پس بعد از أو خديجة زوجهء طاهرهء آن حضرت ايمان آورد ، پس أبو طالب به خانهء حضرت رسول صلّى اللّه عليه وآله وسلّم آمد وديد كه آن حضرت نماز مىكند وحضرت أمير المؤمنين عليه السّلام در جانب راستش ايستاده بود وبه أو اقتدا كرده است ، پس أبو طالب به جعفر طيّار گفت كه : بال پسر عمت را درست كن وتو نيز در جانب چپش بايست ، پس جعفر در جانب چپ ايستاد وحضرت پيش رفت ، پس مدتي با آن حضرت بغير على وجعفر وزيد بن حارثه وخديجة كسى نماز نمىكرد تا آنكه حق تعالى فرستاد  فَاصْدَعْ بِما تُؤْمَرُ وَأَعْرِضْ عَنِ الْمُشْرِكِينَ  « 3 » « 4 » .\r\nابن بابويه به سند معتبر از حضرت امام رضا عليه السّلام روايت كرده است كه حضرت رسول صلّى اللّه عليه وآله وسلّم فرمود : بهترين برادران من على است ، وبهترين عموهاى من حمزه است ،\r\n\r\n\r\n","description":"","footnote":"\r\n( 1 ) . كافى 2 / 161 .\r\n( 2 ) . كافى 4 / 98 .\r\n( 3 ) . سورهء حجر : 94 .\r\n( 4 ) . تفسير قمى 1 / 378 .\r\n","page_name":" 1582 ","page_number":766},
  {"content":"\r\n\r\nوعباس با پدرم از يك أصل بر آمده است « 1 » . وفرمود كه : حضرت در نماز بر حمزه هفتاد تكبير گفت « 2 » .\r\nأيضا به سند معتبر از ابن عباس روايت كرده است كه : روزى حضرت رسالت صلّى اللّه عليه وآله وسلّم بيرون آمد از خانه ودست أمير المؤمنين عليه السّلام را به دست خود گرفته بود ، پس فرمود : اى گروه أنصار ! اى گروه فرزندان هاشم ! اى گروه فرزندان عبد المطلب ! منم محمد ، منم رسول خدا ، بدرستى كه من خلق شده‌ام از طينت مرحومه با سه كس از أهل بيت من كه على وحمزه وجعفرند « 3 » .\r\nواز طريق مخالفان از انس بن مالك روايت كرده است كه رسول خدا صلّى اللّه عليه وآله وسلّم فرمود : ما فرزندان عبد المطلب بزرگواران أهل بهشتيم ، رسول خدا وحمزه سيّد الشهداء وجعفر كه خدا به أو دو بال خواهد داد وعلى وفاطمه وحسن وحسين ومهدى « 4 » .\r\nودر قرب الإسناد به سند معتبر از حضرت صادق عليه السّلام مروى است كه حضرت أمير المؤمنين عليه السّلام فرمود : از ماست رسول خدا كه سيّد پيشينيان وپسينيان است وخاتم پيغمبران است ، ووصىّ أو كه بهترين اوصياى پيغمبران است ، ودو فرزندزادهء أو حسن وحسين كه بهترين فرزندزاده‌هاى پيغمبرانند ، وبهترين شهيدان حمزه كه عمّ اوست ، وجعفر كه با ملائكة پرواز مىكند ، وقائم آل محمّد « 5 » .\r\nوعلي بن إبراهيم به سند معتبر روايت كرده است كه رسول خدا صلّى اللّه عليه وآله وسلّم فرمود :\r\nپروردگار من برگزيد مرا با سه نفر از أهل بيت من كه من بهترين وپرهيزكارترين ايشانم وفخر نمىكنم ، برگزيد مرا وعلى وجعفر دو پسر أبو طالب را وحمزه پسر عبد المطلب را ، بدرستى كه شبى ما در ابطح خوابيده بوديم وجامه‌هاى خود را بر روى خود پوشيديم\r\n\r\n\r\n","description":"","footnote":"\r\n( 1 ) . عيون أخبار الرضا 2 / 61 .\r\n( 2 ) . عيون أخبار الرضا 2 / 45 .\r\n( 3 ) . امالى شيخ صدوق 172 .\r\n( 4 ) . امالى شيخ صدوق 384 ؛ سنن ابن ماجة 4 / 414 ؛ ذخائر العقبى 89 .\r\n( 5 ) . قرب الإسناد 25 .\r\n","page_name":" 1583 ","page_number":767},
  {"content":"\r\n\r\nوعلى در جانب راست وجعفر در جانب چپ وحمزه در پايين پاى من خوابيده بودند پس صداى بال ملائكة وسردى دست على بر سينهء من از خواب مرا بيدار كرد ، پس جبرئيل را ديدم با سه ملك ديگر ويكى از آن سه ملك از جبرئيل پرسيد كه : بسوى كداميك از اين چهار نفر فرستاده شده‌اى ؟ پس اشاره كرد جبرئيل بسوى من وگفت : اين محمد است بهترين پيغمبران ، واين علي بن أبي طالب است بهترين أوصياء ، وآن جعفر بن أبي طالب است كه با دو بال رنگين در بهشت پرواز خواهد كرد ، وآن حمزه پسر عبد المطلب است بهترين شهيدان « 1 » .\r\nوأيضا روايت كرده است از امام محمد باقر عليه السّلام در تفسير قول حق تعالى  مِنَ الْمُؤْمِنِينَ رِجالٌ صَدَقُوا ما عاهَدُوا اللَّهَ عَلَيْهِ فَمِنْهُمْ مَنْ قَضى نَحْبَهُ وَمِنْهُمْ مَنْ يَنْتَظِرُ وَما بَدَّلُوا تَبْدِيلًا  « 2 » فرمود : مراد آن است كه از مؤمنان مردان هستند كه راست گفتند آن عهد را كه با خدا كردند كه هرگز از جنگ نگريزند تا كشته شوند ، پس بعضي اجل أو به أو رسيده وبر عهد خود ماند تا كشته شد - يعنى حمزه وجعفر - وبعضي از ايشان انتظار اجل خود را مىكشند كه بعد از وصول اجل به شرف شهادت برسند - وأو علي بن أبي طالب عليه السّلام است - وبدل نكردند هيچ امر از أمور دين را بدل‌كردنى « 3 » .\r\nوأيضا در تفسير اين آية  أُذِنَ لِلَّذِينَ يُقاتَلُونَ بِأَنَّهُمْ ظُلِمُوا وَإِنَّ اللَّهَ عَلى نَصْرِهِمْ لَقَدِيرٌ  « 4 » روايت كرده است كه : أول در شأن على وحمزه وجعفر عليهم السّلام نازل شد وبعد از آن حكمش در ساير مردم جارى شد ، يعنى دستوري داده شده است براي آنها كه با ايشان مقاتله مىكنند كافران در قتال كردن به سبب آنكه ستم رفته است بر ايشان وبدرستى كه خدا بر يارى ايشان البتة تواناست « 5 » .\r\n\r\n\r\n","description":"","footnote":"\r\n( 1 ) . تفسير قمى 2 / 347 - 348 .\r\n( 2 ) . سورهء احزاب : 23 .\r\n( 3 ) . تفسير قمى 2 / 188 - 189 .\r\n( 4 ) . سورهء حج : 39 .\r\n( 5 ) . تفسير قمى 2 / 84 .\r\n","page_name":" 1584 ","page_number":768},
  {"content":"\r\n\r\nودر خصال به سند معتبر از حضرت امام محمد باقر عليه السّلام روايت كرده است كه حضرت رسول صلّى اللّه عليه وآله وسلّم فرمود : مردم از درختهاى مختلف آفريده شده‌اند ومن از درختى خلق شده‌ام كه أصل آن درخت على است وفرع آن جعفر است « 1 » .\r\nوأيضا روايت كرده است حضرت أمير المؤمنين عليه السّلام در روز شورى گفت : سوگند مىدهم شما را بخدا كه آيا در ميان شما كسى هست كه برادرى مانند جعفر داشته باشد كه خدا أو را به دو بال رنگين به خون زينت داده است در بهشت وبه هر جا كه مىخواهد از درجات بهشت پرواز مىكند ، وعمّى داشته باشد مانند حمزهء شير خدا وشير رسول خدا وبهترين شهيدان ؟ همه گفتند كه : نه « 2 » .\r\nودر بصائر به سند معتبر از امام محمد باقر عليه السّلام روايت كرده است كه : بر ساق عرش نوشته است كه حمزه شير خدا وشير رسول خدا وسيّد شهداست « 3 » .\r\nوكلينى به سند معتبر از امام زين العابدين عليه السّلام روايت كرده است كه : هيچ حميتى صاحبش را داخل در بهشت نكرده است مگر حميت حمزة بن عبد المطلب كه مسلمان شد براي غضب از جهت حضرت رسول صلّى اللّه عليه وآله وسلّم در هنگامى كه كفار مكة بچه دان شتر را بر پشت مبارك آن حضرت انداختند « 4 » .\r\nوفرات بن إبراهيم روايت كرده است كه اين آية  مَنْ كانَ يَرْجُوا لِقاءَ اللَّهِ فَإِنَّ أَجَلَ اللَّهِ لَآتٍ  « 5 » واين آية  وَمَنْ جاهَدَ فَإِنَّما يُجاهِدُ لِنَفْسِهِ  « 6 » هر دو در شأن حمزة بن عبد المطلب وعبيدة بن الحارث بن عبد المطلب نازل شد « 7 » .\r\nوكلينى به سند حسن روايت كرده است كه : سدير از حضرت امام محمد باقر عليه السّلام\r\n\r\n\r\n","description":"","footnote":"\r\n( 1 ) . خصال 21 .\r\n( 2 ) . خصال 555 .\r\n( 3 ) . بصائر الدرجات 121 .\r\n( 4 ) . كافى 2 / 308 .\r\n( 5 ) . سورهء عنكبوت : 5 .\r\n( 6 ) . سورهء عنكبوت : 6 .\r\n( 7 ) . تفسير فرات كوفي 318 - 319 . ونيز رجوع شود به شواهد التنزيل 1 / 568 .\r\n","page_name":" 1585 ","page_number":769},
  {"content":"\r\n\r\nپرسيد كه : كجا بود عزّت وشوكت وكثرت بني هاشم كه از حضرت أمير المؤمنين عليه السّلام بعد از حضرت رسالت از أبو بكر وعمر وساير منافقان مغلوب گرديد ؟ حضرت فرمود : از بني هاشم كي مانده بود ! جعفر وحمزه كه در غايت ايمان ويقين واز سابقين اوّلين بودند به عالم بقا رحلت كرده بودند ودو مرد ضعيف اليقين ذليل النفس تازه مسلمان شده مانده بودند عباس وعقيل وايشان را در جنگ بدر أسير كردند وآزاد كردند وايمان چنين قوّتى نمىدارد ، بخدا سوگند كه اگر حمزه وجعفر حاضر مىبودند در آن فتنه أبا بكر وعمر ياراى آن نداشتند كه حقّ أمير المؤمنين عليه السّلام را غصب كنند ، واگر سعى مىكردند البتة ايشان را مىكشتند . ومثل اين حديث در احتجاج از أمير المؤمنين عليه السّلام مروى است « 1 » .\r\nوشيخ طوسي از جابر انصارى روايت كرده است كه : عباس مرد بلند قامت خوش‌رو بود ، روزى به خدمت حضرت رسول عليه السّلام آمد وچون حضرت را نظر بر أو افتاد تبسّم نمود وفرمود كه : اى عم ! تو صاحب جمالى .\r\nعباس گفت : يا رسول اللّه ! جمال مرد به چه چيز است ؟\r\nفرمود : به راستى گفتار در حق .\r\nپرسيد كه : كمال مرد به چه چيز است ؟\r\nفرمود : پرهيزكارى از محرمات ونيكى خلق « 2 » .\r\nوأيضا از جابر انصارى روايت كرده است : چون عباس به مدينه آمد أنصار خواستند كه پيراهنى را بر أو بپوشانند ، هر چند تفحص كردند پيراهنى موافق بدن وقامت أو نيافتند به سبب بلندى وتنومندى أو مگر پيراهن عبد اللّه بن ابىّ كه أو نيز بلند وتنومند بود « 3 » .\r\nوأيضا به سند معتبر از حضرت امام رضا عليه السّلام روايت كرده است كه حضرت رسول صلّى اللّه عليه وآله وسلّم فرمود : حرمت مرا در حقّ عمّ من عباس رعايت كنيد كه أو بقيهء پدران من\r\n\r\n\r\n","description":"","footnote":"\r\n( 1 ) . كافى 8 / 189 - 190 ؛ احتجاج 1 / 450 .\r\n( 2 ) . امالى شيخ طوسي 497 .\r\n( 3 ) . امالى شيخ طوسي 395 .\r\n","page_name":" 1586 ","page_number":770},
  {"content":"\r\n\r\nاست « 1 » .\r\nوأيضا به سند ديگر از ابن عباس روايت كرده است كه رسول خدا صلّى اللّه عليه وآله وسلّم فرمود : هر كه آزار كند عباس را آزار من كرده است زيرا كه عمّ آدمي شبيه پدر است « 2 » .\r\nوابن بابويه به سند معتبر از ابن عباس روايت كرده است كه : روزى علي بن أبي طالب از رسول خدا صلّى اللّه عليه وآله وسلّم پرسيد كه : يا رسول اللّه ! آيا تو عقيل را دوست مىدارى ؟ فرمود : بلى واللّه أو را دوست مىدارم به دو دوستى يكى دوستى أو وديگر آنكه أبو طالب أو را دوست مىداشت ، وبدرستى كه فرزندان أو كشته خواهند شد در محبت فرزندان تو وديده‌هاى مؤمنان بر ايشان خواهد گريست وملائكهء مقربان بر ايشان صلوات خواهند فرستاد . پس رسول خدا صلّى اللّه عليه وآله وسلّم آن قدر گريست كه آب ديده‌اش بر سينه‌اش جارى شد وفرمود : به خدا شكايت مىكنم آنچه به أهل بيت من خواهد رسيد بعد از من « 3 » .\r\nعلي بن إبراهيم به سند حسن از امام محمد باقر عليه السّلام روايت كرده است كه : روزى حضرت أمير عليه السّلام وعباس وشيبه در يك مجلس جمع شدند پس عباس گفت : من بهترم از شما زيرا كه آب دادن حاجيان به دست من است ؛ وشيبه گفت : من از شماها بهترم زيرا كه حجابت كعبه با من است ؛ پس أمير المؤمنين عليه السّلام فرمود : من از شما افضلم زيرا كه پيش از شما ايمان آوردم وهجرت كردم وجهاد كردم .\r\nپس راضى شدند به آنچه رسول خدا صلّى اللّه عليه وآله وسلّم در ميان ايشان حكم كند وحق تعالى اين آية را فرستاد  أَ جَعَلْتُمْ سِقايَةَ الْحاجِّ وَعِمارَةَ الْمَسْجِدِ الْحَرامِ كَمَنْ آمَنَ بِاللَّهِ وَالْيَوْمِ الْآخِرِ وَجاهَدَ فِي سَبِيلِ اللَّهِ لا يَسْتَوُونَ عِنْدَ اللَّهِ  « 4 » يعنى : « آيا گردانيديد آب دادن حاجيان را وعمارت كردن مسجد الحرام را مانند كسى كه ايمان آورد به خدا وروز بازپسين وجهاد\r\n\r\n\r\n","description":"","footnote":"\r\n( 1 ) . امالى شيخ طوسي 362 .\r\n( 2 ) . امالى شيخ طوسي 273 .\r\n( 3 ) . امالى شيخ صدوق 111 .\r\n( 4 ) . سورهء توبه : 19 .\r\n","page_name":" 1587 ","page_number":771},
  {"content":"\r\n\r\nكند در راه خدا ؟ ! مساوى نيستند ايشان نزد خدا » « 1 » .\r\nوأيضا به سند معتبر از آن حضرت روايت كرده است كه حضرت زين العابدين عليه السّلام فرمود كه : در حقّ عبد اللّه بن عباس وپدرش اين آية نازل شد  مَنْ كانَ فِي هذِهِ أَعْمى فَهُوَ فِي الْآخِرَةِ أَعْمى وَأَضَلُّ سَبِيلًا  « 2 » يعنى : « هر كه در اين دنيا كور است وراه حق را نمىبيند ، پس أو در آخرت كور است از ديدن راه بهشت وگمراهتر است » « 3 » .\r\nوكلينى به سند معتبر روايت كرده است از حضرت صادق عليه السّلام كه : نثيله [ كنيز 
  ] « 4 » مادر زبير بن عبد المطلب وأبو طالب وعبد اللّه بود ، وعبد المطلب با أو مقاربت نمود وعباس از أو بهم رسيد ، پس زبير با عبد المطلب دعوى كرد كه اين كنيز از مادر ما به ميراث رسيده است وتو بىرخصت ما با أو مقاربت كرده‌اى واين فرزندى كه بهم رسيده است بندهء ماست ، پس عبد المطلب أكابر قريش را به شفاعت به نزد أو فرستاد تا آنكه زبير راضى شد كه دست از عباس بردارد به شرطي كه نامه‌اى نوشته شود كه عباس وفرزندان أو در مجلسي كه ما وفرزندان ما نشسته باشند در صدر مجلس ننشينند ودر هيچ امرى با ما شريك نشوند وحصه نبرند ، پس به اين مضمون نامه‌اى نوشتند وأكابر قريش مهر كردند وآن نامه نزد ائمهء ما بوده است ، وحضرت صادق عليه السّلام آن نامه را براي جواب دعوى داود بن علي عباسى ظاهر گردانيد « 5 » .\r\nمؤلف گويد كه : اين حديث بسيار غريب است ، وچون عبد المطلب از أوصيا بوده نبايد كه از أو حرامى صادر شده باشد ، پس محتمل است كه عبد المطلب به ولايت تقويم نموده باشد يا مادر زبير كنيز را به أو بخشيده باشد وزبير خبر از آن نداشته باشد ، وعلى اى حال نسبت خطا به زبير دادن آسانتر است از نسبت دادن به عبد المطلب .\r\n\r\n\r\n","description":"","footnote":"\r\n( 1 ) . تفسير قمى 1 / 284 .\r\n( 2 ) . سورهء اسراء : 72 .\r\n( 3 ) . تفسير قمى 2 / 23 .\r\n( 4 ) . كلمهء « كنيز » از متن عربى روايت اضافه شد .\r\n( 5 ) . كافى 8 / 260 .\r\n","page_name":" 1588 ","page_number":772},
  {"content":"\r\n\r\nوابن بابويه روايت كرده است كه : روزى جبرئيل بر رسول خدا صلّى اللّه عليه وآله وسلّم نازل شد وقباى سياهى پوشيده بود وكمربندى بر روى آن بسته بود وخنجرى بر آن كمربند زده بود ، حضرت فرمود : اى جبرئيل ! اين چه زىّ است ؟ جبرئيل گفت كه : زىّ فرزندان عمّ توست عباس ، يا محمد ! واي بر فرزندان تو از فرزندان عمّ تو عباس .\r\nپس حضرت رسول صلّى اللّه عليه وآله وسلّم از خانه بيرون آمد وبه عباس گفت كه : اى عمّ من ! واي بر فرزندان من از فرزندان تو .\r\nعباس گفت : يا رسول اللّه ! اگر رخصت مىدهى آلت مردى خود را قطع مىكنم .\r\nحضرت فرمود كه : قلم جارى شده است به آنچه در اين امر واقع خواهد شد « 1 » .\r\nمؤلف گويد : بعضي گفته‌اند كه مراد آن است كه آلت مردى بريدن تو فايده نمىكند زيرا كه عبد اللّه از تو بهم رسيده است وآن فرزندان از أو بهم خواهند رسيد ؛ ومحتمل است كه مراد آن باشد كه حكم الهى چنين جارى نشده است كه به جرم كسى ديگرى را سياست كنند وبه گناه واقع نشده كسى را عقوبت كنند ؛ ودر اين مقام سخن بسيار است واين محل گنجايش ذكر آنها ندارد . وبدان كه در باب أحوال عباس ومدح وذم أو أحاديث متعارض است ، أكثر علما به خوبى أو ميل نموده‌اند وآنچه از أحاديث ظاهر مىشود آن است كه أو در مرتبهء كمال ايمان نبوده است وعقيل نيز به أو شبيه است وأحوال أو بعد از اين مذكور خواهد شد ان شاء اللّه تعالى .\r\n\r\n\r\n","description":"","footnote":"\r\n( 1 ) . من لا يحضره الفقيه 1 / 252 .\r\n","page_name":" 1589 ","page_number":773},
  {"content":"\r\n\r\n\r\nفصل در بيان أحوال صديقي كه حضرت پيش از بعثت داشته است\r\nكلينى وحميرى به سندهاى معتبر از حضرت امام محمد باقر وامام جعفر صادق عليهما السّلام روايت كرده‌اند كه : حضرت رسول صلّى اللّه عليه وآله وسلّم پيش از بعثت نزد مردى فرود آمد وآن مرد آن حضرت را گرامى داشت ، پس چون حضرت مبعوث به رسالت گرديد به آن مرد گفتند كه :\r\nمىدانى كيست اين پيغمبر كه مبعوث گرديده است ؟ گفت : نه ، گفتند : آن مردى است كه در فلان روز نزد تو فرود آمد وتو أو را گرامى مىداشتى .\r\nپس آن مرد به خدمت حضرت روانه شد ، وچون سعادت ملاقاة حضرت را دريافت گفت : يا رسول اللّه ! مرا مىشناسى ؟\r\nرسول خدا صلّى اللّه عليه وآله وسلّم گفت : تو كيستى ؟\r\nگفت : منم آن كه در فلان روز نزد من فرود آمدى در فلان موضع وفلان وفلان طعام از براي تو آوردم .\r\nحضرت فرمود : مرحبا خوش آمدى ، هر چه خواهى از من سؤال كن .\r\nگفت : صد گوسفند مىخواهم با شبانان آنها « 1 » .\r\nحضرت ساعتي سر به زير افكند پس فرمود آنها را به أو دادند وبه صحابه گفت : چه مانع شد اين مرد را كه سؤال كند مانند سؤال پير زال بني إسرائيل ؟\r\n\r\n\r\n","description":"","footnote":"\r\n( 1 ) . در كافى « دويست » ودر قرب الإسناد « هشتاد » ذكر شده است .\r\n","page_name":" 1590 ","page_number":774},
  {"content":"\r\n\r\nگفتند : يا رسول خدا ! سؤال پير زال چه بود ؟\r\nحضرت فرمود كه : حق تعالى وحى كرد بسوى حضرت موسى كه : چون خواهى از شهر بيرون روى استخوانهاى حضرت يوسف را بيرون آور وبا خود ببر به جانب بيت المقدس ، پس حضرت موسى از مردم سؤال كرد كه قبر حضرت يوسف در كجاست ، كسى نشان نداد ، پس مرد پيرى گفت : اگر كسى از قبر يوسف خبر دارد فلان پير زال است .\r\nحضرت موسى فرستاد وأو را طلبيد واز أو پرسيد : آيا موضع قبر يوسف را مىدانى ؟\r\nگفت : بلى ، موسى گفت : پس مرا دلالت كن بر آن تا براي تو ضامن بهشت شوم ، پير زال گفت : بخدا سوگند تو را دلالت نمىكنم مگر آنكه هر چه من مىگويم براي من بعمل آورى ، موسى گفت : بهشت را براي تو ضامن مىشوم ، پير زال گفت : تا آنچه من گويم بعمل نياورى من تو را دلالت نمىكنم . پس حق تعالى وحى كرد بسوى حضرت موسى كه : آنچه أو بطلبد قبول كن واز من سؤال كن كه بر من هيچ چيز دشوار نيست . پس موسى گفت :\r\nآنچه خواهى بطلب ، گفت : حكم مىكنم بر تو كه با تو باشم در بهشت در همان درجه‌اى كه تو در آن هستى .\r\nپس حضرت فرمود كه : چرا اين مرد از من چنين سؤال نكرد كه با من باشد در بهشت « 1 » .\r\nوأيضا كلينى به سند معتبر از حضرت صادق عليه السّلام روايت كرده است كه : رسول خدا صلّى اللّه عليه وآله وسلّم پيش از بعثت با مردى مخالطه ومعامله مىفرمود ، چون به رسالت مبعوث گرديد آن مرد پيغمبر را ديد وگفت : خدا تو را جزاى خير دهد كه نيكو يارى بودى تو از براي من وپيوسته با من موافقت مىنمودى ومنازعه ومجادله نمىكردى . پس حضرت به أو گفت : خدا تو را نيز جزاى خير دهد كه نيكو مخالطه ومعامله كردى با من وسودى را بر من رد نمىكردى وبر مال من دندان طمع فرو نمىبردى « 2 » .\r\n\r\n\r\n","description":"","footnote":"\r\n( 1 ) . كافى 8 / 155 ؛ قرب الإسناد 58 .\r\n( 2 ) . كافى 5 / 308 .\r\n","page_name":" 1591 ","page_number":775},
  {"content":"\r\n\r\nوأيضا به سند حسن از آن حضرت روايت كرده است كه عرب در جاهليت دو فرقه بودند : حل وحمس ، قريش را حمس مىگفتند وساير عرب را حل مىگفتند وهر يك از حل مىبايست كه مصاحبى از حمس داشته باشد كه در حرم ساكن باشد ، واگر كسى از عرب مىآمد به مكة كه مصاحبى از أهل مكة نداشت نمىگذاشتند كه بر دور خانهء كعبه طواف كند مگر عريان ، زيرا كه مىگفتند كه جامه‌هاى ايشان جامه‌هايى است كه در آن گناهان كرده‌اند وبا آن جامه‌ها نمىبايد كه دور كعبه طواف كند ، واگر مصاحبى از أهل حرم داشتند جامهء خود را مىانداختند ودر جامهء مصاحب خود طواف مىكردند . ورسول خدا صلّى اللّه عليه وآله وسلّم مصاحب عياض بن حماز مجاشعى بود وعياض مردى بود عظيم الشأن در ميان قوم خود وقاضى أهل عكاظ بود در جاهليت ، پس چون عياض داخل مكة مىشد جامه‌هاى گناهان خود را مىانداخت وجامه‌هاى طاهر رسول خدا را مىپوشيد ودر آنها طواف مىكرد ، وچون از طواف فارغ مىشد به حضرت پس مىداد . چون حضرت رسول خدا صلّى اللّه عليه وآله وسلّم مبعوث گرديد عياض هديه‌اى از براي آن حضرت آورد ورسول خدا قبول نكرد وفرمود : اگر مسلمان شوى هديهء تو را قبول مىكنم زيرا كه حق تعالى براي من نخواسته است عطاى مشركان را ، پس بعد از آن عياض مسلمان شد واسلامش نيكو شد وهديه‌اى از براي حضرت آورد ورسول خدا هديه‌اش را قبول كرد « 1 » .\r\n\r\n\r\n","description":"","footnote":"\r\n( 1 ) . كافى 5 / 142 .\r\n","page_name":" 1592 ","page_number":776},
  {"content":"\r\n\r\n\r\nباب پنجاه وهفتم در بيان فضيلت مهاجران وأنصار وصحابه وتابعان وبعضي از مجملات أحوال ايشان است\r\n\r\n","description":"","footnote":"","page_name":" 1593 ","page_number":777},
  {"content":"\r\n . \r\n","description":"","footnote":"","page_name":" 1594 ","page_number":778},
  {"content":"\r\n\r\nابن بابويه به سند معتبر از أبى امامه روايت كرده است كه حضرت رسول صلّى اللّه عليه وآله وسلّم فرمود كه : خوشا حال كسى كه مرا ببيند وايمان آورد به من ؛ پس هفت مرتبه گفت : خوشا حال كسى كه مرا ببيند وايمان آورد به من « 1 » .\r\nبه سند حسن از حضرت صادق عليه السّلام روايت كرده است : أصحاب رسول خدا صلّى اللّه عليه وآله وسلّم دوازده هزار نفر بودند : هشت هزار نفر از مدينه ، ودو هزار نفر از أهل مكة ، ودو هزار نفر از رهاكرده‌ها وآزادكرده‌ها ويكى از ايشان قدرى نبودند كه به جبر قائل باشند ، ومرجى نبودند كه گويند ايمان همه كس به يك قسم است ، وحروري نبودند كه أمير المؤمنين عليه السّلام را ناسزا گويند ، ومعتزلي نبودند كه گويند خدا را در عمل بنده هيچ دخل نيست ، ودر دين خدا براي خود سخن نمىگفتند ، ودر شب وروز گريه مىكردند ومىگفتند : خداوندا ! روحهاى ما را قبض كن پيش از آنكه خبر شهادت حضرت امام حسين عليه السّلام را بشنويم ؛ وبه روايت ديگر : پيش از آنكه نان ميده بخوريم « 2 » .\r\nوبه سند ديگر از رسول خدا صلّى اللّه عليه وآله وسلّم روايت كرده است كه آن حضرت فرمود : خوشا حال كسى كه مرا ديده باشد ، وخوشا حال كسى كه كسى را ديده باشد كه أو مرا ديده باشد ، وخوشا حال كسى كه كسى را ديده باشد كه أو كسى را ديده باشد كه أو مرا ديده باشد « 3 » .\r\nمؤلف گويد كه : اين حديث از طريق مخالفان است ، وشك نيست كه در اين فضيلت ، ايمان شرط است .\r\n\r\n\r\n","description":"","footnote":"\r\n( 1 ) . خصال 342 .\r\n( 2 ) . خصال 639 - 640 .\r\n( 3 ) . امالى شيخ صدوق 327 .\r\n","page_name":" 1595 ","page_number":779},
  {"content":"\r\n\r\nوشيخ طوسي به سند معتبر از حضرت أمير المؤمنين عليه السّلام روايت كرده است كه آن حضرت فرمود : وصيت مىكنم شما را به أصحاب پيغمبر شما كه ايشان را دشنام ندهيد ، وأصحاب پيغمبر شما آنانند كه بعد از أو بدعتى در دين نكرده باشند وصاحب بدعتى را پناه نداده باشند ، بدرستى كه حضرت رسول صلّى اللّه عليه وآله وسلّم اين جماعت را به من سفارش كرد « 1 » .\r\nوأيضا به سند صحيح از حضرت امام محمد باقر عليه السّلام روايت كرده است كه : روزى حضرت أمير المؤمنين عليه السّلام در عراق نماز صبح را با مردم ادا كرد ، وچون از نماز فارغ شد رو به جانب مردم گردانيد وايشان را موعظه كرد پس گريست وايشان را گريانيد از خوف حق تعالى ، بعد از آن گفت : بخدا سوگند ياد مىكنم كه ديدم گروهى را در زمان خليل خودم رسول خدا كه صبح شام مىكردند ژوليده مو وگردآلوده وبا شكمهاى گرسنه وپيشانيهاى ايشان از بسيارى سجود پينه بسته بود مانند زانوهاى بزها ، وشبها را به عبادت الهى بسر مىآوردند گاهى ايستاده وگاهى در ركوع وگاهى در سجود ، وبه نوبت پاها وپيشانيهاى خود را در عبادت الهى به تعب مىانداختند ، وپيوسته با پروردگار خود مناجاة مىكردند وبه تضرع از أو سؤال مىنمودند كه بدنهاى ايشان را از آتش جهنم آزاد گرداند ، وبخدا سوگند كه ايشان را به اين أحوال هميشه از بيم عذاب الهى ترسان مىيافتم « 2 » .\r\nوبه سند ديگر روايت كرده است از عبد الرحمن جهنى كه گفت : روزى در خدمت رسول خدا صلّى اللّه عليه وآله وسلّم بوديم ناگاه دو سواره پيدا شدند ، چون آن حضرت ايشان را مشاهده نمود فرمود : اين دو كس از قبيلهء مذحجند ، چون به نزديك آمدند معلوم شد كه از آن قبيله‌اند ، پس يكى از آنها به نزديك آن حضرت آمد كه بيعت نمايد ، چون آن جناب دست أو را گرفت براي بيعت گفت : يا رسول اللّه ! مرا خبر ده كه كسى كه تو را ببيند وايمان به تو بياورد وتصديق تو نمايد ومتابعت تو كند چه ثواب از براي أو هست ؟ حضرت فرمود كه :\r\n\r\n\r\n","description":"","footnote":"\r\n( 1 ) . امالى شيخ طوسي 523 .\r\n( 2 ) . امالى شيخ طوسي 102 .\r\n","page_name":" 1596 ","page_number":780},
  {"content":"\r\n\r\nطوبى از براي اوست ، پس با حضرت بيعت كرد وبرگشت ؛ وديگرى به نزديك آمد ودست حضرت را گرفت وگفت : يا رسول اللّه ! مرا خبر ده كه كسى كه ايمان به تو آورد وسخن تو را باور كند وپيروى تو نمايد وتو را نديده باشد چه ثواب از براي أو هست ؟\r\nحضرت فرمود : طوبى از براي اوست ، پس بيعت كرد وبرگشت « 1 » .\r\nوبه سند ديگر از بعضي از أصحاب رسول خدا روايت كرده است كه گفت : روزى در خدمت رسول خدا صلّى اللّه عليه وآله وسلّم نشسته بوديم وچاشت مىخورديم پس گفتم : يا رسول اللّه ! آيا از ما كسى بهتر هست كه با تو اسلام آورده‌ايم ودر خدمت تو جهاد كرده‌ايم ؟\r\nحضرت فرمود : بلى بهتر از شما گروهى از امّت منند كه بعد از من مىآيند وايمان به من مىآورند « 2 » .\r\nوكلينى به سند معتبر روايت كرده است كه : أبو عمرو زبيرى از حضرت صادق عليه السّلام سؤال كرد كه : آيا ايمان را درجه‌ها ومنزلتهاست كه به سبب آنها مؤمنان نزد حق تعالى زيادتى بر يكديگر مىدارند ؟ فرمود : بلى .\r\nأبو عمرو گفت كه : وصف كن از براي من تا من بفهمم آن را .\r\nحضرت فرمود كه : خداوند عالميان ميان مؤمنان مسابقه انداخته چنانكه اسبها را در ميدان به گرو مىدوانند ، پس زيادتى داده است ايشان را بر يكديگر به قدر سبقتى كه بر يكديگر مىگيرند ، پس گردانيده است براي هر كس به قدر درجهء پيشى گرفتن أو در ايمان واعمال صالحه فضيلتى وكرامتي ، وهيچ مسبوقى بر سابق خود پيشى نمىگيرد وهيچ مفضولى بر فاضل زيادتى نمىكند ، وبه اين سبب آنها كه در أول اين امّت ايمان آوردند زيادتى دارند بر آنها كه در آخر ايمان آوردند ، واگر سبقت‌گيرنده‌اى به ايمان را فضيلتى نمىبود بر كسى كه بعد از أو ايمان آورد هرآينه ملحق مىتوانستند شد آخر اين امّت به أول ايشان بلكه بر ايشان پيشى نيز مىتوانستند گرفتن به زيادتى اعمال خير ، پس فضيلتى\r\n\r\n\r\n","description":"","footnote":"\r\n( 1 ) . امالى شيخ طوسي 264 .\r\n( 2 ) . امالى شيخ طوسي 391 .\r\n","page_name":" 1597 ","page_number":781},
  {"content":"\r\n\r\nنخواهد بود آنها را كه پيشتر ايمان آورده‌اند بر آنها كه ديرتر ايمان آورده‌اند ، وليكن به درجه‌هاى ايمان حق تعالى مقدّم داشته است سابقان را وبه تعويق انداختن ايمان پس انداخته است تقصير كنندگان را ، زيرا كه ما مىبينيم بعضي از مؤمنان را كه آخر ايمان آورده‌اند كه نماز وروزه وحج وزكات وجهاد وصدقات ايشان زيادة از پيشينيان است ، اگر سبقت به ايمان اعتبار نداشته باشد هرآينه ايشان كه آخر ايمان آورده‌اند به بسيارى عمل مقدّم خواهند شد بر پيشينيان ، وليكن حق تعالى ابا كرده است از آنكه دريابد آخر درجات ايمان اوّلش را ونمىتوان مقدّم كرد كسى را كه خدا پس انداخته است أو را ونمىتوان پس انداخت كسى را كه خدا مقدّم داشته است أو را .\r\nأبو عمرو گفت : مرا خبر ده از آنچه خدا ترغيب نموده است مردم را در آن به سبقت گرفتن بسوى ايمان .\r\nحضرت فرمود : خداوند عالميان مىفرمايد  سابِقُوا إِلى مَغْفِرَةٍ مِنْ رَبِّكُمْ وَجَنَّةٍ عَرْضُها كَعَرْضِ السَّماءِ وَالْأَرْضِ أُعِدَّتْ لِلَّذِينَ آمَنُوا بِاللَّهِ وَرُسُلِهِ  « 1 » يعنى : « پيشى گيريد بسوى آمرزشى از جانب پروردگار خود وبسوى بهشتى كه عرض آن مانند عرض آسمان وزمين است ، مهيا شده است براي آنان كه ايمان آورده‌اند به خدا وبه رسولان أو » ؛ وباز فرموده است كه   السَّابِقُونَ السَّابِقُونَ . أُولئِكَ الْمُقَرَّبُونَ   « 2 » يعنى : « سبقت‌گيرندگان به ايمان واعمال صالحه ، سبقت‌گيرندگانند بسوى بهشت ، وايشانند مقرّبان » ؛ وباز فرموده است  وَالسَّابِقُونَ الْأَوَّلُونَ مِنَ الْمُهاجِرِينَ وَالْأَنْصارِ وَالَّذِينَ اتَّبَعُوهُمْ بِإِحْسانٍ رَضِيَ اللَّهُ عَنْهُمْ وَرَضُوا عَنْهُ  « 3 » يعنى : « پيشىگيرندگان كه پيشتر بوده‌اند از مهاجران وأنصار وآنان كه متابعت ايشان كردند به نيكى راضى شد خدا از ايشان وايشان راضى شدند از أو .\r\nحضرت فرمود : پس خدا ابتدأ نمود به آنها كه پيشتر هجرت كرده بودند به قدر درجهء ايشان ، پس در مرتبهء دوم أنصار را ياد كرد كه بعد از مهاجران يارى آن حضرت نمودند ،\r\n\r\n\r\n","description":"","footnote":"\r\n( 1 ) . سورهء حديد : 21 .\r\n( 2 ) . سورهء واقعه : 10 و 11 .\r\n( 3 ) . سورهء توبه : 100 .\r\n","page_name":" 1598 ","page_number":782},
  {"content":"\r\n\r\nپس در مرتبهء سوم تابعان ايشان را به احسان ياد نمود ، پس هر گروهى را در مرتبه‌اى قرار داد به قدر درجات ومنازلى كه ايشان را نزد أو هست .\r\nپس حق تعالى ذكر كرد تفضيلى را كه بعضي از دوستانش را بر بعضي داده است پس فرمود  تِلْكَ الرُّسُلُ فَضَّلْنا بَعْضَهُمْ عَلى بَعْضٍ مِنْهُمْ مَنْ كَلَّمَ اللَّهُ وَرَفَعَ بَعْضَهُمْ دَرَجاتٍ  « 1 » يعنى : « اين گروه رسولان فضيلت داديم بعضي از ايشان را بر بعضي از ايشان ، كسى هست كه سخن گفت خدا با أو وبلند كرد خدا بعضي از ايشان را بر بالاى بعضي درجه‌هاى بسيار » ؛ وباز فرمود  وَلَقَدْ فَضَّلْنا بَعْضَ النَّبِيِّينَ عَلى بَعْضٍ  « 2 » ؛ وفرمود  انْظُرْ كَيْفَ فَضَّلْنا بَعْضَهُمْ عَلى بَعْضٍ وَلَلْآخِرَةُ أَكْبَرُ دَرَجاتٍ وَأَكْبَرُ تَفْضِيلًا  « 3 » ؛ وفرمود  هُمْ دَرَجاتٌ عِنْدَ اللَّهِ  « 4 » ؛ وفرمود  وَيُؤْتِ كُلَّ ذِي فَضْلٍ فَضْلَهُ  « 5 » كه مضمون اين آيات همه زيادتى مرتبهء پيغمبران است بعضي بر بعضي ، وبعضي دلالت بر تفضيل ديگران نيز مىكند ؛ وباز فرمود  الَّذِينَ آمَنُوا وَهاجَرُوا وَجاهَدُوا فِي سَبِيلِ اللَّهِ بِأَمْوالِهِمْ وَأَنْفُسِهِمْ أَعْظَمُ دَرَجَةً عِنْدَ اللَّهِ  « 6 » يعنى : « آنها كه ايمان آوردند به خدا ورسول وهجرت كردند از وطنهاى خود وجهاد كردند در راه خدا به مالهاى خود وجانهاى خود ، بزرگتر است درجهء ايشان نزد خدا » ؛ وباز فرمود   فَضَّلَ اللَّهُ الْمُجاهِدِينَ عَلَى الْقاعِدِينَ أَجْراً عَظِيماً . دَرَجاتٍ مِنْهُ وَمَغْفِرَةً وَرَحْمَةً   « 7 » يعنى : « زيادتى داده است خدا جهاد كنندگان را بر آنان كه نشسته‌اند وجهاد نمىكنند به مزدى بزرگ كه آن درجه‌هاست از خدا وآمرزشى است عظيم ورحمتي است فراوان » ؛ وباز فرموده است  لا يَسْتَوِي مِنْكُمْ مَنْ أَنْفَقَ \r\n\r\n\r\n","description":"","footnote":"\r\n( 1 ) . سورهء بقره : 253 .\r\n( 2 ) . سورهء اسراء : 55 .\r\n( 3 ) . سورهء اسراء : 21 .\r\n( 4 ) . سورهء آل عمران : 163 .\r\n( 5 ) . سورهء هود : 3 .\r\n( 6 ) . سورهء توبه : 20 .\r\n( 7 ) . سورهء نساء : 95 - 96 .\r\n","page_name":" 1599 ","page_number":783},
  {"content":"\r\n\r\n مِنْ قَبْلِ الْفَتْحِ وَقاتَلَ أُولئِكَ أَعْظَمُ دَرَجَةً مِنَ الَّذِينَ أَنْفَقُوا مِنْ بَعْدُ وَقاتَلُوا  « 1 » يعنى :\r\n« مساوى نيست از شما كسى كه انفاق كند در راه خدا پيش از فتح مكة وقتال كند با كسى كه چنين نباشد بزرگترند بحسب درجه از آنان كه انفاق كردند بعد از فتح مكة وقتال كردند » « 2 » .\r\nوشيخ طوسي روايت كرده است كه رسول خدا صلّى اللّه عليه وآله وسلّم فرمود : بدرستى كه أنصار سپر منند براي دفع دشمنان من ، پس عفو كنيد ودرگذريد از گناهان ايشان ويارى كنيد نيكوكاران ايشان را « 3 » .\r\nوابن بابويه به سند معتبر از حضرت صادق عليه السّلام روايت كرده است كه : چون مردم فوج فوج در دين رسول خدا صلّى اللّه عليه وآله وسلّم داخل مىشدند حضرت فرمود كه : قبيلهء أزد آمدند با دلهاى نازك‌تر ودهانهاى شيرين‌تر ، صحابه گفتند : يا رسول اللّه ! نازكى دلها را فهميديم به چه سبب دهان ايشان شيرين‌تر است ؟ حضرت فرمود : زيرا كه ايشان در جاهليّت مسواك مىكردند « 4 » .\r\nوشيخ طبرسى به سند معتبر از حضرت امام محمد باقر عليه السّلام روايت كرده است : شمشير مسلمانان از غلاف كشيده نشد وصفهاى ايشان در نماز ودر جنگ بسته نشد واذان را به صداى بلند نگفتند و  يا أَيُّهَا الَّذِينَ آمَنُوا *  در قرآن نازل نشد پيش از آنكه مسلمان شوند قبيلهء أوس وقبيلهء خزرج كه انصارند « 5 » .\r\nمؤلف گويد كه : مدحها وفضيلتها كه در آيات وأحاديث براي صحابه ومهاجران وأنصار وارد شده است براي آنهاست كه از دين به در نرفته‌اند ومنافق نبودند ومتابعت غير خليفهء حق أمير المؤمنين عليه السّلام نكردند ، وآنها كه كافر ومرتد شدند ومخالفت أمير المؤمنين\r\n\r\n\r\n","description":"","footnote":"\r\n( 1 ) . سورهء حديد : 10 .\r\n( 2 ) . كافى 2 / 40 - 42 .\r\n( 3 ) . امالى شيخ طوسي 255 .\r\n( 4 ) . علل الشرايع 294 .\r\n( 5 ) . بحار الأنوار 22 / 312 .\r\n","page_name":" 1600 ","page_number":784},
  {"content":"\r\n\r\nنمودند ودشمنان أو را يارى كردند از همهء كفار بدترند چنانكه حضرت رسول صلّى اللّه عليه وآله وسلّم خبر داد كه : بسيارى از صحابهء مرا از حوض كوثر دور خواهند كرد ومن خواهم گفت اينها أصحاب منند پس حق تعالى خواهد فرمود كه : يا محمد ! نمىدانى كه بعد از تو چه كردند از پس پاشنه‌هاى خود از دين به در رفتند ومرتد شدند « 1 » . وبعد از اين در اين باب أحاديث بسيار از طرق خاصه وعامه مذكور مىشود ان شاء اللّه .\r\nوابن بابويه به سند معتبر روايت كرده است كه : حضرت صادق عليه السّلام شنيد كه مردى از قريش با مردى از شيعيان گفتگو مىكرد وبر أو مفاخرت وزيادتى مىكرد به نسب خود ، حضرت فرمود به آن شيعه كه : أو را جواب بگو كه تو به سبب ولايت أهل بيت رسالت شريف‌ترى از أو « 2 » .\r\nوبه سند معتبر از حضرت امام رضا عليه السّلام روايت كرده است كه : حضرت رسول صلّى اللّه عليه وآله وسلّم چهار قبيله را دوست مىداشت وچهار قبيله را دشمن مىداشت ؛ امّا آنها كه دوست مىداشت : أنصار وعبد القيس واسلم وبنى تميم بودند ؛ وآنها كه دشمن مىداشت : بنو اميّه وبنو حنيف وبنو ثقيف وبنو هذيل بودند . ومىفرمود كه : نزائيده است مادرم مرا كه بكرى باشم يا ثقفى . ومىفرمود : در هر قبيله نجيبى مىباشد مگر بنو اميّه كه در آن نجيب نمىباشد « 3 » .\r\nوشيخ طوسي روايت كرده است : روزى حضرت أمير المؤمنين عليه السّلام فرمود : بطلبيد قبيلهء غنى وقبيله باهله را كه عطاهاى خود را بگيرند ، پس بحقّ آن خداوندى كه حبّه را شكافته است وخلايق را آفريده است سوگند ياد مىكنم كه ايشان را در اسلام بهره‌اى نيست ، ومن گواهى خواهم داد نزد حوض كوثر ونزد مقام محمود شفاعت كه ايشان دشمنان منند در دنيا وآخرت ، واگر قدمهاى من بر خلافت ثابت گردد هرآينه برگردانم\r\n\r\n\r\n","description":"","footnote":"\r\n( 1 ) . رجوع شود به امالى شيخ مفيد 37 - 38 وصحيح مسلم 4 / 1794 و 1796 و 1800 وجامع الأصول 11 / 119 - 122 .\r\n( 2 ) . علل الشرايع 393 .\r\n( 3 ) . خصال 227 - 228 .\r\n","page_name":" 1601 ","page_number":785},
  {"content":"\r\n\r\nقبيله‌اى چند را بسوى قبيله‌اى چند وهرآينه مباح كنم كشتن شصت قبيله را كه ايشان را در اسلام بهره‌اى نيست « 1 » .\r\n\r\n\r\n","description":"","footnote":"\r\n( 1 ) . امالى شيخ طوسي 116 .\r\n","page_name":" 1602 ","page_number":786},
  {"content":"\r\n\r\n\r\nباب پنجاه وهشتم در بيان فضايل بعضي از أكابر صحابه است\r\n\r\n","description":"","footnote":"","page_name":" 1603 ","page_number":787},
  {"content":"\r\n . \r\n","description":"","footnote":"","page_name":" 1604 ","page_number":788},
  {"content":"\r\n\r\nابن بابويه به سند معتبر از كريزة بن صالح روايت كرده است كه گفت : شنيدم از أبو ذر رضى اللّه عنه كه گفت : شنيدم از رسول خدا صلّى اللّه عليه وآله وسلّم سه كلمه مىگفت در حقّ علي بن أبي طالب كه اگر يكى از آنها از براي من باشد دوست‌تر مىدارم از دنيا وهر چه در دنياست ؛ شنيدم در حقّ على مىگفت كه : خداوندا ! أو را أعانت كن واستعانت جو به أو ؛ خداوندا ! أو را يارى كن وانتقام از دشمنانت بكش به أو بدرستى كه أو بندهء توست وبرادر رسول توست .\r\nپس أبو ذر رحمة اللّه عليه گفت : شهادت مىدهم براي على كه ولىّ خداست وبرادر ووصىّ رسول خداست .\r\nپس كريزه گفت : همين شهادت را براي آن حضرت مىدادند سلمان فارسي ومقداد وعمار وجابر بن عبد اللّه انصارى وأبو الهيثم بن التيهان وخزيمة بن ثابت ذو الشهادتين وأبو أيوب صاحب خانهء رسول خدا صلّى اللّه عليه وآله وسلّم وهاشم بن عتبهء مرقال كه همه أفاضل أصحاب رسول خدا بودند « 1 » .\r\nوأيضا به سند معتبر منقول است كه : از حضرت أمير المؤمنين عليه السّلام پرسيدند از أحوال أبو ذر غفارى ، فرمود : علوم حق را دانست وسرش را محكم بست كه از آن چيزى بيرون نيامد .\r\nپس از حال حذيفة پرسيدند ، فرمود : نامهاى منافقان را ياد گرفت .\r\nپس از حال عمار بن ياسر پرسيدند ، فرمود : مؤمني بود كه مغز استخوانش پر از ايمان شده بود ، وفراموش كارى بود كه چون به يادش مىآوردند زود متذكر مىشد .\r\n\r\n\r\n","description":"","footnote":"\r\n( 1 ) . امالى شيخ صدوق 52 .\r\n","page_name":" 1605 ","page_number":789},
  {"content":"\r\n\r\nپس از حال عبد اللّه بن مسعود پرسيدند ، فرمود : قرآن را خواند ونزد أو قرآن نازل شد .\r\nگفتند : خبر ده ما را از حال سلمان فارسي ، فرمود : دريافت علم أول را وعلم آخر را ، أو دريائى است بىپايان وأو از ما أهل بيت است .\r\nگفتند : خبر ده ما را از حال خود يا أمير المؤمنين ، فرمود : من چنين بودم كه هرگاه سؤال مىكردم به من عطا مىكردند علم را ، وچون ساكت مىشدم ابتدأ مىكردند « 1 » .\r\nوأيضا روايت كرده است از حبهء عرنى كه عبد اللّه بن عمر ديد كه دو كس مخاصمه مىكردند در سر عمار رضى اللّه عنه كه هر يك مىگفتند كه : من أو را كشته‌ام . عبد اللّه گفت : مخاصمه مىكنند در آنكه كداميك زودتر به جهنم خواهند رفت . پس گفت : شنيدم از رسول خدا صلّى اللّه عليه وآله وسلّم كه مىفرمود : كشندهء عمار وبردارندهء سلاح وجامهء أو در آتش جهنم است « 2 » .\r\nوأيضا روايت كرده است كه : چون عمار رضى اللّه عنه كشته شد مردم به نزد حذيفة آمدند وگفتند كه : اين مرد كشته شد ومردم اختلاف كرده‌اند در كشته شدن أو كه آيا به حق بوده يا به ناحق ، تو چه مىگويى ؟ حذيفة گفت : مرا بنشانيد ، مردى أو را برخيزاند وبر سينهء خود أو را تكيه داد پس حذيفة گفت : شنيدم از رسول خدا صلّى اللّه عليه وآله وسلّم كه سه مرتبه فرمود كه :\r\nأبو اليقظان بر فطرت اسلام است وترك نخواهد كرد آن را تا بميرد « 3 » .\r\nوأيضا از عايشه روايت كرده است كه حضرت رسول صلّى اللّه عليه وآله وسلّم فرمود : مخيّر نمىشود عمار ميان دو امر مگر آنكه اختيار مىكند آن را كه بر أو دشوارتر است « 4 » .\r\nودر قرب الإسناد به سند صحيح از حضرت امام جعفر صادق عليه السّلام روايت كرده است كه حضرت رسول صلّى اللّه عليه وآله وسلّم فرمود : حق تعالى مرا امر كرده است به دوستى چهار كس .\r\nصحابه گفتند : كيستند ايشان يا رسول اللّه ؟\r\nفرمود : علي بن أبي طالب از ايشان است ، وساكت شد .\r\n\r\n\r\n","description":"","footnote":"\r\n( 1 ) . امالى شيخ صدوق 209 .\r\n( 2 ) . امالى شيخ صدوق 330 . ونيز رجوع شود به روضة الواعظين 286 .\r\n( 3 ) . امالى شيخ صدوق 330 - 331 ؛ روضة الواعظين 286 .\r\n( 4 ) . امالى شيخ صدوق 331 .\r\n","page_name":" 1606 ","page_number":790},
  {"content":"\r\n\r\nپس بار ديگر فرمود : حق تعالى مرا امر فرموده است به دوستى چهار كس .\r\nگفتند : كيستند ايشان يا رسول اللّه ؟ فرمود : علي بن أبي طالب ومقداد بن اسود وأبو ذر غفارى وسلمان فارسي « 1 » .\r\nوأيضا به سند معتبر از حضرت صادق عليه السّلام روايت كرده است كه : چون حق تعالى بر حضرت رسول صلّى اللّه عليه وآله وسلّم اين آية را فرستاد  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  « 2 » يعنى : « بگو - يا محمد - كه سؤال نمىكنم از شما بر تبليغ رسالت مزدى را مگر مودّت خويشان خود » ، پس حضرت رسول صلّى اللّه عليه وآله وسلّم برخاست وفرمود : أيها النّاس ! بدرستى كه حق تعالى واجب گردانيده است از براي من بر شما فريضه‌اى آيا اداى آن خواهيد كرد ؟ پس احدى از صحابه جواب نگفتند ، وحضرت برگشت وروز ديگر آمد ودر ميان ايشان ايستاد وآن سخن را اعاده فرمود واز كسى جواب نشنيد ، ودر روز سوم نيز آمد وهمان سخن را اعاده نمود ، وچون كسى سخن نگفت فرمود : أيها النّاس ! آنچه خدا براي من بر شما واجب كرده است از طلا ونقره نيست واز خوردنى وآشاميدنى نيست ، گفتند : پس بگو كه چيست ؟ فرمود : حق تعالى اين آية را فرستاده است ومزد رسالت مرا محبّت أهل بيت من گردانيده است ، گفتند : اين را قبول مىكنيم .\r\nپس حضرت صادق عليه السّلام فرمود : بخدا سوگند ياد مىكنم كه وفا به اين شرط نكردند مگر هفت نفر : سلمان وأبو ذر وعمار ومقداد بن اسود وجابر بن عبد اللّه انصارى وآزاد كرده‌اى از رسول خدا صلّى اللّه عليه وآله وسلّم كه أو را ثبيت مىگفتند وزيد بن أرقم « 3 » .\r\nوعلي بن إبراهيم به سند معتبر از حضرت صادق عليه السّلام روايت كرده است كه : در شأن أبو ذر ومقداد وسلمان وعمار اين آية نازل شد  إِنَّ الَّذِينَ آمَنُوا وَعَمِلُوا الصَّالِحاتِ كانَتْ لَهُمْ جَنَّاتُ الْفِرْدَوْسِ نُزُلًا  « 4 » وجنات فردوس را منزل ومأواى ايشان گردانيد « 5 » .\r\n\r\n\r\n","description":"","footnote":"\r\n( 1 ) . قرب الإسناد 56 . ونيز رجوع شود به سنن ترمذى 5 / 595 وسنن ابن ماجة 1 / 99 .\r\n( 2 ) . سورهء شورى : 23 .\r\n( 3 ) . قرب الإسناد 78 و 79 .\r\n( 4 ) . سورهء كهف : 107 .\r\n( 5 ) . تفسير قمى 2 / 46 .\r\n","page_name":" 1607 ","page_number":791},
  {"content":"\r\n\r\nابن بابويه وشيخ مفيد وديگران به سندهاى معتبر بسيار روايت كرده‌اند كه رسول خدا صلّى اللّه عليه وآله وسلّم فرمود : حق تعالى مرا امر كرده است به دوستى چهار كس از أصحاب من ومرا خبر داده است كه ايشان را دوست مىدارد .\r\nصحابه گفتند : يا رسول اللّه ! كيستند ايشان بدرستى كه همهء ما مىخواهيم كه از ايشان باشيم ؟\r\nحضرت فرمود : ايشان علي بن أبي طالب وسلمان وأبو ذر ومقدادند « 1 » .\r\nوابن بابويه به سند معتبر از حضرت رسول صلّى اللّه عليه وآله وسلّم روايت كرده است كه : عمار بن ياسر در جنگ صفين مىگفت كه : در زير اين علم جنگ كرده‌ام در خدمت رسول خدا صلّى اللّه عليه وآله وسلّم سه مرتبه واين مرتبهء چهارم است ، بخدا سوگند كه اگر ايشان ما را بزنند تا برسانند ما را به نخلستان هجر هرآينه خواهيم دانست كه ما برحقّيم وايشان بر باطل « 2 » .\r\nوأيضا به سند معتبر از امام رضا عليه السّلام روايت كرده است كه : رسول خدا صلّى اللّه عليه وآله وسلّم به حضرت أمير المؤمنين عليه السّلام گفت : بهشت مشتاق است بسوى تو يا علي وبسوى سلمان وعمار وأبو ذر ومقداد « 3 » .\r\nوأيضا به سند معتبر از أمير المؤمنين عليه السّلام روايت كرده است كه آن حضرت فرمود :\r\nسبقت‌گيرندگان بسوى ايمان پنج نفرند ، پس من سابق عربم ، وسلمان سابق أهل فارس است ، وصهيب سابق روم است ، وبلال سابق حبشه است ، وخباب سابق نبط است « 4 » .\r\nوأيضا به سند معتبر از حضرت صادق وحضرت امام رضا عليهما السّلام روايت كرده است كه :\r\nواجب است ولايت ومحبت مؤمنانى كه تغيير خليفهء خدا وتبديل دين خدا بعد از پيغمبر خود نكردند مانند سلمان فارسي وأبو ذر غفارى ومقداد بن اسود كندى وعمار بن ياسر\r\n\r\n\r\n","description":"","footnote":"\r\n( 1 ) . رجوع شود به خصال 253 و 254 واختصاص 9 وروضة الواعظين 283 وعيون أخبار الرضا 2 / 32 وحلية الأولياء 1 / 172 ومناقب خوارزمي 34 وتاريخ الخلفاء 169 والصواعق المحرقة 188 .\r\n( 2 ) . خصال 276 .\r\n( 3 ) . خصال 303 ؛ روضة الواعظين 280 بدون ذكر سند .\r\n( 4 ) . خصال 312 .\r\n","page_name":" 1608 ","page_number":792},
  {"content":"\r\n\r\nوجابر بن عبد اللّه انصارى وحذيفة بن يمان وأبو هيثم بن تيهان وسهل بن حنيف وأبو أيوب انصارى وعبد اللّه بن صامت وعبادة بن صامت وخزيمة بن ثابت ذو الشهادتين وأبو سعيد خدري وهر كه به طريقهء ايشان رفته است وكردار ايشان را پيروى كرده است « 1 » .\r\nوأيضا از حضرت أمير المؤمنين عليه السّلام روايت كرده است كه : زمين براي هفت كس آفريده شده است كه به سبب ايشان روزى داده مىشوند أهل زمين وبه بركت ايشان باران مىبارد بر ايشان وبه بركت ايشان يارى كرده مىشوند : أبو ذر وسلمان ومقداد وعمار وحذيفة وعبد اللّه بن مسعود . پس حضرت فرمود : من امام وپيشواى ايشانم وايشانند كه حاضر شدند در نماز فاطمهء زهرا عليها السّلام « 2 » .\r\nمؤلف گويد كه : اين حديث محتاج به تأويل است ، شايد مراد آن باشد كه اگر ايشان در آن روز متابعت أمير المؤمنين نمىكردند وهمه اتّفاق بر متابعت أبو بكر مىكردند حق تعالى بر أهل زمين عذاب مىفرستاد وديگر كسى در زمين زندگانى نمىكرد ، وآنچه در اين حديث در باب ابن مسعود وارد شده است مخالف أحاديث ديگر است كه در مذمت أو وارد شده است ، وامر أو مشتبه است اگر چه بدى أو أرجح است .\r\nوأيضا به سند معتبر از حضرت امام رضا عليه السّلام روايت كرده است كه رسول خدا صلّى اللّه عليه وآله وسلّم فرمود كه : عمار بر حق خواهد بود در وقتي كه كشته شود در ميان دو لشكر كه يكى از آنها بر راه من وسنّت من باشد وديگرى از دين به در رفته باشد « 3 » .\r\nودر تفسير امام حسن عسكرى عليه السّلام مذكور است كه : چون سلمان در حضور رسول خدا صلّى اللّه عليه وآله وسلّم با عبد اللّه بن صوريا كه از علماى يهود بود مناظره نمود ، عبد اللّه در اثناى مناظره گفت كه : جبرئيل دشمن ماست از ميان ملائكة .\r\nسلمان گفت : گواهى مىدهم كه هر كه دشمن جبرئيل است پس أو دشمن ميكائيل\r\n\r\n\r\n","description":"","footnote":"\r\n( 1 ) . خصال 607 - 608 ؛ عيون أخبار الرضا 2 / 126 .\r\n( 2 ) . خصال 361 ؛ تفسير فرات كوفي 570 .\r\n( 3 ) . عيون أخبار الرضا 2 / 66 .\r\n","page_name":" 1609 ","page_number":793},
  {"content":"\r\n\r\nاست ، وهر دو دشمنند با كسى كه ايشان را دشمن دارد ودوستند با كسى كه ايشان را دوست دارد . پس حق تعالى موافق قول سلمان اين دو آية را فرستاد   قُلْ مَنْ كانَ عَدُوًّا لِجِبْرِيلَ فَإِنَّهُ نَزَّلَهُ عَلى قَلْبِكَ بِإِذْنِ اللَّهِ مُصَدِّقاً لِما بَيْنَ يَدَيْهِ وَهُدىً وَبُشْرى لِلْمُؤْمِنِينَ . مَنْ كانَ عَدُوًّا لِلَّهِ وَمَلائِكَتِهِ وَرُسُلِهِ وَجِبْرِيلَ وَمِيكالَ فَإِنَّ اللَّهَ عَدُوٌّ لِلْكافِرِينَ   « 1 » پس حضرت امام حسن عسكرى عليه السّلام فرمود : يعنى هر كه دشمن باشد با جبرئيل به سبب معاونت كردن أو دوستان خدا را بر دشمنان خدا وفرود آوردن أو فضايل علي بن أبي طالب عليه السّلام را كه ولىّ خداست از جانب خدا پس بدرستى كه فرود آورده است جبرئيل اين قرآن را بر دل تو به اذن خدا وامر أو در حالتي كه تصديق‌كننده است مر كتابهاى خدا را كه پيش از آن نازل شده است وهدايت‌كننده است به راه راست وبشارت‌دهنده‌اى است آنان را كه ايمان آورده‌اند به پيغمبرى محمد صلّى اللّه عليه وآله وسلّم وولايت علي عليه السّلام وامامان بعد از أو به آنكه ايشان دوستان خدايند به حق وراستى اگر بميرند بر موالات محمد صلّى اللّه عليه وآله وسلّم وعلي عليه السّلام وآل طيبين ايشان .\r\nپس حضرت رسول صلّى اللّه عليه وآله وسلّم فرمود : اى سلمان ! بدرستى كه خداوند عالميان تصديق كرد گفتار تو را وصواب شمرد رأى تو را ، وبدرستى كه جبرئيل از جانب خداوند جليل مرا خبر مىدهد كه : اى محمد ! سلمان ومقداد دو برادرند با يكديگر كه صافي وخالصند در محبت تو ومودّت على برادر تو ووصى وبرگزيدهء تو ، واين دو نفر در ميان أصحاب تو مانند جبرئيل وميكائيلند در ميان ملائكة ، سلمان ومقداد دشمنند كسى را كه دشمن يكى از ايشان باشد ودوستند كسى را كه با ايشان دوست باشد ودوست دارد محمد صلّى اللّه عليه وآله وسلّم وعلي عليه السّلام را ودشمنند با كسى كه دشمن محمد صلّى اللّه عليه وآله وسلّم وعلي عليه السّلام ودوستان ايشان باشد ، واگر دوست دارند أهل زمين سلمان ومقداد را چنانكه دوست مىدارند ايشان را ملائكهء آسمانها وحجب وكرسي وعرش را براي محض دوستى ايشان با محمد صلّى اللّه عليه وآله وسلّم وعلي عليه السّلام ودوست داشتن ايشان دوستان محمد صلّى اللّه عليه وآله وسلّم وعلي عليه السّلام را ودشمن داشتن ايشان دشمنان\r\n\r\n\r\n","description":"","footnote":"\r\n( 1 ) . سورهء بقره : 97 و 98 .\r\n","page_name":" 1610 ","page_number":794},
  {"content":"\r\n\r\nمحمد صلّى اللّه عليه وآله وسلّم وعلي عليه السّلام را هرآينه خدا عذاب نكند احدى از ايشان را هرگز به هيچ‌گونه عذابي « 1 » .\r\nودر كتاب احتجاج از أمير المؤمنين علي عليه السّلام روايت كرده است كه : چون رسول خدا صلّى اللّه عليه وآله وسلّم از دنيا رفت وآن جناب را غسل دادم ودفن كردم مشغول جمع قرآن گرديدم ، وچون از آن فارغ گرديدم دست فاطمه وحسن وحسين عليهم السّلام را گرفتم وبه خانه‌هاى جميع أهل بدر وآنها كه سبقتها در دين گرفته بودند گرديدم وايشان را قسم دادم به حقّ خود وطلب يارى از ايشان نمودم ، وأجابت من نكردند از ايشان مگر چهار كس : سلمان ، أبو ذر ، مقداد وعمار « 2 » ؛ وبه روايت ديگر : بيست وچهار نفر از ايشان بيعت كردند ، وآن جناب امر كرد ايشان را كه چون بامداد شود سرهاى خود را بتراشند واسلحهء خود را بردارند وبه خدمت حضرت بيايند وبا آن جناب بيعت كنند وتا كشته نشوند دست از يارى أو بر ندارند ؛ چون روز شد بغير سلمان وأبو ذر ومقداد وزبير ديگرى نيامد ، وسه شب حضرت چنين كرد وچون روز مىشد بغير اين چهار نفر كسى نمىآمد « 3 » .\r\nوأيضا به سند معتبر از سلمان روايت كرده است كه : چون جناب أمير المؤمنين عليه السّلام از غسل دادن وكفن كردن رسول خدا صلّى اللّه عليه وآله وسلّم فارغ شد داخل گردانيد مرا وأبو ذر ومقداد وفاطمه وحسن وحسين عليهم السّلام را وپيش ايستاد وما در عقب أو صف بستيم ونماز بر آن حضرت كرديم ، وعايشه در آن حجره بود وجبرئيل چشمهاى أو را گرفت كه ما را نديد « 4 » .\r\nوأيضا از اصبغ بن نباته روايت كرده است كه : عبد اللّه بن كوّا از حضرت أمير المؤمنين عليه السّلام سؤال نمود از أحوال أصحاب رسول خدا صلّى اللّه عليه وآله وسلّم .\r\nآن جناب فرمود كه : از أحوال كداميك از صحابه مىپرسى ؟\r\n\r\n\r\n","description":"","footnote":"\r\n( 1 ) . تفسير امام حسن عسكرى عليه السّلام 453 - 457 ؛ احتجاج 1 / 91 - 95 .\r\n( 2 ) . احتجاج 1 / 188 .\r\n( 3 ) . احتجاج 1 / 206 - 207 ؛ كتاب سليم بن قيس 31 ، ودر هر دو مصدر « چهل وچهار » ذكر شده است .\r\n( 4 ) . احتجاج 1 / 204 ؛ كتاب سليم بن قيس 29 .\r\n","page_name":" 1611 ","page_number":795},
  {"content":"\r\n\r\nگفت : خبر ده مرا از أحوال أبو ذر غفارى . حضرت فرمود : شنيدم از رسول خدا صلّى اللّه عليه وآله وسلّم مىفرمود كه : سايه نينداخته است آسمان سبز وبر نداشته است زمين گردآلود سخن گويى را كه راستگوتر از أبو ذر باشد .\r\nگفت : يا أمير المؤمنين ! خبر ده مرا از حال سلمان فارسي . حضرت فرمود كه : به به سلمان از أهل بيت است وكجا پيدا مىتوانيد كرد كسى را كه مانند لقمان حكيم باشد بغير از أو ، أو دانست علم أول وعلم آخر را .\r\nگفت : يا أمير المؤمنين ! خبر ده ما را از حال عمار بن ياسر . حضرت فرمود : أو مردى بود كه خدا حرام كرد گوشت وخون أو را بر آتش جهنم ومس نخواهد كرد آتش جهنم هيچ چيز از گوشت وخون أو را .\r\nگفت : يا أمير المؤمنين ! خبر ده مرا از حال حذيفة بن اليمان . حضرت فرمود : أو مردى بود كه نامهاى منافقان را دانست واگر سؤال كنيد از أو حدود الهى را أو را دانا وعارف خواهيد يافت به آنها .\r\nگفت : يا أمير المؤمنين خبر ده مرا از خود . حضرت فرمود : هرگاه سؤال مىكردم حضرت رسول صلّى اللّه عليه وآله وسلّم به من عطا مىفرمود از علم خود وهرگاه ساكت مىشدم خود ابتدأ مىفرمود « 1 » .\r\nوأيضا به سند معتبر روايت كرده است كه : گروهى به در خانهء امام رضا عليه السّلام آمدند وگفتند : ماييم از شيعهء أمير المؤمنين عليه السّلام . پس مدتي ايشان را منع فرمود ورخصت دخول نداد ايشان را ، وچون ايشان را رخصت فرمود وايشان شكايت كردند از منع كردن ايشان در آن مدت حضرت فرمود : چگونه شما را منع نكنم كه دعوى دروغى مىكنيد كه ماييم شيعهء أمير المؤمنين عليه السّلام وشيعهء آن حضرت نبود مگر حسن وحسين وسلمان وأبو ذر ومقداد وعمار ومحمد بن أبي بكر كه مخالفت نكردند چيزى از آنها را كه حضرت ايشان را\r\n\r\n\r\n","description":"","footnote":"\r\n( 1 ) . احتجاج 1 / 615 - 616 .\r\n","page_name":" 1612 ","page_number":796},
  {"content":"\r\n\r\nبه آنها مأمور ساخته بود « 1 » .\r\nوشيخ طوسي به سند معتبر از حسين بن أسباط روايت كرده است كه گفت : شنيدم از حضرت أمير المؤمنين عليه السّلام در وقتي كه متوجه جنگ صفين مىشد گفت : خداوندا ! اگر دانم كه رضاى تو در آن است كه خود را از بالاى اين كوه به زير افكنم هرآينه خواهم افكند ، واگر دانم كه رضاى تو در آن است كه آتشى براي خود بر افروزم خود را در آن اندازم هرآينه خواهم كرد ، ومن قتال نمىكنم با أهل شام مگر از براي رضاى تو واميد دارم كه مرا نااميد نگردانى از آنچه قصد كرده‌ام « 2 » .\r\nوسيد ابن طاووس از طريق مخالفان روايت كرده است از انس بن مالك كه گفت :\r\nروزى حضرت رسول صلّى اللّه عليه وآله وسلّم فرمود : بهشت مشتاق است بسوى چهار كس از امّت من ، ومهابت آن حضرت مرا مانع شد از آنكه سؤال كنم كه ايشان كيستند ، پس به نزد أبو بكر رفتم وگفتم كه : تو سؤال كن از آن حضرت كه ايشان كيستند ، أبو بكر گفت : مىترسم كه من از ايشان نباشم وبنو تيم مرا سرزنش كنند . پس به نزد عمر رفتم وأو را گفتم كه سؤال كند ، گفت : مىترسم كه از ايشان نباشم وبنى عدى مرا سرزنش كنند . پس به نزد عثمان رفتم وگفتم : تو از حضرت سؤال كن ، أو نيز گفت : مىترسم كه از ايشان نباشم وبنو أمية مرا سرزنش كنند . پس به خدمت حضرت أمير المؤمنين عليه السّلام رفتم وآن حضرت در باغ خود آب مىكشيد گفتم : رسول خدا صلّى اللّه عليه وآله وسلّم فرمود كه بهشت مشتاق است بسوى چهار كس از امّت من ، التماس دارم كه از آن جناب سؤال كنى كه ايشان كيستند . حضرت فرمود : بخدا سوگند كه سؤال مىكنم ، اگر من از ايشان باشم خدا را حمد خواهم كرد واگر از ايشان نباشم از خدا سؤال خواهم كرد كه مرا از ايشان گرداند وايشان را دوست خواهم داشت .\r\nپس آن جناب روانه شد ومن در خدمت أو روانه شدم ، وچون به خدمت رسول خدا صلّى اللّه عليه وآله وسلّم رسيديم سر مبارك آن حضرت در كنار دحيهء كلبى بود ، چون دحيه حضرت\r\n\r\n\r\n","description":"","footnote":"\r\n( 1 ) . احتجاج 2 / 459 - 460 ؛ تفسير امام حسن عسكرى عليه السّلام 312 - 313 .\r\n( 2 ) . امالى شيخ طوسي 176 ، ودر آن وهمچنين در بحار الأنوار 22 / 330 و 33 / 9 بجاى حضرت أمير المؤمنين عليه السّلام ، عمار بن ياسر مذكور شده است .\r\n","page_name":" 1613 ","page_number":797},
  {"content":"\r\n\r\nأمير المؤمنين عليه السّلام را ديد بر خاست وبر أو سلام كرد وگفت : بگير سر پسر عم خود را يا أمير المؤمنين كه سزاوارترى به أو از من .\r\nچون رسول خدا صلّى اللّه عليه وآله وسلّم بيدار شد وسر خود را در دامن علي عليه السّلام ديد گفت : يا أبا الحسن ! نيامده‌اى نزد ما مگر براي حاجتي .\r\nگفت : پدر ومادرم فداى تو باد يا رسول اللّه ، چون داخل شدم سر تو را در كنار دحيهء كلبى ديدم پس بر خاست وبر من سلام كرد وگفت : بگير سر پسر عمت را كه تو سزاوارترى به أو از من يا أمير المؤمنين .\r\nحضرت رسول صلّى اللّه عليه وآله وسلّم فرمود : آيا شناختى أو را ؟\r\nحضرت أمير عليه السّلام گفت : أو دحيهء كلبى بود .\r\nرسول خدا صلّى اللّه عليه وآله وسلّم فرمود : أو جبرئيل بود كه تو را أمير المؤمنين ناميد .\r\nحضرت أمير عليه السّلام گفت : پدر ومادرم فداى تو باد يا رسول اللّه ، انس مرا خبر داد كه تو فرموده‌اى بهشت مشتاق است بسوى چهار كس از امّت من ، بفرما كه ايشان كيستند ؟\r\nحضرت به دست خود اشاره كرد بسوى أو وسه مرتبه فرمود كه : تو واللّه أول ايشانى .\r\nپس حضرت أمير عليه السّلام فرمود : پدر ومادرم فداى تو باد آن سه نفر ديگر كيستند ؟\r\nرسول خدا صلّى اللّه عليه وآله وسلّم فرمود كه : مقداد وسلمان وأبو ذر « 1 » .\r\nوابن إدريس به سند معتبر از مفضل روايت كرده است كه گفت : عرض كردم بر حضرت صادق عليه السّلام جماعتى را كه بعد از حضرت رسول صلّى اللّه عليه وآله وسلّم مرتد شدند ، پس هر كه را نام مىبردم مىفرمود كه : دور شو از من ، تا آنكه حذيفة وابن مسعود را گفتم وهر يك را چنين گفت ، پس فرمود : اگر آنها را مىخواهى كه هيچ شكّى در ايشان داخل نشده است پس بر تو باد به أبو ذر وسلمان ومقداد « 2 » .\r\nوعياشى به سند معتبر از حضرت امام محمد باقر عليه السّلام روايت كرده است كه : چون\r\n\r\n\r\n","description":"","footnote":"\r\n( 1 ) . اليقين 147 - 148 .\r\n( 2 ) . سرائر 3 / 549 .\r\n","page_name":" 1614 ","page_number":798},
  {"content":"\r\n\r\nحضرت رسول صلّى اللّه عليه وآله وسلّم از دنيا رحلت نمود مردم همه مرتد شدند بغير چهار نفر : علي بن أبي طالب ، مقداد ، سلمان وأبو ذر . راوي پرسيد كه : عمار چه شد ؟ حضرت فرمود : اگر كسى را مىخواهى كه هيچ شك در أو داخل نشده باشد ، اين سه نفرند « 1 » .\r\nودر تفسير حضرت امام حسن عسكرى عليه السّلام مذكور است كه : روزى حضرت رسول صلّى اللّه عليه وآله وسلّم صبح كرد ومجلس آن حضرت از صحابه پر شده بود پس فرمود : كداميك از شما امروز نفع بخشيده است به جاه وعزّت خود برادر مؤمن خود را ؟\r\nحضرت أمير عليه السّلام گفت : من ، پس حضرت فرمود : چه كردى ؟\r\nفرمود : گذشتم به عمار بن ياسر ومردى از يهود بر أو چسبيده بود به سبب سى درهم كه از أو طلب داشت ، چون عمار مرا ديد گفت : اى برادر رسول خدا ! اين يهودي براي اين بر من چسبيده است كه به من اذيّت برساند ومرا ذليل گرداند به سبب محبتي كه نسبت به شما أهل بيت دارم پس مرا خلاص گردان از دست أو به جاه وعزّت خود ؛ چون خواستم كه با آن يهودي سخن گويم در باب أو ، عمار گفت : اى برادر رسول خدا ! من تو را بزرگتر مىدانم در دل وديدهء خود از آنكه شفاعت كنى براي من نزد اين كافر وليكن شفاعت كن براي من نزد كسى كه هيچ حاجت تو را رد نمىكند واز أو سؤال كن كه مرا أعانت كند بر أداء قرض خود ومرا بىنياز گرداند از قرض كردن . من گفتم : خداوندا ! آنچه مطلب اوست به أو عطا كن ، وبعد از اين دعا به أو گفتم كه : دست دراز كن وآنچه در پيش خود بيابى از سنگ وكلوخ بردار كه از براي تو طلاى خالص خواهد شد ، پس دست زد وسنگى برداشت كه به وزن چند من بود وبه قدرت حق تعالى واعجاز سيد أوصياء منقلب به طلا گرديد ، پس رو كرد به يهودي وگفت : قرض تو چند است ؟ يهودي گفت : سى درهم .\r\nپرسيد كه : قيمت آن از طلا چند است ؟ يهودي گفت : سه دينار . در اين وقت عمار گفت :\r\nخداوندا ! بحقّ منزلت آن كسى كه به جاه أو اين سنگ را طلا گردانيدى سوگند مىدهم كه اين طلا را نرم گردانى كه من به قدر حقّ يهودي از آن جدا كنم . پس حق تعالى براي أو\r\n\r\n\r\n","description":"","footnote":"\r\n( 1 ) . تفسير عياشى 1 / 199 .\r\n","page_name":" 1615 ","page_number":799},
  {"content":"\r\n\r\nچندان نرم گردانيد آن طلا را كه به آسانى به قدر سه مثقال از آن جدا كرد وبه أو عطا نمود .\r\nپس عمار نظر كرد بسوى باقيماندهء طلا وگفت : خداوندا ! من شنيده‌ام كه تو فرموده‌اى در قرآن كه   إِنَّ الْإِنْسانَ لَيَطْغى . أَنْ رَآهُ اسْتَغْنى   « 1 » يعنى : « بدرستى كه آدمي طاغى مىگردد به سبب آنكه خود را بىنياز مىبيند » ومن نمىخواهم بىنيازى را كه باعث طغيان من گردد پس خداوندا ! برگردان اين طلا را به سنگ بحقّ بزرگوارى آن كسى كه به منزلت أو آن را طلا گردانيدى بعد از آنكه سنگ بود . پس برگرديد وسنگ شد وعمار آن را از دست خود انداخت وگفت : بس است مرا از دنيا وآخرت همين كه دوستدار وشيعهء توام اى برادر رسول خدا .\r\nپس حضرت رسول صلّى اللّه عليه وآله وسلّم فرمود كه : ملائكهء هفت آسمان تعجّب كردند از گفتار أو وصدا بلند كردند بسوى خدا به مدح وثناى أو وصلوات ورحمت الهى از عرش أعظم پياپى بر أو نازل مىگردد . پس به عمار گفت : بشارت باد تو را اى أبو اليقظان كه تو با على برادرى در ديانت أو واز نيكان أهل ولايت اوئى واز آنهايى كه در محبت أو كشته مىشوند ، تو را خواهند كشت گروه بغىكننده بر امام خود ، وآخر توشهء تو از دنيا يك صاع از شير خواهد بود كه بياشامى وروح تو ملحق خواهد شد به أرواح محمد صلّى اللّه عليه وآله وسلّم وآل أو كه نيكوترين خلقند وتو از نيكان شيعهء منى « 2 » .\r\nوأيضا در تفسير امام عليه السّلام مذكور است كه : چون در روز أحد رسيد به مسلمانان آنچه رسيد از محنتها وشدّتها وكشته شدنها وجراحتها بسوى مدينه مراجعت نمودند گروهى از يهود وبه نزد حذيفة بن اليمان وعمار بن ياسر آمدند وگفتند به ايشان : آيا نديديد آنچه به شما رسيد در روز أحد ؟ نيست جنگ محمد صلّى اللّه عليه وآله وسلّم مگر مثل جنگ ساير پادشاهان ، گاهى غالب است وگاهى مغلوب ، واگر پيغمبر مىبود هميشه غالب بود پس برگرديد از دين أو .\r\nحذيفة در جواب ايشان گفت كه : لعنت خدا بر شما باد ، من با شما همنشينى نمىكنم\r\n\r\n\r\n","description":"","footnote":"\r\n( 1 ) . سورهء علق : 6 - 7 .\r\n( 2 ) . تفسير امام حسن عسكرى عليه السّلام 84 - 86 .\r\n","page_name":" 1616 ","page_number":800},
  {"content":"\r\n\r\nوگوش به سخن شما نمىدهم ومىترسم از شما بر جان خود ودين خود واز شما گريزانم به اين سبب ؛ واز پيش ايشان برخاست وگريخت . وعمار رضى اللّه عنه برنخاست از پيش ايشان ودر جواب ايشان گفت كه : حضرت رسول صلّى اللّه عليه وآله وسلّم وعدهء ظفر ونصرت داد أصحاب خود را در روز بدر به شرطي كه صبر نمايند ، پس وفا به شرط كردند وصبر نمودند وظفر يافتند ، ودر روز أحد نيز ايشان را وعدهء نصرت داد به شرط آنكه صبر نمايند وايشان وفا به شرط ننمودند وترسيدند وسستى ورزيدند ومخالفت آن حضرت نمودند وبه اين سبب رسيد به ايشان آنچه رسيد ، واگر در اين جنگ نيز أطاعت مىكردند ومتحمل صبر مىگرديدند البتة ظفر مىيافتند .\r\nيهودان گفتند : اى عمار ! اگر تو أطاعت محمد مىكردى بر بزرگان قريش ظفر مىيافتى به اين پاهاى باريكى كه تو دارى ؟ عمار گفت : بلى بحقّ آن خداوندى كه آن حضرت را به حقيقت فرستاده است سوگند ياد مىكنم كه محمد مرا شناسانده است از فضل وحكمت آنچه شناسانيده است مرا از پيغمبر خود وفهمانيده است مرا از فضيلت برادر ووصى خود وبهتر كسى كه بعد از خود مىگذارد وانقياد نمودن از براي ذرّيّت طيّبين أو ، وامر كرده است مرا به شفيع گردانيدن ايشان در دعا در هنگام عارض شدن شدّتها ورخ نمودن حاجتها ، ووعده داده است مرا كه هر چه مرا امر نمايد به آن وبه اعتقاد درست متوجه آن گردم وغرض من أطاعت وانقياد أو باشد البتة آن بعمل آيد ، حتّى آنكه اگر امر نمايد مرا كه آسمانها را بسوى زمين فرود آورم يا زمينها را بسوى آسمانها بالا برم هرآينه پروردگار من بدن مرا قوى خواهد گردانيد با همين دو ساق باريكى كه مىبينيد .\r\nپس آن ملاعين يهود گفتند : نه بخدا سوگند اى عمار قدر محمد نزد خدا كمتر است از آنچه گفتى ومنزلت تو نزد خدا ونزد محمد پست‌تر است از آنچه دعوى كردى ، ودر ميان ايشان چهل منافق بودند ، پس عمار برخاست از مجلس ايشان وگفت : كامل گردانيدم بر شما حجت پروردگار خود را وخير خواهى شما نمودم وليكن شما كراهت داريد از نصيحت نصيحت كنندگان .\r\nپس به خدمت حضرت رسول صلّى اللّه عليه وآله وسلّم آمد ، چون حضرت أو را ديد فرمود : رسيد بسوى\r\n\r\n","description":"","footnote":"","page_name":" 1617 ","page_number":801},
  {"content":"\r\n\r\nمن خبر شما ، امّا حذيفة پس به سبب حفظ دين خود گريخت از شيطان ودوستان أو ، واز بندگان شايستهء خداست ؛ وامّا تو يا عمار پس مجادله كردى در دين خدا وخير خواهى كردى محمد رسول خدا را ، پس تو از بهترين جهاد كنندگان در راه خدايى .\r\nحضرت در اين سخن بود كه ناگاه آن يهودان كه با عمار مجادله كرده بودند حاضر شدند وگفتند : يا محمد ! اينك عمار كه از صحابهء توست دعوى مىكند كه اگر تو أو را امر كنى كه آسمان را بسوى زمين آورد وزمين را بسوى آسمان برد وأو اعتقاد كند أطاعت تو را وعزم نمايد بر قبول امر تو هرآينه حق تعالى أو را أعانت خواهد كرد بر آن وما اكتفا مىنماييم به آنچه كمتر از اين است ، اگر تو صادقي در دعوى پيغمبرى به همين قانع مىشويم كه عمار به اين ساقهاى نازك اين سنگ را از زمين بردارد . ودر آن وقت آن حضرت در بيرون مدينه بود وسنگى در پيش روى حضرت بود كه اگر دويست نفر جمع مىشدند آن سنگ را از جاى خود حركت نمىتوانستند داد .\r\nپس آن يهودان گفتند كه : يا محمد ! اگر عمار خواهد كه اين سنگ را حركت دهد نمىتواند داد ، واگر خود را به مشقت بر اين بدارد هرآينه ساقهاى أو بشكند وبدنش از هم بريزد . حضرت رسول صلّى اللّه عليه وآله وسلّم فرمود : حقير مشماريد ساقهاى عمار را كه آنها در ميزان حسنات أو از كوههاى ثور وثبير وحرا وأبو قبيس بلكه از كلّ زمين وآنچه بر روى آن است سنگين‌تر است ، بدرستى كه حق تعالى سبك گردانيد به سبب صلوات فرستادن بر محمد وآل طيبين أو آنچه سنگين‌تر است از اين سنگ در هنگامى كه عرش را سبك گردانيد بر دوش هشت ملك به سبب صلوات بر ايشان بعد از آنكه طاقت نياوردند برداشتن آن را عدد بسيارى از ملائكة كه احصا نتوان كرد عدد ايشان را وحال آنكه اين هشت ملك در ميان ايشان بودند .\r\nپس حضرت به عمار گفت كه : اى عمار ! اعتقاد كن أطاعت مرا وبگو : خداوندا ! به جاه محمد وآل طيبين أو قوى گردان مرا تا خدا بر تو آسان گرداند آنچه تو را به آن امر مىنمايم چنانكه آسان گردانيد بر كالب بن يوحنا عبور كردن دريا را در هنگامى كه سؤال كرد از خدا بحقّ ما وبر أسب خود سوار شد وبر روى آب تاخت تا به منتهاى دريا رسيد\r\n\r\n","description":"","footnote":"","page_name":" 1618 ","page_number":802},
  {"content":"\r\n\r\nوبرگشت وسمهاى اسبش تر نشد .\r\nپس عمار به اعتقاد درست به اين كلمهء طيبه تكلم نمود وآن سنگ گران را برداشت وبه بالاى سر خود برد وگفت : پدر ومادرم فداى تو باد يا رسول اللّه ، سوگند ياد مىكنم بحقّ آن خداوندى كه تو را به پيغمبرى فرستاده است كه اين سنگ سبكتر است در دست من از خلالى كه در دست من باشد .\r\nپس حضرت فرمود : اين سنگ را در هوا بيفكن بسوى آن كوه ؛ واشاره نمود به كوهى كه يك فرسخ دور بود از ايشان .\r\nچون عمار آن سنگ را در هوا انداخت به قوّتى كه حق تعالى در آن وقت أو را كرامت كرده بود به بركت توسل به أهل بيت رسالت آن سنگ چنان در هوا بلند شد كه بر قلهء آن كوه قرار گرفت .\r\nپس رسول خدا صلّى اللّه عليه وآله وسلّم با آن يهودان گفت : ديديد قوّت عمار را ؟\r\nگفتند : بلى .\r\nباز حضرت گفت : اى عمار ! بالا رو بسوى قلهء اين كوه ودر آنجا سنگى عظيم هست كه چندين برابر اين سنگ است ، آن را بردار وبه نزد ما بياور .\r\nچون عمار متوجه كوه شد حق تعالى زمين را در زير پاى أو درنورديد كه در گام دوم به قلهء كوه رسيد وسنگ را بر گرفت وبه خدمت حضرت آورد ، ودر گام سوم به نزديك آن حضرت رسيد پس حضرت فرمود : اين سنگ را به قوّت بر زمين بزن .\r\nچون يهودان آن حالت را ملاحظه كردند ترسيدند وگريختند وعمار چنان سنگ را بر زمين زد كه ريزه ريزه شد واجزاى آن مانند غبار در هوا بلند شد .\r\nحضرت به يهودان گفت : ايمان بياوريد اى گروه يهود زيرا كه مشاهده كرديد آيات الهى را . پس بعضي از ايشان ايمان آوردند وشقاوت بعضي بر بعضي غالب شد وبر كفر خود ماندند ، پس حضرت رسول صلّى اللّه عليه وآله وسلّم فرمود كه : آيا مىدانيد كه مثل اين سنگ چيست ؟\r\nگفتند : نه يا رسول اللّه ، حضرت فرمود كه : بحقّ خداوندى كه مرا به راستى فرستاده است كه مردى مىباشد از شيعيان كه گناهان وخطاها دارد بزرگتر از كوهها وزمين وآسمان ،\r\n\r\n","description":"","footnote":"","page_name":" 1619 ","page_number":803},
  {"content":"\r\n\r\nوچون توبه مىكند وتازه مىكند بر خود ولايت ما را گناهان أو را بر زمين مىزنند سخت‌تر از آنكه عمار اين سنگ را بر زمين زد ، وبدرستى كه مردى باشد أو را اطاعتها بوده باشد مانند آسمان وزمين وكوهها ودرياها پس منكر ولايت ما أهل بيت مىشود پس أطاعت أو را بر زمين مىزنند سخت‌تر از آنكه عمار اين سنگ را بر زمين زد وطاعتهاى أو از هم مىپاشد مانند اين سنگ ، وچون به آخرت مىآيد هيچ حسنه‌اى أو را نيست وگناهان أو از كوهها وزمين وآسمان بزرگتر است پس در آخرت عذاب أو شديد وعقاب أو دائم خواهند بود .\r\nچون عمار در خود آن قوّت مشاهده نمود كه سنگ با آن عظمت را بر زمين زد واجزاء آن مانند غبار در هوا بلند شد گفت : يا رسول اللّه ! مرا دستوري ده كه به آن قوّتى كه حق تعالى مرا در اين وقت عطا كرده است با اين يهودان مقاتله كنم وهمه را هلاك گردانم .\r\nحضرت فرمود : اى عمار ! حق تعالى مىفرمايد  فَاعْفُوا وَاصْفَحُوا حَتَّى يَأْتِيَ اللَّهُ بِأَمْرِهِ  « 1 » يعنى : « پس عفو كنيد ودرگذريد تا خدا امر خود را بفرستد » ، حضرت فرمود :\r\nيعنى عذاب خود را وفتح مكة را وساير أموري كه وعده فرموده است « 2 » .\r\nوأيضا در كتاب مذكور از حضرت زين العابدين عليه السّلام مروى است در تفسير اين آية  وَمِنَ النَّاسِ مَنْ يَشْرِي نَفْسَهُ ابْتِغاءَ مَرْضاتِ اللَّهِ وَاللَّهُ رَؤُفٌ بِالْعِبادِ  « 3 » يعنى : « از مردم كسى هست كه مىفروشد نفس خود را براي طلب خشنودى خدا وخدا مهربان است نسبت به بندگان خود » ، حضرت فرمود : اين آية در شأن جماعتى از نيكان صحابهء حضرت رسول صلّى اللّه عليه وآله وسلّم نازل شد كه عذاب كردند ايشان را أهل مكة براي آنكه از دين اسلام برگردند ، واز جملهء ايشان بودند بلال وصهيب وخباب وعمار بن ياسر وپدر ومادر أو .\r\nامّا بلال پس أو را أبى بكر بن أبي قحافه خريد به دو غلام سياه ، وچون به خدمت حضرت رسول صلّى اللّه عليه وآله وسلّم حضرت أمير المؤمنين عليه السّلام را تعظيم مىنمود به اضعاف آنچه أبو بكر\r\n\r\n\r\n","description":"","footnote":"\r\n( 1 ) . سورهء بقره : 109 .\r\n( 2 ) . تفسير امام حسن عسكرى عليه السّلام 515 - 519 .\r\n( 3 ) . سورهء بقره : 207 .\r\n","page_name":" 1620 ","page_number":804},
  {"content":"\r\n\r\nرا تعظيم مىكرد ، پس جماعتى از أهل فساد گفتند : اى بلال ! كفران نعمت كردى وكم كردى فضيلت أبو بكر را كه مولاي توست وتو را خريد وآزاد گردانيد واز قيد بندگى وتعذيب كافران رهايى بخشيد وعلي بن أبي طالب هيچ‌يك از اين كارها را نسبت به تو نكرده است وتو توقير وتعظيم أو را زيادة از أبو بكر بجا مىآورى ، اين كفران نعمتي است كه نسبت به أو مىكنى وحق‌ناشناسى است كه در حقّ أو بعمل مىآورى .\r\nبلال گفت : آيا لازم است مرا كه تعظيم أبو بكر را زيادة از تعظيم رسول خدا صلّى اللّه عليه وآله وسلّم بعمل آورم ؟\r\nگفتند : معاذ اللّه ما چون توانيم گفت كه أبو بكر را زيادة از آن حضرت تعظيم نمايى ؟\r\nبلال گفت : اين سخن شما مخالف سخن أول شماست كه مىگفتيد جايز نيست كه من على را زيادة از أبو بكر توقير نمايم به سبب آنكه أبو بكر مرا آزاد گردانيده است .\r\nايشان گفتند : مساوى نيستند رسول خدا وعلى زيرا كه رسول خدا أفضل خلايق است .\r\nبلال گفت : على نيز بهترين خلق خداست بعد از پيغمبر خدا ومحبوبترين خلق است بسوى خدا زيرا در وقتي كه مرغ بريان براي حضرت صلّى اللّه عليه وآله وسلّم آوردند دعا كرد كه : خداوندا ! بياور بسوى من محبوبترين خلق خود را بسوى تو كه با من از اين مرغ بخورد ، پس على آمد وبا أو تناول نمود ، وعلى شبيه‌ترين خلق است به رسول خدا صلّى اللّه عليه وآله وسلّم زيرا كه خدا أو را برادر رسول خود گردانيد در دين خود ، وأبو بكر از من توقع ندارد آنچه شما توقع مىنماييد زيرا كه مىداند كه على از أو أفضل است ومىداند كه حقّ على بر من زيادة از حقّ اوست زيرا كه على مرا از عذاب پروردگار رهايى بخشيده است وبه سبب موالات أو وتفضيل دادن أو بر ديگران مستحق نعيم ابدى بهشت گرديده‌ام .\r\nوامّا صهيب پس گفت : من مرد پيرم واز بودن من با شما به شما نفعي عايد نمىشود واز مفارقت من از شما ضررى به شما نمىرسد پس مال مرا بگيريد ومرا با دين خود بگذاريد ، آن كافران مال أو را برداشتند ، وحضرت رسول صلّى اللّه عليه وآله وسلّم پرسيد از صهيب : چه مقدار بود مال تو كه با ايشان گذشته‌اى ؟ صهيب گفت : مال من هفت هزار درهم بود . حضرت فرمود كه :\r\n\r\n","description":"","footnote":"","page_name":" 1621 ","page_number":805},
  {"content":"\r\n\r\nآيا به طيب خاطر خود آن مال را به ايشان گذاشته‌اى ؟ صهيب گفت : بحقّ آن خداوندى كه تو را به حق فرستاده است كه اگر تمام دنيا طلاى سرخ بود ومن مالك همه مىبودم همه را مىدادم به عوض يك نظر كه به جمال تو بكنم ويك نظر كه به جمال برادر ووصى تو علي بن أبي طالب مىاندازم . پس حضرت رسول صلّى اللّه عليه وآله وسلّم فرمود : عاجز گرانيده‌اى خزينه‌داران بهشت را از آنچه حساب نمايند آن مالي را كه حق تعالى به تو كرامت فرموده است در بهشت به عوض آن مالي كه از تو رفته است به اين اعتقاد حقّى كه تو را روزى شده است زيرا كه احصا نمىتوان كرد مالهاى تو را در بهشت كسى بغير آن خداوندى كه آنها را آفريده است .\r\nوامّا خباب بن الأرت پس أو را در زنجير گران بسته بودند وغلى بر گردن أو گذاشته بودند پس خدا را خواند بحقّ محمد وعلى وآل طيبين ايشان ، وحق تعالى به بركت ايشان آن زنجير را اسبى گردانيد كه بر آن سوار شد وآن غل را شمشيرى گردانيد كه حمايل خود ساخت واز محل ايشان بيرون رفت ، وچون آن كافران آن معجزات را در حال أو مشاهده كردند احدى از ايشان جرأت نكرد كه نزديك أو بيايد وأو گفت : هر كه خواهد نزديك من بيايد كه من از خدا سؤال كرده‌ام بحقّ محمد وعلى وآل ايشان عليهم السّلام ومىدانم كه اگر به اين عقيدة شمشير خود را بر كوه أبو قبيس فرود آورم هرآينه آن را به دونيم خواهم كردن ، پس نزديك أو نيامدند وأو به خدمت حضرت رسول صلّى اللّه عليه وآله وسلّم آمد .\r\nوامّا ياسر ومادر عمار پس صبر كردند براي خدا تا از شكنجهء كافران شهيد شدند .\r\nوامّا عمار پس أبو جهل أو را عذاب مىكرد وحق تعالى انگشتر أو را در دست أو به مرتبه‌اى تنگ كرد كه أو را بر زمين افكند وخوار گردانيد أو را ، وپيراهن أو را بر أو سنگين گردانيد تا آنكه از زره‌هاى آهنى سنگين‌تر گرديد ، أبو جهل به عمار گفت : مرا خلاص گردان از آنچه در آن هستم زيرا مىدانم كه نيست اين بلا مگر از كارهاى غريب محمد ، پس عمار انگشتر أو را از دست أو بيرون آورد وپيراهن أو را از بدنش كند . أبو جهل گفت :\r\nدر مكة مباش كه بر من عيب كنى وگويى كه انگشتر وپيراهن أو را كنده‌ام . پس عمار متوجه مدينه شد وچون به خدمت حضرت رسول صلّى اللّه عليه وآله وسلّم رسيد صحابه به أو گفتند كه : چه\r\n\r\n","description":"","footnote":"","page_name":" 1622 ","page_number":806},
  {"content":"\r\n\r\nسبب دارد كه خباب به آن معجزاتى كه بر أو ظاهر شد نجات يافت وپدر ومادر تو از در شكنجه ماندند تا كشته شدند ؟\r\nعمار گفت كه : اين حكم آن خداوندى است كه إبراهيم را از آتش نجات داد ويحيى وزكريا را به كشتن امتحان كرد .\r\nپس حضرت رسول صلّى اللّه عليه وآله وسلّم فرمود : اى عمار ! تو از بزرگان فقها ودانايانى .\r\nعمار گفت : يا رسول اللّه ! همين بس است مرا از علم كه مىدانم تو رسول پروردگار عالميانى وبزرگترين خلقي ، وآنكه برادرت على وصى وخليفهء توست وبهترين آنهاست كه بعد از خود مىگذارى ، وآنكه گفتار حق گفتهء اوست وكردار حق كردهء تو وكردهء اوست ، ومىدانم كه حق تعالى مرا توفيق نداده است براي دوستى وموالات شما ودشمنى دشمنان شما مگر آنكه خواسته است كه مرا با شما گرداند در دنيا وآخرت .\r\nحضرت رسول صلّى اللّه عليه وآله وسلّم فرمود : راست گفتى اى عمار ، بدرستى كه حق تعالى تقويت مىكند به تو ديني را وقطع مىنمايد به تو عذرهاى غافلان را وواضح مىگرداند به تو عناد معاندان را در وقتي كه تو را بكشند گروهى كه بغىكننده بر امام حق باشند . پس فرمود : اى عمار ! به سبب علم رسيده‌اى به آنچه رسيده‌اى از فضيلت پس زيادة گردان علم خود را تا زيادة گردد فضيلت تو ، بدرستى كه بنده هرگاه به طلب علم بيرون مىرود وحق تعالى از عرش أعظم أو را ندا مىكند كه : مرحبا به تو اى بندهء من آيا مىدانى كه چه منزلتي را طلب مىكنى وچه درجه را قصد مىنمايى مشابهت مىجويى با ملائكهء مقرّبان تا قرين ايشان گردى ؟ البتة تو را برسانم به مراد تو وحاجت تو را برآورم « 1 » .\r\nشيخ مفيد به سند معتبر از حضرت امام محمد باقر عليه السّلام روايت كرده است كه آن حضرت فرمود : شنيدم از جابر انصارى مىگفت : اگر زنده شوند سلمان وأبو ذر وببينند گروهى را كه امروز دعوى محبت شما أهل بيت مىنمايند هرآينه خواهند گفت كه ايشان دروغگويانند ، واگر اين دعوى كنندگان محبت شما ببينند سلمان وأبو ذر وأمثال ايشان را\r\n\r\n\r\n","description":"","footnote":"\r\n( 1 ) . تفسير امام حسن عسكرى عليه السّلام 621 - 625 .\r\n","page_name":" 1623 ","page_number":807},
  {"content":"\r\n\r\nهرآينه خواهند گفت كه ايشان ديوانگانند « 1 » .\r\nكلينى وديگران به سند معتبر از حضرت صادق عليه السّلام روايت كرده‌اند كه : ايمان ده درجه دارد ، ومقداد در درجهء هشتم است ، وأبو ذر در درجهء نهم است ، وسلمان در درجهء دهم است « 2 » .\r\nودر كتاب روضة الواعظين وغير آن از حضرت موسى بن جعفر عليه السّلام مروى است كه :\r\nچون روز قيامت شود منادى از جانب حق تعالى ندا كند كه : كجايند حواريان محمد بن عبد اللّه رسول خدا كه عهد را نشكستند وبر عهد وپيمان أو ماندند تا از دنيا رفتند ؟ پس برخيزند سلمان وأبو ذر ومقداد .\r\nپس ندا كنند : كجايند حواريان علي بن أبي طالب ووصىّ محمد بن عبد اللّه ، پس برخيزند عمرو بن حمق خزاعي وميثم تمار ومحمد بن أبي بكر وأويس قرني « 3 » .\r\nوأيضا روايت كرده است كه : مردى از حضرت امام محمد باقر عليه السّلام پرسيد كه : چه مىگويى در حقّ عمار ؟ حضرت سه مرتبه فرمود : خدا رحمت كند عمار را قتال كرد در خدمت أمير المؤمنين عليه السّلام وشهيد شد .\r\nراوي گفت : در خاطر خود گفتم كه منزلتي از اين عظيم‌تر نمىباشد ، پس حضرت متوجه من شد وفرمود كه : گمان مىكنى كه أو مثل آن سه نفر مىتواند بود سلمان وأبو ذر ومقداد ؟ ! هيهات هيهات .\r\nراوي گفت : چه مىدانست عمار كه در آن روز كشته خواهد شد ؟\r\nحضرت فرمود : چون در آن روز ديد كه آتش حرب ساعت به ساعت مشتعل‌تر مىشود وكشتگان زيادة مىشوند از صف جنگ جدا شد وبه خدمت أمير المؤمنين عليه السّلام آمد وگفت : يا أمير المؤمنين ! آيا وقت كشته شدن من رسيده است ؟ حضرت فرمود : به صف خود برگرد . أو سه مرتبه اين سؤال كرد وحضرت چنين جواب گفت تا آنكه در آخر\r\n\r\n\r\n","description":"","footnote":"\r\n( 1 ) . امالى شيخ مفيد 214 .\r\n( 2 ) . كافى 2 / 45 ودر آن نام صحابه ذكر نشده است ؛ خصال 447 - 448 ؛ روضة الواعظين 280 .\r\n( 3 ) . روضة الواعظين 282 ؛ رجال كشى 1 / 41 .\r\n","page_name":" 1624 ","page_number":808},
  {"content":"\r\n\r\nحضرت فرمود : بلى . پس مردانه به صف خود برگشت واز روى يقين وايمان مشغول جهاد آن منافقان گرديد ومىگفت : امروز ملاقاة مىنمايم دوستان خود را كه محمد وگروه اويند « 1 » .\r\nوأيضا از حضرت رسول صلّى اللّه عليه وآله وسلّم روايت كرده است كه آن حضرت فرمود : بهشت مشتاق است بسوى سه كس .\r\nحضرت أمير المؤمنين عليه السّلام پرسيد : كيستند ايشان ؟\r\nحضرت فرمود : تو از ايشانى وأول ايشانى ؛ وديگرى سلمان فارسي است بدرستى كه أو را تكبر نيست وخير خواه توست ، پس أو را يار خود گردان ؛ وسوم عمار بن ياسر است كه در مشاهد بسيار با تو حاضر خواهد شد ودر هيچ مشهدي نخواهد بود مگر آنكه خيرش بسيار ونورش عظيم واجرش بزرگ خواهد بود « 2 » .\r\nوأيضا از حضرت صادق عليه السّلام روايت كرده است كه : در هر خانه آباده‌اى البتة نجيبى هست ، ونجيب‌ترين نجيبان از بدترين خانه آباده‌ها محمد پسر أبو بكر است « 3 » .\r\nوفرات بن إبراهيم از حضرت صادق عليه السّلام روايت كرده است در تفسير اين آية  إِلَّا الَّذِينَ آمَنُوا وَعَمِلُوا الصَّالِحاتِ فَلَهُمْ أَجْرٌ غَيْرُ مَمْنُونٍ  « 4 » يعنى : « مگر آنها كه ايمان آورده‌اند واعمال شايسته كردند ، پس ايشان راست مزدى كه منقطع نمىشود » ، حضرت فرمود : اين آية در شأن اين جماعت است : علي بن أبي طالب وسلمان وأبو ذر ومقداد وعمار رضى اللّه عنهم « 5 » .\r\nودر كتاب اختصاص روايت كرده است : عيسى بن حمزه از حضرت صادق عليه السّلام سؤال نمود : كيستند آن چهار نفر كه حضرت رسول صلّى اللّه عليه وآله وسلّم فرمود بهشت بسوى ايشان مشتاق\r\n\r\n\r\n","description":"","footnote":"\r\n( 1 ) . روضة الواعظين 285 - 286 .\r\n( 2 ) . روضة الواعظين 286 .\r\n( 3 ) . روضة الواعظين 286 ، ودر آن « ونجيب‌ترين نجيبان از أهل بيت من محمد پسر أبو بكر است » .\r\n( 4 ) . سورهء تين : 6 .\r\n( 5 ) . تفسير فرات كوفي 577 .\r\n","page_name":" 1625 ","page_number":809},
  {"content":"\r\n\r\nاست ؟ حضرت فرمود : بلى سلمان وأبو ذر ومقداد وعمارند .\r\nراوي گفت : كداميك بهترند ؟ حضرت فرمود : سلمان ؛ پس از ساعتي فرمود : سلمان علمي دانست كه اگر أبو ذر آن را مىدانست كافر مىشد « 1 » .\r\nوأيضا به سند صحيح از حضرت امام محمد باقر عليه السّلام روايت كرده است كه جابر انصارى گفت : سؤال كردم از رسول خدا صلّى اللّه عليه وآله وسلّم از سلمان فارسي ، حضرت فرمود : سلمان درياى علم است كسى علم أو را به آخر نمىتواند رسانيد ، سلمان مخصوص است به علم أول وعلم آخر ، خدا دشمن دارد هر كه أو را دشمن دارد وخدا دوست دارد هر كه أو را دوست دارد .\r\nجابر گفت : چه مىگويى در أبو ذر ؟ حضرت فرمود : أو از ماست ، خدا دشمن دارد هر كه أو را دشمن دارد وخدا دوست دارد هر كه أو را دوست دارد .\r\nجابر گفت : چه مىگويى در مقداد ؟ گفت : أو از ماست ، خدا دشمن دارد هر كه أو را دشمن دارد وخدا دوست دارد هر كه أو را دوست دارد .\r\nجابر گفت : چه مىگويى در عمار ؟ گفت : أو از ماست ، خدا دشمن دارد هر كه أو را دشمن دارد ودوست دارد هر كه أو را دوست دارد .\r\nجابر گفت : من بيرون آمدم از خدمت حضرت براي آنكه بشارت دهم ايشان را به آنچه حضرت در حقّ ايشان گفت ، چون پشت كردم مرا طلبيد وفرمود كه : بيا بسوى من اى جابر ، چون رفتم فرمود : تو نيز از مايى خدا دشمن دارد كسى را كه تو را دشمن دارد وخدا دوست دارد كسى را كه تو را دوست دارد .\r\nپس جابر گفت : چه مىگويى در حقّ علي بن أبي طالب ؟ حضرت فرمود : أو جان من است .\r\nجابر گفت : چه مىگويى در حقّ حسن وحسين ؟ حضرت فرمود : ايشان روح منند وفاطمه مادر ايشان دختر من است ، آزرده مىكند مرا هر چه أو را آزرده مىكند وشاد\r\n\r\n\r\n","description":"","footnote":"\r\n( 1 ) . اختصاص 12 .\r\n","page_name":" 1626 ","page_number":810},
  {"content":"\r\n\r\nمىگرداند مرا هر چه أو را شاد مىگرداند ، گواه مىگيرم خدا را كه من جنگم با هر كه با ايشان در جنگ است وصلحم با هر كه با ايشان صلح است ؛ اى جابر ! هرگاه خواهى كه خدا را دعا كنى ودعايت را مستجاب گرداند پس بخوان خدا را به نامهاى ايشان كه محبوبترين نامهاست بسوى خداوند عالميان « 1 » .\r\nوشيخ كشى به سند معتبر از امام محمد باقر عليه السّلام روايت كرده است كه حضرت أمير المؤمنين عليه السّلام فرمود : زمين تنگ شد بر هفت نفر كه به سبب ايشان روزى داده مىشوند أهل زمين وبه بركت ايشان يارى كرده مىشوند ، واز جملهء ايشانند سلمان فارسي ومقداد وأبو ذر وعمار وحذيفة ، وحضرت أمير المؤمنين عليه السّلام فرمود : من امام ايشانم ، وايشانند كه نماز كردند بر حضرت فاطمه عليها السّلام « 2 » .\r\nوأيضا به سند معتبر از حضرت صادق عليه السّلام روايت كرده است كه : مردم هلاك شدند بعد از حضرت رسول صلّى اللّه عليه وآله وسلّم مگر سلمان وأبو ذر ومقداد ، بعد از آن ملحق شدند به ايشان أبو ساسان وعمار وشتيره وأبو عمره پس هفت نفر شدند « 3 » .\r\nودر كتاب اختصاص به سند معتبر از حضرت صادق عليه السّلام روايت كرده است كه حضرت رسول صلّى اللّه عليه وآله وسلّم فرمود : اى سلمان ! اگر عرض كنند علم تو را بر مقداد هرآينه كافر مىشود .\r\nپس فرمود : اى مقداد ! اگر عرض كنند صبر تو را بر سلمان هرآينه كافر مىشود « 4 » .\r\nواز سلمان فارسي رضى اللّه عنه منقول است كه گفت : بعد از وفات حضرت رسول صلّى اللّه عليه وآله وسلّم يك روز از خانه بيرون آمدم در راه حضرت أمير المؤمنين عليه السّلام را ملاقاة كردم فرمود : برو به نزد حضرت فاطمه كه تحفه‌اى از بهشت براي أو آمده مىخواهد به تو عطا فرمايد . به تعجيل به خدمت آن حضرت شتافتم فرمود : ديروز در همين موضع نشسته بودم ودر خانه\r\n\r\n\r\n","description":"","footnote":"\r\n( 1 ) . اختصاص 222 - 223 .\r\n( 2 ) . رجال كشى 1 / 32 - 34 .\r\n( 3 ) . رجال كشى 1 / 34 - 35 .\r\n( 4 ) . اختصاص 11 - 12 .\r\n","page_name":" 1627 ","page_number":811},
  {"content":"\r\n\r\nبسته بود وغمگين بودم وفكر مىكردم در منقطع شدن وحى الهى از ما ونيامدن ملائكة بسوى ما ناگاه ديدم كه در گشوده شد وسه دختر به اندرون آمدند كه كسى به حسن وجمال وطراوت ونزاكت وخوشبوئى ايشان هرگز نديده است ، چون ايشان را ديدم برخاستم وسؤال كردم كه : شما از أهل مكه‌ايد يا از أهل مدينه ؟ گفتند : اى دختر حضرت رسول ! ما از أهل زمين نيستيم ما را پروردگار عزّت از بهشت جاويد بسوى تو فرستاده وبسيار مشتاق تو بوديم .\r\nاز يكى كه بزرگتر مىنمود پرسيدم كه : چه نام دارى ؟ گفت : مقدوده . گفتم : به چه سبب تو را اين نام كردند ؟ گفت : به جهت آنكه از براي مقداد بن اسود خلق شده‌ام .\r\nپس از ديگرى پرسيدم كه : چه نام دارى ؟ گفت : ذره نام دارم . از سبب آن نام پرسيدم ؟\r\nگفت : زيرا كه از براي أبو ذر غفارى خلق شده‌ام .\r\nاز سوم پرسيدم كه : چه نام دارى ؟ گفت : سلمى . از سبب نام پرسيدم ؟ گفت : زيرا كه از براي سلمان فارسي آزاد كردهء پدر تو خلق شده‌ام .\r\nحضرت فاطمه عليها السّلام فرمود : پس از براي من رطبى چند بيرون آوردند مانند گرده‌هاى نانهاى بزرگ از برف سفيدتر واز مشك خوشبوتر .\r\nپس سلمان گفت : حضرت فاطمه يكى از آن رطبها به من دادند وفرمودند كه امشب به اين رطب افطار كن وفردا هسته‌اش را براي من بياور ، پس آن رطب را گرفتم وبيرون آمدم وبه هر جمعى از أصحاب حضرت رسول صلّى اللّه عليه وآله وسلّم كه مىگذشتم مىپرسيدند كه : اى سلمان ! مگر مشك همراه دارى ؟ مىگفتم : بلى .\r\nچون وقت افطار شد تناول كردم هيچ هسته نداشت ، روز بعد به خدمت حضرت فاطمه رفتم وعرض كردم كه : هسته نداشت . فرمود : چون هسته داشته باشد وحال آنكه اين رطب از درختى بهم رسيده است كه حق تعالى آن را در بهشت غرس فرموده است به سبب دعايى كه پدرم به من تعليم كرده است وهر صبح وشام مىخوانم ؟ !\r\nسلمان گفت : اى سيّدهء من ! آن دعا را تعليم من فرما .\r\nفرمود : اگر خواهى تا در دنيا باشى آزار تب نيابى بر اين دعا مواظبت كن ، اين است\r\n\r\n","description":"","footnote":"","page_name":" 1628 ","page_number":812},
  {"content":"\r\n\r\nدعا : « بسم اللّه الرّحمن الرّحيم ، بسم اللّه النّور ، بسم اللّه نور النّور ، بسم اللّه نور على نور ، بسم اللّه الّذي هو مدبّر الأمور ، بسم اللّه الّذي خلق النّور من النّور ، الحمد للّه الّذى خلق النّور من النّور وانزل النّور على الطّور ، في كتاب مسطور في رقّ منشور بقدر مقدور على نبيّ محبور ، الحمد للّه الّذي هو بالعزّ مذكور وبالفخر مشهور ، وعلى السّرّاء والضّرّاء مشكور ، وصلّى اللّه على سيّدنا محمّد وآله الطّاهرين » .\r\nسلمان گفت : اين دعا را به زيادة از هزار نفر از أهل مكة ومدينه كه تب داشتند تعليم كردم وهمه از تب نجات يافتند « 1 » .\r\n\r\n\r\n","description":"","footnote":"\r\n( 1 ) . مهج الدعوات 6 - 8 .\r\n","page_name":" 1629 ","page_number":813},
  {"content":"\r\n . \r\n","description":"","footnote":"","page_name":" 1630 ","page_number":814},
  {"content":"\r\n\r\n\r\nباب پنجاه ونهم در بيان فضائل سنيّه واخلاق عليّه ورفعت شأن وساير أحوال حضرت سلمان فارسي رضى اللّه عنه است\r\n\r\n","description":"","footnote":"","page_name":" 1631 ","page_number":815},
  {"content":"\r\n . \r\n","description":"","footnote":"","page_name":" 1632 ","page_number":816},
  {"content":"\r\n\r\nابن بابويه عليه الرحمة به سند معتبر از حضرت موسى بن جعفر عليه السّلام روايت نموده كه :\r\nشخصي از آن حضرت سؤال نمود از كيفيت اسلام سلمان فارسي .\r\nآن حضرت فرمود : خبر داد مرا پدرم كه روزى حضرت أمير المؤمنين عليه السّلام وسلمان وأبو ذر وجماعتى از قريش نزد قبر رسول خدا صلّى اللّه عليه وآله وسلّم جمع بودند ، حضرت أمير المؤمنين عليه السّلام از سلمان پرسيد كه : يا أبا عبد اللّه ! ما را از أول كار خود خبر نمىدهى كه اسلام تو چگونه بود ؟\r\nسلمان گفت : واللّه اگر ديگرى مىپرسيد نمىگفتم وليكن أطاعت تو لازم است ؛ من مردى بودم از أهل شيراز واز دهقان‌زاده‌ها وبزرگان ايشان بودم وپدر ومادر مرا بسيار عزيز وگرامى مىداشتند ، روز عيدى با پدرم به عيدگاه مىرفتم به صومعه‌اى رسيدم ، كسى در آن صومعة به آواز بلند ندا مىكرد « اشهد ان لا اله الّا اللّه وانّ عيسى روح اللّه وانّ محمّدا حبيب اللّه » پس چون اين ندا شنيدم محبت محمد صلّى اللّه عليه وآله وسلّم در گوشت وخون من جا كرد واز عشق آن حضرت خوردن وآشاميدن بر من گوارا نبود ، مادرم گفت : چرا امروز آفتاب را سجده نكردى ونپرستيدى ؟ من ابا كردم وچندان مضايقه نمودم كه أو ساكت شد ، پس چون به خانه برگشتم نامه‌اى ديدم در سقف خانه آويخته بود ، به مادر خود گفتم :\r\nاين چه نامه‌اى است ؟ مادرم گفت : چون از عيدگاه برگشتيم اين نامه را چنين آويخته ديديم به نزديك اين نامه نروى كه پدر تو را مىكشد ، من هم چنان در حيرت بودم وانتظار بردم تا شب شد ومادر وپدرم در خواب شدند ، برخاستم ونامه را برگرفتم وبخواندم ، نوشته بود : « بسم اللّه الرحمن الرحيم ، اين عهد وپيمانى است از خدا به حضرت آدم كه از نسل أو پيغمبرى بهم رسد محمد نام كه امر نمايد مردم را به اخلاق كريمه وصفات\r\n\r\n","description":"","footnote":"","page_name":" 1633 ","page_number":817},
  {"content":"\r\n\r\nپسنديده ونهى ومنع نمايد مردم را از پرستيدن غير خدا وعبادت بتان ، اى روزبه ! تو وصىّ عيسائى پس ايمان بياور ومجوسيت وگبرى را ترك كن » .\r\nپس چون اين را بخواندم بيهوش شدم وعشق آن حضرت زيادة شد ، وچون پدر ومادرم بر اين حال مطلع گرديدند مرا گرفتند ودر چاه عميقى محبوس ساختند وگفتند :\r\nاگر از اين امر برنگردى تو را بكشيم ، گفتم به ايشان كه : آنچه خواهيد بكنيد محبت محمد از سينهء من هرگز بيرون نخواهد رفت .\r\nسلمان گفت : من پيش از خواندن آن نامه ، عربى را نمىدانستم واز آن روز عربى را به الهام الهى آموختم ، پس مدتي در آن چاه ماندم وهر روز يك گردهء نان كوچك در آن چاه براي من فرو مىفرستادند ، وچون حبس وزندان بسيار به طول انجاميد دست بسوى آسمان بلند كردم وگفتم : خداوندا ! تو محمد ووصى أو علي بن أبي طالب عليه السّلام را محبوب من گردانيدى پس بحقّ وسيله ودرجهء آن حضرت فرج مرا نزديك گردان ومرا راحت بخش از اين محنت .\r\nشخصي به نزد من آمد جامه‌هاى سفيد در بر وگفت : برخيز اى روزبه ، ودست مرا گرفت ونزد صومعة آورد ، من گفتم : « اشهد ان لا اله الّا اللّه وانّ عيسى روح اللّه وانّ محمّدا حبيب اللّه » ، ديراني سر از صومعة بيرون كرد وگفت : توئى روزبه ؟ گفتم : بلى ؛ مرا برد به نزد خود ودو سال تمام أو را خدمت كردم وچون هنگام وفات أو شد گفت : من اين دار فانى را وداع مىكنم ، گفتم : مرا به كي مىسپارى ؟ گفت : كسى را گمان ندارم كه در مذهب حق با من موافق باشد مگر راهبى كه در أنطاكية مىباشد چون أو را دريابى سلام من به أو برسان ؛ ولوحى به من داد كه اين را به أو برسانم وبه عالم بقا ارتحال نمود ، من أو را غسل دادم وكفن كردم ولوح را برگرفتم وبه جانب أنطاكية روانه شدم ، وچون به أنطاكية در آمدم به پاى صومعهء آن راهب آمدم وگفتم : « اشهد ان لا اله الّا اللّه وانّ عيسى روح اللّه وانّ محمّدا حبيب اللّه » پس راهب از دير خود فرو نگريست وگفت : تويى روزبه ؟ گفتم : بلى ، گفت : به بالا بيا ، به نزد أو رفتم ودو سال ديگر أو را خدمت كردم ، وچون هنگام رحلت أو شد خبر وفات خود به من گفت ، من گفتم : مرا به كي مىگذارى ؟ گفت : كسى گمان ندارم كه\r\n\r\n","description":"","footnote":"","page_name":" 1634 ","page_number":818},
  {"content":"\r\n\r\nدر مذهب حق با من موافق باشد مگر راهبى كه در شهر اسكندريه است چون به أو رسى سلام من به أو برسان واين لوح را به أو سپار ، چون وفات كرد أو را تغسيل وتكفين ودفن كردم ولوح را بر گرفته به شهر اسكندريه در آمدم ونزد صومعهء راهب آمدم وشهادت برخواندم ، راهب سؤال نمود : تويى روزبه ؟ گفتم : بلى ، مرا به نزد خود برد ودو سال وى را خدمت كردم تا هنگام وفات أو شد ، گفتم : مرا به كي مىسپارى ؟ گفت : كسى گمان ندارم در سخن حق با من موافق باشد ومحمد بن عبد اللّه بن عبد المطلب نزديك شده است كه عالم را به نور وجود خود منور گرداند ، برو وآن حضرت را طلب نما وچون به شرف ملازمت آن حضرت برسى سلام من بر أو عرض كن واين لوح را بدو سپار ، چون از غسل وكفن ودفن أو فارغ شدم لوح را برگرفتم وبيرون آمدم وبا جمعى رفيق شدم وبه ايشان گفتم : شما متكفل نان وآب من بشويد ومن شما را خدمت كنم در اين سفر ، قبول كردند ، چون وقت طعام خوردن ايشان شد به سنّت كفار قريش گوسفندى بياوردند وچندان چوب بر آن زدند كه بمرد وپاره‌اى كباب كردند وپاره‌اى بريان كردند ومرا تكليف خوردن نمودند وچون ميته بود من ابا كردم ، باز تكليف كردند گفتم : من مرد ديرانىام وديرانيان گوشت تناول نمىكنند ، مرا چندان زدند كه نزديك شد مرا بكشند ، يكى از آنها گفت :\r\nدست از أو بداريد تا وقت شراب شود اگر شراب نخورد وى را بكشيم ، چون شراب بياوردند مرا تكليف كردند گفتم : من راهب واز أهل ديرم وشراب خوردن شيوهء ما نيست ، چون اين بگفتم در من آويختند وعزم كشتن من كردند ، به ايشان گفتم : اى گروه ! مرا مزنيد ومكشيد كه من اقرار به بندگى به شما مىكنم وخود را به بندگى يكى از ايشان در آوردم ، پس مرا بياورد وبه مرد يهودي به سيصد درهم بفروخت ويهودي از قصهء من سؤال كرد ، قصهء خود بازگفتم وگفتم : من گناهى بجز اين ندارم كه دوستدار محمد ووصىّ اويم .\r\nيهودي گفت : من نيز تو را ومحمد را هر دو دشمن مىدارم . ومرا از خانه بيرون آورد ودر خانه‌اش ريگ بسيارى ريخته بود گفت : واللّه اى روزبه اگر صبح شود وتمام اين ريگها را از اينجا بدر نبرده باشى من تو را بكشم . من تمام شب تعب كشيدم وچون عاجز شدم دست به آسمان برداشتم وگفتم : اى پروردگار من ! تو محبت محمد ووصىّ أو را در\r\n\r\n","description":"","footnote":"","page_name":" 1635 ","page_number":819},
  {"content":"\r\n\r\nدل من جا داده‌اى پس بحقّ درجه ومنزلت آن حضرت كه فرج مرا نزديك گردان ومرا از اين تعب راحت بخش . چون اين بگفتم قادر متعال بادي برانگيخت كه تمام ريگها را به مكاني كه يهودي گفته بود نقل كرد . چون صبح يهودي بيامد وآن حال را مشاهده كرد گفت : تو ساحر وجادوگرى ومن چارهء كار تو را نمىدانم ، تو را از اين شهر بيرون مىبايد كرد كه مبادا به شومى تو اين شهر خراب شود .\r\nپس مرا از آن شهر بيرون آورد وبه زن سليمه بفروخت ، وآن زن مرا بسيار دوست داشت وباغي داشت گفت : اين باغ به تو تعلق دارد ، خواهى ميوهء آن را تناول نما وخواهى ببخش وخواهى تصدق كن ، پس مدتي بر اين حال ماندم روزى در آن باغ بودم هفت نفر مشاهده نمودم كه مىآيند وابر بر سر ايشان سايه انداخته ، گفتم : واللّه ايشان همه پيغمبر نيستند وليكن در ميان ايشان پيغمبرى هست ، پس بيامدند تا به باغ داخل شدند ، چون مشاهده كردم حضرت رسول صلّى اللّه عليه وآله وسلّم بود با حضرت أمير المؤمنين عليه السّلام وحمزة بن عبد المطلب وزيد بن حارثه وعقيل بن أبي طالب وأبو ذر ومقداد ، پس خرماهاى زبون را تناول مىفرمودند وحضرت رسول صلّى اللّه عليه وآله وسلّم به ايشان مىگفت : به خرماى زبون قناعت نماييد وميوهء باغ را ضايع مكنيد ، من به نزد مالكهء خود آمدم وگفتم : يك طبق از خرماى باغ به من ببخش ، گفت : تو را رخصت شش طبق دادم ، بيامدم وطبقى از رطب برگرفتم ودر خاطر خود گذرانيدم كه اگر در ميان ايشان پيغمبر هست از خرماى تصدق تناول نمىنمايد وهديه را تناول مىنمايد ، پس طبق را نزد ايشان آوردم وگفتم : اين خرماى تصدق است ، حضرت رسول صلّى اللّه عليه وآله وسلّم وأمير المؤمنين عليه السّلام وحمزه وعقيل چون از بني هاشم بودند وصدقه بر ايشان حرام است تناول ننمودند وآن سه نفر ديگر به خوردن مشغول شدند ، به خاطر خود گذرانيدم كه اين يك علامت از علامات پيغمبر آخر الزمان كه در كتب خوانده‌ايم .\r\nپس برفتم ورخصت يك طبق ديگر از آن زن طلبيدم ، أو رخصت شش طبق داد ، پس يك طبق ديگر از رطب نزد ايشان حاضر ساختم وگفتم : اين هديه است ، حضرت رسول صلّى اللّه عليه وآله وسلّم دست دراز فرمود وگفت : بسم اللّه همگى تناول نماييد ، پس همگى تناول\r\n\r\n","description":"","footnote":"","page_name":" 1636 ","page_number":820},
  {"content":"\r\n\r\nنمودند ، در خاطر خود گفتم : اين نيز يك علامت ديگر است .\r\nومن مضطرب برگرد سر آن جناب مىگشتم ودر عقب آن حضرت مىنگريستم ، آن حضرت به من التفات نمودند وفرمودند كه : مهر نبوت را طلب مىكنى ؟ گفتم : بلى ، دوش مبارك خود را گشودند ديدم مهر نبوت را كه در ميان دو كتف آن حضرت نقش گرفته ومويى چند بر آن رسته ، بر زمين افتادم وقدم مباركش را بوسه دادم ، فرمود : اى روزبه ! برو به نزد خاتون خود وبگو : محمد بن عبد اللّه مىگويد كه اين غلام را به ما بفروش .\r\nچون اداى رسالت نمودم گفت : بگو أو را نفروشم مگر به چهار صد درخت خرما كه دويست درخت آن خرماى زرد باشد ودويست درخت آن خرماى سرخ ؛ چون به حضرت عرض نمودم فرمود : چه بسيار بر ما آسان است آنچه أو طلبيده ، پس گفت : يا علي ! دانه‌هاى خرما را جمع نما ؛ پس حضرت رسول صلّى اللّه عليه وآله وسلّم دانه را در زمين فرو مىبرد وأمير المؤمنين عليه السّلام آب مىداد ، وچون دانهء دوم را مىكشتند دانهء أول سبز شده بود وهمچنين تا هنگامى كه فارغ شدند همهء درختان كامل شده وبه ميوه آمده بود ؛ پس حضرت پيغام داد كه : بيا درختان خود را بگير وغلام را به ما سپار .\r\nچون زن درختان را بديد گفت : واللّه نفروشم تا همهء درختان خرماى زرد نباشد ؛ در آن حال جبرئيل نازل شد وبال خود را بر درختان ماليد ، همه درختان خرماى زرد شد .\r\nپس آن زن به من گفت : واللّه يكى از اين درختان نزد من بهتر است از محمد واز تو .\r\nمن گفتم كه : يك روز خدمت آن سرور نزد من بهتر است از تو واز آنچه تو دارى .\r\nپس حضرت مرا آزاد فرمود وسلمان نام نهاد « 1 » .\r\nوابن بابويه به سند معتبر از حضرت امام جعفر صادق عليه السّلام روايت كرده است كه سلمان گفت : تعجب كردم از براي شش چيز كه سه تا از آنها مرا به خنده آورد وسه تا از آنها مرا به گريه آورد ؛ امّا آن سه چيز كه مرا به گريه آورد : أول مفارقت دوستان است كه محمد صلّى اللّه عليه وآله وسلّم وأصحاب اويند ، دوم هول مرگ وأحوال بعد از مرگ ، سوم بازايستادن نزد خداوند\r\n\r\n\r\n","description":"","footnote":"\r\n( 1 ) . كمال الدين وتمام النعمة 161 - 165 .\r\n","page_name":" 1637 ","page_number":821},
  {"content":"\r\n\r\nعالميان از براي حساب ؛ وامّا آن سه چيز كه مرا به خنده آورد : أول آن كسى است كه طلب دنيا مىكند ومرگ أو را طلب مىنمايد ، دوم كسى است كه غافل است از أحوال آخرت وحق تعالى وملائكة از أو غافل نيستند واعمال أو را احصا مىنمايند ، وسوم كسى است كه دهان را از خنده پر مىكند ونمىداند كه خدا از أو راضى است يا در غضب است « 1 » .\r\nوشيخ طوسي به سند معتبر از حضرت صادق عليه السّلام روايت كرده است كه : مردى از أصحاب سلمان رضى اللّه عنه بيمار شد ، چون چند روز أو را نيافت أحوال پرسيد كه كجاست مصاحب شما ؟ گفتند : بيمار است ، گفت : بياييد برويم به عيادت أو ، پس با أو برخاستند وبه جانب خانهء آن مرد روانه شدند وچون به خانهء أو داخل شدند أو را در سكرات مرگ يافتند ، پس سلمان به ملك موت خطاب كرد كه : رفق ومدارا كن با دوست خدا ، پس ملك موت سلمان را جواب گفت چنانكه حاضران همه شنيدند كه : اى أبو عبد اللّه ! من رفق مىنمايم به همهء مؤمنان واگر از براي كسى ظاهر مىشدم كه مرا ببيند هرآينه براي تو ظاهر مىشدم « 2 » .\r\nوشيخ أحمد بن أبي طالب طبرسى در كتاب احتجاج روايت كرده است كه : چون عمر بعد از پسر حذيفة بن اليمان ، سلمان را والى مداين گردانيد وسلمان به رخصت أمير المؤمنين عليه السّلام قبول نمود ومتوجه مداين گرديد عمر نامه‌اى به أو نوشت ودر امرى چند به أو اعتراض نمود ، پس سلمان در جواب أو نوشت :\r\n« بسم اللّه الرحمن الرحيم ، اين نامه‌اى است از سلمان آزادكردهء رسول خدا صلّى اللّه عليه وآله وسلّم بسوى عمر بن الخطاب ، اما بعد بتحقيق كه آمد بسوى من از جانب تو نامه‌اى كه مرا در آن نامه ملامت وسرزنش كرده بودى ودر آنجا ياد كرده بودى كه مرا أمير گردانيده‌اى بر مداين ، ومرا امر كرده بودى كه پيروى كنم اعمال پسر حذيفة را وتتبع كنم تمام أيام حكومت أو را وسيرت وطريقت أو را پس نيك وبد آنها را به تو خبر دهم ، وحال آنكه\r\n\r\n\r\n","description":"","footnote":"\r\n( 1 ) . خصال 326 .\r\n( 2 ) . امالى شيخ طوسي 128 .\r\n","page_name":" 1638 ","page_number":822},
  {"content":"\r\n\r\nحق تعالى مرا نهى كرده است اى عمر در آيهء محكمهء كتاب خود از آنچه تو مرا به آن امر مىنمايى در آنجا كه فرموده است  يا أَيُّهَا الَّذِينَ آمَنُوا اجْتَنِبُوا كَثِيراً مِنَ الظَّنِّ إِنَّ بَعْضَ الظَّنِّ إِثْمٌ وَلا تَجَسَّسُوا وَلا يَغْتَبْ بَعْضُكُمْ بَعْضاً أَ يُحِبُّ أَحَدُكُمْ أَنْ يَأْكُلَ لَحْمَ أَخِيهِ مَيْتاً فَكَرِهْتُمُوهُ وَاتَّقُوا اللَّهَ  « 1 » يعنى : « اى گروهى كه ايمان آورده‌ايد ! اجتناب نماييد از بسيارى از گمانها بدرستى كه بعضي از گمانها گناه است ، وتجسس مكنيد عيبهاى يكديگر را وغيبت نكنند بعضي از شما بعضي را ، آيا دوست مىدارد احدى از شما كه بخورد گوشت برادر مؤمن خود را در وقتي كه مرده باشد ؟ پس شما كراهت داريد خوردن آن را وبپرهيزيد از عذاب خدا » ، وهرگز نخواهد بود كه من معصيت خدا كنم در باب پسر حذيفة وتو را أطاعت نمايم .\r\nواما آنچه به من نوشته بودى كه من زنبيل مىبافم ونان جو مىخورم ، پس اينها چيزى نيست كه مؤمن را به آن سرزنش كند كسى وتعيير نمايد بر آن ، وبخدا سوگند اى عمر كه خوردن جو وبافتن زنبيل وبىنياز شدن از زيادتهاى خوردنى وآشاميدنى واز غصب كردن حق مؤمني ودعوى كردن چيزى كه حق من نيست بهتر است ومحبوبتر است نزد حق تعالى وبه پرهيزكارى نزديكتر است ، بتحقيق كه ديدم رسول خدا صلّى اللّه عليه وآله وسلّم را كه هرگاه نان جو به دست أو مىآمد تناول مىكرد وشاد مىگرديد وآزرده نمىشد .\r\nواما آنچه ذكر كرده بودى كه من آنچه بهم مىرسانم به مردم عطا مىكنم ، پس آنها را پيش مىفرستم از براي روز فقر واحتياج خود ، وبپروردگار عزت سوگند مىخورم اى عمر كه پروا ندارم هرگاه طعام از دهان من بگذرد ودر گلوى من گوارا گردد از آنكه مغز گندم باشد يا مغز قلم بزغاله يا سبوس جو باشد .\r\nواما آنچه گفتى كه من ضعيف كرده‌ام حكومت خدا را وسست كرده‌ام آن را وخوار گردانيده‌ام نفس خود را وخود را خدمتكار مردم ساخته‌ام تا آنكه أهل مداين نمىدانند كه من أمير ايشانم پس مرا به منزلهء پلى گردانيده‌اند كه بر بالاى من عبور مىكنند وبارهاى\r\n\r\n\r\n","description":"","footnote":"\r\n( 1 ) . سورهء حجرات : 12 .\r\n","page_name":" 1639 ","page_number":823},
  {"content":"\r\n\r\nخود را بر دوش من مىگذارند ، وچنين نوشته بودى كه اينها باعث سستى سلطنت خدا مىشود وذليل مىگرداند آن را ، پس بدان كه ذليل شدن در أطاعت الهى محبوبتر است بسوى من از عزيز بودن در معصيت خدا ، وتو خود مىدانى كه رسول خدا صلّى اللّه عليه وآله وسلّم تأليف دلهاى مردم مىنمود وبه ايشان نزديكى مىجست ومردم بسوى أو تقرّب مىجستند ونزديك أو مىنشستند با جلالت نبوت أو وپادشاهى أو تا آنكه گويا يكى از ايشان بود از بسيارى نزديكى كه به ايشان مىنمود ، وبتحقيق كه طعام ناگوار مىخورد وجامه‌هاى كهنه مىپوشيد وهمهء مردمان نزد أو از قرشي ايشان وعربى ايشان وسفيد وسياه ايشان نزد أو در دين مساوى بودند ، وگواهى مىدهم كه از آن حضرت شنيدم كه فرمود : هر كه والى شود بر هفت نفر از مسلمانان بعد از من پس عدالت نكند در ميان ايشان چون حق تعالى را ملاقاة نمايد بر أو غضبناك باشد ، پس آرزو مىكنم اى عمر كه به سلامت بر هم از امارت مداين وچنان باشم كه تو گفتى از ذليل گردانيدن نفس خود وخدمت فرمودن آن در مصالح مسلمانان ، پس چگونه خواهد بود اى عمر حال كسى كه خود را والى جميع امّت گرداند بعد از رسول خدا صلّى اللّه عليه وآله وسلّم ، بدرستى كه حق تعالى مىفرمايد  تِلْكَ الدَّارُ الْآخِرَةُ نَجْعَلُها لِلَّذِينَ لا يُرِيدُونَ عُلُوًّا فِي الْأَرْضِ وَلا فَساداً وَالْعاقِبَةُ لِلْمُتَّقِينَ  « 1 » يعنى : « اين خانهء آخرت است منزل مىگردانيم آن را براي كساني كه نمىخواهند بلندى را در زمين ونه فساد فسادكردنى ، وعاقبت نيكو براي پرهيزكاران است » ، وبدان بدرستى كه من متوجه نشدم سياست وحكومت ايشان را وجارى نمىگردانم حدود الهى را در ميان ايشان مگر به ارشاد وراهنمايى دانايى ، پس راه مىروم در ميانهء ايشان به طريق رفتار أو وسلوك مىكنم در ميان ايشان به سيرت أو ومىدانم كه اگر حق تعالى خير اين امّت را مىخواست وارادهء الهى متعلق به صلاح ورشد ايشان شده بود هرآينه والى مىگردانيد بر ايشان بهتر وداناتر ايشان را ، واگر اين امّت از خداوند عالميان ترسان مىبودند ومتابعت قول پيغمبر خود مىنمودند وبه حق دانا مىبودند تو را أمير المؤمنين نمىناميدند ، پس هر حكمي كه\r\n\r\n\r\n","description":"","footnote":"\r\n( 1 ) . سورهء قصص : 83 .\r\n","page_name":" 1640 ","page_number":824},
  {"content":"\r\n\r\nمىخواهى بكن كه حكم تو جارى نيست بر ما مگر در اين زندگانى دنيا ، پس مغرور مشو به طول بخشيدن خدا ومهلتى كه داده است تو را از تعجيل كردن عقوبت خود ، وبدان بدرستى كه بزودى تو را در خواهد يافت عاقبتهاى ستمهاى تو در دنيا وآخرت وبزودى از تو سؤال خواهند كرد از آنچه پيش فرستاده‌اى واز آنچه بعد از اين بر اعمال شنيعهء تو مترتب مىشود » « 1 » .\r\nوقطب راوندى به سند معتبر روايت كرده است كه سلمان گفت : من مردى بودم از أهل أصفهان از دهى كه آن را « جى » مىگفتند وپدرم رئيس آن ده بود ومرا بسيار دوست مىداشت ومرا در خانه حبس مىكرد چنانكه دختر را در خانه‌اى نگاه دارند ، ومن طفلى بودم كه از مذاهب مردم چيزى نمىدانستم بغير از گبرى كه مىديدم تا آنكه پدرم عمارتى بنا كرد وأو را مزرعه‌اى بود ، روزى به من گفت : اى فرزند ! عمارت كردن مرا مشغول ساخته است از اطلاع بر أحوال مزرعه پس برو به جانب مزرعه وامر كن برزيگران را كه چنين وچنان كنند ، وبسيار ممان وزود برگرد .\r\nپس به جانب مزرعه روانه شدم ، در اثناى راه به كليساى نصارى رسيدم وصداهاى ايشان را شنيدم ، پرسيدم كه : ايشان كيستند ؟ گفتند : ايشان ترسايانند نماز مىگزارند ، پس داخل شدم كه مشاهدهء أحوال ايشان كنم پس خوش آمد مرا آنچه ديدم از أحوال ايشان وپيوسته نزد ايشان نشستم تا آفتاب غروب گرديد ، وپدرم در طلب من به هر سو فرستاد تا آنكه شب به نزد أو برگشتم وبه جانب مزرعه نرفتم ، پس پدرم از من پرسيد :\r\nكجا بودى ؟ گفتم : گذشتم به كليساى ترسايان وخوش آمد مرا نماز كردن ودعا كردن ايشان .\r\nپدرم گفت : اى فرزند ! دين پدران تو بهتر است از دين ايشان ، من گفتم : نه واللّه چنين نيست ودين پدران ما بهتر از دين ايشان نيست ، ايشان گروهى چندند كه خدا را مىپرستيدند ودعا مىكنند ونماز مىكنند از براي أو وتو آتش را مىپرستى كه به دست\r\n\r\n\r\n","description":"","footnote":"\r\n( 1 ) . احتجاج 1 / 316 - 320 .\r\n","page_name":" 1641 ","page_number":825},
  {"content":"\r\n\r\nخود افروخته‌اى واگر دست از آن بردارى مىميرد ؛ پس زنجيرى در پاى من گذاشت ومرا در خانه محبوس گردانيد .\r\nپس من كسى به نزد نصارى فرستادم واز ايشان سؤال نمودم كه : أصل دين شما در كجاست ؟ گفتند : أصل دين ما در شام است ؛ پس پيغام كردم ايشان را كه هرگاه جمعى از مردم شام به نزد شما بيايند پس مرا اعلام نماييد ، گفتند : چنين باشد ، پس بعد از چند روز كه تجار شام آمدند فرستادند ومرا خبر كردند ، من گفتم كه : هرگاه ايشان كارسازى خود بكنند وخواهند كه بيرون روند مرا اعلام نماييد ، گفتند : چنين باشد .\r\nبعد از چند روز فرستادند به نزد من كه اكنون ايشان ارادهء سفر دارند ، پس زنجير را از پاى خود دور كردم وبه ايشان ملحق شدم ومتوجه شام گرديدم ، چون به شام رسيدم پرسيدم كه : بهترين علماى اين دين كيست ؟ گفتند : آن عالمي كه صاحب كنيسهء بزرگ است وأو را أسقف مىگويند أو از همه داناتر است ، پس به نزد أو رفتم وگفتم : مىخواهم با تو باشم واز تو نيكيها را ياد گيرم ، أو قبول كرد ودر خدمت أو مىبودم ؛ وأو مرد بدى بود امر مىكرد ترسايان را كه تصدقها براي أو بياورند ، وچون به نزد أو مىآوردند تصدقات را جمع مىكرد آنها را وضبط مىكرد وچيزى از آنها به فقرا ومساكين نمىداد .\r\nپس اندك زماني كه با أو ماندم أو مرد ، چون نصارى آمدند أو را دفن كنند گفتم : اين مرد بدى بود ، وايشان را مطلع كردم بر آن گنجى كه أموال صدقه را در آنجا جمع مىكرد ، پس هفت سبوى بزرگ بيرون آوردند پر از طلا وأو را بر چوبى به دار كشيدند وسنگباران كردند ، ومرد ديگر آوردند به جاى أو قرار دادند ، پس از أو نيكتر كسى نديدم ، از همهء ايشان زاهدتر بود در دنيا وعبادتش از همه كس بيشتر بود ، پس پيوسته در خدمت أو مىبودم تا وقت فوت أو شد وأو را بسيار دوست مىداشتم .\r\nچون آثار موت در أو مشاهده نمودم گفتم : هنگام رحلت تو بسوى آخرت شده مرا به كي مىگذارى كه در خدمت أو باشم ؟ گفت : اى فرزند من ! كسى را گمان ندارم بغير از عالمي كه در موصل مىباشد ، برو به خدمت أو واگر أو را دريابى حال أو را مثل حال من خواهى يافت .\r\n\r\n","description":"","footnote":"","page_name":" 1642 ","page_number":826},
  {"content":"\r\n\r\nچون أو به رحمت الهى واصل شد رفتم به جانب موصل وبه خدمت آن عالم رسيدم وأو را مانند عالم أول يافتم در ترك دنيا وعبادت حق تعالى ، پس به أو گفتم كه : فلان عالم مرا به تو سفارش كرده ، گفت : اى فرزند ! نزد من باش ، پس در خدمت أو نيز ماندم تا هنگام وفات أو نيز شد ، پس به أو گفتم كه : مرا به كي حواله مىنمائى ؟ گفت : اى فرزند ! كسى را گمان ندارم مگر مردى كه در شهر « نصيبين » مىباشد ، به أو ملحق شو .\r\nچون أو به رحمت الهى واصل شد وأو را دفن كردم به راهب نصيبين ملحق گرديدم وگفتم كه : فلان عالم مرا به تو حواله نموده ، گفت : اى فرزند ! نزد من باش ، پس نزد أو ماندم وأو را نيز بر صفت آنها يافتم در علم وزهد وعبادت ؛ چون هنگام وفات أو شد گفتم : مرا به خدمت كي امر مىنمائى ؟ گفت : گمان ندارم كسى را مگر مردى كه در عموريهء روم مىباشد اگر به نزد أو روى أو را بر مثل حال ما خواهى يافت .\r\nچون أو را دفن كردم به جانب عموريه رفتم وأو را نيز مانند ايشان يافتم ، پس مدتي در خدمت أو ماندم وبعضي از غنايم وأموال وگاوى چند كسب نمودم ، چون هنگام وفات أو شد به أو گفتم كه : مرا به كي مىگذارى ؟ گفت : گمان ندارم كه كسى بر حال ما باشد در اين زمان وليكن نزديك شده است زمان بعثت پيغمبرى كه در مكة ظاهر خواهد شد ومحل هجرت أو در ميان دو سنگستان خواهد بود در زمين شوره‌زارى كه درخت خرماى بسيار داشته باشد ودر أو علامتها ظاهر باشد ، ودر ميان دو كتفش مهر پيغمبرى خواهد بود وهديه را تناول مىنمايد وتصدق را نمىخورد ، اگر توانى كه خود را به آن بلاد رسانى ، بكن .\r\nسلمان گفت : چون أو را دفن كرديم در آنجا ماندم تا جماعتى از تجار عرب از قبيلهء بنى كلب وارد شدند ، گفتم به ايشان كه : مرا رفيق خود گردانيد تا بلاد عرب ومن اين أموال وگاوها كه تحصيل نموده‌ام به شما مىدهم ؛ گفتند : چنين باشد ، پس آن أموال را به ايشان دادم وبا ايشان رفيق شدم تا رسيدم به وادى القرى ، چون به آنجا رسيدم بر من ستم كردند ومرا به بندگى گرفتند وفروختند به مردى از يهود ، چون در آنجا درختان خرما ديدم اميدوار شدم كه اين آن بلاد خواهد بود كه براي من وصف كرده‌اند كه پيغمبر آخر الزمان در\r\n\r\n","description":"","footnote":"","page_name":" 1643 ","page_number":827},
  {"content":"\r\n\r\nآنجا مبعوث خواهد شد ، پس نزد آن يهودي بودم تا آنكه مردى از بنى قريظة آمد از يهودان وادى القرى ومرا خريد از آن يهودي كه نزد أو بودم ومرا بسوى مدينه برد ، چون مدينه را ديدم اوصافى كه از آن راهب شنيده بودم همه را يافتم ، پس نزد آن يهودي مدتي ماندم تا آنكه شنيدم كه حضرت رسول صلّى اللّه عليه وآله وسلّم در مكة مبعوث گرديده است .\r\nوچون من به قيد بندگى گرفتار بودم ، از أحوال آن حضرت چيزى نمىشنيدم تا آنكه حضرت رسول صلّى اللّه عليه وآله وسلّم به مدينه هجرت نمود ودر قبا نزول اجلال فرمود ، من در باغي از باغهاى آن يهودي كار مىكردم ناگاه پسر عمّ آن يهودي به باغ در آمد وگفت : خدا بكشد بنى قيله يعنى أنصار كه جمع شده‌اند در قبا بر سر يك مردى كه از مكة آمده است وگمان مىكنند كه أو پيغمبر است . پس بخدا سوگند كه چون نام أو را شنيدم لرزه بر من افتاد به مرتبه‌اى كه نزديك بود بر روى آقاى خود بيفتم ، پس گفتم : چه خبر است واين مرد كيست كه آمده است ؟ پس مولاي من دست خود را بلند كرد وبر ميان سينهء من زد وگفت :\r\nتو را با اينها چه‌كار است ؟ مشغول كار خود باش .\r\nچون شب شد قدرى از طعام برگرفتم ورفتم بسوى قبا به خدمت رسول خدا صلّى اللّه عليه وآله وسلّم وگفتم كه : شنيده‌ام تو مرد شايسته‌اى ونزد تو أصحابي چند هستند وچيزى از تصدق نزد من بود براي تو آورده‌ام پس از آن تناول كن ، پس حضرت أصحاب خود را فرمود كه بخوريد وخود تناول نفرمود ، من در خاطر خود گفتم كه : اين يك صفت است از صفاتى كه راهب مرا به آن خبر داده بود ؛ پس برگشتم وحضرت رسول صلّى اللّه عليه وآله وسلّم داخل مدينه شد ، پس باز چيزى جمع كردم وبه خدمت حضرت آوردم وعرض كردم كه : چون ديدم تصدق را تناول نمىنمائى اين طعام را بر سبيل هديه وكرامت براي تو آورده‌ام وصدقه نيست ، پس حضرت رسول صلّى اللّه عليه وآله وسلّم تناول فرمود وأصحاب حضرت نيز تناول كردند ، پس در خاطر خود گفتم : اين خصلت دوم است از آن خصلتها كه راهب بيان فرموده بود ؛ پس بار ديگر به خدمت حضرت آمدم در وقتي كه آن حضرت از پى جنازة مىرفت ودو جامهء كهنه پوشيده بود وأصحاب آن حضرت در خدمتش بودند ، پس برگرد آن حضرت گرديدم كه شايد مهر نبوت را ببينم در پشت آن حضرت ، چون به عقب سر آن حضرت رفتم به\r\n\r\n","description":"","footnote":"","page_name":" 1644 ","page_number":828},
  {"content":"\r\n\r\nفراست نبوت يافت كه من مىخواهم آن علامت را مشاهده نمايم ، پس رداى خود را از كتف مبارك خود دور كرد تا خاتم نبوت را ديدم در ميان دو كتف آن حضرت به نحوى كه آن راهب براي من وصف كرده بود ، پس بر روى آن خاتم افتادم ومىبوسيدم ومىگريستم پس فرمود : اى سلمان ! بگرد ونزد من آي ، پس گرديدم ودر خدمتش نشستم پس حضرت فرمود : قصهء خود را نقل كن تا صحابه بشنوند ؛ پس تمام قصهء خود را از أول تا آخر نقل كردم ، چون فارغ شدم از قصهء خود حضرت فرمود : اى سلمان ! خود را مكاتب گردان واز مولاي خود خود را بخر وآزاد شو .\r\nپس رفتم به نزد مولاي خود وخود را مكاتب گردانيدم كه سيصد درخت خرما براي أو بكارم وچهل اوقيه نقره به أو بدهم ، پس أعانت كردند مرا أصحاب رسول خدا صلّى اللّه عليه وآله وسلّم به نهالهاى خرما ، بعضي سى نهال وبعضي بيست نهال دادند ، هر كسى به قدر حال خود تا سيصد نهال تمام شد ، وحضرت رسول صلّى اللّه عليه وآله وسلّم فرمود كه : من به دست خود مىكارم ، پس در آن موضعي كه مقرر شده بود كه باغ احداث نمايم من گودالهاى درختان را كندم وبه خدمت حضرت آمدم وگفتم كه : فارغ شدم از آنها ، پس حضرت بيرون آمد تا به آن موضع رسيد ، پس ما نهالها را مىبرديم به خدمت حضرت وآن حضرت به موضعشان مىگذاشت وما خاك بر آن مىريختيم وپر مىكرديم تا آنكه همه تمام شد ، پس سوگند مىخورم بحقّ آن خداوندى كه أو را به راستى فرستاده است كه يكى از آن نهالها خطا نكرد وهمه سبز شد وبر من باقي ماند آن زرها ، پس مردى از براي آن حضرت آورد از بعضي از معادن « 1 » مقدار بيضه از طلا ، پس حضرت فرمود : كجاست آن فارسي كه خود را مكاتب گردانيده ؟\r\nچون من به خدمت آن حضرت آمدم فرمود : اين طلا را بگير وآنچه بر توست بده ، گفتم : يا رسول اللّه ! اين كي وفا مىكند به آنچه بر من است ؟ حضرت فرمود : حق تعالى بركت خواهد داد در اين مال تا آنكه هر چه بر تو لازم است ادا كنى .\r\nپس سوگند ياد مىكنم بآن خداوندى كه جان سلمان در قبضهء قدرت اوست كه از آن\r\n\r\n\r\n","description":"","footnote":"\r\n( 1 ) . در بحار الأنوار 22 / 365 « مغازى » ذكر شده است .\r\n","page_name":" 1645 ","page_number":829},
  {"content":"\r\n\r\nطلا موازى چهل اوقيه ادا كردم واز حق يهودي فارغ شدم وآزاد شدم ، وبه سبب بندگى از من فوت شد جنگ بدر وأحد ونتوانستم در آنها حاضر شد ودر جنگ خندق حاضر شدم ودر ساير غزوات در خدمت آن حضرت حاضر بودم « 1 » .\r\nوبه روايت ديگر از سلمان چنين روايت شد كه : چون وقت وفات راهب عموريه شد گفت : برو به زمين شام كه در آنجا دو بيشه هست ودر سالى يك مردى از يك بيشه بيرون مىآيد ودر بيشهء ديگر داخل مىشود ، ودر آن وقت بيماران وصاحبان دردهاى مزمن بر سر راه أو جمع مىشوند وبه دعاى أو شفا مىيابند پس أو را درياب در آن وقت واز أو سؤال كن از دين حنيفة كه ملت إبراهيم است كه از من سؤال مىنمائى ؛ پس به آن بيشه رفتم ويك سال انتظار كشيدم تا آنكه در شب مقرر بيرون آمد از يكى از بيشه‌ها وخواست كه داخل بيشهء ديگر شود ، چون داخل آن بيشه شد وهمين دوشهاى آن پيدا بود من به أو چسبيدم وگفتم : خدا تو را رحمت كند از تو طلب مىكنم ملت حنيفة را كه دين حضرت إبراهيم است ، گفت : از چيزى سؤال مىكنى كه مردم از أو سؤال نمىكنند در اين روزگار بدرستى كه نزديك شده است كه ظاهر شود پيغمبرى نزد خانهء كعبه در حرم مكة وأو مبعوث خواهد شد به اين ديني كه سؤال مىنمائى پس اگر أو را دريابى چنان است كه عيسى را دريافته باشى « 2 » .\r\nوبه سند ديگر در كتاب خرايج وجرايح روايت كرده است كه : چون حضرت رسول صلّى اللّه عليه وآله وسلّم در قبا نزول فرمود وفرمود كه : داخل مدينه نمىشوم تا على به من ملحق گردد ، وسلمان بسيار سؤال مىنمود از أحوال حضرت رسول صلّى اللّه عليه وآله وسلّم وأو را يكى از يهودان مدينه خريده بود ودر نخلستان أو خدمت مىكرد ، پس چون سلمان مطلع شد كه حضرت در قبا فرود آمده طبقى از خرما برگرفت وبه خدمت حضرت آورد وگفت : شنيده‌ام شما جماعتى غريبانيد وبه اين موضع فرود آمده‌ايد اين طبق خرما را از صدقهء خود از براي\r\n\r\n\r\n","description":"","footnote":"\r\n( 1 ) . قصص الأنبياء راوندى 298 - 302 . ونيز رجوع شود به طبقات ابن سعد 4 / 56 وأسد الغابة 2 / 511 .\r\n( 2 ) . قصص الأنبياء راوندى 302 - 304 .\r\n","page_name":" 1646 ","page_number":830},
  {"content":"\r\n\r\nشما آوردم پس بخوريد ، حضرت رسول صلّى اللّه عليه وآله وسلّم أصحاب خود را فرمود كه نام خدا را ببريد وبخوريد وخود هيچ تناول نفرمود ، سلمان ايستاده بود ونظر مىكرد پس طبق را برگرفت وبرگشت وبه زبان فارسي گفت : اين يكى ، پس طبق را پر كرد از خرما وبازآورد به خدمت حضرت وگفت : ديدم كه تو از خرماى صدقه نخوردى اين خرماى هديه است از براي تو آورده‌ام ، پس حضرت دست دراز كرد وتناول نمود وفرمود به أصحاب خود كه :\r\nبخوريد به نام خدا ، پس سلمان طبق را برداشت وگفت : اين دو تا ، پس برگرديد وبه پشت سر حضرت رفت ومهر نبوت را مشاهده نمود وبه حضرت عرض كرد كه : من غلام مرد يهودىام چه مىفرمائى مرا ؟\r\nحضرت فرمود : برو وبا أو مكاتبه كن بر يك مالي كه به أو بدهيم وتو را آزاد كنيم .\r\nپس سلمان به نزد يهودي رفت وگفت : من مسلمان شدم ومتابعت دين آن پيغمبر كردم كه به اين شهر آمده است وبعد از اين از من منتفع نخواهى شد مرا مكاتب گردان به يك مالي كه بدهم وآزاد شوم .\r\nيهودي گفت كه : تو را مكاتب مىكنم بر پانصد درخت خرما كه براي من غرس نمائى وخدمت كنى آنها را تا به بار آيند پس آنها را تسليم من نمائى ، وبر چهل اوقيه طلاى نيكو كه هر اوقيه چهل مثقال است .\r\nپس سلمان برگشت وحضرت را خبر داد به گفتهء يهودي ، حضرت فرمود : برو وبا أو مكاتبه كن بر آنچه گفته است ؛ پس سلمان رفت وبا يهودي خود را مكاتب گردانيد به نحوى كه گفته بود ويهودي را گمان اين بود كه نخواهد شد اينها مگر بعد از چندين سال .\r\nپس سلمان نامهء مكاتبه را آورد به خدمت آن حضرت ، حضرت فرمود كه : برو وپانصد هستهء خرما براي من بياور ، چون دانه‌هاى خرما را حاضر كردم فرمود : آنها را به حضرت أمير المؤمنين عليه السّلام بده ، وفرمود به سلمان كه : ببر ما را بسوى زمينى كه مىخواهد اينها را در آنجا كشته شود . پس حضرت رسول صلّى اللّه عليه وآله وسلّم با حضرت أمير المؤمنين عليه السّلام وسلمان رفتند بسوى آن زمين ، پس حضرت رسول صلّى اللّه عليه وآله وسلّم زمين را به انگشت مبارك خود سوراخ مىكرد ومىفرمود به حضرت أمير المؤمنين عليه السّلام كه : هستهء خرما را در سوراخ\r\n\r\n","description":"","footnote":"","page_name":" 1647 ","page_number":831},
  {"content":"\r\n\r\nبيفكن ، پس مىريخت خاك را بر آن هسته وانگشتان مبارك خود را مىگشود وآب از ميان انگشتانش جارى مىشد وبه آن موضع مىريخت ، پس به موضع ديگر مىرفت وباز چنين مىكرد ، چون از دوم فارغ مىشد أول روييده بود وسبز شده بود ، پس به موضع سوم مىرفت وچون از سوم فارغ مىشد أول درختى شده وبه بار آمده بود ودوم روئيده بود وسبز شده بود ، چون به موضع چهارم مىرفت وفارغ مىشد أول ودوم به بار آمده بودند وسوم سبز شده بود ، وهمچنين مىكرد تا فارغ شد از كشتن پانصد دانهء خرما وهمه به بار آمدند .\r\nچون يهودي اين حال غريب را مشاهده كرد گفت : قريش راست مىگفتند كه محمد ساحر است . وگفت : من درختان خرما را قبض كردم طلا را بياور . پس حضرت دست دراز كرد وسنگى از پيش روى خود برداشت وبه اعجاز آن حضرت طلائى شد كه از آن نيكوتر نتواند بود ، پس يهودي گفت : هرگز طلائى مثل اين نديده‌ام وچنين تقدير مىكرد كه آن طلا مقدار ده اوقيه باشد ، پس دو پلهء ترازو گذاشت با ده اوقيه وطلا زيادتى كرد ، وهمچنين سنگ را زيادة مىكرد تا مساوى چهل اوقيه شد نه زياد ونه كم .\r\nسلمان گفت : پس با حضرت رسول صلّى اللّه عليه وآله وسلّم آزاد برگشتم وملازمت آن حضرت اختيار نمودم « 1 » .\r\nوشيخ كشى از حضرت صادق عليه السّلام روايت كرده است « ميثب » كه يكى از باغهاى وقف حضرت فاطمه صلوات اللّه عليها بود همين باغي است كه حضرت رسول صلّى اللّه عليه وآله وسلّم از براي مكاتبهء سلمان غرس نمود وخدا آن را از يهود به حضرت رسول صلّى اللّه عليه وآله وسلّم برگردانيد وحضرت آن را به حضرت فاطمه داد وحضرت فاطمه وقف نمود « 2 » .\r\nوابن شهرآشوب روايت كرده است كه : حضرت رسول صلّى اللّه عليه وآله وسلّم عهدي وفرماني نوشت از براي قبيلهء سلمان كه در كازرون بودند به اين مضمون كه : اين نامه‌اى است از محمد بن\r\n\r\n\r\n","description":"","footnote":"\r\n( 1 ) . خرايج 1 / 150 - 152 .\r\n( 2 ) . رجوع شود به رجال كشى 1 / 70 وكافى 7 / 47 .\r\n","page_name":" 1648 ","page_number":832},
  {"content":"\r\n\r\nعبد اللّه رسول خدا در هنگامى كه سؤال كرد از أو سلمان كه سفارشى بنويسد از براي برادرش مهاد بن فروخ بن مهيار وساير أقارب وأهل بيت أو وفرزندان أو بعد از أو هر چند نسل آورند ، هر كه از ايشان مسلمان گردد وبماند بر دين خود ، سلام بر شما باد وحمد مىكنم خدا را بسوى شما بدرستى كه حق تعالى مرا امر كرده است كه بگويم : « لا اله الّا اللّه وحده لا شريك له » ، مىگويم آن را وامر مىكنم مردم را كه بگويند وامر وفرمان همه از خداست . پس خداوند است كه خلق كرده است ايشان را ومىميراند ايشان را وباز زنده مىگرداند ايشان را وبازگشت همه بسوى اوست .\r\nپس در آن نامه از احترام سلمان بسيار نوشت واز جملهء آنها اين بود : بتحقيق كه برداشتم از ايشان تراشيدن موى پيشانى را وجزيه دادن را وخمس وعشر از أموال ايشان گرفتن را وساير خرجها وتكاليف را ، پس اگر از شما چيزى سؤال كنند به ايشان عطا كنيد ، واگر استغاثه كنند بسوى شما به فرياد ايشان برسيد ، واگر أمان طلب نمايند از شما ايشان را أمان بدهيد ، واگر بدى كنند بيامرزيد ايشان را ، واگر بدى نسبت به ايشان كنند مانع شويد ، واز بيت المال مسلمانان هر سال دويست حله به ايشان بدهيد يا صد اوقيه نقره « 1 » زيرا كه سلمان از جانب رسول خدا صلّى اللّه عليه وآله وسلّم مستحق اين كرامتها گرديده . پس در آخر نامه دعا كرد از براي كسى كه عمل به اين نامه نمايد ونفرين كرد كسى را كه آزار واذيت به ايشان برساند ؛ ونامه را أمير المؤمنين علي بن أبي طالب عليه السّلام نوشت .\r\nابن شهرآشوب رحمة اللّه گفته است كه : اين نامه تا امروز در دست أولاد وخويشان سلمان هست ومردم موافق فرمان حضرت با ايشان عمل مىنمايند ؛ واين از جمله معجزات آن حضرت است زيرا اگر آن حضرت علم نمىداشت كه دين أو جميع زمين را خواهد گرفت چنين فرماني نمىنوشت براي مملكتي كه در تصرف أو نبود « 2 » .\r\nودر رجال كشى وغير آن از حضرت صادق عليه السّلام روايت كرده‌اند كه : سلمان علم أول\r\n\r\n\r\n","description":"","footnote":"\r\n( 1 ) . در مصدر « واز اوقيه صد تا » ذكر شده است .\r\n( 2 ) . مناقب ابن شهرآشوب 1 / 151 - 152 .\r\n","page_name":" 1649 ","page_number":833},
  {"content":"\r\n\r\nوعلم آخر را دريافت وأو دريائى بود از علم كه آخر نمىشد علم أو ، وأو از ما أهل بيت است ، وعلم أو به مرتبه‌اى رسيده بود كه روزى گذشت به مردى كه در ميان گروهى ايستاده بود پس به أو خطاب كرد : اى بندهء خدا ! توبه كن بسوى خداوند عالميان از آنچه ديشب در خانهء خود كردى . پس سلمان گذشت وآن گروه به آن مرد گفتند : سلمان نسبت به تو داد وتو آن را از خود دفع نكردى ؟ گفت : مرا خبر داد به امرى كه بغير از حق تعالى ومن ديگرى مطلع نبود « 1 » .\r\nوبه سند ديگر روايت كرده است : آن مرد أبو بكر بن أبي قحافه بود « 2 » .\r\nوبه سند معتبر ديگر از حضرت امام محمد باقر عليه السّلام روايت كرده است آن حضرت از فضيل بن يسار پرسيد : مىدانى چه معنى دارد آنكه سلمان علم أول وعلم آخر را دانست ؟\r\nفضيل گفت : يعنى دانست علم بني إسرائيل را وعلم حضرت رسول صلّى اللّه عليه وآله وسلّم را .\r\nحضرت فرمود : نه چنين است بلكه مراد آن است كه علم پيغمبر صلّى اللّه عليه وآله وسلّم وعلم حضرت أمير المؤمنين عليه السّلام وغرايب امر پيغمبر صلّى اللّه عليه وآله وسلّم وغرايب امر أمير المؤمنين عليه السّلام را دانست « 3 » .\r\nوأيضا شيخ كشى وشيخ مفيد به سندهاى معتبر از حضرت امام محمد باقر عليه السّلام روايت كرده‌اند : روزى أبو ذر به خانهء سلمان در آمد وقزقان سلمان دربار بود ، پس در اثناى آنكه با يكديگر سخن مىگفتند قزقان سرنگون شد بر روى زمين وهيچ از مرق وچربى آن بر زمين نريخت ، پس أبو ذر تعجب بسيارى كرد از آن ، وسلمان باز قزقان را برگردانيد وبر حال خود گذاشت ومشغول سخن شدند ، پس باز قزقان سرنگون شد وهيچ از مرق وچربى آن بر زمين نريخت ، پس تعجب أبو ذر زيادة شد واز خانهء سلمان دهشت زده بيرون آمد ودر غرايب آن حال تفكر مىنمود ناگاه حضرت أمير المؤمنين عليه السّلام را بر در خانهء سلمان ديد ، چون نظر حضرت أمير بر أبو ذر افتاد گفت : اى أبو ذر ! چه چيز باعث شد تو را كه از نزد سلمان بيرون آمدى وچه چيز است سبب دهشت تو گرديده است ؟\r\n\r\n\r\n","description":"","footnote":"\r\n( 1 ) . رجال كشى 1 / 52 ؛ اختصاص 11 .\r\n( 2 ) . رجال كشى 1 / 52 .\r\n( 3 ) . رجال كشى 1 / 64 .\r\n","page_name":" 1650 ","page_number":834},
  {"content":"\r\n\r\nأبو ذر گفت : يا أمير المؤمنين ! سلمان را ديدم كه چنين كارى كرد ، به اين سبب متعجب ومتحير گرديدم .\r\nحضرت فرمود : اى أبو ذر ! اگر سلمان تو را خبر دهد به آنچه مىداند هرآينه خواهى گفت كه : خدا رحمت كند كشندهء سلمان را ، اى أبو ذر ! بدرستى كه سلمان درگاه خداست در زمين ، هر كه أو را بشناسد مؤمن است وهر كه أو را انكار نمايد كافر است ، وبدرستى كه سلمان از ما أهل بيت است « 1 » .\r\nوبه روايت شيخ مفيد : چون حضرت به نزد سلمان آمد فرمود : اى سلمان ! مدارا كن با مصاحب خود ونزد أو ظاهر مساز چيزى را كه أو تاب نياورد « 2 » .\r\nكلينى وكشى وشيخ طوسي به سند معتبر از حضرت امام محمد باقر عليه السّلام روايت كرده‌اند : روزى سلمان در مسجد رسول خدا صلّى اللّه عليه وآله وسلّم با جماعتى از قريش نشسته بود پس ايشان شروع كردند در ذكر حسبهاى خود ونسبهاى خود را بالا بردند تا آنكه نوبت به سلمان رسيد ، پس عمر بن الخطاب به أو گفت : خبر ده مرا اى سلمان كه تو كيستى وپدر تو كيست وأصل تو چيست ؟\r\nسلمان گفت : منم سلمان پسر بندهء خدا ، من گمراه بودم پس حق تعالى مرا هدايت كرد به بركت محمد ، ومن پريشان بودم پس خدا مرا غنى گردانيد به محمد ، ومن بنده بودم پس خدا آزاد گردانيد مرا به بركت محمد ، اين است نسب من واين است حسب من .\r\nپس در اين سخن بودند كه حضرت رسول صلّى اللّه عليه وآله وسلّم بيرون آمد پس سلمان گفت : يا رسول اللّه ! چه كشيدم من از اين جماعت ! با ايشان نشستم پس شروع كردند به ذكر نسبهاى خود وفخر كردند به پدران خود تا آنكه به من رسيدند پس عمر از من چنين سؤال كرد ، حضرت فرمود : تو چه جواب گفتى ؟ سلمان جواب خود را نقل كرد ، پس حضرت رسول صلّى اللّه عليه وآله وسلّم فرمود : اى گروه قريش ! بدرستى كه حسب مرد دين اوست ومردى أو خلق\r\n\r\n\r\n","description":"","footnote":"\r\n( 1 ) . رجال كشى 1 / 59 ؛ اختصاص 12 ودر آن قسمتى از روايت ذكر شده است .\r\n( 2 ) . اختصاص 12 .\r\n","page_name":" 1651 ","page_number":835},
  {"content":"\r\n\r\nاوست وأصل آدمي عقل اوست ، حق تعالى مىفرمايد  إِنَّا خَلَقْناكُمْ مِنْ ذَكَرٍ وَأُنْثى وَجَعَلْناكُمْ شُعُوباً وَقَبائِلَ لِتَعارَفُوا إِنَّ أَكْرَمَكُمْ عِنْدَ اللَّهِ أَتْقاكُمْ  « 1 » يعنى : « بدرستى كه ما آفريديم شما را از مردى وزنى وگردانيديم شما را شعبها وقبيله‌ها براي آنكه بشناسيد يكديگر را ، بدرستى كه گرامىترين شما نزد خدا پرهيزكارترين شماست » ، پس حضرت رسول صلّى اللّه عليه وآله وسلّم فرمود : نيست هيچ‌يك از اين جماعت را بر تو فضيلتى مگر به پرهيزكارى از معاصي خداوند عالميان ، واگر تو پرهيزكارتر ايشان باشى از ايشان افضلى « 2 » .\r\nوأيضا كشى روايت كرده است كه : هرگاه سلمان مىديد شترى را كه آن را « عسكر » مىگفتند - وعايشه در روز جمل بر آن سوار شد - تازيانه‌اى بر آن مىزد ، پس به سلمان مىگفتند كه : اى أبو عبد اللّه ! چه مىخواهى از اين بهيمه ؟ پس سلمان مىگفت : اين بهيمه نيست وليكن اين عسكر پسر كنعان جنى است به اين صورت شده است كه مردم را گمراه كند . پس به اعرابى صاحب شتر گفت : شتر تو اينجا روا نيست وليكن ببر آن را به سر حد « حواب » كه اگر به آنجا ببرى به هر قيمت كه خواهى از تو مىخرند « 3 » .\r\nپس از امام محمد باقر عليه السّلام روايت كرده است كه : لشكر عايشه عسكر را براي أو به هفتصد درهم خريدند در وقتي كه به جنگ حضرت أمير المؤمنين عليه السّلام مىرفتند « 4 » .\r\nمؤلف گويد : اين از جملهء كرامات حضرت سلمان است كه سألها پيش از واقعهء جمل خبر به آن داده بود وشتر عايشه را تعيين نمود .\r\nوأيضا كشى به سند معتبر از حضرت صادق عليه السّلام روايت كرده است كه : سلمان زنى خواست از قبيلهء كنده ، چون داخل خانهء أو شد ديد كه كنيزكى دارد وپرده‌اى از عبا بر در خانه‌اش آويخته است ، پس سلمان گفت : در خانهء شما مگر بيمارى هست كه پرده بر در آويخته‌ايد ؟ يا خانهء كعبه را به اينجا آورده‌ايد كه جامه بر آن پوشانيده‌ايد ؟ گفتند : آن زن\r\n\r\n\r\n","description":"","footnote":"\r\n( 1 ) . سورهء حجرات : 13 .\r\n( 2 ) . كافى 8 / 181 ؛ رجال كشى 1 / 59 ؛ امالى شيخ طوسي 147 .\r\n( 3 ) . رجال كشى 1 / 58 .\r\n( 4 ) . رجوع شود به رجال كشى 1 / 58 .\r\n","page_name":" 1652 ","page_number":836},
  {"content":"\r\n\r\nاز براي ستر بر خود اين پرده را آويخته است ؛ سلمان گفت : اين كنيز چيست ؟ گفتند : اين زن مالي داشت خواست كنيزكى بگيرد كه أو را خدمت كند ؛ سلمان گفت : شنيدم از رسول خدا صلّى اللّه عليه وآله وسلّم كه هر مردى كه نزد أو كنيزكى بوده باشد وبا أو نزديكى نكند وأو را به شوهر ندهد وآن كنيز زنا بكند پس مثل گناه آن كنيز بر آن مرد باشد ، وهر كه قرضى بدهد چنان باشد كه نصف آن مال را تصدق كرده باشد ، وچون مرتبهء ديگر قرض دهد چنان باشد كه كل مال را تصدق كرده باشد ، وادا كردن حق به صاحبش آن است كه حقّ أو را بر دارد وبه خانهء أو يا به محل متاع أو برساند وبه صاحب حق بگويد كه : حقّ خود را بگير « 1 » .\r\nوباز كشى به سند معتبر روايت كرده است كه : روزى نزد حضرت امام محمد باقر عليه السّلام نام بردند سلمان فارسي را ، حضرت فرمود : أو سلمان محمدي است بدرستى كه سلمان از ماست أهل بيت ، سلمان به مردم گفت : گريختيد از قرآن بسوى أحاديث زيرا كه قرآن را كتاب رفيعى يافتيد ودر آنجا شما را حساب مىنمايند بر نقير وقطمير وفتيل - يعنى هر امر خردى وريزى - وبر قدر دانهء خردلى پس تنگى كرد بر شما احكام قرآن پس گريختيد بسوى احاديثى كه كار را بر شما گشاده وآسان كرده است « 2 » .\r\nوشيخ مفيد وكشى به سندهاى صحيح وموثق از حضرت صادق عليه السّلام روايت كرده است : روزى حضرت سلمان در كوفه در بازار حدادان عبور نمود پس در آنجا جوانى را ديد كه بيهوش شده بود ومردم برگرد أو جمع شده بودند ، پس به سلمان گفتند : اى أبو عبد اللّه ! اين جوان را صرع گرفته است بيا ودر گوش أو دعائي بخوان شايد به هوش بازآيد ، چون سلمان به نزديك أو رفت جوان به هوش آمد وگفت : اى أبو عبد اللّه ! مرا آن مرض نيست كه ايشان گمان بردند وليكن چون به اين حدادان گذشتم وگرزهاى ايشان را ديدم كه بر آهن مىكوبيدند به خاطرم آمد آنچه حق تعالى در قرآن مىفرمايد  وَلَهُمْ مَقامِعُ مِنْ حَدِيدٍ  « 3 » يعنى : « از براي ايشان گرزها از آهن هست » پس از ترس عذاب\r\n\r\n\r\n","description":"","footnote":"\r\n( 1 ) . رجال كشى 1 / 68 .\r\n( 2 ) . رجال كشى 1 / 71 .\r\n( 3 ) . سورهء حج : 21 .\r\n","page_name":" 1653 ","page_number":837},
  {"content":"\r\n\r\nالهى عقلم بر طرف شد ومدهوش شدم ؛ پس سلمان أو را برادر خود گرفت ودر دل سلمان حلاوت محبت أو در آمد از براي خدا ، وپيوسته با أو مىبود وشرايط اخوّت را رعايت مىنمود تا آنكه آن جوان بيمار شد ، سلمان به عيادت أو رفت وبر بالين أو نشست وديد كه أو در حال جان كندن است گفت : اى ملك موت ! مدارا كن به برادر من ، ملك موت گفت :\r\nاى أبو عبد اللّه ! من با هر مؤمن مدارا مىكنم وبا ايشان مهربانم « 1 » .\r\nوأيضا كشى به سند معتبر از مسيب بن نجبه روايت كرده است كه : چون سلمان فارسي به امارت مداين آمد ما به استقبال أو بيرون رفتيم پس با أو مىآمديم ، چون به كربلا رسيديم سلمان پرسيد : اين زمين چه نام دارد ؟ گفتيم : اين را كربلا مىگويند ، گفت : اين موضع كشته شدن برادران من است ، اين محل فرود آمدن بارهاى ايشان است ، واين محل خوابيدن شتران ايشان است ، واين موضع ريختن خونهاى ايشان است ، كشته شده است در اين زمين بهترين پيشينيان وكشته خواهد شد در اين زمين بهترين پسينيان ؛ پس با أو آمديم تا به « حرورا » رسيديم كه محل اجتماع خوارج نهروان بود پرسيد كه : اين موضع چه نام دارد ؟ گفتيم : حرورا نام دارد ، گفت : در اينجا خروج كرده‌اند بدترين پيشينيان وخروج خواهند كرد بعد از اين بدترين پسينيان ؛ چون به كوفه رسيد گفت : اين است كوفه ؟ گفتيم : بلى ، گفت : قبهء اسلام است « 2 » .\r\nمؤلف گويد كه : شيخ كشى خطبهء طولانى از حضرت سلمان روايت كرده است « 3 » كه در آنجا بيان حق أهل بيت رسالت وشقاوت ستمكاران اين امّت وغاصبان خلافت نموده است وخبر داده است از أكثر وقايع وظلمهائى كه بر أهل بيت رسالت واقع شده است واز خروج بنى اميّه وفتنه‌هاى ايشان وخروج بنى عباس وأكثر وقايع گذشته وبسيارى از وقايعى كه بعد از اين واقع خواهد شد از كشته شدن نفس زكيه وخروج حضرت قائم عليه السّلام وفرورفتن لشكر سفيانى در بيدا وغير آنها از وقايعى كه در أحاديث معتبره واقع شده است ،\r\n\r\n\r\n","description":"","footnote":"\r\n( 1 ) . امالى شيخ مفيد 136 ؛ رجال كشى 1 / 72 .\r\n( 2 ) . رجال كشى 1 / 73 - 75 .\r\n( 3 ) . رجال كشى 1 / 75 - 98 .\r\n","page_name":" 1654 ","page_number":838},
  {"content":"\r\n\r\nوشايد كه بعد از اين در كتاب غيبت مذكور شود ان شاء اللّه تعالى .\r\nودر تفسير حضرت امام حسن عسكرى عليه السّلام مذكور است كه : سلمان روزى بر جماعتى از يهود گذشت پس از أو سؤال كردند كه نزد ايشان بنشيند ونقل كند از براي ايشان آنچه شنيده است از رسول خدا صلّى اللّه عليه وآله وسلّم در آن روز .\r\nپس به نزد ايشان نشست از نهايت حرصي كه بر اسلام ايشان داشت وگفت : شنيدم از رسول خدا صلّى اللّه عليه وآله وسلّم كه خداوند عالميان مىفرمايد كه : اى بندگان من ! آيا چنين نيست كه جمعى را كه بسوى شما حاجتهاى بزرگ باشد وشما آن حاجتها را برنمىآوريد مگر آنكه شفيع گردانند نزد شما محبوبترين خلق را بسوى شما ، پس چون ايشان را شفيع گردانند از براي كرامت آنها نزد شما حاجتهاى ايشان را برمىآوريد ، پس بدانيد گرامىترين خلق نزد من ونيكوتر وفاضل‌ترين ايشان نزد من محمد است وبرادر أو على وآنان كه بعد از اويند از أئمة عليهم السّلام كه وسيله‌هاى خلايقند بسوى من ، پس هر كه را حاجتي رو دهد كه از من طلب نفع آن نمايد يا بلائي عارض شود كه از من دفع آن را خواهد پس بخواند مرا بحقّ محمد وآل أو كه نيكوترين خلقند وپاكان وپاكيزگانند از نقايص وگناهان تا برآورم من حاجت أو را نيكوتر از آنچه برمىآورد آن كسى كه شفيع مىگردانيد بسوى أو عزيزترين خلق را نزد أو .\r\nپس آن يهودان گفتند به سلمان از روى استهزا وسخريه : چرا تو از خدا سؤال نمىكنى به شفاعت ايشان ومتوسل نمىشوى بسوى خدا بحقّ ايشان كه تو را بىنيازترين أهل مدينه گرداند ؟\r\nپس سلمان گفت : خدا را خواندم به سبب ايشان وسؤال كردم از خدا به شفاعت ايشان چيزى را كه جليل‌تر وبزرگتر ونافع‌تر است از جميع ملك دنيا ، سؤال كردم بحقّ ايشان كه مرا عطا فرمايد زبانى كه براي بيان بزرگوارى وثناى أو يادكننده باشد ودلى عطا كند كه شكر كنندهء نعمتهاى أو باشد وبر مصيبتهاى عظيم صبركننده باشد ، وحق تعالى أجابت من نمود در آنچه طلب كردم وآن بهتر است از پادشاهى تمام دنيا وآنچه در دنيا هست از نعمتها صد هزار هزار مرتبه .\r\n\r\n","description":"","footnote":"","page_name":" 1655 ","page_number":839},
  {"content":"\r\n\r\nپس ايشان استهزا كردند به سلمان وگفتند : اى سلمان ! دعوى كردى مرتبهء عظيم شريفى را كه ما محتاجيم كه امتحان كنيم در آن دعوى راست ودروغ تو را ، أول امتحان ما آن است كه برمىخيزيم وتازيانه‌هاى خود را بر تو مىزنيم پس از پروردگار خود سؤال كن كه دست ما را از تو بازدارد .\r\nسلمان گفت : خداوندا ! مرا بر بلا صبركننده گردان ؛ وسلمان مكرر اين دعا مىكرد وايشان أو را به تازيانه‌هاى خود مىزدند تا آنكه وامانده شدند وملال بهم رسانيدند وسلمان بغير آن دعا سخنى نمىگفت .\r\nچون وامانده شدند ايشان گفتند كه : ما گمان نداشتيم كه روحي در بدني بماند با چنين عذاب شديدي كه ما بر تو وارد ساختيم ، چرا از پروردگار خود سؤال نكردى كه ما را از ضرر تو بازدارد ؟\r\nسلمان گفت : زيرا كه اين سؤال خلاف صبر است بلكه تسليم كردم وراضى شدم به مهلتى كه حق تعالى شما را داده است وسؤال كردم از أو كه مرا شكيبائى دهد بر اين بلا .\r\nچون ساعتي استراحت كردند باز برخاستند وگفتند : در اين مرتبه آن قدر بر تو تازيانه خواهيم زد كه جان تو از بدنت مفارقت كند يا كافر شوى به محمد .\r\nگفت : هرگز چنين نخواهم كرد كه كافر شوم به محمد ، بدرستى كه حق تعالى فرستاده است بر رسول خودش  الَّذِينَ يُؤْمِنُونَ بِالْغَيْبِ  « 1 » يعنى : « ايمان مىآورند در غايبانه » وبدرستى كه صبر كردن من بر مكروهات شما براي آنكه داخل شوم در زمرهء آن جماعتى كه حق تعالى در اين آية مدح ايشان كرده بر من سهل وآسان است .\r\nپس باز شروع كردند وزدند أو را به تازيانه‌هاى خود تا آنكه مانده شدند ، بازنشستند وگفتند : اى سلمان ! اگر تو را قدرى نزد حق تعالى مىبود به سبب ايمانى كه به محمد آورده‌اى هرآينه دعاى تو را مستجاب مىگردانيد وبازمىداشت ما را از تو .\r\nسلمان فرمود : چه بسيار جاهليد شما ! چگونه مستجاب كرده باشد دعاى مرا هرگاه\r\n\r\n\r\n","description":"","footnote":"\r\n( 1 ) . سورهء بقره : 3 .\r\n","page_name":" 1656 ","page_number":840},
  {"content":"\r\n\r\nبكند نسبت به من خلاف آن چيزى را كه از أو طلب كرده‌ام زيرا كه من از أو صبر طلبيدم پس دعاى مرا مستجاب گردانيد ومرا صبر كرامت فرمود ، واز أو نطلبيدم كه شما را از من بازدارد تا آنكه به بازنداشتن شما خلاف دعاى مرا بعمل آورده باشد چنانكه شما گمان مىكنيد .\r\nپس باز مرتبهء سوم برخاستند وتازيانه‌ها كشيدند وبر أو مىزدند وسلمان زيادة بر اين نمىگفت كه : خداوندا ! مرا صبر ده بر بلاهائى كه به من مىرسد در محبت برگزيده ودوست تو محمد صلّى اللّه عليه وآله وسلّم .\r\nپس آن كافران گفتند : اى سلمان ! واي بر تو ، آيا محمد تو را رخصت نداده است كه از براي تقيه از دشمنان خود بگوئى كفرى را كه خلاف آن چيزى است كه در خاطر توست واعتقاد به آن دارى ؟ پس چرا نمىگوئى آنچه را جبر مىكنيم تو را به آن از براي تقيه ؟\r\nسلمان گفت : خدا مرا رخصت داده است كه در اين امر تقيه كنم وبر من واجب نگردانيده است بلكه جايز ساخته است از براي من كه بگويم آنچه شما مرا به آن جبر مىنمائيد وصبر كنم بر آزارها ومكروهات شما واين را بهتر گردانيده از آنكه از روى تقيه آنچه گوئيد بگويم ومن غير اين را اختيار نخواهم كرد .\r\nپس بار ديگر برخاستند وتازيانهء بسيار بر أو زدند بحدى كه خون از بدن أو روان شد واز روى سخريه واستهزا به أو گفتند : از خدا سؤال نمىكنى كه ما را از ضرر تو بازدارد وآنچه ما از تو طلب مىكنيم نمىگوئى كه ما دست از تو بازداريم ؟ پس نفرين كن بر ما كه خدا ما را هلاك كند اگر از جملهء راستگويانى در دعوائى كه مىكنى كه خداوند عالميان رد نمىكند دعاى تو را اگر سؤال كنى بحقّ محمد وآل طيبين أو .\r\nپس سلمان گفت كه : من كراهت دارم از آنكه خدا را بخوانم براي هلاك شما از ترس آنكه مبادا در ميان شما كسى باشد كه حق تعالى داند كه أو بعد از اين ايمان خواهد آورد پس از خدا سؤال كرده باشم كه اسم أو را منقطع گرداند از ايمان .\r\nآن كافران معاند گفتند : هرگاه از اين مىترسى چنين دعا كن كه : خداوندا ! هلاك گردان هر كه را كه در علم تو هست كه أو باقي خواهد ماند بر تمرّد وكفران خود كه اگر\r\n\r\n","description":"","footnote":"","page_name":" 1657 ","page_number":841},
  {"content":"\r\n\r\nچنين كنى دعاى تو متضمن آن چيزى نخواهد بود كه از آن مىترسى .\r\nپس شكافته شد ديوار آن خانه كه آن قوم در آنجا بودند وسلمان مشاهده كرد حضرت رسول صلّى اللّه عليه وآله وسلّم را وحضرت فرمود : دعا كن بر ايشان به هلاك شدن زيرا كه در ميان ايشان كسى نيست كه ايمان بياورد وبه رشد وصلاح در آيد چنانكه حضرت نوح عليه السّلام نفرين كرد بر قوم خود در وقتي كه دانست از قوم أو ايمان نخواهد آورد احدى بغير از آنها كه ايمان آورده‌اند .\r\nپس سلمان گفت كه : چگونه مىخواهيد نفرين كنم بر شما به هلاك ؟\r\nگفتند : دعا كن كه خداوند عالميان منقلب گرداند تازيانهء هر كسى را به أفعى كه سر خود را برگرداند واستخوانهاى بدن صاحبش را بخايد .\r\nپس حضرت سلمان عليه السّلام چنين دعا كرد تا آنكه تازيانهء هر يك از ايشان أفعى شد كه دو سر داشت ، به يك سر سر صاحبش را گرفت وبه سر ديگر دست راستش را گرفت كه به آن تازيانه گرفته بود ، پس همهء استخوانهايش را در هم شكست وخاييد وفرو برد .\r\nپس حضرت رسول صلّى اللّه عليه وآله وسلّم در آن مجلسي كه نشسته بود فرمود : اى گروه مسلمانان ! بدرستى كه حق تعالى يارى كرد مصاحب شما سلمان را در اين ساعت بر بيست نفر منافقان ويهودان ومنقلب ساخت تازيانه‌هاى ايشان را به افعيها كه ايشان را كوبيدند وخاييدند واستخوانهاى ايشان را در هم شكستند وفرو بردند ايشان را ؛ پس برخيزيد كه نظر كنيم بسوى آن افعيها كه حق تعالى برانگيخت از براي نصرت سلمان .\r\nپس حضرت رسول صلّى اللّه عليه وآله وسلّم واصحابش برخاستند ومتوجه آن خانه شدند ، ودر آن وقت جمع شده بودند در آن خانه همسايگان أو از منافقان ويهودان در وقتي كه صداهاى آن كافران را شنيده بودند كه افعيها ايشان را مىدريدند ، وچون آن حال را مشاهده كرده بودند ترسيده بودند از آن افعيها ونفرت مىكردند از نزديكى آنها . پس چون حضرت رسول صلّى اللّه عليه وآله وسلّم تشريف آورد آن افعيها از خانه بيرون آمدند در شارع مدينه وآن شارع بسيار تنگ بود وحق تعالى آن شارع را گشاده گردانيد وده برابر آنچه بود گشادگى داد ، پس آن افعيها به امر الهى ندا كردند حضرت رسول صلّى اللّه عليه وآله وسلّم را : « السّلام عليك يا محمّد\r\n\r\n","description":"","footnote":"","page_name":" 1658 ","page_number":842},
  {"content":"\r\n\r\nالسّلام عليك يا سيّد الاوّلين والآخرين » ، پس سلام كردند بر حضرت أمير المؤمنين عليه السّلام وگفتند : « السّلام عليك يا عليّ يا سيّد الوصيّين » ، پس سلام كردند بر ذرّيّت مقدسهء آن حضرت وگفتند : « السّلام على ذرّيّتك الطّيّبين الطّاهرين الّذين جعلوا على الخلايق قوّامين » يعنى : « سلام بر ذرّيّت تو باد كه پاكان ومعصومانند وحق تعالى ايشان را قيام نماينده گردانيده است به أمور خلق » ، اينك ما تازيانه‌هاى اين منافقانيم كه حق تعالى ما را افعيها گردانيد به دعاى اين مؤمن كه سلمان است .\r\nپس حضرت رسول صلّى اللّه عليه وآله وسلّم فرمود : حمد وسپاس خداوندى را سزاست كه در ميان امّت من كسى را قرار داده است كه شبيه است به حضرت نوح عليه السّلام در صبر كردن ودعا نكردن در بدو حال ونفرين كردن در آخر كار .\r\nپس آن افعيها ندا كردند : يا رسول اللّه ! شديد شده است غضب ما وخشم ما بر اين كافران ، وحكمهاى تو وحكمهاى وصىّ تو جارى است بر ما در ممالك پروردگار عالميان ، وما از تو سؤال مىكنيم كه از حق تعالى سؤال كنى كه بگرداند ما را از افعيهاى جهنم كه بر ايشان مسلط خواهد گردانيد تا آنكه در جهنم نيز از عذاب كنندگان ايشان باشيم چنانكه در دنيا ايشان را فرو برديم .\r\nپس حضرت رسول صلّى اللّه عليه وآله وسلّم فرمود : آنچه طلب كرديد براي شما روا شد ، پس ملحق شويد به پائين‌ترين دركات جهنم بعد از آنكه بيرون افكنيد آنچه در شكمهاى شماست از اجزاى اين كافران تا آنكه براي خوارى ايشان تمام‌تر باشد وعار ايشان در روزگار بيشتر باقي ماند به سبب آنكه در ميان مردم مدفون گردند واز حال ايشان عبرت گيرند مؤمنانى كه بر قبرهاى ايشان گذرند وگويند : اينهايند اين ملعونان كه به غضب الهى گرفتار شدند به سبب دعاى سلمان محمدي كه دوست محمد است وبرگزيدهء مؤمنان است .\r\nپس آن افعيها انداختند آنچه در شكمهاى ايشان بود از جزوهاى بدنهاى ايشان ، وخويشان ايشان آمدند وآن كافران را دفن كردند وبسيارى از كافران به سبب ديدن اين معجزه مسلمان شدند ، ومؤمن خالص شدند بسيارى از منافقان ، وشقاوت غالب شد بر بسيارى از كافران ومنافقان وگفتند : اين سحرى است هويدا ، پس رو كرد حضرت\r\n\r\n","description":"","footnote":"","page_name":" 1659 ","page_number":843},
  {"content":"\r\n\r\nرسول صلّى اللّه عليه وآله وسلّم بسوى سلمان وگفت : اى أبو عبد اللّه ! تو از خواص برادران مؤمن مائي ومحبوب دلهاى ملائكهء مقرّبانى ، وبدرستى كه تو در آسمانها ودر حجب حق تعالى ودر كرسي وعرش أعظم الهى وآنچه در ميان عرش است تا تحت الثرى مشهورترى در فضيلت وكرامت نزد أهل آنها از آفتابى كه طالع گرديده باشد در روزى كه در هوا هيچ ابر وغبار وتيرگى نبوده باشد ، تو از نيكوترين مدح‌كرده‌شدگانى در آيهء كريمهء  الَّذِينَ يُؤْمِنُونَ بِالْغَيْبِ  « 1 » .\r\nوشيخ طوسي به سند معتبر روايت كرده است كه مردى به حضرت صادق عليه السّلام عرض كرد : چه بسيار مىشنوم از شما ذكر سلمان فارسي را .\r\nحضرت فرمود : مگو سلمان فارسي وليكن بگو سلمان محمدي ، آيا مىدانى به چه سبب من أو را بسيار ياد مىكنم ؟\r\nراوي گفت : نه .\r\nحضرت فرمود : براي سه خصلت : أول آنكه أو اختيار كرد خواهش حضرت أمير المؤمنين را بر خواهش نفس خود ؛ دوم آنكه فقرا را دوست مىداشت وايشان را اختيار نمود بر مالداران وأهل عزت وشرف ؛ سوم آنكه علم وعلما را دوست مىداشت بدرستى كه سلمان بندهء شايستهء خدا بود وميل‌كننده بود از هر باطل بسوى حق ، ومسلمان حقيقي بود وهيچ‌گونه شرك اختيار ننمود « 2 » .\r\nوابن بابويه به سند صحيح از حضرت صادق عليه السّلام روايت كرده است كه حضرت أمير المؤمنين عليه السّلام فرمود كه : ميان سلمان ومردى سخنى وخصومتى واقع شد پس آن مرد گفت : تو كيستى يا سلمان ؟ سلمان گفت : اما أول من وأول تو پس نطفهء نجسى است واما آخر من وآخر تو پس مردار گنديده‌اى است ، وچون قيامت برپا شود ونصب نمايند ترازوهاى اعمال را پس هر كه سنگين باشد ميزان حسنات أو گرامى وبزرگوار است\r\n\r\n\r\n","description":"","footnote":"\r\n( 1 ) . تفسير امام حسن عسكرى عليه السّلام 69 - 72 .\r\n( 2 ) . امالى شيخ طوسي 133 .\r\n","page_name":" 1660 ","page_number":844},
  {"content":"\r\n\r\nوهر كه سبك باشد ترازوى اعمال أو لئيم وبىمقدار است « 1 » .\r\nودر كتاب حسين بن سعيد به سند معتبر منقول است كه : حضرت سلمان رحمة اللّه عليه مىگفت : اگر نه سجده كردن مىبود از براي خدا وهمنشينى با گروهى كه كلام نيك از دهان خود مىافكنند همچنانكه خرماى نيك از درخت مىريزد هرآينه آرزوى مرگ مىكردم « 2 » .\r\nوابن أبي الحديد روايت كرده است از أبو وايل كه : من با رفيق خود رفتيم به نزد سلمان ونزد أو نشستيم ، سلمان گفت : اگر نه اين بود كه رسول خدا صلّى اللّه عليه وآله وسلّم نهى فرمود از آنكه تكلف كنند براي مهمان هرآينه براي شما تكلف مىكردم - وتكلف آن است كه چيزى كه نزد آن شخص نباشد به مشقت حاضر كند - پس نانى ونمك سوده‌اى كه چيزى ديگر با آن مخلوط نبود از براي ما آورد ، پس رفيق من گفت : اگر با اين نمك سعتر « 3 » مىبود بهتر بود ، سلمان مطهرهء خود را فرستاد ودر گرو سعتر كرد واز براي ايشان آورد ، چون خورديم رفيق من گفت : شكر مىكنم خداوندى را كه قانع گردانيد ما را به آنچه روزى ما كرده است ، سلمان گفت كه : اگر قانع شده بودى به آنچه خدا روزى كرده است تو را مطهرهء من به گرو نمىرفت « 4 » .\r\nوأيضا ابن أبي الحديد گفته است كه : سلمان از أهل فارس بود از رامهرمز ؛ وبعضي گفته‌اند : بلكه از أهل أصفهان بود از قريه‌اى كه آن را « جى » مىگويند ، وأو از جمله موالى رسول خدا صلّى اللّه عليه وآله وسلّم است وكنيت أو أبو عبد اللّه بوده است ، وچون از أو مىپرسيدند كه تو پسر كيستى ، مىگفت : من سلمان پسر اسلامم واز فرزندان آدمم . وروايت كرده‌اند كه : أو را\r\n\r\n\r\n","description":"","footnote":"\r\n( 1 ) . امالى شيخ صدوق 489 .\r\n( 2 ) . كتاب الزهد 79 ؛ مستدرك الوسائل 4 / 484 .\r\n( 3 ) . سعتر : گياهى است بيابانى ، داراى برگهاى ريز وگلهاى كبود رنگ ، طعمش تند وخوشبو ، در طب براي معالجهء بعضي امراض ريه ومعده بكار مىرود . ( فرهنگ عميد 2 / 1435 ) .\r\n( 4 ) . شرح نهج البلاغة ابن أبي الحديد 3 / 155 .\r\n","page_name":" 1661 ","page_number":845},
  {"content":"\r\n\r\nزيادة از ده آقا مالك شد ودست به دست مىگرديد تا به دست رسول خدا صلّى اللّه عليه وآله وسلّم رسيد « 1 » .\r\nابن عبد البر در كتاب استيعاب روايت كرده است از حسن بصرى كه : عطائي كه هر سال به سلمان مىدادند از بيت المال پنج هزار درهم بود ، وچون آن را مىگرفت همه را تصدق مىكرد واز عمل دست خود مىخورد ، وأو را يك عبا بود كه نصف را بر زمين مىانداخت ونصفى را بر خود مىپوشانيد .\r\nوذكر كرده‌اند كه : سلمان را خانه نبود ودر سايهء ديوارها وسايهء درختان بسر مىبرد ، روزى شخصي به أو گفت : مىخواهى از براي تو خانه بسازم كه در آن ساكن شوى ؟\r\nگفت : مرا احتياج به آن نيست .\r\nپس پيوسته آن مرد مبالغه مىنمود در اين باب تا آنكه گفت : مىدانم خانه‌اى كه موافق توست كدام است وچنان خانه‌اى از براي تو مىسازم .\r\nسلمان گفت : وصف كن از براي من خانه‌اى را كه موافق من است .\r\nمرد گفت : خانه‌اى از براي تو مىسازم كه هرگاه تو در آن خانه بايستى سرت به سقف آن برسد واگر پاهاى خود را دراز كنى به ديوار برسد .\r\nگفت : بلى ، چنين خانه مىخواهم ؛ پس چنين خانه‌اى براي أو بنا كرد .\r\nوأيضا در استيعاب روايت كرده است كه حضرت رسول صلّى اللّه عليه وآله وسلّم فرمود : اگر ايمان در ثريّا باشد هرآينه به أو خواهد رسيد سلمان « 2 » .\r\nوأيضا از حضرت أمير المؤمنين عليه السّلام روايت كرده است كه : سلمان فارسي مانند لقمان حكيم است .\r\nواز كعب الأحبار روايت كرده است كه : سلمان را پر كرده‌اند از علم وحكمت « 3 » .\r\nوكشى به سند معتبر از امام محمد باقر عليه السّلام روايت كرده است كه : علي بن أبي طالب عليه السّلام\r\n\r\n\r\n","description":"","footnote":"\r\n( 1 ) . شرح نهج البلاغة ابن أبي الحديد 18 / 34 .\r\n( 2 ) . استيعاب 2 / 635 - 636 ؛ شرح نهج البلاغة ابن أبي الحديد 18 / 35 - 36 .\r\n( 3 ) . استيعاب 2 / 637 .\r\n","page_name":" 1662 ","page_number":846},
  {"content":"\r\n\r\nمحدّث بود وسلمان رضى اللّه عنه محدّث بود ، يعنى ملائكة با هر دو سخن مىگفتند « 1 » .\r\nوبه سند معتبر از حضرت امام جعفر صادق عليه السّلام روايت كرده است كه : معنى محدّث بودن سلمان آن است كه امامش أو را حديث مىگفت واسرار خود را تعليم أو مىنمود نه آنكه از جانب حق تعالى به أو حديث مىرسيد زيرا كه بغير از حجت خدا كسى ديگر را حديث از جانب خدا به أو نمىرسد « 2 » .\r\nمؤلف گويد : ممكن است آنچه در اين حديث نفى شده است سخن گفتن حق تعالى بىواسطهء ملك باشد ، وملك با سلمان سخن مىگفته باشد ، چنانكه پيش گذشت .\r\nوأيضا به سند معتبر از امام جعفر صادق عليه السّلام روايت كرده است كه : از آن حضرت پرسيدند از معنى محدّث بودن سلمان ، فرمود كه : ملك در گوشش سخن مىگفت « 3 » .\r\nودر حديث معتبر ديگر فرمود : ملك بزرگوارى با أو سخن مىگفت ، راوي گفت :\r\nهرگاه سلمان چنين باشد پس حضرت أمير المؤمنين عليه السّلام چگونه خواهد بود ؟ حضرت فرمود : پى كار خود باش وبه اينها كارى مدار « 4 » .\r\nودر حديث معتبر ديگر فرمود : ملكي در دل أو نقش مىكرد كه چنين وچنان است « 5 » ؛ ودر حديث ديگر فرمود : سلمان از جملهء متوسّمان بود ، يعنى به فراست أحوال مردم را مىدانست « 6 » .\r\nوبه سند معتبر ديگر از حضرت صادق عليه السّلام روايت كرده است كه : سلمان اسم أعظم را مىدانست « 7 » .\r\nوأيضا به سند معتبر از حضرت امام محمد باقر عليه السّلام روايت كرده است كه : روزى تقيه\r\n\r\n\r\n","description":"","footnote":"\r\n( 1 ) . رجال كشى 1 / 55 .\r\n( 2 ) . رجال كشى 1 / 61 - 62 .\r\n( 3 ) . رجال كشى 1 / 63 - 64 .\r\n( 4 ) . رجال كشى 1 / 72 .\r\n( 5 ) . رجال كشى 1 / 64 ودر آن « در گوش أو مىگفت كه چنين وچنان است » ذكر شده است .\r\n( 6 ) . رجال كشى 1 / 56 .\r\n( 7 ) . رجال كشى 1 / 56 .\r\n","page_name":" 1663 ","page_number":847},
  {"content":"\r\n\r\nنزد حضرت أمير المؤمنين عليه السّلام مذكور شد ، حضرت فرمود : اگر أبو ذر مىدانست آنچه در دل سلمان بود هرآينه أو را مىكشت ، وحال آنكه حضرت رسول صلّى اللّه عليه وآله وسلّم برادرى افكنده بود ميان ايشان ، پس چه گمان داريد به ساير مردمان « 1 » .\r\nوأيضا به سند معتبر روايت كرده است كه : سلمان رضى اللّه عنه دختر از عمر بن الخطاب طلبيد وعمر بن الخطاب دختر به أو نداد ، وبعد از آن عمر پشيمان شد وخواست كه به أو دختر بدهد ؛ سلمان گفت : نمىخواهم ، مطلب من اين بود كه بدانم آيا حميّت جاهليت وكفر از دل تو به در رفته است يا آنكه باقي است چنانكه بود « 2 » .\r\nوابن بابويه به سند معتبر از امام جعفر صادق عليه السّلام روايت كرده است : روزى حضرت رسول صلّى اللّه عليه وآله وسلّم به أصحاب خود فرمود كه : كداميك از شما تمام سال روزه مىداريد ؟ سلمان گفت : من .\r\nفرمود : كداميك از شما همهء شب را أحيا مىكنيد ؟ سلمان گفت : من .\r\nفرمود : كداميك از شما هر روز ختم قرآن مىكند ؟ سلمان گفت : من .\r\nپس عمر به خشم آمد وگفت : اين مردى است از فارس مىخواهد بر ما كه از قريشيم فخر كند ، دروغ مىگويد ، در أكثر روزها روزه نيست ودر أكثر شب خواب است ودر أكثر روزش خاموش مىباشد .\r\nحضرت فرمود : أو مانند وشبيه لقمان حكيم است ، از أو سؤال كن تا جوابت بگويد .\r\nعمر پرسيد ؛ سلمان فرمود : اما روزهء سال ، من ما هي سه روز روزه مىدارم وحق تعالى مىفرمايد هر كه حسنه‌اى بكند ده برابر به أو ثواب مىدهم ، اين برابر روزهء سال مىشود با آنكه ماه شعبان را هم روزه مىگيرم وبا ماه رمضان پيوند مىكند ؛ واما بيدارى شب ، هر شب با وضو مىخوابم واز حضرت رسول صلّى اللّه عليه وآله وسلّم شنيدم كه مىفرمود : هر كه با وضو بخوابد چنان است كه تمام شب را به عبادت أحيا كرده باشد ؛ واما ختم قرآن ، در هر روز سه مرتبه\r\n\r\n\r\n","description":"","footnote":"\r\n( 1 ) . رجال كشى 1 / 70 .\r\n( 2 ) . رجال كشى 1 / 62 .\r\n","page_name":" 1664 ","page_number":848},
  {"content":"\r\n\r\nسورهء « قل هو اللّه أحد » را مىخوانم واز رسول خدا صلّى اللّه عليه وآله وسلّم شنيدم كه به حضرت أمير المؤمنين عليه السّلام مىفرمود : يا علي ! مثل تو در ميان امّت من مثل « قل هو اللّه أحد » است هر كه سورهء « قل هو اللّه أحد » را يك بار بخواند چنان است كه ثلث قرآن را خوانده است ، وهر كه دو بار بخواند چنان است كه دو ثلث قرآن را خوانده است ، وهر كه سه بار بخواند چنان است كه قرآن را ختم كرده است ، پس هر كه تو را به زبان دوست دارد ثلث ايمان در أو تمام شده است وهر كه تو را به زبان ودل ودوست دارد وبه دست خود تو را يارى كند تمام ايمان در أو كامل شده است ، يا علي ! بحقّ آن خداوندى كه مرا به راستى فرستاده است سوگند كه اگر تو را أهل زمين دوست مىداشتند چنانكه أهل آسمان تو را دوست مىدارند خدا هيچ‌كس را به آتش جهنم عذاب نمىكرد « 1 » .\r\nپس عمر ساكت شد گويا سنگى به دهانش گذاشتند « 2 » .\r\nوابن بابويه به سند معتبر از حضرت امام محمد تقي عليه السّلام روايت كرده است كه : روزى سلمان أبو ذر را به ضيافت طلبيد پس دو گرده نان نزد أو حاضر ساخت ، أبو ذر گرده‌هاى نان را برداشت ومىگردانيد ودر آن نظر مىكرد .\r\nسلمان گفت : از براي چه‌كار اين نانها را مىگردانى ؟\r\nگفت : مىترسم كه خوب پخته نشده باشد .\r\nپس سلمان بسيار در غضب شد وفرمود : چه بسيار جرأت دارى كه اين نانها را مىگردانى ونظر مىكنى ، بخدا سوگند كه در اين نان كار كرده است آبى كه در زير عرش الهى است ، وملائكة در آن عمل كرده‌اند تا آنكه آن را در هوا افكنده‌اند ، وباد در آن عمل كرده است تا آن را به ابر افكنده است ، وابر در آن كار كرده است تا آنكه آن را به زمين افشانده است ، ورعد وملائكة در آن همه كار كرده‌اند تا آنكه قطرات آن را در جاهاى خود گذاشته‌اند ، وعمل كرده‌اند در آن زمين وچوب وآهن وچهارپايان وآتش وهيزم\r\n\r\n\r\n","description":"","footnote":"\r\n( 1 ) . دربارهء حديث رسول أكرم صلّى اللّه عليه وآله وسلّم رجوع شود به مناقب ابن المغازلي پاورقى صفحه 108 وينابيع المودة 1 / 376 .\r\n( 2 ) . امالى شيخ صدوق 37 ؛ روضة الواعظين 280 - 281 بدون ذكر سند روايت .\r\n","page_name":" 1665 ","page_number":849},
  {"content":"\r\n\r\nونمك وآنچه را من احصا نمىتوانم كرد زيادة از آن است كه گفتم از كاركنان در اين نان ، پس چگونه مىتوانى به شكر اين نعمت قيام نمائى ؟\r\nپس أبو ذر گفت : توبه مىكنم بسوى خدا وطلب آمرزش مىكنم از أو از آنچه كردم ، وبسوى تو عذر مىطلبم از آنچه تو نخواستى .\r\nوفرمود : روزى ديگر سلمان أبو ذر را طلبيد واز هميان خود چند پاره نان خشكى بيرون آورد وآن نانها را تر كرد از مطهره‌اى كه داشت ونزد أبو ذر گذاشت ، پس أبو ذر گفت :\r\nچه نيكو است اين نان ، كاش نمكى با آن مىبود .\r\nسلمان برخاست وبيرون رفت ومطهرهء خود را گرو گذاشت ونمكى گرفت وبراي أبو ذر آورد ، پس شروع كرد أبو ذر وآن نان را مىخورد ونمك بر آن مىپاشيد ومىگفت :\r\nحمد مىكنم خداوندى را كه روزى كرده است ما را چنين قناعتي .\r\nسلمان گفت : اگر قناعت مىداشتى مطهرهء من به گرو نمىرفت « 1 » .\r\nودر بصائر الدرجات به سند معتبر از فضل بن عيسى روايت كرده است كه گفت : من وپدرم به خدمت حضرت صادق عليه السّلام رفتيم پس پدرم به خدمت آن حضرت عرض كرد :\r\nآيا راست است كه حضرت رسول صلّى اللّه عليه وآله وسلّم فرمود : سلمان از ما أهل بيت است ؟ فرمود : بلى .\r\nپدرم گفت : آيا از فرزندان عبد المطلب است ؟ حضرت فرمود : از ما أهل بيت است .\r\nباز فرمود : از فرزندان أبو طالب است ؟ حضرت فرمود : از ما أهل بيت است .\r\nپدرم گفت : من نمىفهمم اين را ، حضرت فرمود : چنين بدان كه از ما أهل بيت است ، پس اشاره فرمود به سينهء خود وفرمود : چنان نيست كه تو فهميدى ، بدرستى كه حق تعالى طينت ما را از علّيّين خلق كرد وطينت شيعيان ما را از يك مرتبه پست‌تر از آن خلق كرد ، پس ايشان از مايند ؛ وطينت دشمنان ما را از سجّين خلق كرد وطينت دوستان ايشان را يك مرتبه پست‌تر از آن خلق كرد ، پس آنها از ايشانند ؛ وسلمان بهتر است از لقمان « 2 » .\r\n\r\n\r\n","description":"","footnote":"\r\n( 1 ) . عيون أخبار الرضا 2 / 52 .\r\n( 2 ) . بصائر الدرجات 17 .\r\n","page_name":" 1666 ","page_number":850},
  {"content":"\r\n\r\nودر كتاب روضة الواعظين روايت كرده است كه ابن عباس گفت : در خواب ديدم سلمان را پس گفتم : تو سلمانى ؟ گفت : بلى ، گفتم : تو آن نيستى كه آزاد كردهء رسول خدا صلّى اللّه عليه وآله وسلّم بودى ؟ گفت : بلى ؛ وتاجى از ياقوت بر سر أو ديدم وبه أنواع حله‌ها وزيورها زينت كرده بود ، پس من گفتم : اى سلمان ! اين منزلت نيكوئى است كه حق تعالى به تو عطا كرده است ؟ گفت : بلى ، گفتم : در بهشت بعد از ايمان به خدا ورسول چه چيز را نيكوترين اعمال يا فتى ؟ گفت : در بهشت بعد از ايمان به خدا ورسول هيچ چيز بهتر از محبت علي بن أبي طالب نيست ومتابعت آن حضرت كردن « 1 » .\r\nوأيضا از حضرت رسول صلّى اللّه عليه وآله وسلّم روايت كرده است كه : بهشت مشتاق‌تر است بسوى سلمان از سلمان بسوى بهشت ، وبهشت عاشق‌تر است بسوى سلمان از سلمان بسوى بهشت « 2 » .\r\nوكلينى به سند معتبر از حضرت صادق عليه السّلام روايت كرده است كه : حضرت رسول برادر گردانيد سلمان وأبو ذر را وشرط كرد بر أبو ذر كه مخالفت سلمان نكند « 3 » .\r\nودر كتاب اختصاص به سند معتبر از حضرت أمير المؤمنين عليه السّلام روايت كرده است كه اصبغ بن نباته از آن حضرت پرسيد از فضيلت سلمان ، حضرت فرمود : چه گويم در باب كسى كه از طينت ما خلق شده است وروح أو به روح ما مقرون است ! حق تعالى أو را مخصوص گردانيده است از علوم به أول آنها وآخر آنها وظاهر آنها وباطن آنها وپنهان آنها وآشكار آنها ، وروزى نزد حضرت رسول صلّى اللّه عليه وآله وسلّم حاضر شدم وسلمان در خدمت حضرت بود پس اعرابى داخل شد وأو را از جاى خود دور كرد ودر جاى أو نشست ، حضرت رسول صلّى اللّه عليه وآله وسلّم در غضب شد تا آنكه پرشد رگى كه در ميان دو چشم آن حضرت بود وديده‌هاى مباركش سرخ شد پس فرمود : آيا دور مىكنى مردى را كه خداوند عالميان أو را دوست مىدارد ودوستى خود را نسبت به أو ظاهر گردانيده در آسمان\r\n\r\n\r\n","description":"","footnote":"\r\n( 1 ) . روضة الواعظين 281 - 282 .\r\n( 2 ) . روضة الواعظين 282 .\r\n( 3 ) . كافى 8 / 162 .\r\n","page_name":" 1667 ","page_number":851},
  {"content":"\r\n\r\nورسول خدا أو را در زمين دوست مىدارد ، اى اعرابى ! آيا دور مىكنى مردى را كه جبرئيل نيامده است پيش من هيچ مرتبه مگر آنكه مرا امر كرده است از جانب پروردگار من كه أو را سلام برسانم ؟ ! اى اعرابى ! بدرستى كه سلمان از من است هركه أو را جفا كند مرا جفا كرده است وهر كه أو را آزار كند مرا آزار كرده وهر كه أو را دور گرداند مرا دور گردانيده است وهر كه أو را نزديك گرداند مرا نزديك گردانيده ، اى اعرابى ! غلط مكن در باب سلمان بدرستى كه حق تعالى مرا امر كرده است كه مطلع گردانم أو را بر مرگهاى مردم وبلاهائى كه به ايشان مىرسد ونسبهاى مردم وسخنانى كه جدا كنندهء حق است از باطل .\r\nاعرابى گفت : يا رسول اللّه ! من گمان نداشتم كه اعمال سلمان به اين مرتبه رسيده است ، آيا أو مجوسي نبود كه مسلمان شد ؟\r\nحضرت فرمود : اى اعرابى ! من از حق تعالى فضيلت سلمان را براي تو نقل مىكنم وتو در برابر مىگوئى كه سلمان مجوسي بوده است ؟ ! بدرستى كه سلمان مجوسي نبود وليكن شرك را ظاهر مىكرد براي تقيه وايمان را پنهان مىكرد ، اى اعرابى ! مگر نشنيده‌اى حق تعالى مىفرمايد  فَلا وَرَبِّكَ لا يُؤْمِنُونَ حَتَّى يُحَكِّمُوكَ فِيما شَجَرَ بَيْنَهُمْ ثُمَّ لا يَجِدُوا فِي أَنْفُسِهِمْ حَرَجاً مِمَّا قَضَيْتَ وَيُسَلِّمُوا تَسْلِيماً  « 1 » يعنى : « پس نه بحقّ پروردگار تو ايمان نمىآورند ايشان تا حكم گردانند تو را در هر منازعه‌اى كه ميان ايشان واقع شود پس نيابند در نفسهاى خود تنگى وحرجى از آنچه تو حكم كنى در ميان ايشان وانقياد كنند انقيادكردنى » آيا نشنيده‌اى كه حق تعالى مىفرمايد كه : « آنچه عطا كند به شما رسول أو پس بگيريد آن را وآنچه شما را از آن نهى فرموده است ترك كنيد » « 2 » ، اى اعرابى ! بگير آنچه به تو عطا مىكنم واز جملهء شكر كنندگان باش وانكار مكن گفتهء مرا كه مستحق عذاب الهى گردى وانقياد كن گفتهء رسول خدا را تا از ايمنان گردى « 3 » .\r\nمؤلف گويد كه : دور نيست كه مراد از اعرابى عمر باشد چنانكه در بسيارى از أحاديث\r\n\r\n\r\n","description":"","footnote":"\r\n( 1 ) . سورهء نساء : 65 .\r\n( 2 ) . اشاره به آيهء 7 سورهء حشر .\r\n( 3 ) . اختصاص 221 - 222 ، وسند روايت در آن از خود اصبغ بن نباته مىباشد .\r\n","page_name":" 1668 ","page_number":852},
  {"content":"\r\n\r\nبراي تقيه به اين عبارت از أو تعبير نموده‌اند .\r\nوأيضا در كتاب اختصاص به سند معتبر روايت كرده است كه : روزى سلمان فارسي داخل مجلس پيغمبر خدا صلّى اللّه عليه وآله وسلّم شد پس صحابه أو را تعظيم كردند وأو را بر خود مقدم داشتند ودر صدر مجلس أو را جا دادند براي عظيم شمردن حق أو وتعظيم پيرى أو وبراي اختصاصى كه أو را بود به حضرت رسول وآل آن حضرت ، پس عمر داخل شد وديد كه أو را در صدر مجلس نشانيده‌اند ، گفت : كيست اين عجمي كه در صدر مجلس نشسته است در ميان عربان ؟ پس حضرت رسول صلّى اللّه عليه وآله وسلّم بر منبر بالا رفت وخطبه‌اى خواند وفرمود :\r\nبدرستى كه همهء مردم از زمان آدم تا اين زمان مانند دندانهاى شانه‌اند وفضيلتى نيست عربى را بر عجمي ونه سرخى را بر سياهى مگر به تقوى وپرهيزكارى ، سلمان دريائى است كه آخر نمىشود وگنجى است كه منتهى نمىشود ، سلمان از ما أهل بيت است ، سلمان عطا مىكند حكمت را وبرهانهاى حق را ظاهر مىگرداند « 1 » .\r\nوأيضا در كتاب اختصاص روايت كرده است كه : روزى در خدمت حضرت صادق عليه السّلام نام سلمان وجعفر طيار مذكور شد وحضرت تكيه فرموده بودند پس بعضي جعفر را بر سلمان تفضيل دادند ، وأبو بصير در آن مجلس حاضر بود پس گفت : سلمان گبرى بود ومسلمان شد ، حضرت صادق عليه السّلام درست نشست غضبناك وفرمود : اى أبو بصير ! حق تعالى سلمان را علوي كرد بعد از آنكه مجوسي بود وآن را قرشي گردانيد بعد از آنكه فارسي بود پس صلوات خدا بر سلمان باد ، وبدرستى كه جعفر را رتبهء عظيمى نزد حق تعالى هست وبا ملائكة در بهشت پرواز مىكند « 2 » .\r\nوابن بابويه به سند معتبر روايت كرده است كه : روزى سلمان در ميان جماعتى نشسته بود وحضرت أمير المؤمنين عليه السّلام بر ايشان گذشت وبر استر رسول خدا صلّى اللّه عليه وآله وسلّم سوار بود ، پس سلمان به آن جماعت گفت : چرا برنمىخيزيد كه چنگ در دامان أو بزنيد ومسائل\r\n\r\n\r\n","description":"","footnote":"\r\n( 1 ) . اختصاص 341 .\r\n( 2 ) . اختصاص 341 .\r\n","page_name":" 1669 ","page_number":853},
  {"content":"\r\n\r\nدين خود را از أو بپرسيد ! سوگند ياد مىكنم بحقّ آن خداوندى كه دانه را شكافته است وخلايق را آفريده است كه خبر نمىدهد شما را به سيرتهاى پيغمبر شما كسى غير أو ، وبدرستى كه اوست عالم زمين وآن كه كارهاى أو همه خدائى است بر زمين وبه بركت أو زمين ساكن است ، واگر أو از ميان شما برود علم را نخواهيد يافت وأطوار مردم را منكر خواهيد شد « 1 » .\r\nوابن أبي الحديد گفته است كه : وفات سلمان در آخر خلافت عثمان بود در سال سى وپنجم از هجرت ؛ وبعضي گفته‌اند در أول سال سى وششم بود ؛ وبعضي گفته‌اند كه وفات أو در خلافت عمر بود . واشهر ، قول أول است « 2 » .\r\nودر كتاب فضايل شاذان بن جبرئيل از اصبغ بن نباته منقول است كه گفت : من با سلمان فارسي رضى اللّه عنه بودم در وقتي كه أمير مداين بود در ابتداى خلافت حضرت أمير المؤمنين عليه السّلام زيرا كه عمر أو را والى مداين گردانيد وتا ابتداى خلافت حضرت أمير المؤمنين عليه السّلام والى بود ، پس روزى به نزد أو رفتم وأو را بيمار يافتم ودر آن مرض به رحمت الهى واصل شد ، وپيوسته أو را عيادت مىكردم در آن بيمارى تا آنكه مرض أو شديد شد ويقين كرد به مرگ خود پس متوجه من شد وفرمود : اى اصبغ ! حضرت رسول صلّى اللّه عليه وآله وسلّم مرا خبر داد كه چون نزديك مرگ من شود مرده با من سخن خواهد گفت ومىخواهم كه بدانم وفات من نزديك شده است يا نه ؟\r\nاصبغ گفت كه : آنچه مىخواهى بفرما تا من از براي تو بعمل آورم .\r\nسلمان گفت كه : تختى بياور وبه روى آن فرش كن آنچه براي مردگان فرش مىكنند وچهار كس مرا بردارند وبه قبرستان برند .\r\nاصبغ گفت : من گفتم چنين مىكنم وبه جان منّت مىدارم ، پس به سرعت بيرون رفتم وبعد از ساعتي برگشتم وآنچه فرموده بود بعمل آوردم وگروهى را آوردم كه أو را\r\n\r\n\r\n","description":"","footnote":"\r\n( 1 ) . امالى شيخ صدوق 440 .\r\n( 2 ) . شرح نهج البلاغة ابن أبي الحديد 18 / 37 ؛ استيعاب 2 / 638 .\r\n","page_name":" 1670 ","page_number":854},
  {"content":"\r\n\r\nبرداشتند وبه قبرستان مداين رسانيدند ، چون أو را در قبرستان بر زمين گذاشتند گفت : اى قوم ! روى مرا به قبله كنيد پس به آواز بلند ندا كرد كه : السلام عليكم اى أهل عرصهء كهنه شدن وپوسيدن ، سلام خدا بر شما باد اى گروهى كه محجوب گردانيده‌اند شما را از دنيا ، پس كسى جواب أو نداد ؛ پس بار ديگر ايشان را ندا كرد وگفت : السلام عليكم اى گروهى كه مرگ را چاشتگاه شما قرار داده‌اند ، السلام عليكم اى گروهى كه زمين را لحاف شما گردانيده‌اند ، السلام عليكم اى گروهى كه رسيده‌ايد به عملهائى كه در دار دنيا كرده بوديد ، السلام عليكم اى گروهى كه انتظار مىكشيد كه إسرافيل در صور بدمد واز قبرها بيرون آييد ، سؤال مىكنم از شما بحقّ خداوند عظيم وبحقّ پيغمبر كريم كه البتة يكى از شما مرا جواب بگويد ، بدرستى كه منم سلمان فارسي آزاد كردهء رسول خدا صلّى اللّه عليه وآله وسلّم وآن حضرت مرا خبر داده است كه چون نزديك وفات من شود مرده با من سخن خواهد گفت ومىخواهم بدانم كه وفات من نزديك شده است يا نه .\r\nچون سلمان سخن خود را تمام كرد ناگاه ميتى از قبر خود به سخن در آمد وگفت :\r\nالسلام عليكم ورحمة اللّه وبركاته ، اى گروهى كه بناها مىسازيد وفانى خواهيد شد ومشغول گرديده‌ايد به عرصهء دنيا ، اينك سخن تو را مىشنويم وبزودى تو را جواب مىگوئيم ، از آنچه خواهى بپرس خدا تو را رحمت كند .\r\nسلمان گفت : اى سخن گوينده بعد از مرگ ! واى كلام گوينده بعد از حسرت مردن ! آيا تو از أهل بهشتى يا از أهل جهنم ؟\r\nگفت : اى سلمان ! من از آنهايم كه خدا انعام كرده است بر ايشان به عفو وكرم خود وايشان را داخل بهشت گردانيده است به رحمت خود .\r\nپس سلمان گفت : اى بندهء خدا ! وصف كن از براي من كه مرگ را چگونه يافته‌اى وچه رسيد به تو از آن ، وچه ديدى وچه مشاهده نمودى ؟\r\nگفت : مهلت ده مرا اى سلمان ومبالغه منما ، پس بخدا سوگند كه بريدن بدن به ارّه‌ها وجدا كردن وپاره كردن به مقراضها آسانتر است بر من از شدت مرگ ، بدان كه حق تعالى در دار دنيا مرا نيكيها الهام كرده بود وعمل به خير مىكردم وفرايض الهى را بجا مىآوردم\r\n\r\n","description":"","footnote":"","page_name":" 1671 ","page_number":855},
  {"content":"\r\n\r\nوقرآن را مىخواندم ودر نيكى پدر ومادر حريص بودم واجتناب از چيزهاى حرام مىنمودم واز ظلم وستم بر بندگان ترسان بودم ودر شب وروز تعب مىكشيدم وسعى مىنمودم در طلب حلال از ترس ايستادن نزد خدا براي سؤال ، پس روزى از روزها در نهايت عيش ولذت وفرح وشادى وسرور بودم ناگاه بيمار شدم وچند روز در آن مرض ماندم تا آنكه از دنيا مدت من منقضى شد ، پس در آن وقت مردى به نزد من آمد با خلقتى عظيم ومنظرى مهيب ودر برابر من ايستاد در هوا نه بسوى آسمان بالا مىرفت ونه بسوى زمين فرود مىآمد ، پس اشاره كرد بسوى ديدهء من وآن را كور گردانيد وبسوى گوش من وآن را كر گردانيد وبسوى زبان من وآن را لآل گردانيد پس چنان شدم كه هيچ چيز از چيزهاى دنيا را به اين چشم نمىديدم وبه اين گوش نمىشنيدم ، پس در اين وقت گريستند أهل وياران من وخبر من به برادران وهمسايگان من رسيد ، پس در اين وقت گفتم أو را : تو كيستى اى آن كسى كه مرا مشغول گردانيدى از أهل ومال وفرزندان من ؟\r\nگفت : منم ملك موت آمده‌ام به نزد تو كه نقل فرمايم تو را از خانهء دنيا به خانهء آخرت وبتحقيق كه منقضى شده است مدت حيات تو وآمده است وقت مرگ تو .\r\nودر اين حال كه أو با من مخاطبه مىكرد دو شخصي ديگر آمدند به نزد من وايشان به حسب خلقت وصورت نيكوترين مردم بودند كه من ديده بودم ويكى از ايشان در جانب راست من نشست وديگرى در جانب چپ ، پس گفتند به من كه : السلام عليك ورحمة اللّه وبركاته بتحقيق كه آورده‌ايم بسوى تو نامهء تو را ، الحال بگير ونظر كن در آن .\r\nگفتم : اين چه نامه‌اى است كه بايد من بخوانم ؟\r\nگفتند : مائيم آن دو ملك كه با تو مىبوديم در دار دنيا ونيكيها وبديهاى تو را مىنوشتيم ، اين است نامهء عمل تو .\r\nپس نظر كردم در نامهء حسنات خود وآن نامه در دست ملكي بود كه أو را « رقيب » مىگفتند وشاد شدم به آنچه در آن ديدم از نيكيها وخندان شدم ومرا فرحى عظيم رو داد ، پس نظر كردم به نامهء گناهان وآن در دست ملكي بود كه أو را « عتيد » مىگفتند وبسيار غمگين شدم از آنچه در آن مشاهده كردم وبه گريه در آورد مرا ، پس به من گفتند : بشارت\r\n\r\n","description":"","footnote":"","page_name":" 1672 ","page_number":856},
  {"content":"\r\n\r\nباد تو را كه از براي تو خير ونيكى خواهد بود .\r\nپس به نزديك من آمد آن مرد أول يعنى ملك موت وروح را از تن من كشيد وهر جذبه وكشيدنى از أو برابرى مىكرد با همهء سختيها از آسمان تا زمين ، وپيوسته در اين شدت بودم تا آنكه جان به سينهء من رسيد ، پس اشاره كرد بسوى من به حربه‌اى كه اگر آن را بر كوهها مىگذاشت مىگداختند وروح مرا از بيني من قبض نمود ، پس در آن وقت صداى گريهء أهل من بلند شد وهر چه مىگفتند همه را مىشنيدم وهر چه مىكردند بر آن مطلع بودم .\r\nپس چون بسيار شديد شد گريه وجزع أهل بيت من بر من ، ملك موت با نهايت خشم وآزردگى متوجه ايشان شد وگفت : اى گروه ! از چه چيز است گريهء شما ؟ پس بخدا سوگند كه ما ستمى بر أو نكرده‌ايم كه شما شكايت كنيد وتعدى بر أو نكرده‌ايم كه شما فرياد كنيد ، گريه كنيد وليكن ما وشما بندهء يك خداونديم اگر خدا شما را امر مىكرد در باب ما امرى چنانكه ما را در باب شما امر كرده است هرآينه شما امتثال امر أو مىكرديد در حقّ ما چنانكه ما امتثال امر أو نموديم در حقّ شما ، بخدا سوگند كه ما روح أو را نگرفتيم تا آنكه روزى مقدر أو تمام شد ومدت حيات أو منقطع شد ورفت بسوى پروردگار كريمى كه هر حكمي كه خواهد دربارهء أو مىنمايد وأو بر همه چيز قادر است ، پس اگر صبر كنيد مزد مىيابيد واگر جزع نمائيد گناهكار خواهيد گرديد ، چه بسيار برگشتى خواهد بود مرا بسوى شما مىگيرم پسران ودختران را وپدران ومادران را .\r\nپس در آن وقت از نزد من روانه شد وروح مرا با خود برد ، در اين وقت ملكي ديگر آمد وروح مرا از أو گرفت وأو را در جامهء حريرى پيچيد وبالا برد بسوى آسمان وأو را نزد حق تعالى گذاشت در كمتر از يك چشم زدن ، پس چون روح من نزد حق تعالى حاضر گرديد از هر عمل صغير وكبيرى از من سؤال نمود واز نماز وروزهء ماه مبارك رمضان وحج بيت اللّه الحرام وتلاوت قرآن وزكات دادن وتصدق نمودن واز هر عملي كه در ساير أيام وأوقات كرده بودم واز أطاعت پدر ومادر واز كشتن آدمي به ناحق واز خوردن مال يتيم واز مظلمه‌هاى بندگان خدا واز عبادت كردن در شب در وقتي كه مردمان در خوابند\r\n\r\n","description":"","footnote":"","page_name":" 1673 ","page_number":857},
  {"content":"\r\n\r\nوآنچه مشابه اينهاست از اعمال از همهء اينها سؤال نمود از روح من ، پس بعد از اين روح را به زمين برگردانيدند به اذن حق تعالى .\r\nدر اين وقت غسل دهندهء من به نزد من آمد وجامه‌هاى مرا كند وشروع نمود در غسل دادن من ، پس روح من أو را ندا كرد كه : اى بندهء خدا ! مدارا كن با اين بدن ضعيف بخدا سوگند كه من از هيچ رگى از رگهاى أو بيرون نيامدم مگر آنكه آن منقطع گرديد واز هيچ عضو أو بيرون نيامدم مگر آنكه آن عضو در هم شكسته شد ، بخدا سوگند كه اگر آن غسل دهنده اين سخن را مىشنيد هرآينه هرگز مرده‌اى را غسل نمىداد ، پس آب بر بدن من ريخت وسه غسل داد مرا ومرا كفن كرد در سه جامه ومرا حنوط كرد وهمين بود توشهء من كه به آن بيرون رفتم بسوى خانهء آخرت ، پس انگشتر را از دست راست من بيرون آورد وبعد از فارغ شدن از غسل من به پسر بزرگ من تسليم نمود وگفت : خدا تو را ثواب دهد در مصيبت پدرت وتو را مزد وصبر بسيار دهد ، پس مرا در كفن پيچيد ومرا تلقين نمود وندا كرد أهل وهمسايگان مرا وگفت : بياييد به نزديك أو وأو را وداع كنيد ؛ پس ايشان به نزد من آمدند كه مرا وداع كنند ، وچون از وداع من فارغ شدند مرا بر تختى از چوب نهادند ودر اين وقت روح ميان رو وكفن من بود تا آنكه مرا گذاشتند وبر من نماز كردند ، وچون از نماز فارغ شدند مرا به جانب قبر روانه كردند ، چون مرا به قبر گردانيدند ودر قبر آويختند هولى عظيم مشاهده نمودم اى سلمان كه گويا از آسمان به زمين در افتادم ، پس مرا در لحد گذاشتند وخشت بر من چيدند وخاك در قبر من ريختند .\r\nپس در اين وقت روح برگردانيد بسوى زبان وگوش من « 1 » ، وچون مردم را ندا كردند كه از قبر من برگردند شروع كردم در ندامت وپشيمانى وگفتم : كاش من از اين جماعت بودم وبرمىگشتم ، پس شخصي از كنار قبر مرا جواب داد گفت : نه چنين است وبر نمىتوان گشتن ، واين آية را خواند  كَلَّا إِنَّها كَلِمَةٌ هُوَ قائِلُها وَمِنْ وَرائِهِمْ بَرْزَخٌ إِلى \r\n\r\n\r\n","description":"","footnote":"\r\n( 1 ) . در مصدر « پس در اين وقت روح گرفته شد از زبان من ، وهمچنين از گوش وچشمم » آمده است .\r\n","page_name":" 1674 ","page_number":858},
  {"content":"\r\n\r\n يَوْمِ يُبْعَثُونَ  « 1 » اين سخنى است كه حق تعالى بر ردّ جمعى از كافران فرمود كه ايشان طلب برگشتن به دنيا مىكنند بعد از مرگ يعنى « حاشا كه أو را بازگردانند ، اين كلمه‌اى است كه أو گويندهء آن است واز پس ايشان برزخي هست تا روزى كه زنده شوند ومبعوث گردند ، وبرزخ فاصلهء ميان دنيا وآخرت است » ، پس به أو گفتم : كيستى تو كه با من سخن مىگوئى ؟\r\nگفت : منم « منبه » ومنم ملكي كه حق تعالى مرا موكّل گردانيده است به جميع خلايق كه تنبيه نمايم ايشان را بعد از مردن ايشان تا بنويسند عملهاى خود را بر نفسهاى خود كه حجت باشد بر ايشان نزد خداوند عالميان ؛ پس مرا كشيد ونشانيد وگفت : بنويس عمل خود را .\r\nمن گفتم : به خاطر ندارم عملهاى خود را .\r\nگفت : مگر نشنيده‌اى سخن پروردگار خود را كه در قرآن فرموده است  أَحْصاهُ اللَّهُ وَنَسُوهُ  « 2 » يعنى : « احصا كرده است كرده‌هاى ايشان را خدا وفراموش كرده‌اند ايشان كرده‌هاى خود را » ، پس گفت : تو بنويس ومن بر تو املا مىكنم واعمال تو را مىگويم .\r\nگفتم : كاغذ كجاست كه بنويسم ؟\r\nپس كنار كفن مرا كشيد ، ناگاه كفن خود را كاغذى ديدم وگفت : اين صحيفهء توست .\r\nگفتم : قلم از كجا بياورم ؟\r\nگفت : انگشت شهادت تو قلم توست .\r\nگفتم : مركّب از كجا بياورم ؟\r\nگفت : آب دهان تو به جاى مركّب است .\r\nپس املا كرد بر من آنچه كرده بودم در دار دنيا ونماند از اعمال من خردى وبزرگى مگر آنكه أو را بر من املا كرد چنانكه حق تعالى فرموده است  وَيَقُولُونَ يا وَيْلَتَنا ما لِهذَا \r\n\r\n\r\n","description":"","footnote":"\r\n( 1 ) . سورهء مؤمنون : 100 .\r\n( 2 ) . سورهء مجادله : 6 .\r\n","page_name":" 1675 ","page_number":859},
  {"content":"\r\n\r\n الْكِتابِ لا يُغادِرُ صَغِيرَةً وَلا كَبِيرَةً إِلَّا أَحْصاها وَوَجَدُوا ما عَمِلُوا حاضِراً وَلا يَظْلِمُ رَبُّكَ أَحَداً  « 1 » يعنى : « مىگويند كافران : واي بر ما چيست اين نامهء ما كه ترك نكرده است گناه كوچكى را ونه بزرگى را مگر آنكه احصا كرده است آن را ، ويافتند آنچه كرده بودند حاضر ، وستم نمىكند پروردگار تو احدى را » .\r\nپس ملك آن نامه را گرفت ومهرى بر آن زد وطوق گردانيد آن را بر گردن من ، پس گمان كردم كه جميع كوههاى دنيا را طوق كرده‌اند در گردن من ، پس به أو گفتم : اى منبه ! چرا با من چنين مىكنى ؟\r\nگفت : آيا نشنيده‌اى سخن پروردگار خود را كه فرموده است   وَكُلَّ إِنسانٍ أَلْزَمْناهُ طائِرَهُ فِي عُنُقِهِ وَنُخْرِجُ لَهُ يَوْمَ الْقِيامَةِ كِتاباً يَلْقاهُ مَنْشُوراً . اقْرَأْ كِتابَكَ كَفى بِنَفْسِكَ الْيَوْمَ عَلَيْكَ حَسِيباً   « 2 » يعنى : « وهر انساني را ملازم أو گردانيده‌ايم طاير أو را - يعنى عمل نيك وبد أو را ، يا تقديرات خدا را كه براي أو كرده است - در گردن أو وبيرون مىآوريم از براي أو در روز قيامت نامه‌اى را كه آن را ملاقاة نمايد گشوده شده ، پس به أو گفته مىشود كه :\r\nبخوان نامهء خود را كافى است نفس تو حساب‌كننده وگواه بر تو » .\r\nپس منبه گفت : اين خطابي است كه تو را به آن خطاب خواهند ساخت در روز قيامت وتو را حاضر خواهند گردانيد در آن روز وحال آنكه نامهء عمل تو در ميان دو ديدهء تو گشوده باشد وگواهى دهى در آن روز بر نفس خود .\r\nپس منبه از من دور شد ، وبه نزد من آمد منكر با عظيمترين منظرى ومنكرترين صورتي وعمودى از آهن در دست أو بود كه اگر جن وانس جمع مىشدند آن عمود را حركت نمىتوانستند داد ، پس صداى موحشى بر من زد كه اگر جميع أهل زمين آن صدا را مىشنيدند هرآينه همه مىمردند ، پس به من گفت : اى بندهء خدا ! خبر ده مرا كه پروردگار تو كيست ودين تو چيست وپيغمبر تو كيست وامام تو كيست وبر چه طريقه وحالت\r\n\r\n\r\n","description":"","footnote":"\r\n( 1 ) . سورهء كهف : 49 .\r\n( 2 ) . سورهء اسراء : 13 و 14 .\r\n","page_name":" 1676 ","page_number":860},
  {"content":"\r\n\r\nبوده‌اى وچه اعتقاد داشته‌اى در دنيا ؟\r\nپس زبان من بسته شد از ترس وبيم أو وحيران شدم در امر خود وندانستم كه چه بگويم در جواب أو ، ودر بدن من هيچ عضوى نماند مگر آنكه مفارقت كرد از ترس ، پس دريافت مرا رحمتي از جانب پروردگار من كه دل مرا نگاه داشت وزبان مرا گويا گردانيد پس به أو گفتم : بندهء خدا ! چرا مرا مىترسانى وحال آنكه من شهادت مىدهم به وحدانيت خدا وشهادت مىدهم كه محمد رسول خداست وگواهى مىدهم كه خداوند عالميان پروردگار من است ومحمد پيغمبر من است واسلام دين من است وقرآن كتاب من است وكعبه قبلهء من است وعلى امام من است ومؤمنان برادران منند ؛ وگفتم : اين است گفتار من واعتقاد من وبر اين اعتقاد ملاقاة مىكنم پروردگار خود را در روز معاد .\r\nپس در اين وقت گفت : اى بندهء خدا ! بشارت باد تو را به سلامتى ، بدرستى كه نجات يا فتى ؛ واز پيش من رفت .\r\nپس نكير به نزديك من آمد وصداى مهيب بر من زد عظيمتر از صداى أول ، پس اعضاى من بعضي بر بعضي داخل شدند وگفت : عمل خود را بگو اى بندهء خدا .\r\nپس حيران ماندم ومتفكر شدم كه چه جواب بگويم ، پس در اين وقت گردانيد حق تعالى از من شدت ترس وبيم را وحجت مرا به من الهام كرد به يقين نيكو وتوفيق مرا كرامت فرمود ، پس گفتم : اى بندهء خدا ! مدارا كن با من ومن از دنيا بيرون آمدم وحال آنكه گواهى مىدادم كه خداوندى نيست بغير خداوند يگانه وأو را شريكي نيست وگواهى مىدادم كه محمد بنده ورسول خداست [ وآنكه أمير المؤمنين علي بن أبي طالب وائمهء طاهرين از ذرّيّت أو امامان منند 
  ] « 1 » وآنكه بهشت حق است وعذاب آتش جهنم حق است وصراط حق است وميزان حق است وحساب كردن خلايق حق است وسؤال منكر ونكير در قبر حق است وزنده شدن در قبر حق است وآنكه بهشت وآنچه حق تعالى وعده كرده است در آن از نعمتها حق است وآنكه جهنم وآنچه حق تعالى وعيد فرموده است در آن از\r\n\r\n\r\n","description":"","footnote":"\r\n( 1 ) . اين عبارت از متن عربى روايت اضافه شد .\r\n","page_name":" 1677 ","page_number":861},
  {"content":"\r\n\r\nعذاب حق است وآنكه قيامت آمدنى است وشكى در آن نيست وآنكه خدا زنده مىگرداند آنها را كه در قبرهايند .\r\nپس مرا گفت : اى بندهء خدا ! بشارت باد تو را به نعيم ابدى وخيرى كه هرگز زايل نگردد . پس مرا در لحد خوابانيد وگفت : بخواب مانند خوابيدن داماد ، واز نزديك سر من درى گشود از بهشت ، ودرى از پيش پاى من گشود بسوى جهنم پس گفت : نظر كن اى بندهء خدا بسوى آنچه خواهى يافت بسوى آن از بهشت ونعمتهاى آن ونظر كن بسوى آنچه نجات يا فتى از آن از آتش جهنم ، پس درى كه از پيش پايم بسوى جهنم گشوده شد آن را مسدود گردانيد ودرى را كه از پيش سرم بسوى بهشت گشوده بود چنان گشاده گذاشت ، وپيوسته داخل مىشد بر من از آن در شميم بهشت ونعمتهاى آن ولحد مرا فراخ گردانيد بقدر آنچه ديده كار كند ، واز نزد من رفت - واى سلمان ! من نيافتم نزد حق تعالى چيزى را كه خدا دوست دارد بزرگتر از سه چيز : أول نماز كردن در شب بسيار سرد ، دوم روزه داشتن در روز بسيار گرم ، سوم تصدقى كه به دست راست كنى كه دست چپ تو از آن خبر نداشته باشد « 1 » - پس اين است سخن من ووصف من وآنچه من دريافته بودم آن را از شدت أهوال ، ومن گواهى به وحدانيت الهى ورسالت محمد صلّى اللّه عليه وآله وسلّم وگواهى مىدهم كه مرگ حق است ، پس در مقام مراقبه وخوف حق تعالى باش از ايستادن نزد أو در وقت سؤال .\r\nودر اين وقت سخن آن مرد منقطع شد وسلمان گفت كه : مرا بر زمين گذاريد ، چون سرير أو را بر زمين گذاشتيم گفت : مرا تكيه دهيد ، چون أو را تكيه داديم نظر به جانب آسمان افكند وگفت : « يا من بيده ملكوت كلّ شيء واليه ترجعون ، وهو يجير ولا يجار عليه ، بك آمنت ولنبيّك اتّبعت وبكتابك صدّقت وقد اتاني ما وعدتني يا من لا يخلف الميعاد اقبضني إلى رحمتك وأنزلني دار كرامتك فانا اشهد ان لا اله الّا اللّه وحده لا شريك\r\n\r\n\r\n","description":"","footnote":"\r\n( 1 ) . اين قسمت در روايت فضائل شاذان نيامده ودر بحار الأنوار 22 / 381 مذكور شده است .\r\n","page_name":" 1678 ","page_number":862},
  {"content":"\r\n\r\nله واشهد انّ محمّدا عبده ورسوله » « 1 » ، پس چون از اين دعا وشهادت فارغ شد رخت از سراى فانى به دار باقي كشيد وبه رسول خدا وائمهء طاهرين صلوات اللّه عليهم أجمعين ملحق گرديد .\r\nاصبغ گفت : ما در حيرت اين حال بوديم كه ناگاه مردى پيدا شد كه بر استر اشهبى سوار بود ونقابى بر رو بسته بود ، چون به نزديك ما رسيد بر ما سلام كرد وما جواب سلام أو گفتيم ، چون سخن گفت دانستيم كه حضرت أمير المؤمنين عليه السّلام است پس گفت : اى اصبغ ! اهتمام نمائيد در امر تجهيز سلمان ، پس ما شروع كرديم در تهيهء غسل وكفن أو وخواستيم كه كفن وحنوط تحصيل نمائيم ، حضرت فرمود كه : حاجتي به آنها نيست ونزد من هست ، پس آبى وتختى كه بر روى آن غسل دهند نزد آن حضرت حاضر كرديم ، پس به دست مبارك خود أو را غسل داد وكفن كرد وپيش ايستاد وبر أو نماز كرديم وأو به دست مبارك خود أو را در لحد گذاشت ، وچون از دفن سلمان فارغ شد وخواست كه برگردد من به جامهء حضرت چسبيدم وگفتم : يا أمير المؤمنين ! چگونه آمدى وكي تو را خبر داد به مردن سلمان ؟ حضرت رو به جانب من گردانيد وگفت : مىگيرم بر تو اى اصبغ عهد وپيمان خدا را كه نقل نكنى اين قصه را به احدى تا من زنده باشم .\r\nپس گفتم : يا أمير المؤمنين ! من پيش از تو خواهم مرد ؟\r\nحضرت فرمود : نه اى اصبغ .\r\nگفتم : يا أمير المؤمنين ! بگير از من عهد وپيمان كه من سخن تو را مىشنوم وأطاعت تو مىنمايم ونقل نخواهم كرد اين سخن را به احدى تا حكم كند در باب تو خدا به آنچه حكم خواهد كرد وخدا بر همه چيز قادر است .\r\nپس حضرت فرمود : اى اصبغ ! حضرت رسول صلّى اللّه عليه وآله وسلّم مرا خبر داده بود كه سلمان در اين وقت خواهد مرد ومن در اين ساعت در كوفه نماز كردم واز مسجد بيرون آمدم كه به خانه روم ، چون به خانه رسيدم وخوابيدم در خواب ديدم كه شخصي مرا گفت سلمان\r\n\r\n\r\n","description":"","footnote":"\r\n( 1 ) . اين گفتهء جناب سلمان در مصدر با اندكى تفاوت ذكر شده است .\r\n","page_name":" 1679 ","page_number":863},
  {"content":"\r\n\r\nوفات يافته ، پس بيدار شدم وبر استر خود سوار شدم وچيزهائى كه براي مرده ضرور است از كفن وحنوط وغير آن با خود برداشتم وروانه شدم ، پس حق تعالى دور را براي من نزديك گردانيد تا آنكه به اين زودى به اين موضع رسيدم ومرا به اين أمور رسول خدا صلّى اللّه عليه وآله وسلّم خبر داده بود .\r\nپس حضرت ناپيدا شد ، ندانستم كه بسوى آسمان بالا رفت يا به زمين فرو رفت ، چون به كوفه رسيدم شنيدم كه حضرت در وقتي به كوفه رسيده بوده است كه در آن روز منادى براي نماز مغرب ندا مىكرده است وحضرت نماز مغرب را با ايشان ادا كرده بود « 1 » .\r\nمؤلف گويد كه : اين حديث غرايب بسيار دارد واز جملهء آنها فوت سلمان است در زمان خلافت أمير المؤمنين عليه السّلام وآمدن آن حضرت به كوفه واين خلاف مشهور وأحاديث ديگر است ، وچون مشتمل بر فوايد بسيار بود ايراد نموديم .\r\nوابن شهرآشوب از جابر بن عبد اللّه انصارى روايت كرده است كه : روزى حضرت أمير المؤمنين عليه السّلام در مدينه نماز صبح را با ما ادا نمود پس روى مبارك به جانب ما گردانيد وگفت : اى گروه مردمان ! خدا اجر شما را عظيم گرداند در مصيبت برادر شما سلمان ، ومردم در اين باب سخن بسيار گفتند پس حضرت عمامهء حضرت رسول صلّى اللّه عليه وآله وسلّم را بر سر بست وپيراهن حضرت را پوشيد وعصاي آن حضرت را در دست گرفت وشمشير آن حضرت را حمايل نمود وبر شتر عضباء آن حضرت سوار شد وقنبر را گفت : ده گام بشمار يا آنكه از يك تا ده بشمار .\r\nقنبر گفت : چون از شمردن فارغ شدم به در خانهء سلمان رسيده بوديم .\r\nپس زاذان روايت كرد كه : چون وقت وفات سلمان شد از أو پرسيدم : كي تو را غسل مىدهد ؟ گفت : آن كه رسول خدا صلّى اللّه عليه وآله وسلّم را غسل مىداد .\r\nمن گفتم : تو در مداينى وأو در مدينه است ! سلمان گفت : اى زاذان ! چون من بميرم ولحيين مرا ببندى صدائى خواهى شنيد ؛ پس چون دهان أو را بستم صدائى شنيدم واز پى\r\n\r\n\r\n","description":"","footnote":"\r\n( 1 ) . فضايل شاذان بن جبرئيل 85 - 91 .\r\n","page_name":" 1680 ","page_number":864},
  {"content":"\r\n\r\nصدا به در خانه آمدم حضرت أمير المؤمنين عليه السّلام را مشاهده نمودم پس گفت : اى زاذان ! به رحمت حق واصل شد أبو عبد اللّه سلمان ؟ گفتم : بلى اى سيد من . پس أو داخل شد وردا از روى سلمان برداشت وسلمان تبسم نمود بر روى آن حضرت ، پس حضرت به أو گفت :\r\nمرحبا اى أبا عبد اللّه هرگاه دريابى رسول خدا صلّى اللّه عليه وآله وسلّم را پس خبر ده أو را به آنچه گذشت بر برادر تو از قوم أو ؛ پس حضرت شروع كرد در تجهيز أو وچون نماز كرد بر سلمان از حضرت تكبيرهاى بلند مىشنيديم ودو كس با آن حضرت مىديديم كه همراه أو بودند ، چون پرسيدم كه اينها كيستند فرمود : يكى برادرم جعفر وديگرى حضرت خضر عليه السّلام وبا هر يك از ايشان هفتاد صف از ملائكة آمده بود كه در هر صفى هزار هزار ملك بودند « 1 » .\r\nودر كتاب مشارق الأنوار روايت كرده است كه : چون حضرت جامه از روى سلمان برداشت سلمان تبسم نمود وخواست كه بنشيند ، حضرت فرمود : به مرگ خود برگرد ؛ وأو به حال أول عود نمود « 2 » .\r\nوقطب راوندى روايت كرده است كه : حضرت أمير المؤمنين عليه السّلام بامدادى داخل مسجد مدينه شد وفرمود : رسول خدا صلّى اللّه عليه وآله وسلّم را در خواب ديدم وبه من گفت : سلمان از دنيا رحلت نموده است ، وسلمان مرا وصيت كرده بود كه أو را غسل دهم وكفن كنم ونماز كنم بر أو وأو را دفن كنم واينك من مىروم به مداين براي اين كار .\r\nپس عمر گفت : كفن را از بيت المال بردار ، حضرت فرمود : كفن أو را تهيه كرده‌اند وحاضر شده است ؛ پس با جماعتى از صحابه بيرون رفت از مدينه وحضرت به جانب مداين روانه شد ومردم برگشتند وپيش از زوال مراجعت نمود وفرمود : من أو را دفن كردم ، وأكثر مردم در اين باب حضرت را تصديق ننمودند تا آنكه بعد از مدتي از مداين مكتوبى رسيد كه سلمان وفات يافت در آن روز واعرابى داخل شد وأو را غسل داد وكفن كرد وبر أو نماز كرد وأو را دفن كرد وبرگشت ، پس همهء مردم تعجب كردند « 3 » .\r\n\r\n\r\n","description":"","footnote":"\r\n( 1 ) . مناقب ابن شهرآشوب 2 / 337 - 338 .\r\n( 2 ) . بحار الأنوار 22 / 384 به نقل از مشارق الأنوار .\r\n( 3 ) . خرايج 2 / 562 .\r\n","page_name":" 1681 ","page_number":865},
  {"content":"\r\n\r\nودر كتاب روضة الواعظين از سعد بن أبي وقاص روايت كرده است كه أو به عيادت سلمان رفت در هنگامى كه أو بيمار بود وأو را گريان يافت ، سعد گفت : چه سبب دارد گريهء تو اى أبو عبد اللّه وحال آنكه چون رسول خدا صلّى اللّه عليه وآله وسلّم از دنيا رحلت نمود از تو راضى بود ودر حوض كوثر به نزد أو خواهى رفت ؟\r\nسلمان گفت : من از جزع مرگ نمىگريم وگريهء من از حرص دنيا نيست وليكن حضرت رسول صلّى اللّه عليه وآله وسلّم عهد كرد بسوى ما وفرمود : بايد متاع ضروري هر يك از شما مانند توشهء مسافران باشد ومن در دور خود اين متاعها را مىبينم وبه اين سبب آزرده‌ام ؛ ودر دور أو نبود مگر طغارى وكاسه‌اى ومطهره‌اى « 1 » .\r\nوشيخ كشى به سند معتبر روايت كرده است كه سلمان رضى اللّه عنه گفت : حضرت رسول صلّى اللّه عليه وآله وسلّم فرمود : چون مرگ تو را حاضر شود گروهى چند نزد تو حاضر خواهند شد كه بوى نيك وبد را مىيابند وطعام نمىخورند يعنى ملائكة ، پس سلمان كيسه‌اى بيرون آورد وگفت :\r\nاين هبه است كه حضرت رسول صلّى اللّه عليه وآله وسلّم به من بخشيده است وآن بوى خوشى بود ، گفت :\r\nپس آن را در آب ريخت وبر دور خود پاشيد پس زن خود را گفت كه : برخيز ودر را ببند ، پس زن برخاست ودر را بست ، چون برگشت مرغ روح أو به عالم قدس پرواز كرده بود « 2 » .\r\n\r\n\r\n","description":"","footnote":"\r\n( 1 ) . روضة الواعظين 490 .\r\n( 2 ) . رجال كشى 1 / 66 .\r\n","page_name":" 1682 ","page_number":866},
  {"content":"\r\n\r\n\r\nباب شصتم در بيان أحوال خير مآل محرم اسرار رباني أبو ذر غفارى رضى اللّه عنه وفضائل ومناقب اوست\r\nودر آن چند فصل است\r\n\r\n","description":"","footnote":"","page_name":" 1683 ","page_number":867},
  {"content":"\r\n . \r\n","description":"","footnote":"","page_name":" 1684 ","page_number":868},
  {"content":"\r\n\r\nبدان كه از أحاديث معتبرهء سابقه ولاحقه چنين مستفاد مىشود كه در ميان صحابه بعد از سلمان فارسي رضى اللّه عنه كسى در فضيلت به أبو ذر نمىرسد ، وأبو ذر كنيت اوست واسم أو بر قول أصح جندب بن جنادة است وأصل أو عرب بوده است از قبيلهء بنى غفار .\r\nكلينى به اسناد معتبر از حضرت امام جعفر صادق عليه السّلام روايت كرده است كه آن حضرت به شخصي از أصحاب خود فرمود : مىخواهيد شما را خبر دهم كه چگونه بود مسلمان شدن سلمان وأبو ذر ؟\r\nآن شخص گفت كه : كيفيت اسلام سلمان را مىدانم ، مرا خبر ده به كيفيت اسلام أبو ذر ؛ وخطا كرد كه هر دو را از حضرت نپرسيد .\r\nپس فرمود كه : بدرستى كه أبو ذر در « بطن مر » كه محلى است در يك منزلي مكهء معظمه گوسفندان خود را چرا مىفرمود ، ناگاه گرگى از جانب راست متوجه گوسفندان أو شد وبه عصاي خود آن را براند ، پس از جانب چپ متوجه شد وأبو ذر عصا بر وى حواله نمود وگفت : من گرگ از تو خبيث‌تر وبدتر نديده‌ام .\r\nآن گرگ به اعجاز آن حضرت به سخن آمد وگفت : واللّه كه أهل مكة از من بدترند ، خداوند عالميان بسوى ايشان پيغمبرى فرستاده أو را به دروغ نسبت مىدهند ونسبت به أو دشنام وناسزا مىگويند .\r\nأبو ذر چون اين سخن بشنيد به زن خود گفت : توشه ومطهره وعصاي مرا بياور ؛ پس اينها را گرفت وبه پاى خود به جانب مكة روان شد كه تا خبري كه از گرگ شنيد معلوم نمايد وطي مسافت نموده در ساعتي بسيار گرم داخل مكة شد وتعب بسيار كشيده بود وتشنگى بر أو غالب گرديده نزد چاه زمزم آمد ودلوى از آن آب براي خود كشيد ، چون\r\n\r\n","description":"","footnote":"","page_name":" 1685 ","page_number":869},
  {"content":"\r\n\r\nنظر كرد ديد كه آن دلو پر از شير است ، در دل أو افتاد كه اين گواه آن خبري است كه گرگ مرا به آن خبر داده واين نيز از معجزات آن پيغمبر است ؛ پس بياشاميد وبه كنار مسجد آمد ديد جماعتى از قريش برگرد يكديگر نشسته‌اند ، نزد ايشان بنشست ، ديد كه ايشان ناسزا به حضرت رسول صلّى اللّه عليه وآله وسلّم مىگويند به نحوى كه گرگ از آن خبر داده بود ، وپيوسته در اين كار بودند تا آخر روز ناگاه حضرت أبو طالب بيامد ، چون نظر ايشان بر أو افتاد به يكديگر گفتند : خاموش شويد كه عمويش آمد ، پس زبان از مذمت آن حضرت كوتاه كردند ؛ وچون أبو طالب بيامد با أو مشغول سخن گفتن شدند تا آخر روز .\r\nأبو ذر گفت : چون أبو طالب از نزد ايشان برخاست من از پى أو روانه شدم ، رو به جانب من كرد وگفت : حاجت خود را بگو .\r\nگفتم : به طلب پيغمبرى آمده‌ام كه در ميان شما مبعوث شده است .\r\nگفت : با أو چه‌كار دارى ؟\r\nگفتم : مىخواهم به أو ايمان بياورم وآنچه فرمايد به راستى أو اقرار نمايم وخود را منقاد أو گردانم وآنچه فرمايد أو را أطاعت نمايم .\r\nگفت : البتة چنين خواهى كرد ؟\r\nگفتم : بلى .\r\nگفت : فردا اين وقت نزد من بيا تا تو را به أو برسانم .\r\nمن شب در مسجد به روز آوردم وچون روز شد در مجلس آن كفار بنشستم وايشان زبان ناسزا گشودند بر منوال روز گذشته ، وچون أبو طالب بيامد زبان از آن قول ناشايست بر گرفتند وبا أو مشغول سخن شدند ، وچون از نزد ايشان برخاست از پى أو روانه شدم وباز سؤال روز گذشته را اعاده فرمود ومن همان جواب گفتم وتأكيد فرمود كه : البتة آنچه مىگوئى خواهى كرد ؟ گفتم : بلى .\r\nپس مرا با خود برد به خانه‌اى كه در آنجا حضرت حمزه بود ، بر أو سلام كردم واز حاجت من پرسيد ، همان جواب گفتم ، گفت : گواهى مىدهى كه خدا يكى است ومحمد فرستادهء اوست ؟ گفتم : « اشهد ان لا اله الا اللّه وان محمدا رسول اللّه » .\r\n\r\n","description":"","footnote":"","page_name":" 1686 ","page_number":870},
  {"content":"\r\n\r\nپس حمزه مرا با خود برد به خانه‌اى كه حضرت جعفر طيار در آنجا بود سلام كردم ونشستم واز مطلب من سؤال كرد وهمان جواب گفتم وتكليف شهادتين كرد ، بر زبان راندم .\r\nپس جعفر برد مرا به خانه‌اى كه حضرت أمير المؤمنين عليه السّلام در آنجا بود ، وبعد از سؤال وامر به شهادتين آن حضرت مرا به خانه‌اى بردند كه حضرت رسول صلّى اللّه عليه وآله وسلّم تشريف داشتند ، سلام كردم ونشستم واز حاجت من سؤال نمودند وكلمهء شهادتين تلقين فرمودند ، وچون شهادتين گفتم فرمودند كه : اى أبو ذر ! به جانب وطن خود برو وتا رفتن تو پسر عمى از تو فوت شده خواهد بود كه بغير از تو وارثى نداشته باشد ، مال أو را بگير ونزد أهل وعيال خود باش تا امر نبوت ما ظاهر گردد آخر به نزد ما بيا .\r\nچون أبو ذر به وطن خويش بازآمد پسر عمش فوت شده بود ومال أو را به تصرف در آورده مكث نمود تا هنگامى كه حضرت به مدينه هجرت نمود وامر اسلام رواج گرفت ودر مدينه به خدمت حضرت مشرف شد .\r\nحضرت صادق عليه السّلام فرمود : اين بود خبر مسلمان شدن أبو ذر ، وخبر اسلام سلمان را كه شنيده‌اى .\r\nآن شخص پشيمان شد از اظهار دانستن اسلام سلمان واستدعا كرد كه : آن را نيز بفرمائيد ، حضرت نفرمود « 1 » .\r\nوابن عبد البر كه از أعاظم علماى أهل سنت است در كتاب استيعاب از حضرت رسول صلّى اللّه عليه وآله وسلّم روايت كرده است كه : أبو ذر در ميان امّت من بر زهد عيسى بن مريم است « 2 » ؛ وبه روايت ديگر شبيه عيسى بن مريم است در زهد « 3 » .\r\nوأيضا روايت نمود كه حضرت أمير المؤمنين عليه السّلام فرمود : أبو ذر علمي چند ضبط كرد كه\r\n\r\n\r\n","description":"","footnote":"\r\n( 1 ) . كافى 8 / 297 ؛ روضة الواعظين 278 ودر آن فقط ذيل روايت كه فرمايش حضرت صادق عليه السّلام مىباشد ذكر نشده است .\r\n( 2 ) . استيعاب 4 / 1655 ؛ أسد الغابة 6 / 97 .\r\n( 3 ) . استيعاب 1 / 255 .\r\n","page_name":" 1687 ","page_number":871},
  {"content":"\r\n\r\nمردمان از حمل آن عاجز بودند وگرهى بر آن زد كه هيچ از آن بيرون نيامد « 1 » .\r\nوابن بابويه به سند معتبر از حضرت صادق عليه السّلام روايت كرده است كه : روزى أبو ذر بر حضرت رسول صلّى اللّه عليه وآله وسلّم گذشت وجبرئيل به صورت دحيهء كلبى در خدمت آن حضرت به خلوت نشسته بود وسخنى در ميان داشت ، أبو ذر گمان كرد كه دحيهء كلبى است وبا حضرت حرف نهاني دارد ، بگذشت ، جبرئيل گفت : يا محمد ! اينك أبو ذر بر ما گذشت وسلام نكرد اگر سلام مىكرد ما أو را جواب مىگفتيم بدرستى كه أو را دعائي هست كه در ميان أهل آسمانها معروف است چون من عروج نمايم از وى سؤال كن .\r\nچون جبرئيل برفت وأبو ذر بيامد حضرت فرمود : اى أبو ذر ! چرا بر ما سلام نكردى ؟\r\nأبو ذر گفت : چنين يافتم كه دحيهء كلبى نزد تو بود وبراي امرى أو را به خلوت طلبيده‌اى نخواستم كلام شما را قطع نمايم .\r\nحضرت فرمود : جبرئيل بود ، وچنين گفت .\r\nأبو ذر بسيار نادم شد . حضرت فرمود كه : چه دعاست كه خدا را به آن مىخوانى كه جبرئيل خبر داد كه در آسمانها معروف است ؟\r\nگفت : اين دعا را مىخوانم : « اللّهمّ انّي أسألك الايمان بك والتّصديق بنبيّك والعافية من جميع البلاء والشّكر على العافية والغنى عن شرار النّاس » « 2 » .\r\nودر تفسير امام حسن عسكرى عليه السّلام مذكور است كه : أبو ذر از برگزيدگان صحابهء حضرت رسول صلّى اللّه عليه وآله وسلّم بود ، روزى به خدمت حضرت عرض نمود : من شصت گوسفند دارم ونمىخواهم كه بروم نزد آنها واز خدمت تو محروم شوم ، وكراهت دارم از آنكه آنها را به شبانى بگذارم كه ستم كند بر آنها ونيكو رعايت آنها نكند .\r\nحضرت فرمود كه : برو به نزد آنها .\r\nچون روز هفتم شد به خدمت حضرت برگشت ، حضرت فرمود : اى أبو ذر !\r\n\r\n\r\n","description":"","footnote":"\r\n( 1 ) . استيعاب 1 / 255 .\r\n( 2 ) . امالى شيخ صدوق 283 . ونيز رجوع شود به كافى 2 / 587 ورجال كشى 1 / 107 .\r\n","page_name":" 1688 ","page_number":872},
  {"content":"\r\n\r\nعرض كرد : لبيك يا رسول اللّه .\r\nحضرت فرمود : چه كردى گوسفندان خود را ؟\r\nگفت : يا رسول اللّه ! قصهء آنها عجيب است ، روزى من مشغول نماز بودم ناگاه گرگى دويد بر گوسفندان من پس مردد شدم ميان آنكه نماز را قطع كنم ومحافظت گوسفندان خود نمايم يا نماز را تمام كنم واز گوسفندان خود بگذرم ، پس نماز را بر گوسفندان خود اختيار كردم ودر آن حال شيطان در خاطر من وسوسه كرد كه اكنون گرگ در گلهء تو مىافتد وهمه را هلاك مىكند وبراي تو چيزى نمىماند كه به آن تعيش نمائى ؛ من در جواب شيطان گفتم كه : اگر گوسفندان از دست من مىروند براي من مىماند توحيد حق تعالى وايمان به رسول خدا صلّى اللّه عليه وآله وسلّم وموالات برادر أو علي بن أبي طالب عليه السّلام كه بهترين خلق است بعد از أو وموالات هدايت كنندگان وپاكان از فرزندان أو ودشمنى دشمنان ايشان ، وبعد از آنكه اينها با من باشند هر چه از من فوت شود سهل است ؛ پس به نماز خود رو آوردم وگرگ را ديدم كه در ميان گله در آمد وبره‌اى را گرفت وبرد ، ناگاه شيرى پيدا شد وآن گرگ را به دونيم كرد وبره را از آن گرفت وبسوى گله برگردانيد ومرا ندا كرد كه :\r\nاى أبو ذر ! مشغول نماز خود باش كه حق تعالى مرا موكّل گردانيده است به گوسفندان تو تا از نماز فارغ شوى ، پس با حضور قلب نماز خود را به آداب وشرايط بجا آوردم ، وچون از نماز فارغ شدم شير به نزد من آمد وگفت : برو به نزد محمد صلّى اللّه عليه وآله وسلّم وأو را خبر ده كه حق تعالى گرامى داشت مصاحب تو را وحفظ كنندهء شريعت تو را وشيرى را موكّل گردانيد به گوسفندان أو تا از نماز فارغ شد .\r\nچون جماعتى از صحابه كه نزد آن حضرت بودند اين خبر را از أبو ذر شنيدند در شگفت شدند ، پس حضرت فرمود : راست گفتى اى أبو ذر ، تصديق كرديم تو را در اين سخن من وعلى وفاطمه وحسن وحسين .\r\nچون منافقان اين سخنان را شنيدند گفتند : اين توطئه‌اى است ميان محمد وأبو ذر ، ومحمد مىخواهد ما را به اين حيله‌ها فريب دهد كه به آنچه أو مىگويد اعتقاد كنيم ؛ وجمعى از ايشان گفتند : مىرويم نزد گلهء أو كه مشاهده كنيم أو را در حالت نماز كردن كه\r\n\r\n","description":"","footnote":"","page_name":" 1689 ","page_number":873},
  {"content":"\r\n\r\nآيا شير محافظت گوسفندان أو مىنمايد در آن حالت تا دروغ أو را بر مردم ظاهر كنيم .\r\nچون به نزديك أو رفتند ديدند كه أبو ذر ايستاده است ونماز مىكند وشير بر دور گوسفندان أو مىگردد وآنها را مىچراند وهر گوسفندى كه از گله دور مىرود بسوى گله بر مىگرداند ، وچون أبو ذر از نماز فارغ شد شير به قدرت حق تعالى به سخن آمد وگفت :\r\nبگير گوسفندان خود را بسلامت .\r\nپس شير ندا كرد آن منافقان را كه : اى گروه منافقان كه انكار مىكنيد كه حق تعالى مرا مسخّر گردانيده براي محافظت گوسفندان كسى كه موالى محمد وعلى وآل طيبين ايشان است وبسوى خدا توسل مىجويد به ايشان ! سوگند ياد مىكنم بحقّ آن خداوندى كه گرامى داشت محمد وآل طيبين أو را كه حق تعالى مرا مطيع أبو ذر گردانيده است حتى آنكه اگر امر كند كه شما را از هم بدرم وهلاك گردانم هلاك خواهم كرد شما را ، وسوگند ياد مىكنم بحقّ آن خداوندى كه سوگندى بزرگتر از سوگند به أو نيست كه اگر سؤال كند از خدا بحقّ محمد وآل طيبين أو كه همهء درياها را روغن زنبق ولبان گرداند وجميع كوهها را مشك وعنبر وكافور گرداند وشاخه‌هاى جميع درختان را زمرد وزبرجد گرداند هرآينه قادر منّان همه را چنان خواهد كرد .\r\nپس چون أبو ذر به خدمت حضرت آمد ، حضرت فرمود : اى أبو ذر ! تو نيكو بعمل آوردى طاعت پروردگار خود را وبه اين سبب حق تعالى مسخّر تو گردانيد حيواني را كه أطاعت تو نمايد ودفع ضررهاى درندگان وغير ايشان از تو كند ، پس تو از بهترين آنهائى كه حق تعالى در قرآن مدح كرده است ايشان را كه نماز را برپا مىدارند « 1 » .\r\nوكلينى به سند معتبر از حضرت موسى بن جعفر عليه السّلام روايت كرده است كه أبو ذر مىگفت : از دنيا بيزارم وآن را مذمت مىنمايم بغير از دو گردهء نان جو كه يكى را در بامداد بخورم وديگرى را در پسين ، وبغير از دو جامهء پشمينه كه يكى را بر كمر بندم وديگرى را\r\n\r\n\r\n","description":"","footnote":"\r\n( 1 ) . تفسير امام حسن عسكرى عليه السّلام 73 . وقسمتى از روايت در ارشاد القلوب 425 ذكر شده است .\r\n","page_name":" 1690 ","page_number":874},
  {"content":"\r\n\r\nبر دوش افكنم « 1 » .\r\nوأيضا به سند حسن از حضرت صادق عليه السّلام روايت كرده است كه : أبو ذر در خطبهء خود مىگفت : اى طلب كنندگان علم ! نيست در دنيا چيزى مگر آنكه يا خير آن نفع مىبخشد يا شرّ آن ضرر مىرساند مگر آنكه خدا رحم كند ، پس طلب كن امرى را كه اميد خير از آن داشته باشى ، اى طلب كنندهء علم ! تو را مشغول نگرداند أهل ومال تو از جان تو زيرا كه روزى كه از أهل خود مفارقت مىنمائى بمنزلهء مهمانى خواهى بود كه شب نزد جماعتى بسر آورد وروز از ايشان مفارقت نمايد ، ونيست ميان مردن ومبعوث شدن مگر خوابى كه بزودى از آن بيدار شوى ، اى طلب كنندهء علم ! پيش بفرست از اعمال صالحه براي روزى كه تو را در مقام حساب وسؤال نزد خداوند ذو الجلال بازدارند ودر آن روز ثواب خواهى يافت به اعمال نيك خود وهر چه مىكنى جزا مىيابى اى طلب كنندهء علم « 2 » .\r\nوأيضا به سند معتبر از حضرت امام صادق عليه السّلام روايت كرده است كه مردى از أبو ذر پرسيد :\r\nچرا ما مرگ را نمىخواهيم ؟ أبو ذر گفت : زيرا كه شما آبادان كرده‌ايد دنياي خود را وخراب كرده‌ايد آخرت خود را وبه اين سبب نمىخواهيد كه از خانهء آبادان به خانهء خراب برويد .\r\nباز آن مرد پرسيد كه : رفتن ما به نزد حق تعالى چگونه خواهد بود ؟ أبو ذر گفت : رفتن نيكوكار شما مانند مسافري خواهد بود كه به خانهء خود بر گردد ، ورفتن بدكار شما مانند غلام گريخته خواهد بود كه أو را به نزد آقاى خود برگردانند .\r\nبازپرسيد كه : حال ما نزد خدا چگونه خواهد بود ؟ أبو ذر فرمود كه : عرض كنيد عملهاى خود را بر كتاب خدا ، حق تعالى مىفرمايد   إِنَّ الْأَبْرارَ لَفِي نَعِيمٍ . وَإِنَّ الْفُجَّارَ لَفِي جَحِيمٍ   « 3 » يعنى : « بدرستى كه نيكوكاران در نعيم بهشتند وبدرستى كه گناهكاران در جهنمند » ، آن مرد گفت : پس رحمت خدا كجاست ! أبو ذر گفت : رحمت خدا نزديك است\r\n\r\n\r\n","description":"","footnote":"\r\n( 1 ) . كافى 2 / 134 ؛ امالى شيخ طوسي 702 ؛ رجال كشى 1 / 120 .\r\n( 2 ) . كافى 2 / 134 . وخطبهء أبو ذر به سند امام باقر عليه السّلام در امالى شيخ مفيد 179 نيز ذكر شده است .\r\n( 3 ) . سورهء انفطار : 13 و 14 .\r\n","page_name":" 1691 ","page_number":875},
  {"content":"\r\n\r\nبه نيكوكاران « 1 » .\r\nوأيضا از آن حضرت روايت كرده است كه : مردى بسوى أبو ذر نوشت كه : علم تازهء نيكوئى به من افاده كن ، أبو ذر بسوى أو نوشت كه : علم بسيار است وليكن اگر توانى كه بدى نكنى بسوى كسى كه أو را دوست دارى مكن .\r\nآن مرد گفت : هرگز ديده‌اى كه كسى با دوست خود بدى كند ؟ ! أبو ذر گفت : بلى ، جان تو محبوب‌ترين جانهاست بسوى تو ، وچون معصيت خدا مىكنى ، به جان خود ضرر مىرسانى « 2 » .\r\nوأيضا به سند معتبر ديگر از آن حضرت روايت كرده است كه : مردى بود در مدينه كه داخل مسجد حضرت رسول صلّى اللّه عليه وآله وسلّم مىشد ، روزى داخل مسجد شد وگفت : خداوندا ! انس ده وحشت مرا ووصل كن تنهائى مرا ومرا روزى كن همنشينى شايسته ، چون از دعا فارغ شد ديد كه مردى در كنار مسجد نشسته است ، به نزد أو رفت وبر أو سلام كرد وگفت :\r\nتو كيستى اى بندهء خدا ؟ گفت : منم أبو ذر ، آن مرد گفت : اللّه أكبر اللّه أكبر ، أبو ذر گفت : اى بندهء خدا ! چرا تكبير مىگوئى ؟ گفت : چون داخل شدم چنين دعائي كردم وحق تعالى ملاقاة تو مرا روزى كرد ، أبو ذر گفت : من سزاوارتر بودم به تكبير گفتن از تو كه من بودم همنشين شايسته وبدرستى كه من شنيدم از رسول خدا صلّى اللّه عليه وآله وسلّم كه فرمود : من وشما بر بلندى خواهيم بود در قيامت تا مردم فارغ شوند از حساب ، برخيز اى بندهء خدا كه عثمان نهى كرده است مردم را از همنشينى من مبادا به تو آسيبى برسد « 3 » .\r\nوبه سند موثق از آن حضرت روايت كرده است كه : روزى أبو ذر به خدمت حضرت رسول صلّى اللّه عليه وآله وسلّم آمد گفت : يا رسول اللّه ! هواي مدينهء مشرّفه با من موافقت نمىكند آيا رخصت مىدهى كه من وپسر برادرم بيرون رويم بسوى قبيلهء مزينه ودر آنجا بسر بريم ؟\r\nحضرت فرمود : مىترسم كه غارت بياورند بر تو گروهى از سواران عرب پس بكشند\r\n\r\n\r\n","description":"","footnote":"\r\n( 1 ) . كافى 2 / 458 .\r\n( 2 ) . كافى 2 / 458 .\r\n( 3 ) . كافى 8 / 307 .\r\n","page_name":" 1692 ","page_number":876},
  {"content":"\r\n\r\nپسر برادر تو را وبيائى بسوى من ژوليده مو ودر پيش من بايستى بر عصاي خود تكيه كرده وبگوئى كه كشته شد پسر برادرم وحيوانات مرا گرفتند .\r\nأبو ذر گفت : يا رسول اللّه ! واقع نمىشود ان شاء اللّه مگر آنچه خير است ؛ پس حضرت أو را رخصت داد وأو با پسر برادر وزوجه‌اش بيرون رفتند از مدينه ، چون به قبيلهء مزينه رسيدند بعد از اندك زماني گروهى از سواران قبيلهء فزاره بر ايشان غارت آوردند كه در ميان ايشان بود عيينة بن حصن ، پس حيوانات أو را گرفتند وپسر برادرش را كشتند وزن أو را كه از قبيلهء بنى غفار بود گرفتند ، پس أبو ذر به سرعت آمد تا به خدمت حضرت رسول خدا صلّى اللّه عليه وآله وسلّم ايستاد وطعنهء نيزه‌اى بر أو زده بودند كه به جوفش رسيده بود ، پس بر عصاي خود تكيه كرد وگفت : راست گفتند خدا ورسول أو ، چنانكه فرموده بودى گرفتند گلهء مرا وپسر برادرم را كشتند واكنون نزد تو بر عصاي خود تكيه كرده ايستاده‌ام .\r\nپس رسول خدا صلّى اللّه عليه وآله وسلّم صدا زد در ميان مسلمانان وايشان مبادرت نمودند به بيرون رفتن وقبيلهء فزاره را تعاقب نمودند ومالهاى أبو ذر را پس گرفتند وجمعى از مشركان را به قتل آوردند « 1 » .\r\nمؤلف گويد : مخالفت كردن أبو ذر حضرت رسول صلّى اللّه عليه وآله وسلّم را منافى جلالت اوست ، ومحتمل است كه اين در أول حال أبو ذر باشد پيش از آنكه ايمانش كامل گردد . وأيضا احتمال دارد كه غرضش ظهور معجزهء آن حضرت باشد يا اختيار كردن ثواب آخرت بر راحت دنيا .\r\nوبه سندهاى متواتر عامه وخاصه روايت كرده‌اند كه حضرت رسول صلّى اللّه عليه وآله وسلّم فرمود كه :\r\nآسمان سبز سايه نيفكنده وزمين گردآلود بر نداشته سخن‌گوئى را كه راستگوتر از أبو ذر باشد « 2 » .\r\nوابن بابويه به سند معتبر از حضرت امام رضا عليه السّلام روايت كرده است كه حضرت\r\n\r\n\r\n","description":"","footnote":"\r\n( 1 ) . كافى 8 / 126 . وهمين روايت بطور مختصر وبدون سند در خرايج 1 / 105 مذكور شده است .\r\n( 2 ) . استيعاب 1 / 255 ؛ سنن ترمذى 5 / 628 ؛ أسد الغابة 1 / 563 ؛ الإصابة 7 / 108 ؛ كمال الدين وتمام النعمة 1 / 59 - 60 ؛ رجال كشى 1 / 98 ؛ روضة الواعظين 284 .\r\n","page_name":" 1693 ","page_number":877},
  {"content":"\r\n\r\nرسول صلّى اللّه عليه وآله وسلّم فرمود : أبو ذر صدّيق اين امّت است « 1 » .\r\nوشيخ طوسي به سند معتبر روايت كرده است كه حضرت رسول صلّى اللّه عليه وآله وسلّم فرمود : اى أبو ذر ! بدرستى كه من دوست مىدارم از براي تو آنچه از براي خود دوست مىدارم ومن تو را ضعيف وناتوان مىبينم ، پس أمير مشو بر دو كس ومتكفل مال يتيم مشو « 2 » .\r\nوابن بابويه به سند معتبر روايت كرده است كه شخصي به خدمت حضرت صادق عليه السّلام عرض كرد كه : أبو ذر بهتر است يا شما أهل بيت ؟ حضرت فرمود : ماههاى سال چند است ؟ راوي گفت : دوازده ماهند ، حضرت فرمود : چند ماه از آنها حرام ومحترم است ؟\r\nراوي گفت : چهار ماه ، حضرت فرمود : ماه رمضان از جملهء آنهاست ؟ راوي گفت : نه ، حضرت فرمود : ماه رمضان بهتر است يا ماههاى حرام ؟ راوي گفت : بلكه ماه رمضان ، حضرت فرمود : چنين است حال ما أهل بيت ، كسى را به ما قياس نمىتوان كرد وبدرستى كه أبو ذر روزى در ميان گروهى از أصحاب حضرت رسول صلّى اللّه عليه وآله وسلّم نشسته بود وبا ايشان ذكر مىكردند فضايل اين أمت را ، أبو ذر گفت : بهترين اين أمت علي بن أبي طالب است وأو قسمت كنندهء بهشت ودوزخ است وأو صدّيق وفاروق اين أمت است وحجت خداست بر اين أمت ، چون آن منافقان اين سخن را از أو شنيدند همه رو از أو برگردانيدند وسخن أو را انكار كردند وأو را به دروغ نسبت دادند پس أبو امامهء باهلى از ميان ايشان برخاست وبه خدمت حضرت رسول صلّى اللّه عليه وآله وسلّم رفت وسخن أبو ذر را وانكار آن جماعت را عرض كرد ، حضرت فرمود : آسمان سبز سايه نيفكنده وزمين غبارآلود بر نداشته سخن‌گوئى را كه راستگوتر از أبو ذر باشد « 3 » .\r\nوأيضا به سند ديگر روايت كرده است كه مردى از حضرت صادق عليه السّلام همين حديث « 4 » را پرسيد كه : آيا رسول خدا صلّى اللّه عليه وآله وسلّم در حقّ أبو ذر چنين گفته است ؟ حضرت فرمود : بلى ،\r\n\r\n\r\n","description":"","footnote":"\r\n( 1 ) . عيون أخبار الرضا 2 / 65 .\r\n( 2 ) . امالى شيخ طوسي 384 .\r\n( 3 ) . علل الشرايع 177 .\r\n( 4 ) . در اينجا منظور ، حديث « آسمان سبز سايه نيفكنده وزمين . . . » مىباشد .\r\n","page_name":" 1694 ","page_number":878},
  {"content":"\r\n\r\nراوي گفت : پس حضرت رسول صلّى اللّه عليه وآله وسلّم وأمير المؤمنين عليه السّلام وحسن وحسين عليهما السّلام كجايند ؟\r\nحضرت فرمود كه : مثل ما مثل ماه مبارك رمضان است كه در آن يك شب هست كه عمل كردن در آن برابر است با عمل كردن هزار ماه - وساير أكابر صحابه مانند ماههاى حرامند در ميان ماههاى ديگر - كسى را به ما أهل بيت قياس نمىتوان كرد « 1 » .\r\nودر كتاب حسين بن سعيد به سند حسن از حضرت امام محمد باقر عليه السّلام منقول است كه : روزى مردى به نزد أبو ذر رضى اللّه عنه آمد وأو را بشارت داد كه گوسفندان تو فرزندان آورده‌اند وبسيار شده‌اند ، أبو ذر گفت : از بسيارى آنها من شاد نمىشوم ودوست نمىدارم آن را وآنچه كم باشد وكافى باشد نزد من محبوبتر است از آنكه بسيار باشد ومرا از ياد خدا غافل گرداند ، بدرستى كه شنيده‌ام از حضرت رسول صلّى اللّه عليه وآله وسلّم كه مىفرمود : بر دو طرف صراط در روز قيامت رحم وامانت خواهند بود اگر كسى بر صراط گذرد صلهء رحم بسيار كرده باشد ودر مال مردم خيانت نكرده باشد صراط أو را به آتش نمىاندازد « 2 » .\r\nوأيضا به سند صحيح از آن حضرت روايت كرده است كه : در زمان حضرت رسول صلّى اللّه عليه وآله وسلّم روزى أبو ذر مردى را سرزنش كرد به مادر أو وگفت : اى پسر زن سياه ! ومادر أو سياه بود ، حضرت رسول صلّى اللّه عليه وآله وسلّم فرمود : اى أبو ذر ! آيا سرزنش مىكنى كسى را به مادرش ؟ چون أبو ذر اين سخن را از حضرت شنيد بر خاك افتاد ومىگريست وسر وروى خود را بر خاك مىماليد تا آنكه حضرت رسول صلّى اللّه عليه وآله وسلّم از أو راضى شد « 3 » .\r\nوشيخ طوسي به سند معتبر روايت كرده است كه أبو ذر رضى اللّه عنه را گفتند : چگونه صبح كرده‌اى اى مصاحب رسول خدا ؟ گفت : صبح كرده‌ام ميان دو نعمت : گناهى كه خدا بر من پوشانيده است ، وثنائى كه مردم مرا مىكنند كه هر كه به آن ثنا مغرور گردد أو فريب خورده\r\n\r\n\r\n","description":"","footnote":"\r\n( 1 ) . معاني الأخبار 179 ؛ اختصاص 13 .\r\n( 2 ) . كتاب الزهد 40 .\r\n( 3 ) . كتاب الزهد 60 ؛ مستدرك الوسائل 9 / 112 ، وروايت در هر دو مصدر از امام باقر وامام صادق عليهما السّلام مىباشد .\r\n","page_name":" 1695 ","page_number":879},
  {"content":"\r\n\r\nاست « 1 » .\r\nوشيخ كشى به سند معتبر از حضرت صادق عليه السّلام روايت كرده است كه : روزى أبو ذر به طلب رسول خدا صلّى اللّه عليه وآله وسلّم به باغي رفت وحضرت را در خواب يافت ، خواست معلوم كند كه حضرت در خواب است يا بيدار است ، چوب خشكى گرفت وشكست ، حضرت سر برداشت وفرمود : اى أبو ذر ! آيا مرا بازى مىدهى ؟ ! مگر نمىدانى كه من مىبينم اعمال شما را در خواب چنانكه مىبينم در بيدارى ، چشمهاى من به خواب مىروند ودل من به خواب نمىرود « 2 » .\r\nوابن بابويه به سند معتبر از حضرت صادق عليه السّلام روايت كرده است كه : بيشتر عبادات أبو ذر رحمة اللّه عليه تفكر نمودن وعبرت گرفتن بود « 3 » .\r\nوقطب راوندى از أبو ذر روايت كرده است كه گفت : روزى من وعثمان با يكديگر راه مىرفتيم وحضرت رسول صلّى اللّه عليه وآله وسلّم در مسجد تكيه كرده بود ، پس در خدمت حضرت نشستم تا آنكه عثمان برخاست ومن نشسته بودم ، حضرت فرمود كه : چه راز مىگفتى با عثمان ؟ گفتم : سوره‌اى از قرآن مىخواندم ، حضرت فرمود : زود باشد كه أو با تو دشمنى كند وتو با أو دشمنى كنى وهر كه از شما ستمكار باشد به جهنم رود ، من گفتم : انا للّه وانا اليه راجعون ستمكار از من وأو در آتش است بفرما كه كداميك از ما ستمكار خواهيم بود ؟ حضرت فرمود : اى أبو ذر ! حق را بگو هر چند تلخ يأبى آن را تا ملاقاة كنى مرا در قيامت بر عهدي كه با تو بسته‌ام « 4 » .\r\nوبه سند معتبر از حضرت امام محمد باقر عليه السّلام منقول است كه : أبو ذر از خوف الهى چندان گريست كه چشم أو آزرده شد ، به أو گفتند : دعا كن كه خدا چشم تو را شفا بخشد ، گفت : مرا چندان غم آن نيست ، گفتند : چه غم است كه تو را از چشم خود بىخبر كرده ؟\r\n\r\n\r\n","description":"","footnote":"\r\n( 1 ) . امالى شيخ طوسي 640 .\r\n( 2 ) . رجال كشى 1 / 123 - 124 ؛ بصائر الدرجات 421 .\r\n( 3 ) . خصال 42 .\r\n( 4 ) . خرايج 2 / 490 .\r\n","page_name":" 1696 ","page_number":880},
  {"content":"\r\n\r\nگفت : دو امر عظيم كه در پيش دارم كه بهشت ودوزخ است « 1 » .\r\nابن بابويه از عبد اللّه بن عباس روايت كرده است كه : روزى رسول خدا صلّى اللّه عليه وآله وسلّم در مسجد قبا نشسته بود وجمعى از صحابه در خدمت آن حضرت بودند ، فرمود : أول كسى كه از اين در درآيد در اين ساعت شخصي از أهل بهشت باشد ، چون صحابه اين را شنيدند جمعى برخاستند كه شايد مبادرت به دخول نمايند پس حضرت فرمود : جماعتى الحال داخل شوند كه هر يك بر ديگرى سبقت گيرند ، هر كه در ميان ايشان مرا بشارت دهد به بيرون رفتن آذار ماه أو از أهل بهشت است ، پس أبو ذر با آن جماعت داخل شد ، حضرت به ايشان گفت : ما در كدام ماهيم از ماههاى رومى ؟ أبو ذر گفت : آذار به در رفت يا رسول اللّه ، حضرت فرمود كه : من مىدانستم وليكن مىخواستم كه صحابه بدانند كه تو از أهل بهشتى ، وچگونه چنين نباشى وحال آنكه تو را از حرم من به سبب محبت أهل بيت من ودوستى ايشان بيرون خواهند كرد پس تنها در غربت زندگانى خواهى كرد در تنهائى خواهى مرد وجمعى از أهل عراق سعادت تجهيز ودفن تو خواهند يافت ، آن جماعت رفيقان من خواهند بود در بهشتى كه خدا پرهيزكاران را وعده فرمود « 2 » .\r\nوعلي بن إبراهيم روايت كرده است كه : در جنگ تبوك أبو ذر سه روز عقب ماند به جهت اينكه شتر أو لاغر وناتوان بود ، پس چون دانست كه شتر به قافله نمىرسد شتر را در راه بگذاشت ورخت خود را بر پشت بست وپياده متوجه شد ، وچون روز بلند شد وآفتاب گرم شد نظر مسلمانان بر وى افتاد ، حضرت رسول صلّى اللّه عليه وآله وسلّم فرمود : أبو ذر است كه مىآيد وتشنه است آب زود به وى رسانيد ، آب به أو رسانيدند تناول كرد وبه خدمت حضرت شتافت ومطهره‌اى پر از آب در دست وى بود ، حضرت فرمود : اى أبو ذر ! تو كه آب داشتى چرا تشنه مانده بودى ؟ گفت : يا رسول اللّه ! به سنگى رسيدم بر آن آب باران جمع شده بود ، چون چشيدم وآن را سرد وشيرين يافتم با خود قرار كردم كه تا حبيب من\r\n\r\n\r\n","description":"","footnote":"\r\n( 1 ) . خصال 40 ، وهمين روايت در امالى شيخ طوسي 702 از امام كاظم عليه السّلام نقل شده است .\r\n( 2 ) . علل الشرايع 2 / 176 ؛ معاني الأخبار 205 .\r\n","page_name":" 1697 ","page_number":881},
  {"content":"\r\n\r\nرسول خدا صلّى اللّه عليه وآله وسلّم از اين آب نياشامد من نياشامم ، حضرت فرمود : اى أبو ذر ! خدا تو را رحم كند تو تنها وغريب زندگانى خواهى كرد وتنها خواهى مرد وتنها مبعوث خواهى شد وتنها داخل بهشت خواهى شد وجمعى از أهل عراق به تو سعادتمند خواهند شد كه متوجه غسل وتكفين ودفن تو خواهند شد « 1 » .\r\nوأرباب سير معتمده نقل كرده‌اند كه : أبو ذر در زمان عمر به ولايت شام رفت ودر آنجا بود تا زمان خلافت عثمان ، وچون قبايح اعمال عثمان به سمع أو رسيد خصوصا قصهء اهانت وضرب عمار ، زبان طعن ومذمت بر عثمان بگشاد وعثمان را آشكار لعن مىفرمود وقبايح اعمال أو را بيان مىنمود ، وچون از معاوية اعمال شنيعه مشاهده مىكرد أو را توبيخ وسرزنش مىنمود ومردم را به ولايت خليفهء به حق حضرت أمير المؤمنين عليه السّلام ترغيب مىفرمود ومناقب آن حضرت را بر أهل شام مىشمرد وبسيارى از ايشان را به تشيع مايل گردانيد ، وچنين مشهور است شيعيانى كه در شام وجبل عامل اكنون هستند به بركت أبو ذر است .\r\nمعاوية حقيقت اين حال را به عثمان نوشت واعلام نمود كه : اگر چند روز ديگر در اين ولايت بماند مردم اين ولايت را از تو منحرف مىگرداند .\r\nعثمان در جواب نوشت : چون نامهء من به تو رسد البتة بايد كه أبو ذر را بر مركب درشت رو نشانى ودليلي عنيف را با أو فرستى كه آن مركب را شب وروز براند تا خواب بر أو غالب شود وذكر من وذكر تو از خاطر أو فراموش گردد .\r\nچون نامه به معاوية رسيد أبو ذر را بخواند وأو را بر كوهان شترى درشت رو برهنه بنشاند ومردى عنيف را با أو همراه كرد ، وأبو ذر مردى درازبالا ولاغر بود ، ودر آن وقت شيب وپيرى اثرى تمام در أو كرده بود وموى سر وروى أو سفيد گشته وضعيف ونحيف شده ، دليل شتر أو را به عنف مىراند وشتر جهاز نداشت تا آنكه از غايت سختى وناخوشى كه آن شتر مىرفت رانهاى أبو ذر مجروح گشت وگوشت آن بيفتاد وكوفته\r\n\r\n\r\n","description":"","footnote":"\r\n( 1 ) . تفسير قمى 1 / 294 - 295 .\r\n","page_name":" 1698 ","page_number":882},
  {"content":"\r\n\r\nورنجور داخل مدينه شد ، چون أو را به نزد عثمان آوردند در أو نگريست وگفت : هيچ چشم به ديدار تو روشن مباد اى جندب .\r\nأبو ذر گفت : پدر من مرا جندب نام كرد ومصطفى صلّى اللّه عليه وآله وسلّم مرا عبد اللّه نام نهاد .\r\nعثمان گفت : تو دعوى مسلمانى مىكنى واز زبان ما مىگوئى كه حق تعالى درويش است وما توانگرانيم ، آخر كي من اين سخن را گفته‌ام ؟ !\r\nأبو ذر گفت : اين كلمه بر زبان من نرفته است وليكن گواهى مىدهم كه از حضرت رسول صلّى اللّه عليه وآله وسلّم شنيدم كه أو گفت : چون پسران أبى العاص سى نفر شوند مال خداى تعالى را وسيلهء دولت واقبال خويش كنند وبندگان خدا را چاكران وخدمتكاران خود گردانند ودر دين خداى تعالى خيانت كنند ، پس از آن خداى تعالى بندگان خود را از ايشان خلاصي دهد وبازرهاند « 1 » .\r\nوعلي بن إبراهيم اين آيهء كريمه را در تفسير خود ايراد نمود   وَإِذْ أَخَذْنا مِيثاقَكُمْ لا تَسْفِكُونَ دِماءَكُمْ وَلا تُخْرِجُونَ أَنْفُسَكُمْ مِنْ دِيارِكُمْ ثُمَّ أَقْرَرْتُمْ وَأَنْتُمْ تَشْهَدُونَ . ثُمَّ أَنْتُمْ هؤُلاءِ تَقْتُلُونَ أَنْفُسَكُمْ وَتُخْرِجُونَ فَرِيقاً مِنْكُمْ مِنْ دِيارِهِمْ تَظاهَرُونَ عَلَيْهِمْ بِالْإِثْمِ وَالْعُدْوانِ وَإِنْ يَأْتُوكُمْ أُسارى تُفادُوهُمْ وَهُوَ مُحَرَّمٌ عَلَيْكُمْ إِخْراجُهُمْ أَ فَتُؤْمِنُونَ بِبَعْضِ الْكِتابِ وَتَكْفُرُونَ بِبَعْضٍ فَما جَزاءُ مَنْ يَفْعَلُ ذلِكَ مِنْكُمْ إِلَّا خِزْيٌ فِي الْحَياةِ الدُّنْيا وَيَوْمَ الْقِيامَةِ يُرَدُّونَ إِلى أَشَدِّ الْعَذابِ وَمَا اللَّهُ بِغافِلٍ عَمَّا تَعْمَلُونَ   « 2 » ترجمه‌اش موافق قول أكثر مفسران اين است كه :\r\n« ياد كنيد وقتي را كه پيمان از شما - يا پدران شما - گرفتيم كه نريزيد خونهاى خود يعنى خويشان وهم دينان خود را وبيرون مكنيد ايشان را به ظلم وستم از خانه‌ها وشهرهاى خود ، وقبول نموديد اين عهد وپيمان را وحال آنكه مىدانيد اين معنى را وگواهى مىدهيد بر حقيّت اين ، پس شما آن گروهيد كه پيمان را شكستيد ، مىكشيد كسان خود را وبيرون مىكنيد گروهى را از خانه‌ها وشهرهاى خود ويارى يكديگر مىكنيد در بيرون\r\n\r\n\r\n","description":"","footnote":"\r\n( 1 ) . رجوع شود به امالى شيخ مفيد 162 والفتوح 2 / 373 وشرح نهج البلاغة ابن أبي الحديد 8 / 255 - 258 وتاريخ يعقوبي 2 / 171 - 172 .\r\n( 2 ) . سورهء بقره : 84 - 85 .\r\n","page_name":" 1699 ","page_number":883},
  {"content":"\r\n\r\nكردن ايشان [ به گناه وستم ، واگر بيايند شما را أسيران فديه از ايشان بگيريد در حالي كه حرام است بر شما بيرون راندن ايشان 
  ] « 1 » آيا مىگرويد به پاره‌اى از احكام كتاب خدا كه فديه أسير دادن است وكافر مىشويد به بعض ديگر كه آن حرمت كشتن وبيرون كردن است ؟ ! پس نيست پاداش آن كس كه چنين نافرمانى كند از شما مگر خوارى ورسوائى در زندگانى دنيا ودر روز قيامت بازگردند به سخت‌ترين عذابها كه آتش جهنم است وخدا غافل نيست از آنچه مىكنند ايشان » .\r\nعلي بن إبراهيم ذكر كرده است كه : اين آيات در باب أبو ذر وعثمان نازل شده به اين سبب ، وچون أبو ذر به مدينه داخل شد عليل وبيمار تكيه بر عصائى داده به نزد عثمان آمد در آن وقت صد هزار درهم از مال مسلمانان از أطراف آورده بودند ونزد عثمان جمع بود ومنافقان أصحاب أو برگرد أو نشسته نظر بر آن مال داشتند كه بر ايشان قسمت نمايد ، أبو ذر به عثمان گفت : اين چه مال است ؟\r\nگفت : صد هزار درهم است كه از بعضي نواحي براي من آورده‌اند وانتظار مىبرم كه مثل آن را بياورند وبا آن ضم نمايم وآنچه خواهم بكنم وبه هر كه خواهم بدهم .\r\nأبو ذر گفت : اى عثمان ! صد هزار درهم بيشتر است يا چهار دينار ؟\r\nگفت : صد هزار درهم .\r\nأبو ذر گفت : به ياد دارى كه من وتو در وقت خفتن به نزد حضرت رسول صلّى اللّه عليه وآله وسلّم رفتيم دلگير ومحزون بود وبا ما سخن نگفت وچون بامداد به خدمت آن حضرت رفتيم أو را خندان وخوش‌حال يافتيم ، گفتيم : پدران ما ومادران ما فداى تو باد سبب چيست كه دوش چنين مغموم بودى وامروز چنين شادمانى ؟\r\nفرمود : ديشب چهار دينار از مال مسلمانان نزد من جمع شده بود وهنوز قسمت ننموده بودم ترسيدم كه مرا مرگ در رسد وآن نزد من مانده باشد ، وامروز بر مسلمانان قسمت نمودم وراحت يافته خوش‌حال شدم .\r\n\r\n\r\n","description":"","footnote":"\r\n( 1 ) . اين عبارات جهت تكميل ترجمه اضافه شد .\r\n","page_name":" 1700 ","page_number":884},
  {"content":"\r\n\r\nعثمان به جانب كعب الأحبار نظر كرد وگفت : چه مىگوئى در باب كسى كه زكات واجب مال خود را داده آيا بر أو ديگر چيزى لازم است ؟ وبه روايت ديگر گفت : اى كعب ! چه حرج باشد امامي را كه بعضي از بيت المال را به مسلمانان دهد وبعضي ديگر را حفظ نمايد كه تا به مرور أيام به هر كه مصلحت داند صرف نمايد ؟ « 1 »\r\nكعب گفت : اگر يك خشت از طلا ويك خشت از نقره بسازد بر أو چيزى نيست .\r\nدر اين هنگام أبو ذر عصاي خود را بر سر كعب زد وگفت : اى يهودي زاده ! تو را چه‌كار است كه در احكام مسلمانان نظر نمائى ؟ گفتهء خدا راست‌تر است از گفتهء تو خداوند عالم مىفرمايد   الَّذِينَ يَكْنِزُونَ الذَّهَبَ وَالْفِضَّةَ وَلا يُنْفِقُونَها فِي سَبِيلِ اللَّهِ فَبَشِّرْهُمْ بِعَذابٍ أَلِيمٍ . يَوْمَ يُحْمى عَلَيْها فِي نارِ جَهَنَّمَ فَتُكْوى بِها جِباهُهُمْ وَجُنُوبُهُمْ وَظُهُورُهُمْ هذا ما كَنَزْتُمْ لِأَنْفُسِكُمْ فَذُوقُوا ما كُنْتُمْ تَكْنِزُونَ   « 2 » ترجمه‌اش به قول أكثر مفسران اين است كه : « آنان كه جمع مىكنند وگنج مىنهند طلا ونقره را ودر راه خدا نفقه نمىكنند بشارت ده ايشان را به عذابي دردناك در روزى كه آنچه به گنج نهاده‌اند در آتش جهنم سرخ كنند پس داغ كنند بدان پيشانى ايشان را كه در وقت ديدن فقرا گره بر آن زده‌اند ، وپهلوهاى ايشان را كه از أهل فقر تهى كرده‌اند ، وپشتهاى ايشان را كه بر درويشان گردانيده‌اند ، وگويند به ايشان كه : اين است آن گنج كه نهاده بوديد براي خود وگمان نفع از آن داشتيد ، پس بچشيد وبال آنچه ذخيرة مىكرديد از براي خود » .\r\nچون أبو ذر اين آيات را بخواند عثمان گفت : تو پير وخرف شده‌اى وعقل از تو زايل شده است ، اگر نه اين بود كه صحبت رسول صلّى اللّه عليه وآله وسلّم را دريافته‌اى هرآينه تو را مىكشتم .\r\nأبو ذر گفت كه : دروغ مىگوئى اى عثمان وقادر بر قتل من نيستى ، حبيب من رسول خدا صلّى اللّه عليه وآله وسلّم مرا خبر داده كه : اى أبو ذر ! تو را از دين بر نمىگردانند وتو را نمىكشند ، واما عقل من از أو اين قدر مانده است كه يك حديث در شأن تو وخويشان تو از حضرت رسالت\r\n\r\n\r\n","description":"","footnote":"\r\n( 1 ) . شرح نهج البلاغة ابن أبي الحديد 8 / 256 .\r\n( 2 ) . سورهء توبه : 34 و 35 .\r\n","page_name":" 1701 ","page_number":885},
  {"content":"\r\n\r\nپناه صلّى اللّه عليه وآله وسلّم بخاطر دارم .\r\nگفت : چه حديث است ؟\r\nأبو ذر گفت : شنيدم كه آن حضرت فرمود : چون أولاد أبى العاص به سى تن رسند مالهاى خدا را به ناحق تصرف نموده در ميان خود به نوبت بگيرند وقرآن را به باطل تأويل نمايند ومردمان را به بندگى خود بگيرند وفاسقان وظالمان را ياور خود گردانند وبا صاحبان در محاربه ومنازعه باشند .\r\nعثمان گفت : اى گروه صحابه ! هيچ‌يك از شما اين حديث را از پيغمبر شنيده‌ايد ؟\r\nهمه از براي خوش آمد أو گفتند : نشنيده‌ايم .\r\nعثمان گفت : حضرت علي بن أبي طالب را بخوانيد ؛ پس چون حضرت بيامد عثمان گفت : اى أبو الحسن ! ببين كه اين پير دروغگو چه مىگويد .\r\nحضرت فرمود : بس كن اى عثمان وأو را به دروغ نسبت مده كه من شنيدم كه حضرت رسول صلّى اللّه عليه وآله وسلّم در حق أو فرمود : آسمان سبز سايه نيفكنده بر كسى وزمين تيره بر نداشته سخن‌گوئى را كه راستگوتر از أبو ذر باشد .\r\nجميع صحابه كه حاضر بودند گفتند : واللّه على راست مىفرمايد ، ما اين حديث را از پيغمبر شنيده‌ايم « 1 » .\r\nپس أبو ذر بگريست وگفت : واي بر شما همه گردن بسوى اين مال دراز كرده‌ايد ومرا به دروغ نسبت مىدهيد وگمان مىبريد كه من بر پيغمبر دروغ مىبندم .\r\nپس أبو ذر رو به آن منافقين كرد وگفت : كي در ميان شما بهتر است ؟\r\nعثمان گفت : تو را گمان اين است كه تو از ما بهترى ؟\r\nگفت : بلى ، از روزى كه از حبيب خود رسول خدا صلّى اللّه عليه وآله وسلّم جدا شده‌ام تا حال همين جبه را پوشيده‌ام ودين را به دنيا نفروخته‌ام وشما بدعتها در دين پيغمبر احداث كرديد وبراي دنيا دين را خراب كرديد ودر مال خدا تصرفها به ناحق كرديد وخدا از شما سؤال خواهد\r\n\r\n\r\n","description":"","footnote":"\r\n( 1 ) . در مصدر بجاى « على راست مىفرمايد » ، « أبو ذر راست مىفرمايد » آمده است .\r\n","page_name":" 1702 ","page_number":886},
  {"content":"\r\n\r\nكرد واز من سؤال نخواهد كرد .\r\nعثمان گفت : بحقّ رسول تو را سوگند مىدهم كه از آنچه مىپرسم جواب بگوئى .\r\nأبو ذر گفت : اگر قسم هم ندهى هم مىگويم .\r\nعثمان گفت : كدام شهر را دوست‌تر مىدارى ؟\r\nگفت : شهر مكة كه حرم خدا وحرم رسول است ، مىخواهم در آنجا خدا را عبادت كنم تا مرا مرگ در رسد .\r\nگفت : تو را به آنجا نفرستم وتو را نزد من كرامتي نيست .\r\nپس أبو ذر ساكت شد ، عثمان گفت : كدام شهر را دشمن‌تر مىدارى ؟\r\nگفت : « ربذه » كه در حالت كفر در آنجا بوده‌ام .\r\nعثمان گفت : تو را به آنجا مىفرستم .\r\nأبو ذر گفت : اى عثمان ! تو از من سؤال كردى ومن راست گفتم ، اكنون من سؤالي دارم تو نيز راست بگو ، مرا خبر ده كه اگر لشكرى به جانب دشمن فرستى ومرا در ميان لشكر كافران به اسيرى بگيرند وگويند كه أو را بازنمىدهيم تا ثلث مال خود را ندهى ، خواهى داد ؟\r\nگفت : بلى .\r\nگفت : اگر نصف مال تو را خواهند ، مىدهى ؟\r\nگفت : بلى .\r\nگفت : اگر به فداى من تمام مال تو را طلبند مىدهى ؟\r\nگفت : بلى .\r\nأبو ذر گفت : اللّه أكبر ، حبيب من رسول خدا صلّى اللّه عليه وآله وسلّم روزى به من گفت : اى أبو ذر ! چگونه باشد حال تو در روزى كه از تو پرسند بهترين بلاد را وتو مكة را گوئى وقبول سكناى تو در آنجا ننمايند وبدترين شهرها را از تو پرسند وتو گوئى « ربذه » وتو را به آنجا فرستند ؟\r\nگفتم : يا رسول اللّه ! چنين زماني خواهد بود ؟ فرمود : آرى بحقّ آن خدائى كه جان من در قبضهء تصرف اوست كه اين امر خواهد بود ، گفتم : يا رسول اللّه ! در آن روز شمشير بر دوش\r\n\r\n","description":"","footnote":"","page_name":" 1703 ","page_number":887},
  {"content":"\r\n\r\nبگيرم ومردانه از براي خدا با ايشان جهاد كنم ؟ حضرت فرمود كه : نه بشنو وخاموش باش ومتعرض كسى مشو اگر چه غلام حبشي باشد وبدرستى كه حق تعالى در ماجراى تو وعثمان آيه‌اى چند فرستاد وآن آيات را كه گذشت حضرت بخواند « 1 » .\r\nوانطباق جميع آن آيات بر اين قصه بر خبير پوشيده نيست از بيرون كردن أبو ذر وقصهء فدا كه أبو ذر از أو سؤال كرد وجواب گفت وخوارى دنيا كه به حال خود كشته شد ودر آخرت به عذاب ابدى معذب است .\r\nپس مروان بن الحكم را حكم كرد كه أبو ذر را با عيال از مدينه بيرون فرستد به جانب « ربذه » وتأكيد كرد كه احدى از صحابه به مشايعت أو بيرون نرود وليكن أهل بيت رسالت با جمعى از خواص امر عثمان را أطاعت نكرده به مشايعت بيرون رفتند وأو را دلدارى نمودند ، چنانكه محمد بن يعقوب كلينى روايت نموده است كه : چون أبو ذر از مدينه بيرون رفت حضرت أمير المؤمنين عليه السّلام وامام حسن وامام حسين عليهما السّلام وعقيل برادر حضرت أمير المؤمنين عليه السّلام وعمار بن ياسر به مشايعت أو بيرون رفتند ، وچون هنگام وداع شد حضرت أمير المؤمنين عليه السّلام فرمود : اى أبو ذر ! تو از براي خدا غضب كردى اميد بدار از آنكه از براي أو غضب كرده‌اى ، اين گروه ترسيدند كه مبادا تو در دنياي ايشان تصرف نمائى وتو ترسيدى بر دين خود ودين خود را به ايشان نگذاشتى وحفظ كردى پس تو را از بلاد خود راندند وبه بلاها ممتحن ساختند ، واللّه كه اگر راههاى آسمان وزمين را بر كسى ببندند وأو پرهيزكار باشد البتة حق تعالى بدر روى از براي أو مقرر مىفرمايد ، مؤنس تو نيست مگر حقيّت تو ووحشت وتنهائى ودورى از باطل است .\r\nپس عقيل گفت : اى أبو ذر ! تو مىدانى كه ما أهل بيت تو را دوست مىداريم وما مىدانيم كه تو ما را دوست مىدارى ، تو حق وحرمت ما را از پيغمبر نگاهداشتى وديگران ضايع كردند مگر قليلي از أهل حق ، پس ثواب تو بر خداست وبه جهت محبت أهل بيت رسالت تو را آوارهء شهر وديار مىكنند ، خدا مزد دهد تو را ، بدان كه از بلا گريختن از جزع\r\n\r\n\r\n","description":"","footnote":"\r\n( 1 ) . تفسير قمى 1 / 51 - 54 .\r\n","page_name":" 1704 ","page_number":888},
  {"content":"\r\n\r\nاست وعافيت را بزودى طلب نمودن از نااميدى ، پس جزع ونااميدى را بگذار وبر خدا توكل كن وبگو : « حسبي اللّه ونعم الوكيل » .\r\nپس حضرت امام حسن عليه السّلام فرمود : اى عم ! اين گروه با تو كردند آنچه مىدانى وخداوند عالميان بر جميع أمور مطلع وشاهد است ، ياد دنيا را به ياد مفارقت دنيا از خاطر خود محو نما وسختيهاى دنيا را به اميد راحتهاى عقبى بر خود آسان كن ، وبر بلاها صبر نما تا چون پيغمبر را ملاقاة نمائى از تو خشنود وراضى باشد .\r\nپس حضرت امام حسين عليه السّلام گفت : اى عم ! خداوند عالميان قادر است كه بدل نمايد اين حالت شدت را به حالت رخا وخدا را بر وفق حكمت ومصلحت هر روز تقديرى وكارى است ، اين گروه دنياي خود را از تو منع كردند وتو دين خود را از ايشان منع كردى وتو چه بسيار بىنيازى از آنچه ايشان از تو منع كردند وايشان بسى محتاجند به آنچه تو از ايشان منع نمودى ، بر تو باد به صبر كه عمدهء خيرات در شكيبائى است وشكيبائى از صفات كريمه است ، وجزع را بگذار كه نفعي نمىدهد .\r\nپس عمار گفت : اى أبو ذر ! خدا به وحشت وتنهائى مبتلا كند كسى را كه تو را به وحشت انداخت وخدا بترساند كسى را كه تو را ترسانيده واللّه كه مردم را بازنداشت از گفتن سخن حق مگر ميل به دنيا ومحبت آن ، وبخدا سوگند كه أطاعت الهى با جماعت أهل بيت است وپادشاهى دنيا از كسى است كه به زور متصرف شود ، اين گروه مردم را بسوى دنيا خواندند ومردم ايشان را أجابت نمودند ودين خود را به ايشان بخشيدند پس زيانكار دنيا وآخرت شدند واين است خسران عظيم .\r\nپس أبو ذر در جواب ايشان گفت : بر شما باد سلام ورحمت وبركتهاى الهى ، پدر ومادرم فداى اين روها باد كه مىبينم ، بدرستى كه هرگاه شما را مىبينم حضرت رسول صلّى اللّه عليه وآله وسلّم را به خاطر مىآورم ومرا در مدينه كارى ودلبستگى وانسى بغير از شما نيست ، بودن من در مدينه بر عثمان گران آمد همچنان كه بودن من در شام بر معاوية دشوار بود ، عثمان سوگند خورد كه مرا از مدينه به شهري از شهرها فرستد از أو در خواستم كه مرا به كوفه فرستد ترسيد كه من مردم كوفه را بر برادرش بشورانم قبول نكرد وقسم ياد كرد كه\r\n\r\n","description":"","footnote":"","page_name":" 1705 ","page_number":889},
  {"content":"\r\n\r\nمرا به جائى فرستد كه در آنجا مرا مونسى نباشد وآواز دوستى به گوش من نرسد ، واللّه كه من بغير خداوند خود انيسى ومصاحبى نمىخواهم ، وچون خدا با من است از تنهائى پروائى ندارم ، أو مرا در جميع أمور كافى است وخداوندى بجز أو نيست بر أو توكل دارم واوست خداوند عرش عظيم وبر همه چيز قادر وتوانا است وصلوات ودرود بر محمد وأهل بيت طاهرين وطيبين أو باد « 1 » .\r\nوشيخ مفيد به سند خود روايت كرده است از مردم أهل شام كه : چون عثمان أبى ذر را از مدينه بيرون كرد وبه جانب شام فرستاد پس ما را موعظه مىنمود وقصه‌ها براي ما بيان مىكرد ، وچون ابتدأ به سخن مىكرد حمد وثناى الهى مىنمود وصلوات بر حضرت رسول وآل أو مىفرستاد ومىگفت : اما بعد بدرستى كه ما بوديم در زمان جاهليت پيش از آنكه بر ما كتاب نازل گردد وپيغمبر مبعوث شود بر اين حالت كه وفا مىكرديم به عهد وپيمان وراست مىگفتيم سخن را ورعايت همسايگان مىكرديم ومهمان را گرامى مىداشتيم وبا فقيران مواسات مىكرديم وايشان را شريك در مال خود مىگردانيديم ، پس چون خداوند عالميان كتاب خود را بر ما فرستاد ورسول خود را بر ما مبعوث گردانيد اين اخلاق پسنديدهء خدا ورسول يافتيم وأهل اسلام سزاوارتر شدند به عمل كردن به اين اخلاق وأولى بودند به محافظت آنها ، پس مدتي بر اين حالت ماندند تا آنكه واليان جور عملهاى قبيح بدعت كردند كه ما نمىديديم پيشتر آنها را ، وسنّتهاى رسول را فرونشانيدند وبدعتها را أحيا كردند وهر كه سخن حقّى گفت تكذيب أو كردند ، واختيار كردند جمعى را كه پرهيزكار نبودند بر گروهى كه صالحان وشايستگان بودند ، خداوندا ! اگر آنچه نزد توست بهتر است از براي من از اين دنيا پس قبض كن جان مرا بسوى خود پيش از آنكه دين تو را تبديل كنم يا سنّت پيغمبر تو را تغيير نمايم ؛ ومكرر اين سخنان را در مجامع مىگفت تا آنكه حبيب بن مسلمه به نزد معاوية رفت وگفت : أبو ذر مردم را بر تو فاسد مىگرداند به اين قسم سخنان ، پس معاوية اين قصه را به عثمان نوشت وعثمان به\r\n\r\n\r\n","description":"","footnote":"\r\n( 1 ) . كافى 8 / 206 - 208 . ونيز رجوع شود به شرح نهج البلاغة ابن أبي الحديد 8 / 253 - 254 .\r\n","page_name":" 1706 ","page_number":890},
  {"content":"\r\n\r\nمعاوية نوشت كه : أو را بسوى من فرست ، وچون أو را به مدينه آوردند أو را بيرون كرد وبه « ربذه » فرستاد « 1 » .\r\nوأيضا روايت كرده است از بعضي از أهل شام كه : چون عثمان أبو ذر را به جانب شام فرستاد هر روز در ميان مردم مىايستاد وايشان را پند مىداد وامر مىكرد ايشان را به متمسك شدن به طاعت الهى وايشان را حذر مىفرمود از ارتكاب معصيتهاى خدا وروايت مىكرد از رسول خدا صلّى اللّه عليه وآله وسلّم آنچه از آن حضرت شنيده بود از فضايل أهل بيت أو وترغيب مىفرمود مردم را بر چنگ زدن به دامان أهل بيت وعترت آن حضرت .\r\nپس معاوية به عثمان نوشت كه : اما بعد ، بدرستى كه أبو ذر در هر صبح وشام جماعتى نزد أو جمع مىشوند وأو چنين مواعظ ونصايح وروايات براي ايشان ذكر مىكند ، اگر تو را احتياجى به مردم شام هست بزودى أو را به نزد خود بطلب كه در اندك وقتي همه را فاسد مىگرداند بر من وبر تو والسلام .\r\nپس عثمان به أو نوشت كه : اما بعد ، همين كه نامهء مرا مىخوانى بىتأمل أبو ذر را بسوى من فرست والسلام .\r\nپس معاوية أبو ذر را طلبيد ونامهء عثمان را بر أو خواند وگفت : بزودى روانه شو بسوى مدينه .\r\nپس أبو ذر از مجلس آن ملعون بيرون آمد وجهاز بر شتر خود بست وسوار شد ، پس أهل شام نزد أو جمع شدند وگفتند : اى أبو ذر ! خدا تو را رحمت كند ارادهء كجا دارى ؟\r\nگفت : مرا بسوى شما فرستادند از روى غضب بر من واكنون مرا مىطلبند از پيش شما بسوى خود براي آزار من ، وچنين گمان دارم كه امر من وامر ايشان پيوسته چنين خواهد بود تا آنكه به راحت افتد نيكوكارى يا مردم به راحت افتند از شرّ بدكردارى ؛ وروانه شد ، وچون مردم شنيدند كه أو بيرون مىرود به مشايعت أو شتافتند وپيوسته با أو رفتند تا به « دير مران » رسيدند ، أبو ذر در آنجا فرود آمد وايشان نيز فرود آمدند وپيش ايستاد وبا\r\n\r\n\r\n","description":"","footnote":"\r\n( 1 ) . امالى شيخ مفيد 121 - 122 .\r\n","page_name":" 1707 ","page_number":891},
  {"content":"\r\n\r\nايشان نماز كرد وبعد از نماز گفت : أيها الناس ! بدرستى كه وصيت مىكنم شما را به چيزى كه نافع باشد براي شما وترك مىكنم درازگوئى وسخن‌آرائى را ؛ پس گفت : حمد كنيد خداوند عالميان را ، ايشان گفتند : الحمد للّه ، پس شهادت داد به وحدانيت الهى ورسالت حضرت پناهى ، وايشان نيز با أو موافقت كردند ، پس گفت : شهادت مىدهم كه زنده شدن در قيامت حق است وبهشت حق است ودوزخ حق است واقرار مىكنم به آنچه پيغمبر از جانب حق تعالى آورده است وشما را گواه مىگيرم بر اين اعتقادات خود ، همه گفتند كه :\r\nما بر آنچه گفتى گواهيم ؛ پس گفت : بشارت داده مىشود كسى از شما كه بر اين اعتقادات حق بميرد به رحمت وكرامت حق تعالى ما دام كه گناهكاران را معاون نباشد واصلاح كنندهء اعمال ظالمان نباشد وستمكاران را ياورى ننمايد ، اى گروه مردمان ! جمع كنيد با نماز وروزهء خود غضب كردن از براي خدا را در وقتي كه ببينيد كه خدا را معصيت مىكنند در زمين ، وراضى مگردانيد پيشوايان خود را به چيزى كه موجب غضب حق تعالى مىگردد ، واگر احداث كنند در دين خدا چيزى چند را كه شما حقيقت آنها را نمىدانيد پس از ايشان كناره كنيد وعيب كنيد بر ايشان هر چند شما را عذاب كنند واز درگاه خود برانند واز عطاى خود محروم گردانند وشما را از شهرها بيرون كنند ، تا حق تعالى از شما خشنود گردد ، بدرستى كه خدا بلندتر وجليل‌تر است از همه كس وسزاوار نيست كه كسى أو را به خشم آورد براي راضى شدن مخلوقين ، خدا بيامرزد مرا وشما را وبخدا مىسپارم شما را ومىخوانم بر شما سلام ورحمت الهى را .\r\nپس مردم همه أو را ندا كردند كه : خدا سالم دارد تو را ورحمت كند تو را اى أبو ذر ، اى مصاحب رسول خدا ! آيا نمىخواهى كه تو را برگردانيم به شهر خود وتو را حمايت كنيم از شر دشمنان تو ؟\r\nأبو ذر گفت : برگرديد خدا رحمت كند شما را بدرستى كه من صبركننده‌ترم از شما بر بلا ، وزنهار كه پراكنده مشويد واختلاف در ميان خود مكنيد ؛ وروانه شد تا آنكه داخل مدينه شد وبه نزد عثمان آمد ، عثمان گفت : خدا ديده‌اى را نزديك نگرداند به عمرو ( اين مثلي بود در ميان عرب ) .\r\n\r\n","description":"","footnote":"","page_name":" 1708 ","page_number":892},
  {"content":"\r\n\r\nوأبو ذر گفت : بخدا سوگند كه پدر ومادر من مرا عمرو نام نكرده‌اند كه تو چنين مىگوئى وليكن خدا نزديك نگرداند كسى را كه معصيت خدا كند ومخالفت امر أو نمايد وتابع خواهش نفس خود گردد .\r\nپس كعب الأحبار برخاست وگفت : از خدا نمىترسى اى مرد پير كه بر روى أمير المؤمنين چنين سخن مىگوئى ؟\r\nپس أبو ذر عصاي خود را بلند كرد وبر سر كعب زد وگفت : اى پسر دو يهودي ! تو را چه‌كار است با سخن گفتن با مسلمانان ، بخدا سوگند كه هنوز دين يهوديت از دل تو بدر نرفته است .\r\nپس عثمان گفت : بخدا سوگند كه من وتو در يك خانه نمىباشيم خرف شده‌اى وعقل تو رفته است ؛ پس گفت : بيرون بريد أو را از پيش من وأو را بر جهاز شتر سوار كنيد بىآنكه چيزى در زير پاى أو باشد وناقة را تند ودرشت برانيد وأو را برنجانيد تا به « ربذه » برسانيد پس أو را در ربذه فرود آوريد كه تنها در آنجا بسر برد بىيارى ومونسى تا آنكه خدا حكم كند در باب أو آنچه حكم خواهد كرد . پس أو را به مذلت وخوارى بيرون بردند وبدن شريفش را به ضرب عصا مىرنجانيدند .\r\nوعثمان حكم كرد كسى از مردم مشايعت أو نكند ، چون اين خبر به حضرت أمير المؤمنين عليه السّلام رسيد آن قدر گريست كه ريش مباركش از آب ديده‌اش تر شد وفرمود : آيا چنين سلوك مىكنند با مصاحب حضرت رسول صلّى اللّه عليه وآله وسلّم ؟ انّا للّه وانّا اليه راجعون .\r\nپس آن حضرت برخاست با حسن وحسين وعبد اللّه وقثم وفضل وعبيد اللّه پسران عباس وبه مشايعت أو بيرون رفتند تا به أو ملحق شدند ، چون نظر أبو ذر بر ايشان افتاد به جانب ايشان ميل كرد وبر مفارقت ايشان گريست وگفت : پدرم فداى اين روها باد ، هرگاه كه اين روهاى مبارك را مىبينم رسول خدا صلّى اللّه عليه وآله وسلّم را به خاطر مىآورم ومرا بركت فرا مىگيرد به ديدن اين روها ؛ پس دست به جانب آسمان بلند كرد وگفت : خداوندا ! من ايشان را دوست مىدارم ، واگر عضو عضو مرا از هم جدا كنند براي محبت ايشان ترك آن نخواهم كرد براي طلب رضاى تو وطلب ثواب آخرت ؛ پس گفت : برگرديد خدا رحمت\r\n\r\n","description":"","footnote":"","page_name":" 1709 ","page_number":893},
  {"content":"\r\n\r\nكند شما را واز خدا سؤال مىكنم كه خلافت نمايد مرا در ميان شما نيكوترين خلافتي .\r\nپس ايشان وداع كردند أو را وبرگشتند ومىگريستند بر مفارقت أو « 1 » .\r\nوشيخ كشى به سند معتبر از حضرت صادق عليه السّلام روايت كرده است كه : عثمان دو آزاد كردهء خود را با دويست دينار به نزد أبو ذر فرستاد وبه ايشان گفت كه : برويد به نزد أبو ذر وبگوئيد كه عثمان تو را سلام مىرساند ومىگويد كه : اين دويست دينار را براي تو فرستاده‌ام كه استعانت‌جوئى به آنها بر آنچه تو را عارض مىشود از نوايب روزگار .\r\nچون به نزد أبو ذر آمدند ورسالت عثمان را رسانيدند أبو ذر گفت : آيا هر يك از مسلمانان را داده است بقدر آنچه براي من فرستاده است ؟\r\nگفتند : نه .\r\nأبو ذر گفت : من يكى از مسلمانانم وروا نيست براي من مگر چيزى كه براي همهء مسلمانان رواست .\r\nگفتند به أو كه : عثمان مىگويد اين از عين مال من است وسوگند ياد مىكنم بخداوندى كه بجز أو خداوندى نيست كه حرامى با اين مال مخلوط نشده است ، ونفرستاده است از براي تو مگر از حلال .\r\nگفت : مرا احتياجى به اين مال نيست وصبح كرده‌ام اين روز را وحال آنكه بىنيازترين مردمم .\r\nايشان به أو گفتند : خدا تو را عافيت دهد وحال تو را به اصلاح آورد ما نمىبينيم در خانهء تو نه كمي ونه بسيارى از چيزهائى كه به آنها تمتع توان نمود .\r\nگفت : در زير اين جلى كه مىبينيد دو گردهء نان جو هست كه چند روز بر آنها گذشته است پس چه مىكنم اين دينارها را ! نه بخدا سوگند كه نمىگيرم مگر آنكه خدا داند كه قادر بر هيچ قليل وكثيرى نيستم ، بتحقيق كه صبح كرده‌ام بىنياز به سبب ولايت علي بن أبي طالب وعترت وفرزند أو كه هدايت كنندگان وهدايت يافتگانند وبه قضاى الهى\r\n\r\n\r\n","description":"","footnote":"\r\n( 1 ) . امالى شيخ مفيد 162 .\r\n","page_name":" 1710 ","page_number":894},
  {"content":"\r\n\r\nراضيند وپسنديدهء خداوند عالميانند وهدايت مىكنند مردم را به حق وبه عدالت سلوك مىكنند در ميان مردم وچنين شنيدم كه رسول خدا صلّى اللّه عليه وآله وسلّم مىفرمود در حقّ ايشان ، وقبيح است مرد پير را كه دروغ گويد ، پس برگردانيد اين مال را بسوى أو واعلام كنيد أو را كه مرا حاجتي در اين مال نيست ونه آنچه در نزد أو هست از مالهاى ديگر تا ملاقاة كنم پروردگار خود را وأو حكم كند ميان من وأو « 1 » .\r\nشيخ مفيد روايت كرده است كه : چون أبو ذر را از شام به نزد عثمان آوردند از أو پرسيد : كدام شهر را بهتر مىخواهى ؟ أبو ذر گفت : شهري را كه محل هجرت من است ، گفت : تو هرگز مجاور من نخواهى بود در شهري كه من در آن باشم ، أبو ذر گفت : پس مرا به حرم خدا فرست كه در آنجا مجاور شوم ، گفت : نخواهم كرد ، گفت : پس مرا به كوفه فرست كه أصحاب حضرت رسول صلّى اللّه عليه وآله وسلّم در آنجا هستند ، گفت : نه ، أبو ذر گفت : من شهر ديگر را اختيار نمىكنم ، عثمان گفت : برو به ربذه ، أبو ذر گفت : حضرت رسول صلّى اللّه عليه وآله وسلّم مرا امر كرد كه بشنو وأطاعت كن وانقياد نما به هر سو كه تو را بكشند واگر چه براي غلام حبشي گوش وبيني بريده باشد .\r\nپس أبو ذر از مدينه بسوى ربذه رفت ومدتي در آنجا ماند پس برگشت بسوى مدينه وبه نزد عثمان آمد ومردم دو صف در برابر أو ايستاده بودند وگفت : اى عثمان ! مرا از زمين خود بيرون كردى وبر زمينى فرستاده‌اى كه در آنجا زراعتى وحيواني ندارم مگر چند گوسفند قليلي وخادمي ندارم مگر كنيز آزادكرده‌اى وسر سايه‌اى ندارم مگر سايهء درختان ، پس به من بده خادمي وگوسفندى چند كه با آنها تعيّش نمايم .\r\nپس عثمان رو از أو برگردانيد ، باز أبو ذر براي اتمام حجت به جانب ديگر رفت وآن سخن را اعاده كرد ، چون عثمان جواب نگفت حبيب بن سلمه گفت : اى أبو ذر ! من هزار درهم به تو مىدهم وخادمي وپانصد گوسفند .\r\nأبو ذر گفت : اينها را به كسى ده كه از من محتاج‌تر باشد ، من از تو چيزى نمىخواهم\r\n\r\n\r\n","description":"","footnote":"\r\n( 1 ) . رجال كشى 1 / 118 - 120 ؛ روضة الواعظين 284 - 285 .\r\n","page_name":" 1711 ","page_number":895},
  {"content":"\r\n\r\nوحقي كه خدا در كتاب خود براي من مقرر ساخته است از أو مىطلبم .\r\nدر آن وقت حضرت أمير المؤمنين عليه السّلام حاضر شد وعثمان به آن حضرت خطاب كرد كه : اين بىخرد را چرا از من دور نمىگردانى ؟\r\nحضرت فرمود : بىخرد كيست ؟\r\nگفت : أبو ذر .\r\nحضرت فرمود : أو بىخرد نيست ، من شنيدم از رسول خدا صلّى اللّه عليه وآله وسلّم كه در حقّ أو مىگفت :\r\nآسمان سايه نيفكنده است وزمين برنداشته است سخن‌گوئى را كه راستگوتر از أبو ذر باشد ، أو را بمنزلهء مؤمن آل فرعون قرار ده ، اگر دروغ گويد ضرر دروغش به خودش عايد مىشود واگر راست گويد بعضي از آن چيزها كه شما را وعده مىدهد به شما خواهد رسيد « 1 » .\r\nوشيخ كشى به سند معتبر روايت كرده است از عبد الملك پسر أبو ذر غفارى كه أو گفت : چون عثمان مصحفها را پاره كرد حضرت أمير المؤمنين عليه السّلام مرا گفت : برو پدر خود را بطلب ، چون پيغام را رسانيدم بسرعت به خدمت حضرت شتافت ، چون حاضر شد حضرت فرمود : اى أبو ذر ! امروز امر عظيمى در اسلام حادث شد كتاب خدا را پاره كردند وآهن در ميان كتاب خدا گذاشتند وبر خدا لازم است كه مسلط گرداند آهن را بر بدن آن ملعونى كه آهن در كتاب خدا گذاشت وقرآن را با آهن پاره كرد .\r\nپس أبو ذر گفت : شنيدم از رسول خدا صلّى اللّه عليه وآله وسلّم كه مىفرمود : جبارانى « 2 » كه بر موسى مسلط شدند مقاتله كردند با أهل بيت نبوت وبر ايشان غالب شدند ومدتها ايشان را مىكشتند پس حق تعالى جوانى چند را بر ايشان مسلط گردانيد كه از ديار ديگر به ديار ايشان آمدند وبا ايشان مقاتله كردند ، وتو بمنزلهء ايشانى در اين امّت يا علي .\r\nحضرت فرمود : حكم كردى كه من كشته خواهم شد اى أبو ذر .\r\n\r\n\r\n","description":"","footnote":"\r\n( 1 ) . امالى طوسي 710 . در بحار الأنوار نيز اين روايت از شيخ طوسي نقل شده است .\r\n( 2 ) . در مصدر « أهل جبريه » ذكر شده است .\r\n","page_name":" 1712 ","page_number":896},
  {"content":"\r\n\r\nگفت : بخدا سوگند كه مىدانم أول ابتدأ به كشتن تو خواهند كرد از اين أهل بيت « 1 » .\r\nوأيضا به سند معتبر از حذيفة بن أسيد روايت كرده است كه گفت : أبو ذر را ديدم كه به حلقهء كعبه چسبيده بود ومىگفت : منم جندب هر كه مرا شناسد وهر كه مرا نشناسد منم أبو ذر پسر جنادة ، بدرستى كه شنيدم از رسول خدا صلّى اللّه عليه وآله وسلّم كه مىفرمود : هر كه با من قتال كند در مرتبهء أول ودر مرتبهء دوم پس در مرتبهء سوم از پيروان دجّال خواهد بود ، بدرستى كه مثل أهل بيت من در اين أمت مثل كشتى نوح است در ميان لجّهء دريا ، هر كه سوار شد نجات يافت وهر كه تخلف نمود از آن غرق شد ، آنچه بر من بود به شما رسانيدم « 2 » .\r\nمؤلف گويد : گويا مراد از مرتبهء دوم ، قتال با أمير المؤمنين عليه السّلام است .\r\nوابن أبي الحديد از ابن عباس روايت كرده است كه : چون عثمان أبو ذر را از مدينه بيرون كرد به جانب ربذه امر كرد كه در ميان مردم ندا كنند كسى با أبو ذر سخن نگويد وبه مشايعت أو بيرون نرود ، ومروان بن الحكم را موكّل كرد كه أو را از مدينه بيرون برد ، پس از ترس عثمان هيچ‌كس به مشايعت أو بيرون نرفت مگر علي بن أبي طالب وحسن وحسين عليهم السّلام وعقيل وعمار بن ياسر كه ايشان به مشايعت أو بيرون رفتند ، وچون به أو رسيدند حضرت امام حسن عليه السّلام با أبو ذر مشغول سخن شد ، مروان گفت : اى حسن ! مگر نمىدانى كه عثمان نهى كرده است از سخن گفتن با اين مرد ؟ اگر نمىدانى بدان .\r\nپس حضرت أمير المؤمنين عليه السّلام تازيانهء خود را بلند كرد وبر ميان دو گوش راحلهء أو زد وگفت : دور شو خدا تو را قبيح گرداند وبسوى آتش فرستد .\r\nپس مروان غضبناك بسوى عثمان برگشت وأو را به آنچه گذشته بود خبر داد وعثمان بسيار در غضب شد ، وچون حضرت أمير المؤمنين عليه السّلام با ياران خود از وداع أبو ذر فارغ شدند وبسوى مدينه برگشتند مردم به حضرت گفتند : عثمان با تو در غضب است به سبب آنكه مشايعت أبو ذر كرده‌اى .\r\n\r\n\r\n","description":"","footnote":"\r\n( 1 ) . رجال كشى 1 / 108 - 113 .\r\n( 2 ) . رجال كشى 1 / 115 - 117 .\r\n","page_name":" 1713 ","page_number":897},
  {"content":"\r\n\r\nحضرت فرمود : غضب أو بر من مانند غضب أسب است بر دهنهء لجام كه هر چند آن را مىخايد سودى نمىبخشد .\r\nپس چون نظر أو بر حضرت افتاد گفت : چه چيز باعث شد تو را كه رسول مرا برگردانيدى وامر مرا سهل شمردى ؟\r\nحضرت فرمود كه : رسول تو خواست مرا برگرداند ، من أو را برگردانيدم ؛ وامرى كه تو كنى كه خلاف فرمودهء خدا باشد ما به آن عمل نخواهيم كرد .\r\nوميان أو وآن حضرت سخنان ناخوش گذشت وحضرت غضبناك از مجلس أو برخاست ، وچون مصلحت خود را در آن نديد جمعى از صحابه را به ميان انداخت كه اصلاح كردند ميان أو وآن حضرت « 1 » .\r\nوأيضا ابن أبي الحديد روايت كرده است كه : سبب بيرون كردن عثمان أبو ذر را به جانب شام آن بود كه چون عثمان دست زد بر بيت المال مسلمانان وبخشيد به مروان وغير أو از منافقان آنچه خواست ، أبو ذر در ميان مردم ودر راهها از براي بيان كفر وعناد أو به آواز بلند اين آية را مىخواند  الَّذِينَ يَكْنِزُونَ الذَّهَبَ وَالْفِضَّةَ وَلا يُنْفِقُونَها فِي سَبِيلِ اللَّهِ فَبَشِّرْهُمْ بِعَذابٍ أَلِيمٍ  « 2 » ومكرر اين خبرها به عثمان مىرسيد وتغافل مىكرد وبه كار خود مشغول بود ، وچون از حد گذشت يكى از آزادكرده‌هاى خود را به نزد أو فرستاد وگفت :\r\nترك كن آن سخنان را كه از تو به من مىرسد .\r\nأبو ذر گفت : آيا عثمان نهى مىكند از خواندن كتاب خدا واز عيب كردن كسى كه ترك كند امر خدا را ، بخدا سوگند كه اگر راضى كنم خدا را به غضب عثمان نزد من محبوبتر است وبهتر است از براي من از آنكه خدا را به خشم آورم براي خشنودى عثمان .\r\nپس اين سخنان عثمان را بيشتر به غضب آورد وبراي مصلحت متعرض أو نمىشد تا آنكه عثمان روزى در مجلس خود گفت : آيا جايز است امام را كه از بيت المال چيزى به\r\n\r\n\r\n","description":"","footnote":"\r\n( 1 ) . شرح نهج البلاغة ابن أبي الحديد 8 / 252 - 255 .\r\n( 2 ) . سورهء توبه : 34 .\r\n","page_name":" 1714 ","page_number":898},
  {"content":"\r\n\r\nقرض بر دارد وچون بهم رساند باز در بيت المال گذارد ؟\r\nكعب الأحبار گفت : باكى نيست .\r\nأبو ذر گفت : اى فرزند دو يهودي ! آيا تو دين ما را تعليم ما مىنمائى ؟\r\nپس عثمان گفت : بسيار شد آزار تو نسبت به من وأصحاب من . وحكم كرد كه أو را به شام بردند ؛ ودر شام چون أطوار ناپسنديدهء معاوية را مشاهده نمود بر أو نيز انكار مىكرد وأو را مذمت مىفرمود .\r\nروزى معاوية سيصد دينار طلا براي أو فرستاد ، أبو ذر به رسول أو گفت : اين اگر از عطاى من است كه امسال به من نرسانيده‌ايد قبول مىكنم واگر صله واحسان است مرا حاجتي به آن نيست ؛ وآن زر را پس فرستاد .\r\nوچون معاوية قبهء خضراء را در دمشق بنا كرد أبو ذر به أو گفت : اى معاوية ! اگر اين را از مال خدا ساخته‌اى ، خيانت كرده‌اى ؛ واگر از مال خود ساخته‌اى ، اسراف كرده‌اى .\r\nوپيوسته أبو ذر در شام مىگفت كه : بخدا سوگند عملي چند حادث شده است در اين زمان كه نه موافق كتاب خداست ونه سنّت رسول خدا صلّى اللّه عليه وآله وسلّم ، بدرستى كه مىبينم كه حقها را فرو مىنشانند وباطلها را ترويج مىنمايند وراستگويان را به دروغ نسبت مىدهند وحقّ صالحان را به فاجران مىدهند .\r\nپس حبيب بن مسلمهء فهرى به معاوية گفت كه : أبو ذر شام را بر تو فاسد مىگرداند ، چاره‌اى بكن « 1 » .\r\nوأيضا از جلام بن جندل روايت كرده است كه : من عامل معاوية بودم بر « قنسرين » در أيام خلافت عثمان ، روزى به نزد معاوية آمدم براي مهمى ناگاه شنيدم كه كسى در در خانهء أو فرياد مىكرد كه : قطار شتران آمد بسوى شما كه آتش جهنم در بار دارند ، خداوندا ! لعنت كن آنها را كه امر مىكنند مردم را به نيكيها وخود ترك آنها مىنمايند ، خداوندا ! لعنت كن آنها را كه نهى مىكنند مردم را از بديها وخود مرتكب آنها مىشوند ؛ ناگاه ديدم كه\r\n\r\n\r\n","description":"","footnote":"\r\n( 1 ) . شرح نهج البلاغة ابن أبي الحديد 8 / 256 - 257 .\r\n","page_name":" 1715 ","page_number":899},
  {"content":"\r\n\r\nروى معاوية بسيار متغير شد وگفت : آيا مىشناسى اين فريادكننده را ؟ گفتم : نه ، گفت :\r\nجندب بن جنادة است هر روز بر در قصر ما مىآيد وبه آنچه شنيدى ندا مىكند . پس گفت كه أو را به قتل در آورند ناگاه ديدم كه أبو ذر را آوردند ودر پيش أو بازداشتند ، معاوية گفت : اى دشمن خدا ورسول ! هر روز به نزد ما مىآئى واين سخنان مىگوئى ، اگر من مىكشتم كسى از أصحاب محمد صلّى اللّه عليه وآله وسلّم را بىرخصت عثمان هرآينه تو را مىكشتم وليكن در باب تو از أو رخصت خواهم طلبيد .\r\nجلام گفت : من مىخواستم كه أبو ذر را ببينم زيرا كه أو از قبيلهء ما بود ، چون نظر كردم مرد گندمگون باريك بلند بالائى ديدم كه موهاى ريشش تنك بود واز پيرى پشتش منحنى شده بود .\r\nأبو ذر در جواب معاوية گفت : من دشمن خدا ورسول نيستم بلكه تو وپدرت دشمن خدا ورسول بوديد وبراي مصلحت اسلام را ظاهر كرديد ودر باطن كافر بوديد ومكرر حضرت رسول صلّى اللّه عليه وآله وسلّم تو را لعنت كرد ونفرين كرد بر تو كه هرگز سير نشوى ، وشنيدم از آن حضرت كه مىفرمود : چون والى اين امّت شود مرد گشاده چشم فراخ گلوئى كه بسيار خورد وهرگز سير نشود بايد كه امّت من از شرّ أو در حذر باشند .\r\nمعاوية گفت كه : آن مرد من نيستم .\r\nأبو ذر گفت : بلكه توئى وحضرت مرا خبر داد كه توئى ، وروزى تو بر آن حضرت گذشتى شنيدم كه مىفرمود : خداوندا ! لعنت كن أو را وأو را سير مگردان مگر به خاك ، وشنيدم كه مىفرمود : مقعد معاوية در آتش است .\r\nپس آن ملعون خنديد وامر كرد كه أو را حبس نمايند ، وأحوال را به عثمان نوشت پس عثمان أو را طلبيد به نحوى كه سابق مذكور شد « 1 » .\r\nوشيخ طوسي روايت كرده است كه أبو سخيله گفت : من با سلمان فارسي متوجه حج شديم ، چون به ربذه رسيديم به خدمت أبو ذر رفتيم ، پس أبو ذر گفت كه : بعد از من فتنه\r\n\r\n\r\n","description":"","footnote":"\r\n( 1 ) . شرح نهج البلاغة ابن أبي الحديد 8 / 257 - 258 .\r\n","page_name":" 1716 ","page_number":900},
  {"content":"\r\n\r\nخواهد شد ، چون آن فتنه حادث شود بر شما باد به كتاب خدا وبزرگ دين خدا علي بن أبي طالب ودست از ايشان برمداريد زيرا كه من شنيدم از حضرت رسول خدا صلّى اللّه عليه وآله وسلّم كه مىفرمود : علي عليه السّلام أول كسى است كه به من ايمان آورد وپيش از ديگران تصديق من نمود وپيش از همه كس در قيامت با من مصافحه خواهد كرد واوست صدّيق أكبر واوست فاروق اين امّت كه جدا مىكند حق را از باطل واوست پادشاه مؤمنان ومال پادشاه منافقان است « 1 » .\r\nمؤلف گويد : ذكر سلمان در اين حديث خالى از غرابتى نيست به چند وجه كه بر خبير پوشيده نيست .\r\nوابن بابويه از نعيم بن قعنب روايت كرده است كه گفت : به طلب أبو ذر رفتم به ربذه وزنى را ديدم واز أو پرسيدم كه : أبو ذر در كجاست ؟ گفت : پى كارى از كارهاى خود رفته است ؛ ناگاه ديدم كه أبو ذر آمده ودو شتر را قطار كرده بود ومىكشيد ودر گردن هر يك مشك آبى آويخته بود ، پس برخاستم وبر أو سلام كردم ونشستم ، چون داخل خانهء خود شد با زن خود سخنى گفت وشنيدم به أو مىگفت : تو چنانى كه حضرت رسول صلّى اللّه عليه وآله وسلّم فرمود : زن بمنزلهء دنده است كه اگر أو را راست كنى مىشكند واگر به حال خود بگذارى از أو منتفع مىشوى ؛ پس كاسه‌اى نزد من آورد ودر آن كاسه جانورى بود مانند اسفرود وگفت : تناول نما كه من روزه‌ام ، پس برخاست ودو ركعت نماز كرد وچون فارغ شد به نزد من آمد وشروع كرد به خوردن ، من گفتم : سبحان اللّه من گمان نداشتم كه چون توئى دروغ گويد تو گفتى كه من روزه‌ام واكنون تناول كردى ، أبو ذر گفت : من از اين ماه سه روز روزه داشته‌ام وثواب روزهء تمام ماه را دارم اگر خواهم باقي آن را روزه مىدارم واگر خواهم افطار مىكنم « 2 » .\r\nوابن طاووس به سند معتبر از معاوية بن ثعلبه وغير أو روايت كرده است : چون أبو ذر\r\n\r\n\r\n","description":"","footnote":"\r\n( 1 ) . امالى شيخ طوسي 148 ؛ رجال كشى 1 / 113 - 115 .\r\n( 2 ) . معاني الأخبار 305 - 306 .\r\n","page_name":" 1717 ","page_number":901},
  {"content":"\r\n\r\nبيمار شد بيماريى كه در آن مرض به رحمت الهى واصل شد ما به عيادت أو رفتيم وأو را تكليف به وصيت نموديم ، گفت : وصىّ خود گردانيدم أمير المؤمنين را .\r\nگفتم : عثمان را مىگوئى ؟\r\nگفت : نه ، آن كسى را مىگويم كه به حق وراستى أمير مؤمنان است يعنى علي بن أبي طالب عليه السّلام واوست بهار زمين كه زمين به أو ساكن وآبادان است واوست عالم رباني در اين امّت ، واگر أو از ميان شما برود كارهاى منكر وقبيح در زمين بسيار خواهيد ديد .\r\nگفتم : ما مىدانيم كه هر كه را پيغمبر بيشتر دوست مىداشته است تو أو را بيشتر دوست مىدارى بگو كه كي را بيشتر دوست مىدارى ؟\r\nگفت : محبوبترين خلق نزد من آن پير مظلوم است كه حقّ أو را غصب كرده‌اند يعنى علي بن أبي طالب عليه السّلام « 1 » .\r\nوبرقى به سند صحيح از حضرت صادق عليه السّلام روايت كرده است كه : روزى در ربذه أبو ذر را ديدند كه درازگوش خود را آب مىداد ، گفتند : اى أبو ذر ! آيا كسى ندارى كه اين درازگوش را آب بدهد ؟ گفت : شنيدم از رسول خدا صلّى اللّه عليه وآله وسلّم كه هر دابه چون صبح مىشود مىگويد : خداوندا ! روزى كن مرا مالك شايسته‌اى كه مرا سير كند از علف وسيراب گرداند از آب ومرا زيادة از طاقت من بار نكند ، پس به اين سبب مىخواهم كه خود آب دهم آن را « 2 » .\r\nوشيخ كشى روايت كرده است كه حضرت رسول صلّى اللّه عليه وآله وسلّم در شأن أبو ذر فرمود كه : سايه نيفكنده است آسمان سبز وبرنداشته است زمين گردآلود سخن‌گوئى را كه راستگوتر از أبو ذر باشد ، تنها زندگانى خواهد كرد وتنها داخل بهشت خواهد شد وتنها مبعوث خواهد شد .\r\nوأو به آواز بلند فضايل أمير المؤمنين عليه السّلام را بيان مىكرد ومىگفت : اوست وصى\r\n\r\n\r\n","description":"","footnote":"\r\n( 1 ) . رجوع شود به اليقين 143 - 146 .\r\n( 2 ) . محاسن 2 / 467 ؛ كافى 6 / 537 .\r\n","page_name":" 1718 ","page_number":902},
  {"content":"\r\n\r\nوخليفهء رسول خدا صلّى اللّه عليه وآله وسلّم ؛ پس أو را از حرم خدا ورسول بيرون كردند واز شام طلبيدند بر شتر برهنه ، وأو پيوسته در ميان ايشان ندا مىكرد كه : اين قطارها آتش جهنم براي شما مىآورند واز رسول خدا صلّى اللّه عليه وآله وسلّم شنيدم كه : چون فرزندان أبو العاص سى نفر شوند دين خدا را فاسد گردانند وبندگان خدا را غلامان خود دانند ومالهاى خدا را دست به دست گردانند ، پس به اين سبب أو را به فقر وگرسنگى وبد حالي كشتند وأو در همهء اين أحوال صبركننده بود « 1 » .\r\nوأيضا روايت كرده است : چون وقت وفات أبو ذر شد زن خود را گفت : تو گوسفندى از گوسفندان خود بكش وآن را بريان كن وبر سر راه عراق بنشين وأول قافله كه بيايد بگو :\r\nاى بندگان خدا ! اينك أبو ذر مصاحب رسول خدا صلّى اللّه عليه وآله وسلّم وفات يافته است وبه رحمت پروردگار خود واصل گرديده است مرا أعانت نمائيد بر تجهيز أو ؛ پس أبو ذر گفت : خبر داد مرا رسول خدا صلّى اللّه عليه وآله وسلّم كه من در زمين غربت خواهم مرد ومتكفل غسل وكفن ودفن من خواهند گرديد مردان شايسته از امّت آن حضرت .\r\nپس علقمة بن اسود نخعى روايت كرده است گفت : من با مالك اشتر وجماعتى متوجه حج گرديديم ، چون به ربذه رسيديم زنى را ديديم بر سر راه نشسته ومىگويد كه : اى بندگان خدا ! اى مسلمانان ! اينك أبو ذر مصاحب رسول خدا صلّى اللّه عليه وآله وسلّم در اين غربت وفات يافته است ومن كسى ندارم كه مرا يارى كند بر دفن أو ، پس به يكديگر نظر كرديم وخدا را شكر كرديم كه چنين نعمتي ما را روزى كرده است كه تجهيز نمائيم چنين بزرگوارى را واز مصيبت أو بسيار محزون شديم وگفتيم : « انّا للّه وانّا اليه راجعون » وبا آن زن رفتيم ومتوجه تجهيز أبو ذر شديم ودر ميان خود نزاع كرديم در كفن كردن أو وهر يك مىخواستيم كه از مال خود بكنيم تا آنكه قرار داديم كه همه مساوى از مال خود بدهيم وهمه يارى يكديگر كرديم بر غسل أو ، وچون فارغ شديم مالك اشتر پيش ايستاد وبر أو نماز گزارديم ، وچون أو را دفن كرديم مالك اشتر نزد قبر أو ايستاد وگفت : خداوندا ! اين\r\n\r\n\r\n","description":"","footnote":"\r\n( 1 ) . رجال كشى 1 / 98 - 105 .\r\n","page_name":" 1719 ","page_number":903},
  {"content":"\r\n\r\nاست أبو ذر از صحابهء رسول تو ، تو را عبادت كرد در ميان عبادت كنندگان وجهاد كرد از براي رضاى تو با مشركان وهيچ امر از أمور دين تو را تغيير وتبديل نكرد وليكن بدعتى چند در دين تو ديد وانكار كرد آنها را به زبان ودل خود ، وبه اين سبب جفا كردند بر أو وأو را از ديار خود راندند واز حقوق خود محروم گردانيدند وأو را حقير شمردند پس مرد تنها وغريب ، خداوندا ! در هم شكن آن كسى را كه أو را از حقّ خود محروم گردانيد واز محل هجرت أو وحرم رسول تو أو را بيرون كرد ؛ وما همه دست برداشتيم وگفتيم : آمين .\r\nپس آن زن گوسفند بريان را حاضر كرد وگفت : أبو ذر قسم داده است شما را كه از اين مكان حركت نكنيد تا آنكه به اين طعام چاشت كنيد ، پس چاشت كرديم وبار كرديم « 1 » .\r\nودر كتاب روضة الواعظين منقول است كه در وقت فوت أبو ذر را گفتند كه : مال تو چيست ؟ گفت : مال من عمل من است ، گفتند : ما از طلا ونقره سؤال مىكنيم ، أبو ذر گفت :\r\nهرگز صبح وشام نكرده‌ام كه مرا خزانه‌اى بوده باشد كه مال خود را در آن جمع كرده باشم وشنيدم از خليلم رسول خدا صلّى اللّه عليه وآله وسلّم كه مىفرمود : خزانهء آدمي قبر اوست « 2 » .\r\nوشيخ طوسي به سند معتبر همين خبر را از حضرت موسى بن جعفر عليه السّلام روايت كرده است « 3 » .\r\nابن أبي الحديد به روايت ديگر نقل كرده است : چون اين جماعت به نزد أبو ذر آمدند هنوز زنده بود ، به ايشان گفت : شنيدم از رسول خدا صلّى اللّه عليه وآله وسلّم مىگفت با گروهى كه من در ميان ايشان بودم كه : يكى از شما در بيابانى خواهد مرد وگروهى از مؤمنان به جنازهء أو حاضر خواهند شد ؛ وآن جماعتى كه حضرت اين را به ايشان گفت همه در شهرها ودر ميان أهل خود مردند ومىدانم كه آن مرد منم واگر مرا يا زن مرا جامه‌اى مىبود كه براي كفن من كافى بود راضى نمىشدم كه ديگرى مرا كفن كند ، وبخدا سوگند مىدهم شما را كه كسى از شما مرا كفن نكند كه امارت وحكومت كرده باشد يا نقابت گروهى كرده باشد يا\r\n\r\n\r\n","description":"","footnote":"\r\n( 1 ) . رجال كشى 1 / 283 .\r\n( 2 ) . روضة الواعظين 285 .\r\n( 3 ) . امالى شيخ طوسي 702 .\r\n","page_name":" 1720 ","page_number":904},
  {"content":"\r\n\r\nنزد ظالمان روشناس بوده باشد يا پيك ستمكارى بوده باشد .\r\nپس مردى از أنصار در ميان ايشان بود كه مرتكب هيچ ولايتي وحكومتى نشده بود گفت : اى عم ! من تو را كفن مىكنم در اين ردائي كه پوشيده‌ام ودر دو جامه‌اى كه در صندوق با خود همراه دارم كه ريسمان أو را مادرم رشته ومن آن را بافته‌ام .\r\nأبو ذر گفت : كفن من تعلق به تو دارد « 1 » .\r\nوشيخ مفيد روايت كرده است از أبو امامهء باهلى : چون عثمان أبو ذر را به ربذه فرستاد أبو ذر نامه‌اى نوشت بسوى حذيفة بن اليمان ، ومضمون نامه اين است :\r\nبسم اللّه الرحمن الرحيم اما بعد اى برادر من ! بترس از خدا ترسيدنى كه به سبب آن گريهء ديده‌هاى تو بسيار شود ، ودل خود را از تعلقات دنيا آزاد گردان ، وشبها به عبادت حق تعالى بيدار باش ، وبه تعب انداز بدن خود را در طاعت پروردگار خود زيرا كه سزاوار است كسى را كه داند كه آتش جهنم محل قرار كسى است كه خدا بر أو غضب كند آنكه بسيار بوده باشد گريهء أو وتعب أو وبيدارى شب أو تا آنكه بداند كه حق تعالى از أو خشنود گرديده است ، وسزاوار است كسى را بداند كه بهشت محل قرار كسى است كه حق تعالى از أو خشنود است آنكه رو آورد بسوى حق شايد رستگار گردد به سبب آن ، واندك شمارد در تحصيل رضاى خدا بيرون رفتن از أهل ومال خود را ، وسهل داند بيدارى شب خود را وروزه داشتن روز خود را وجهاد كردن ظالمان وملحدان را به دست وزبان خود تا آنكه بداند كه حق تعالى بهشت را براي أو لازم گردانيده است واين را نمىتوان دانستن مگر بعد از مردن ، وسزاوار است هر كه خواهد در بهشت در جوار رحمت الهى باشد ورفيق پيغمبران خدا باشد آنكه چنان باشد كه گفتم .\r\nاى برادر من ! تو از آنهائى كه استراحت مىجويم بسوى ايشان به ذكر كردن اندوه وحزن خود وشكايت مىنمايم بسوى ايشان از معاونت كردن ستمكاران يكديگر را در آزار من ، بدرستى كه ديدم جور ستمكاران را به ديدهء خود وشنيدم گفته‌هاى باطل ايشان\r\n\r\n\r\n","description":"","footnote":"\r\n( 1 ) . شرح نهج البلاغة ابن أبي الحديد 15 / 100 ؛ المنتظم 4 / 347 ؛ دلائل النبوة 6 / 401 .\r\n","page_name":" 1721 ","page_number":905},
  {"content":"\r\n\r\nرا به گوش خود وانكار كردم بر ايشان ، پس مرا از عطاى خود محروم ساختند واز شهر به شهر مرا آواره كردند واز خويشان وبرادران خود مرا دور گردانيدند واز حرم رسول خدا صلّى اللّه عليه وآله وسلّم مرا محروم كردند ، وپناه مىبرم به خداوند عظيم خود از آنكه اين گفتار من شكايتى باشد از آنكه با من چنين كردند بلكه خبر مىدهم تو را كه راضيم به آنچه پروردگار من از براي من خواسته است وبر من حكم كرده است وبراي من مقدر گردانيده است ، وبراي اين حالت خود را به تو اظهار كردم كه از حق تعالى بطلبى براي من وبراي عامهء مسلمانان راحت وفرج را ودعا كنى كه حق تعالى نصيب كند من وايشان را چيزى كه نفعش بيشتر وعاقبتش نيكوتر باشد والسلام .\r\nپس حذيفة در جواب أو نوشت : بسم اللّه الرحمن الرحيم اما بعد اى برادر من ! بتحقيق كه رسيد به من نامهء تو كه مرا ترسانيده بودى به آن وحذر فرموده بودى در آن از بازگشتن من در قيامت وتحريص وترغيب نموده بودى مرا بر چيزى كه صلاح نفس من در آن است .\r\nاى برادر ! تو پيوسته نسبت به من وجميع مسلمانان خير خواه ومهربان بودى وبا همه در مقام شفقت واحسان بودى وبر ايشان خايف وترسان بودى ، وپيوسته امركننده بودى ايشان را به نيكيها ونهىكننده بودى ايشان را از بديها ، وهدايت نمىكند بسوى خشنودى خدا مگر آن خداوندى كه بجز أو خداوندى نيست ، واز غضب وعذاب أو نجات نمىتوان يافت مگر به منت واحسان وعفو وآمرزش أو ، پس از حق تعالى سؤال مىكنم از براي خود ومخصوصان خود وعامهء ناس وجميع اين أمت آمرزش عام ورحمت گشادهء أو را ، وبتحقيق كه فهميدم آنچه ياد كرده بودى اى برادرى من از بيرون كردن تو وبه غربت افكندن تو وراندن تو از درهاى ايشان ، پس بر من بسيار گران ودشوار آمد اى برادر آنچه به تو رسيده است از مكروهات ، واگر مىتوانستم اين حالت را از تو به مالي دفع كنم هرآينه جميع مال خود را به طيب خاطر مىدادم كه حق تعالى به مال من اين مكروه را از تو دور گرداند ، وبخدا سوگند كه اگر مىتوانستم سؤال كنم كه مرا با تو شريك در بليّه گردانند ونصف بليّهء تو را بر من قرار دهند وقبول اين سؤال از من مىنمودند هرآينه مىخواستم در\r\n\r\n","description":"","footnote":"","page_name":" 1722 ","page_number":906},
  {"content":"\r\n\r\nاين بليّه وفقر با تو شريك باشم وليكن براي جانهاى ما نيست مگر آنچه خدا خواسته است براي ما .\r\nاى برادر ! بايد كه ما وتو هر دو تضرع كنيم بسوى خداوند خود وبسوى أو رغبت نمائيم در ثواب أو وخلاصي از عقاب أو ، بدرستى كه نزديك شده است كه جانهاى ما را درو كنند ونزديك شده است كه ميوهء زندگانى ما را از درختان بدنهاى ما قطع نمايند ، وزود باشد كه ما وتو را بخوانند به درگاه خدا وأجابت كنيم وعرض كنند بر ما كرده‌هاى ما را پس محتاج شويم بسوى آنچه پيش فرستاديم از اعمال خود .\r\nاى برادر ! آزرده مباش بر آنچه از تو فوت شده است واندوهناك مباش بر آنچه به تو رسيده است وطلب اجر از خدا بكن ومنتظر عظيمترين ثوابها از جانب أو باش .\r\nاى برادر ! مرگ را براي خود وتو بهتر مىيابم از زندگانى دنيا زيرا كه مشرف شده است بر ما فتنه‌هاى بسيار كه بعضي از پى بعضي مىآيند مانند پاره‌هاى شب تار بر انگيخته‌اند مركبهاى خود را ومالهاى دنيا را پامال اسبان خود كرده‌اند ، شمشيرها در اين فتنه برهنه خواهد شد ومرگها بر مردم فرو خواهد آمد ، هر كه در اين فتنه‌ها سر بيرون كند يا خود را متلبّس به آنها گرداند يا اسبى در آنها بتازد البتة كشته شود ونماند قبيله‌اى از قبايل عرب از شهرنشين وصحرانشين مگر آنكه آن فتنه‌ها در ايشان تصرفى بكند ، ودر آن زمانها هر كه ظالم‌تر باشد عزيزتر باشد وهر كه پرهيزكارتر باشد خوارتر باشد ، پس خدا پناه دهد مرا وتو را از زمانه‌اى كه حال اهلش اين باشد ، وبدرستى كه ترك نمىكنم دعا را از براي تو در حال ايستادن ونشستن وحال آنكه حق تعالى در قرآن امر به دعا كرده ووعدهء استجابت فرموده چنانكه فرموده است  ادْعُونِي أَسْتَجِبْ لَكُمْ إِنَّ الَّذِينَ يَسْتَكْبِرُونَ عَنْ عِبادَتِي سَيَدْخُلُونَ جَهَنَّمَ داخِرِينَ  « 1 » پس پناه مىبريم بخدا از تكبر كردن در عبادت أو واز تنگ داشتن أطاعت أو ، حق تعالى بزودى براي من وبراي تو فرجى نزديك وچاره‌اى\r\n\r\n\r\n","description":"","footnote":"\r\n( 1 ) . سورهء غافر : 60 .\r\n","page_name":" 1723 ","page_number":907},
  {"content":"\r\n\r\nنيكو كرامت فرمايد به رحمت خود والسلام عليك « 1 » .\r\nوعلي بن إبراهيم وكلينى روايت كرده‌اند : أبو ذر را پسرى بود « ذر » نام ودر ربذه وفات يافت ، أبو ذر چون أو را دفن كرد بر سر قبر وى ايستاد پس دست بر قبر وى نهاد وگفت : اى ذر ! خدا تو را رحم كند بدرستى كه خوش خلق ونيكو كردار بودى به پدر ومادر خود وچون از دنيا رفتى من از تو راضى بودم ، بر من از رفتن تو نقصى راه نيافته ومرا بغير حق تعالى حاجتي نيست واز ديگرى اميد نفع ندارم كه از رفتن أو دلگير باشم ، واگر نه أحوال بعد از مرگ مىبود آرزو داشتم كه به جاى تو باشم ، مرا اندوه بر تو مشغول ساخته است از اندوه از براي تو ، واللّه كه گريه از براي تو نكردم بلكه بر تو گريستم ، كاش مىدانستم كه چه با تو گفتند وتو چه در جواب گفتى ، خداوندا ! حقّى چند از براي خود بر أو واجب گردانيده بودى وحقّى چند براي من بر أو فرض گردانيده بودى ، الهى ! من حقوق خود را به أو بخشيدم تو نيز حقوق خود را به أو ببخش واز أو عفو فرما كه تو سزاوارترى به جود وكرم از من .\r\nوأبو ذر را گوسفندى چند بود كه معاش خود وعيال به آنها مىگذرانيد آفتى ميان ايشان بهم رسيد وهمگى تلف شدند وزوجه‌اش نيز در ربذه وفات يافته بود ، همين أبو ذر مانده بود ودخترى كه نزد وى مىبود ، دختر أبو ذر گفت : سه روز بر من وبر پدرم گذشت كه هيچ بدست ما نيامد كه بخوريم وگرسنگى بر ما غلبه كرد ، پدر من گفت : اى فرزند ! بيا تا به اين صحراى ريگستان رويم شايد گياهى بدست آوريم وبخوريم ، چون به صحرا رفتيم چيزى بدست ما نيامد ، پدرم ريگى جمع نمود وسر بر آن گذاشت نظر كردم چشمهاى أو را ديدم كه مىگردد وبه حال احتضار افتاد ، گريستم وگفتم : اى پدر ! من با تو چه كنم در اين بيابان با تنهائى وغربت ؟ گفت : اى دختر ! مترس كه چون من بميرم جمعى از أهل عراق بيايند ومتوجه أمور من شوند بدرستى كه حبيب من رسول خدا صلّى اللّه عليه وآله وسلّم مرا در غزوهء تبوك چنين خبر داده ، اى دختر ! چون به عالم بقا رحلت نمايم عبا را بر روى من\r\n\r\n\r\n","description":"","footnote":"\r\n( 1 ) . بحار الأنوار 22 / 408 .\r\n","page_name":" 1724 ","page_number":908},
  {"content":"\r\n\r\nبكش وبر سر راه عراق بنشين وچون قافله پيدا شود نزديك برو وبگو : أبو ذر كه از صحابهء حضرت رسول صلّى اللّه عليه وآله وسلّم است وفات يافته .\r\nدختر گفت : در اين حال جمعى از أهل ربذه به عيادت پدرم آمدند وگفتند : اى أبو ذر ! چه آزار دارى واز چه شكايت دارى ؟ گفت : از گناهان خود ، گفتند : چه چيزى خواهش دارى ؟ گفت : رحمت پروردگار خود را ، گفتند : آيا طبيبى مىخواهى كه براي تو بياوريم ؟\r\nگفت : طبيب ، مرا بيمار كرده ، طبيب خداوند عالميان است ودرد ودوا از اوست .\r\nدختر گفت : چون نظر وى بر ملك موت افتاد گفت : مرحبا به دوستى در هنگامى آمده است كه نهايت احتياج به أو دارم ، رستگار مباد كسى كه از ديدار تو نادم وپشيمان گردد ، خداوندا ! مرا زود به جوار رحمت خويش برسان ، بحقّ تو سوگند كه مىدانى كه هميشه خواهان لقاى تو بوده‌ام وهرگز كاره مرگ نبوده‌ام .\r\nدختر گفت : چون به عالم قدس ارتحال نمود عبا بر روى أو كشيدم وبر سر راه قافله نشستم ، جمعى پيدا شدند به ايشان گفتم كه : اى گروه مسلمانان ! أبو ذر مصاحب حضرت رسول اللّه وفات يافته ، ايشان فرود آمدند وبگريستند وأو را غسل دادند وكفن كردند وبر أو نماز گزاردند ودفن كردند ، ومالك اشتر در ميان ايشان بود .\r\nمروى است كه مالك گفت : من أو را در حلّه كفن كردم كه با خود داشتم وقيمت آن حلّه چهار هزار درهم بود .\r\nودختر گفت : من چنين بر سر قبر أو مىبودم ونمازى كه أو مىكرد مىكردم وروزه‌اى كه أو مىداشت بجا مىآوردم ، شبى نزد قبر أو خوابيده بودم أو را به خواب ديدم كه قرآن در نماز شب مىخواند چنانكه در حال حيات مىخواند به أو گفتم : اى پدر ! خداوند تو با تو چه كرد ؟ گفت : اى دختر ! نزد پروردگار كريمى رفتم أو از من خشنود شد ومن از وى راضى شدم ، كرمها فرمود ومرا گرامى داشت وعطاها بخشيد ، اما اى دختر ! عمل بكن ومغرور مباش « 1 » .\r\n\r\n\r\n","description":"","footnote":"\r\n( 1 ) . تفسير قمى 1 / 295 ؛ كافى 3 / 250 ودر آن قسمتى از روايت ذكر شده است .\r\n","page_name":" 1725 ","page_number":909},
  {"content":"\r\n\r\nأكثر أرباب تواريخ به جاى دختر أبو ذر ، زن أو را نقل كرده‌اند « 1 » .\r\nوأحمد بن اعثم كوفي نقل كرده است كه : جمعى كه در تجهيز أبو ذر حاضر بودند أحنف بن قيس تميمي وصعصعة بن صوحان العبدي وخارجة بن الصلت التميمي وعبد اللّه بن مسلمة التميمي وبلال بن مالك المزنى وجرير بن عبد اللّه البجلي واسود بن يزيد النخعي وعلقمة بن قيس النخعي ومالك اشتر بودند ، وچون از نماز أبو ذر فارغ شدند مالك اشتر بر سر قبر أو برپاخاست وبعد از حمد وثناى بارى تعالى گفت : بار خدايا ! أبو ذر غفارى از صحابهء رسول تو بود وبه كتابها ورسولان تو ايمان آورده بود ودر راه دين جهاد كرده وبر جادهء اسلام ثابت قدم بوده وتبديل وتغيير به شعاير دين راه نداده چيزى چند ديده بود نه بر طريق سنّت وجماعت وبر آنها انكار كرده بود به زبان وبه دل ، بدان سبب أو را حقير شمردند ومحروم گردانيدند واز شهر بيرون كردند وضايع گذاشتند تا در غربت أو را وفات رسيد ؛ بار خدايا ! به آنچه از بهشت مؤمنان را وعده كرده‌اى حظّ أو را از آن موفور گردان وجزاى آن كس كه أو را از مدينه كه حرم رسول توست بيرون كرد وضايع گذاشت چنانكه مستوجب آن است برسان « 2 » .\r\nمالك اين دعا بگفت وحاضران آمين گفتند « 3 » .\r\nوابن عبد البر در كتاب استيعاب ذكر كرده است كه : وفات أبو ذر در سال سى ويكم يا سى ودوم هجرت بود وعبد اللّه بن مسعود بر أو نماز گزارد ؛ وبعضي گفته‌اند كه سال بيست وچهارم هجرت بود ؛ وقول أول أصح است « 4 » .\r\n\r\n\r\n","description":"","footnote":"\r\n( 1 ) . طبقات ابن سعد 4 / 176 ؛ المنتظم 4 / 346 ؛ أسد الغابة 1 / 564 ؛ البداية والنهاية 6 / 213 .\r\n( 2 ) . الفتوح 2 / 378 .\r\n( 3 ) . رجوع شود به رجال كشى 1 / 283 .\r\n( 4 ) . استيعاب 4 / 1655 .\r\n","page_name":" 1726 ","page_number":910},
  {"content":"\r\n\r\n\r\nباب شصت ويكم در بيان بعضي از فضايل وأحوال مقداد بن اسود كندى است\r\n\r\n","description":"","footnote":"","page_name":" 1727 ","page_number":911},
  {"content":"\r\n . \r\n","description":"","footnote":"","page_name":" 1728 ","page_number":912},
  {"content":"\r\n\r\nفضايل أو در أبواب سابقه گذشت ، وبعد از سلمان وأبو ذر در ميان صحابه كسى به جلالت قدر أو نيست ؛ وابن أثير در جامع الأصول گفته است كه : كنيت أو أبو معبد بود وبعضي أبو الأسود نيز گفته‌اند ؛ وأو پسر عمرو بن ثعلبة بن ثمامة بن مطرود بن عمرو كندى بود « 1 » ؛ وبعضي گفته‌اند كه از قبيلهء قضاعة بود ؛ وبعضي گفته‌اند از حضرموت بود وچون پدرش با قبيلهء كنده همسوگند شده بود أو را به آن قبيله نسبت مىدادند ، وچون مقداد با اسود بن عبد يغوث زهرى همسوگند شده بود أو را زهرى مىگفتند ، وبه اين سبب نيز أو را ابن اسود مىگفتند كه همسوگند أو بود ، وبعضي گفته‌اند كه أو را بزرگ كرده بود - وابن عبد البر گفته است كه أو بندهء اسود بن عبد يغوث بود ، در جنگ بدر وأحد وساير غزوات حضرت رسول صلّى اللّه عليه وآله وسلّم حاضر شد واز فضلا ونجبا وبزرگان صحابه بود « 2 » - وفات أو در جرف واقع شد كه يك فرسخ از مدينه دور است در سال سى وسوم هجرت وأو را مردم بر دوشهاى خود برداشته به مدينه آوردند ودر بقيع دفن كردند ، وگويند در وقت وفات عمر أو هفتاد سال بود ؛ وتا اينجا كلام ابن أثير بود « 3 » .\r\nوكلينى به سند معتبر از حضرت صادق عليه السّلام روايت كرده است كه : حضرت رسول صلّى اللّه عليه وآله وسلّم ضباعه دختر زبير بن عبد المطلب را به أو تزويج نمود « 4 » .\r\n\r\n\r\n","description":"","footnote":"\r\n( 1 ) . در مصدر « عمرو بن ثعلبة بن مالك بن ربيعة بن ثمامة . . . » ذكر شده است .\r\n( 2 ) . استيعاب 4 / 1480 - 1481 .\r\n( 3 ) . در جامع الأصول چنين مطالبى نيافتيم ولى در أسد الغابة 5 / 242 - 244 كه آن نيز از مؤلفات ابن أثير مىباشد مطالب فوق آمده است .\r\n( 4 ) . كافى 5 / 344 .\r\n","page_name":" 1729 ","page_number":913},
  {"content":"\r\n\r\nوابن بابويه به سند معتبر از حضرت امام رضا عليه السّلام روايت كرده است كه : جبرئيل بر حضرت رسول صلّى اللّه عليه وآله وسلّم نازل شد وگفت : يا محمد ! پروردگارت تو را سلام مىرساند ومىگويد كه دختران باكره بمنزلهء ميوه‌اند بر درخت ، چون ميوهء درخت رسيد دوائى به غير از چيدن ندارد ، واگر نچينى أو را فاسد مىگرداند آفتاب ومتغير مىكند باد ، وهمچنين چون دختران باكره بالغ شوند دوائى نيست ايشان را بغير از شوهر دادن واگر نكنى أيمن نيستى بر ايشان از فتنه وفساد .\r\nپس حضرت رسول صلّى اللّه عليه وآله وسلّم بر منبر برآمد وبراي مردم خطبه خواند وايشان را اعلام كرد به آنچه خدا امر كرده بود ايشان را به آن ، پس گفتند كه : به كي تزويج نمائيم دختران خود را يا رسول اللّه ؟ فرمود : به كفوهاى ايشان ، گفتند : كفوهاى ايشان كيستند ؟ فرمود :\r\nمؤمنان كفو يكديگرند . پس از منبر فرود نيامد تا آنكه تزويج نمود ضباعه را به مقداد بن اسود ، پس فرمود : تزويج نكردم دختر عم خود را به مقداد مگر براي آنكه نكاح پست شود « 1 » ، يعنى مردم در كفوها رعايت حسبها ونسبها نكنند وبه هر مؤمني دختر بدهند .\r\nوكلينى به سند معتبر از امام محمد باقر عليه السّلام روايت كرده است كه : روزى عثمان به مقداد گفت كه : دست بردار از مذمت من ومدح علي بن أبي طالب واگر نه تو را برمىگردانم به آقاى أول تو ، چون وقت وفات مقداد شد به عمار گفت : بگو عثمان را كه برگشتم بسوى آقاى أولم يعنى پروردگار عالميان « 2 » .\r\nوشيخ طوسي به سند معتبر روايت كرده است كه : چون مردم با عثمان بيعت كردند مقداد به عبد الرحمن بن عوف گفت : بخدا سوگند كه هرگز نديدم مثل آنچه واقع شد بر أهل بيت پيغمبر صلّى اللّه عليه وآله وسلّم بعد از آن حضرت .\r\nعبد الرحمن گفت : تو را با اين كارها چه‌كار ؟\r\nمقداد گفت : بخدا سوگند من دوست مىدارم ايشان را براي آنكه حضرت رسول صلّى اللّه عليه وآله وسلّم\r\n\r\n\r\n","description":"","footnote":"\r\n( 1 ) . علل الشرايع 578 ؛ عيون أخبار الرضا 1 / 289 .\r\n( 2 ) . كافى 8 / 331 .\r\n","page_name":" 1730 ","page_number":914},
  {"content":"\r\n\r\nايشان را دوست مىداشت ، وبخدا سوگند مرا حزنى رو مىدهد به ديدن أحوال ايشان كه اظهار نمىتوانم نمود زيرا كه قريش به شرافت ايشان شرف يافتند بر مردم وهمه اجتماع كردند بر آنكه پادشاهى حضرت رسول را از دست ايشان بگيرند .\r\nعبد الرحمن گفت : واي بر تو واللّه كه من اين سعى را از براي شما كردم كه نگذاشتم خلافت به على قرار گيرد .\r\nمقداد گفت : بخدا سوگند كه دست برداشتى از مردى كه هدايت مىكرد مردم را بسوى حق وبه عدالت سلوك مىكرد در ميان ايشان ، بخدا سوگند اگر ياوران مىيافتم هرآينه جنگ مىكردم با قريش مانند جنگى كه در روز بدر وأحد با ايشان كردم .\r\nعبد الرحمن گفت : مادرت به عزاى تو نشيند اى مقداد اين سخن را ترك كن كه مردم از تو نشنوند وفتنه برپا شود ، بخدا سوگند كه مىترسم كه به سبب گفتار تو فتنه واختلافى در ميان مردم بهم رسد .\r\nراوي گفت : بعد از آنكه مقداد از آن مجلس برخاست من به نزد أو رفتم وگفتم : اى مقداد ! من از ياوران توام .\r\nمقداد گفت : خدا تو را رحمت كند ، آن امرى كه ما اراده داريم به دو كس وسه كس ساخته نمىشود .\r\nپس راوي از نزد مقداد بيرون آمد وبه خدمت أمير المؤمنين عليه السّلام رفت وگفتهء مقداد وگفتهء خود را به خدمت حضرت عرض كرد ، پس حضرت دعاى خير از براي ايشان كرد « 1 » .\r\nودر كتاب اختصاص به سند معتبر از امام جعفر صادق عليه السّلام روايت كرده است كه :\r\nمنزلت مقداد بن اسود در اين امّت مانند منزلت الف است در قرآن كه حرف ديگر به آن نمىچسبد ، همچنين مقداد ديگرى در كمال به أو ملحق نمىگردد « 2 » .\r\n\r\n\r\n","description":"","footnote":"\r\n( 1 ) . امالى شيخ طوسي 191 - 192 .\r\n( 2 ) . اختصاص 10 .\r\n","page_name":" 1731 ","page_number":915},
  {"content":"\r\n\r\nوشيخ كشى به سند معتبر روايت كرده است كه : هيچ‌يك از صحابه نبود كه بعد از حضرت رسول صلّى اللّه عليه وآله وسلّم حركتي نكنند مگر مقداد بن اسود ، بدرستى كه در أول أو در تصلب در حق مانند پاره‌هاى آهن بود « 1 » .\r\nوأيضا به سند معتبر از حضرت صادق عليه السّلام روايت كرده است كه حضرت رسول صلّى اللّه عليه وآله وسلّم فرمود : اى سلمان ! اگر علم تو را عرض كنند بر مقداد هرآينه كافر خواهد شد ؛ اى مقداد ! اگر عرض كنند علم تو را بر سلمان هرآينه كافر خواهد شد « 2 » .\r\nوأيضا به سند حسن از حضرت امام محمد باقر عليه السّلام روايت كرده است كه : صحابه بعد از حضرت رسول صلّى اللّه عليه وآله وسلّم مرتد شدند مگر سه نفر : سلمان وأبو ذر ومقداد .\r\nراوي گفت : عمار چه شد ؟\r\nحضرت فرمود كه : اندك ميلى كرد وبزودى برگشت . پس فرمود : اگر كسى را خواهى كه هيچ شك نكرد وشبهه‌اى أو را عارض نشد أو مقداد است ، اما سلمان در دل أو عارض شد كه نزد أمير المؤمنين عليه السّلام اسم أعظم الهى هست اگر تكلم نمايد به آن هرآينه زمين آن منافقان را فرو مىبرد پس چرا چنين مظلوم در دست ايشان مانده است ! چون در خاطرش گذشت گريبانش را گرفتند ورسنى در گلويش كردند وپيچيدند تا آنكه كنده‌اى در حلقش بهم رسيد پس حضرت أمير المؤمنين عليه السّلام بر أو گذشت وبه أو فرمود : اى أبو عبد اللّه ! اين كندهء گلوى تو از آن چيزى است كه در خاطر تو خطور كرد ، بيعت كن با أبو بكر ، پس سلمان بيعت كرد ؛ وامّا أبو ذر پس حضرت أمير المؤمنين عليه السّلام امر كرد أو را كه ساكت باشد وأو را ملامت ملامت كنندگان از جا به در نياورد پس قبول نكرد وپيوسته حق را مىگفت تا آنكه عثمان كرد با أو آنچه كرد ، پس بعد از آن بعضي از صحابه برگشتند به حق وأول كسى كه برگشت از ايشان أبو ساسان انصارى وأبو عمره وشتيره بودند پس هفت نفر شدند ودر آن وقت حقّ حضرت أمير المؤمنين عليه السّلام را بغير اين هفت نفر نمىدانستند « 3 » .\r\n\r\n\r\n","description":"","footnote":"\r\n( 1 ) . رجال كشى 1 / 46 .\r\n( 2 ) . رجال كشى 1 / 47 ؛ اختصاص 11 - 12 .\r\n( 3 ) . رجال كشى 1 / 51 - 52 ودر آن بجاى « أبو ساسان » ، « أبو سنان » ذكر شده است .\r\n","page_name":" 1732 ","page_number":916},
  {"content":"\r\n\r\n\r\nباب شصت ودوم در بيان فضائل أمت پيغمبر صلّى اللّه عليه وآله وسلّم\r\nوبعضي از أحوال ايشان\r\n\r\n","description":"","footnote":"","page_name":" 1733 ","page_number":917},
  {"content":"\r\n . \r\n","description":"","footnote":"","page_name":" 1734 ","page_number":918},
  {"content":"\r\n\r\nابن بابويه به سند معتبر از أمير المؤمنين عليه السّلام روايت كرده است كه حضرت رسول صلّى اللّه عليه وآله وسلّم فرمود : از پروردگار خود سؤال كردم كه سه خصلت را ، دو خصلت را به من عطا كرد ويكى را منع كرد ، گفتم : پروردگارا ! امّت من از گرسنگى هلاك نشوند ، فرمود : به تو دادم ؛ گفتم : پروردگارا ! بر ايشان مسلط مگردان كافران را كه ايشان را مستأصل گردانند ، فرمود :\r\nبه تو دادم ؛ عرض كردم : پروردگارا ! چنان مكن كه ايشان با يكديگر قتال ونزاع كنند ، اين را به من نداد « 1 » .\r\nوأيضا به سند معتبر از حضرت صادق عليه السّلام روايت كرده است كه حضرت رسول صلّى اللّه عليه وآله وسلّم فرمود : خصلتى در ميان امّت من كمتر از روى نيكو وصداى خوش وقوت حافظه نيست « 2 » .\r\nوأيضا به سند صحيح از آن حضرت روايت كرده است كه حضرت رسول صلّى اللّه عليه وآله وسلّم فرمود كه : برداشته‌اند از امّت من نه چيز را : چيزى كه از روى خطا وناداني كنند ، يا فراموش كنند ، يا ايشان را بر آن اكراه نمايند ، وچيزى را كه ندانند ، وچيزى را كه طاقت آن نداشته باشند ، وچيزى را كه مضطر شوند به آن ، وحسد بردن كه اظهار نكنند ، واز فال نيك وبد چيزى را كه در خاطر ايشان درآيد وبه آن اعتنا نكنند ، وچيزى را كه از بديهاى مردم در خاطر ايشان در آيد اظهار ننمايند « 3 » .\r\nودر قرب الإسناد به سند معتبر از حضرت صادق عليه السّلام روايت كرده است كه حضرت\r\n\r\n\r\n","description":"","footnote":"\r\n( 1 ) . خصال 83 .\r\n( 2 ) . خصال 137 .\r\n( 3 ) . خصال 417 .\r\n","page_name":" 1735 ","page_number":919},
  {"content":"\r\n\r\nرسول صلّى اللّه عليه وآله وسلّم فرمود : حق تعالى به امّت من سه چيز داده است كه نداده بود مگر به پيغمبران پيش از من :\r\nأول آنكه حق تعالى هرگاه پيغمبرى مىفرستاد به أو وحى مىنمود كه سعى كن در دين خود وكار دين بر تو تنگ نيست ، واين فضيلت را به امّت من عطا كرد وفرمود  وَما جَعَلَ عَلَيْكُمْ فِي الدِّينِ مِنْ حَرَجٍ  « 1 » يعنى : « خدا بر شما در دين هيچ تنگى قرار نداده » .\r\nدوم آنكه چون پيغمبرى مىفرستاد وحى مىكرد أو را كه چون مكروهى تو را عارض شود دعا كن مرا تا دعاى تو را مستجاب گردانم ، واين را به امّت من عطا كرد وفرمود  ادْعُونِي أَسْتَجِبْ لَكُمْ  « 2 » .\r\nسوم آنكه چون پيغمبرى مىفرستاد أو را گواه بر مردم خود مىگرداند وامّت مرا گواه بر جميع خلق گردانيد ، چنانكه مىفرمايد  لِيَكُونَ الرَّسُولُ شَهِيداً عَلَيْكُمْ وَتَكُونُوا شُهَداءَ عَلَى النَّاسِ  « 3 » . « 4 »\r\nوابن بابويه به سند معتبر از امام جعفر صادق عليه السّلام روايت كرده است كه حضرت رسول صلّى اللّه عليه وآله وسلّم فرمود : چهار خصلت بد هميشه در امّت من خواهد بود تا روز قيامت : أول ، فخر كردن به حسبهاى خود ؛ دوم ، طعن كردن در نسبها ؛ سوم ، آمدن باران را از أوضاع كواكب دانستن واعتقاد به علم نجوم داشتن ؛ چهارم ، نوحه كردن ، وبدرستى كه اگر نوحه‌كننده توبه نكند پيش از مردنش چون روز قيامت مبعوث شود جامه‌اى از مس گداخته وجامه‌اى از جرب بر أو پوشانند « 5 » .\r\nمؤلف گويد كه : علما حمل كرده‌اند اين را بر نوحه‌اى كه به باطل باشد يعنى چيزهاى دروغ از براي ميت گويد يا چيزهاى بد به جانب مقدس الهى گويد يا آنكه صداى أو را\r\n\r\n\r\n","description":"","footnote":"\r\n( 1 ) . سورهء حج : 78 .\r\n( 2 ) . سورهء غافر : 60 .\r\n( 3 ) . سورهء حج : 78 .\r\n( 4 ) . قرب الإسناد 84 .\r\n( 5 ) . خصال 226 .\r\n","page_name":" 1736 ","page_number":920},
  {"content":"\r\n\r\nمردان نامحرم شنوند .\r\nوأيضا به سند معتبر از حضرت امام رضا عليه السّلام روايت كرده است كه حضرت رسول صلّى اللّه عليه وآله وسلّم فرمود كه : سه خصلت است كه بر امّت خود مىترسم بعد از خود : أول ، گمراهى بعد از دانستن حق ؛ دوم ، فتنه‌هاى گمراه كنندهء مردم ؛ سوم ، شهوت شكم وفرج « 1 » .\r\nوأيضا از آن حضرت روايت كرده است كه حضرت رسول صلّى اللّه عليه وآله وسلّم فرمود : بر شما مىترسم كه دين را سبك شماريد ، وحكم در ميان مردم براي مال دنيا بكنيد ، وقطع رحم نمائيد ، وقرآن را به ساز ونغمه بخوانيد ، ومقدم داريد در خلافت يا در نماز كسى را كه أفضل نيست از شما در دين « 2 » .\r\nوشيخ طوسي روايت كرده است كه حضرت رسول صلّى اللّه عليه وآله وسلّم فرمود : در امّت من بر زمين فرو رفتن ومسخ شدن وسنگ از آسمان بر ايشان باريدن خواهد بود .\r\nصحابه گفتند : يا رسول اللّه ! به چه سبب ؟\r\nحضرت فرمود : به آنكه كنيزان وزنان خواننده بگيرند وشراب بخورند « 3 » .\r\nودر جامع الأخبار روايت كرده است كه حضرت رسول صلّى اللّه عليه وآله وسلّم فرمود : بر مردم زماني خواهد آمد كه روهاى ايشان روى آدميان باشد ودلهاى ايشان دلهاى شياطين باشد ومانند گرگان درنده باشند وخونهاى مردم را ريزند وكارهاى بدى كه كنند به نصيحت ترك نكنند ، اگر متابعت ايشان كنى در باب تو شك كنند ، واگر با ايشان سخن گوئى تو را تكذيب نمايند ، واگر از ايشان پنهان شوى تو را غيبت كنند ، سنّت در ميان ايشان بدعت باشد وبدعت در ميان ايشان سنّت باشد ، وبردبار را مكّار شمارند ومكّار را بردبار دانند ، ومؤمن در ميان ايشان ضعيف باشد وفاسق در ميان ايشان صاحب شرف باشد ، أطفال ايشان بدكار وزنان ايشان زناكار باشند وپيران ايشان امر به معروف ونهى از منكر نكنند ،\r\n\r\n\r\n","description":"","footnote":"\r\n( 1 ) . عيون أخبار الرضا 2 / 29 ؛ امالى شيخ طوسي 157 .\r\n( 2 ) . عيون أخبار الرضا 2 / 42 ؛ وسائل الشيعة 4 / 275 .\r\n( 3 ) . امالى شيخ طوسي 397 .\r\n","page_name":" 1737 ","page_number":921},
  {"content":"\r\n\r\nوالتجأ بردن بسوى ايشان مذلت وخوارى باشد ، وطلب كردن آنچه در دست ايشان است باعث فقر وپريشانى گردد ، پس در آن وقت حق تعالى ايشان را محروم گرداند از باران آسمان كه در وقت خود بر ايشان نبارد ودر غير وقتش ببارد ، وحق تعالى مسلط گرداند بر ايشان بدان ايشان را كه بدترين عذابها بر ايشان وارد سازند وفرزندان ايشان را كشند وزنان ايشان را أسير كنند پس نيكان ايشان در حق ايشان دعا كنند ومستجاب نشود « 1 » .\r\nودر حديث ديگر از آن حضرت روايت كرده است كه : زماني بر مردم خواهد آمد كه از علما گريزند چنانكه گوسفند از گرگ مىگريزد پس خدا ايشان را به سه بليه مبتلا گرداند :\r\nأول آنكه بركت را از مالهاى ايشان بردارد ؛ دوم آنكه پادشاه جابرى بر ايشان مسلط گرداند ؛ سوم آنكه از دنيا بىايمان به در روند « 2 » .\r\nوبه سند ديگر روايت كرده است كه آن حضرت فرمود : زماني بر امّت من بيايد كه علما را نشناسند مگر به جامهء نيكو وقرآن را نشناسند مگر به آواز خوش وعبادت نكنند خدا را مگر در ماه رمضان ، چون چنين شود حق تعالى بر ايشان مسلط گرداند پادشاهى را كه دانائى وبردبارى ورحم نداشته باشد « 3 » .\r\n\r\n\r\n","description":"","footnote":"\r\n( 1 ) . جامع الأخبار 355 . ونيز رجوع شود به المعجم الأوسط 7 / 143 ومجمع الزوائد 7 / 286 .\r\n( 2 ) . جامع الأخبار 356 .\r\n( 3 ) . جامع الأخبار 356 - 357 .\r\n","page_name":" 1738 ","page_number":922},
  {"content":"\r\n\r\n\r\nباب شصت وسوم در بيان وصيت پيغمبر أكرم صلّى اللّه عليه وآله وسلّم وساير وقايعى كه نزديك ارتحال آن حضرت به عالم قدس واقع شد\r\n\r\n","description":"","footnote":"","page_name":" 1739 ","page_number":923},
  {"content":"\r\n . \r\n","description":"","footnote":"","page_name":" 1740 ","page_number":924},
  {"content":"\r\n\r\nشيخ طبرسى روايت كرده است كه : چون حضرت رسول صلّى اللّه عليه وآله وسلّم از حجة الوداع مراجعت نمود وبر آن حضرت معلوم شد كه رحلت أو به عالم بقا نزديك شده است پيوسته در ميان ايشان خطبه مىخواند وايشان را از فتنه‌هاى بعد از خود ومخالفت فرموده‌هاى خود حذر مىنمود ووصيت مىفرمود ايشان را كه دست از سنّت وطريقهء أو بر ندارند وبدعت در دين الهى نكنند ومتمسك شوند به عترت وأهل بيت أو به أطاعت ونصرت وحراست ومتابعت ايشان را بر خود لازم دانند ، ومنع مىكرد ايشان را از متخلف شدن ومرتد شدن ، ومكرر مىفرمود : أيها الناس ! من پيش از شما مىروم وشما در حوض كوثر بر من وارد خواهيد شد واز شما سؤال خواهم كرد چه كرديد با دو چيز گران بزرگ كه در ميان شما گذاشتم كه كتاب خدا وعترت وأهل بيت منند پس نظر كنيد كه چگونه خلافت من خواهيد نمود در اين دو چيز ، بدرستى كه خداوند لطيف خبير مرا خبر داده است كه اين دو چيز از هم جدا نمىشوند تا در حوض كوثر بر من وارد شوند ، بدرستى كه اين دو چيز را در ميان شما مىگذارم ومىروم پس سبقت مگيريد بر أهل بيت من وپراكنده مشويد از ايشان وتقصير مكنيد در حقّ ايشان كه هلاك خواهيد شد وچيزى تعليم ايشان مكنيد بدرستى كه ايشان داناترند از شما ، وچنين نيابم شما را بعد از من كه از دين برگرديد وكافر شويد وشمشيرها بر روى يكديگر بكشيد پس ملاقاة كنيد من - يا علي را - در لشكرى مانند سيل در فراوانى وسرعت وشدت . وبدانيد كه علي بن أبي طالب پسر برادر ووصىّ من است وقتال خواهد كرد بر تأويل قرآن چنانكه من قتال كردم بر تنزيل قرآن .\r\nواز اين باب سخنان در مجالس متعددة مىفرمود ، پس أسامة بن زيد را أمير كرد ولشكرى از منافقان وأهل فتنه وغير ايشان براي أو ترتيب داد وامر كرد أو را كه با أكثر\r\n\r\n","description":"","footnote":"","page_name":" 1741 ","page_number":925},
  {"content":"\r\n\r\nصحابه بيرون رود بسوى بلاد روم به آن موضعي كه پدرش در آنجا شهيد شده بود ، وغرض حضرت از فرستادن اين لشكر آن بود كه مدينه از أهل فتنه ومنافقان خالى شود وكسى با حضرت أمير المؤمنين عليه السّلام منازعه نكند تا امر خلافت بر آن حضرت مستقر گردد ، ومردم را مبالغهء بسيار مىفرمود در بيرون رفتن واسامة را به جرف فرستاد وحكم فرمود كه در آنجا توقف نمايد تا لشكر بر سر أو جمع شوند وجمعى را مقرر نمود كه مردم را بيرون كنند وايشان را حذر مىفرمود از دير رفتن ، پس در اثناى آن حال آن حضرت را مرضى طارئ شد كه به آن مرض به جوار رحمت الهى واصل گرديد ، چون آن حالت را مشاهده نمود دست حضرت أمير المؤمنين عليه السّلام را گرفت ومتوجه بقيع گرديد وأكثر صحابه از پى أو بيرون آمدند وفرمود : حق تعالى مرا امر كرده است كه استغفار كنم براي مردگان بقيع ، چون به بقيع رسيد گفت : السلام عليكم اى أهل قبور گوارا باد شما را آن حالتي كه صبح كرده‌ايد در آن ونجات يافته‌ايد از فتنه‌هائى كه مردم را در پيش است بدرستى كه رو كرده است بسوى مردم فتنه‌هائى بسيار مانند پاره‌هاى شب تار .\r\nپس مدتي ايستاد وطلب آمرزش براي أهل بقيع كرد ورو آورد بسوى حضرت أمير المؤمنين عليه السّلام وفرمود : جبرئيل در هر سال قرآن را يك مرتبه بر من عرض مىكرد ودر اين سال دو مرتبه عرض نمود وچنين گمان دارم كه اين براي آن است كه وفات من نزديك شده است ؛ پس فرمود : يا علي ! بدرستى كه حق تعالى مرا مخيّر گردانيده ميان خزانه‌هاى دنيا ومخلّد بودن در آن يا بهشت ، ومن اختيار لقاى پروردگار خود كردم ، چون من بميرم عورت مرا بپوشان كه هر كه به عورت من نظر كند كور مىشود .\r\nپس به منزل خود مراجعت نمود ومرض آن حضرت شديد شد وبعد از سه روز به مسجد در آمد عصابه بر سر بسته وبه دست راست بر دوش حضرت أمير المؤمنين عليه السّلام وبه دست چپ بر دوش فضل بن عباس تكيه فرموده بود تا آنكه بر منبر بالا رفت ونشست وفرمود : اى گروه مردم ! نزديك شده است كه من از ميان شما غايب شوم ، هر كه را نزد من وعده‌اى باشد بيايد وعدهء خود بگيرد وهر كه را بر من قرضى باشد مرا خبر دار كند .\r\nاى گروه مردم ! نيست ميانهء خدا وميانهء احدى وسيله‌اى كه به سبب آن خيرى بيابد يا\r\n\r\n","description":"","footnote":"","page_name":" 1742 ","page_number":926},
  {"content":"\r\n\r\nشرّى از أو دور گردد مگر عمل به طاعت خدا .\r\nأيها الناس ! دعوى نكند دعوى كننده‌اى كه من بىعمل رستگار مىگردم ، وآرزو نكند آرزو كننده‌اى كه بىطاعت خدا به رضاى أو مىرسم ، بحقّ آن خداوندى كه مرا به حق فرستاده است كه نجات نمىدهد از عذاب الهى مگر عمل نيكو با رحمت حق تعالى واگر من معصيت كنم هرآينه به جهنم مىروم . خداوندا ! آيا رسانيدم رسالت تو را ؟\r\nپس از منبر فرود آمد وبا مردم نماز سبكى ادا كرد وبه خانهء امّ سلمه برگشت ويك روز يا دو روز در آنجا ماند ، پس عايشه زنان ديگر را راضى كرد وبه نزد حضرت آمد والتماس كرد وآن حضرت را به خانه برد ، وچون به خانهء عايشه رفت ومرض آن حضرت شديد شد پس بلال هنگام نماز صبح آمد ودر آن وقت حضرت متوجه عالم قدس بود ، چون بلال نداى نماز در داد حضرت مطلع شد [ پس فرمود : كسى نماز را با مردم كند 
  ] « 1 » پس عايشه گفت : أبو بكر را بگوئيد كه با مردم نماز كند ، وحفصة گفت : عمر را بگوئيد كه با مردم نماز كند ، حضرت چون سخن ايشان را شنيد وغرض فاسد ايشان را دانست فرمود : دست از اين سخنان برداريد كه شما به زنانى مىمانيد كه يوسف را مىخواستند كه گمراه كنند .\r\nوچون حضرت امر كرده بود كه أبو بكر وعمر با لشكر اسامة بيرون روند ودر اين وقت از سخنان عايشه وحفصة يافت كه ايشان براي فتنه وفساد به مدينه برگشته‌اند بسيار غمگين شد وبا آن شدت مرض برخاست كه مبادا أبو بكر يا عمر با مردم نماز كنند واين باعث شبههء مردم شود ، ودست بر دوش أمير المؤمنين عليه السّلام وفضل بن عباس انداخته با نهايت ضعف وناتوانى پاهاى خود را مىكشيد تا به مسجد در آمد ، وچون به نزديك محراب رسيد ديد كه أبو بكر سبقت كرده است ودر محراب به جاى آن حضرت ايستاده وبه نماز شروع كرده است ، پس به دست مبارك خود اشاره كرد كه پس بايست وخود داخل محراب شد ونشست وبا مردم نماز را نشسته ادا كرد ونماز را از سر گرفت واعتنا\r\n\r\n\r\n","description":"","footnote":"\r\n( 1 ) . اين عبارت از إعلام الورى اضافه شد .\r\n","page_name":" 1743 ","page_number":927},
  {"content":"\r\n\r\nنكرد به آنچه أبو بكر كرده بود ، وچون سلام نماز گفت به خانه برگشت وأبو بكر وعمر وجماعتى از مسلمانان را طلبيد وفرمود : من نگفتم كه شما با لشكر اسامة بيرون رويد ؟\r\nگفتند : بلى يا رسول اللّه گفتى .\r\nفرمود : پس چرا امر مرا أطاعت نكرديد ؟\r\nأبو بكر گفت : من بيرون رفتم وبرگشتم براي آنكه عهد خود را با تو تازه كنم ؛ وعمر گفت : يا رسول اللّه ! من بيرون نرفتم براي آنكه نخواستم كه خبر بيمارى تو را از ديگران بپرسم .\r\nپس حضرت رسول صلّى اللّه عليه وآله وسلّم فرمود : روانه كنيد لشكر اسامة را وبيرون رويد با لشكر اسامة ، خدا لعنت كند كسى را كه تخلف نمايد از لشكر اسامة ؛ سه مرتبه اين سخن را اعاده فرمود ومدهوش شد از تعب رفتن به مسجد وبرگشتن واز حزن واندوهى كه عارض شد آن حضرت را به سبب آنچه مشاهده نمود از أطوار ناپسنديدهء منافقان ودانست از نيتهاى فاسد ايشان .\r\nپس مسلمانان بسيار گريستند وصداى گريه ونوحه از زنان وفرزندان آن حضرت بلند شد وشيون از مردان وزنان مسلمانان برخاست ، پس حضرت چشم مبارك گشود وبسوى ايشان نظر كرد وفرمود : بياوريد از براي من دواتى وكتف گوسفندى تا بنويسم از براي شما نامه‌اى كه گمراه نشويد هرگز . پس يكى از صحابه برخاست كه دوات وكتف را بياورد ، عمر گفت : برگرد كه اين مرد هذيان مىگويد وبيمارى بر أو غالب شده است وما را كتاب خدا بس است .\r\nپس اختلاف نمودند آنهائى كه در آن خانه بودند ، بعضي گفتند : قول ، قول عمر است ؛ وبعضي گفتند : قول ، قول رسول خداست وگفتند : در چنين حالي چگونه مخالفت حضرت رسول صلّى اللّه عليه وآله وسلّم روا باشد ؟ پس بار ديگر پرسيدند : آيا بياوريم آنچه طلب فرمودى يا رسول اللّه ؟ فرمود : بعد از اين سخنان كه از شما شنيدم مرا حاجتي به آن نيست وليكن وصيت مىكنم شما را كه با أهل بيت من نيكو سلوك كنيد ورو از ايشان نگردانيد . وايشان\r\n\r\n","description":"","footnote":"","page_name":" 1744 ","page_number":928},
  {"content":"\r\n\r\nبرخاستند « 1 » .\r\nمؤلف گويد : اين حديث دوات وقلم در صحيح بخارى ومسلم وساير كتب معتبرهء أهل سنّت مذكور است به طرق متعددة وچنين روايت كرده‌اند ايشان از ابن عباس كه : أو گريست آن قدر كه آب ديده‌اش سنگريزهء مسجد را تر كرد ومىگفت كه : روز پنجشنبه وچه روز پنجشنبه روزى كه درد حضرت رسول خدا صلّى اللّه عليه وآله وسلّم شديد شد وگفت : بياوريد دواتى وكتفي تا بنويسم از براي شما كتابي كه گمراه نشويد بعد از آن هرگز ، پس نزاع كردند در اين وسزاوار نبود كه نزاع كنند در حضور پيغمبر خود ، پس عمر گفت : رسول خدا هذيان مىگويد « 2 » .\r\nوبه روايت ديگر گفت : درد بر أو غالب شده است ونزد شما قرآن هست ، بس است ما را كتاب خدا ! پس اختلاف كردند أهل آن خانه وبا يكديگر مخاصمه كردند ، بعضي گفتند :\r\nبياوريد تا بنويسد رسول خدا صلّى اللّه عليه وآله وسلّم براي شما كتابي كه بعد از آن گمراه نشويد ، وبعضي گفتند : قول ، قول عمر است ! چون آوازها بلند واختلاف بسيار شد نزد آن حضرت ، پيغمبر دلتنگ شد وفرمود : برخيزيد از پيش من .\r\nپس ابن عباس مىگفت : بدرستى كه مصيبت وبدترين مصيبتها آن بود كه مانع شدند ميان رسول خدا صلّى اللّه عليه وآله وسلّم وميان آنكه آن كتاب را براي ايشان بنويسد به سبب اختلافى كه نمودند وآوازها كه بلند كردند « 3 » .\r\nاى عزيز ! آيا بعد از اين حديث كه همهء عامه روايت كرده‌اند هيچ عاقل را مجال آن هست كه شك نمايد در كفر أو وكفر كسى كه أو را مسلمان داند ؟ ! اگر بقالى يا علافى خواهد كه وصيت كند وكسى مانع وصيت أو شود مردم بر أو طعنه‌ها مىكنند ، هرگاه رسول خدا صلّى اللّه عليه وآله وسلّم خواهد كه وصيتي كند كه صلاح جميع امّت در آن باشد وكسى مانع أو شود ودر\r\n\r\n\r\n","description":"","footnote":"\r\n( 1 ) . رجوع شود به إعلام الورى 133 - 135 وارشاد شيخ مفيد 1 / 179 - 184 .\r\n( 2 ) . صحيح مسلم 3 / 1257 ؛ شرح نهج البلاغة ابن أبي الحديد 2 / 54 .\r\n( 3 ) . صحيح بخارى مجلد أول جزء 1 / 37 ومجلد سوم جزء 5 / 137 - 138 ؛ صحيح مسلم 3 / 1259 ؛ مسند أحمد بن حنبل 5 / 135 ؛ شرح نهج البلاغة ابن أبي الحديد 2 / 55 .\r\n","page_name":" 1745 ","page_number":929},
  {"content":"\r\n\r\nچنان حالي آن حضرت را آزرده كند ونسبت هذيان به آن حضرت دهد چگونه خواهد بود حال أو وحال آنكه حق تعالى مىفرمايد   وَما يَنْطِقُ عَنِ الْهَوى . إِنْ هُوَ إِلَّا وَحْيٌ يُوحى   « 1 » يعنى : « سخن نمىگويد آن حضرت از خواهش نفس خود ونيست سخن أو مگر وحى كه به أو فرستاده مىشود » ، ومىفرمايد : « آنها كه آزار مىكنند خدا ورسول أو را خدا لعنت كرده است ايشان را در دنيا وآخرت » « 2 » ، وكدام آزار از اين بدتر مىباشد كه پيغمبر صلّى اللّه عليه وآله وسلّم با آن بزرگوارى وشفقت ومهربانى را چون بيابند كه نزديك رفتن أو شده است وديگر منفعتى از أو متصور نيست كينه‌هاى خود را ظاهر كنند ودست از أطاعت أو بردارند وهرچند فرمايد كه با لشكر اسامة بيرون رويد ، فرمان نبرند ؛ وفرمايد كه دوات وقلم بياوريد تا وصيتنامه‌اى بنويسم ، أطاعت نكنند براي آنكه مبادا امر خلافت أمير المؤمنين عليه السّلام را واضح‌تر گرداند ؛ ودر همهء أحوال حضرت داند كه غرض ايشان آن است كه بعد از آن حضرت انتقام أو را از أهل بيت أو بكشند ! پس لعنت خدا ورسول بر ايشان باد وبر هر كه ايشان را مسلمان داند وهر كه در لعن ايشان توقف نمايد ؛ وتفصيل اين سخن در محل خود بيان خواهد شد ان شاء اللّه تعالى .\r\nكلينى به سند معتبر از امام موسى كاظم عليه السّلام روايت كرده است كه آن حضرت فرمود : از پدرم امام جعفر صادق عليه السّلام پرسيدم : آيا نه چنين بود كه حضرت أمير المؤمنين عليه السّلام كاتب وصيتنامهء رسول خدا صلّى اللّه عليه وآله وسلّم بود كه حضرت بر أو القا مىكرد وأو مىنوشت وجبرئيل وملائكهء مقرّبان گواه بودند ؟\r\nحضرت صادق عليه السّلام ساعتي ساكت شد وبعد از آن فرمود : چنين بود كه گفتى وليكن چون وقت وفات آن حضرت شد جبرئيل از جانب خداوند جليل نامه‌اى نوشته تمام كرده مهر كرده آورد با أمينان خداوند عالميان از ملائكهء مقرّبان ، پس جبرئيل عرض كرد : يا محمد ! امر كن بيرون كنند آنها را كه نزد تواند بغير از وصىّ تو علي بن أبي طالب تا آنكه\r\n\r\n\r\n","description":"","footnote":"\r\n( 1 ) . سورهء نجم : 3 و 4 .\r\n( 2 ) . ترجمهء آيهء 57 سورهء احزاب .\r\n","page_name":" 1746 ","page_number":930},
  {"content":"\r\n\r\nنامهء آسمان را از ما بگيرد وگواه‌گيرى تو ما را بر آنكه نامه را به أو سپردى وأو ضامن شد كه عمل نمايد به آنچه در آن نامه هست ، پس امر فرمود رسول خدا صلّى اللّه عليه وآله وسلّم كه هر كه در آن خانه بود بيرون كردند بغير از علي بن أبي طالب عليه السّلام وفاطمه عليها السّلام كه در ميان در وپرده نشسته بود .\r\nپس جبرئيل عرض كرد : يا محمد ! پروردگار تو سلام مىرساند تو را ومىفرمايد كه :\r\nاين نامه آن چيزى است كه پيشتر در شب معراج وغير آن عهد كرده بودم با تو وشرط كرده بودم بر تو وگواه شده بودم به آن بر تو وگواه گرفته بودم بر تو ملائكهء خود را به آنكه من كافيم براي گواه بودن اى محمد .\r\nحضرت رسول صلّى اللّه عليه وآله وسلّم چون اين سخن را از جبرئيل شنيد بندهاى بدن مباركش از خوف الهى لرزيد وفرمود : اى جبرئيل ! پروردگار من سالم است از همهء نقصها واز اوست همهء سلامتيها وبسوى أو بر مىگردد همهء تحيّتها ، راست گفته است پروردگار من ووفا به وعدهء خود نموده است ، به من بده نامه را .\r\nپس جبرئيل نامه را به آن حضرت داد وامر كرد كه تسليم حضرت أمير نمايد ، چون حضرت رسول صلّى اللّه عليه وآله وسلّم به آن حضرت تسليم نمود فرمود : اين نامه را بخوان . حضرت ، نامه را حرف حرف خواند تا به آخر نامه رسيد ، چون تمام كرد حضرت رسول صلّى اللّه عليه وآله وسلّم فرمود :\r\nاين عهد پروردگار من است بسوى من وشرطي است كه بر من گرفته است وأمانتي است از أو نزد من ، ومن رسانيدم آن را وآنچه شرط خير خواهى امّت بود بعمل آوردم واداى رسالتهاى خدا نمودم .\r\nحضرت أمير عليه السّلام فرمود : گواهى مىدهم از براي تو پدر ومادرم فداى تو باد كه تبليغ رسالت كردى وخير خواهى امّت نمودى ، وتصديق مىنمايم تو را در آنچه گفتى ، وگواهى مىدهد از براي تو گوش من وچشم من وگوشت وخون من .\r\nپس جبرئيل گفت : من نيز از براي شما هر دو بر آنچه گفتيد از جملهء گواهانم .\r\nپس رسول خدا صلّى اللّه عليه وآله وسلّم فرمود : يا علي ! گرفتى وصيت مرا ودانستى آن را وضامن شدى از براي خدا واز براي من كه وفا كنى به هر عهدي كه در آن نامه نوشته است ؟\r\n\r\n","description":"","footnote":"","page_name":" 1747 ","page_number":931},
  {"content":"\r\n\r\nحضرت أمير عليه السّلام فرمود : بلى پدر ومادرم فداى تو باد ، بر من است ضمان آنها وبر خداست كه مرا يارى فرمايد وتوفيق دهد كه به آنها عمل نمايم .\r\nپس رسول خدا صلّى اللّه عليه وآله وسلّم فرمود : يا علي ! من مىخواهم كه بر تو گواه بگيرم كه چون در روز قيامت به نزد من آئى براي من گواهى دهند كه حجت بر تو تمام كردم .\r\nحضرت أمير عليه السّلام عرض كرد : بلى گواه بگير .\r\nرسول خدا صلّى اللّه عليه وآله وسلّم فرمود : جبرئيل وميكائيل با ملائكهء مقرّبان كه با ايشان آمده‌اند حاضرند وميان من وتو گواهند .\r\nحضرت أمير عليه السّلام فرمود : گواه شوند بر من ومن نيز ايشان را گواه مىگيرم پدر ومادرم فداى تو باد .\r\nپس پيغمبر صلّى اللّه عليه وآله وسلّم ايشان را گواه گرفت ، واز جملهء أموري كه بر آن حضرت شرط گرفت به امر جبرئيل از جانب حق تعالى آن بود كه فرمود : يا علي ! وفا مىكنى به آنچه در اين نامه هست از دوستى كسى كه با خدا ورسول دوستى كند ودشمنى كسى كه با آنها دشمنى كند وبيزارى نمودن از ايشان وآنكه صبر كنى بر فروخوردن خشم ايشان وبر رفتن حق تو وغصب نمودن خمس تو وضايع كردن حرمت تو ؟\r\nعرض كرد : بلى يا رسول اللّه .\r\nپس حضرت أمير عليه السّلام فرمود : سوگند ياد مىكنم بحقّ آن خداوندى كه دانه را شكافته وخلايق را آفريده است كه شنيدم از جبرئيل كه مىگفت به رسول اللّه صلّى اللّه عليه وآله وسلّم : يا محمد ! اعلام كن أو را كه هتك حرمت أو خواهند كرد وحرمت أو حرمت خدا ورسول است وريش أو را از خون سر أو خضاب خواهند كرد .\r\nپس حضرت أمير المؤمنين عليه السّلام فرمود : چون اين كلمه را شنيدم از جبرئيل امين مدهوش شدم وبر رو در افتادم وگفتم : بلى قبول كردم وراضى شدم هر چند هتك حرمت من كنند وسنّتها را معطل گردانند وكتاب الهى را پاره كنند وكعبه را خراب كنند وريشم را از خونم رنگين كنند ودر همهء أحوال صبر خواهم كرد واميد اجر از پروردگار خود خواهم داشت تا آنكه مظلوم به نزد تو آيم .\r\n\r\n","description":"","footnote":"","page_name":" 1748 ","page_number":932},
  {"content":"\r\n\r\nپس حضرت رسول صلّى اللّه عليه وآله وسلّم فاطمه وحسن وحسين را طلبيد وايشان را اعلام نمود مثل آنچه حضرت أمير را اعلام كرده بود وايشان نيز جواب گفتند مثل آنچه حضرت أمير جواب گفت ، پس وصيتنامه را مهر كردند به مهرهاى طلاى بهشت كه آتش به آن طلا نرسيده بود ونامه را به حضرت أمير المؤمنين عليه السّلام سپردند .\r\nچون حضرت امام موسى عليه السّلام سخن را به اينجا رسانيد راوي پرسيد كه : آيا در اين وصيت چه نوشته بود ؟\r\nحضرت فرمود : سنّتهاى خدا وسنّتهاى رسول خدا صلّى اللّه عليه وآله وسلّم .\r\nراوي پرسيد كه : آيا در آن وصيت نوشته بود آن منافقان غصب خلافت أمير المؤمنين عليه السّلام خواهند كرد ؟\r\nحضرت فرمود : بلى واللّه جميع آنچه كردند در آن نامه نوشته بود ، مگر نشنيده‌اى قول حق تعالى را  إِنَّا نَحْنُ نُحْيِ الْمَوْتى وَنَكْتُبُ ما قَدَّمُوا وَآثارَهُمْ وَكُلَّ شَيْءٍ أَحْصَيْناهُ فِي إِمامٍ مُبِينٍ  « 1 » يعنى : « ما زنده مىگردانيم مردگان را ومىنويسيم آنچه پيش فرستاده‌اند وآنچه بعد از ايشان بر اعمال ايشان مترتب مىشود وهمه چيز را احصا كرده‌ايم در امام مبين - يعنى لوح محفوظ يا أمير المؤمنين عليه السّلام - » .\r\nپس حضرت فرمود : رسول خدا صلّى اللّه عليه وآله وسلّم به حضرت أمير المؤمنين وفاطمه عليها السّلام فرمود :\r\nآيا فهميديد آنچه به شما گفتم وقبول كرديد كه به آنها عمل نمائيد ؟\r\nگفتند : بلى قبول كرديم چنانكه حق قبول كردن است وصبر مىكنيم بر آنچه بر ما دشوار باشد وما را به خشم آورد « 2 » .\r\nوأيضا كلينى به سند معتبر از حضرت صادق عليه السّلام روايت كرده است كه : جبرئيل امين از جانب خداوند عالميان خبر وفات حضرت رسول صلّى اللّه عليه وآله وسلّم را آورد در وقتي كه آن حضرت را هيچ دردى والمى نبود ، پس حضرت رسول صلّى اللّه عليه وآله وسلّم فرمود در ميان مردم ندا كردند جمع\r\n\r\n\r\n","description":"","footnote":"\r\n( 1 ) . سورهء يس : 12 .\r\n( 2 ) . كافى 1 / 281 - 283 .\r\n","page_name":" 1749 ","page_number":933},
  {"content":"\r\n\r\nشوند ومهاجران وأنصار را حكم فرمود اسلحهء خود را بپوشند ، چون مردم جمع شدند حضرت بر منبر آمد وخبر فوت خود را به ايشان گفت وفرمود : خدا را به ياد كسى مىآورم كه بعد از من والى باشد بر امّت من كه البتة رحم كند بر جماعت مسلمانان وپيران ايشان را بزرگ شمارد وبر ضعيفان ايشان رحم كند ، وعالم ايشان را تعظيم نمايد وضرر به ايشان نرساند كه باعث مذلت ايشان گردد ، وفقير نگرداند ايشان را كه مورث كفر ايشان شود ، ودر خود را بر روى ايشان نبندد كه اقوياى ايشان بر ضعيفان مسلط شوند ، وايشان را در سر حدهاى كافران بسيار حبس ننمايد كه باعث قطع نسل امّت من گردد .\r\nپس فرمود : تبليغ رسالت كردم وخير خواهى شما بجا آوردم ، پس همه گواه باشيد .\r\nحضرت صادق عليه السّلام فرمود : اين آخر سخنى بود كه آن حضرت بر منبر خود گفت « 1 » .\r\nكلينى وابن بابويه وشيخ طوسي وشيخ مفيد وأكثر محدثان خاصه وعامه به سندهاى معتبر از حضرت امام زين العابدين وامام محمد باقر وامام جعفر صادق صلوات اللّه عليهم وغير ايشان روايت كرده‌اند : چون هنگام وفات رسول خدا صلّى اللّه عليه وآله وسلّم شد وبيمارى آن حضرت سنگين شد حضرت أمير المؤمنين وعباس را طلب نمود وخانه پر بود از أصحاب آن حضرت از مهاجران وأنصار وسر مبارك خود را در دامن أمير المؤمنين عليه السّلام گذاشت وعباس در پيش روى حضرت ايستاده بود وبه طرف رداى خود مگس را از روى آن حضرت دور مىكرد ، پس آن حضرت چشم گشود وفرمود : اى عباس عم پيغمبر ! قبول كن وصيت مرا در أهل من ودر زنان من وبگير ميراث مرا وادا كن دين مرا ووعده‌هاى مرا بعمل آور وذمّت مرا برى گردان .\r\nعباس گفت : يا رسول اللّه ! من مرد پير عيال‌بارم وتو از ريح عاصف باز دست ترى واز ابر بهارى بخشنده‌ترى ومال من وفا نمىكند به وعده‌هاى تو وبه بخششهاى تو ، از من بگردان بسوى كسى كه طاقتش از من بيشتر باشد .\r\nوحضرت سه مرتبه اين سخن را بر أو اعاده كرد ودر هر مرتبه أو چنين جواب گفت ،\r\n\r\n\r\n","description":"","footnote":"\r\n( 1 ) . كافى 1 / 406 .\r\n","page_name":" 1750 ","page_number":934},
  {"content":"\r\n\r\nپس حضرت فرمود : ميراث خود را به كسى دهم كه قبول كند آن را چنانكه حقّ قبول كردن است وسزاوار آن باشد وچنانكه تو جواب گفتى جواب نگويد ؛ پس به حضرت أمير المؤمنين عليه السّلام خطاب كرد وفرمود : يا علي ! تو بگير ميراث مرا كه مخصوص توست وكسى را با تو در آن نزاعي نيست وقبول كن وصيت مرا وبعمل آور وعدهاى مرا وادا كن قرضهاى مرا ، يا علي ! خليفهء من باش در أهل من وتبليغ رسالت من بعد از من به مردم بكن .\r\nپس حضرت أمير المؤمنين عليه السّلام فرمود : چون نظر كردم وسر مبارك حضرت رسول را ديدم كه در دامن من از شدت مرض مىلرزد بىتاب شدم وآب از ديده‌هاى من بر روى مبارك ريخت ودلم طپيدن گرفت ونتوانستم جواب آن حضرت گفت .\r\nپس بار ديگر آن سخن را اعاده فرمود وباز گريه در گلوى من گره شده بود ، با نهايت دشوارى به صداى ضعيفى گفتم كه : بلى يا رسول اللّه پدر ومادرم فداى تو باد ، پس حضرت فرمود كه : مرا بنشان ، آن حضرت را نشاندم وپشت مباركش را بر سينهء خود چسباندم ، پس گفت : يا علي ! توئى برادر من در دنيا وآخرت ووصى وخليفهء من در أهل بيت وامّت من ؛ پس فرمود : اى بلال ! برو وبياور خود مرا كه آن را « ذو الجبين » مىگويند ، وزره مرا كه آن را « ذات الفضول » مىگويند ، ورايت مرا كه آن را « عقاب » مىگويند ، وشمشير مرا « ذو الفقار » ، وعمامهء مرا كه آن را « سحاب » مىگويند ، وعمامهء ديگر را كه آن را « اتحميه » مىگويند ، وبرد مرا وابرقهء مرا وعصاي كوچك مرا وچوب دست مرا كه آن را « ممشوق » مىگويند .\r\nعباس گفت : آن ابرقه را من پيشتر نديده بودم ، وچون آن را حاضر كردند نور آن نزديك بود كه ديده‌ها را بربايد ؛ پس حضرت فرمود : يا علي ! جبرئيل اين جامه را براي من آورد وگفت : يا محمد ! اين را در حلقه‌هاى زره خود داخل كن وبجاى منطقه بر كمر ببند ؛ پس دو جفت نعل عربى را طلبيد كه يكى پنبه داشت وديگرى پنبه نداشت وپيراهنى را كه در شب معراج پوشيده بود طلبيد وپيراهنى را كه در روز أحد پوشيده بود طلبيد وسه كلاه‌خود را طلبيد كلاهى كه در سفر مىپوشيد وكلاهى كه در عيدها مىپوشيد وكلاهى\r\n\r\n","description":"","footnote":"","page_name":" 1751 ","page_number":935},
  {"content":"\r\n\r\nكه مىپوشيد ودر ميان أصحاب خود مىنشست .\r\nپس فرمود : اى بلال ! بياور دو استر مرا يكى « شهبا » وديگرى « دلدل » ، ودو ناقهء مرا يكى « عضبا » وديگرى « صهبا » ، ودو أسب مرا يكى « جناح » وديگرى « حيزوم » ، وجناح آن بود كه در مسجد حضرت رسول صلّى اللّه عليه وآله وسلّم بازمىداشتند وحضرت هر كه را براي حاجتي مىفرستاد بر آن سوار مىشد ، وحيزوم آن بود كه در روز أحد حضرت بر آن سوار بود وجبرئيل در ميان هوا مىگفت : پيش رو اى حيزوم ، ودرازگوش خود را طلبيد كه آن را « يعفور » مىگفتند .\r\nچون بلال اينها را حاضر كرد حضرت عباس را طلبيد وفرمود : بجاى على بنشين وپشت مرا نگاه‌دار ، وفرمود : يا علي ! برخيز واينها را قبض كن در حيات من كه اين جماعت كه حاضرند همه گواه شوند وكسى بعد از من با تو نزاعي نكند .\r\nحضرت فرمود : برخاستم وپاى من توانائى رفتار نداشت ، پس با نهايت مشقت رفتم وهمه را گرفتم وبه خانهء خود بردم ، پس برگشتم وبه خدمت حضرت رسول صلّى اللّه عليه وآله وسلّم ايستادم ، چون نظر مباركش بر من افتاد انگشتر خود را از دست حق‌پرست خود بيرون آورد ودر دست من كرد در وقتي كه خانه پر بود از بني هاشم وساير مسلمانان ، وبا آن ضعف كه سر خود را نمىتوانست نگاه داشت وسر مباركش به جانب راست وچپ حركت مىكرد صدا بلند كرد كه همه شنيدند وگفت : اى گروه مسلمانان ! على برادر من ووصى وخليفهء من است در أهل وأمت من وعلى ادا مىكند دين مرا ووفا مىكند به وعده‌هاى من .\r\nاى گروه فرزندان هاشم وفرزندان عبد المطلب ! واى گروه مسلمانان ! دشمنى با على مكنيد ومخالفت امر أو منمائيد كه گمراه مىشويد وحسد بر أو مبريد واز جانب أو بسوى ديگرى رغبت منمائيد كه كافر مىشويد .\r\nپس فرمود : اى عباس ! برخيز از جاى على .\r\nعباس گفت كه : مرد پيرى را برمىخيزانى وطفلى را به جاى أو مىنشانى ؟ !\r\nحضرت سه مرتبه اين سخن را فرمود وأو چنين جواب گفت ، پس عباس غضبناك برخاست وحضرت أمير عليه السّلام در جاى أو نشست ، چون حضرت رسول صلّى اللّه عليه وآله وسلّم عباس را\r\n\r\n","description":"","footnote":"","page_name":" 1752 ","page_number":936},
  {"content":"\r\n\r\nغضبناك يافت فرمود : اى عباس ! اى عم رسول خدا ! كارى مكن كه من از دنيا بيرون روم وبر تو خشمناك باشم وغضب من تو را به جهنم برد .\r\nچون اين را شنيد برگشت وبه جاى خود نشست .\r\nپس حضرت فرمود : يا علي ! مرا بخوابان ، چون حضرت خوابيد فرمود : اى بلال ! بياور دو فرزند مرا حسن وحسين ، چون ايشان حاضر شدند ايشان را بر سينهء خود چسبانيد وآن دو گل بوستان رسالت را مىبوئيد ومىبوسيد ، حضرت أمير المؤمنين عليه السّلام فرمود : من ترسيدم كه ايشان باعث زيادتى اندوه آن حضرت شوند نزديك رفتم كه ايشان را دور كنم ، حضرت فرمود كه : يا علي ! بگذار ايشان را كه من ايشان را ببويم وايشان مرا ببويند وايشان توشهء خود را از ملاقاة من بگيرند ومن توشهء خود را از لقاى ايشان بگيرم كه بعد از من بليه‌هاى بزرگ ومصيبتهاى عظيم به ايشان خواهد رسيد پس خدا لعنت كند كسى را كه ايشان را بترساند وجور وظلم به ايشان برساند ، خداوندا ! ايشان را به تو مىسپارم وبه شايستهء مؤمنان يعنى علي بن أبي طالب « 1 » .\r\nپس شيخ مفيد روايت كرده است كه : حضرت مردم را مرخص كرد وبيرون رفتند وعباس وفضل پسر أو وعلي بن أبي طالب وأهل بيت مخصوص آن حضرت نزد أو ماندند ، پس عباس گفت : يا رسول اللّه ! اگر اين امر خلافت در ما بني هاشم قرار خواهد گرفت پس ما را بشارت ده كه شاد شويم واگر مىدانى كه بر ما ستم خواهند كرد وخلافت را از ما غصب خواهند كرد پس به أصحاب خود سفارش ما را بكن .\r\nحضرت فرمود : شما را بعد از من ضعيف خواهند كرد وبر شما غالب خواهند شد .\r\nپس همهء أهل بيت گريان شدند واز حيات آن حضرت نااميد گرديدند ، ودر آن مرض أمير المؤمنين عليه السّلام شب وروز در خدمت آن حضرت بود واز آن حضرت مفارقت نمىنمود مگر براي حاجت ضروري « 2 » .\r\n\r\n\r\n","description":"","footnote":"\r\n( 1 ) . رجوع شود به كافى 1 / 236 وعلل الشرايع 166 - 169 وامالى شيخ طوسي 572 و 600 وارشاد شيخ مفيد 1 / 185 وإعلام الورى 135 .\r\n( 2 ) . ارشاد شيخ مفيد 1 / 184 - 185 ؛ إعلام الورى 135 - 136 .\r\n","page_name":" 1753 ","page_number":937},
  {"content":"\r\n\r\nابن بابويه وشيخ مفيد وشيخ طوسي وصفار وشيخ طبرسى وابن شهرآشوب وديگران روايت كرده‌اند به سندهاى متواتر از حضرت أمير المؤمنين وامام محمد باقر وامام جعفر صادق عليهم السّلام وامّ سلمه وعايشه وغير ايشان كه : در مرض آخر آن حضرت حضرت أمير المؤمنين براي حاجت ضروري بيرون رفته بود ، حضرت فرمود : بخوانيد از براي من يار مرا ودوست مرا وبرادر مرا ، عايشه به نزد أبو بكر فرستاد وحفصة به نزد عمر فرستاد وايشان را طلبيدند ، چون ايشان حاضر شدند ونظر حضرت بر ايشان افتاد سر وروى خود را به جامه‌اى پوشانيد - وبه روايت ديگر : رو از ايشان گردانيد « 1 » - چون ايشان برگشتند باز جامه را دور كرد وفرمود : بطلبيد از براي من خليل من وحبيب من وبرادر مرا ، باز آن دو نفر پدرهاى خود را طلبيدند وچون حاضر شدند حضرت باز رو از ايشان گردانيد يا رو از ايشان پوشانيد ، ايشان گفتند كه : ما را نمىخواهد وعلى را مىخواهد ، پس حضرت فاطمه حضرت أمير المؤمنين عليه السّلام را طلب كرد ، وچون حاضر شد حضرت أو را بر سينهء خود چسبانيد ودهان مبارك را بر گوش أو گذاشت وجامهء خود را بر روى أو كشيد وعرق ايشان بر روى يكديگر مىريخت وزمان بسيار با آن حضرت راز گفت ومردم در پشت خانهء آن حضرت جمع شده بودند وأبو بكر وعمر نيز در بيرون در ايستاده بودند ، چون حضرت بيرون آمد آن دو نفر با ساير صحابه پرسيدند كه : اين چه راز دراز بود كه پيغمبر با تو مىگفت ؟\r\nحضرت فرمود : هزار باب از علم تعليم من نمود كه از هر بابى هزار باب مفتوح مىشود « 2 » .\r\nبه روايت ديگر : حضرت خضر عليه السّلام در دهليز خانهء حضرت رسول صلّى اللّه عليه وآله وسلّم حضرت أمير عليه السّلام را گرفت وپرسيد كه : آيا پيغمبر خدا به تو رازي گفت ؟\r\nگفت : بلى هزار نوع از علم به من آموخت كه از هر نوعي هزار نوع ديگر مفتوح\r\n\r\n\r\n","description":"","footnote":"\r\n( 1 ) . بصائر الدرجات 303 و 304 و 314 - 315 ؛ خصال 646 و 648 ؛ إعلام الورى 136 .\r\n( 2 ) . رجوع شود به خصال 642 و 651 واختصاص 285 وبصائر الدرجات 313 و 314 ومناقب ابن شهرآشوب 1 / 294 .\r\n","page_name":" 1754 ","page_number":938},
  {"content":"\r\n\r\nمىگرديد .\r\nحضرت خضر پرسيد كه : آيا همه را دانستى وضبط كردى ؟\r\nفرمود : بلى .\r\nپرسيد : چيست آن كلفتى كه در ماه هست ؟\r\nحضرت فرمود : خداوند عالميان مىفرمايد  وَجَعَلْنَا اللَّيْلَ وَالنَّهارَ آيَتَيْنِ فَمَحَوْنا آيَةَ اللَّيْلِ وَجَعَلْنا آيَةَ النَّهارِ مُبْصِرَةً  « 1 » ؟\r\nخضر گفت : درست ياد گرفته‌اى يا علي « 2 » .\r\nودر روايات عايشه چنين است كه : چون حضرت أمير المؤمنين عليه السّلام حاضر شد حضرت رسول صلّى اللّه عليه وآله وسلّم أو را در ميان لحاف خود برد ودر بر گرفت أو را وبا أو راز مىگفت تا آنكه چون روح مقدسش از بدن مطهرش مفارقت كرد دستش بر روى بدن أمير المؤمنين عليه السّلام بود « 3 » .\r\nوابن بابويه به سند معتبر از حضرت أمير المؤمنين عليه السّلام روايت كرده است كه : چون هنگام وفات حضرت رسول صلّى اللّه عليه وآله وسلّم شد مرا طلبيد وگفت : يا علي ! توئى وصىّ من وخليفهء من بر أهل من وامّت من در حيات من وبعد از موت من ، دوست تو دوست من است ودوست من دوست خداست ، ودشمن تو دشمن من است ودشمن من دشمن خداست ، يا علي ! هر كه منكر امامت توست بعد از من چنان است كه انكار رسالت من كرده باشد در حيات من زيرا كه تو از منى ومن از توام ؛ پس مرا نزديك طلبيد وهزار باب از علم بر روى من گشود كه از هر بابى هزار باب مفتوح مىگرديد « 4 » .\r\nوبه روايت ديگر فرمود : هزار باب از حلال وحرام واز آنچه بود وآنچه خواهد بود تا روز قيامت تعليم من نمود كه از هر بابى هزار باب بر من مفتوح گرديد تا آنكه دانستم\r\n\r\n\r\n","description":"","footnote":"\r\n( 1 ) . سورهء اسراء : 12 .\r\n( 2 ) . خصال 643 ودر آن تصريح به نام حضرت خضر عليه السّلام نشده است .\r\n( 3 ) . امالى شيخ طوسي 332 . ونيز رجوع شود به ذخائر العقبى 72 .\r\n( 4 ) . خصال 652 .\r\n","page_name":" 1755 ","page_number":939},
  {"content":"\r\n\r\nمرگهاى مردم را وبلاهاى ايشان را وحكمهاى حقّى كه در ميان مردم بايد كرد « 1 » .\r\nوصفار به سند معتبر از حضرت صادق عليه السّلام روايت كرده است كه : روزى حضرت رسول صلّى اللّه عليه وآله وسلّم در مرض خود نماز صبح را در مسجد ادا نمود وپيراهن سياهى پوشيده بود پس خطبه‌اى خواند براي مردم ودر آن خطبه مردم را امر ونهى كرد وموعظه فرمود وآخرت را به ياد ايشان آورد ، پس براي تنبيه مردم فرمود : اى فاطمه ! عمل كن وطاعت خدا بجا آور كه بدون عمل من فايده به تو نمىتوانم بخشيد .\r\nچون مردم خطبهء حضرت را شنيدند شاد شدند وبه ديدن آن حضرت مسرور گرديدند وزنان آن حضرت شاد شدند كه آن حضرت شفا يافته است وگيسوهاى خود را شانه كردند وسرمه در ديده‌هاى خود كشيدند ، پس در همان روز حضرت از دنيا مفارقت نمود .\r\nراوي پرسيد كه : پس در چه وقت بود آنكه حضرت رسول صلّى اللّه عليه وآله وسلّم هزار باب از علم تعليم حضرت أمير المؤمنين عليه السّلام نمود ؟\r\nحضرت فرمود : آن پيش از اين روز بود « 2 » .\r\nوشيخ مفيد به سند معتبر از عبد اللّه بن عباس روايت كرده است كه : علي بن أبي طالب وعباس وفضل بن عباس بر حضرت رسول صلّى اللّه عليه وآله وسلّم داخل شدند در مرضى كه در آن از دنيا مفارقت نمود وگفتند : يا رسول اللّه ! مردان وزنان أنصار در مسجد حاضر شده‌اند وهمه بر تو مىگريند ، حضرت فرمود : چرا مىگريند ؟ گفتند : مىترسند كه تو در اين مرض از ايشان مفارقت نمائى ، حضرت فرمود : دست مرا بگيريد ؛ پس بيرون آمد وچادرى بر خود پوشيده وعصابه‌اى بر سر بسته بود ، پس بر منبر نشست وحمد وثناى حق تعالى ادا كرد وفرمود : اما بعد أيها الناس ! چه انكار مىكنيد مردن پيغمبر خود را ! من مكرر خبر مرگ خود را به شما دادم وخبر مرگ شما را به شما گفتم ، اگر پيش از من پيغمبرى هميشه در دنيا مىماند هرآينه من هميشه در ميان شما مىماندم ، بدانيد كه من مىروم بسوى\r\n\r\n\r\n","description":"","footnote":"\r\n( 1 ) . خصال 643 و 646 ؛ بصائر الدرجات 305 ؛ اختصاص 283 .\r\n( 2 ) . بصائر الدرجات 304 .\r\n","page_name":" 1756 ","page_number":940},
  {"content":"\r\n\r\nپروردگار خود ودر ميان شما چيزى مىگذارم كه اگر به آن متمسك شويد هرگز گمراه نمىشويد وآن كتاب خداست كه در ميان شماست ودر هر صبح وشام تلاوت مىكنيد ، پس رغبت منمائيد در دنيا وحسد مبريد بر يكديگر ودشمنى مكنيد با هم وبرادران باشيد چنانكه خدا شما را امر فرموده است ، وبتحقيق كه أهل بيت وعترت خود را در ميان شما مىگذارم وشما را وصيت مىكنم به ايشان ، پس وصيت مىكنم شما را به أنصار زيرا كه دانستيد حقهاى ايشان را وسعيهاى ايشان را نزد خدا ونزد رسول ونزد مؤمنان ، توسعه دادند براي شما در خانه‌هاى خود ونصف ميوه‌هاى خود را به شما بخشيدند واختيار كردند شما را بر خود هر چند كه خود محتاج بودند ، پس كسى كه والى امرى شود در ميان مسلمانان بايد كه نيكوكار أنصار را بنوازد واز بد كردار ايشان عفو نمايد .\r\nواين آخر مجلسي بود كه حضرت بر منبر نشست تا آنكه حق تعالى را ملاقاة كرد « 1 » .\r\nوشيخ مفيد به سند معتبر از حضرت امام محمد باقر عليه السّلام روايت كرده است كه : چون هنگام وفات حضرت رسول صلّى اللّه عليه وآله وسلّم شد جبرئيل به خدمت آن حضرت آمد وگفت :\r\nيا رسول اللّه ! آيا مىخواهى كه به دنيا بر گردى ؟\r\nحضرت فرمود : نمىخواهم ، وآنچه بر من بود از تبليغ رسالت الهى بعمل آورده‌ام .\r\nباز جبرئيل گفت كه : آيا نمىخواهى كه به دنيا برگردى ؟\r\nفرمود : نه ، بلكه رفيق أعلى را مىخواهم يعنى موافقت أنبيا وأوصيا ودوستان خدا .\r\nپس حضرت مردم را موعظه كرد وفرمود : أيها الناس ! پيغمبرى بعد از من نيست وسنّتى بعد از سنّت من نيست ، پس هر كه بعد از من دعوى پيغمبرى كند يا بدعتى در دين من كند دعوى أو وبدعت أو در آتش است ، وهر كه چنين دعوائى كند أو را بكشيد ، وهر كه پيروى أو كند در آتش است . أيها الناس ! أحيا كنيد قصاص را وزنده بداريد حق را وپراكنده مشويد ومسلمان باشيد وانقياد كنيد پيشوايان دين را تا از عذاب دنيا وآخرت\r\n\r\n\r\n","description":"","footnote":"\r\n( 1 ) . امالى شيخ مفيد 46 .\r\n","page_name":" 1757 ","page_number":941},
  {"content":"\r\n\r\nسالم گرديد ، پس اين آية را خواند  كَتَبَ اللَّهُ لَأَغْلِبَنَّ أَنَا وَرُسُلِي إِنَّ اللَّهَ قَوِيٌّ عَزِيزٌ  « 1 » . « 2 »\r\nوأيضا به سند معتبر از أبو سعيد خدري روايت كرده است كه : آخر خطبه‌اى كه حضرت رسول خدا صلّى اللّه عليه وآله وسلّم براي ما خواند خطبه‌اى بود كه در مرض آخر خود خواند واز خانه بيرون آمد تكيه كرده بر حضرت أمير المؤمنين عليه السّلام وبر ميمونه آزاد كردهء خود پس بر منبر نشست وگفت : أيها الناس ! بدرستى كه در ميان شما مىگذارم دو چيز بزرگ ؛ وساكت شد .\r\nپس مردى برخاست وگفت : يا رسول اللّه ! اين دو چيز كه گفتى كدامند ؟\r\nپس حضرت در غضب شد تا رنگ مباركش سرخ شد وفرمود : من نگفتم آن را مگر آنكه مىخواستم تفسير آن بكنم وليكن از ضعف بيمارى نفسم تنگ شد .\r\nپس فرمود : يكى از آنها قرآن است كه ريسمانى است آويخته از آسمان به زمين ويك طرفش به دست خداست ويك طرفش به دست شما ، وديگرى أهل بيت منند .\r\nپس فرمود : بخدا سوگند اين سخن را به شما مىگويم ومىدانم مردانى چند هستند كه هنوز در پشتهاى أهل شركند وبه دنيا نيامده‌اند واميد از ايشان زيادة از أكثر شما دارم .\r\nپس فرمود : بخدا سوگند كه دوست نمىدارد أهل بيت مرا بنده‌اى مگر آنكه حق تعالى عطا مىكند به أو نوري در روز قيامت تا آنكه در حوض كوثر بر من وارد شود ، ودشمن نمىدارد ايشان را بنده‌اى مگر آنكه حق تعالى رحمت خود را از أو محجوب مىگرداند در روز قيامت .\r\nراوي گفت : من اين حديث را به خدمت حضرت امام محمد باقر عليه السّلام عرض كردم وحضرت تصديق آن نمود « 3 » .\r\nوشيخ طوسي به سند معتبر روايت كرده است كه سلمان گفت : به خدمت حضرت رسول صلّى اللّه عليه وآله وسلّم رفتم در مرضى كه در آن مرض به عالم قدس رحلت نمود ودر خدمت أو\r\n\r\n\r\n","description":"","footnote":"\r\n( 1 ) . سورهء مجادله : 21 .\r\n( 2 ) . امالى شيخ مفيد 53 .\r\n( 3 ) . امالى شيخ مفيد 135 .\r\n","page_name":" 1758 ","page_number":942},
  {"content":"\r\n\r\nنشستم واز أحوال آن حضرت پرسيدم ، وچون برخاستم كه بيرون آيم فرمود : بنشين اى سلمان كه گواه شوى بر امرى كه آن بهترين أمور است ؛ چون نشستم ناگاه ديدم كه مردى چند از أهل بيت آن حضرت ومردى چند از أصحاب آن حضرت به خانه در آمدند وحضرت فاطمه عليها السّلام نيز داخل شد ، وچون ضعف آن حضرت را مشاهده كرد گريه در گلويش گره شد وآب ديده‌اش بر روى مباركش فرو ريخت ، چون حضرت حال أو را مشاهده نمود فرمود كه : اى دختر ! چرا گريه مىكنى خدا ديدهء تو را روشن گرداند وهرگز ديدهء تو را نگرياند ؟\r\nحضرت فاطمه عليها السّلام فرمود : چگونه نگريم وتو را با اين حال مشاهده مىكنم ؟\r\nحضرت رسول صلّى اللّه عليه وآله وسلّم فرمود : اى فاطمه ! توكل كن بر خدا وصبر كن چنانكه صبر كردند پدران تو كه پيغمبران بودند ومادران تو كه زنهاى پيغمبران بودند ، آيا مىخواهى بشارت دهم تو را اى فاطمه ؟\r\nعرض كرد : بلى اى پدر بزرگوار .\r\nفرمود : مگر نمىدانى كه حق تعالى از جميع خلق پدر تو را اختيار كرد وأو را به مرتبهء پيغمبرى رسانيد وبر كافهء خلق مبعوث فرمود ، پس بعد از أو على را اختيار نمود وامر كرد مرا كه تو را به أو تزويج نمايم وأو را به امر پروردگار وزير ووصىّ خود نمودم ؛ اى فاطمه ! حقّ على بر مسلمانان از حقّ همه كس عظيمتر است بر ايشان واسلام أو از همه قديمتر است وعلم أو از همه بيشتر است وحلم أو از همه فراوانتر است ودر ميزان قدر ومنزلت قدر أو از همه گرانتر است .\r\nپس حضرت فاطمه عليها السّلام شاد شد .\r\nرسول خدا صلّى اللّه عليه وآله وسلّم فرمود : آيا شاد كردم تو را اى فاطمه ؟\r\nعرض كرد : بلى اى پدر .\r\nفرمود : مىخواهى زيادة بگويم در فضيلت شوهر وپسر عمّ تو ؟\r\nعرض كرد : بلى اى پيغمبر خدا .\r\nفرمود : بدرستى كه على أول كسى است كه ايمان آورد به خدا ورسول از اين امّت وبعد\r\n\r\n","description":"","footnote":"","page_name":" 1759 ","page_number":943},
  {"content":"\r\n\r\nاز أو پيش از همه كس خديجة مادر تو ايمان آورد ، وأول كسى كه يارى من كرد بر پيغمبرى من على بود ، اى فاطمه ! بدرستى كه على برادر من است وبرگزيدهء من است وپدر فرزندان من است ، بدرستى كه حق تعالى على را خصلتهاى نيكو عطا فرموده است كه احدى را پيش از أو نداده است واحدى را بعد از أو نخواهد داد ، پس صبر نيكو بكن وبدان كه پدر تو در اين زودى به حق تعالى ملحق مىگردد .\r\nفاطمه عرض كرد : اى پدر ! أول مرا شاد كردى وآخر غمگين نمودى ؟\r\nفرمود : اى دختر ! چنين است أمور دنيا ، شادى دنيا به اندوه آن آميخته است ، وصافي دنيا به كدورتش مخلوط است ؛ آيا مىخواهى زيادة كنم براي تو اى دختر ؟\r\nعرض كرد : بلى يا رسول اللّه .\r\nحضرت فرمود : حق تعالى خلايق را آفريد وايشان را دو قسمت كرد ومرا وعلى را در قسمت نيكوتر قرار داد كه ايشان أصحاب اليمين‌اند ، وآن هر دو قسمت را قبيله‌ها گردانيد ومرا وعلى را در بهترين قبيله‌ها قرار داد چنانكه فرموده  وَجَعَلْناكُمْ شُعُوباً وَقَبائِلَ لِتَعارَفُوا إِنَّ أَكْرَمَكُمْ عِنْدَ اللَّهِ أَتْقاكُمْ  « 1 » ، پس آن قبيله‌ها را خانه آبادها گردانيد ومرا وعلى را در بهترين خانه آبادها قرار داد چنانكه فرموده  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَيُطَهِّرَكُمْ تَطْهِيراً  « 2 » ، پس حق تعالى اختيار كرد مرا از أهل بيت من واختيار كرد على وحسن وحسين وتو را از ايشان ، پس من بهترين فرزندان آدمم وعلى بهترين عرب است وتو بهترين زنان عالميانى وحسن وحسين بهترين جوانان أهل بهشتند ، واز ذرّيّت توست مهدى كه به بركت أو زمين را پر مىگرداند از عدالت بعد از آنكه پر از جور وستم شده باشد « 3 » .\r\nوفرات بن إبراهيم به سند معتبر از جابر انصارى روايت كرده است كه رسول خدا صلّى اللّه عليه وآله وسلّم در مرض آخر خود به حضرت فاطمه عليها السّلام گفت : پدر ومادرم فداى تو باد\r\n\r\n\r\n","description":"","footnote":"\r\n( 1 ) . سورهء حجرات : 13 .\r\n( 2 ) . سورهء احزاب : 33 .\r\n( 3 ) . امالى شيخ طوسي 607 .\r\n","page_name":" 1760 ","page_number":944},
  {"content":"\r\n\r\nبفرست وشوهر خود بطلب ؛ فاطمه عليها السّلام امام حسين عليه السّلام را فرمود : برو به نزد پدر خود وبگو كه جدّ من تو را مىطلبد ، چون حضرت أمير عليه السّلام حاضر شد شنيد كه فاطمه عليها السّلام مىگويد : زهى ألم واندوه براي شدت ألم وآزار تو اى پدر ، پس رسول خدا صلّى اللّه عليه وآله وسلّم فرمود :\r\nديگر شدتي بر پدر تو بعد از امروز نيست ، وبدان اى فاطمه كه براي پيغمبر گريبان نمىبايد دريد ورو نمىبايد خراشيد وا ويلا نمىبايد گفت وليكن بگو آنچه پدر تو در وفات إبراهيم فرزند خود گفت كه : چشمان مىگريند ودل به درد مىآيد ونمىگوئيم چيزى كه موجب غضب پروردگار باشد ، واى إبراهيم ! ما بر تو اندوهناكيم ؛ واگر إبراهيم زنده مىماند مىبايست پيغمبر شود .\r\nپس فرمود : اى على ! نزديك من بيا ، چون نزديك رفت فرمود : گوش خود را نزديك دهان من بدار - وچون عايشه وحفصة گوش دادند كه سخن حضرت را بشنوند فرمود :\r\nخداوندا ! گوشهاى ايشان را مسدود بدار كه نشنوند « 1 » - پس فرمود : اى برادر من ! شنيده‌اى آنچه حق تعالى در قرآن فرموده است  إِنَّ الَّذِينَ آمَنُوا وَعَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ  « 2 » يعنى : « بدرستى كه آنان كه ايمان آورده‌اند واعمال شايسته كرده‌اند ، ايشان بهترين خلقند » ؟\r\nعرض كرد : بلى شنيده‌ام يا رسول اللّه .\r\nحضرت فرمود : ايشان تو وشيعيان وياوران تواند ووعده‌گاه من وايشان در روز قيامت نزد حوض كوثر است در هنگامى كه همهء امّتها به دو زانو در افتاده باشند واعمال ايشان را بر حق تعالى عرض نمايند پس خدا بخواند تو وشيعيان تو را وبيائيد با روها ودست وپاهاى نوراني در حالتي كه سير وسيراب باشيد .\r\nيا علي ! شنيده‌اى آنكه حق تعالى در قرآن فرموده است  إِنَّ الَّذِينَ كَفَرُوا مِنْ أَهْلِ الْكِتابِ وَالْمُشْرِكِينَ فِي نارِ جَهَنَّمَ خالِدِينَ فِيها أُولئِكَ هُمْ شَرُّ الْبَرِيَّةِ  « 3 » ؟\r\n\r\n\r\n","description":"","footnote":"\r\n( 1 ) . اين مقدار از روايت موافق آنچه در كتاب سليم بن قيس 189 آمده است مىباشد .\r\n( 2 ) . سورهء بيّنه : 7 .\r\n( 3 ) . سورهء بيّنه : 6 .\r\n","page_name":" 1761 ","page_number":945},
  {"content":"\r\n\r\nگفت : بلى يا رسول اللّه .\r\nحضرت فرمود : ايشان يهودان وبنى اميّه واتباع ايشان « 1 » ودشمنان شيعيان تواند مبعوث مىشوند در روز قيامت گرسنه وتشنه با روهاى سياه وبا شقاوت وتعب وعذاب شديد « 2 » .\r\nوهمين حديث در كتاب سليم بن قيس از أمير المؤمنين عليه السّلام منقول است « 3 » ؛ ودر تفسير محمد بن العباس بن ماهيار از امام محمد باقر عليه السّلام مروى است « 4 » .\r\nوابن بابويه به سند معتبر از امام محمد باقر عليه السّلام روايت كرده است كه حضرت رسول صلّى اللّه عليه وآله وسلّم در هنگام وفات خود به حضرت فاطمه عليها السّلام فرمود : اى فاطمه ! چون بميرم روى خود را براي من مخراش وگيسوى خود را پريشان مكن ووا ويلا مگو ونوحه‌گران را مطلب « 5 » .\r\nودر كتاب بشارة المصطفى روايت كرده است كه : چون حضرت رنجور شد در بيماريى كه از دنيا به آن مفارقت نمود ، حضرت فاطمه عليها السّلام حسن وحسين عليهما السّلام را برداشت وبه خدمت أو آمد ، وچون حضرت را با آن حال مشاهده نمود بىتاب شد وبر روى آن حضرت افتاد وسينهء خود را بر سينهء آن حضرت چسبانيد وبسيار گريست ، پس حضرت فرمود كه : اى فاطمه ! گريه مكن وصبر را پيشه كن . پس حضرت فاطمه عليها السّلام برخاست وآب از ديده‌هاى مبارك حضرت رسول صلّى اللّه عليه وآله وسلّم جارى شد سه نوبت وگفت :\r\nخداوندا ! ايشان أهل بيت منند ومن ايشان را مىسپارم به هر مؤمني « 6 » .\r\n\r\n\r\n","description":"","footnote":"\r\n( 1 ) . عبارت « ايشان يهودان وبنى أمية واتباع ايشان » در مصدر نيامده ولى در كتاب سليم بن قيس 190 ذكر شده است .\r\n( 2 ) . تفسير فرات كوفي 586 ودر آن بجاى امام حسين ، امام حسن ذكر شده است .\r\n( 3 ) . كتاب سليم بن قيس 189 - 190 با تفاوت .\r\n( 4 ) . تأويل الآيات الظاهرة 2 / 832 .\r\n( 5 ) . معاني الأخبار 390 ، وروايت در آن از عمرو بن أبي المقدام نقل شده كه گفته است : « شنيدم از أبا الحسن يا أبا جعفر عليهما السّلام كه گفت . . . » ، وهمين روايت از همان راوي در كافى 5 / 527 از امام باقر عليه السّلام نقل شده است .\r\n( 6 ) . بشارة المصطفى 127 .\r\n","page_name":" 1762 ","page_number":946},
  {"content":"\r\n\r\nوشيخ مفيد روايت كرده است كه : چون رحلت حضرت رسول صلّى اللّه عليه وآله وسلّم به رياض جنت نزديك شد حضرت أمير المؤمنين عليه السّلام را گفت : يا علي ! سر مرا در دامن خود گذار كه امر خداوند عالميان رسيده است ، وچون جان من بيرون آيد آن را به دست خود بگير وبر روى خود بكش ، پس روى مرا بسوى قبله بگردان ومتوجه تجهيز من شو وأول تو بر من نماز كن واز من جدا مشو تا مرا به قبر من بسپارى ، ودر جميع اين أمور از حق تعالى يارى بجوى .\r\nچون حضرت أمير عليه السّلام سر مبارك آن سرور را در دامن خود گذاشت حضرت بيهوش شد ؛ پس حضرت فاطمه عليها السّلام نظر به جمال بىمثال آن حضرت مىكرد ومىگريست وندبه مىكرد وشعري خواند كه مضمونش اين است : « سفيد روئى كه به بركت روى أو طلب باران مىكنند وفريادرس يتيمان وپناه بيوه‌زنان است » .\r\nچون حضرت رسول صلّى اللّه عليه وآله وسلّم صداى فاطمه را شنيد ديدهء خود را گشود وبه آواز ضعيفى گفت : اى دختر ! اين سخن عمّ تو أبو طالب است ، اين را مگو وليكن بگو  وَما مُحَمَّدٌ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ أَ فَإِنْ ماتَ أَوْ قُتِلَ انْقَلَبْتُمْ عَلى أَعْقابِكُمْ  « 1 » ، چون فاطمه بسيار گريست حضرت أو را به نزديك خود طلبيد ورازي در گوش أو گفت وأو شاد شد .\r\nوچون روح مقدس آن حضرت مفارقت كرد حضرت أمير عليه السّلام دستش در زير روى أو بود پس دست خود را بلند كرد وبر روى خود كشيد وديده‌هاى حق‌بينش را پوشانيد وجامه بر قامت با كرامتش كشيد .\r\nپس از حضرت فاطمه عليها السّلام پرسيدند كه : آن چه راز بود كه چون حضرت رسول صلّى اللّه عليه وآله وسلّم در گوش تو گفت اندوه تو به شادى مبدل شد وقلق واضطراب تو تسكين يافت ؟\r\nحضرت فاطمه عليها السّلام فرمود : پدر بزرگوارم مرا خبر داد كه أول كسى كه از أهل بيت أو به أو ملحق خواهد شد من خواهم بود ومدت حيات من بعد از أو امتدادى نخواهد داشت ،\r\n\r\n\r\n","description":"","footnote":"\r\n( 1 ) . سورهء آل عمران : 144 .\r\n","page_name":" 1763 ","page_number":947},
  {"content":"\r\n\r\nوبه اين سبب شدت اندوه وحزن من تسكين يافت زيرا كه دانستم كه مفارقت من وآن حضرت بسيار نخواهد بود « 1 » .\r\n\r\n\r\n","description":"","footnote":"\r\n( 1 ) . ارشاد شيخ مفيد 1 / 186 - 187 ؛ إعلام الورى 136 - 137 .\r\n","page_name":" 1764 ","page_number":948},
  {"content":"\r\n\r\n\r\nباب شصت وچهارم در بيان كيفيت وقوع مصيبت كبرى وداهيهء عظمى يعنى وفات سيد أنبياء محمد مصطفى صلّى اللّه عليه وآله وسلّم است\r\nوكيفيت تغسيل وتكفين ودفن ونماز بر آن حضرت ووقايعى كه مقارن آن وبعد از آن به وقوع پيوسته است\r\n\r\n","description":"","footnote":"","page_name":" 1765 ","page_number":949},
  {"content":"\r\n . \r\n","description":"","footnote":"","page_name":" 1766 ","page_number":950},
  {"content":"\r\n\r\nبدان كه أكثر علماى خاصه وعامه را اعتقاد آن است كه ارتحال سيد أنبيا به عالم بقادر روز دوشنبه بوده است « 1 » ، وأكثر علماى شيعه را اعتقاد آن است كه آن روز بيست وهشتم ماه صفر بوده است « 2 » ، وأكثر علماى عامه دوازدهم ماه ربيع الأول گفته‌اند « 3 » ؛ محمد بن يعقوب كلينى از علماى ما به اين قول قايل شده است « 4 » ، وقول أول أصح واشهر است .\r\nوبعضي از علماء عامه أول ماه ربيع الأول « 5 » ، بعضي دوم « 6 » ، وبعضي هيجدهم ماه ربيع « 7 » ، وبعضي دهم « 8 » ، وبعضي هشتم « 9 » نيز گفته‌اند .\r\nوخلافي نيست كه در آن وقت از سنّ شريف آن حضرت شصت وسه سال گذشته بود وسال دهم هجرت بود « 10 » .\r\n\r\n\r\n","description":"","footnote":"\r\n( 1 ) . امالى شيخ طوسي 266 ؛ قصص الأنبياء راوندى 317 ؛ تاريخ أبى زرعه 17 ؛ تاريخ طبري 2 / 232 ؛ كامل ابن أثير 2 / 323 ؛ تاريخ أبى الفداء 1 / 214 .\r\n( 2 ) . ارشاد شيخ مفيد 1 / 189 ؛ تهذيب الأحكام 6 / 2 ؛ إعلام الورى 137 ؛ روضة الواعظين 71 . ودر همهء اين مصادر « دو شب مانده از صفر » ذكر شده است .\r\n( 3 ) . طبقات ابن سعد 2 / 209 ؛ تاريخ خليفة بن خياط 46 ؛ تاريخ طبري 2 / 232 ؛ كامل ابن أثير 2 / 323 ؛ تاريخ أبى الفداء 1 / 214 ؛ سيرهء ابن حبان 400 .\r\n( 4 ) . كافى 1 / 439 .\r\n( 5 ) . دلائل النبوة 7 / 234 ؛ البداية والنهاية 5 / 223 و 224 .\r\n( 6 ) . طبقات ابن سعد 2 / 208 ؛ دلائل النبوة 7 / 234 و 235 ؛ تاريخ طبري 2 / 232 .\r\n( 7 ) . كشف الغمة 1 / 14 .\r\n( 8 ) . البداية والنهاية 5 / 224 .\r\n( 9 ) . كشف الغمة 1 / 14 .\r\n( 10 ) . كافى 1 / 439 ؛ كشف الغمة 1 / 13 ؛ تهذيب الأحكام 6 / 2 ؛ روضة الواعظين 71 ؛ البداية والنهاية 5 / 226 .\r\n","page_name":" 1767 ","page_number":951},
  {"content":"\r\n\r\nودر كشف الغمة از حضرت امام محمد باقر عليه السّلام روايت كرده است كه : آن حضرت در سال دهم هجرت به عالم بقا رحلت نمود واز عمر شريف آن حضرت شصت وسه سال گذشته بود ، چهل سال در مكة ماند تا وحى بر أو نازل شد وبعد از آن سيزده سال ديگر در مكة ماند وچون به مدينه هجرت نمود پنجاه وسه سال از عمر شريفش گذشته بود وده سال بعد از هجرت در مدينه ماند ووفات آن حضرت در روز دوشنبه دوم ماه ربيع الأول واقع شد « 1 » .\r\nمؤلف گويد كه : به اين قول كسى از علماى شيعه قائل نشده است وشايد محمول بر تقيه بوده باشد .\r\nوأيضا در كشف الغمة روايت كرده است كه : عمر شريف آن حضرت شصت وسه سال بود ، با پدر خود دو سال وچهار ماه ماند ، وچون عبد المطلب وفات يافت هشت سال از عمر شريفش گذشته بود وبعد أو عمّ أو أبو طالب كفالت وحمايت أو مىنمود . وبعضي گفته‌اند كه : چون پدر آن حضرت وفات يافت هنوز آن حضرت متولد نشده بود ؛ وبعضي گفته‌اند كه در وقت وفات پدر خود هفت‌ماهه بود . وچون شش سال از عمر شريفش گذشت مادرش به رحمت الهى واصل شد ، وچون عمّ أو أبو طالب به رياض جنت رحلت نمود از عمر آن حضرت چهل وشش سال وهشت ماه وبيست وچهار روز گذشته بود ، وبعد از أو به سه روز حضرت خديجة از دنيا رحلت نمود ، پس به اين سبب آن سال را « عام الحزن » گفتند . وآن حضرت بعد از بعثت سيزده سال در مكة ماند پس سه روز يا شش روز در غار پنهان بود وبعد از آن بسوى مدينه هجرت نمود ، ودر روز دوشنبه يازدهم ربيع الأول داخل مدينه شد وده سال در مدينه ماند پس در بيست وهشتم ماه صفر به رحمت خالق قضا وقدر فايز گرديد در سال دهم هجرت « 2 » .\r\nوقطب راوندى از ابن عباس روايت كرده است كه : روزى أبو سفيان لعين به خدمت\r\n\r\n\r\n","description":"","footnote":"\r\n( 1 ) . كشف الغمة 1 / 13 - 14 .\r\n( 2 ) . كشف الغمة 1 / 15 - 16 ودر آن بجاى سال دهم هجرت ، سال يازدهم ذكر شده است .\r\n","page_name":" 1768 ","page_number":952},
  {"content":"\r\n\r\nحضرت سيد المرسلين آمد وگفت : يا رسول اللّه ! مىخواهم از تو سؤالي بكنم ، حضرت فرمود : اگر مىخواهى من خبر دهم از سؤال تو پيش از آنكه بگوئى ، گفت : بلى ، حضرت فرمود كه : آمده‌اى از من سؤال كنى كه عمر من چقدر خواهد بود ، گفت : بلى يا رسول اللّه ، حضرت فرمود : من شصت وسه سال زندگانى خواهم كرد ، أبو سفيان گفت : گواهى مىدهم كه تو راستگوئى ، حضرت فرمود : به زبان مىگوئى نه به دل « 1 » .\r\nوابن بابويه به سند معتبر از حضرت امام محمد باقر عليه السّلام روايت كرده است كه آن حضرت فرمود : روزه مگير وسفر مكن در روز دوشنبه كه در آن روز حضرت رسول صلّى اللّه عليه وآله وسلّم از دنيا رحلت نمود « 2 » ؛ وبر اين مضمون از ائمهء طاهرين عليهم السّلام أحاديث بسيار منقول شده است « 3 » .\r\nوشيخ طوسي وديگران به سندهاى معتبر از حضرت صادق عليه السّلام روايت كرده‌اند كه آن حضرت فرمود : چون مصيبتى به تو برسد به يادآور مصيبت رسول خدا صلّى اللّه عليه وآله وسلّم را كه به مردم چنين مصيبتى نرسيده ونخواهد رسيد هرگز « 4 » .\r\nابن شهرآشوب روايت كرده است كه حضرت رسول صلّى اللّه عليه وآله وسلّم گفت : يا علي ! به هر كه مصيبتى برسد ، مصيبت مرا ياد كند كه آن عظيمترين مصيبتهاست « 5 » .\r\nوابن بابويه به سند معتبر روايت كرده است كه : جبرئيل براي رسول خدا صلّى اللّه عليه وآله وسلّم چهل درهم از كافور بهشت براي حنوط آورد ، پس حضرت آن را سه قسمت مساوى فرمود :\r\nيك قسمت را براي خود نگاه داشت ، ويك قسمت را به علي عليه السّلام داد ، ويكى را به فاطمه عليها السّلام « 6 » .\r\n\r\n\r\n","description":"","footnote":"\r\n( 1 ) . قصص الأنبياء راوندى 294 .\r\n( 2 ) . خصال 385 .\r\n( 3 ) . محاسن 2 / 83 ؛ كافى 4 / 146 و 8 / 314 ؛ خصال 2 / 385 ؛ من لا يحضره الفقيه 2 / 267 ؛ تهذيب الأحكام 4 / 301 ؛ استبصار 2 / 135 .\r\n( 4 ) . امالى شيخ طوسي 681 ؛ كافى 8 / 168 ؛ امالى شيخ مفيد 195 .\r\n( 5 ) . مناقب ابن شهرآشوب 1 / 294 .\r\n( 6 ) . علل الشرايع 1 / 302 ؛ كافى 3 / 151 ؛ تهذيب الأحكام 1 / 290 . ودر هر سه مصدر « كافور بهشت » ذكر نشده است .\r\n","page_name":" 1769 ","page_number":953},
  {"content":"\r\n\r\nوشيخ طوسي به سند معتبر از حضرت أمير المؤمنين عليه السّلام روايت كرده است كه آن حضرت فرمود : رفتم به خدمت رسول خدا صلّى اللّه عليه وآله وسلّم در وقتي كه بيمار بود ، ديدم كه سر آن حضرت در دامن كسى است كه از أو خوش‌روتر نديده بودم كسى را وحضرت رسول در خواب بود ، چون داخل شدم آن مرد گفت : بيا وسر پسر عمّ خود را بگير كه تو سزاوارترى به أو از من ، چون من نزديك رفتم آن مرد برخاست وسر آن سرور را در دامان من گذاشت ، چون ساعتي نشستم حضرت بيدار شد وفرمود : كجا رفت آن مردى كه سر من در دامن أو بود ؟ من آنچه گذشته بود عرض كردم ، حضرت فرمود : آن مرد را شناختى ؟\r\nعرض كردم : نه پدر ومادرم فداى تو باد ، فرمود : أو جبرئيل بود وچون آزار من عظيم بود با من سخن مىگفت تا آنكه درد من سبك شد ومشغول سخن أو گرديدم وبه خواب رفتم « 1 » .\r\nوابن بابويه روايت كرده است كه عبد اللّه بن مسعود گفت : از رسول خدا صلّى اللّه عليه وآله وسلّم پرسيدم :\r\nكي تو را غسل خواهد داد چون وفات يأبى ؟ فرمود : هر پيغمبرى را وصىّ أو غسل مىدهد ؛ گفتم : وصىّ تو كيست يا رسول اللّه ؟ فرمود : علي بن أبي طالب ؛ پرسيدم : چند سال بعد از تو زندگانى خواهد كرد ؟ فرمود : سى سال چنانكه يوشع بن نون وصىّ موسى بعد از موسى سى سال زندگانى كرد وصفراء دختر شعيب كه زوجهء حضرت موسى بود بر أو خروج كرد وگفت : من سزاوارترم به خلافت موسى از تو ويوشع با أو مقاتله كرد ولشكر أو را كشت وأو را أسير كرد وبعد از أسير كردن أو را گرامى داشت ، بدرستى كه دختر أبو بكر بر على خروج خواهد كرد با چندين هزار نامرد از امّت من وعلى أكثر مردان لشكر أو را خواهد كشت وأو را أسير خواهد كرد وبعد از أسير كردن با أو احسان خواهد كرد « 2 » .\r\nوكلينى وصفار وشيخ طوسي وابن بابويه وقطب راوندى وديگران به سندهاى بسيار\r\n\r\n\r\n","description":"","footnote":"\r\n( 1 ) . امالى شيخ طوسي 385 . ونيز رجوع شود به مناقب ابن شهرآشوب 2 / 270 .\r\n( 2 ) . كمال الدين وتمام النعمة 27 .\r\n","page_name":" 1770 ","page_number":954},
  {"content":"\r\n\r\nاز أمير المؤمنين وامام محمد باقر وامام جعفر صادق صلوات اللّه عليهم أجمعين روايت كرده‌اند كه : حضرت رسول صلّى اللّه عليه وآله وسلّم أمير المؤمنين عليه السّلام را طلبيد وفرمود : يا علي ! چون بميرم شش مشك آب بكش از چاه « غرس » پس مرا نيكو غسل ده به آن آب ومرا كفن كن وحنوط كن ، وچون از غسل وكفن وحنوط من فارغ شوى گريبان كفن مرا بگير ومرا بنشان وهر چه خواهى از من سؤال كن كه هر چه بپرسى تو را جواب مىگويم .\r\nپس حضرت أمير عليه السّلام چنين كرد وفرمود : در اين موضع نيز هزار باب از علم مرا تعليم نمود كه از هر بابى هزار باب مفتوح مىشود ؛ ودر روايت ديگر حضرت أمير المؤمنين عليه السّلام فرمود : چون از آن حضرت سؤال كردم مرا خبر داد به آنچه واقع خواهد شد تا روز قيامت پس هيچ گروهى از مردم نيستند مگر آنكه مىدانم كه محقّ ايشان وگمراه ايشان كيست ؛ وبه روايت ديگر آنچه حضرت املا فرمود در آن وقت حضرت أمير المؤمنين عليه السّلام همه را نوشت « 1 » .\r\nشيخ طوسي به سند صحيح از امام جعفر صادق عليه السّلام روايت كرده است كه رسول خدا صلّى اللّه عليه وآله وسلّم حضرت أمير المؤمنين عليه السّلام را فرمود : يا علي ! چون بميرم مرا غسل ده ، كه احدى عورت مرا نبيند بغير از تو مگر آنكه ديده‌هاى أو كور مىشود .\r\nپس حضرت أمير المؤمنين عليه السّلام عرض كرد : يا رسول اللّه ! تو مرد گرانى هستى ومرا چاره‌اى نيست از كسى كه مرا يارى كند بر غسل تو .\r\nفرمود : جبرئيل با توست وتو را يارى خواهد كرد بر غسل من ، وامر كن فضل بن عباس را كه آب به دست تو بدهد وبگو أو را كه عصابه بر ديدهء خود ببندد كه اگر نظرش بر عورت من افتد كور مىشود « 2 » .\r\nوابن بابويه به سند معتبر از امام جعفر صادق عليه السّلام روايت كرده است كه : دو مرد از قريش به خدمت حضرت امام زين العابدين عليه السّلام آمدند فرمود : مىخواهيد شما را خبر\r\n\r\n\r\n","description":"","footnote":"\r\n( 1 ) . رجوع شود به كافى 1 / 296 - 297 وبصائر الدرجات 284 وتهذيب الأحكام 1 / 435 واستبصار 1 / 196 وخرايج 2 / 801 - 804 .\r\n( 2 ) . امالى شيخ طوسي 660 .\r\n","page_name":" 1771 ","page_number":955},
  {"content":"\r\n\r\nدهم از وفات رسول خدا ؟ گفتند : بلى ، حضرت فرمود : پدرم مرا خبر داد كه سه روز پيش از وفات حضرت رسول صلّى اللّه عليه وآله وسلّم جبرئيل بر آن حضرت نازل شد وگفت : اى احمد ! بدرستى كه حق تعالى مرا فرستاده است بسوى تو براي گرامى داشتن تو وتفضيل تو وسؤال مىكند از تو از حالتي كه خود بهتر مىداند آن را ومىگويد : چگونه مىيابى حال خود را اى محمد ؟\r\nفرمود : اى جبرئيل ! خود را غمگين ودر شدت مىيابم .\r\nچون روز سوم شد جبرئيل نازل شد با ملك موت وبا ايشان ملكي بود كه أو را إسماعيل مىگويند ودر هوا موكل است بر هفتاد هزار ملك ، پس جبرئيل پيش از ايشان آمد واز جانب حق تعالى همان پيغام سابق را آورد وحضرت همان جواب را فرمود ، پس ملك موت رخصت طلبيد كه داخل شود در خانهء آن حضرت ، جبرئيل گفت : اى احمد ! اين ملك موت است ورخصت مىطلبد كه در خانهء تو درآيد ورخصت نطلبيده است بر داخل شدن خانهء احدى پيش از تو ورخصت نخواهد طلبيد از احدى بعد از تو .\r\nحضرت فرمود : رخصت ده أو را تا داخل شود .\r\nپس جبرئيل أو را رخصت داد ، چون ملك موت داخل شد به نزديك آمد وبه قدم أدب در خدمت رسول خدا صلّى اللّه عليه وآله وسلّم ايستاد وگفت : اى احمد ! بدرستى كه حق تعالى مرا فرستاده است بسوى تو وامر كرده است مرا كه أطاعت كنم تو را در هر چه مرا به آن امر نمائى ، اگر فرمائى كه جان تو را قبض كنم ، مىكنم ؛ واگر فرمائى كه برگردم ، برمىگردم .\r\nحضرت فرمود : اگر تو را امر كنم كه برگردى ومرا بگذارى ، خواهى كرد اى ملك موت ؟\r\nگفت : بلى ، چنين مأمور شده‌ام كه أطاعت كنم تو را در هر چه فرمائى .\r\nجبرئيل گفت : اى احمد ! بدرستى كه حق تعالى مشتاق لقاى تو گرديده است .\r\nپس رسول خدا صلّى اللّه عليه وآله وسلّم فرمود : اى ملك موت ! مشغول شو به آنچه مأمور گرديده‌اى .\r\nپس جبرئيل گفت : اين آخر آمدن من است به زمين ، تو بودى حاجت من از دنيا وبا تو كار داشتم وديگر مرا به دنيا حاجتي نيست .\r\n\r\n","description":"","footnote":"","page_name":" 1772 ","page_number":956},
  {"content":"\r\n\r\nپس چون روح مقدس آن حضرت از بدن مطهرش مفارقت نمود شخصي آمد وايشان را تعزيه فرمود كه صداى أو را مىشنيدند وشخص أو را نمىديدند پس گفت : السّلام عليكم ورحمة اللّه وبركاته  كُلُّ نَفْسٍ ذائِقَةُ الْمَوْتِ وَإِنَّما تُوَفَّوْنَ أُجُورَكُمْ يَوْمَ الْقِيامَةِ فَمَنْ زُحْزِحَ عَنِ النَّارِ وَأُدْخِلَ الْجَنَّةَ فَقَدْ فازَ وَمَا الْحَياةُ الدُّنْيا إِلَّا مَتاعُ الْغُرُورِ  « 1 » يعنى : « هر نفسي چشندهء مرگ است ونيست جز آنكه تمام داده مىشود مزدهاى خود را در روز قيامت ، پس هر كه دور گردانيده شود از آتش جهنم وداخل گردانند أو را در بهشت پس رستگار گرديده است ، ونيست زندگانى دنيا مگر متاع فريب » ، پس گفت : بدرستى كه رحمت الهى صبر فرماينده است از هر مصيبتى وخدا خلف است از هر كه هلاك شود وثواب أو تدارك مىنمايد آنچه را فوت شود پس بر خدا اعتماد كنيد واز أو اميد بداريد بدرستى كه مصيبت يافته كسى است كه از ثواب خدا محروم گردد والسلام عليكم ورحمة اللّه وبركاته .\r\nپس أمير المؤمنين عليه السّلام فرمود : اين خضر عليه السّلام بود كه به تعزيت ما آمده بود « 2 » .\r\nوأيضا ابن بابويه از ابن عباس روايت كرده است كه : چون رسول خدا صلّى اللّه عليه وآله وسلّم بر بستر بيمارى خوابيد واصحابش برگرد أو جمع شده بودند عمار بن ياسر رضى اللّه عنه برخاست وگفت :\r\nپدر ومادرم فداى تو باد يا رسول اللّه چون به جوار رحمت پروردگار خود واصل گردى كي از ميان ما تو را غسل خواهد داد ؟\r\nفرمود : غسل دهندهء من علي بن أبي طالب است زيرا كه هر عضوى از اعضاى مرا كه قصد مىكند كه بشويد ملائكة أو را بر شستن آن عضو أعانت مىكنند .\r\nعرض كرد : پدر ومادرم فداى تو باد يا رسول اللّه كي از ما بر تو نماز ادا خواهد كرد ؟\r\nفرمود : ساكت شو خدا تو را رحمت كناد .\r\nپس رو به حضرت أمير المؤمنين عليه السّلام آورد وگفت : اى پسر أبو طالب ! چون بيني كه\r\n\r\n\r\n","description":"","footnote":"\r\n( 1 ) . سورهء آل عمران : 185 .\r\n( 2 ) . امالى شيخ صدوق 226 - 227 .\r\n","page_name":" 1773 ","page_number":957},
  {"content":"\r\n\r\nروح من از بدن من مفارقت كرد مرا غسل ده ونيكو غسل ده وكفن كن مرا در اين دو جامه كه پوشيده‌ام يا در جامهء سفيد مصرى يا در برد يماني وكفن مرا بسيار گران مگردان ومرا بر داريد تا بر كنار قبر بگذاريد پس أول كسى كه بر من نماز خواهد كرد خداوند جبار خواهد بود كه بر عرش عظمت وجلال خود بر من صلوات خواهد فرستاد ، بعد از آن جبرئيل وميكائيل وإسرافيل با لشكرها وفوجهاى ملائكة كه نمىداند عدد ايشان را بغير از حق تعالى بر من نماز خواهند كرد ، پس آنها كه احاطه به عرش الهى كرده‌اند ، پس بعد از ايشان ساكنان هر آسمانى بعد از آسمان ديگر بر من نماز خواهند كرد ، پس جميع أهل بيت من وزنان من در مرتبهء قرب ومنزلت ايشان ايماء كنند ايماكردنى وسلام كنند سلام‌كردنى وآزار نرسانند مرا به صداى نوحه‌كننده‌اى ونه ناله كننده‌اى .\r\nپس گفت : اى بلال ! مردم را به نزد من بطلب كه در مسجد جمع شوند ؛ چون جمع شدند حضرت بيرون آمد وعمامهء مبارك أو را بر سر بسته بود وبر كمان خود تكيه فرموده بود تا آنكه بر منبر بالا رفت وحمد وثناى الهى ادا كرد وفرمود : اى گروه أصحاب من ! چگونه پيغمبرى بودم براي شما ؟ آيا خود به نفس خود جهاد نكردم در ميان شما ؟ آيا دندان پيش مرا نشكستيد ؟ آيا جبين مرا خاك‌آلود نكرديد ؟ آيا خون بر روى من جارى نكرديد تا آنكه ريش من رنگين شد ؟ آيا متحمل شدتها وتعبها نشدم از نادانان قوم خود ؟ آيا سنگ گرسنگى بر شكم نبستم براي ايثار بر امّت خود ؟\r\nصحابه گفتند : بلى يا رسول اللّه بتحقيق كه صبركننده بودى از براي خدا ونهىكننده بودى از بديها پس جزا دهد خدا تو را از ما بهترين جزاها .\r\nحضرت فرمود : خدا نيز شما را جزاى خير دهد . پس فرمود : حق تعالى حكم كرده است وسوگند ياد نموده است كه از أو نگذرد ظلم ستمكارى ، پس سوگند مىدهم شما را بخدا كه هر كه أو را نزد محمد مظلمه‌اى بوده باشد البتة برخيزد واز أو قصاص بستاند كه قصاص دنيا نزد من محبوبتر است از قصاص عقبى در حضور گروه ملائكة وأنبيا .\r\nپس مردى از آخر مردم برخاست كه أو را سوادة بن قيس مىگفتند وگفت : پدر ومادرم فداى تو باد يا رسول اللّه در هنگامى كه از طايف مىآمدى به استقبال تو آمدم وتو بر ناقهء\r\n\r\n","description":"","footnote":"","page_name":" 1774 ","page_number":958},
  {"content":"\r\n\r\nعضباى خود سوار بودى وعصاي ممشوق خود را در دست داشتى ، چون بلند كردى آن را كه بر راحلهء خود بزنى بر شكم من آمد ، ندانستم كه به عمدا زدى يا به خطا .\r\nحضرت فرمود : معاذ اللّه كه به عمد زده باشم . پس فرمود : اى بلال ! برو به خانهء فاطمه وهمان عصا را بياور .\r\nچون بلال از مسجد بيرون آمد در بازارهاى مدينه ندا مىكرد : اى گروه مردم ! كيست كه قصاص فرمايد نفس خود را پيش از روز قيامت ؟ اينك محمد صلّى اللّه عليه وآله وسلّم خود را در معرض قصاص در آورده است پيش از روز جزا . چون به در خانهء فاطمه عليها السّلام رسيد در را كوبيد وگفت : اى فاطمه ! برخيز كه پدرت عصاي ممشوق خود را مىطلبد .\r\nفاطمه عليها السّلام گفت : اى بلال ! امروز روزگار فرمودن عصا نيست ، براي چه آن را مىخواهد ؟\r\nبلال گفت : اى فاطمه ! مگر نمىدانى كه پدرت بر منبر برآمده است وأهل دين ودنيا را وداع مىكند !\r\nچون فاطمه عليها السّلام سخن وداع شنيد فرياد برآورد وگفت : زهى غم واندوه وحسرت دل فكار من براي اندوه تو اى پدر بزرگوار من ، بعد از تو فقيران وبيچارگان وغريبان ودرماندگان به كي پناه برند اى حبيب خدا ومحبوب قلوب فقرا ؟\r\nپس بلال عصا را گرفت وبه خدمت حضرت شتافت ، چون عصا را به رسول خدا صلّى اللّه عليه وآله وسلّم داد فرمود : به كجا رفت آن مرد پير ؟\r\nگفت : حاضرم يا رسول اللّه پدر ومادرم فداى تو باد .\r\nحضرت فرمود : بيا واز من طلب قصاص كن تا راضى شوى از من .\r\nآن مرد گفت : شكم خود را بگشا يا رسول اللّه .\r\nچون حضرت شكم محترم خود را گشود گفت : پدر ومادرم فداى تو باد يا رسول اللّه دستوري ده كه دهان خود را بر شكم تو گذارم .\r\nچون رخصت يافت شكم آن حضرت را بوسيده وگفت : پناه مىبرم به موضع قصاص شكم رسول خدا صلّى اللّه عليه وآله وسلّم از آتش جهنم در روز جزا .\r\n\r\n","description":"","footnote":"","page_name":" 1775 ","page_number":959},
  {"content":"\r\n\r\nحضرت فرمود كه : اى سواده ! آيا قصاص مىكنى يا عفو مىنمائى ؟\r\nگفت : بلكه عفو مىكنم يا رسول اللّه .\r\nفرمود : خداوندا ! تو عفو كن از سوادة بن قيس چنانكه أو عفو كرد از پيغمبر تو .\r\nپس از حضرت منبر به زير آمد وداخل خانهء امّ سلمه شد ومىگفت : پروردگارا ! تو به سلامت دار امّت محمد را از آتش جهنم وبر ايشان حساب روز جزا را آسان گردان .\r\nامّ سلمه گفت : يا رسول اللّه ! چرا تو را غمگين مىيابم ورنگ مباركت را متغير مىبينم ؟\r\nحضرت فرمود : جبرئيل در اين ساعت خبر مرگ مرا به من رسانيد پس سلام بر تو باد در دنيا كه بعد از اين روز هرگز صداى محمد را نخواهى شنيد .\r\nامّ سلمه چون اين خبر محنت اثر را شنيد خروش بر آورد وگفت : وا حزناه بر تو ، اندوهى مرا رو داد يا محمد كه ندامت وحسرت تدارك آن نمىكند .\r\nحضرت فرمود : اى امّ سلمه ! حبيب دل من ونور ديدهء من فاطمه را طلب نما ؛ اين را گفت وبيهوش شد .\r\nچون فاطمه زهراء عليها السّلام به خانه در آمد وپدر خود سيد أنبيا را بر آن حال مشاهده نمود خروش بر آورد وگفت : جانم فداى جان تو باد ورويم فداى روى تو باد ، اى پدر بزرگوار ! تو را چنان مىبينم كه عزم سفر آخرت دارى ولشكرهاى مرگ از هر سو تو را فرو گرفته‌اند ، آيا يك كلمه با فرزند مستمند خود سخن نمىگوئى وآتش حسرت أو را به زلال بيان خود تسكين نمىدهى ؟\r\nچون حضرت صداى غمزداى فرزند دلبند خود را شنيد ديدهء مبارك خود را گشود وگفت : اى دختر گرامى ! در اين زودى از تو مفارقت مىكنم وتو را وداع مىنمايم ، پس سلام بر تو باد .\r\nفاطمه عليها السّلام چون اين خبر وحشت اثر را شنيد آه حسرت از دل پردرد كشيد وگفت : اى پدر بزرگوار ! در روز قيامت كجا تو را ملاقاة كنم ؟\r\nفرمود : در آنجا كه خلايق را حساب مىكنند .\r\n\r\n","description":"","footnote":"","page_name":" 1776 ","page_number":960},
  {"content":"\r\n\r\nفاطمه عليها السّلام گفت : اگر آنجا تو را نبينم كجا بجويم ؟\r\nفرمود : در مقام محمود كه خدا مرا وعده داده است كه در آنجا گناهكاران امّت خود را شفاعت خواهم كرد .\r\nفاطمه عليها السّلام گفت : اگر آنجا نيز تو را نيابم چه كنم ؟\r\nفرمود : مرا نزد صراط طلب كن در هنگامى كه امّتم از صراط گذرند ومن ايستاده باشم وجبرئيل در جانب راست من وميكائيل در جانب چپ من وساير ملائكة در پيش رو وپس سر من ايستاده باشند وهمه به درگاه حق تعالى تضرع نمايند كه : پروردگارا ! امّت محمد را به سلامت از صراط بگذران وحساب را بر ايشان آسان گردان .\r\nپس فاطمه عليها السّلام پرسيد : مادر من خديجهء كبرى در كجاست ؟\r\nفرمود كه : در قصرى است كه چهار در آن قصر بسوى بهشت گشوده مىشود .\r\nپس آن حضرت مدهوش شد ومتوجه عالم قدس گرديد ، وچون بلال نداى نماز در داد وگفت : الصلاة رحمك اللّه حضرت به هوش بازآمد وبرخاست وبه مسجد در آمد ونماز را سبك ادا كرد ، وچون فارغ شد علي بن أبي طالب عليه السّلام وأسامة بن زيد را طلبيد وفرمود : مرا به خانهء فاطمه بريد .\r\nچون به خانهء فاطمه درآمد سر خود را در دامان آن بهترين زنان عالميان گذاشت وتكيه فرمود ، چون حضرت امام حسن وحضرت امام حسين عليهما السّلام جدّ بزرگوار خود را بر آن حالت مشاهده نمودند بىتاب گرديدند وآب حسرت از ديدهء غمديده باريدند وخروش برآوردند ومىگفتند كه : جانهاى ما فداى جان تو باد وروهاى ما فداى روى تو باد .\r\nحضرت پرسيد كه : ايشان كيستند ؟\r\nأمير المؤمنين عليه السّلام گفت : يا رسول اللّه ! فرزندان گرامى تواند حسن وحسين .\r\nپس پيغمبر ايشان را به نزديك خود طلبيد ودست در گردن ايشان در آورد وآن دو جگرگوشهء خود را به سينهء خود چسبانيد ، وچون امام حسن عليه السّلام بيشتر مىگريست حضرت فرمود : يا حسن ! گريه را كم كن زيرا كه گريهء تو بر من دشوار است وموجب آزار دل فكار است .\r\n\r\n","description":"","footnote":"","page_name":" 1777 ","page_number":961},
  {"content":"\r\n\r\nپس در اين حال ملك موت نازل شد وگفت : السلام عليك يا رسول اللّه .\r\nحضرت فرمود : وعليك السلام اى ملك موت مرا بسوى تو حاجتي است .\r\nملك موت گفت : حاجت تو چيست اى پيغمبر خدا ؟\r\nحضرت فرمود : حاجت من آن است كه روح مرا قبض نكنى تا جبرئيل به نزد من آيد وبر من سلام كند ومن بر أو سلام كنم وأو را وداع نمايم .\r\nپس ملك موت بيرون آمد ومىگفت : يا محمداه ؛ پس جبرئيل از هوا به ملك موت رسيد وپرسيد كه : قبض روح محمد كردى اى ملك موت ؟\r\nگفت : نه اى جبرئيل ، آن حضرت از من سؤال كرد أو را قبض روح ننمايم تا تو را ملاقاة نمايد وبا تو وداع كند .\r\nجبرئيل گفت : اى ملك موت ! مگر نمىبينى كه درهاى آسمانها را گشوده‌اند براي روح محمد ؟ ! مگر نمىبينى حوريان بهشت را زينت كرده‌اند براي روح محمد ؟ !\r\nپس جبرئيل نازل شد وبه نزد پيغمبر خدا صلّى اللّه عليه وآله وسلّم آمد وگفت : السلام عليك يا أبا القاسم .\r\nحضرت فرمود : وعليك السلام يا جبرئيل ، آيا در چنين حالي ما را تنها مىگذارى ؟\r\nجبرئيل گفت : يا محمد ! تو را مىبايد مرد وهمه كس را مرگ در پيش است وهر نفسي چشندهء مرگ است .\r\nحضرت فرمود : نزديك شو به من اى حبيب من .\r\nپس جبرئيل به نزديك آن حضرت رفت وملك موت نازل شد وجبرئيل به أو گفت :\r\nاى ملك موت ! بخاطر دار وصيت حق تعالى را در قبض روح محمد .\r\nپس جبرئيل در جانب راست آن حضرت ايستاد وميكائيل در جانب چپ وملك موت در پيش رو مشغول قبض روح أطهر آن سرور گرديد .\r\nپس ابن عباس گفت : آن حضرت در آن روز مكرر مىگفت كه : بطلبيد از براي من حبيب دل مرا ، وهر كه را مىطلبيدند روى مبارك خود را از أو مىگردانيد ، پس به حضرت فاطمه عليها السّلام گفتند : ما گمان مىبريم كه أو على را مىطلبد ، حضرت فاطمه عليها السّلام رفت وأمير المؤمنين عليه السّلام را حاضر گردانيد ، چون نظر مبارك سيد أنبيا بر روى منوّر سيد أوصيا افتاد\r\n\r\n","description":"","footnote":"","page_name":" 1778 ","page_number":962},
  {"content":"\r\n\r\nشاد وخندان گرديد ومكرر گفت : اى على ! نزديك من بيا ، تا آنكه دست أو را گرفت ونزديك بالين خود نشانيد وباز مدهوش شد .\r\nپس در اين حال حسن مجتبى وحسين سيد شهدا از در درآمدند ، وچون نظر ايشان بر جمال بىمثال آن برگزيدهء ذو الجلال افتاد وآن حضرت را بر آن حال مشاهده كردند فرياد وا جدّاه وا محمداه بر آوردند وفغان كنان خود را بر آن حضرت افكندند ، أمير المؤمنين عليه السّلام خواست كه ايشان را دور كند ، در اين حالت پيغمبر أكرم صلّى اللّه عليه وآله وسلّم به هوش بازآمد وگفت : يا علي ! بگذار كه من اين دو گل بوستان خود را ببويم وايشان گل رخسار مرا ببويند ومن ايشان را وداع كنم وايشان مرا وداع كنند بدرستى كه ايشان بعد از من مظلوم خواهند شد وبه تيغ ظلم وبه زهر ستم كشته خواهند شد ، پس سه مرتبه فرمود : لعنت خدا بر كسى باد كه بر ايشان ستم كند ، پس دست بسوى أمير المؤمنين عليه السّلام فراز كرد وآن حضرت را كشيد تا آنكه به زير لحاف خود برد ودهان خود را بر دهان أو - وبه روايت ديگر : در گوش أو گذاشت « 1 » - وبا أو راز بسيار گفت واسرار الهى وعلوم غير متناهي بر گوش أو مىخواند تا آنكه مرغ روح مقدسش بسوى آشيان عرش رحمت پرواز كرد ، پس حضرت أمير المؤمنين عليه السّلام از زير لحاف آن سيد پيغمبران بيرون آمد وگفت : حق تعالى مزد شما را عظيم گرداند در مصيبت پيغمبر شما بدرستى كه خداوند عالميان روح برگزيدهء آدميان را بسوى خود برد ، پس صداى خروش وشيون از أهل بيت رسالت بلند شد وجمعى قليل از مؤمنان كه به غصب خلافت مشغول نگرديده بودند در تعزيه ومصيبت با ايشان موافقت نمودند .\r\nابن عباس گفت : از حضرت أمير المؤمنين عليه السّلام پرسيدند كه : چه راز بود كه رسول خدا صلّى اللّه عليه وآله وسلّم به تو گفت در هنگامى كه تو را به زير لحاف خود برد ؟ حضرت فرمود : هزار باب علم تعليم من نمود كه از هر باب هزار باب ديگر گشوده مىشود « 2 » .\r\n\r\n\r\n","description":"","footnote":"\r\n( 1 ) . بصائر الدرجات 314 ؛ خصال 651 .\r\n( 2 ) . امالى شيخ صدوق 505 - 509 .\r\n","page_name":" 1779 ","page_number":963},
  {"content":"\r\n\r\nوابن بابويه به سند معتبر روايت كرده است كه حضرت أمير المؤمنين عليه السّلام فرمود كه :\r\nأول بلاها وامتحانها كه بعد از حضرت رسول صلّى اللّه عليه وآله وسلّم بر من وارد شد آن بود كه مرا به خصوص در ميان همهء مسلمانان بغير از حضرت رسالت پناه مونسى ويارى وياورى نبود كه اعتماد بر أو نمايم واميد يارى از أو داشته باشم ، أو مرا در خردسالى تربيت كرد ودر بزرگى پناه داد واز يتيمى به در آورد وخرج من وعيال مرا متكفل گرديد ومرا بىنياز گردانيد از طلب ومحتاج نشدم به بركت آن حضرت به كسب اينها وأمثال اينها ، نعمتي چند بود از آن حضرت بر من در أمور دنيا واينها با بسيارى كم بود در جنب آنچه مرا به آن مخصوص گردانيد از ترقى فرمودن در درجات عاليهء كمالات نفساني وممتاز گردانيدن به علوم رباني وراهنمائى سلوك مراتب قرب ووصال ملك متعال ومتجلي گردانيدن به آداب حسنه در أقوال وافعال ، پس نازل شد بر من از وفات آن حضرت ألم واندوهى چند كه گمان ندارم كه اگر آنها را بر كوهها بار مىكردند تاب تحمل آنها مىداشتند پس مردم را در آن مصيبت بر أحوال مختلف يافتم ، بعضي جزع ايشان به مرتبه‌اى بود كه ضبط خود نمىتوانستند كرد وقوت بر تحمل آن مصيبت عظيم نداشتند ؛ شدت جزع ، صبر ايشان را برده بود وعقل ايشان را پريشان كرده بود وحايل گرديده بود ميان أو وفهميدن وفهمانيدن وگفتن وشنيدن .\r\nاين بود حال خويشان آن حضرت از أهل بيت أو وفرزندان عبد المطلب وساير مردم ، بعضي تعزيت مىگفتند وامر به صبر مىفرمودند وبعضي مساعدت ويارى ايشان در گريه مىكردند وبا ايشان در جزع شريك مىشدند ؛ پس با چنين مصيبت عظيمى كه ناگاه رو به من آورد خود را بر شكيبائى داشتم وخاموشى را اختيار كردم ومشغول گرديدم به آنچه مرا امر نموده بود از تجهيز نمودن وغسل دادن وحنوط وكفن كردن ونماز بر أو گزاردن وأو را در قبر سپردن وجمع كردن كتاب خدا ، ومرا از اين أمور ضرورية كه از جانب آن حضرت مأمور شده بودم مانع نشد گريهء بىتابانه ونه آه وناله ونه حرقت گزنده ونه مصيبت به دردآورنده ، تا آنكه ادا كردم در اين أمور آنچه از حق تعالى بر من لازم گردانيده بود وآن دردها ومصيبتها را بر خود شكستم از روى صبر وشكيبائى واميدوارى رحمت نامتناهى\r\n\r\n","description":"","footnote":"","page_name":" 1780 ","page_number":964},
  {"content":"\r\n\r\nالهى « 1 » .\r\nوابن شهرآشوب از ابن عباس روايت كرده است كه : رسول خدا صلّى اللّه عليه وآله وسلّم در مرض وفات روزى مدهوش شد ناگاه كسى در خانه را كوبيد ، حضرت فاطمه عليها السّلام گفت : كيست كه در مىكوبد ؟\r\nگفت : منم مرد غريبم وآمده‌ام كه از رسول خدا صلّى اللّه عليه وآله وسلّم سؤالي بكنم ، آيا دستوري مىدهى كه در خانه درآيم ؟\r\nحضرت فاطمه گفت : برو پى كار خود خدا تو را رحمت كند كه رسول خدا به مرض خود مشغول است وبه تو نمىتواند پرداخت .\r\nپس رفت وبعد از اندك زماني برگشت وباز در را كوبيد وگفت : غريبى رخصت مىطلبد كه به نزد رسول خدا صلّى اللّه عليه وآله وسلّم در آيد ، آيا رخصت مىدهيد غريبان را ؟\r\nدر اين حالت رسول خدا صلّى اللّه عليه وآله وسلّم به هوش بازآمد وديدهء مبارك خود را گشود وفرمود :\r\nاى فاطمه ! مىدانى كه اين كيست ؟\r\nگفت : نه يا رسول اللّه .\r\nفرمود : اين پراكنده كنندهء جماعتهاست ودر هم شكنندهء لذتها است ، اين ملك موت است وپيش از من بر كسى رخصت نطلبيده است وبعد از من بر كسى رخصت نخواهد طلبيد وبراي كرامتي كه من نزد پروردگار خود دارم از من دستوري طلب مىنمايد ، دستور دهيد أو را كه در آيد .\r\nپس حضرت فاطمه گفت : به خانه درآ خدا رحمت كند تو را .\r\nپس داخل شد مانند نسيم تند وسلام كرد بر أهل بيت رسالت وگفت : السلام على أهل بيت رسول اللّه .\r\nپس رسول خدا صلّى اللّه عليه وآله وسلّم وصيت كرد أمير المؤمنين عليه السّلام را به صبر كردن از آنچه در دنيا از أهل جور وجفا ملاقاة نمايد وبر حفظ كردن حضرت فاطمه وبر آنكه قرآن را جمع كند\r\n\r\n\r\n","description":"","footnote":"\r\n( 1 ) . خصال 370 - 371 .\r\n","page_name":" 1781 ","page_number":965},
  {"content":"\r\n\r\nوقرضهاى آن حضرت را ادا نمايد وغسل دهد جسد أو را وبر دور قبر آن حضرت ديوارى بسازد وحسن وحسين را محافظت نمايد « 1 » .\r\nودر كشف الغمة از حضرت امام محمد باقر عليه السّلام روايت كرده است كه : چون هنگام وفات سيد أنبيا صلّى اللّه عليه وآله وسلّم رسيد مردى رخصت طلبيد كه به خدمت آن حضرت درآيد ، أمير المؤمنين عليه السّلام بيرون رفت وپرسيد كه : چه كار دارى ؟\r\nگفت : مىخواهم آن حضرت را ملاقاة نمايم .\r\nأمير المؤمنين عليه السّلام گفت كه : در اين وقت ملازمت آن حضرت ميسر نيست ، بگو چه كار دارى ؟\r\nگفت : كار ضروري دارم والبتة مىبايد به خدمت أو برسم .\r\nأمير المؤمنين عليه السّلام به خدمت رسول خدا صلّى اللّه عليه وآله وسلّم آمد وبراي أو رخصت طلبيد ، رسول خدا صلّى اللّه عليه وآله وسلّم فرمود : بگو درآيد ، چون داخل شد نزديك بالين آن حضرت نشست وگفت :\r\nاى پيغمبر خدا ! من به رسالت از جانب حق تعالى به نزد تو آمده‌ام .\r\nفرمود : تو كيستى ؟\r\nگفت : منم ملك موت ، حق تعالى مرا فرستاده است كه تو را مخيّر گردانم ميان لقاى أو وبرگشتن به دنيا .\r\nحضرت فرمود : مرا مهلت ده تا جبرئيل فرود آيد وبا أو مشورت نمايم .\r\nپس جبرئيل نازل شد وگفت : يا رسول اللّه ! آخرت بهتر است براي تو از دنيا ، وحق تعالى در آخرت از قرب وكرامت ومنزلت وشفاعت آن قدر به تو خواهد داد كه خشنود گردى ولقاى حق تعالى براي تو نيكتر است از بقاى دنيا .\r\nپس حضرت ملك موت را گفت : به آنچه مأمور شده‌اى از جانب خدا اقدام نما .\r\nجبرئيل گفت : اى ملك موت ! تعجيل مكن تا من به نزد پروردگار خود روم وبرگردم .\r\nملك موت گفت : جان مقدس أو به جائى رسيده است كه ديگر تأخير در آن روا\r\n\r\n\r\n","description":"","footnote":"\r\n( 1 ) . مناقب ابن شهرآشوب 3 / 384 - 385 .\r\n","page_name":" 1782 ","page_number":966},
  {"content":"\r\n\r\nنيست .\r\nپس جبرئيل گفت : اين آخر آمدن من به زمين بود وديگر مرا بسوى زمين حاجتي نيست « 1 » .\r\nوأيضا از ثعلبى روايت كرده است كه : أبو بكر به خدمت رسول خدا صلّى اللّه عليه وآله وسلّم آمد در وقتي كه مرض آن حضرت سنگين شده بود گفت : يا رسول اللّه ! اجل تو كي خواهد بود ؟\r\nحضرت فرمود : حاضر شده است اجل من .\r\nأبو بكر گفت : بازگشت تو به كجاست ؟\r\nفرمود : بسوى سدرة المنتهى وجنة المأوى ورفيق اعلا وعيش گوارا وجرعه‌هاى شراب قرب حق تعالى .\r\nأبو بكر گفت : كي تو را غسل خواهد داد ؟\r\nفرمود : هر كه از أهل بيت من به من نزديكتر است .\r\nپرسيد كه : در چه چيز تو را كفن كنند ؟\r\nفرمود : در همين جامه‌ها كه پوشيده‌ام ، يا در حله‌هاى يمنى ، يا در جامه‌هاى سفيد مصرى .\r\nپرسيد كه : چگونه بر تو نماز كنند ؟\r\nدر اين وقت خروش از مردم برخاست ودر وديوار به لرزه در آمد ، حضرت فرمود :\r\nصبر كنيد خدا عفو كند از شما ، چون مرا غسل دهند وكفن كنند مرا بر تختى بگذاريد بر كنار قبر من وساعتي بيرون رويد ومرا تنها بگذاريد وأول كسى كه بر من نماز مىكند خداوند عالميان است ، پس رخصت مىفرمايد ملائكة را كه بر من نماز كنند ، وأول كسى كه نازل مىشود جبرئيل است پس إسرافيل پس ميكائيل پس ملك موت ، پس لشكرهاى ملائكة همگى فرود مىآيند وبر من نماز مىكنند ، پس شما فوج فوج به اين خانه درآييد وبر من صلوات فرستيد وسلام كنيد ومرا آزار مكنيد به گريه وفرياد وناله ، وبايد كه أول\r\n\r\n\r\n","description":"","footnote":"\r\n( 1 ) . كشف الغمة 1 / 18 - 19 .\r\n","page_name":" 1783 ","page_number":967},
  {"content":"\r\n\r\nكسى كه از آدميان بر من نماز كند نزديكان أهل بيت من باشند بعد از آن زنان وكودكان أهل بيت من وبعد از ايشان مردم ديگر .\r\nأبو بكر گفت : كي داخل قبر تو خواهد شد ؟\r\nفرمود : هر كه از أهل بيت من به من نزديكتر است با ملكي چند كه شما ايشان را نخواهيد ديد ؛ پس فرمود كه : برخيزيد وآنچه گفتم به ديگران برسانيد « 1 » .\r\nوأيضا از حضرت أمير المؤمنين عليه السّلام روايت كرده است كه در بيمارى آخر رسول خدا صلّى اللّه عليه وآله وسلّم جبرئيل هر روز وهر شب بر آن حضرت نازل مىشد ومىگفت : السلام عليك ، بدرستى كه پروردگار تو تو را سلام مىرساند ومىفرمايد كه : چگونه مىيابى حال خود را وأو حال تو را بهتر از تو مىداند وليكن مىخواهد كه كرامت وشرف تو را زيادة گرداند چنانكه تو را بر جميع خلق فضيلت داده است ، وخواست كه عيادت بيماران سنّتى گردد در امّت تو ؛ اگر آن حضرت را وجعى بود در جواب مىفرمود كه : درد دارم ، وجبرئيل در جواب مىگفت كه : اى محمد ! هيچ‌كس گرامىتر نيست نزد حق تعالى از تو وبراي آن تو را درد داده است كه دوست مىدارد كه صداى دعاى تو را بشنود ومىخواهد كه درجات تو را در آخرت بلندتر گرداند ؛ واگر آن حضرت مىفرمود كه : من در راحت وعافيتم ، جبرئيل مىگفت كه : خدا را حمد كن بر عافيت كه حق تعالى حمد حامدان را مىپسندد ونعمت خود را بر ايشان فزون مىگرداند .\r\nپس حضرت أمير المؤمنين عليه السّلام فرمود كه : هرگاه جبرئيل نازل مىشد وآثار آمدن أو بر ما ظاهر مىگرديد همه از آن خانه بيرون مىرفتند بغير از من ، پس در مرتبهء آخر جبرئيل به آن حضرت گفت : يا محمد ! پروردگار تو سلام مىرساند تو را واز حال تو سؤال مىنمايد با آنكه آن را بهتر مىداند .\r\nحضرت فرمود كه : خود را بر جناح سفر آخرت مىبينم وآثار مرگ را در خود مشاهده مىنمايم .\r\n\r\n\r\n","description":"","footnote":"\r\n( 1 ) . كشف الغمة 1 / 16 - 17 .\r\n","page_name":" 1784 ","page_number":968},
  {"content":"\r\n\r\nجبرئيل گفت : يا محمد ! بشارت باد تو را كه حق تعالى مىخواهد به سبب اين حالي كه در تو هست درجات تو را بلندتر گرداند از آنچه هست با آنكه درجهء هيچ‌كس به درجهء تو نمىرسد .\r\nپس حضرت فرمود : اى جبرئيل ! ملك موت رخصت طلبيد وبه خانهء من داخل شد ومن از أو مهلت طلبيدم تا تو به نزد من آئى .\r\nجبرئيل گفت : يا محمد ! پروردگار عالميان بسوى تو مشتاق است وملك موت بغير از تو از هيچ‌كس رخصت نطلبيده ونخواهد طلبيد .\r\nحضرت فرمود : اى جبرئيل ! حركت مكن تا ملك موت برگردد .\r\nپس حضرت زنان وفرزندان خود را طلب نمود كه با ايشان وداع كند وحضرت فاطمه را فرمود : نزديك من بيا اى دختر ، پس آن حضرت را در بر كشيد وبوسيد ورازي در گوش أو گفت ، چون حضرت فاطمه عليها السّلام سر بر داشت آب از ديده‌هاى مباركش ريخت پس حضرت بار ديگر أو را به نزديك خود طلبيد ودر بر كشيد ورازي در گوش أو گفت وچون سر بر داشت خندان گرديد ، پس زنان آن حضرت از آن حال تعجب كردند وچون از آن حضرت سؤال كردند فرمود : أول مرتبه خبر وفات خود را به من گفت وبه آن سبب گريان شدم ودر مرتبهء دوم فرمود : اى دختر من ! جزع مكن كه من از پروردگار خود سؤال كرده‌ام كه أول كسى كه از أهل بيت من بسوى من آيد تو باشى ودعاى مرا مستجاب گردانيده وبعد از من در دنيا بسيار نخواهى ماند ، وبه اين سبب شاد وخندان گرديدم ؛ پس حضرت امام حسن وامام حسين عليهما السّلام را طلبيد وايشان را بوسيد وآب از ديده‌هاى مباركش ريخت « 1 » .\r\nوشيخ طوسي به سند معتبر روايت كرده است كه : چون حضرت رسول صلّى اللّه عليه وآله وسلّم از دنيا مفارقت نمود ، پرده‌اى در پيش آن حضرت آويختند وحضرت أمير المؤمنين عليه السّلام در پيش پرده نشسته بود واز غايت اندوه دستهاى خود را بر روى خود گذاشته بود ، وچون باد\r\n\r\n\r\n","description":"","footnote":"\r\n( 1 ) . كشف الغمة 1 / 17 - 18 .\r\n","page_name":" 1785 ","page_number":969},
  {"content":"\r\n\r\nمىوزيد آن پرده بر روى مبارك آن حضرت مىخورد وصحابه بر در خانهء آن حضرت ودر مسجد پر شده بودند وصدا به ناله وزارى بلند كرده بودند وآب حسرت از ديده مىريختند وخاك مذلت بر سر خود مىريختند ، ناگاه صدائى از اندرون خانهء حضرت بلند شد كه گوينده را نديدند وصداى أو را شنيدند كه گفت : پيغمبر شما طاهر ومطهر بود أو را دفن كنيد وغسل مدهيد .\r\nچون حضرت أمير المؤمنين عليه السّلام اين صدا را شنيد ودانست كه صداى شيطان است از افتتان مردم ترسيد وسر از زانوى اندوه برداشت وفرمود : دور شو اى دشمن خدا كه آن حضرت مرا امر كرده است كه أو را غسل دهم وكفن كنم ودفن كنم واين سنّت از براي همه كس جارى است تا روز قيامت .\r\nپس منادى ديگر ندا كرد به غير آن صداى أول كه : اى علي بن أبي طالب ! بپوشان عورت پيغمبر خود را ودر وقت غسل پيراهن را از بدن أو بيرون مكن « 1 » .\r\nوشيخ مفيد وسيد رضى الدين وديگران به سندهاى معتبر از ابن عباس وغير أو روايت كرده‌اند كه : چون رسول خدا صلّى اللّه عليه وآله وسلّم از دار فنا به دار بقا رحلت فرمود حضرت أمير المؤمنين عليه السّلام متوجه غسل آن حضرت گرديد وعباس حاضر بود وفضل بن عباس آن حضرت را مدد مىنمود ، چون از غسل آن حضرت فارغ گرديد وآن جناب را كفن كرد جامه را از روى مبارك آن جناب دور كرد وگفت : پدر ومادرم فداى تو باد ، طيّب ونيكو وپاكيزه بودى در حيات وبعد از موت ، ومنقطع شد به وفات تو آنچه منقطع نشده بود به وفات احدى از خلق از پيغمبرى ونازل شدن وحيهاى آسمانى ، مصيبت تو چندان عظيم شد كه تسلّى فرمايندهء مصيبتهاى ديگران گرديد ومحنت وفات تو چندان عام گرديد كه همهء خلق صاحب مصيبتند در تعزيت تو ، واگر نه آن بود كه امر كردى به صبر كردن ونهى نمودى از جزع نمودن هرآينه آبهاى سر خود را در مصيبت تو فرو مىريختيم وهرآينه درد مصيبت تو را هرگز دوا نمىكرديم وجراحت مفارقت تو را از سينه بيرون نمىكرديم ،\r\n\r\n\r\n","description":"","footnote":"\r\n( 1 ) . تهذيب الأحكام 1 / 468 .\r\n","page_name":" 1786 ","page_number":970},
  {"content":"\r\n\r\nواينها در مصيبت تو اندكى است از بسيار ، واندوه وحسرت را چاره‌اى نمىتوان كرد وحزن مفارقت تو بر طرف شدني نيست ، پدر ومادر ما فداى تو باد ياد كن ما را نزد پروردگار خود وما را از خاطر خود بيرون مكن .\r\nپس بر روى آن جناب در افتاد وروى مباركش را بوسيد وآه حسرت از سينهء پردرد كشيد ، پس جامه را بر روى آن جناب پوشانيد « 1 » .\r\nودر بصائر الدرجات روايت كرده است كه : روزى كه أمير المؤمنين عليه السّلام رسول خدا صلّى اللّه عليه وآله وسلّم را غسل داد حق تعالى با أو راز گفت « 2 » .\r\nوأيضا به سند معتبر از حضرت صادق عليه السّلام روايت كرده است كه : چون جناب رسول خدا صلّى اللّه عليه وآله وسلّم به عالم بقا رحلت نمود نازل شدند جبرئيل وملائكة وروح كه در شب قدر بر آن حضرت نازل مىشدند پس حق تعالى ديدهء أمير المؤمنين عليه السّلام را منوّر گردانيد كه ايشان را از منتهاى آسمانها تا زمين مىديد وايشان معاونت آن جناب مىنمودند در غسل دادن رسول خدا صلّى اللّه عليه وآله وسلّم ونماز كردن بر أو وقبر شريف آن جناب را حفر مىكردند ، وبخدا سوگند كه كسى بغير از ملائكة قبر آن جناب را نكند تا آنكه أمير المؤمنين آن جناب را به قبر برد ايشان با آن جناب داخل قبر شدند وآن جناب را در قبر گذاشتند ، پس حضرت رسول صلّى اللّه عليه وآله وسلّم با ملائكة به سخن آمد وحق تعالى گوش أمير المؤمنين عليه السّلام را شنوائى آن سخنان را داد وشنيد كه آن جناب ملائكة را سفارش أمير المؤمنين عليه السّلام مىكند ، پس حضرت گريان شد وشنيد كه ملائكة در جواب گفتند كه : ما در خدمت وأعانت ويارى وخير خواهى أو تقصير نخواهيم كرد واوست صاحب وامام وپيشواى ما بعد از تو وپيوسته به نزد تو خواهيم آمد وليكن أو بغير اين مرتبه ما را نخواهد ديد وصداى ما را خواهد شنيد .\r\nوچون حضرت أمير المؤمنين عليه السّلام به عالم قدس رحلت نمود جبرئيل وملائكة وروح\r\n\r\n\r\n","description":"","footnote":"\r\n( 1 ) . امالى شيخ مفيد 102 - 104 ؛ نهج البلاغة 355 ، خطبه 235 با اختصار .\r\n( 2 ) . بصائر الدرجات 411 .\r\n","page_name":" 1787 ","page_number":971},
  {"content":"\r\n\r\nباز بر حسن وحسين عليهما السّلام نازل شدند وايشان ملائكة را ديدند وواقع شد آنچه در وفات رسول خدا صلّى اللّه عليه وآله وسلّم واقع شده بود وديدند حضرت رسول صلّى اللّه عليه وآله وسلّم را كه مدد مىكرد ملائكة را در غسل وكفن ودفن حضرت أمير المؤمنين عليه السّلام .\r\nوچون امام حسن عليه السّلام به سراى باقي ارتحال نمود ، امام حسين عليه السّلام جبرئيل وملائكة وروح ورسول خدا صلّى اللّه عليه وآله وسلّم وأمير المؤمنين عليه السّلام را ديد كه نازل شدند ودر غسل وكفن ودفن أو با أو موافقت نمودند .\r\nوچون جناب امام حسين عليه السّلام شهيد شد ، جناب علي بن الحسين عليه السّلام جبرئيل وملائكة وروح ورسول خدا صلّى اللّه عليه وآله وسلّم وحضرت أمير المؤمنين وامام حسن عليهما السّلام را ديد كه حاضر شدند ودر همهء أمور يارى آن حضرت نمودند .\r\nوچون علي بن الحسين عليه السّلام به رياض جنت رحلت نمود امام محمد باقر عليه السّلام رسول خدا صلّى اللّه عليه وآله وسلّم وأمير المؤمنين وامام حسن وامام حسين عليهما السّلام را ديد كه مدد مىكردند جبرئيل وملائكة وروح را در معاونت آن جناب .\r\nوچون حضرت امام محمد باقر عليه السّلام به سراى آخرت رحلت نمود من ديدم رسول خدا صلّى اللّه عليه وآله وسلّم وأمير المؤمنين وحسن وحسين وامام زين العابدين عليهم السّلام را كه مدد مىكردند ملائكة وروح را در غسل وكفن ودفن ونماز آن حضرت ويارى من در همهء أمور مىنمودند .\r\nواين حكم جارى وباقي است تا آخر أئمة عليهم السّلام « 1 » .\r\nمؤلف گويد كه : شايد مراد از آن احاديثى كه گذشت كه جبرئيل فرمود كه : ديگر من به زمين نازل نمىشوم ، مراد آن باشد كه براي وحى نازل نمىشوم تا با اين اخبار منافاة نداشته باشد ؛ ومحتمل است كه بعد از آن جناب به زمين نمىآمده باشد ودر هوا اين أمور را بعمل مىآورده باشد . واللّه تعالى يعلم .\r\nكلينى وشيخ طوسي وديگران به سندهاى معتبر روايت كرده‌اند كه : رسول خدا صلّى اللّه عليه وآله وسلّم\r\n\r\n\r\n","description":"","footnote":"\r\n( 1 ) . بصائر الدرجات 225 .\r\n","page_name":" 1788 ","page_number":972},
  {"content":"\r\n\r\nرا در سه جامه كفن كردند ، يكى در برد حبرهء سرخى بود ودو جامهء سفيد از صحار يمن بود « 1 » .\r\nوأيضا به سند حسن از حضرت صادق عليه السّلام روايت كرده‌اند كه : عباس به خدمت حضرت علي عليه السّلام آمد وگفت : مردم اتفاق كرده‌اند كه حضرت رسول صلّى اللّه عليه وآله وسلّم را در بقيع دفن كنند وأبو بكر پيش بايستد وبر آن حضرت نماز كند . چون حضرت أمير المؤمنين عليه السّلام دانست كه آن منافقان ارادهء فساد دارند از خانه بيرون آمد وفرمود : أيها الناس ! بدرستى كه رسول خدا صلّى اللّه عليه وآله وسلّم امام وپيشواى ماست در حال حيات وبعد از وفات وخود فرمود كه : من دفن مىشوم در بقعه‌اى كه در آنجا قبض روح من مىشود .\r\nوچون ايشان در غصب خلافت مطلب خود را بعمل آورده بودند در اين باب با آن جناب مضايقه نكردند وگفتند : آنچه مىدانى بكن .\r\nپس حضرت در پيش در ايستاد وخود بر أو نماز كرد وبعد از آن صحابه را فرمود كه ده نفر ده نفر داخل مىشدند وايشان بر دور جنازهء آن جناب مىايستادند ، وعلي عليه السّلام در ميان ايشان مىايستاد واين آية را مىخواند  إِنَّ اللَّهَ وَمَلائِكَتَهُ يُصَلُّونَ عَلَى النَّبِيِّ يا أَيُّهَا الَّذِينَ آمَنُوا صَلُّوا عَلَيْهِ وَسَلِّمُوا تَسْلِيماً  « 2 » پس ايشان اين آية را مىخواندند وصلوات بر آن جناب مىفرستادند وبيرون مىرفتند تا آنكه أهل مدينه وأطراف مدينه همه بر آن جناب صلوات فرستادند « 3 » .\r\nوشيخ طبرسى از حضرت امام محمد باقر عليه السّلام روايت كرده است كه : ده نفر ده نفر داخل مىشدند وچنين بر آن حضرت نماز مىكردند بىامامى در روز دو شنبه وشب سه شنبه تا صبح وروز سه شنبه تا شام تا آنكه خرد وبزرگ ومرد وزن از أهل مدينه وأهل أطراف مدينه همه بر آن جناب چنين نماز كردند « 4 » .\r\n\r\n\r\n","description":"","footnote":"\r\n( 1 ) . تهذيب الأحكام 1 / 296 ؛ وسائل الشيعة 3 / 7 . ونيز رجوع شود به كافى 1 / 400 و 3 / 143 .\r\n( 2 ) . سورهء احزاب : 56 .\r\n( 3 ) . رجوع شود به كافى 1 / 451 وكفاية الأثر 125 - 126 .\r\n( 4 ) . إعلام الورى 137 .\r\n","page_name":" 1789 ","page_number":973},
  {"content":"\r\n\r\nوكلينى به سند معتبر از امام محمد باقر عليه السّلام روايت كرده است كه : چون حضرت رسالت صلّى اللّه عليه وآله وسلّم رحلت فرمود نماز كردند بر أو جميع ملائكة ومهاجران وأنصار فوج فوج وأمير المؤمنين عليه السّلام فرمود كه : شنيدم از حضرت رسول صلّى اللّه عليه وآله وسلّم كه در حالت صحت خود مىفرمود كه : اين آية در باب نماز بر من بعد از فوت من نازل شده است « 1 » .\r\nوشيخ طوسي به سند صحيح از آن حضرت روايت كرده است كه : چون أمير المؤمنين عليه السّلام حضرت رسول صلّى اللّه عليه وآله وسلّم را غسل داد جامه بر روى آن جناب افكند ودر ميان خانه گذاشت وهر گروهى كه داخل خانه مىشدند بر دور آن جناب مىايستادند وصلوات بر آن جناب مىفرستادند وبراي أو دعا مىكردند وبيرون مىرفتند پس گروهى ديگر داخل مىشدند ، چون همه از صلوات بر آن حضرت فارغ شدند أمير المؤمنين عليه السّلام داخل قبر آن جناب شد وفضل بن عباس را نيز با خود به قبر برد ، وچون آن جناب را بر روى دست خود گرفت كه داخل قبر كند در اين حال مردى از أنصار از بنى الخيلا كه أو را أوس بن خولى مىگفتند از بيرون خانه نگاه كرد وگفت : سوگند مىدهم شما را كه حقّ ما را قطع مكنيد وخدمتهاى ما را فراموش مكنيد وما را نيز از اين شرف بهره‌اى بدهيد ؛ پس حضرت أمير المؤمنين عليه السّلام أو را نيز طلبيد وداخل قبر كرد وأو در جنگ بدر حاضر شده بود .\r\nراوي پرسيد كه : جنازهء آن جناب را در كجاى قبر گذاشتند ؟\r\nحضرت فرمود كه : نزد پاى قبر گذاشتند واز آنجا داخل قبر كردند « 2 » .\r\nودر كتاب احتجاج وكتاب سليم بن قيس هلالي از سلمان روايت كرده است كه : چون حضرت أمير المؤمنين عليه السّلام از غسل وكفن رسول خدا صلّى اللّه عليه وآله وسلّم فارغ شد وداخل خانه كرد مرا وأبو ذر ومقداد وفاطمه وحسن وحسين عليهم السّلام را وخود پيش ايستاد وما در عقب آن جناب صف بستيم وبر آن حضرت نماز كرديم وعايشه در آن حجره بود ومطلع نشد بر\r\n\r\n\r\n","description":"","footnote":"\r\n( 1 ) . كافى 1 / 451 .\r\n( 2 ) . تهذيب الأحكام 1 / 296 .\r\n","page_name":" 1790 ","page_number":974},
  {"content":"\r\n\r\nنماز كردن ما به سبب آنكه جبرئيل چشمهاى أو را گرفته بود ، پس ده نفر ده نفر از مهاجران وأنصار را داخل حجره مىگردانيد وايشان بر آن جناب صلوات مىفرستادند وبيرون مىرفتند تا آنكه همهء مهاجران وأنصار چنين كردند ، ونماز بر آن جناب همان بود كه در أول واقع شد « 1 » .\r\nودر كتاب كفاية الأثر به سند معتبر از عمار روايت كرده است كه : چون هنگام وفات حضرت رسول صلّى اللّه عليه وآله وسلّم شد علي بن أبي طالب عليه السّلام را طلبيد وراز بسيار با أو گفت پس فرمود : يا علي ! تو وصىّ منى ووارث منى وحق تعالى به تو عطا كرده است علم وفهم مرا ، وچون من از دنيا بروم ظاهر خواهد شد براي تو كينه‌هاى ديرينه‌اى كه در سينه‌هاى جماعتى پنهان است وغصب حقّ تو خواهند نمود .\r\nپس حضرت فاطمه وحسن وحسين عليهم السّلام گريستند ، حضرت به فاطمه عليها السّلام فرمود : اى بهترين زنان ! چرا مىگريى ؟\r\nگفت : اى پدر ! مىترسم كه حقّ ما را بعد از تو ضايع كنند وحرمت ما را رعايت ننمايند .\r\nحضرت فرمود : بشارت باد تو را اى فاطمه كه تو أول كسى خواهى بود كه از أهل بيت من به من ملحق مىگردد ، گريه مكن واندوهناك مباش بدرستى كه تو بهترين زنان أهل بهشتى وپدر تو بهترين پيغمبران است ، وپسر عمّ تو بهترين اوصياى پيغمبران است ، ودو پسر تو بهترين جوانان أهل بهشتند ، وحق تعالى از صلب حسين نه امام بيرون خواهد آورد كه همه مطهر ومعصوم باشند ، واز ما خواهد بود مهدى اين أمت .\r\nپس با علي بن أبي طالب عليه السّلام خطاب كرد كه : يا علي ! متوجه غسل وكفن من نشود كسى بغير از تو .\r\nحضرت أمير عليه السّلام گفت : يا رسول اللّه ! كي معاونت من خواهد نمود بر غسل تو ؟\r\n\r\n\r\n","description":"","footnote":"\r\n( 1 ) . احتجاج 1 / 204 ؛ كتاب سليم بن قيس 29 .\r\n","page_name":" 1791 ","page_number":975},
  {"content":"\r\n\r\nفرمود : جبرئيل معاونت تو خواهد كرد وفضل بن عباس آب به دست تو بدهد « 1 » .\r\nدر فقه الرضا مذكور است كه : چون أمير المؤمنين عليه السّلام از غسل حضرت رسول صلّى اللّه عليه وآله وسلّم فارغ شد به زبان مبارك خود ليسيد آنچه در دور چشم رسول خدا صلّى اللّه عليه وآله وسلّم بود وگفت : پدر ومادرم فداى تو باد يا رسول اللّه طيب وپاكيزه بودى در حال حيات وبعد از وفات « 2 » .\r\nودر كتاب نهج البلاغة مسطور است كه : بعد از وفات فاطمهء زهرا علي عليه السّلام با حضرت رسول صلّى اللّه عليه وآله وسلّم خطاب كرد : بدرستى كه مفارقت عظيم تو ومصيبت بزرگ تو مرا صبر فرماينده است از هر مصيبتى زيرا كه بدست خود تو را در لحد گذاشتم وروح مقدس تو در ميان نحر وسينهء من بيرون آمد « 3 » .\r\nودر خطبه‌اى ديگر فرمود : چون روح رسول خدا صلّى اللّه عليه وآله وسلّم را قبض كردند سر مباركش بر سينهء من بود وجان أو در ميان كف من جارى شد وآن را بر روى خود كشيدم وخود متوجه غسل آن حضرت شدم وملائكة ياوران من بودند ، پس آن خانه وأطراف آن خانه از صداى ملائكة پر شده بود ، گروهى بالا مىرفتند وگروهى به زير مىآمدند وصداهاى ايشان را مىشنيدم كه بر آن حضرت صلوات مىفرستادند تا آنكه جسد مطهر آن حضرت را در ضريح منوّرش پنهان كردم ، پس كيست از من سزاوارتر به آن حضرت در حيات أو وبعد از وفات أو « 4 » .\r\nوكلينى به سند حسن از امام جعفر صادق عليه السّلام روايت كرده است : أبو طلحهء انصارى لحد رسول خدا صلّى اللّه عليه وآله وسلّم را كند « 5 » .\r\nمؤلف گويد كه : مىتواند بود به حسب ظاهر در نظر مردم چنين نموده باشد كه أبو طلحه مىكند ودر واقع ملائكة كنده باشند تا منافى خبر سابق نباشد .\r\n\r\n\r\n","description":"","footnote":"\r\n( 1 ) . كفاية الأثر 124 - 125 .\r\n( 2 ) . فقه الرضا عليه السّلام 183 .\r\n( 3 ) . نهج البلاغة 320 ، خطبه 202 .\r\n( 4 ) . نهج البلاغة 311 ، خطبه 197 .\r\n( 5 ) . كافى 3 / 166 .\r\n","page_name":" 1792 ","page_number":976},
  {"content":"\r\n\r\nوكلينى به سند معتبر ديگر از حضرت صادق عليه السّلام روايت كرده است كه : شقران آزاد كردهء رسول خدا صلّى اللّه عليه وآله وسلّم در قبر آن حضرت قطيفه‌اى انداخت « 1 » .\r\nوبه سند صحيح ديگر از آن حضرت روايت كرده است كه : علي عليه السّلام در قبر آن حضرت خشت چيد « 2 » .\r\nوبه سند صحيح ديگر از آن حضرت روايت كرده است كه : بر روى قبر رسول خدا صلّى اللّه عليه وآله وسلّم سنگريزه‌هاى سرخ ريختند « 3 » .\r\nوكلينى وحميرى وديگران روايت كرده‌اند : حضرت رسالت صلّى اللّه عليه وآله وسلّم علي عليه السّلام را گفت :\r\nچون من بميرم مرا در همين مكان دفن كن وقبر مرا از زمين چهار انگشت بلند كن وآب بر روى قبر من بريز « 4 » .\r\nوشيخ طوسي در حديث ديگر روايت كرده است : قبر شريف آن حضرت را يك شبر از زمين بلند كردند « 5 » .\r\nمؤلف گويد كه : أحاديث چهار انگشت بيشتر است ، ومحتمل است كه در أول چهار انگشت بوده باشد وبعد از ريختن سنگريزه يك شبر شده باشد ، واحتمال دارد كه اين حديث محمول بر تقيه باشد .\r\nوشيخ طبرسى روايت كرده است كه امّ سلمه گفت : چون رسول خدا صلّى اللّه عليه وآله وسلّم به عالم بقا رحلت نمود من دست خود را بر سينهء مبارك آن حضرت گذاشتم ، پس چند هفته بعد از آن چون طعام مىخوردم يا وضو مىساختم بوى مشك از دست خود مىشنيدم « 6 » .\r\nوكلينى به سند معتبر از حضرت امام محمد باقر عليه السّلام روايت كرده است : در شبى كه\r\n\r\n\r\n","description":"","footnote":"\r\n( 1 ) . كافى 3 / 197 .\r\n( 2 ) . كافى 3 / 197 - 198 .\r\n( 3 ) . كافى 3 / 201 .\r\n( 4 ) . كافى 1 / 450 - 451 ؛ ونيز رجوع شود به قرب الإسناد 155 ووسائل الشيعة 3 / 192 .\r\n( 5 ) . تهذيب الأحكام 1 / 469 ؛ علل الشرايع 307 .\r\n( 6 ) . إعلام الورى 137 .\r\n","page_name":" 1793 ","page_number":977},
  {"content":"\r\n\r\nرسول خدا صلّى اللّه عليه وآله وسلّم به رياض جنت رحلت نمود بر أهل بيت آن حضرت درازترين شبها گذشت وحالتي بر ايشان گذشت كه نمىدانستند كه زير آسمانند يا بر روى زمين‌اند ، زيرا كه رسول خدا صلّى اللّه عليه وآله وسلّم از براي خدا با نزديكان ودوران دشمنى كرده بود واز ايشان بسيار كسى كشته بود واز انتقام كافران ومنافقان ترسان بودند ، پس حق تعالى در اين حال ملكي را فرستاد - وبه روايت ديگر : جبرئيل را فرستاد « 1 » - كه أو را نمىديدند وصداى أو را مىشنيدند وگفت : السلام عليكم أهل البيت ورحمة اللّه وبركاته بدرستى كه ثواب خدا تسلى دهنده است از هر مصيبتى ونجات دهنده است از هر مهلكه‌اى وتدارك‌كننده است هر فوت شده را ؛ پس اين آية را خواند  كُلُّ نَفْسٍ ذائِقَةُ الْمَوْتِ وَإِنَّما تُوَفَّوْنَ أُجُورَكُمْ يَوْمَ الْقِيامَةِ فَمَنْ زُحْزِحَ عَنِ النَّارِ وَأُدْخِلَ الْجَنَّةَ فَقَدْ فازَ وَمَا الْحَياةُ الدُّنْيا إِلَّا مَتاعُ الْغُرُورِ  « 2 » پس فرمود : بدرستى كه حق تعالى شما را برگزيده است وبر ديگران فضيلت داده است واز گناهان وعيبها پاك گردانيده است وشما را أهل بيت پيغمبر خود گردانيده است وعلم خود را به شما سپرده است وكتاب خود را به شما ميراث داده است وشما را صندوق علم خود گردانيده است وعصاي عزت خود ساخته است وبراي شما مثلي از نور خود زده است ومعصوم گردانيده است شما را از لغزشها وأيمن گردانيده است شما را از فتنه‌ها پس به صبر فرمودن خدا صبر كنيد ، بدرستى كه حق تعالى از شما دور نمىكند رحمت خود را وزايل نمىگرداند نعمت خود را ، بخدا سوگند كه شمائيد أهل خدا كه به شما تمام كرده است نعمت خود را بر خلق ومجتمع ساخته است پراكندگيها را ومتفق گردانيده است كلمه‌ها را وشمائيد دوستان خدا ، هر كه ولايت شما را اختيار نمايد رستگار است وهر كه بر شما ستم كند وحقّ شما را از شما بگيرد أو هالك است ، حق تعالى مودّت شما را در كتاب خود بر مؤمنان واجب گردانيده است وخدا قادر است بر يارى كردن شما هر وقت كه خواهد ومصلحت داند ، پس صبر كنيد ومنتظر باشيد عاقبت نيكو را بدرستى كه بازگشت أمور\r\n\r\n\r\n","description":"","footnote":"\r\n( 1 ) . كافى 3 / 221 ؛ تفسير عياشى 1 / 209 ؛ مسكّن الفؤاد 108 .\r\n( 2 ) . سورهء آل عمران : 185 .\r\n","page_name":" 1794 ","page_number":978},
  {"content":"\r\n\r\nبسوى خداست ، وبتحقيق كه پيغمبر خدا شما را به حق تعالى سپرد وحق تعالى از أو قبول كرد وشما را سپرد به دوستان مؤمن خود در زمين ، پس هر كه اداى امانت الهى بكند وولايت شما را بر خود لازم داند وحرمت شما را رعايت نمايد حق تعالى جزاى راستگوئى أو را در قيامت به أو مىدهد ، پس شمائيد امانت سپرده‌شدهء خدا ورسول واز براي شماست مودّت واجبه وأطاعت مفروضه ، وحضرت رسول صلّى اللّه عليه وآله وسلّم از دنيا نرفت تا آنكه دين را از براي شما كامل گردانيد وراه نجات را از براي شما بيان كرد واز براي هيچ جاهلي حجتي نگذاشت ، پس كسى كه نادان باشد يا اظهار ناداني نمايد يا انكار حقّى بكند يا فراموش كند يا اظهار فراموشى نمايد پس با خداست حساب أو وخدا برآورندهء حاجتهاى شماست وشما را به خدا مىسپارم والسلام عليكم .\r\nراوي پرسيد از آن حضرت كه : اين تعزيت از جانب كي بود ؟\r\nحضرت فرمود كه : از جانب خداوند عالميان بود « 1 » .\r\nودر أحاديث معتبره وارد شده است كه : آن حضرت به شهادت از دنيا رفت « 2 » ، چنانكه صفار به سند معتبر از حضرت صادق عليه السّلام روايت كرده است كه : در روز خيبر زهر دادند آن حضرت را در دست بزغاله‌اى ، چون حضرت صلّى اللّه عليه وآله وسلّم لقمه‌اى تناول فرمود آن گوشت به سخن آمد وگفت : يا رسول اللّه ! مرا به زهر آلوده‌اند . پس رسول خدا صلّى اللّه عليه وآله وسلّم در مرض موت خود مىفرمود : امروز پشت مرا در هم شكست آن لقمه‌اى كه در خيبر تناول كردم وهيچ پيغمبر ووصىّ پيغمبر نيست مگر آنكه به شهادت از دنيا مىرود .\r\nودر روايت معتبر ديگر فرمود كه : زن يهودية آن حضرت را زهر داد در ذراع گوسفندى ، وچون حضرت قدرى از آن تناول فرمود آن ذراع خبر داد كه : من زهرآلوده‌ام پس حضرت آن را انداخت ، وپيوسته آن زهر در بدن آن حضرت اثر مىكرد تا آنكه به همان علت از دنيا رحلت نمود « 3 » .\r\n\r\n\r\n","description":"","footnote":"\r\n( 1 ) . كافى 1 / 445 - 446 .\r\n( 2 ) . تهذيب الأحكام 6 / 2 .\r\n( 3 ) . بصائر الدرجات 503 .\r\n","page_name":" 1795 ","page_number":979},
  {"content":"\r\n\r\nوعياشى به سند معتبر از حضرت صادق عليه السّلام روايت كرده است كه : عايشه وحفصة آن حضرت را به زهر شهيد كردند « 1 » ، ومحتمل است كه هر دو زهر در شهادت آن حضرت دخيل بوده باشند .\r\nوشيخ مفيد وشيخ طوسي وشيخ طبرسى وساير محدثان خاصه وعامه روايت كرده‌اند كه : چون حضرت رسول صلّى اللّه عليه وآله وسلّم از دنيا رحلت نمود منافقان مهاجران وأنصار - مانند أبو بكر وعمر وعبد الرحمن بن عوف وأمثال ايشان - أهل بيت آن حضرت را بر آن حال گذاشتند وبه تعزيت ايشان نپرداختند ومتوجه تجهيز آن حضرت نگرديدند ورفتند به سقيفهء بنى ساعده ومتوجه غصب خلافت شدند وبه اين سبب أكثر ايشان نماز بر آن حضرت را در نيافتند وحضرت أمير المؤمنين عليه السّلام بريده را به نزد ايشان فرستاد كه به نماز آن حضرت حاضر شوند ، ايشان نرفتند تا آنكه بيعت خود را در وقتي تمام كردند كه حضرت را دفن كرده بودند ، وچون صبح شد حضرت فاطمه عليها السّلام فرياد برآورد : « وا سوء صباحاه » يعنى : روز بد بيا كه روز تست ؛ چون أبو بكر اين سخن را شنيد از روى شماتت گفت : روز تو بدترين روزهاست .\r\nپس آن ملاعين فرصت را غنيمت شمردند كه حضرت أمير المؤمنين عليه السّلام متوجه تجهيز وتغسيل ودفن آن حضرت است وبني هاشم به مصيبت آن حضرت درمانده‌اند پس رفتند وبا يكديگر اتفاق كردند كه أبو بكر را خليفه گردانند چنانكه در حيات حضرت رسول صلّى اللّه عليه وآله وسلّم چنين توطئه كرده بودند ، وچون منافقان أنصار خواستند كه خلافت را براي سعد بن عباده بگيرند با منافقان مهاجران مقاومت نتوانستند كرد ومغلوب شدند .\r\nچون بيعت أبو بكر تمام شد مردى به خدمت حضرت أمير المؤمنين عليه السّلام آمد در وقتي كه آن حضرت بيل در دست داشت وقبر شريف حضرت رسول صلّى اللّه عليه وآله وسلّم را مىساخت وگفت :\r\nمنافقان صحابه با أبو بكر بيعت كردند از ترس آنكه مبادا چون شما فارغ شويد نتوانند غصب حقّ شما نمود ، پس حضرت بيلى كه در دست داشت بر زمين گذاشت واين آيات را\r\n\r\n\r\n","description":"","footnote":"\r\n( 1 ) . تفسير عياشى 1 / 200 .\r\n","page_name":" 1796 ","page_number":980},
  {"content":"\r\n\r\nخواند بسم اللّه الرّحمن الرّحيم      ألم . أَ حَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَهُمْ لا يُفْتَنُونَ . وَلَقَدْ فَتَنَّا الَّذِينَ مِنْ قَبْلِهِمْ فَلَيَعْلَمَنَّ اللَّهُ الَّذِينَ صَدَقُوا وَلَيَعْلَمَنَّ الْكاذِبِينَ . أَمْ حَسِبَ الَّذِينَ يَعْمَلُونَ السَّيِّئاتِ أَنْ يَسْبِقُونا ساءَ ما يَحْكُمُونَ      « 1 » . « 2 »\r\nوتفصيل اين قصه بعد از اين در مجلد ديگر مذكور خواهد شد ان شاء اللّه .\r\nوشيخ طوسي به سند معتبر روايت كرده است كه : به خدمت حضرت امام محمد تقي عليه السّلام نوشتند كه : آيا أمير المؤمنين عليه السّلام غسل كرد در وقتي كه حضرت رسول صلّى اللّه عليه وآله وسلّم را غسل داد ؟ حضرت در جواب نوشت كه : حضرت رسول صلّى اللّه عليه وآله وسلّم طاهر ومطهر بود وليكن أمير المؤمنين عليه السّلام غسل كرد وسنّت چنين جارى شد كه هر ميتى را كه مس نمايند غسل كنند « 3 » .\r\nوشيخ طوسي وشيخ طبرسى وساير محدثان خاصه وعامه روايت كرده‌اند كه : در روز شورى كه علي عليه السّلام حجتها بر آن منافقان القا مىنمود فرمود : آيا در ميان شما كسى هست بغير از من كه حضرت رسول صلّى اللّه عليه وآله وسلّم را غسل داده باشد با ملائكهء مقرّبين كه نازل شده بودند با بوها وگلهاى بهشت وملائكة از براي من اعضاى آن حضرت را مىگردانيدند ومن سخن ايشان را مىشنيدم ومىگفتند كه : بپوشانيد عورت پيغمبر خود را تا حق تعالى شما را بپوشاند ؟ همه گفتند : نه .\r\nباز فرمود : آيا در ميان شما كسى هست بغير از من كه كفن كرده باشد حضرت رسول صلّى اللّه عليه وآله وسلّم را ودفن كرده باشد آن حضرت را به دست خود ؟ همه گفتند : نه .\r\nباز فرمود : آيا بغير از من كسى در ميان شما هست كه حق تعالى بسوى أو تعزيت\r\n\r\n\r\n","description":"","footnote":"\r\n( 1 ) . سورهء عنكبوت : 1 - 4 .\r\n( 2 ) . ارشاد شيخ مفيد 1 / 189 - 190 ؛ إعلام الورى 137 - 138 . ونيز رجوع شود به كتاب سليم بن قيس 25 - 50 و 207 والاحتجاج 1 / 175 والإمامة والسياسة 1 / 5 وتاريخ طبري 2 / 241 وشرح نهج البلاغة ابن أبي الحديد 6 / 5 .\r\n( 3 ) . تهذيب الأحكام 1 / 107 ؛ استبصار 1 / 99 ، ودر هر دو مصدر تصريح به نام امام نشده است . ودر تهذيب الأحكام 1 / 469 روايت از امام صادق عليه السّلام نقل شده است .\r\n","page_name":" 1797 ","page_number":981},
  {"content":"\r\n\r\nفرستاده باشد در وقتي كه حضرت رسول صلّى اللّه عليه وآله وسلّم از دنيا مفارقت نمود وفاطمهء زهرا بر آن حضرت مىگريست ناگاه شنيديم صدائى از پيش رو كه گوينده‌اى مىگفت بىآنكه أو را ببينيم : السلام عليكم أهل البيت ورحمة اللّه وبركاته پروردگار شما سلام مىرساند شما را ومىفرمايد كه در رحمت وثواب الهى خلف وعوض هست از هر مصيبتى وتسلى فرماينده است از هر گذشته‌اى وتدارك نماينده است از هر فوت‌شده‌اى پس به تعزيت فرمودن خدا صبر كنيد وبدانيد كه همه از أهل زمين مىميرند واز أهل آسمان كسى باقي نمىماند والسلام عليكم ورحمة اللّه وبركاته ، ودر آن وقت نبود در آن خانه بغير از من وفاطمه وحسن وحسين وحضرت رسول صلّى اللّه عليه وآله وسلّم در ميان ما خوابيده بود وجامه‌اى بر روى أو پوشانيده بوديم ؟ گفتند : نه .\r\nباز فرمود : آيا در ميان شما كسى هست كه حضرت رسول صلّى اللّه عليه وآله وسلّم حنوط بهشت را به أو داده باشد وفرموده باشد كه : آن را سه قسمت بكن وبا ثلث آن مرا حنوط كن ويك ثلث را براي دختر من ويك ثلث را براي خود نگاه دار ؟ گفتند : نه .\r\nباز فرمود : سوگند مىدهم شما را به خدا كه آيا در ميان شما كسى هست كه عهد أو به ملاقاة رسول خدا صلّى اللّه عليه وآله وسلّم از من نزديكتر باشد ؟ گفتند : نه .\r\nباز فرمود : سوگند مىدهم شما را بخدا كه آيا بغير از من كسى در ميان شما هست كه حضرت رسول صلّى اللّه عليه وآله وسلّم هزار كلمه به أو تعليم نموده باشد كه هر كلمه‌اى كليد هزار كلمهء ديگر بوده باشد ؟ گفتند : نه « 1 » .\r\nكلينى وديگران به سندهاى معتبر از حضرت صادق عليه السّلام روايت كرده‌اند كه : چون حضرت رسول صلّى اللّه عليه وآله وسلّم به رياض خلد رحلت نمود حضرت فاطمه عليها السّلام را از وفات آن حضرت وجور منافقان امّت حزنى رو داد كه بغير از حق تعالى كسى شدت آن را نمىدانست پس حق تعالى جبرئيل را بسوى آن حضرت فرستاد كه نزد آن حضرت سخن\r\n\r\n\r\n","description":"","footnote":"\r\n( 1 ) . رجوع شود به امالى شيخ طوسي 547 و 553 واحتجاج 1 / 323 و 327 و 334 ومناقب خوارزمي 225 وترجمة الإمام علي بن أبي طالب من تاريخ دمشق 3 / 117 و 119 و 120 وفرائد السمطين 1 / 322 .\r\n","page_name":" 1798 ","page_number":982},
  {"content":"\r\n\r\nگويد وشدت اندوه آن جناب را تسكين نمايد ، وهر روز جبرئيل مىآمد ودلدارى آن جناب مىنمود وخبر مىداد آن جناب را از قرب ومنزلت حضرت رسول صلّى اللّه عليه وآله وسلّم نزد حق تعالى ودرجات ومنازل آن جناب وآنچه بعد از آن جناب بر ذرّيّت مطهر آن جناب واقع خواهد شد از مصيبتها ومحنتها وآنچه بر دشمنان ايشان واقع خواهد شد از عذابها وهر كه در اين امّت سلطنتى ودولتي به حق يا باطل خواهد يافت .\r\nچون حضرت فاطمه عليها السّلام اين حالت را مشاهده نمود با حضرت أمير المؤمنين عليه السّلام گفت : كسى نزد من مىآيد وچنين سخنان مىگويد .\r\nحضرت فرمود : اى فاطمه ! هرگاه كه أو نزد تو آيد مرا خبر كن .\r\nپس هرگاه كه جبرئيل مىآمد جناب فاطمه عليها السّلام حضرت علي عليه السّلام را خبر مىكرد وآنچه جبرئيل مىگفت أمير المؤمنين عليه السّلام مىنوشت تا آنكه كتابي جمع شد وآن است مصحف فاطمه وآن مشتمل است بر جميع أحوال آينده تا روز قيامت وآن كتاب اكنون نزد قائم عليه السّلام است .\r\nحضرت فرمود : جناب فاطمه عليها السّلام بعد از رسول خدا صلّى اللّه عليه وآله وسلّم هفتاد وپنج روز زنده ماند وپيوسته در شدت وألم بود تا به پدر بزرگوار خود ملحق گرديد صلوات اللّه عليها وعلى أبيها وبعلها وأولادها الطاهرين ولعنة اللّه على أعدائهم أجمعين « 1 » .\r\n\r\n\r\n","description":"","footnote":"\r\n( 1 ) . رجوع شود به كافى 1 / 240 و 241 وبصائر الدرجات 153 - 154 و 157 . ودر هر دو مصدر عبارت « وآن كتاب اكنون نزد قائم عليه السّلام است » ذكر نشده است .\r\n","page_name":" 1799 ","page_number":983},
  {"content":"\r\n . \r\n","description":"","footnote":"","page_name":" 1800 ","page_number":984},
  {"content":"\r\n\r\n\r\nباب شصت وپنجم\r\nدر بيان أحوالي چند است كه بعد از دفن آن حضرت واقع شد وآنچه نزد ضريح مقدس آن حضرت ظاهر گرديد وغرائب أحوال روح مقدس آن بزرگوار\r\n\r\n","description":"","footnote":"","page_name":" 1801 ","page_number":985},
  {"content":"\r\n . \r\n","description":"","footnote":"","page_name":" 1802 ","page_number":986},
  {"content":"\r\n\r\nشيخ طوسي روايت كرده است كه : چون خواستند عمارت روضهء آن جناب را بسازند از نزد سر آن جناب ونزديك پاى آن جناب مشكى ظاهر شد كه به آن خوشبوئى نديده بودند « 1 » .\r\nوكلينى به سند معتبر روايت كرده است از جعفر بن مثنى خطيب كه گفت : من در مدينه بودم كه خراب شد سقف مسجد رسول خدا صلّى اللّه عليه وآله وسلّم از موضعي كه نزديك قبر شريف آن جناب بود وبنايان وكاركنان بالا مىرفتند وفرود مىآمدند ، پس من إسماعيل بن عمار را گفتم از حضرت صادق عليه السّلام سؤال كند كه آيا مىتوانيم بالا رفت كه بر قبر مقدس آن حضرت مشرف شويم ونظر كنيم ؟\r\nروز ديگر إسماعيل براي ما خبر آورد كه حضرت فرمود : من دوست نمىدارم براي احدى كه بر قبر آن جناب مشرف شود وأيمن نيستم كه ببيند چيزى را كه ديده‌اش نابينا شود به سبب آن يا آنكه ببيند كه آن جناب ايستاده است ونماز مىكند يا آنكه ببيند كه با بعضي از زنان طاهرهء خود نشسته است وصحبت مىدارد « 2 » .\r\nوأيضا به سند صحيح از امام جعفر صادق عليه السّلام روايت كرده است كه : در سال چهل ويكم هجرت معاوية ارادهء حج كرد ، نجّارى را با چوبها وآلتها فرستاد ونامه‌اى به والى مدينه نوشت كه : منبر حضرت رسول صلّى اللّه عليه وآله وسلّم را بكن وبه قدر منبرى كه من در شام دارم بساز .\r\n\r\n\r\n","description":"","footnote":"\r\n( 1 ) . امالى شيخ طوسي 317 ، در مصدر مذكور « نزد قبر امام حسين عليه السّلام » مىباشد ولى در بحار الأنوار 22 / 553 و 97 / 191 « نزد قبر پيغمبر صلّى اللّه عليه وآله وسلّم » ذكر شده است .\r\n( 2 ) . كافى 1 / 452 با اندكى تفاوت . ودر كتاب رجال شيخ طوسي آمده است كه جعفر بن مثنى خطيب يكى از أصحاب امام رضا عليه السّلام مىباشد .\r\n","page_name":" 1803 ","page_number":987},
  {"content":"\r\n\r\nوچون ارادهء كندن منبر آن جناب كردند آفتاب منكسف شد وزلزله‌اى عظيم در زمين پيدا شد وايشان دست برداشتند وآن قضية را به معاوية نوشتند ، آن ملعون در جواب نوشت : آنچه نوشته‌ام البتة مىبايد كرد ! پس ايشان به گفتهء آن ملعون منبر آن جناب را كندند وبزرگ كردند « 1 » .\r\nوصفار وديگران به سندهاى صحيح ومعتبر از امام جعفر صادق عليه السّلام روايت كرده‌اند كه رسول خدا صلّى اللّه عليه وآله وسلّم روزى به أصحاب خود گفت : زندگى من بهتر است از براي شما ومردن من بهتر است از براي شما .\r\nأصحاب گفتند : يا رسول اللّه ! مىدانيم كه حيات تو بهتر است از براي ما وبه سبب تو هدايت يافتيم از ضلالت واز كنار گودال آتش نجات يافتيم ، به چه سبب مردن تو از براي ما بهتر است ؟\r\nفرمود : بعد از فوت من عملهاى شما را به من عرض مىنمايند پس هر عمل نيك كه از شما مىبينم دعا مىكنم كه خدا توفيق شما را زيادة گرداند ، وهر عمل بد كه از شما مىبينم براي شما از خدا طلب آمرزش مىنمايم .\r\nپس مردى از منافقان گفت : يا رسول اللّه ! چگونه از براي ما دعا خواهى كرد در وقتي كه استخوانهاى تو خاك شده باشد ؟\r\nفرمود : نه چنين است زيرا كه حق تعالى گوشتهاى ما را بر زمين حرام كرده است وبدن ما در زمين نمىپوسد وكهنه نمىشود « 2 » .\r\nوأيضا به سندهاى معتبر از حضرت صادق عليه السّلام روايت كرده‌اند كه : هيچ پيغمبر ووصىّ پيغمبر در زمين زيادة از سه روز نمىماند تا آنكه روح وگوشت واستخوان أو بالا مىرود ومردم بسوى جاى بدنهاى ايشان مىروند واز دور ونزديك سلام مردم به ايشان مىرسد « 3 » .\r\nوأيضا به سندهاى معتبر بسيار از آن حضرت روايت كرده‌اند كه : چون أبو بكر از أمير\r\n\r\n\r\n","description":"","footnote":"\r\n( 1 ) . كافى 4 / 554 .\r\n( 2 ) . رجوع شود به بصائر الدرجات 443 وكافى 8 / 254 ومعاني الأخبار 410 - 411 .\r\n( 3 ) . بصائر الدرجات 445 ؛ كامل الزيارات 329 - 330 ؛ كافى 4 / 567 ؛ من لا يحضره الفقيه 2 / 577 .\r\n","page_name":" 1804 ","page_number":988},
  {"content":"\r\n\r\nالمؤمنين عليه السّلام غصب خلافت كرد حضرت به أو گفت : آيا رسول خدا صلّى اللّه عليه وآله وسلّم تو را امر نكرد كه مرا أطاعت كنى ؟\r\nأبو بكر گفت : نه ، واگر مرا امر مىكرد ، مىكردم .\r\nحضرت فرمود : اگر الحال پيغمبر را ببينى وتو را امر كند به أطاعت من آيا خواهى كرد ؟\r\nگفت : آرى .\r\nحضرت فرمود : با من بيا بسوى مسجد قبا .\r\nچون به مسجد قبا رسيدند أبو بكر ديد كه رسول خدا صلّى اللّه عليه وآله وسلّم ايستاده است ونماز مىكند ، چون حضرت از نماز فارغ شد علي عليه السّلام عرض كرد : يا رسول اللّه ! أبو بكر انكار مىكند كه تو أو را امر به أطاعت من كرده‌اى .\r\nحضرت رسول صلّى اللّه عليه وآله وسلّم به أبو بكر فرمود : من تو را مكرر امر كرده‌ام به أطاعت أو ، برو وأو را أطاعت كن .\r\nأبو بكر بسيار ترسيد وبرگشت ودر راه عمر را ديد ، عمر گفت : چه مىشود تو را اى أبو بكر ؟\r\nگفت : رسول خدا به من چنين گفت .\r\nعمر گفت : هلاك شوند امّتى كه چون تو را والى خود كرده‌اند ! مگر نمىدانى كه اينها همه از سحر بني هاشم است « 1 » .\r\nودر كتاب اختصاص وبصائر الدرجات وساير كتب به سندهاى معتبر از حضرت صادق عليه السّلام روايت كرده‌اند كه : چون گريبان علي عليه السّلام را گرفتند براي بيعت أبو بكر وبسوى مسجد كشيدند حضرت در برابر قبر رسول خدا صلّى اللّه عليه وآله وسلّم ايستاد وگفت آنچه هارون در جواب موسى عليه السّلام گفت  ابْنَ أُمَّ إِنَّ الْقَوْمَ اسْتَضْعَفُونِي وَكادُوا يَقْتُلُونَنِي  « 2 » يعنى : « اى برادر من ! واى فرزند مادر من ! بدرستى كه قوم مرا ضعيف گردانيدند ونزديك شد كه\r\n\r\n\r\n","description":"","footnote":"\r\n( 1 ) . رجوع شود به بصائر الدرجات 274 - 282 واختصاص 273 و 274 .\r\n( 2 ) . سورهء أعراف : 150 .\r\n","page_name":" 1805 ","page_number":989},
  {"content":"\r\n\r\nمرا بكشند » پس دستى از قبر رسول خدا صلّى اللّه عليه وآله وسلّم بيرون آمد بسوى أبو بكر كه همه شناختند دست آن حضرت است وبه صدائى كه همه شناختند صداى حضرت است فرمود  أَ كَفَرْتَ بِالَّذِي خَلَقَكَ مِنْ تُرابٍ ثُمَّ مِنْ نُطْفَةٍ ثُمَّ سَوَّاكَ رَجُلًا  « 1 » يعنى : « آيا كافر شدى به آن خداوندى كه تو را خلق كرده است از خاك پس از نطفه پس تو را مردى گردانيده است » « 2 » .\r\nوبه روايت ديگر : دستى از قبر ظاهر شد وبر آن نوشته بود كه  أَ كَفَرْتَ بِالَّذِي خَلَقَكَ مِنْ تُرابٍ ثُمَّ مِنْ نُطْفَةٍ ثُمَّ سَوَّاكَ رَجُلًا  « 3 » .\r\nوأيضا صفار وديگران به سند معتبر از حضرت صادق عليه السّلام روايت كرده‌اند كه آن حضرت به أصحاب خود فرمود : چرا آزرده مىكنيد رسول خدا را ؟ گفتند : ما چگونه آزرده مىكنيم آن حضرت را ؟ فرمود : مگر نمىدانيد كه اعمال شما بر آن جناب عرض مىشود وچون معصيتي از شما مىبيند آزرده مىشود « 4 » ؟\r\nوكلينى وصفار وديگران به سندهاى معتبر از حضرت صادق عليه السّلام روايت كرده‌اند كه :\r\nچون شب جمعه مىشود رخصت مىدهند روح رسول خدا صلّى اللّه عليه وآله وسلّم را وأرواح پيغمبران گذشته را وأرواح اوصياى گذشته را وروح امام زمان عليه السّلام را پس ايشان را به عرش بالا مىبرند وهفت شوط بر دور عرش طواف مىكنند ونزد هر قائمه‌اى از قائمه‌هاى عرش دو ركعت نماز مىگزارند ، وچون صبح مىشود علم ايشان بسيار فزون گرديده است « 5 » .\r\nودر روايات معتبرهء ديگر وارد شده است : چون حق تعالى مىخواهد علم تازه‌اى بر امام زمان عليه السّلام افاضه نمايد بغير از حلال وحرام ، پس آن علم را با ملكي مىفرستد به نزد رسول خدا صلّى اللّه عليه وآله وسلّم وآن را بر آن حضرت عرض مىنمايد ، پس آن حضرت مىفرمايد : برو\r\n\r\n\r\n","description":"","footnote":"\r\n( 1 ) . سورهء كهف : 37 .\r\n( 2 ) . بصائر الدرجات 275 ؛ اختصاص 275 . ونيز رجوع شود به كتاب سليم بن قيس 45 وتفسير عياشى 2 / 67 واحتجاج 1 / 215 ومناقب ابن شهرآشوب 2 / 132 .\r\n( 3 ) . بصائر الدرجات 276 ؛ اختصاص 274 .\r\n( 4 ) . بصائر الدرجات 445 ؛ كافى 1 / 219 ؛ كتاب الزهد 16 ؛ امالى شيخ مفيد 196 بدون ذكر نام امام عليه السّلام .\r\n( 5 ) . كافى 1 / 253 - 254 ؛ بصائر الدرجات 131 .\r\n","page_name":" 1806 ","page_number":990},
  {"content":"\r\n\r\nبه نزد علي عليه السّلام واين علم را به أو برسان ، چون به نزد أمير المؤمنين عليه السّلام مىآيد مىفرمايد :\r\nبرو به نزد حسن عليه السّلام ، وهمچنين هر امامي بسوى امامي ديگر مىفرستد تا به امام زمان عليه السّلام منتهى مىشود « 1 » .\r\nوحميرى وصفار به سند معتبر روايت كرده‌اند كه حضرت امام رضا عليه السّلام فرمود : من ديشب حضرت رسول صلّى اللّه عليه وآله وسلّم را در همين موضع ديدم وأو را در بر گرفتم « 2 » .\r\nمؤلف گويد كه : تحقيق معاني اين اخبار در كتاب بحار الأنوار بيان شده است ، ان شاء اللّه تعالى در مجلد امامت بعضي اسرار ودقايق اين اخبار واضح خواهد شد واز براي شيعيان كه در مقام انقياد وتسليم‌اند همين بس است كه مجملا به اين اخبار ايمان بياورند وعلمش را به ايشان بگذارند وشكوك وشبهات را در نفس خود راه ندهند كه مقدمهء الحاد تفكّر در شبهات شيطانى ووساوس نفساني است خصوصا كساني كه قدرت بر حلّ آنها نداشته باشند .\r\nوبه اينجا ختم كردم اين مجلد را واز برادران ايمانى ملتمسم كه بر خطاى لفظ ومعنى مؤاخذه ننمايند واين غريق لجهء عصيان را از استدعاى رحمت وغفران خداوند منان محروم نگردانند وحقّ اين بىبضاعت را فراموش ننمايند كه با وفور اشتغال واختلال بال وكثرت ملامت كنندگان وقلّت حق‌شناسان كتب اخبار أهل بيت رسالت كه سالهاى بسيار به سبب قلّت اعتناى مردم مهجور ومتروك گرديده بود براي شيعيان جمع كردم وترتيب دادم وبراي آنان كه به لغت عرب آشنا نبودند ترجمه نمودم كه بر اخلاق وأطوار وعلوم واسرار پيشوايان دين ومقرّبان درگاه رب العالمين مطلع گردند ، واز حق تعالى مزد مىطلبم واز ملامت حق‌ناشناسان پروا ندارم وهو حسبي ونعم الوكيل والحمد للّه رب العالمين .\r\n\r\n\r\n","description":"","footnote":"\r\n( 1 ) . اختصاص 313 ؛ بصائر الدرجات 393 .\r\n( 2 ) . قرب الإسناد 348 ؛ بصائر الدرجات 274 .\r\n","page_name":" 1807 ","page_number":991},
  {"content":"\r\n . \r\n","description":"","footnote":"","page_name":" 1808 ","page_number":992},
  {"content":"\r\n\r\n\r\nفهرست مصادر تحقيق\r\n1 - قرآن كريم .\r\n2 - اثبات الهداة حرّ عاملي ، المطبعة العلمية ، قم .\r\n3 - الاحتجاج أحمد بن علي بن أبي طالب طبرسى ، انتشارات أسوة ، 1413 ه ق .\r\n4 - إحقاق الحق قاضى نور اللّه مرعشى شوشترى ، كتابفروشى اسلاميه ، تهران .\r\n5 - أحكام القرآن محمد بن عبد اللّه ( ابن عربى ) ، دار الكتب العلمية ، بيروت ، 1416 ه ق .\r\n6 - أحكام القرآن أحمد بن علي رازي جصاص ، دار الكتب العلمية ، بيروت ، 1415 ه ق .\r\n7 - احياء علوم الدين محمد بن محمد غزالى ، دار الكتب العلمية ، بيروت .\r\n8 - أخبار مكة محمد بن عبد اللّه ازرقى ، منشورات الشريف الرضي ، قم ، 1411 ه ق .\r\n9 - الاختصاص شيخ مفيد ، مؤسسة النشر الاسلامي ، قم ، چاپ چهارم .\r\n10 - الارشاد شيخ مفيد ، مؤسسة آل البيت عليهم السّلام ، قم ، چاپ أول ، 1413 ه ق .\r\n\r\n","description":"","footnote":"","page_name":" 1809 ","page_number":993},
  {"content":"\r\n\r\n11 - ارشاد القلوب ديلمى ، منشورات الشريف الرضى ، قم ، 1412 ه ق .\r\n12 - أسباب النزول علي بن أحمد واحدى نيسابوري ، دار الكتب العلمية ، بيروت ، 1411 ه ق .\r\n13 - الاستبصار شيخ طوسي ، دار الكتب الاسلامية ، تهران .\r\n14 - الاستيعاب يوسف بن عبد اللّه بن محمد بن عبد البر ، دار الجيل ، بيروت ، چاپ أول ، 1412 ه ق .\r\n15 - أسد الغابة عز الدين علي بن محمد بن أثير جزرى ، دار الكتب العلمية ، بيروت ، 1415 ه ق .\r\n16 - الإصابة أحمد بن علي عسقلانى ، دار الكتب العلمية ، 1415 ه ق .\r\n17 - إعلام الورى باعلام الهدى فضل بن حسن طبرسى ، دار الكتب الاسلامية ، چاپ سوم .\r\n18 - الأغاني أبو الفرج أصفهاني ، دار الكتب العلمية ، بيروت ، 1412 ه ق .\r\n19 - اقبال الاعمال علي بن موسى ابن طاووس ، مكتب الاعلام الاسلامي ، قم ، چاپ أول ، 1414 ه ق .\r\n20 - الأمالي شيخ طوسي ، مؤسسة البعثة ، قم ، چاپ أول ، 1414 ه ق .\r\n21 - الأمالي شيخ مفيد ، مؤسسة النشر الاسلامي ، قم ، چاپ دوم ، 1412 ه ق .\r\n22 - أمالي السيد المرتضى الشريف المرتضى ، مكتبة آية اللّه العظمى المرعشي النجفي ، قم ، 1403 ه ق .\r\n23 - أمالي الصدوق شيخ صدوق ، مؤسسة الأعلمي للمطبوعات ، بيروت ، چاپ پنجم ، 1400 ه ق .\r\n\r\n","description":"","footnote":"","page_name":" 1810 ","page_number":994},
  {"content":"\r\n\r\n24 - الإمامة والسياسة ، عبد اللّه بن مسلم بن قتيبة دينورى ، انتشارات الشريف الرضى وزاهدى ، قم ، 1363 ه ق .\r\n25 - أنساب الأشراف أحمد بن يحيى بلاذرى ، دار التعارف للمطبوعات ، بيروت ، 1397 ه ق .\r\n26 - الأنوار في مولد النبي صلّى اللّه عليه وآله وسلّم أبو الحسن بن عبد اللّه بكرى ، منشورات الشريف الرضي ، قم ، 1411 ه ق .\r\n27 - بحار الأنوار علّامه محمد باقر مجلسي ، دار احياء التراث العربي ، بيروت .\r\n28 - البداية والنهاية إسماعيل بن عمر بن كثير دمشقي ، دار الكتب العلمية ، بيروت .\r\n29 - بشارة المصطفى لشيعة المرتضى محمد بن أبي قاسم محمد بن علي طبري ، المكتبة الحيدرية ، نجف اشرف ، چاپ دوم .\r\n30 - بصائر الدرجات محمد بن الحسن بن فرّوخ صفّار قمى ، مكتبة آية اللّه العظمى المرعشي النجفي ، قم ، 1404 ه ق .\r\n31 - البيان والتبيين عمرو بن بحر جاحظ ، انتشارات كتابخانهء اروميه ، قم ، 1409 ه ق .\r\n32 - پيرامون ائمهء اثنى عشر أحمد بن عبيد اللّه بن عياش جوهري ، مؤسسه نشر وتبليغ كتاب ، 1363 ه ش .\r\n33 - تأويل الآيات الظاهرة على حسينى استرآبادي نجفي ، مدرسة الامام المهدى عليه السّلام ، قم ، چاپ أول ، 1407 ه ق .\r\n34 - تاريخ ابن خلدون عبد الرحمن بن محمد بن خلدون ، مؤسسة جمال للطباعة والنشر ، بيروت .\r\n35 - تاريخ أبى زرعة الدمشقي عبد الرحمن بن عمرو بن عبد اللّه ، دار الكتب العلمية ، بيروت ، 1417 ه ق .\r\n36 - تاريخ أبي الفداء إسماعيل بن علي بن محمود ، دار الكتب العلمية ، بيروت ، 1417 ه ق .\r\n\r\n","description":"","footnote":"","page_name":" 1811 ","page_number":995},
  {"content":"\r\n\r\n37 - تاريخ بغداد أحمد بن علي خطيب بغدادي ، دار الكتب العلمية ، بيروت .\r\n38 - تاريخ الخلفاء جلال الدين سيوطى ، منشورات الشريف الرضى ، قم ، 1411 ه ق .\r\n39 - تاريخ خليفة بن خياط خليفة بن خياط بن أبي هبيرة ، دار الكتب العلمية ، بيروت ، 1415 ه ق .\r\n40 - تاريخ طبري محمد بن جرير طبري ، دار الكتب العلمية ، بيروت ، 1408 ه ق .\r\n41 - التاريخ الكبير إسماعيل بن إبراهيم جعفى بخارى ، دار الكتب العلمية ، بيروت .\r\n42 - تاريخ يعقوبي أحمد بن أبي يعقوب ، دار صادر ، بيروت .\r\n43 - التبيان في تفسير القرآن شيخ طوسي ، دار احياء التراث العربي ، بيروت .\r\n44 - تذكرة الخواص سبط ابن الجوزي ، مكتبة نينوى الحديثة ، تهران .\r\n45 - ترجمة الإمام علي بن أبي طالب عليه السّلام من تاريخ دمشق علي بن حسن بن هبة اللّه شافعي ( ابن عساكر ) ، مؤسسة المحمودي ، بيروت ، 1398 ه ق .\r\n46 - تفسير ابن كثير إسماعيل بن عمر بن كثير دمشقي ، دار القلم ، بيروت ، چاپ دوم .\r\n47 - تفسير أبي السعود أبو السعود بن محمد عمادى ، دار الفكر ، بيروت .\r\n48 - تفسير البحر المحيط محمد بن يوسف اندلسى ( أبو حيان ) ، دار الكتب العلمية ، بيروت ، 1413 ه ق .\r\n49 - تفسير برهان سيد هاشم بحراني ، دار التفسير ، قم ، چاپ أول ، 1417 ه ق .\r\n\r\n","description":"","footnote":"","page_name":" 1812 ","page_number":996},
  {"content":"\r\n\r\n50 - تفسير بغوى حسين بن مسعود فراء بغوى شافعي ، دار المعرفة ، بيروت ، 1415 ه ق .\r\n51 - تفسير بيضاوى عبد اللّه بن عمر شيرازي بيضاوى ، مؤسسة الأعلمي للمطبوعات ، بيروت ، 1410 ه ق .\r\n52 - تفسير جوامع الجامع فضل بن حسن طبرسى ، دار الأضواء ، بيروت ، 1405 ه ق .\r\n53 - تفسير حبرى حسين بن حكم بن مسلم حبرى ، مؤسسة آل البيت عليهم السّلام ، بيروت ، 1408 ه ق .\r\n54 - تفسير الخازن علي بن محمد بن إبراهيم بغدادي ، دار الكتب العلمية ، بيروت ، 1415 ه ق .\r\n55 - تفسير الدر المنثور سيوطى ، مكتبة آية اللّه العظمى المرعشي النجفي ، قم .\r\n56 - تفسير روح المعاني سيد محمود آلوسى بغدادي ، دار الكتب العلمية ، بيروت ، چاپ أول ، 1415 ه ق .\r\n57 - تفسير عياشى محمد بن مسعود بن عياش ، انتشارات علميه اسلاميه ، تهران .\r\n58 - تفسير فرات كوفي فرات بن إبراهيم كوفي ، سازمان چاپ وانتشارات وزارت فرهنگ وارشاد اسلامى ، چاپ أول ، 1410 ه ق .\r\n59 - تفسير قرطبى ( الجامع لأحكام القرآن ) محمد بن أحمد انصارى قرطبى ، دار احياء التراث العربي ، بيروت ، 1405 ه ق .\r\n60 - تفسير قمى علي بن إبراهيم قمى ، دار الكتاب ، قم .\r\n61 - تفسير كبير محمد بن عمر فخر رازي ، المطبعة البهية المصرية ، قاهره .\r\n62 - تفسير كشّاف جاد اللّه محمود بن عمر زمخشري ، منشورات البلاغة ، قم .\r\n\r\n","description":"","footnote":"","page_name":" 1813 ","page_number":997},
  {"content":"\r\n\r\n63 - تفسير منسوب به امام حسن عسكرى عليه السّلام مدرسة الامام المهدى عليه السّلام ، قم ، چاپ أول .\r\n64 - تفسير نسائي أحمد بن شعيب نسائي ، مؤسسة الكتب الثقافية ، بيروت ، 1410 ه ق .\r\n65 - تفسير نسفى عبد اللّه بن أحمد بن محمود ، دار الكتب العلمية ، بيروت ، 1415 ه ق .\r\n66 - تفسير الوسيط علي بن أحمد نيسابوري ، دار الكتب العلمية ، بيروت ، 1415 ه ق .\r\n67 - التمحيص محمد بن همام إسكافي ، مدرسة الامام المهدى عليه السّلام ، قم ، چاپ أول .\r\n68 - تنبيه الخواطر ونزهة النواظر أبو فراس مالكي اشترى ، دار الكتب الاسلامية ، تهران .\r\n69 - التوحيد شيخ صدوق ، مؤسسة النشر الاسلامي ، قم .\r\n70 - تهذيب الأحكام شيخ طوسي ، دار الكتب الاسلامية ، تهران ، چاپ چهارم .\r\n71 - ثواب الأعمال وعقاب الأعمال شيخ صدوق ، مكتبة الصدوق تهران وكتابفروشى كتبي نجفي قم .\r\n72 - جامع الأصول مبارك بن محمد بن أثير جزرى ، دار احياء التراث العربي ، بيروت .\r\n73 - حلية الأولياء أبو نعيم أصفهاني ، دار الكتب العلمية ، بيروت .\r\n74 - حياة الحيوان الكبرى محمد بن موسى دميرى ، انتشارات ناصر خسرو ، تهران ، 1364 ه ش .\r\n75 - حياة النبي صلّى اللّه عليه وآله وسلّم وسيرته شيخ محمد قوام الوشنوي ، دار الأسوة للطباعة والنشر ، قم ، 1416 ه ق .\r\n\r\n","description":"","footnote":"","page_name":" 1814 ","page_number":998},
  {"content":"\r\n\r\n76 - الخرائج والجرائح قطب الدين راوندى ، مؤسسة الامام المهدى عليه السّلام ، چاپ أول .\r\n77 - الخصال شيخ صدوق ، مؤسسة النشر الاسلامي ، قم ، چاپ چهارم .\r\n78 - خصائص أمير المؤمنين عليه السّلام شريف رضى ، مجمع البحوث الاسلامية ، مشهد ، 1406 ه ق .\r\n79 - دلائل النبوة أحمد بن الحسين بيهقى ، دار الكتب العلمية ، بيروت ، 1405 ه ق .\r\n80 - ذخائر العقبى محب الدين طبري ، دار المعرفة ، بيروت .\r\n81 - رجال شيخ طوسي مؤسسة النشر الاسلامي ، قم ، چاپ أول ، 1415 ه ق .\r\n82 - رجال كشى ( اختيار معرفة الرجال ) شيخ طوسي ، مؤسسة آل البيت عليهم السّلام ، قم ، 1404 ه ق .\r\n83 - رجال النجاشي أحمد بن علي نجاشي ، دار الأضواء ، بيروت ، چاپ أول .\r\n84 - روضة الواعظين شيخ محمد بن فتال نيسابوري ، منشورات الرضى ، قم .\r\n85 - الزهد حسين بن سعيد كوفي اهوازى ، ناشر : سيد أبو الفضل حسينيان ، چاپ دوم .\r\n86 - السرائر ابن إدريس حلّى ، مؤسسة النشر الاسلامي ، قم .\r\n87 - سعد السعود محمد بن طاووس ، منشورات الرضى ، قم ، 1363 ه ش .\r\n88 - سنن أبي داود سليمان بن الأشعث سجستانى ، دار الكتب العلمية ، بيروت ، 1416 ه ق .\r\n\r\n","description":"","footnote":"","page_name":" 1815 ","page_number":999},
  {"content":"\r\n\r\n89 - سنن ابن ماجة محمد بن يزيد قزوينى ، دار المعرفة ، بيروت ، 1416 ه ق .\r\n90 - سنن الترمذي محمد بن عيسى بن سوره ، دار الفكر ، تحقيق كمال يوسف الحوت .\r\n91 - سنن النسائي أحمد بن شعيب بن علي نسائي ، دار المعرفة ، بيروت ، 1414 ه ق .\r\n92 - السنن الكبرى أحمد بن الحسن بيهقى ، دار الكتب العلمية ، بيروت ، 1414 ه ق .\r\n93 - سيرة ابن إسحاق محمد بن إسحاق بن يسار ، دفتر مطالعات تاريخ ومعارف اسلامى ، 1368 ه ش .\r\n94 - سيرة ابن كثير أبى الفداء إسماعيل بن كثير ، دار احياء التراث العربي .\r\n95 - سيرة ابن حبان أبو حاكم محمد بن حبان ، مؤسسة الكتب الثقافية ، 1411 ه ق .\r\n96 - سيرة ابن هشام عبد الملك بن هشام معافرى ، مؤسسة علوم القرآن .\r\n97 - السيرة الحلبية علي بن برهان الدين حلبى ، دار المعرفة ، بيروت .\r\n98 - السيرة النبوية أحمد بن زيني دحلان ، دار القلم العربي ، سوريه ، 1417 ه ق .\r\n99 - الشافي في الإمامة شريف مرتضى ، مؤسسة الصادق ، تهران ، 1410 ه ق .\r\n100 - شذرات الذهب ابن العماد حنبلي دمشقي ، دار ابن كثير ، 1406 ه ق .\r\n101 - شرح الاخبار في فضائل الأئمة الأطهار النعمان بن محمد التميمي المغربي ، مؤسسة النشر الاسلامي ، قم .\r\n\r\n","description":"","footnote":"","page_name":" 1816 ","page_number":1000},
  {"content":"\r\n\r\n102 - شرح الشفا ملّا على قارى ، دار الكتب العلمية ، بيروت .\r\n103 - شرح نهج البلاغة ابن أبي الحديد معتزلي ، مكتبة آية اللّه العظمى المرعشي النجفي ، قم ، 1404 ه ق .\r\n104 - شواهد التنزيل عبيد اللّه بن عبد اللّه بن أحمد ( حاكم حسكانى ) ، مجمع احياء الثقافة الاسلامية - وزارت ارشاد ، 1411 ه ق .\r\n105 - صحيح البخاري محمد بن إسماعيل بخارى جعفى ، دار الفكر ، بيروت ، 1401 ه ق .\r\n106 - صحيح مسلم مسلم بن حجّاج قشيرى نيسابوري ، دار الكتب العلمية ، بيروت .\r\n107 - صحيفة الإمام الرضا عليه السّلام مدرسة الامام المهدى عليه السّلام ، قم ، 1408 ه ق .\r\n108 - صفات شيعه شيخ صدوق ، انتشارات اعلمى ، تهران .\r\n109 - صفة الصفوة جمال الدين أبو الفرج ابن الجوزي ، دار المعرفة ، بيروت ، چاپ أول ، 1415 ه ق .\r\n110 - الصواعق المحرقة أحمد بن حجر هيتمى مكي ، دار الكتب العلمية ، بيروت ، 1414 ه ق .\r\n111 - طب الأئمة المطبعة الحيدرية ، نجف اشرف .\r\n112 - الطبقات الكبرى محمد بن سعد ، دار الكتب العلمية ، بيروت ، 1410 ه ق .\r\n113 - الطرائف في معرفة مذاهب الطوائف علي بن موسى ابن طاووس ، چاپ خيام ، قم ، 1400 ه ق .\r\n114 - العبر حافظ ذهبي ، دار الكتب العلمية ، بيروت .\r\n\r\n","description":"","footnote":"","page_name":" 1817 ","page_number":1001},
  {"content":"\r\n\r\n115 - العدد القوية رضى الدين علي بن يوسف حلّى ، مكتبة آية اللّه العظمى المرعشي النجفي ، چاپ أول .\r\n116 - العقد الفريد أحمد بن محمد بن عبد ربّه اندلسى ، دار الكتاب العربي ، بيروت ، 1403 ه ق .\r\n117 - علل الشرايع شيخ صدوق ، انتشارات داورى ، قم .\r\n118 - عوالي اللئالي ابن أبي جمهور احسائى ، چاپخانه سيد الشهداء ، قم ، 1403 ه ق .\r\n119 - عيون أخبار الرضا شيخ صدوق ، ناشر رضا مشهدي ، چاپ دوم .\r\n120 - عيون المعجزات حسين بن عبد الوهاب ، منشورات الشريف الرضى ، قم ، چاپ أول ، 1414 ه ق .\r\n121 - غيبت نعمانى محمد بن إبراهيم نعمانى ، دار الكتب الاسلامية ، تهران ، 1363 ه ش .\r\n122 - فرائد السمطين جوينى خراساني ، مؤسسة المحمودي ، بيروت ، 1398 ه ق .\r\n123 - فرهنگ فارسي عميد ( سه جلدي ) حسن عميد ، انتشارات أمير كبير ، چاپ أول ، 1363 ه ش .\r\n124 - الفتوح ابن اعثم كوفي ، دار الأضواء ، بيروت ، چاپ أول ، 1411 ه ق .\r\n125 - فرج المهموم علي بن موسى ابن طاووس ، منشورات الرضي ، قم ، 1363 ه ش .\r\n126 - الفصول المهمة علي بن محمد ابن الصباغ ، مؤسسة الأعلمي للمطبوعات ، بيروت ، چاپ أول .\r\n127 - الفضائل شاذان بن جبرئيل ، مؤسسة الأعلمي للمطبوعات ، بيروت ، چاپ أول ، 1408 ه ق .\r\n\r\n","description":"","footnote":"","page_name":" 1818 ","page_number":1002},
  {"content":"\r\n\r\n128 - فضائل شيعه شيخ صدوق ، انتشارات اعلمى ، تهران .\r\n129 - فقه الرضا المنسوب للإمام الرضا ، مؤسسة آل البيت عليهم السّلام لإحياء التراث ، قم ، 1406 ه ق .\r\n130 - قرب الإسناد عبد اللّه بن جعفر حميرى ، مؤسسة آل البيت عليهم السّلام ، قم ، چاپ أول ، 1413 ه ق .\r\n131 - قصص الأنبياء قطب الدين راوندى ، مجمع البحوث الاسلامية ، مشهد ، چاپ أول ، 1409 ه ق .\r\n132 - الكافي شيخ كلينى ، دار الكتب الاسلامية ، تهران ، چاپ پنجم .\r\n133 - كامل الزيارات محمد بن قولويه ، المطبعة المرتضوية ، نجف اشرف .\r\n134 - الكامل في التاريخ ابن أثير ، مؤسسة الأعلمي ، تهران .\r\n135 - كتاب سليم بن قيس الهلالي بنياد بعثت ، تهران .\r\n136 - كتاب الغيبة شيخ طوسي ، مؤسسة المعارف الاسلامية ، قم ، چاپ أول ، 1411 ه ق .\r\n137 - كشف الغمة في معرفة الأئمة علي بن عيسى بن أبي الفتح اربلى ، دار الأضواء ، بيروت .\r\n138 - كفاية الأثر علي بن محمد بن علي خزاز قمى رازي ، انتشارات بيدار ، قم ، 1401 ه ق .\r\n139 - كفاية الطالب محمد بن يوسف گنجى شافعي ، دار احياء تراث أهل البيت عليهم السّلام ، تهران ، چاپ سوم .\r\n140 - كمال الدين وتمام النعمة شيخ صدوق ، مؤسسة النشر الاسلامي ، قم .\r\n\r\n","description":"","footnote":"","page_name":" 1819 ","page_number":1003},
  {"content":"\r\n\r\n141 - كنز العمال علاء الدين على متقى بن حسام الدين هندى ، مؤسسة الرسالة ، بيروت .\r\n142 - كنز الفوائد محمد بن علي كراجكى ، مكتبة المصطفوى ، قم ، چاپ دوم .\r\n143 - لسان العرب ابن منظور ، دار احياء التراث العربي ، بيروت ، چاپ أول ، 1408 ه ق .\r\n144 - مائة منقبة ابن شاذان قمى ، مدرسة الامام المهدى عليه السّلام ، قم ، چاپ أول ، 1407 ه ق .\r\n145 - المبسوط شيخ طوسي ، المكتبة المرتضوية ، تهران .\r\n146 - مجمع البيان في تفسير القرآن فضل بن حسن طبرسى ، مكتبة آية اللّه العظمى المرعشي النجفي ، قم .\r\n147 - مجمع الزوائد علي بن أبي بكر هيثمى ، دار الكتب العلمية ، بيروت ، 1408 ه ق .\r\n148 - المحاسن أحمد بن محمد بن خالد برقى ، المجمع العالمي لأهل البيت عليهم السّلام ، قم ، چاپ أول ، 1413 ه ق .\r\n149 - المحرر الوجيز عبد الحق اندلسى ، دار الكتب العلمية ، بيروت ، 1413 ه ق .\r\n150 - مختصر بصائر الدرجات حسن بن سليمان حلّى ، انتشارات الرسول المصطفى ، قم .\r\n151 - المستدرك على الصحيحين حاكم نيسابوري ، دار الكتب العلمية ، بيروت ، 1411 ه ق .\r\n152 - مستدرك الوسائل ميرزا حسين نوري طبرسى ، مؤسسة آل البيت عليهم السّلام لإحياء التراث ، قم ، 1407 ه ق .\r\n153 - مسند أحمد بن حنبل مؤسسة الرسالة ، بيروت ، 1413 ه ق .\r\n\r\n","description":"","footnote":"","page_name":" 1820 ","page_number":1004},
  {"content":"\r\n\r\n154 - مسكّن الفؤاد علي بن أحمد جبعى عاملي ( شهيد ثاني ) ، مؤسسة آل البيت عليهم السّلام ، قم .\r\n155 - مشارق أنوار اليقين في اسرار أمير المؤمنين عليه السّلام الحافظ رجب البرسي ، منشورات الشريف الرضى ، قم ، چاپ أول .\r\n156 - مشكاة الأنوار أبو الفضل على طبرسى ، مؤسسة الأعلمي للمطبوعات ، بيروت ، 1411 ه ق .\r\n157 - مشكل الآثار أحمد بن محمد طحاوى ، دار الكتب العلمية ، بيروت ، 1415 ه ق .\r\n158 - المصباح إبراهيم بن علي كفعمى ، مؤسسة الأعلمي للمطبوعات ، بيروت ، 1403 ه ق .\r\n159 - مصباح المتهجد وسلاح المتعبد شيخ طوسي ، نشر وتصحيح إسماعيل انصارى زنجانى .\r\n160 - المعارف عبد اللّه بن مسلم بن قتيبة ، منشورات الشريف الرضى ، قم ، چاپ أول .\r\n161 - معاني الأخبار شيخ صدوق ، مؤسسة النشر الاسلامي ، قم .\r\n162 - المعجم الأوسط سليمان بن أحمد طبرانى ، مكتبة المعارف ، الرياض ، 1405 ه ق .\r\n163 - معجم البلدان ياقوت بن عبد اللّه حموى ، دار احياء التراث العربي ، بيروت ، 1399 ه ق .\r\n164 - المعجم الكبير سليمان بن أحمد طبرانى ، دار احياء التراث العربي ، بيروت .\r\n165 - المعيار والموازنة أبو جعفر إسكافي معتزلي ، تحقيق شيخ محمد باقر محمودى ، 1402 ه ق .\r\n166 - المغازي محمد بن عمر واقدى ، مؤسسة الأعلمي للمطبوعات ، بيروت ، 1409 ه ق .\r\n\r\n","description":"","footnote":"","page_name":" 1821 ","page_number":1005},
  {"content":"\r\n\r\n167 - مقاتل الطالبيين أبو الفرج أصفهاني ، دار المعرفة ، بيروت .\r\n168 - مكارم الأخلاق حسن بن فضل طبرسى ، مؤسسة الأعلمي للمطبوعات ، بيروت ، چاپ ششم ، 1392 ه ق .\r\n169 - المناقب للخوارزمي موفق بن أحمد حنفي ، مكتبة نينوى الحديثة ، تهران .\r\n170 - مناقب آل أبى طالب محمد بن علي بن شهرآشوب ، دار الأضواء ، بيروت ، 1412 ه ق .\r\n171 - مناقب الإمام علي بن أبي طالب علي بن محمد شافعي ( ابن المغازلي ) ، دار الأضواء ، بيروت ، 1412 ه ق .\r\n172 - المنتظم ابن الجوزي ، دار الكتب العلمية ، بيروت .\r\n173 - من لا يحضره الفقيه شيخ صدوق ، مؤسسة النشر الاسلامي ، چاپ سوم .\r\n174 - المواعظ شيخ صدوق ، انتشارات هجرت ، قم .\r\n175 - الموطّأ مالك بن انس ، دار الكتاب العربي ، بيروت ، چاپ سوم ، 1416 ه ق .\r\n176 - المؤمن حسين بن سعيد كوفي اهوازى ، مدرسة الامام المهدى عليه السّلام ، قم ، چاپ أول .\r\n177 - مهج الدعوات ومنهج العباد علي بن موسى بن جعفر بن محمد بن طاووس ، دار الذخائر ، قم ، چاپ دوم ، 1372 ه ش .\r\n178 - المهذّب البارع أحمد بن محمد بن فهد حلّى ، مؤسسة النشر الاسلامي ، 1414 ه ق .\r\n179 - النهاية في غريب الحديث والأثر مجد الدين أبى السعادات مبارك بن محمد جزرى ( ابن أثير ) ، مؤسسه مطبوعاتى اسماعيليان ، قم ، چاپ چهارم .\r\n\r\n","description":"","footnote":"","page_name":" 1822 ","page_number":1006},
  {"content":"\r\n\r\n180 - نهج البلاغة حضرت امام علي عليه السّلام ، دكتر صبحي الصالح ، دار الهجرة ، قم .\r\n181 - وسائل الشيعة حرّ عاملي ، مؤسسة آل البيت عليهم السّلام ، قم ، چاپ أول ، 1409 ه ق .\r\n182 - الوفا بأحوال المصطفى ابن الجوزي ، دار الكتب العلمية ، بيروت ، 1408 ه ق .\r\n183 - وفاء الوفا علي بن أحمد سمهودى ، دار الباز للنشر والتوزيع ، مكة مكرمه .\r\n184 - اليقين في امرة أمير المؤمنين عليه السّلام سيد رضى الدين ابن طاووس ، دار الكتاب الجزائري ، قم ، چاپ أول ، 1413 ه ق .\r\n185 - ينابيع المودة لذوي القربى سليمان بن إبراهيم قندوزى حنفي ، دار الأسوة للطباعة والنشر ، چاپ أول ، 1416 ه ق .\r\n\r\n","description":"","footnote":"","page_name":" 1823 ","page_number":1007},
  {"content":"\r\n . \r\n\r\n","description":"","footnote":"","page_name":" 1824 ","page_number":1008}
  ]