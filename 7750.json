[
  {"content":"\r\n . \r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n . \r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nجلد دوم\r\nامام حسين ( ع ) در مكّه مكّرمه ( ج 2 )\r\n\r\n[ مقدمات پژوهش 
  ]\r\n\r\nپيشگفتار\r\nالحمد للّه الذى جعل الحمد مفتاحاً لذكره ودليلا على نعمه وآلائه والصلاة والسلام على اشرف الخلائق محمد وآله الطيبين الطاهرين\r\nآنچه در پيش روى داريد ، جلد دوّم پژوهش تاريخى « با كاروان حسينى از مدينه تا مدينه » است . اين جلد در بردارنده مقطع دوّم « دوران مكى نهضت حسينى » ، يعنى دورانى است كه امام حسين عليه السلام پس از اعلام خوددارى از بيعت با يزيد پس از مرگ معاويه در مكه اقامت گزيد .\r\nاين دوره از جنبهء پژوهش دوران مكّى نهضت حسينى سخت‌ترين دوران‌ها است ؛ چرا كه اسناد تاريخى مربوط به آن كم است . درحالى كه طول آن 125 روز بوده از همهء دوره‌هاى ديگر بلندتر است . بدون شك با توجه به اينكه در اين دوره مكّه پر از جمعيت بود و حاجيان و عمره‌گزاران پياپى به آنجا مىآمدند ، وقايع مهم اين دوران فراوان بوده است .\r\nاز اين رو مؤلف - براى جبران كاستىهاى اسناد اين دوره - كار پژوهش را از سه راه زير پى گرفته است : حركت امام ، اقدام حكومت اموى براى مقابله با امام عليه السلام و اقدام امت در برابر قيام امام عليه السلام .\r\nاين پژوهش از جنبهء نظم و محتوا ، توجه به نكته‌هاى جديد ، استنباط پاكيزه و عالى و تهيه عنوان‌هاى مناسبى كه راه رسيدن به مطلب را آسان مىسازد ، غنى و جديد است .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nمؤلف اين كتاب ، جناب آقاى شيخ نجم‌الدين طبسى از پژوهشگران صاحب نام علمى و تاريخى است . ايشان يكى از محققان فرهنگ « معجم احاديث المهدى - عليه السلام - » است و از تأليفات ارزشمند وى به موارد زير مىتوان اشاره كرد : « موارد السجن فى النصوص والفتاوى » ، « النفى والتغريب » ، « الوهابيه ، دعاوى وردود » ، « دراسات فقهيه فى مسائل خلافيه » ، « صوم عاشوراء بين السنة النبويه و البدعة الامويه » و « چشم اندازى به حكومت حضرت مهدى ( ع ) » .\r\nدر اين جا لازم است كه از پژوهشگر محترم به خاطر تلاش فراوان و رنج بسيارى كه در انجام اين پژوهش تحمل كرده‌اند ، قدردانى كنيم و از خداى بزرگ براى ايشان توفيق روزافزون در خدمت به حق و حقيقت و نصرت و يارى دين خدا را مسألت نماييم .\r\nنيز از جناب آقاى شاوى كه صميمانه مؤلّف محترم را پشتيبانى كرده و در نقد و تنظيم اين اثر ارزشمند كوشش فراوان انجام داده‌اند سپاسگزارى مىكنيم و آرزومنديم كه در زمينه پژوهش و پشتيبانى پژوهشگران موفق باشند ؛ و كار ديگر بخش‌هاى اين پژوهش را به پايان ببرند .\r\nنمايندگى ولى فقيه در سپاه\r\nپژوهشكده تحقيقات اسلامى سپاه\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\nمقدمه مؤلف\r\nامام حسين عليه السلام در سال شصتم هجرى ، پس از مرگ معاويه و در پى اعلام خوددارى از بيعت با يزيد ، از مدينه منوّره به مكّه مكرّمه هجرت نمود ؛ و از روز سوم شعبان تا هشتم ذى حجهء همان سال يعنى حدود 125 روز در آن شهر اقامت گزيد . اين برهه در مقايسه با دوران قيام مبارك حسينى دوران كوتاهى نيست . ولى با وجود اين ، از حيث وقايع و رويدادهاى تاريخى ثبت شده از آن نسبت به ديگر برهه‌ها ناشناخته به شمار مىآيد .\r\nزيرا كتاب‌هاى تاريخى از اين برهه گذرا عبور كرده‌اند ؛ و به جز حوادث چند روز پيش از آمدن امام از مكّه كه از نوعى تفصيل برخوردار است ، ملاحظه مىشود كه از ديگر روزهاى اين دوران بلند به جز برخى اشاره‌هاى كلى و مبهم در تاريخ چيزى نيامده است .\r\nحال آنكه بررسى و درك ابعاد گوناگون و فهم اسرار نهفته نهضت حسينى هدفى است كه رسيدن به كُنْه آن ، با چشم‌پوشى از شناخت وقايع روزهاى مكّى و نديده گرفتن فضاى سياسى جامعه و تحرك‌هاى موافقان و مخالفان قيام حسينى و شخص امام عليه السلام دست نايافتنى است .\r\nكسى كه در اين برههء مكى تأمل مىورزد ممكن است پرسش‌هاى چندى به عرصه ذهنش پا بگذارد . نخست آن كه چرا امام حسين عليه السلام از ميان همهء شهرها مكه مكرمه را براى هجرت برگزيد ؟ آيا قصد تبديل آن شهر به پايگاهى براى گسترش انقلاب عليه\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nامويان را داشت ؟ يا آن كه مىخواست با استفاده از ماه‌هاى حج در مكه نداى اين قيام مبارك را به همهء جهان اسلام آن روز برساند و اهدافش را بشناساند ؟\r\nچنانچه اهل بيت عليهم السلام در مكه مكرمه پايگاه مردمى قابل توجهى از دوستان خود مىداشتند ، پژوهشگر متفكر نيز مىتوانست كه به بخش نخست پرسش فوق پاسخ مثبت بدهد ، يا ميان محتواى هر دو بخش پرسش را جمع كند ، ولى آيا در آن هنگام چنين پايگاهى وجود داشت ؟\r\nبا كمال تأسف بايد گفت كه چنين پايگاهى براى امام حسين عليه السلام و پيش از او براى برادرش امام حسن ( ع ) و پيش از هر دوى آنها براى پدرشان امام على عليه السلام وجود نداشت .\r\nزيرا جنگ‌هاى صدر اسلام مانند بدر و احد و ديگر جنگ‌ها ، قلب تيره‌هاى گوناگون قبيله قريش را از كينه اميرالمؤمنين ، على عليه السلام و خاندانش پر ساخته بود . در نتيجه بر دشمنى با آنان پاى فشردند و با آن بزرگواران به شدت مبارزه مىكردند ؛ چرا كه نمىتوانستند ، على عليه السلام را كه سركشان و پهلوانانشان را از پاى درآورده بود از ياد ببرند .\r\nچگونه مىتوانستند او را فراموش كنند و حال آن كه « وى پرچمدار رسول خدا صلى الله عليه و آله و مهاجران بود » « 1 » ؛ چگونه قريش مىتوانست على را فراموش كند ، در حالى كه وى ، به تعبير امام زين العابدين عليه السلام و ابن عباس ، اوّلشان را به آتش افكنده و برگردن آخرشان قلادهء ننگ بسته بود . « 2 » چگونه مىتوانست او را دوست داشته باشد ، درحالىكه وى طى جنگ‌هاى بدر و احد ، هفتاد تن از سرانشان را كه فلك به دماغشان نمىآمد ، جام مرگ نوشانده بود . اين موضوع را پسر عمر يادآور شد ؛ اميرالمؤمنين ، على عليه السلام ، درپاسخ او فرمود :\r\n ما تَرَكَتْ بَدْرُ لَنا مُذيقاً * وَلا لَنا مِنْ خَلْفِنا طَريقاً « 3 » \r\n[ جنگ 
  ] بدر براى ما [ روز 
  ] خوش نگذاشت و راه‌ها را از پشت بر ما بست .\r\nعلى بن حسن بن فضال از پدرش نقل مىكند : از ابى الحسن عليه السلام دربارهء اميرالمؤمنين عليه السلام\r\n\r\n\r\n","description":"","footnote":"\r\n( 1 ) - بحار ، ج 19 ، ص 206 .\r\n( 2 ) - همان ، ص 482 .\r\n( 3 ) - همان ، به نقل از مناقب ابن شهرآشوب ، ج 3 ، ص 220 .\r\n","page_name":" 14 ","page_number":14},
  {"content":"\r\n\r\nپرسيدم كه چگونه مردم در حالى كه نسبت به فضيلت ، پيشينه و نسبت وى با رسول خدا صلى الله عليه و آله آگاهى داشتند به ديگران گرايش پيدا كردند ؟ حضرت فرمود :\r\nمردم از آن رو با وجود آگاهى به برترى آن حضرت به ديگران گرويدند كه شمار بسيارى از پدران ، نياكان ، برادران ، عموها ، دايىها و خويشاوندانشان را كه با خدا و رسول او مخالف بودند به قتل رسانده بود . به همين دليل كينه او را به دل داشتند و از فرمانروايى او بيزار بودند . حال آن كه از ديگران چنين چيزى را به دل نداشتند ؛ چرا كه اينان مانند آن حضرت در ركاب رسول خدا جهاد نكرده بودند . اين بود دليل روى گردان شدن مردم از او و گرويدن به ديگران . « 1 »\r\nگردانندگان سقيفه و حاميانشان ، براى شعله‌ور ساختن كينه قريش نسبت به على عليه السلام و تحكيم بخشيدن به دشمنى عليه آن حضرت ، پيوسته از يك روش تبليغاتى آزموده شده استفاده مىكردند . براى مثال روزى عمر بن خطاب رو به سعيد بن عاص كرد و گفت :\r\n« تصور مىكنم كه از من چيزى در دل دارى ، آيا مىپندارى كه پدرت را من كشته‌ام ؟ به خدا سوگند دوست داشتم كه قاتلش باشم ! و اگر او را كشته بودم از قتل يك كافر پوزش نمىخواستم ؛ ولى در روز بدر بر او گذشتم و ديدم كه چونان گاوى شاخدار در جست و جوى جنگ است و دهانش چونان دهان وزغ « 2 » كف كرده است . چنين كه ديدم ترسيدم و از او كناره گرفتم ؛ و او به من گفت : اى پسر خطّاب كجا ؟ ولى على در برابر او ايستاد و بر او چيره شد و به خدا سوگند هنوز از جايم تكان نخورده بودم كه او را كشت . « 3 »\r\nدر اين حال على عليه السلام كه در مجلس حاضر بود فرمود : بارپروردگارا بر ما ببخشاى ! شرك و آنچه در آن بود از ميان رفت و اسلام گذشته‌ها را پاك كرد . چرا مردم را عليه من تحريك مىكنى ؟ « 4 »\r\n\r\n\r\n","description":"","footnote":"\r\n( 1 ) - بحار ، ج 29 ، ص 280 - 281 ، شماره 2 به نقل از علل الشرايع ص 146 ، باب 121 ، ج 3 و عيون اخبار الرضا عليه السلام .\r\n( 2 ) - نوعى چلپاسه و مارمولك .\r\n( 3 ) - انساب القرشيين ، ص 193 .\r\n( 4 ) - بحار الانوار ، ج 19 ، ص 280 - 281 به نقل از ارشاد مفيد ، ص 46 .\r\n","page_name":" 15 ","page_number":15},
  {"content":"\r\n\r\nسرور زنان جهان حضرت زهرا عليها السلام ، در برابر زنان مهاجر و انصار كه در بيمارى مشرف به شهادتش به عيادت وى آمده بودند ، سبب ناخشنودى قريش از على عليه السلام را در يك جمله خلاصه كرد و فرمود :\r\n« سبب دشمنى آنان با ابوالحسن چه بود ؟ به خدا سوگند ، سبب جز اين نبود كه از مجازاتش و بىپروايى او نسبت به مرگش و استوارى گام‌هايش و كوبنده بودن حمله‌هايش و خشم او به خاطر خدايش ناخشنود بودند . » « 1 »\r\nاميرالمؤمنين ، على عليه السلام پس از رحلت پيامبر صلى الله عليه و آله تا هنگام شهادتش پيوسته از اين كه قريش حق وى را غصب كرده و منزلت والاى وى را كوچك شمردند ، به درگاه خداوند شكايت مىكرد ، از جمله شكوائيه‌هاى آن حضرت به خداى متعال ، اين است :\r\n« ما را با قريش چه كار ! ؟ قريش از ما ناخشنود نگشت جز اين كه ما خاندانى هستيم كه خداوند مرتبه ما را برتر از مرتبه آنان قرار داد و بر آنان سرورى بخشيد و ما را بر آنان برگزيد . آنان نيز به خاطر اين كه خداوند ما را بر آنان برگزيده است بر او خشم گرفتند و از آنچه بدان خوشنود بود ، سر برتافتند و آنچه را خداوند ناخوش داشت به دوستى گرفتند . آنگاه كه خداوند ما را بر آنان برگزيد ، آنان را در حريم خويش شريك ساختيم و كتاب و پيامبرى را به آنان شناسانديم و واجب و دين را به آنان آموختيم و صحف [ ابراهيم 
  ] و زبور [ داود 
  ] را به حافظه‌شان سپرديم و آنان را ديندار و مسلمان كرديم ؛ ولى آنان به ما هجوم آوردند و فضيلت ما را منكر شدند و ما را از حق‌مان محروم ساختند و دست ما را در كارهايمان و در راه هدايت مردم بستند . بارخدايا ، من عليه قريش از تو يارى مىجويم ! اى پروردگار بزرگ حق مرا از آنان بگير و دادخواهى من از آنان را وامگذار و حق مرا از آنان طلب كن ؛ كه تو فرزانه و عدل گسترى ؛ و قريش منزلت والاى مرا كوچك كرده است . » « 2 »\r\n\r\n\r\n","description":"","footnote":"\r\n( 1 ) - بحار الانوار ، ج 43 ، ص 160 ، باب 7 ، حديث 9 ؛ الاحتجاج ، ج 1 ، ص 147 .\r\n( 2 ) - بحار الانوار ، ج 29 ، ص 559 ، حديث 10 ، به نقل از العدد القويه ، ص 189 ، حديث 19 .\r\n","page_name":" 16 ","page_number":16},
  {"content":"\r\n\r\nآن حضرت در يك شِكوه ديگر به درگاه پروردگار از حضرت حق عليه قريش يارى مىجويد و مىگويد :\r\n[ پروردگارا 
  ] كردار قريش نسبت به مرا كيفر ده ؛ كه اينان با من قطع رحم كردند ؛ و عليه من يكديگر را يارى دادند و حكومت پسرعمويم را از من سلب كردند . » « 1 »\r\nامام عليه السلام طى نامه‌اى در پاسخ برادرش عقيل خطاب به وى مىنويسد : « قريش را از خود دور كن تا در گمراهى ، اين سو و آن سو بدود و در تفرقه جولان دهد و در بلهوسى سرگردان باشد ؛ چرا كه اينان همان گونه كه پيش از من بر جنگ با رسول خدا صلى الله عليه و آله همداستان شدند با من نيز به جنگ پرداختند ؛ دنيا و روزگار كيفرشان دهد با من قطع رحم كردند و حكومت پسرعمويم را از من گرفتند . » « 2 »\r\nآن حضرت موضع خويش را دربرابر بلاى بزرگ انحراف امت از وصيت رسول خدا صلى الله عليه و آله و غصب خلافت الهى خود به وسيله رهبرى سقيفه را در بيانى كوتاه چنين خلاصه مىكند :\r\nاز آن هنگام‌كه خداوند محمد صلى الله عليه و آله را به پيامبرى مبعوث كرد ، روى آسايش را نديده‌ام و از اين باب خداى را سپاسگزارم . در كودكى خداترس بودم و در بزرگى جهاد كردم .\r\nبا مشركان جنگيدم و با منافقان دشمنى ورزيدم ، تا آن كه رسول خدا ديده از جهان فرو بست و آن بلاى بزرگ پيش آمد . از آن پس پيوسته ترسان و بيمناك بوده‌ام و ترس آن دارم ، كارى پيش آيد كه آرام نتوانم گرفت . خداى را سپاس ، از او جز نيكى نديده‌ام . به خدا سوگند از كودكى تا پيرى شمشير زده‌ام و خداوند خود مرا در وضعى كه دارم شكيبا خواهد ساخت ، چرا كه همهء اين كارها به خاطر او بوده است . « 3 »\r\n\r\nساختار قبيله‌اى مكه مكرمه\r\nمكه مكرمه در آن هنگام ساختار اجتماعى قبيله‌اى داشت و از خاندان‌ها ، عشاير و\r\n\r\n\r\n","description":"","footnote":"\r\n( 1 ) - بحار ، ج 29 ، ص 628 ، حديث 38 ، به نقل از الامامة والسياسة : ص 55 ، زير عنوان « خروج على من المدينه » .\r\n( 2 ) - بحار ، ج 29 ، ص 621 ، حديث 31 ؛ نهج البلاغه ، ص 409 ، شماره 39 .\r\n( 3 ) - بحار ، ج 29 ، ص 556 - 557 ، حديث 7 ؛ به نقل از ارشاد مفيد ، ص 151 .\r\n","page_name":" 17 ","page_number":17},
  {"content":"\r\n\r\nتيره‌هاى گوناگون تشكيل مىشد . قريش شامل 25 تيره بود « 1 » ؛ و به‌محض اين كه پيامبر خدا صلى الله عليه و آله نبوت خود و انتخاب جانشين خويش را به طور رسمى اعلام كرد ، يك صدا به سركردگى خاندان اموى به مخالفت برخاست ؛ و با سرسختى هر چه تمام‌تر از پذيرش نبوت ، كتاب و جانشين رسول خدا صلى الله عليه و آله سرباز زد ؛ و تأكيد كرد كه همه امكانات مادى و معنويش را براى جلوگيرى عرب و به ويژه مردم مكه از پيروى محمد و در آمدن به دين او بسيج خواهد كرد .\r\nجامعه مكى آن روز از دو بخش عمده زير تشكيل مىگشت :\r\n1 . اكثريتى نيرومند متشكل از 23 تيره قريش و موالى و احابيش « 2 » هم‌پيمان با آنها .\r\n2 . اقليتى متشكل از رسول خدا صلى الله عليه و آله و تيره بنى هاشم ؛ تيره بنى مطلب بن عبد مناف ؛ موالى و احابيش هم‌پيمان با اين دو تيره و نيز كسانى كه به دين اسلام گرويده بودند . « 3 »\r\nقبايل مكه تصميم گرفتند با به كارگيرى تمام امكانات ، محمد صلى الله عليه و آله را از بنىهاشم جدا سازند ؛ و چنانچه بنى هاشم بر حمايت او پافشارى كنند ، آنان را از ديگر قبايل جدا كنند و به محاصره درآورند تا در انزوا قرار دهند . در صورت ثمربخش نبودن اين روش‌ها ، قبايل مكلف شدند كه هر كدام يك تن را از ميان خود برگزيند تا دسته جمعى در كشتن محمد صلى الله عليه و آله شركت جويند و خون او به عهده قبايل گوناگون بيفتد و بنى هاشم توان خونخواهى او را نداشته باشد . چنانچه تلاش قتل هم به فرجام نرسد ، بايد تا نابودى كامل محمد و دعوتش با وى رودررو بجنگند . « 4 »\r\nاما مخالفان دعوت محمدى ، پس از بالا گرفتن كار رسول خدا صلى الله عليه و آله و نيرومند شدن شوكت و اقتدار آن حضرت ، از بنى هاشم و به ويژه على عليه السلام ، شكست‌هاى بزرگ ، صدمه‌هاى سنگين و مصايب هولناكى را به ويژه در جنگ بزرگ بدر كه همهء نيروهايش را بسيج كرده بود پذيرا گشت . زيرا « هيچ يك از سران قريش نماند ، مگر آن كه مالى را براى تجهيز سپاه اختصاص داد ؛ و عهد كرده بودند كه هر كس همراه سپاه بيرون نيايد خانه‌اش\r\n\r\n\r\n","description":"","footnote":"\r\n( 1 ) - ر . ك . مروج الذهب ، ج 2 ، ص 275 .\r\n( 2 ) - حبيشِى نام منطقه‌اى است پايين مكه به فاصلهء شش ميل . به آنان احابيش قريش مىگويند ، زيرا با قريش همپيمان شدند كه براى هميشه در كنار آنان باشند . ( مجمع البحرين ، ج 2 ، ص 123 ؛ معجم البلدان ، ج 2 ، ص 214 ) .\r\n( 3 ) - كتاب خلاصة المواجهة مع الرسول وآله ، ص 23 - 24 .\r\n( 4 ) - همان .\r\n","page_name":" 18 ","page_number":18},
  {"content":"\r\n\r\nرا ويران كنند « 1 » » . ابوسفيان معتقد بود كه پيامدهاى رويارويى با رسول خدا صلى الله عليه و آله ، اقتضا مىكند كه دشمنى براى هميشه روزگار باقى بماند . وى پيش از جنگ بزرگ بدر ، هنگامى كه در صدد كسب اخبار پيامبر صلى الله عليه و آله برآمده بود ، خطاب به مرد جُهْنى گفت : به لات و عُزّى سوگند كه چنانچه كار محمد را كتمان كنيد ، تا پايان روزگار ، قريش با شما دشمن خواهد بود ؛ زيرا هيچ يك از آنها نيست كه در اين كاروان متاعى نداشته باشد . « 2 »\r\nاز هنگامى كه بدر بزرگ موجبات شكست و عقب‌نشينى قريش را فراهم آورد ، كينه بنى هاشم و به ويژه كينه امير المؤمنين ، على بن ابى طالب عليه السلام ، سخت در دل اينان جاى گرفت . آنان مىدانستند كه عامل اصلى شكست و زيان‌هاى جبران‌ناپذيرشان ، على عليه السلام است . زيرا همو بود كه وليد را كشت و در قتل عتبه و شيبه شركت جست و آن طور كه عموم مورخان شيعه و سنى نوشته‌اند ، در جنگ بدر 35 تن را به جز آنان كه در موردشان اختلاف است به تنهايى كشت و در قتل چند تن ديگر نيز سهيم بود . « 3 »\r\nشجاعت و ثبات قدم او در روز احد نيز يگانه و بىمانند بود . گواه نقش شگفت آن حضرت ، قطعه زير است كه از ميدان آن درگيرى نقل مىشود :\r\n« طلحةبن ابىطلحه عبدرى از بنىعبدالدار ، پرچمدار قريش ، به‌ميدان آمد و فرياد زد : اى محمد ، آيا مىپنداريد كه شما با شمشيرهايتان ما را به دوزخ مىفرستيد و ما با شمشيرهايمان شما را روانه بهشت مىكنيم ؟ هر كدامتان كه مىخواهد به بهشت درآيد ، بايد با من بجنگد .\r\nدر اين هنگام اميرالمؤمنين عليه السلام ، به مبارزه او شتافت و در آن حال اين رجز را مىخواند :\r\n يا طَلْحَ انْ كُنْتُمْ كَما تَقُولُ * لَكُمْ خُيُولٌ وَلَنا نُصُولٌ\r\nفَاثْبِتْ لِنَنْظُر أيْنا المقتول * وَأينا اوْلى بِما تَقُولُ\r\nفَقَدْ أَتاكَ الأَسَدُ الصَّؤُولُ * بِصارِمِ لَيْسَ بِهِ فَلُولُ\r\nيَنْصُرُهُ الْقاهِرُ وَالرَّسُولُ \r\n\r\n\r\n","description":"","footnote":"\r\n( 1 ) - بحار ، ج 19 ، ص 217 .\r\n( 2 ) - همان ، ص 247 .\r\n( 3 ) - همان ، ص 281 .\r\n","page_name":" 19 ","page_number":19},
  {"content":"\r\n\r\n[ اى طلح اگر چنان كه مىگوييد هستيد ، شما اسب داريد و ما نيزه ، پس در جاى خود بمان تا ببينيم كدام‌مان كشته مىشود و كدام به آنچه مىگويى سزاوارتر است ، اينك شيرى ژيان به‌سوى تو آمده است ، با تيغى برنده و شكست‌ناپذير ، و خدا و پيامبر او را يارى مىدهند 
  ] .\r\nطلحه گفت : كيستى اى جوان ؟\r\nگفت : من على بن ابى طالبم .\r\nگفت : « اى قُضَم » ، « 1 » مىدانم كه جز تو كسى را جرأت رويارويى با من نيست !\r\nطلحه با يك حمله ضربتى به على عليه السلام زد و حضرت با سپر آن‌را دفع كرد . آنگاه با زدن يك ضربت شمشير هر دو رانش را قطع كرد ؛ كه پرچم او بر زمين افتاد . على عليه السلام رفت تا او را سر ببرد ولى پس از آن‌كه طلحه او را به حق خويشاوندى سوگند داد منصرف گشت .\r\nمسلمانان گفتند : چرا سرش را نبريدى ؟ گفت : او را ضربتى زدم كه هرگز زنده نخواهد ماند .\r\nسپس ابوسعيد بن ابى طلحه پرچم را به دست گرفت ؛ و على عليه السلام او را نيز كشت .\r\nپرچم بر زمين افتاد و عثمان بن ابى طلحه آن را برداشت على عليه السلام او را كشت و بار ديگر پرچم بر زمين افتاد . مسافع بن ابى طلحه آن را برداشت ؛ و على عليه السلام او را كشت و پرچم بر زمين افتاد . حارث بن ابىطلحه پرچم را برداشت و على عليه السلام او را كشت و پرچم بر زمين افتاد . عزير بن عثمان پرچم را برداشت و على عليه السلام او را كشت و پرچم بر زمين افتاد .\r\nعبدالله بن جميلة بن زهير پرچم را برداشت ، على عليه السلام او را كشت و پرچم بر زمين افتاد .\r\n\r\n\r\n","description":"","footnote":"\r\n( 1 ) - هشام نقل مىكند كه چون معناى واژهء قضم را كه طلحه هنگام مبارزه با على عليه السلام وى را با آن خطاب كرد ، از ابى عبدالله عليه السلام پرسيدند ، گفت : هنگامى كه رسول خدا صلى الله عليه و آله در مكه بود ، به خاطر جايگاه ابوطالب ، هيچ كس قدرت جسارت به آن حضرت را نداشت ، از اين رو كودكان را وا مىداشتند تا حضرت را بيازارند . هرگاه رسول خدا صلى الله عليه و آله بيرون مىآمد سنگ مىزدند و بر او خاك مىپاشيدند . حضرت اين موضوع را با على عليه السلام در ميان نهاد و او گفت : اى رسول خدا صلى الله عليه و آله پدر و مادرم فدايت باد ، هرگاه بيرون رفتى مرا نيز با خود ببر . رسول خدا صلى الله عليه و آله همراه على عليه السلام بيرون آمد و كودكان به عادت هميشگى متعرض وى شدند . على عليه السلام حمله كرد و با مشت بر سر و كوبيد . كودكان گريه‌كنان نزد پدرانشان بازگشتند و گفتند : « قضمنا على » ؛ از اين رو وى را قُضَمْ ناميدند ( بحار ، ج 20 ، ص 52 ) ؛ ابن اثير گويد : « . . . از آن جمله داستان على است كه هرگاه قريش او را مىديدند مىگفتند ، از خرد كننده برحذر باشيد از قُضَم ( يعنى كسى كه مردم را مىكوبد و هلاك مىكند ) دور شويد » . ( النهايه ، ج 4 ، ص 78 ) .\r\n","page_name":" 20 ","page_number":20},
  {"content":"\r\n\r\nامير المؤمنين عليه السلام نهمين مرد از بنى عبد الدار يعنى ارطأة بن شرحبيل را در يك مبارزه كشت و پرچم بر زمين افتاد . سرانجام هم‌پيمانشان به نام « صوأب » آن را به دست گرفت و اميرالمؤمنين عليه السلام با زدن ضربتى دست راست او را قطع كرد ؛ و پرچم بر زمين افتاد . او پرچم را به دست چپ گرفت و امير المؤمنين عليه السلام با زدن ضربتى دست چپ او را هم قطع كرد و پرچم بر زمين افتاد . صوأب با همان دستان بريده پرچم را گرفت و گفت : اى بنى عبد الدار ، آيا در آنچه ميان من و شما بوده به عهد خود وفا كردم ؟ آنگاه امير المؤمنين با نواختن يك ضربت به سرش او را كشت ؛ و پرچم بر زمين افتاد . » « 1 »\r\nاز اين رو بنى عبدالدار تا قيامت با بنىهاشم و به ويژه على عليه السلام و خاندان او ، دشمن خواهند بود ؛ هر چند بدانند كه على عليه السلام « يكى از چهار تنى است كه خداوند فرمان دوستى آنان را به پيامبرش صادر كرد . » « 2 » يا اين كه درباره‌اش بشنوند « او را دوست نمىدارد مگر مؤمن و با او دشمنى نمىورزد مگر منافق » . « 3 » يا اين را بشنوند كه او « محبوب‌ترين مردم در نزد خداوند است . » « 4 » يا اين‌كه على عليه السلام « در دنيا و آخرت دوست پيامبر صلى الله عليه و آله است . » « 5 »\r\nديگر تيره‌هاى قريش نيز از كشته هايى كه با شمشير على عليه السلام ، در جنگ‌هاى بدر و احد و ديگر نبردهاى اسلام به جهنم رفتند بى بهره نماندند . اين علاوه بر كسانى است كه در دو جنگ جمل و صفين از آنها كشته شدند ؛ و همهء اينها سواى كسانى هستند كه به خاطر تبهكارى از على عليه السلام حد خوردند يا از شدت عدالت و قصاص او گريختند .\r\nاز اين رو اهل مكه و بسيارى از مردم حجاز به بنىهاشم و به ويژه به على و خاندانش تمايلى نداشتند ؛ و به رهبران سقيفه و پس از آنان به بنىاميه گرايش پيدا كردند .\r\nامام على بن الحسين عليه السلام از اين حقيقت پرده برداشته مىفرمايد : « در مكه و مدينه بيست تن دوستدار نداشتيم . » « 6 »\r\n\r\n\r\n","description":"","footnote":"\r\n( 1 ) - بحار ، ج 20 ، ص 50 - 51 .\r\n( 2 ) - مسند احمد حنبل ، ج 5 ، ص 333 .\r\n( 3 ) - همان ، ج 1 ، ص 84 ؛ سنن ترمذى ، ج 5 ، ص 634 .\r\n( 4 ) - سنن ترمذى ، ج 5 ، ص 634 .\r\n( 5 ) - مسند احمد ، ج 1 ، ص 330 ؛ نيز ر . ك . ميزان الاعتدال ، ج 1 ، ص 82 .\r\n( 6 ) - الغارات ، ص 393 ؛ شرح نهج البلاغه ، ابن ابى الحديد ، ج 4 ، ص 104 ؛ بحار الانوار ، ج 46 ، ص 143 .\r\n","page_name":" 21 ","page_number":21},
  {"content":"\r\n\r\nابوجعفر اسكافى در اين باره مىگويد : « همهء اهل مكه با على عليه السلام دشمن بودند و همهء قريش در جبهه مخالف او قرارداشتند و همهء مردم همراه بنىاميه عليه او همداستان بودند . » « 1 »\r\nشاخه‌هاى گوناگون جريان نفاق در شعله‌ور ساختن كينه‌هاى جاهليت عليه اهل بيت و به ويژه على عليه السلام نقش مؤثر و برنامه‌ريزى شده داشتند . پس از آن‌كه حزب اموى رهبرى حزب نفاق را به سركردگى معاويه - كه پيوسته بر كشتگان قريش در بدر مىگريست « 2 » - به دست آورد ، تمام همت بنىاميه اين بود كه هر ارتباطى حتى پيوندهاى قلبى مردم را از امير مؤمنان عليه السلام بگسلند . معاويه فرمان داد كه او را دشنام دهند و لعن‌كنند و از وى بيزارى بجويند ؛ و دوستان و شيعيانش را در تنگناى معيشتى و سياسى وحشتناكى قرار داد . « 3 »\r\nاز همه آنچه گذشت اين حقيقت روشن مىشود كه اهل بيت عليه السلام ، به ويژه در مكه ، از پايگاه مردمى و گسترده‌اى كه دوستدارشان باشد و از موضعگيرىهايشان حمايت كند و ياريشان دهد برخوردار نبودند ؛ و قضيه همان چيزى بود كه امام سجاد عليه السلام در توصيف آن فرمود : « در مكه و مدينه بيست تن دوستدار نداشتيم . »\r\nهمچنين اين حقيقت براى ما روشن مىشود كه هدف امام حسين عليه السلام از رفتن به مكه در اصل ، مردم اين شهر نبود ، بلكه قصد اصلى حضرت اين بود كه گروه‌هاى گوناگون عمره گزار و حاجيان را با قيام و نهضت خويش براى انجام امر به معروف و نهى از منكر آشنا سازد و از آنان يارى بخواهد و حجت را بر مردم تمام كند .\r\nبنابراين روايت‌هايى را كه مىگويد مردم مكه از ديدن امام بسيار خوشحال شدند ، زايران درمكه مىماندند و دسته‌دسته خدمت حضرت مىرسيدند و گرد وى مىنشستند و به سخنانش گوش فرامىدادند و از گفته‌هاى حضرت بهره‌مند مىشدند و شنيده‌هايشان را ثبت مىكردند ترجيحاً بايد اين گونه تأويل كرد كه مراد بيشتر اهل مكه نيست ، بلكه گروه‌هاى متعددى كه براى انجام عمره و حج به آن شهر مىآمدند و نيز شمارى اندك از كسانى كه پس از فتح\r\n\r\n\r\n","description":"","footnote":"\r\n( 1 ) - شرح نهج البلاغه ، ابن ابى الحديد ، ج 4 ، ص 104 .\r\n( 2 ) - اسماعيل بن عامر با اسنادش گويد : چون معاويه در آستانه مرگ قرار گرفت ، گريست . گفتند : چرامىگريى ؟ گفت : گريه من از ترس مرگ نبود ، بلكه افتادگان به چاه بدر را به ياد آوردم ! ( شرح الاخبار ، ج 2 ، ص 154 ) .\r\n( 3 ) - ر . ك . سليم بن قيس ، ص 203 - 204 ؛ شرح نهج البلاغه ، ج 11 ، ص 16 و ج 2 ، ص 144 .\r\n","page_name":" 22 ","page_number":22},
  {"content":"\r\n\r\nمكه و انتشار اسلام در آن شهر سكنى گزيدند مراد بودند . مؤيد اين باور اين است كه تاريخ در باره پيوستن كسى از مكيان به امام و رفتن همراه وى به عراق چيزى نقل نكرده است .\r\nدورانى كه ابا عبد الله الحسين عليه السلام در مكه مكرمه سپرى كرد ، بلندترين مقطع نهضت مقدس حسينى است بدون شك در اين مدت 125 روز امام عليه السلام ارتباطها ، ديدارها ، گفت و گوها ، مكاتبه‌ها و تلاش‌هاى فراوان ديگرى داشته است ؛ كه چنانچه تاريخ همهء آنها را به طور مفصل نقل مىكرد ، مورخان و پژوهشگران و محققان ، بسيارى از ابهام‌هاى مربوط به رويدادهاى اين نهضت مقدس را روشن مىساختند .\r\nولى اينك - همانطور كه در آغاز اين مقدمه گفتيم - با كمال تأسف ، تاريخ درباره دوران مكى به جز اشاره هايى كلى و به دور از بيان جزئيات تاريخى چيزى نقل نكرده است ؛ كه آن نيز براى پاسخ به سؤال‌هاى فراوانى كه ممكن است در ذهن كسانى كه درباره اين دوره‌و ماجراهاى پس از آن تأمل مىورزند خطور كند ، كافى نيست .\r\nبه طور كلى حوادث مربوط به اين دوران از نظر تاريخى در محورهاى زير قابل مطالعه است :\r\n1 - روى آوردن مردم مكه به امام و پذيرايى از آن حضرت و در فشار قرار گرفتن عبد الله بن زبير و حكومت محلى اموى در مكه از اين بابت .\r\n2 - تلاش برخى بزرگان امت براى جلوگيرى از رفتن امام به عراق ، در چارچوب ديدارها و گفت و گوهاى خيرخواهانه و مشورتى و برخى مكاتبه‌ها .\r\n3 - نامه‌هاى كوفيان به امام عليه السلام و نامه‌هاى امام عليه السلام به آنان و مردم بصره .\r\n4 - اعزام مسلم بن عقيل به سوى كوفه .\r\n5 - خطبه‌هاى امام عليه السلام در آستانه ترك مكه و آخرين تلاش‌هاى انجام شده براى جلوگيرى وى از رفتن به عراق .\r\nمجموع روايت‌هاى تاريخى وارده در چارچوب محورهاى فوق ، در مقايسه با وقايع و رويدادهايى كه در اين مدت 125 روز ممكن است اتفاق افتاده باشد ، بسيار اندك به شمار مىرود . به ويژه آن كه مكه مكرمه در اين دوره مركز آمد و شد گروه‌هاى فراوان حاجى و عمره‌گزارى بود كه از جاى جاى جهان اسلام به اين شهر مىآمدند ؛ و در ميان آنها شخصيت‌هاى بزرگ فراوانى بودند كه بسيار بعيد مىنمايد به طور مكرر و براى\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nمدت طولانى با امام عليه السلام ديدار نكرده باشند . به ويژه آن كه آن حضرت در آن روزگار الگوى دينى و معنوى امت اسلامى به شمار مىرفت .\r\nبه‌منظور جبران كاستى مواد تاريخى مربوط به برههء مكى دوران نهضت حسينى ، بهتر آن ديديم كه وقايع و رويدادهاى اين دوره را از سه زاويه زير مورد بررسى و مطالعه قرار دهيم .\r\n1 . تلاش‌هاى امام حسين عليه السلام در اين برهه .\r\n2 . تلاش‌هاى حكومت اموى براى رويارويى با امام عليه السلام .\r\n3 . تلاش‌هاى امت در ازاى قيام امام عليه السلام .\r\nدر اينجا كوشيده‌ايم تا - علاوه بر روايت‌هاى ارائه شده در چارچوب اين زواياى سه‌گانه - همهء روايت‌هاى پراكنده و اشاره‌هاى گوناگون موجود در كتاب‌هاى تاريخى و زندگينامه‌ها را گردآورى كرده و در جاى خودشان قرار دهيم ؛ و بدين وسيله پرتو جديدى را بر برخى زمينه‌هاى مهم اين دوران تابانده و در چارچوب پژوهشى تاريخى ، تحليلى و انتقادى سخن جديدى ارائه دهيم .\r\nقضاوت درباره موفقيت يا عدم موفقيت ما در اين راه بر عهده خوانندگان عزيز است .\r\nدر پايان بر خود لازم مىدانم مراتب تقدير و تشكر خود را نسبت به استاد محترم ، على الشاوى ابراز دارم كه از دقت‌هاى ارزشمند خويش ما را بهره‌مند ساخته و در راستاى تنظيم كتاب « امام حسين در مكه مكرمه » تلاش‌هاى متواضعانه فراوانى را انجام داده است . از اين بابت وامدار بخشش بى دريغ وى هستم .\r\nمن از پيشگاه پدرم ، مرحوم آيت‌الله طبسى ، پوزش مىخواهم ، چرا كه هنوز نتوانسته‌ام وصيت ايشان را مبنى بر تحقيق ، چاپ و نشر تأليف ارزشمندشان « مقتل الامام الحسين ( ع ) » ( نسخه خطى ) عملى سازم .\r\nاميدوارم كه اين كوشش متواضعانه آغازى براى برآورده شدن خواست ايشان در آينده هر چه نزديك باشد - ان شاءالله .\r\nنجم‌الدين طبسى\r\nقم المقدسه\r\n19 / محرم الحرام / 1421 ه . ق\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n\r\nفصل يكم : تلاش‌هاى امام ابا عبدالله الحسين عليه السلام در مكه\r\n\r\n","description":"","footnote":"","page_name":" 25 ","page_number":25},
  {"content":"\r\n . \r\n","description":"","footnote":"","page_name":" 26 ","page_number":26},
  {"content":"\r\n\r\n\r\nورود به شهر\r\nامام حسين عليه السلام همراه كاروان حسينى از مدينه منوره حركت كرد تا به مكه مكرمه رسيد . همين كه چشمش از دور به كوه‌هاى شهر افتاد ، آغاز به تلاوت آيه شريفه  « وَ لَمَّا تَوَجَّهَ تِلْقاءَ مَدْيَنَ قالَ عَسى رَبِّي أَنْ يَهْدِيَنِي سَواءَ السَّبِيلِ »  « 1 » فرمود ؛ و اين همان سخنى بود كه موسى بن عمران هنگام خروج از مصر به سوى « مدين » بر زبان جارى ساخت .\r\nگفته‌اند هنگامى كه حضرت به مكه درآمد گفت : « پروردگارا برايم خير گردان و مرا به راه راست هدايت فرما » . « 2 »\r\nامام حسين عليه السلام در شب ، يا روز جمعه ، « 3 » سه شب گذشته از شعبان « 4 » وارد مكه شد و مدت چهار ماه و پنج روز در آنجا درنگ فرمود .\r\n\r\nاستقبال باشكوه و پذيرايى گرم\r\nابن كثير مىنويسد : مردم در مكه اجتماع كردند ؛ و خدمت حضرت مىرسيدند .\r\n\r\n\r\n","description":"","footnote":"\r\n( 1 )\r\n- و چون به سوى [ شهر 
  ] مدين رو نهاد [ با خود 
  ] گفت : « اميد است پروردگارم مرا به راه راست هدايت‌كند » ( قصص ، آيه 22 ) .\r\n( 2 ) - الفتوح ، ج 6 ، ص 25 ؛ روضة الواعظين ، ص 172 .\r\n( 3 ) - مقتل الحسين ، مقرم ، ص 141 .\r\n( 4 ) - اعلام الورى ، ص 223 ؛ البدايه والنهايه ، ص 160 ؛ انساب الاشراف ، ج 3 ، ص 1297 .\r\n","page_name":" 27 ","page_number":27},
  {"content":"\r\n\r\nپيرامون او مىنشستند و به سخنانش گوش فرامىدادند ؛ و از شنيده‌هاى خود سود مىبردند و آنچه را كه از وى روايت مىكردند ثبت مىنمودند . « 1 »\r\nشيخ مفيد گويد : ساكنان مكه و عمره‌گزاران و اهل ديگرجاها ، نزد آن حضرت به آمد و شد پرداختند . « 2 »\r\nابن صباغ گويد : حسين پيش رفت تا به مكه مشرفه درآمد و در آن شهر اقامت گزيد . مردم شهر و نيز مجاوران ، حاجيان و عمره‌گزاران ديگر سرزمين‌ها نزد وى به آمدو شد پرداختند . « 3 »\r\nبرخى مورخان نوشته‌اند كه مردم مكه از ديدن امام عليه السلام بسيار شادمان شدند و صبح و شام نزد وى آمد و شد مىكردند . « 4 »\r\nبه نظر مىرسد كه برخى پژوهشگران معاصر ، مانند باقر شريف قرشى ، از اين‌گونه نقل‌ها چنين برداشت كرده‌اند كه استقبال‌كنندگان از امام عليه السلام و آنهايى كه صبح و شب نزد ايشان در آمد و شد بودند ، خود اهل مكه بوده‌اند . وى در اين باره مىگويد : امام عليه السلام از سوى مكيان مورد استقبالى باشكوه قرار گرفت و صبح و شب نزد وى گرد مىآمدند و احكام دينى و احاديث پيامبر را از وى مىپرسيدند . « 5 »\r\nولى به اعتقاد ما - چنان كه در مقدمه كتاب هم گفتيم - كسانى كه از امام عليه السلام استقبال كردند و نزدش مىآمدند و پيرامونش مىنشستند و به سخن وى گوش فرا مىدادند و از شنيده‌هاى خود سود مىبردند ؛ و آنچه را كه روايت مىكردند مىنوشتند ، حاجيان و عمره‌گزاران اهل ديگر شهرها بودند كه در آن هنگام در مكه حضور داشتند . از مكيان تنها شمارى اندك و آن هم از غير قريش كه پس از فتح مكه و گسترش اسلام ، در آن شهر سكونت گزيده بودند خدمت آن حضرت شرفياب مىشدند . چرا كه قريش دشمنى على و خاندانش را به ارث برده بودند . چنين به نظر مىرسد كه با توجه به سخن امام سجاد عليه السلام - در مكه و مدينه بيست تن دوستدار نداشتيم - بيشتر ساكنان مكه در آن هنگام از قريش بوده‌اند .\r\n\r\n\r\n","description":"","footnote":"\r\n( 1 ) - البدايه والنهايه ، ج 8 ، ص 153 .\r\n( 2 ) - الارشاد ، ص 223 .\r\n( 3 ) - فصول المهمه ، ص 183 .\r\n( 4 ) - ر . ك . الفتوح ، ج 5 ، ص 26 ؛ اعلام الورى ، ص 223 .\r\n( 5 ) - حياة الامام الحسين عليه السلام ، ج 2 ، ص 803 .\r\n","page_name":" 28 ","page_number":28},
  {"content":"\r\n\r\n\r\nمنزل امام عليه السلام در مكه\r\nذهبى تصريح كرده است كه امام حسين عليه السلام « در مكه در خانه عباس اقامت گزيد » . « 1 »\r\nمزّى « 2 » و پيش از اين دو ابن عساكر « 3 » نيز همين را گفته است . ولى برخى ديگر از مورخان نوشته‌اند كه امام عليه السلام « در شعب [ درّه 
  ] على عليه السلام اقامت گزيد » . « 4 » البته ميان اين دو نقل منافاتى وجود ندارد ، چرا كه خانه عباس بن عبدالمطلب در شعب على عليه السلام واقع بود .\r\nولى پرسشى كه در اينجا پيش مىآيد اين است كه چرا امام حسين عليه السلام خانه عباس بن عبدالمطلب را برگزيد ؟ آيا در پس اين انتخاب هدفى سياسى ، اجتماعى يا تبليغاتى نهفته بود ؟ يا آن كه امام عليه السلام نمىخواست از اين بابت منت كسى را به دوش بكشد ؟ يا بيم آن داشت كه بر كسى وارد شود و ميزبان را ناچار به پرداخت بهايى سنگين كند و او را به زحمت بيندازد ؛ چرا كه حكومت بنىاميه پس از رفتن امام صاحب خانه را به شديدترين وجه مجازات مىكردند ؟ يا اين كه نمىخواست با وارد شدن به هيچ يك از خانه‌هاى مكه به صاحبش اعتبارى اجتماعى و جايگاهى در دل‌هاى مردم كه استحقاقش را نداشته باشد و پس از رفتن امام در راه هدف‌هاى شخصى خود از آن بهره‌بردارى كند ؟\r\nيا اين كه سبب اقامت امام در خانهء عباس بن عبدالمطلب اين بود كه بنىهاشم در مكه جز خانه عباس خانه‌اى نداشتند . زيرا عقيل بن ابىطالب از بيم آن كه مبادا قريش بر خانه‌هاى بنىهاشم دست بگذارد و آنها را مصادره كند ، خانه‌هاى مهاجران بنىهاشم را به فروش رسانده بود . « 5 » چرا كه قريش در آن هنگام براى انتقام‌جويى و ترساندن مسلمان‌هايى كه به مدينه مهاجرت كرده بودند ، دست به مصادره خانه‌هايشان زده بود ؛ ولى چون عباس بن عبدالمطلب - به فرض مسلمان بودنش در هنگام هجرت پيامبر صلى الله عليه و آله - هجرت نكرده بود ، خانه‌اش از مصادره مصون مانده بود .\r\n\r\n\r\n","description":"","footnote":"\r\n( 1 )\r\n- تاريخ الاسلام ، حوادث سال 61 ، ص 8 .\r\n( 2 ) - تهذيب الكمال ، ج 4 ، ص 489 .\r\n( 3 ) - تاريخ دمشق ، ج 14 ، ص 182 .\r\n( 4 ) - الاخبار الطوال ، ص 229 ؛ حياة الامام الحسين عليه السلام ، ج 2 ، ص 308 .\r\n( 5 ) - شايد عقيل اين كار را به رضايت يا احراز رضايت و نيابت از سوى بنى هاشم انجام داده بود . زيرا شأن‌عقيل برتر و منزه‌تر از آن است كه از غصبى با غصب ديگر جلوگيرى كند .\r\n","page_name":" 29 ","page_number":29},
  {"content":"\r\n\r\nواقدى گويد : به پيامبر گفته شد : آيا در خانه خويش در شعب فرود نمىآييد ؟ فرمود :\r\n« مگر عقيل براى ما خانه‌اى گذاشته است ؟ » « 1 » عقيل خانه رسول خدا صلى الله عليه و آله و خانه برادران و خواهرانش را در مكه فروخته بود .\r\nسيد على خان شيرازى درباره سبب اين مصادره مىگويد : عقيل خانه‌هاى مسلمانان بنىهاشم در مكه را فروخته بود . در حالى كه قريش خانه‌هاى مسلمانان را به كسانى كه اسلام نياورده بودند مىداد ، وى خانه‌هاى خويشاوندانش ، حتى خانهء رسول‌خدا صلى الله عليه و آله را به فروش رساند . در نتيجه هنگام ورود رسول خدا صلى الله عليه و آله در روز فتح مكّه به اين شهر ، به ايشان گفته شد : اى رسول خدا صلى الله عليه و آله ، آيا در خانهء خويش فرود نمىآييد ؟ حضرت فرمود :\r\nمگر عقيل خانه‌اى براى ما گذاشته است . « 2 »\r\nاما شيخ طوسى دليل اين مصادره را نه اسلام تنها ، بلكه ، هجرت دانسته است ؛ آن جا كه مىگويد : چون در روز فتح مكّه به پيامبر ( ص ) گفته شد : آيا در خانهء خويش فرود نمىآييد ؟ فرمود : « مگر عقيل خانه‌اى براى ما گذاشته است ؟ » ؛ زيرا عقيل پس از رفتن بنىهاشم به مدينه ، خانه‌هاشان را فروخته بود . « 3 »\r\nاعتقاد ما در پاسخ سؤال مطرح شده در باره سبب انتخاب خانهء عباس بن عبدالمطلب اين است كه بدون شك امام در انتخاب اين خانه ؛ از نظر مالى اجبارى نداشته است . زيرا ايشان متمكن و مالدار بود ، و اين امكان را داشت و بلكه برايش آسان بود كه براى خود و ديگر افراد كاروان حسينى يك يا چند خانه را در مكه مهيا سازد . به باور ما همه انگيزه‌هاى معقول اين انتخاب ، چه آنهايى را كه در مقام پرسش مطرح كرده‌ايم و يا آنهايى را كه يادآور نشده‌ايم قابل جمع هستند . بنابر اين امكان دارد كه ميان سبب‌هاى سياسى ، اجتماعى و تبليغى و ديگر سبب‌ها را جمع كرد ؛ تا همهء آنها در يك راستا قرار بگيرند و علت تامّهء اين انتخاب را تشكيل دهند .\r\n\r\n\r\n","description":"","footnote":"\r\n( 1 )\r\n- مغازى ، ج 2 ، ص 829 .\r\n( 2 ) - الدرجات الرفيعه ، ص 154 ؛ و ر . ك . الذريعه ، ج 8 ، ص 60 .\r\n( 3 ) - التبيان ، ج 9 ، ص 369 ؛ مجمع‌البيان ، ج 9 ، ص 147 .\r\n","page_name":" 30 ","page_number":30},
  {"content":"\r\n\r\n\r\nنامه‌هاى امام عليه السلام به ديگر ولايات\r\n\r\nبه بصره\r\nپس از شهادت امام حسن مجتبى عليه السلام ، با وجود فشار و رعب و مراقبت شديدى كه از سوى حكومت بنىاميه بر دوستان اهل بيت اعمال مىشد ، شيعيان با امام حسين عليه السلام در ارتباط بودند . شيعيان از جاى جاى سرزمين‌هاى اسلامى براى آن حضرت نامه مىنوشتند و امور مهم دينىشان را از وى مىپرسيدند . بصره نيز از اين ارتباط با امام بهره‌مند بود ؛ و برخى از نامه‌هاى شيعيان اين شهر به آن حضرت در تاريخ ثبت است . مانند نامه‌اى كه فرستادند و معناى صمد را پرسيدند ؛ و حضرت نيز پاسخ پرسش آنان را فرستاد . « 1 »\r\nولى مضمون نامه‌اىكه امام عليه السلام براى اشراف وسران « اخماس » « 2 » فرستاد ، بسيار قابل‌توجه است . مكاتبه را امام عليه السلام آغاز كرد و طى نامه‌اى اشراف ، مهتران و ديگر پيروان بصرى خويش را به يارى فراخواند . در حالى كه پيش از آن هيچ كس از بصره براى امام نامه‌اى ننوشته بود . به خلاف سران ، بزرگان و مردم كوفه كه نامه‌هايشان به سوى مكه سرازير شده بود - به‌طورى كه در يك روز ششصد نامه رسيد - و خواستار قيام و نهضت ايشان بودند .\r\nعلت مبادرت امام به نوشتن نامه به اشراف و سران بصرى چه بود ؟ اهميت ويژه شهرهاى كوفه و بصره و تأثير فراوان آنها بر روند رويدادهاى جهان اسلام آن دوران بر آگاهان تاريخ اسلام پوشيده نيست . به ويژه آن كه اين دو ولايت مهم ، به خلاف شام ، به طور كامل زير بار حكومت بنىاميه نرفته بود . از اين رو دوستان و شيعيان اهل بيت عليهم السلام در اين هر دو ولايت ، با وجود ترس و سركوب امويان ، گردهمايى و جلسه پنهانى داشتند و در انتظار روز رهايى از كابوس حكومت اموى به سر مىبردند .\r\nآرى ، ميان كوفه و بصره ازحيث پيشينهء اين دوشهر در يارى اميرالمؤمنين عليه السلام و شمار شيعيان\r\n\r\n\r\n","description":"","footnote":"\r\n( 1 ) - ر . ك . مكاتيب الائمه ، ج 2 ، ص 48 به نقل از التوحيد ، ص 90 و نيز سير اعلام النبلاء ، ج 3 ، ص 293 .\r\n( 2 ) - اخماس بصره : بصره به پنج بخش تقسيم شده بود و رياست هر بخش آن بر عهده يكى از اشراف بود ( وقعة الطف ، ص 104 ) . بخش‌هاى پنجگانه بصره اينها بودند : يكم ، عاليه ؛ دوم ، بكر بن وائل ؛ سوم ، تميم ؛ چهارم ، عبد القيس ؛ و پنجم ، أزد ( لسان العرب ، ماده خمس ، ج 6 ، ص 71 ) .\r\n","page_name":" 31 ","page_number":31},
  {"content":"\r\n\r\nو نيز از حيث ميزان آمادگى براى تحرك عليه حكومت اموى تفاوت‌هاى روشنى وجود داشت .\r\nعلاوه بر اين بصره در آن هنگام زير فرمان زمامدارى نيرومند ، مستبد و تروريست يعنى عبيدالله بن زياد به سر مىبرد كه ادارهء امور شهر را به طور كامل در قبضهء قدرت خويش داشت و مراقبت شديدى را بر مردم اعمال مىكرد . در حالى كه زمام امور كوفه به دست فردى ناتوان و عافيت‌طلب و سلامت خواه يعنى نعمان بن بشير سپرده شده بود . از اين رو شيعيان كوفه در مجموع نسبت به شيعيان بصره از توان تحرك و قدرت عمل بيشترى برخوردار بودند ؛ و اين همان چيزى است كه سبب مبادرت كوفيان به نوشتن نامه‌هاى فراوان به امام عليه السلام و دعوت از آن حضرت را تفسير مىكند . در حالى كه امام عليه السلام از بصريان نامه‌اى كه از وى دعوت و يا براى ياريش اعلام آمادگى كرده باشند دريافت نكرده بود . « 1 »\r\nاين بود كه امام عليه السلام به نوشتن نامه براى بصريان از طريق اشراف و سران اخماس مبادرت ورزيد ؛ چرا كه مردم اين شهر - بجز شيعيان خالص - در تصميم و موضعگيرى پيرو اشراف بودند . در نتيجه ناچار بايد مكاتبه با مردم از طريق اشراف و سران اخماس انجام مىشد هر چند كه برخى از آنها به بنىاميه گرايش داشتند ؛ برخى قابل اطمينان نبودند ؛ و موضعگيرى برخى ديگر نيز هم‌جهت نبود .\r\nشايد امام عليه السلام مىخواست كه با نوشتن نامه حجت را بر همگان تمام كند . « 2 » به علاوه كار ايشان چند نتيجه ديگر نيز در برداشت : يكى آن كه اشراف و سران دو دل اخماس را از دست زدن به هر كار مخالفت‌آميزى عليه آن حضرت باز مىداشت ؛ و ديگر آن كه\r\n\r\n\r\n","description":"","footnote":"\r\n( 1 ) - نظر مشهور و ثابت همين است ، ولى شيخ محمد السماوى در كتاب ابصار العين مىنويسد : اهل بصره از وضع كوفيان خبردار شدند و به دنبال آن شيعيان در خانه ماريه ، دختر منقذ عبدى - كه از شيعيان بود - گرد آمدند و درباره كار امامت و وضعيت جارى به گفت و گو نشستند . برخى از آنها به بيرون رفتن نظر دادند و بيرون رفتند و برخى ديگر نامه نوشتند و خواستار آمدن امام شدند . . . ( ابصار العين ، ص 25 ) . ولى وى نگفته است كه چه كسانى نامه نوشتند و چه نوشتند ، همانطور كه مأخذ گفتارش را نيز ذكر نكرده است .\r\n( 2 ) - شيخ باقر شريف قرشى گويد : نامه امام حسين عليه السلام نشان مىدهد كه چگونه آن حضرت مسؤوليت خويش رامىشناسد و در راستاى آن حركت مىكند . از اين رو ، با آن كه مردم بصره مانند كوفيان به وى نامه ننوشتند و خواستار آمدنش نشدند ، او خود به آنها نامه مىنويسد تا آنان را براى رويايى با وقايع آماده كند . دليلش اين است كه تصميم آن حضرت براى به عهده گرفتن مسؤوليت دين و امت ، از اعماق روح و كنه ضميرش سرچشمه مىگرفت ؛ و از حركت اهل كوفه و دعوت از ايشان ناشى نمىشد ( حياة الامام الحسين عليه السلام ، ج 2 ، ص 322 ) .\r\n","page_name":" 32 ","page_number":32},
  {"content":"\r\n\r\nبصريانى كه تمايل به يارى نهضت امام عليه السلام را داشتند همچون يزيد بن مسعود نهشلى و امثالش از طريق اشراف دوستدار اهل بيت اعلام آماده‌باش داده مىشدند .\r\n\r\nمتن نامه امام عليه السلام\r\nطبرى گويد : . . . حسين عليه السلام نامه‌اى نوشت و آن را با يكى از موالى بصريان به نام سليمان همراه كرد ؛ و يك نسخه نيز به سران اخماس و اشراف شهر نوشت . مالك بن مسمع بكرى ، احنف بن قيس ، منذر بن جارود ، مسعود بن عمرو ، قيس بن هيثم و عمرو بن عبيد الله معمر از كسانى بودند كه نامه آن حضرت را دريافت كردند .\r\nمتن نسخه‌اى كه براى همه اشراف فرستاد چنين بود :\r\nخداوند محمد را از ميان بندگانش برگزيد و او را به پيامبرى خويش گرامى داشت ؛ و براى رسالتش انتخاب كرد ؛ و آنگاه وى را نزد خويش برد . آن حضرت نسبت به بندگان خداوند خيرخواهى و مأموريت خويش را ابلاغ كرد . ما خاندان و دوستان و جانشينان و وارثان و شايسته‌ترين مردم به مقام آن حضرت در ميان مردم هستيم . اما مردم براى اين كار ديگرى را به جاى ما برگزيدند و ما براى پرهيز از تفرقه و نيز حفظ سلامت امّت بدان رضايت‌داديم . اين در حالى بود كه مىدانستيم استحقاق ما نسبت به كسى كه خلافت را به دست گرفت ، بيشتر است . آنان نيكى و اصلاح كردند و در جست و جوى حق بودند ، خداوند آنان را رحمت كند و بر ما و آنها ببخشايد . « 1 »\r\nمن پيكم را همراه اين نامه سوى شما مىفرستم و شما را به كتاب خدا و سنّت پيامبرش دعوت مىكنم . چرا كه سنت از ميان رفته و بدعت احيا شده است . چنانچه سخنم را بشنويد و از من فرمان ببريد ، شما را به راه هدايت رهنمون خواهم شد .\r\nوالسلام عليكم و رحمة الله و بركاته . « 2 »\r\n\r\n\r\n","description":"","footnote":"\r\n( 1 ) - بعدى ندارد كه اين بخش از نامه « آنها نيكى و اصلاح كردند و در جست و جوى حق بودند . . . » ، از سوى مورخان اهل سنت به اصل نامه افزوده شده باشد . يا آن كه امام براى الفت بخشيدن به قلب‌هاى مخاطبان و دفع شرشان و به ويژه براى جلوگيرى از تفرقه ناچار به اين كار شده باشد . زيرا مىدانست كه بيشتر مخاطبان اين نامه از شيعيان وى نيستند .\r\n( 2 ) - تاريخ طبرى ، ج 3 ، ص 280 ؛ و ر . ك . الفتوح ، ج 5 ، ص 42 .\r\n","page_name":" 33 ","page_number":33},
  {"content":"\r\n\r\nابن نما اين نامه را با اختصار و تفاوت نقل كرده و گفته است : امام عليه السلام نامه‌اى به بزرگان اهل بصره نوشت كه از آن جمله احنف بن قيس ، قيس بن هيثم ، منذر بن جارود و يزيد بن مسعود نهشلى بودند . نامه را به زرّاع سدوسى و به قولى سليمان ، مكنّى به ابورزين ، سپرد ؛ و در آن چنين آمده بود :\r\nشما را به سوى خدا و پيامبرش فرا مىخوانم . همانا سنت از ميان رفته است . چنانچه دعوتم را اجابت و فرمانم را اطاعت كنيد شما را به راه راست رهنمون مىشوم . « 1 »\r\n\r\nبصريانى كه امام عليه السلام به آنان نامه نوشت\r\nبصريانى كه امام عليه السلام به آنها نامه نوشت چه كسانى بودند ؟ آيا همه از دوستداران و شيعيان اهل‌بيت ؟ يا طرفداران بنىاميه ؟ يا افرادى با علايق و گرايش‌هاى گوناگون بودند ؟\r\nخوب است كه در اينجا در پرتو حقايق تاريخى ماهيت اين شخصيت‌ها و جهت‌گيرى و تمايلاتشان را آشكار سازيم . شايد بتوان از اين طريق به واقعيت اوضاع روانى و اجتماعى ولايت بصرهء آن هنگام پى برد . اين كار ما را به شناخت سبب ستايش‌آميز بودن متن نامه امام نيز رهنمون خواهد گشت ، چرا كه نوع مخاطب در چگونگى خطاب نيز مؤثر است .\r\nاز جمله شخصيت‌هاى مؤثر در جامعه بصره آن روز افراد زير بودند :\r\n1 - مالك بن مسمع : وى به بنى اميه گرايش داشت و در جنگ جمل به مروان حكم پناه داد . مالك بن مسمع پس از واقعه كربلا و قتل امام حسين عليه السلام مردم را فرمان مىداد كه بيعت با يزيد بن معاويه را تجديد كنند . « 2 »\r\n2 - احنف بن قيس : گفته شده است كه او در روزگار پيامبر صلى الله عليه و آله به دنيا آمد ، ولى حضور وى را درك نكرد و در سال 67 ه مرد . او فضايل على عليه السلام را از قول ابوذر نقل كرده است ؛ و هنگامى كه ابن عباس نامه على عليه السلام را براى اهل بصره خواند ، احنف نخستين مردى بود كه او را اجابت كرد و گفت : آرى ، به خدا سوگند كه تو را اجابت خواهيم كرد . . .\r\n\r\n\r\n","description":"","footnote":"\r\n( 1 ) - مثير الاحزان ، ص 27 .\r\n( 2 ) - ر . ك . الغارات ، پانوشت ص 266 ( از مرحوم عبد الزاهر خطيب ) .\r\n","page_name":" 34 ","page_number":34},
  {"content":"\r\n\r\nاو كسى است كه به امير مؤمنان عليه السلام پيشنهاد كرد كه حَكَم قرارش دهد ؛ و على عليه السلام او را به جنگ با خوارج فرستاده است .\r\nاو كس نزد على عليه السلام فرستاد و پيغام داد : اگر بخواهى با دويست سوار مىآيم و با تو همراه مىشوم و اگر بخواهى همه بنى سعد را كنار مىكشانم و هفت هزار شمشير را از تو باز مىدارم ؛ و امام عليه السلام شق دوم را برگزيد . « 1 »\r\nبه خاطر اين موضعگيرىهاست كه رجالى معروف ، مامقانى ، او را « حَسَن » مىشمارد .\r\nيك رجالى ديگر يعنى نمازى مىگويد : « اين سخن ، نشانهء درجه كمال و حكمت او و نيز خشنودى اميرالمؤمنين عليه السلام از وى است . او از سفيران زبان‌آور بود . » « 2 »\r\nولى آيا احنف بن قيس همان كسى نيست كه تقاضاى امام حسين عليه السلام را براى يارى نپذيرفت و گفت : « ما خاندان ابوالحسن را آزموده‌ايم و آنان را نه حكمران ولايتى و نه صاحب مالى و نه چاره‌جوى جنگى ديده‌ايم . » « 3 »\r\nآيا احنف بن قيس همان كسى نيست كه در قتل مختار به ابن زبير كمك كرد ؛ « 4 » و رياست تميم را بر عهده داشت . « 5 »\r\nآيا او نبود كه - در صفين درحالى كه همراه على عليه السلام بود - گفت : « عرب به هلاكت رسيد » . « 6 »\r\nاين اظهارات اشاره به ضعف اعتقادى احنف بن قيس نسبت به اميرالمؤمنين و حسنين عليهم السلام دارد ، چرا كه اگر نسبت به آنان اعتقادى راسخ مىداشت ، با كسانى كه با آنها در صلح بودند در صلح مىبود و با كسانى كه با آنها مىجنگيدند ، مىجنگيد و با حضور در جبهه حق ديگر براى او اهميت نداشت كه عرب هلاك گردد يا باقى بماند .\r\n\r\n\r\n","description":"","footnote":"\r\n( 1 ) - تنقيح المقال ، ج 1 ، ص 103 .\r\n( 2 ) - مستدركات علم الرجال ، ج 1 ، ص 520 .\r\n( 3 ) - قاموس الرجال ، ج 1 ، ص 691 .\r\n( 4 ) - تاريخ طبرى ، ج 6 ، ص 95 ؛ قاموس الرجال ، ج 1 ، ص 691 .\r\n( 5 ) - قاموس الرجال ، ج 1 ، ص 691 .\r\n( 6 ) - وقعة صفين ، ص 387 .\r\n","page_name":" 35 ","page_number":35},
  {"content":"\r\n\r\nاز اين رو يك رجالى ديگر يعنى شوشترى ، « حسن » دانستن وى از سوى مامقانى را تأييد نمىكند . « 1 » همانطور كه مرحوم خوئى در « المعجم » دربارهء تأييد يا تضعيف او سكوت اختيار كرده است . « 2 »\r\nاز ديگر موضعگيرىهاى دال بر نااستوارى اعتقادى وى نسبت به امير مؤمنان و بلكه مردد بودن ، ضعف يقين و سستى وى در يارى اهل حق و وانهادن اهل باطل ، اين است كه پس از خواندن نامه معاويه به مردم بصره و تشويق‌شان براى جنگ با اميرمؤمنان عليه السلام ، زير شعار خونخواهى عثمان ، گفت : « من نه سر پيازم و نه ته پياز ، و كارى به كارشان ندارم . » « 3 »\r\n3 - مسعود بن عمرو بن عدى أزْدى : وى در جنگ جمل يكى از فرماندهان أزد ، در سپاه عايشه ، طلحه و زبير بود . « 4 » او كسى است كه هنگام برخاستن مردم به دشمنى با پسر مرجانه ، وى را پناه داد و جلو مردم را گرفت . « 5 » پسر مرجانه نود روز پس از مرگ يزيد درنگ كرد و سپس به سوى شام رفت ، و مسعود بن عمرو ، صد تن از أزديان را به فرماندهى قرة بن قيس با وى همراه ساخت تا او را به شام بردند . نيز ابن زياد هنگام ترك بصره به سوى شام مسعود را جانشين خود ساخته بود . « 6 »\r\n4 - قيس بن هيثم سلمى : هنگام كمك خواستن عثمان از اهل بصره ، قيس برخاست و مردم را به يارى او تشويق كرد . مردم به يارى عثمان شتافتند ولى با دريافت خبر قتل او بازگشتند ؛ « 7 » قيس كارگزار عثمان در خراسان بود ؛ « 8 » و در روزگار معاويه براى عبدالله بن عامر شحنگى بصره مىكرد . عبدالله مدت دو سال او را به واليگرى خراسان فرستاد ،\r\n\r\n\r\n","description":"","footnote":"\r\n( 1 ) - قاموس الرجال ، ج 1 ، ص 691 .\r\n( 2 ) - معجم رجال الحديث ، ج 2 ، ص 372 .\r\n( 3 ) - الغارات ، ص 263 .\r\n( 4 ) - تاريخ طبرى ، ج 5 ، ص 505 .\r\n( 5 ) - همان .\r\n( 6 ) - همان ، ص 519 ، 522 و 525 ؛ وقعة الطف ، ص 106 .\r\n( 7 ) - تاريخ طبرى ، ج 5 ، ص 369 .\r\n( 8 ) - همان ، ص 172 و 209 .\r\n","page_name":" 36 ","page_number":36},
  {"content":"\r\n\r\nولى پس از آن وى را عزل كرد و كيفر داد و به زندان افكند . « 1 » عبد الله دايى قيس بود . از اين رو مادرش دربارهء وى شفاعت كرد ؛ و او را از زندان بيرون آورد . . . « 2 » قيس بار ديگر مورد توجه عبد الله قرار گرفت و واليگرى بصره يافت . . . پس از آن در سال 45 ه معاويه ، زياد بن سميه را بر بصره گماشت و قيس بن هيثم را به واليگرى مرود رود ، فارياب و طالقان فرستاد . قيس با عزل عبدالرحمن بن زياد عزل گرديد و در هنگام مرگ يزيد در بصره حضور داشت .\r\nقيس در سال 66 فرمانده جنگجويان پسر زبير عليه مثنى بن مخربه ، دعوتگر مختار ، بود ؛ و در جنگ با مختار در سال 67 ه همراه مصعب بن زبير فرماندهى ساكنان عاليه را بر عهده داشت . وى در سال 71 ه مروان را اجير كرد كه براى يارى پسر زبير ، عليه خالد بن عبدالله ، دعوتگر عبد الملك مروان ، بجنگند ؛ و اهل عراق را از خيانت به مصعب برحذر مىداشت . « 3 »\r\n5 - منذر بن جارود عبدى : اميرالمؤمنين ، على عليه السلام حكومت يكى از شهرها را به وى داد اما او خيانت كرد و امام عليه السلام خطاب به وى چنين نوشت :\r\nاما بعد ، نيكى پدرت مرا فريفت و گمان بردم كه تو نيز از روش او پيروى مىكنى و به راه وى مىروى ، ولى به من خبر رسيده است كه خيانت كرده‌اى ؛ و پيروى از هواى نفس را رها نمىكنى و براى آخرت خويش توشه‌اى باقى نمىگذارى ؛ دنياى خويش را با ويرانى آخرتت آباد مىسازى . از دينت مىبرى و به خويشاوندانت مىپيوندى . اگر آنچه از تو به من رسيده ، راست باشد ، شتر در خانه و بند كفش تو از خودت بهتر است و كسى چون تو شايسته اين نيست كه به وسيله او رخنه‌اى بسته شود ، يا كارى انجام پذيرد . يا مقامش بالا رود . يا در امانت شريكش كنند و يا براى جلوگيرى از خيانت و نادرستى بر خزانه بگمارندش . نامه‌ام كه به دستت رسيد نزد من بيا . « 4 »\r\n\r\n\r\n","description":"","footnote":"\r\n( 1 )\r\n- تاريخ طبرى ، ج 5 ، ص 172 و 209 .\r\n( 2 ) - همان .\r\n( 3 ) - ر . ك . وقعة الطف ، ص 106 .\r\n( 4 ) - نهج‌البلاغه ( فيض الاسلام ) ، ص 1074 ، شماره 71 ؛ بحار الانوار ، ج 33 ، ص 506 ، شماره 706 .\r\n","page_name":" 37 ","page_number":37},
  {"content":"\r\n\r\nآن حضرت جاى ديگر درباره منذر فرموده است :\r\nاو به دو سويش بسيار مىنگرد ؛ در دو بُرْد خويش مىخرامد و بسيار گرد و خاك از روى كفش‌هايش پاك مىكند . « 1 »\r\nيعنى كه وى مردى است خودنما ، خودپسند و متكبر كه همه همتش نظافت ظاهر است و نه پاكى باطن و تزكيه نفس و تهذيب درون و بالا رفتن به سوى افق‌هاى عالى معنويت .\r\nعلى عليه السلام او را ولايت فارس داد ، ولى او مالى را به ارزش چهارصد هزار درهم به جيب زد . امام عليه السلام او را به زندان افكند ، ولى صعصعة درباره او شفاعت كرد و به كارش پرداخت و وى را رهانيد . « 2 »\r\nخيانت مالى منذر با خيانت وى در نفوس دو برابر شد . او نامه‌اى را كه امام حسين عليه السلام به وسيله سليمان بن رزين برايش فرستاده بود ، از سر طمع‌كارى و چاپلوسى و خودشيرينى نزد عبيد الله بن زياد برد ؛ و نتيجه اين خيانت به زجر كشته شدن فرستاده امام عليه السلام بود .\r\nابن زياد نيز به پاداش خيانت منذر واليگرى سِند را به وى داد . ولى او در سال 61 ه درگذشت و بيش از چند ماه از اين پاداش بهره نبرد .\r\nاين تصويرى خلاصه از گروهى از اشراف بصرهء آن روز بود كه شايد نمايانگر زندگى ديگر اشراف آن شهر نيز باشد . ديديم كه برخى از اينان ، مانند مالك بن مسمع ، گرايش‌هاى خالص اموى داشتند . كسانى چون مسعود بن عمرو و قيس بن هيثم سلمى دشمن اهل بيت بودند . عدّه‌اى هم مانند احنف بن قيس كه دوستدار اهل بيت بودند ، اعتقادى سست و موضعى ترديدآميز داشتند و كسانى مثل منذر بن جارود عبدى نيز طالب دنيا ، متكبر خود پسند و چاپلوس حكمرانان و غير قابل اعتماد بودند .\r\nچنان كه پيش از اين گفتيم امام عليه السلام از روى ناچارى به اينان نامه نوشت ، زيرا تنها راه نفوذ در عامه اهل بصره كه در درك رويدادها و اتخاذ مواضع ، پيرو اشراف خويش بودند\r\n\r\n\r\n","description":"","footnote":"\r\n( 1 ) - نهج البلاغه ( فيض الاسلام ) ، نامه شماره 71 ، ص 1075 .\r\n( 2 ) - بحار الانوار ، ج 34 ، ص 333 ؛ الغارات ، ص 357 .\r\n","page_name":" 38 ","page_number":38},
  {"content":"\r\n\r\nاينان بودند . ولى امام عليه السلام ناگزير بايد از اين راه اتمام حجت مىكرد ، شايد كسانى از اين راه هدايت مىشدند و سعادتمند مىگشتند .\r\nدر اينجا ناگزير بايد اشاره كرد كه گروهى از اشراف بصره نيز منزلت اهل بيت را مىشناختند ، دوستدارشان بودند و در يارى امام عليه السلام موضعى بزرگوارانه و درخشان گرفتند . مانند يزيد بن مسعود نهشلى كه ضمن فراخوانى قبيله‌اش به يارى امام عليه السلام آنان را از نظر روحى براى اين كار آماده ساخت . وى از اشرافى است كه امام عليه السلام يك نسخه از نامه‌اش را براى او نيز فرستاد . در ادامه بحث و در فصل تحرك امت ، موضعگيرى او به تفصيل خواهد آمد . امام عليه السلام دعاى مبارك زير را در حق وى فرموده است :\r\nچه سعادتى بالاتر از اين كه خداوند در روز بيم تو را ايمن ساخت و عزت بخشيد و در روز تشنگى بزرگ سيرابت گردانيد . « 1 »\r\nديگر از اشراف بصره و دوستدار و شيعه اهل بيت عليهم السلام زيد بن ثبيط عبدى است . وى پس از آگاهى بر عزم امام عليه السلام ، همراه دو فرزندش ، عبد الله و عبيد الله ، و گروهى ديگر از بصريان در مكه به كاروان حسينى پيوست ؛ و جملگى در روز دهم محرم ، در كربلا در ركاب امام عليه السلام به فيض شهادت نايل آمدند . « 2 »\r\n\r\nنخستين شهيد قيام حسينى\r\nمشهور اين است كه در انقلاب حسينى ، لقب نخستين شهيد بر حضرت مسلم بن عقيل عليه السلام اطلاق مىگردد . چنانچه مقصود نخستين شهيد بنىهاشم در اين انقلاب مقدس باشد اين سخن درست است . ولى اگر نخستين شهيد از عموم شهيدان مد نظر باشد ، بايد گفت كه نخستين شهيد فرستاده امام حسين عليه السلام نزد اشراف و سران اخماس بصره است ؛ كه عبيدالله زياد يك روز پيش از ترك بصره به سوى كوفه او را به شهادت رساند . سبب آن نيز خيانت منذر بن جارود عبدى بود كه ادعا كرد ترسيد آن نامه دسيسه\r\n\r\n\r\n","description":"","footnote":"\r\n( 1 ) - اللهوف ، ص 19 .\r\n( 2 ) - ر . ك . ابصار العين ، ص 189 - 192 .\r\n","page_name":" 39 ","page_number":39},
  {"content":"\r\n\r\nعبيدالله زياد باشد « 1 » - بحريه دختر منذر ، زن عبيدالله بود - . ابن زياد نيز فرستاده امام عليه السلام را گرفت و به دار كشيد ، « 2 » يا به قولى گردن زد . « 3 »\r\nبيشتر مورخان بر اين باورند كه نام اين فرستاده سليمان بوده است . ولى ابن‌نما - كه بنابر قولى - او را زراع سدوسى خوانده است مىگويد : نامه را همراه زراع سدوسى و به قولى سليمان معروف به ابورزين فرستاد . « 4 » ولى سلام وارده بر وى در زيارت ناحيه مقدسه تأكيد مىكند كه نام او سليمان بوده است : « سلام بر سليمان ، غلام حسين بن اميرالمؤمنين . خداوند لعنت كند قاتلش سليمان بن عوف حضرمى را » . « 5 »\r\nكنيه سليمان ابورزين بود . نيز گفته‌اند كه ابورزين نام پدرش بود و مادرش كبشه ، كنيز امام حسين عليه السلام بود كه امام عليه السلام او را به همسرى ابورزين درآورد ؛ و او سليمان را به دنيا آورد . « 6 » ولى سماوى نام اين شهيد را چنين ثبت كرده است : سليمان بن رزين . « 7 »\r\nسليمان از مدينه همراه امام عليه السلام به سوى مكه بيرون آمد . سپس حضرت او را با نامه‌اش به بصره فرستاد « 8 » و اين خود كاشف از اعتماد و اطمينان امام عليه السلام نسبت به وى و منزلت ويژه سليمان نزد آن حضرت است .\r\n\r\n\r\n","description":"","footnote":"\r\n( 1 )\r\n- ر . ك . تاريخ طبرى ، ج 3 ، ص 280 .\r\n( 2 ) - اللهوف ، ص 19 .\r\n( 3 ) - تاريخ طبرى ، ج 3 ص 280 .\r\n( 4 ) - مثير الاحزان ، ص 27 ؛ لواعج الاشجان ، ص 36 .\r\n( 5 ) - بحار ، ج 101 ، ص 271 . شايد سليمان بن عوف به دستور ابن زياد او را به قتل رسانده است .\r\n( 6 ) - وقعة الطف ، ص 104 .\r\n( 7 ) - إبصار العين ، ص 94 .\r\n( 8 ) - سيد عبدالمجيد شيرازى حايرى در كتاب ذخيرة الدارين خويش گويد : . . . ابوعلى در رجال خود گفته است : سليمان مُكَنّى به ابورزين ، غلام حسين بن على ، همراه وى كشته شد .\r\nمحقق استرآبادى در « رجال » خويش گفته است : « سليمان بن ابىرزين ، غلام حسين عليه السلام ، همراه او كشته شد . از ظاهر كلام اين دو بر مىآيد كه سليمان در واقعه طف همراه حسين عليه السلام به شهادت رسيد و اين با گفته مورخان و سيره‌نويسان مبنى بر اين كه او در بصره به قتل رسيد مخالف است و در زيارت هم به اين اشاره نشده است . بلى ، مىتوان سخن آن دو را حمل بر اين كرد كه كسانى كه در راه حسين عليه السلام در كوفه يا بصره كشته شدند ، حكم همان‌هايى را دارند كه در كربلا به شهادت رسيدند ، گرچه در حضور وى كشته نشدند » . ( ذخيرةالدارين ، ص 172 ، مطبعة المرتضويه ، نجف ، 1345 ه . ق . )\r\n","page_name":" 40 ","page_number":40},
  {"content":"\r\n\r\n\r\nديدار امام با فرستادگان و نمايندگان مردم كوفه\r\nمردم كوفه پس از شنيدن خوددارى امام عليه السلام از بيعت با يزيد و رفتن آن حضرت به مكه نامه‌هاى فراوانى را پى در پى به سوى آن حضرت روانه كردند ؛ و طى آنها آمادگى خويش را براى يارى وى اعلام داشتند و از او دعوت كردند كه نزد آنان برود .\r\nهمهء فرستادگان نزد وى گرد آمدند . حضرت نامه‌ها را خواند و از فرستادگان دربارهء مردم پرسيد . . . . « 1 » هانى بن هانى و سعيد بن عبدالله حنفى آخرين فرستادگانى بودند كه نزد آن حضرت رسيدند .\r\nحسين عليه السلام خطاب به هانى و سعيد بن عبدالله حنفى فرمود : « به من بگوييد نامه‌اى را كه همراه شما دو تن براى من فرستاده شده است چه كسانى امضا كرده‌اند ؟\r\nگفتند : يا اميرالمؤمنين « 2 » شبث بن ربعى ، حجار بن ابجر ، يزيد بن حارث ، يزيد بن رُويم ، عروة بن قيس ، عمرو بن حجاج و محمد بن عمير بن عطارد ، هنگام نوشتن نامه حاضر بوده‌اند . « 3 »\r\nدر اين هنگام حسين عليه السلام برخاست ، وضو گرفت و ميان ركن و مقام دو ركعت نماز گزارد و در پايان دربارهء آنچه كوفيان به وى نوشته بودند از خداوند طلب خير كرد . آنگاه فرستادگان را نزد خويش خواند و فرمود : من جدّم رسول خدا صلى الله عليه و آله را به خواب ديدم كه مرا به كارى فرمان داد و من در پى اجراى فرمان او هستم . خداوند براى من ارادهء خير كرده است ؛ و او صاحب خير و بر آن تواناست ، ان شاء الله تعالى » . « 4 »\r\n\r\n\r\n","description":"","footnote":"\r\n( 1 )\r\n- الارشاد ، ص 204 .\r\n( 2 ) - بعيد نيست كه اين تعبير از ابن اعثم كوفى ، صاحب الفتوح يا از نسخه‌بردار بوده باشد ، زيرا طبق آنچه از ائمه عليهم السلام رسيده است ، آنان از ناميدن ديگران با اين لقب ، به دليل اختصاص آن به اميرالمؤمنين ، على عليه السلام ، خوددارى مىورزيدند . در حديث آمده است : « مردى بر ابوعبدالله عليه السلام وارد شد و گفت : السلام عليك يا اميرالمؤمنين . حضرت عليه السلام ايستاد و فرمود : لب فرو بند كه اين نام شايسته هيچ كسى جز اميرالمؤمنين ، على عليه السلام نيست . . . » ( مستدرك الوسائل ، ج 10 ، ص 100 ، حديث شماره 5 ) .\r\n( 3 ) - در بخش‌هاى ديگر دربارهء زندگينامه كسانى كه به امام عليه السلام نامه نوشتند بحث خواهد شد .\r\n( 4 ) - الفتوح ، ج 5 ، ص 34 .\r\n","page_name":" 41 ","page_number":41},
  {"content":"\r\n\r\n\r\nنامه امام عليه السلام به مردم كوفه\r\nامام حسين عليه السلام همراه آخرين فرستادگان كوفه ، يعنى هانى بن هانى و سعيد بن عبدالله ، « 1 » خطاب به مردم آن شهر چنين نوشت :\r\n\r\n\r\n","description":"","footnote":"\r\n( 1 ) - صاحب كتاب مناقب نوشته است كه امام حسين عليه السلام اين نامه را به وسيلهء مسلم بن عقيل براى اهل كوفه فرستاد و نه هانى و سعيد ( مناقب آل ابى طالب ، ج 4 ، ص 90 ) .\r\nولى مامقانى بر اين باور است كه امام عليه السلام نامه را پيش از مسلم ، به وسيله هانى و سعيد براى كوفيان نوشت . وى مىگويد : « اما اين ، پسر هانى بن عروه نيست ، چون پسر هانى بن عروه ، يحيى نام داشت و در طف به شهادت رسيد . » ( تنقيح المقال ، ج 3 ، ص 290 ) .\r\nبرعكس از سخنان مزّى درباره يحيى بن هانى چنين بر مىآيد كه يحيى پس از پدرش زنده بوده است . گويد : « او از اشراف عرب بود و پدرش به خاطر حسين بن على عليه السلام به دست عبيدالله زياد كشته شد . شعبه گفته است كه او سرور اهل كوفه بود و ابوحاتم افزوده است : نيكوكارى بود از بزرگان اهل كوفه . » ( تهذيب الكمال ، ج 20 ، ص 246 ) .\r\nاما سعيد بن عبد الله حنفى در بالاترين درجه وثاقت و جلالت و از شهداى بلند مرتبه طف است . او همان كسى است كه در نماز ظهر عاشوراى مولايمان حسين عليه السلام ، جان خويش را سپر وجود مبارك آن حضرت ساخت . ( مستدركات علم الرجال ، ج 4 ، ص 68 ) .\r\nبراى تأييد وثاقت و منزلت والاى وى آنچه در زيارت ناحيه مقدسه در حق وى آمده است كافى است : « سلام بر سعيد بن عبد الله حنفى كه هنگام صدور اجازه بازگشت از سوى حسين عليه السلام گفت : نه به خدا سوگند ، تو را رها نمىكنيم تا خداوند بداند كه در غياب رسول او حرمت تو را حفظ كرده‌ايم . به خدا سوگند اگر بدانم كه كشته مىشوم سپس زنده مىگردم ، سپس مرا آتش مىزنند و خاكسترم را دور مىريزند ، و اين كار را هفتاد بار با من انجام مىدهند ، از تو جدا نگردم تا آن كه در ركابت كشته شوم . چرا چنين كنم در حالى كه مرگ يا كشته شدن يك بار بيش نيست ؛ و پس از آن كرامتى است كه هرگز پايان ندارد . تو كشته شدى و با امامت به مواسات رفتار كردى و در سراى هميشگى از سوى خداوند احترام ديدى ، خداوند ما را با شما شهيدان محشور گرداند و در اعلاعليين با شما همنشين سازد » .\r\nهمچنين وى با حفظ حسين عليه السلام در هنگام نماز بر افتخاراتش افزود . طبرى نقل مىكند كه چون حسين عليه السلام نماز ظهر را نماز خوف خواند ، پس از نيمروز طرفين به پيكار برخاستند و جنگى شديد درگرفت . هنگامى كه حسين عليه السلام در جاى خود ايستاده بود و دشمنان به وى نزديك شدند ، سعيد حنفى در برابر امام حسين عليه السلام قرار گرفت و تيرهاى دشمن از چپ و راست به سوى او نشانه مىرفت . در همان حال كه او در حضور حسين عليه السلام ايستاده بود تيرها گاه به صورت ، گاه به سينه و گاه به پهلوى او مىخورد ؛ ولى اجازه نداد كه هيچ ","page_name":" 42 ","page_number":42},
  {"content":"\r\n\r\nبسم الله الرحمن الرحيم\r\nاز حسين بن على به جماعت مؤمنان و مسلمانان\r\nآخرين فرستادگان شما يعنى هانى و سعيد نامه‌هايتان را نزد من آوردند . آنچه را شرح داده و يادآور شده بوديد دريافتم و سخن اكثريت شما اين بود : « ما پيشوايى نداريم ، نزد ما بيا ، باشد كه خداوند به وسيله تو ما را بر حق و هدايت گرد آورد . »\r\nمن برادر و پسرعمويم و شخص مورد اعتماد خاندانم يعنى مسلم بن عقيل را نزد شما مىفرستم . اگر او به من نوشت كه رأى جماعت و خردمندان و ارباب فضيلت شما بر آنچه فرستادگانتان آورده‌اند و در نامه‌هايتان خوانده‌ام متحد است ، به زودى نزد شما خواهم آمد . ان شاء الله . به جانم سوگند ، امام كسى است كه بر اساس كتاب خدا حكم كند ، عدالت را به پا دارد ، به دين حق ايمان داشته باشد و به خاطر خداوند خويشتندارى ورزد . والسلام . « 1 »\r\n\r\nسفير امام حسين عليه السلام به كوفه\r\nحسين عليه السلام مسلم بن عقيل را فراخواند و او را همراه قيس بن مسهر صيداوى « 2 » ، عمارة بن عبدالله سلولى « 3 » ، عبدالله و عبدالرحمن ، پسران شداد ارحبى « 4 » ، روانه كوفه كرد ؛ او را\r\n\r\n\r\n","description":"","footnote":"\r\nتيرى به حسين عليه السلام برسد تا آن كه سرانجام حنفى بر زمين افتاد و در آن حال مىگفت : پروردگارا آنها را همانند عاد و ثمود لعنت كن ؛ پروردگارا سلام مرا به پيامبرت برسان و به او بگو كه چه دردى از زخم‌ها كشيده‌ام . هدف من رسيدن به ثواب يارى پيامبرت بود . آنگاه رو به حسين عليه السلام كرد و گفت : اى فرزند رسول خدا ، آيا وفا كردم ؟ فرمود : آرى ، تو در بهشت پيشاپيش منى . آنگاه روح پاكش به ملكوت اعلى پيوست . ( تنقيح المقال ، ج 2 ، ص 28 ) .\r\n( 1 ) - الارشاد ، ص 204 ؛ تاريخ طبرى ، ج 3 ، ص 278 ؛ اخبار الطوال ، ص 231 ، در اين كتاب آمده است : « تا كُنْه كار شما را براى من روش سازد » .\r\n( 2 ) - زندگينامه وى در ادامه بحث خواهد آمد .\r\n( 3 ) - عمارة بن عبيدالله سلولى\r\nنمازى گويد : « عمارة بن عبدالله سلولى : از او ياد نكرده‌اند . او حامل نامهء اهل كوفه به سرورمان حسين عليه السلام\r\n","page_name":" 43 ","page_number":43},
  {"content":"\r\n\r\n\r\n\r\n","description":"","footnote":"\r\nاست ؛ و همراه مسلم به كوفه بازگشت . » ( مستدركات علم الرجال ، ج 6 ، ص 20 ) .\r\nشوشترى گويد : « عمارة بن عبيد سلولى : در طبرى آمده است كه هانى بيمار شد و ابن زياد به عيادتش آمد . عماره به او گفت : اجتماع و طرح ما براى كشتن اين سركش است . حال كه خداوند تو را بر وى چيره ساخته است او را به قتل برسان ! هانى گفت : دوست نمىدارم كه در خانه‌ام كشته شود .\r\nاو ( عماره ) از گروه ميانهء فرستادگان اهل كوفه نزد حسين عليه السلام بود كه همراه وى و قيس بن مسهّر و عبدالرحمن ارحبى حدود 350 نامه را ارسال داشتند ؛ چنان كه در طبرى نيز آمده است حسين عليه السلام مسلم را همراه آنان فرستاد . » ( قاموس الرجال ، ج 8 ، ص 54 ) .\r\n( 4 ) - عبدالله وعبدالرحمن ، پسران شداد ارحبى : نمازى گويد : « عبدالرحمن بن شداد ارحبى : از او نام نبرده‌اند ، او و برادرش عبدالله بن شداد ، فرستادگان اهل كوفه ، نزد سرورمان حسين - صلوات الله عليه - بودند . سپس امام عليه السلام ، چنان كه در ارشاد مفيد آمده است ، آن دو را همراه پسر عمويش ، مسلم ، به كوفه فرستاد . » . ( مستدركات علم الرجال ، ج 4 ، ص 401 ) .\r\nشوشترى گويد : « عبدالرحمن بن عبدالله ارحبى : شيخ در رجال خويش وى را از ياران حسين عليه السلام بر شمرده است . سيره نويسان گفته‌اند كه او يكى از چهار نفرى بود كه همراه پنجاه و چند نامه به مكه رفتند و دوازده شب مانده از ماه رمضان وارد آن شهر شدند . او از كسانى است كه حسين عليه السلام وى را همراه مسلم فرستاد . پس از شهادت مسلم او از كوفه نزد حسين عليه السلام آمد ، تا آن كه شهيد شد ؛ و در زيارت ناحيه و رجبيه سلام بر وى وارد است .\r\nآنها گروه دوّم فرستادگان اهل كوفه بودند و طبرى آنها را سه تن دانسته است ( عبدالله ، قيس و عماره سلولى ) نه چهارتن ؛ و ورودشان در روزى كه او گفته معلوم نيست . طبرى او را در شمار فرستادگان نخستين ذكر كرده است ؛ و تاريخ ورودشان ده روز گذشته از رمضان بود . اينان دو روز پس از گروه نخست روانه شدند . ولى روز رسيدنشان را ذكر نكرده است و اين كه هر دو گروه يكباره حركت كرده باشند معلوم نيست . طبرى نيز فرستادن اين سه تن با مسلم را نوشته است ، اما بر اين كه وى پيش يا پس از قتل مسلم نزد حسين عليه السلام باز گشته باشد ، واقف نيستم ؛ و هر دو زيارتنامه در بر دارنده سلام بر وى هستند . ( قاموس الرجال ، ج 6 ، ص 123 ، شماره 4026 ) .\r\nسماوى گويد : او عبدالرحمن بن عبدالله بن كدن بن ارحب است . . . و بنى ارحب تيره‌اى از همدان هستند . عبدالرحمن از تابعان بزرگ ، شجاع و پيشگام بود .\r\nسيره‌نويسان گفته‌اند : « مردم كوفه ، او را همراه قيس بن مسهّر و حدود 53 نامه نزد حسين عليه السلام در مكه فرستادند . گروه او دومين گروه بود . به اين ترتيب كه گروه عبدالله بن سبع و عبدالله بن وائل ، اول ؛ گروه قيس و عبدالرحمن ، دوم و گروه سعيد بن عبدالله حنفى و هانى بن هانى سبعى ، سوم بود . ابومخنف گفته است :\r\n","page_name":" 44 ","page_number":44},
  {"content":"\r\n\r\nبه تقوا ، پنهان‌كارى و مدارا فرمان داد چنانچه ديد كه مردم متحد و همرأى هستند ، اين را با شتاب برايش بنويسد . « 1 »\r\nپنهان كارى در اين‌جا به چه معناست ؟ آيا معنايش اين است كه مسلم بن عقيل تا رسيدن به كوفه موضوع سفارتش را ، در طول راه پنهان نگه دارد ؟ يا كه در سازماندهى كوفيان براى قيام همراه امام از شيوه‌هاى پنهانى استفاده كند ؟ يا معنايش اين است كه موضوع مكان و زمان تحركاتش و اسلحه‌خانه‌ها و فرماندهان و افراد مورد اعتماد و رمز آغاز عملياتش را پوشيده نگهدارد ؟ يا چيزى جز اين ؟\r\nمدارا به چه معنا است ؟ آيا منظور مداراى با مردم است ؛ كه از اخلاق اسلامى است ؟\r\nيا به معناى عدم رويارويى مسلحانه با حكومت محلى اموى در كوفه تا هنگام رسيدن امام عليه السلام و يا دريافت اجازه از آن حضرت است ؟\r\nآيا مأموريت مسلم بن عقيل - طبق اين روايت - به شناخت آراى عمومى كوفيان و صداقتشان در آنچه به امام نوشته‌اند منحصر است ؟\r\nيك روايت ديگر حاكى از آن است كه نامه امام عليه السلام به اهل كوفه ، حاوى عبارت زير نيز بوده است :\r\n\r\n\r\n","description":"","footnote":"\r\nهنگامى كه حسين عليه السلام مسلم را فراخواند و از سوى خويش به كوفه فرستاد ، قيس ، عبدالرحمن و عمارة بن عبيد سلولى را با وى همراه ساخت و او از جمله افراد گروه‌هاى اعزامى بود . سپس عبدالرحمن بازگشت و در شمار اصحاب امام درآمد . در روز دهم ، با ديدن اوضاع و احوال ، اجازه پيكار گرفت و حسين عليه السلام به او اجازه فرمود . او پيش رفت و در حالى كه ميان مردم شمشير مىزد مىگفت :\r\n صبراً على الاسياف والاسنه * صبراً عليها لدخول الجنة \r\nبر شمشيرها و نيزه‌ها صبر مىكنم تا وارد بهشت شوم\r\nاو پيوسته در حال پيكار بود تا سرانجام كشته شد . رضوان‌الله تعالى عليه . ( ابصار العين ، ص 131 - 132 ) .\r\nمامقانى نيز بر اين باور است كه وى عبدالرحمن بن عبدالله بن كدن ارحبى است و درباره‌اش گفته است : « او از كسانى است كه حسين عليه السلام وى را همراه مسلم فرستاد . پس از بىوفايى كوفيان و كشته شدن مسلم عبدالرحمن از كوفه بازگشت و آن حضرت را همراهى كرد تا به فيض شهادت رسيد و به سلام امام در دو زيارت ناحيه مقدسه و رجبيه مفتخر شد . » ( تنقيح المقال ، ج 2 ، ص 145 ) .\r\n( 1 ) - الارشاد ، ص 186 .\r\n","page_name":" 45 ","page_number":45},
  {"content":"\r\n\r\n« من ، برادر و پسر عمويم ، مسلم بن عقيل بن ابىطالب را نزد شما فرستاده به او فرمان داده‌ام كه وضعيت و خبر و رأى شما و نيز نظر خردمندان و بزرگانتان را برايم بنويسد . او به سوى شما رهسپار است . ان شاء الله ، و لا قوة الّا باللّه ، اگر چنان كه فرستادگان شما گفته‌اند و در نامه‌هايتان نوشته‌ايد هستيد ، همراه پسرعمويم بپاخيزيد و با او بيعت كنيد و او را وامگذاريد . به جانم سوگند ، امام عامل به كتاب و برپاى دارنده عدالت ، با كسى كه به ناحق حكم مىكند و به راهى هدايت نمىكند برابر نيست . . . » « 1 »\r\nاز اين عبارات روشن مىشود كه مأموريت مسلم بن عقيل در كوفه ، به شناسايى آراى عمومى مردم و آگاهى به حقيقت و واقعيت جهت‌گيرىهاى ساكنان اين شهر نبوده است .\r\nبلكه مأموريت اصلى وى قيام عليه حكومت محلى اموى همراه مردم كوفه و فراهم ساختن زمينه پايان دادن به كل حكومت اموى بوده است . دليل اين مدعا سخن امام عليه السلام است كه مىفرمايد : « همراه پسرعمويم بپاخيزيد ؛ با او بيعت كنيد و او را وا مگذاريد . . . » .\r\nابن اعثم كوفى در ادامه نقل تاريخىاش مىگويد : آنگاه نامه را پيچيد و مهر زد و مسلم بن عقيل را فرا خواند و آن را به دو سپرد و فرمود :\r\nمن تو را به سوى مردم كوفه مىفرستم و خداوند كار تو را آن گونه كه دوست مىدارد و خشنود است به پايان خواهد برد . اميدوارم كه من و تو در درجه شهيدان باشيم . پس به بركت و يارى خداوند برو تا به كوفه درآيى . چون وارد شهر شدى ، نزد موثق‌ترين مردمش فرود آى و آنان را به اطاعت من فرابخوان . چنانچه مردم را بر بيعت با من يكدل ديدى خبرش را با شتاب برايم بنويس تا به حساب آن رفتار كنم - ان شاء الله تعالى .\r\nآنگاه حسين عليه السلام او را در آغوش كشيد و با او خداحافظى كرد ؛ و همه گريستند . » « 2 »\r\nاز اين روايت استفاده مىشود كه « رازدارى » در روايت نخست به اين معنا نيست كه مسلم بن عقيل در دعوت به فرمانبردارى از امام ، از شيوه پنهان‌كارى پيروى كند . زيرا از ظاهر سخن امام كه مىفرمايد « و مردم را به اطاعت من فرابخوان » ، آشكارا عمل كردن\r\n\r\n\r\n","description":"","footnote":"\r\n( 1 ) - الفتوح ، ج 5 ، ص 35 ؛ مقتل خوارزمى ، ج 1 ، ص 195 - 196 .\r\n( 2 ) - همان ، ص 36 ؛ مقتل خوارزمى ، ج 1 ، ص 196 .\r\n","page_name":" 46 ","page_number":46},
  {"content":"\r\n\r\nبرمىآيد . بلى ، لازمه كار اين است كه از دوستان و افراد مورد اعتماد آغاز شود ؛ و اين چيزى است كه فرمايش امام ، « چون وارد شهر شدى ، نزد موثق‌ترين مردمش فرود آى » ، بدان اشعار دارد .\r\nهمچنين از اين روايت استفاده مىشود كه امام عليه السلام با اين سخن خويش ، « و من اميدوارم كه من و تو در درجهء شهيدان باشيم » ؛ به مسلم فهماند يا به او خبر داد كه سرانجام كارش ، رستگارى با شهادت است ؛ و آن گاه كه قضيه به يكى از مصالح عالى اسلام مربوط باشد ، آگاهى به اين كه سرنوشت فرد كشته شدن است ، مانع اداى تكليف نيست . از جمله چيزهايى كه دلالت دارد بر اين كه دريافت مسلم بن عقيل از سخن امام عليه السلام اين بود كه به سوى شهادت مىرود و اين آخرين ديدار وى با پسر عمويش ، حسين عليه السلام ، است ، اين است كه يكديگر را در آغوش گرفتند و خداحافظى كردند و همه گريستند .\r\nيك روايت تاريخى مىگويد : « مسلم در نيمه ماه رمضان از مكه بيرون آمد و پنج روز مانده از شوال به كوفه رسيد . . . » . « 1 »\r\n\r\nمسلم بن عقيل كيست ؟\r\nمسلم بن عقيل بن ابى طالب ، از ياران على عليه السلام ، حسن عليه السلام وحسين عليه السلام است . وى با رقيه ، « 2 » دختر امام على عليه السلام ، ازدواج كرد ؛ و در جنگ صفين ، همراه حسن و حسين عليهما السلام و عبدالله بن جعفر فرماندهى جناح راست سپاه اميرمؤمنان عليه السلام را عهده‌دار بود . « 3 »\r\nمرحوم خويى گويد : « بزرگى و عظمت مسلم بن عقيل بالاتر از آن است كه به وصف درآيد . وى در جنگ صفين فرمانده جناح راست سپاه اميرمؤمنان عليه السلام بوده است . . . » . « 4 »\r\nبر اين اساس ، بعيد مىنمايد آن طورى كه مامقانى مىگويد ، عمر شريف وى هنگام رفتن به سفارت كوفه 28 سال بوده باشد . « 5 » زيرا جنگ صفين در سال 37 هجرى روى داد\r\n\r\n\r\n","description":"","footnote":"\r\n( 1 ) - مروج الذهب ، ج 2 ، ص 89 .\r\n( 2 ) - المجدى فى انساب الطالبيين ، ص 18 ؛ انساب الاشراف ، ج 2 ، ص 830 .\r\n( 3 ) - بحار الانوار ، ج 42 ، ص 93 .\r\n( 4 ) - معجم رجال الحديث ، ج 18 ، ص 150 .\r\n( 5 ) - تنقيح المقال ، ج 3 ، ص 214 .\r\n","page_name":" 47 ","page_number":47},
  {"content":"\r\n\r\nو معنايش اين است كه وى در آن هنگام كمتر از ده سال داشته است !\r\nاز سوى ديگر پيامبر اكرم صلى الله عليه و آله به على عليه السلام خبر داد كه مسلم عليه السلام در راه محبت حسين عليه السلام كشته خواهد شد . صدوق در كتاب امالى خويش چنين نقل كرده است :\r\n« على عليه السلام به رسول خدا صلى الله عليه و آله گفت : يا رسول الله ، آيا عقيل را دوست مىدارى ؟ فرمود :\r\nآرى به خدا سوگند ، من او را به دو جهت دوست مىدارم : يكى به خاطر خودش و ديگرى به خاطر دوستى ابوطالب نسبت به او ؛ و فرزندش در راه محبت فرزند تو كشته مىشود ؛ و اشك ديده مؤمنان بر او مىريزد و فرشتگان مقرب درگاه خداوند بر او درود مىفرستند . آنگاه رسول خدا صلى الله عليه و آله گريست به طورى كه اشك بر سينه‌اش جارى شد ؛ و سپس فرمود : خدايا ، از آنچه پس از من بر سر خاندانم مىآيد به تو شكايت مىكنم . » « 1 »\r\nمسلم الگوى والاى اخلاق اسلامى ، به‌ويژه در شجاعت ، دلاورى و قدرت بود . نمونه‌اش حماسه‌اى بود كه در كوفه آفريد ؛ به طورى كه دشمن وى يعنى محمد بن اشعث هنگام توصيف وى براى ابن زياد گفت : « اى امير ، آيا نمىدانى كه مرا به سوى شيرى ژيان و شمشيرى برنده در كف قهرمانى بلند همت از خاندان بهترين انسان‌ها فرستاده‌اى ؟ » « 2 »\r\nدر برخى كتاب‌هاى مناقب آمده است كه مسلم همانند شير بود . نشان نيرومنديش اين كه مردى را با دست مىگرفت و بر پشت بام مىانداخت . « 3 »\r\nدر جاى ديگر آمده است : حسين عليه السلام ، مسلم بن عقيل را به سوى كوفه فرستاد و او همانند شير بود . « 4 »\r\nاز جاهايى كه نشان دهنده شجاعت بىمانند هاشمى وى مىباشد ، موضعگيرى او در برابر معاويه است كه در دوران زمامدارىاش از وى خواست تا مال را بازپس دهد و زمين را بگيرد ؛ و مسلم در پاسخ گفت : تا سرت را با شمشير نزده‌ام ، دست بردار ! « 5 »\r\n\r\n\r\n","description":"","footnote":"\r\n( 1 ) - بحار الانوار ، ج 22 ، ص 288 ؛ به نقل از امالى صدوق ، ص 111 ، مجلس 27 ، حديث شماره 3 .\r\n( 2 ) - نفس المهموم ، ص 111 .\r\n( 3 ) - همان .\r\n( 4 ) - ر . ك . بحار الانوار ، ج 44 ، ص 354 .\r\n( 5 ) - همان ، ج 42 ، ص 116 .\r\n","page_name":" 48 ","page_number":48},
  {"content":"\r\n\r\nآيا مسلم خواستار معافيت از سفارت شد ؟\r\nطبرى در تاريخ خود و شيخ مفيد در كتاب ارشاد نوشته‌اند كه مسلم بن عقيل در اثناى حركت به سوى كوفه يكى را نزد حسين عليه السلام فرستاد و از آن حضرت خواست كه وى را از مأموريت سفارت كوفه معاف سازد . متن داستان به روايت طبرى از اين قرار است :\r\nمسلم پيش رفت تا به مدينه رسيد . آنگاه در مسجد رسول خدا صلى الله عليه و آله نماز گزارد ؛ و با خاندان محبوب خويش خداحافظى كرد . سپس دو راهنما از قبيله قيس اجير كرد . آن دو وى را پيش بردند تا آن كه راه را گم كردند و منحرف گشته به شدت تشنه شدند .\r\nراهنمايان گفتند : اين راه را در پيش بگير تا به آب برسى ؛ و نزديك بود كه خود از عطش جان بدهند ( طبق روايت ارشاد دو راهنما از تشنگى مردند ) . آنگاه مسلم بن عقيل نامه زير را همراه قيس بن مسهر صيداوى براى حسين عليه السلام فرستاد ؛ و اين در تنگه بطن خُبيت ( و به روايت ارشاد در بطن خبت ) بود :\r\nمن از مدينه همراه دو راهنما به راه افتادم ، اما آنان از راه منحرف گشته و گم شدند .\r\nتشنگى شديد چنان بر ما غلبه كرد كه نزديك بود دو راهنما جان بسپارند . رفتيم تا آن كه نفس آخرمان را به آب رسانديم . اين آب در جايى به نام تنگه بطن خُبيت واقع است . من اين پيش آمد را به فال بد گرفتم ، اگر صلاح مىدانيد ، مرا معاف داريد و ديگرى را به سفارت بفرستيد . والسلام .\r\nحسين عليه السلام در پاسخ او نوشت :\r\nبيم آن دارم كه انگيزه تو از نوشتن نامه و تقاضاى استعفا از مأموريتى كه به تو داده‌ام چيزى جز ترس نباشد . بنابراين به سويى كه تو را فرستاده‌ام رهسپار شو . والسلام .\r\nمسلم به خواننده نامه ( و به روايت ارشاد ، پس از خواندن نامه ) گفت : « من اين سخن را از بيم جان خودم نگفتم . . . » . « 1 »\r\nهر كس زندگىنامه مسلم را - هر چند كه در كتاب‌ها به طور خلاصه آمده است - مورد مطالعه قرار دهد و با عرف عرب آن روزگار و به ويژه با اوصاف بنىهاشم اندكى\r\n\r\n\r\n","description":"","footnote":"\r\n( 1 ) - تاريخ الطبرى ، ج 3 ، ص 278 ؛ الارشاد ، ص 204 ؛ الاخبار الطوال ، ص 230 .\r\n","page_name":" 49 ","page_number":49},
  {"content":"\r\n\r\nآشنا باشد ، شك نخواهد كرد كه اين داستان ساخته دست دشمنان اهل بيت عليهم السلام و براى مشوّه جلوه دادن سيما و آوازه اين سفير بزرگ است .\r\nمسلم از فرماندهان جناح راست سپاه امير مؤمنان عليه السلام بود . او كسى است كه معاويه ، حاكم مطلق العنان آن روز جهان اسلام را مورد خطاب قرار داد و گفت : « ساكت شو ! تا سرت را با شمشير نزده‌ام ، دست بردار ! » او كسى است كه پس از شنيدن اين سخن امام « اميدوارم ، من و تو در درجهء شهيدان باشيم » ، تعيين كرد كه به سوى شهادت مىرود و با آن حضرت چنان خداحافظى كرد كه گويى وعده ديدارشان بهشت است .\r\nآيا نفس مطمئن به سعادت بازهم مىترسد ؟ و آيا كسى كه مشتاق لقاى پروردگار و ديدار با رسول خدا و دوستان گذشته خود از اهل بيت است ، قرار گرفتن در آستانهء مرگ را به فال بد مىگيرد ؟ آيا آرامش يك لحظه از وجود مسلم جدا شده است ؟ سيره آن حضرت در كوفه گواه ثبات قدم و آرامش ناشى از ايمان وى به كار خويش است ؛ كه در اين زمينه كسى جز امام معصوم نه به پايش مىرسد و نه از او برتر است . آيا به باور انسان آگاه و انديشمند مىگنجد كه حسين عليه السلام اين سفارت مهم را به فردى ترسو ، كه پديده‌هاى عادى همهء مسافران در چنان روزهايى را به فال بد مىگيرد ، واگذار كند ؟ سرانجام اين كه آيا با ادب حسينى سازگار است كه پسرعمويش ، مسلم را اين گونه خطاب كند و به ترس متهم گرداند ؟\r\nآقاى مقرم گويد : « كسى كه در سند ولايت سيد الشهدا براى مسلم بن عقيل تأمّل بورزد ، به ثبات ، آرامش ، بىباكى و نترسى او از مرگ اذعان خواهد كرد . مگر چيزى جز كشته شدن و شهادت در راه خدا مىتواند برازنده خاندان ابوطالب باشد ؟ چنانچه مسلم در جنگ‌ها ترسو مىبود ، سيد الشهدا افتخار سفارت خويش را كه لازمهء آن ، همهء اين امور است به او نمىبخشيد .\r\nاين سخنى كه راويان نقل كرده‌اند و ابن جرير نيز به خاطر كاستن مقام والاى مسلم ثبت كرده است ، كاملًا سست و بىپايه است . در حالى كه اهل بيت و كسانى كه در سايه تعاليم آنها هدايت يافته‌اند ، به فال بد زدن اعتقادى ندارند و براى آن ارزشى قائل نيستند ، چگونه چنين چيزى مىتواند درست باشد .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nاين كه طبرى چنين مطلبى را براى مشوّه ساختن مقام شهيد كوفه - چنان كه عادت وى دربارهء اعضاى خاندان علوى است - بنويسد شگفت نيست . شگفت اينجاست كه چگونه اين موضوع بر يك صاحبنظر دقيق پوشيده مانده و در حالى كه پيوسته از بدگويى امثال آنها دم مىزند و معتقد است كه اين گونه روايات از ساخته‌هاى آل زبير و پيروان آنهاست ، باز هم آن را در كتاب خويش نقل كرده است . » . « 1 »\r\nبه نظر مىرسد كه مقرم اصل رويداد و مرگ دو راهنما و نامه نوشتن پسر عقيل براى امام حسين عليه السلام و پاسخ حضرت به او را قبول دارد ، اما انتساب زدن فال بد و ترس به مسلم را ساختگى و بىپايه مىداند . « 2 »\r\nولى شيخ باقر قرشى اصل نامه و پاسخ آن را قبول ندارد و ساختگى مىداند . او مىگويد :\r\n« 1 - تنگه خَبَت كه مسلم از آنجا براى امام عليه السلام نامه نوشت ، طبق گفته حموى ميان مكّه و مدينه واقع است . در حالى كه روايت تصريح دارد كه مسلم دو راهنما را در يثرب اجير كرد ؛ و به سوى عراق بيرون رفتند و راه را گم كردند و مردند . بنابر اين طبيعى است كه اين حادثه ميان مدينه و عراق روى داده باشد ، نه ميان مكه و مدينه . « 3 »\r\n2 - چنانچه ميان يثرب و عراق جايى كه حموى از آن نام نبرده وجود داشته باشد ، رفت و آمد از آنجا تا مكه بيش از ده روز طول مىكشد . در حالى كه مورخان زمان مسافرت مسلم از مكه تا كوفه را تعيين كرده و گفته‌اند : وى روز پانزدهم رمضان از مكه حركت كرد و در روز پنجم شوال به كوفه رسيد ؛ كه مجموع مدت مسافرتش بيست روز مىشود و اين بسيار كوتاه‌تر از مدتى است كه مسافر از مكه به مدينه ( و سپس كوفه ) طى مىكند . چنانچه مدت سفر فرستاده مسلم از اين مكان و بازگشت او را استثنا كنيم ، مدت سفر او از مكه تا كوفه كمتر از ده روز مىشود ؛ و پيمودن چنين مسافتى در اين مدت عادتاً محال است .\r\n3 - امام عليه السلام - در اين نامه - مسلم را به ترس متهم كرده است ؛ و اين موضوع با موثق شمردن مسلم و اين كه او شخص مورد اعتماد و بزرگ اهل بيت اوست و فضيلتى بيش از\r\n\r\n\r\n","description":"","footnote":"\r\n( 1 ) - مسلم بن عقيل ، ص 138 .\r\n( 2 ) - ر . ك . همان مأخذ ، ص 111 - 113 .\r\n( 3 ) - معجم البلدان ، ج 2 ، ص 343 .\r\n","page_name":" 51 ","page_number":51},
  {"content":"\r\n\r\nديگران دارد در تعارض است . چگونه ممكن است كه امام بااين اوصاف بازهم او را به ترس متهم كند .\r\n4 - ترسو خواندن مسلم با سيرهء عملى وى تناقض دارد . زيرا اين قهرمان بزرگ ، دلاورى و شجاعتى خيره‌كننده از خود نشان داد و در هنگام حمله گروه‌هاى كوفى ، بى آن كه كسى او را يارى دهد و يا پشتيبانى كند ، يك تنه با آنها به مقابله پرداخت . وى شمار زيادى از آن سپاه انبوه را كشت و آنها را وحشتزده و بيمناك ساخت . هنگامى هم كه او را اسير گرفته نزد ابن زياد بردند ، اثرى از ذلت و شكست در وى ديده نشده بلاذرى درباره مسلم مىگويد : او شجاع‌ترين و سرسخت‌ترين مردان بنىعقيل بود « 1 » ؛ و بلكه پس از ائمه عليهم السلام شجاع‌ترين هاشمى تاريخ است .\r\nاين حديث افترايى است كه براى كاستن از ارج و مقام اين فرمانده بزرگ كه از مفاخر امت عربى و اسلامى به شمار مىآيد ساخته شده است » . « 2 »\r\nاز اين رو ما در اين باره ، نظر قرشى را بر نظر مقرم ترجيح مىدهيم ، و بر اين باوريم كه اصل نامه و پاسخش صحت ندارند ؛ و به گمان قوى اصل حادثه نيز درست نيست .\r\n\r\nمسلم در كوفه\r\nچنان كه گذشت ، امام حسين عليه السلام به مسلم سفارش كرد كه در كوفه ، نزد مورد اعتمادترين مردم شهر برود و فرمود : « چون وارد شهرشدى نزد موثق‌ترين ساكنانش فرود آى » . « 3 » چرا كه لازمه طبيعى آغاز عمل سياسى - انقلابى مسلم براى دعوت مردم به فرمانبردارى از امام و بسيج آنان براى قيام همراه آن حضرت ، و دست برداشتن از آل ابى سفيان ، اين بود كه پايگاه وى منزلى باشد كه صاحب آن دوستدار اهل بيت عليهم السلام و موثق‌ترين فرد كوفه باشد .\r\nابن كثير مىنويسد : « 4 » هنگامى كه وارد كوفه شد در خانه مردى به نام مسلم بن\r\n\r\n\r\n","description":"","footnote":"\r\n( 1 ) - انساب الاشراف ، ج 2 ، ص 836 .\r\n( 2 ) - حياة الامام الحسين ، ج 2 ، ص 343 - 344 .\r\n( 3 ) - الفتوح ، ج 5 ، ص 36 .\r\n( 4 ) - البدايه والنهايه ، ج 3 ، ص 279 .\r\n","page_name":" 52 ","page_number":52},
  {"content":"\r\n\r\nعوسجه اسدى « 1 » فرود آمد . به‌قولى ديگر وى درخانهء مختار بن ابىعبيد ثقفى « 2 » فرود آمد .\r\n\r\n\r\n","description":"","footnote":"\r\n( 1 ) - مسلم بن عوسجه أسدى : مكَنّى به أبا حجل ، اسدى سعدى . وى مردى شريف و بزرگوار ، پارسا وپرهيزگار بود . او صحابه‌اى بود كه رسول خدا صلى الله عليه و آله را ديدار كرده بود . وى قهرمانى است شجاع كه در جنگ‌ها و فتوحات اسلامى از او ياد مىشود . سيره‌نويسان گفته‌اند : او از كوفه براى امام عليه السلام نامه نوشت و بدان وفادار ماند ؛ و از كسانى است كه پس از آمدن مسلم بن عقيل به كوفه براى آن حضرت بيعت گرفت .\r\nپس از ورود عبيدالله به كوفه ، مسلم بن عقيل - پس از شنيدن اين خبر - به جنگ وى برخاست ؛ و پرچم فرماندهى قبايل مذحج و اسد را به مسلم بن عوسجه داد ، . . . و با او به مقابله برخاستند و در كاخش زندانى كردند . سپس هنگامى كه روند حوادث به خلاف خواست ياران حق رقم خورد و مسلم بن عقيل و هانى بن عروه دستگير شدند ، مسلم بن عوسجه براى مدتى پنهان شد ؛ و سپس همراه خانواده‌اش گريخت و در كربلا خود را به امام حسين رساند و جان خويش را فداى آن حضرت كرد . او كسى است كه پس از صدور اجازه بازگشت از سوى امام حسين عليه السلام در شب دهم ، خطاب به آن حضرت گفت : آيا تو را رها كنيم در حالى كه براى اداى حق تو در پيشگاه خداوند عذرى نداريم ؟ ! به خدا سوگند آن قدر با آنان مىجنگم كه نيزه‌ام در سينه‌هاشان بشكند ، و تا قبضه شمشير در دستم باشد آنان را مىزنم ولى از تو جدا نمىشوم ؛ و اگر بىسلاح گردم ، بازهم دست برنمىدارم و پيش شما ، آنان را سنگباران مىكنم تا آن كه همراه شما كشته شوم . براى شناخت بيشتر فضايل و تاريخ زندگى اين شهيد بزرگوار به زندگينامه او در كتاب ابصارالعين فى انصار الحسين ( ص 107 - 111 ) مراجعه شود .\r\n( 2 ) - مختار بن ابى عبيد بن مسعود ثقفى : وى در سال اوّل هجرت به دنيا آمد و در سيزده سالگى همراه پدرش در جنگ شركت جست . او به سوى صحنه پيكار هجوم مىبرد ولى عمويش مانع مىشد . در نتيجه مختار پيشگام و شجاع بار آمد و از هيچ چيز بيم نداشت ؛ و به كارهاى مهم اقدام مىكرد . او بسيار خردمند و حاضر جواب بود . صفاتى برجسته داشت و بسيار سخاوتمند بود .\r\nاو كسى است كه بيشتر شركت كنندگان در قتل حسين عليه السلام و سران آنها را در طى حكومت هجده ماهه‌اش به قتل رساند و سرانجام خود در سن 67 سالگى به دست مصعب بن زبير كشته شد .\r\nروايت‌ها درباره وى گوناگون است . برخى او را مىستايند و برخى ديگر نكوهش مىكنند . ولى روايت‌هايى كه وى را نكوهش مىكنند ، يا ضعف سند دارند يا دلالتشان ناقص است و يا از روى تقيه صادر شده‌اند . در مقابل ، روايت‌هايى كه او را ستايش مىكنند روايت‌هايى « صحيح » اند .\r\nديدگاه‌ها نيز دربارهء وى متفاوت است ؛ و ما در اينجا به بيان گفتار پنج تن از معاصران بسنده مىكنيم :\r\n1 - مرحوم خوئى : در حسن وضعيت مختار همين‌بس كه با كشتن قاتلان حسين عليه السلام دل اهل‌بيت عليهم السلام را شادكرد . اين خدمت بزرگى به اهل بيت عليهم السلام بود و از سوى آنان مستحق پاداش مىباشد . آيا ممكن است رسول خدا صلى الله عليه و آله و اهل بيت عليهم السلام كه معدن كرم و احسان هستند ، از اين كار چشم بپوشند . . . روزى محمد\r\n","page_name":" 53 ","page_number":53},
  {"content":"\r\n\r\n\r\n\r\n","description":"","footnote":"\r\nحنفيه ميان چند تن از شيعيان نشسته بود و مختار را به سبب تأخير در قتل عمر سعد نكوهش مىكرد . هنوز سخن او به پايان نرسيده بود كه دو سر نزد وى حاضر شد . محمد به سجده افتاد و دست‌ها را به آسمان بلند كرد و گفت : « پروردگارا اين روز مختار را فراموش مكن و از سوى اهل بيت پيامبرت ، محمد صلى الله عليه و آله ، نيكوترين پاداش‌ها را به وى عنايت فرما ، به خدا سوگند كه از اين پس نكوهشى بر مختار نيست . . . . ( معجم رجال الحديث ، ج 18 ، ص 100 ) .\r\n2 - محدث قمى : نقل‌ها درباره مختار ثقفى گوناگون است . ولى قدر مسلم اين است كه وى دل امام‌زين‌العابدين و بلكه دل همهء سوگواران و يتيمانى را كه پدرانشان همراه حسين عليه السلام به شهادت رسيدند ، شاد كرده است . مدت پنج سال ماتم و اندوه بر خانه‌هاى مصيبت‌زدگان خيمه افكنده بود و در اين مدت سرمه كشيده و يا خضاب كرده‌اى ديده‌نشد و دودىاز خانه‌هايشان بالانيامد ، تا آن‌كه سر عبيدالله زياد را ديدند و از عزا بيرون آمدند . علاوه بر آن ، مختار خانه‌هاى ويران شده را دوباره بنا كرد و براى ستمديدگان عطا فرستاد . خوشا به حال مختار كه با اين كار خويش دل‌هاى خاندان پاك پيامبر صلى الله عليه و آله را شادمان ساخت . ( وقايع الايام ، ص 40 ) .\r\n3 - نمازى : آنچه را كه من اختيار مىكنم و نظر مىدهم اين است كه حضرت مختار همان كسى است كه براى خونخواهى برگزيده شد . خداوند سينه‌هاى پاك را به وسيلهء او آرامش بخشيد ؛ و دل‌هاى نيكان را شاد كرد ؛ و او به شفاعت سرورمان حسين - صلوات الله عليه - از آتش جهنم رهايى خواهد يافت ، خداوند از لطف بيكرانش او را پاداش نيك دهاد . ( مستدركات علم الرجال ، ج 7 ، ص 385 ) .\r\n4 - امينى : كسى كه به تاريخ ، حديث و علم رجال توجه كند و از ديدى نافذ نيز برخوردار باشد ، درخواهد يافت كه مختار در صدر مردان دين و هدايت و اخلاص قرار دارد ؛ و قيام ارزشمند وى جز براى اين كه با ريشه‌كن ساختن ملحدان و از بن كندن ستم اموى عدالت را به پاى دارد نبود . ساحت وى از مذهب كيسانى به دور است و همهء دشنام‌ها و ياوه‌هايى كه به وى گفته‌اند از روى صداقت و حقيقت نبوده است ؛ و عالمان بزرگ مانند ابن طاووس در « رجال » علامه در « الخلاصه » ؛ ابن داود در « الرجال » ؛ ابن نماى فقيه در رساله‌اى كه اختصاصاً براى او تدوين كرده است ؛ محقق اردبيلى در « حديقة الشيعه » ؛ صاحب معالم در « تحرير طاووسى » ؛ قاضى نورالله در « مجالس المؤمنين » ؛ و شيخ ابوعلى در « منتهى المقال » ( ج 6 ، ص 240 ) و ديگران وى را ستوده و بزرگ داشته‌اند . ( الغدير ، ج 1 ، ص 343 ) .\r\n5 - مامقانى : در اسلام وى اشكالى نيست ، حتى در امامى مذهب بودنش هم شك نيست . عامه و خاصه بر شيعه بودنش اتفاق نظر دارند ، و حقيقت اين است كه وى به امامت مولايمان حضرت سجاد عليه السلام اعتقاد داشت . . . از مجموعه آنچه گفتيم چنين برداشت مىشود كه مختار مذهب امامى داشت و حكومت او به اذن امام بود . وثاقتش ثابت نيست ، بلى او به گونه‌اى ستايش شده است كه وى را در شمار افراد « حسن » قرار مىدهد ( تنقيح المقال ، ج 3 ، ص 206 ) .\r\n","page_name":" 54 ","page_number":54},
  {"content":"\r\n\r\nشيخ مفيد گويد : « . . . آنگاه مسلم پيش رفت تا به كوفه وارد شد و در خانه مختار بن ابىعبيده - كه امروز خانه مسلم بن مسيب خوانده مىشود - درآمد . پس از آن شيعه نزد وى به آمد و شد پرداختند و چون مردم نزد وى آمدند و شمارشان زياد شد ، نامه حسين عليه السلام را برايشان مىخواند و آنان مىگريستند . هجده هزار تن از مردم با مسلم بيعت كردند ؛ و او اين موضوع را براى حسين عليه السلام نوشت و از او خواست كه به كوفه بيايد . . . » « 1 »\r\nاما پس از ورود عبيدالله زياد به كوفه ، به عنوان والى شهر ، از سوى يزيد و حصول تحولات سريع و پى در پى نوع فعاليت مسلم نيز تغيير كرد و به خود شكل پنهانى گرفت .\r\nوى ناچار شد كه محل استقرارش را تغيير دهد و به خانه هانى بن عروه ، « 2 » رئيس و بزرگ\r\n\r\n\r\n","description":"","footnote":"\r\nمجلسى دربارهء وى سكوت اختيار كرده و هيچ ستايش و نكوهشى از وى نكرده است .\r\nهرگاه به لحاظ تاريخى ثابت شود كه مسلم بن عقيل در خانه مختار فرود آمده است - چنان‌كه بسيارى از مورخان به آن اشاره كرده‌اند - اين خود دليل وثاقت اوست ؛ و بلكه ثابت مىكند كه وى موثق‌ترين اهل كوفه بوده است . زيرا امام حسين عليه السلام به مسلم فرمان داد كه نزد موثق‌ترين مردم شهر فرود آيد ؛ و او نزد مختار فرود آمد . اگر اين فرود آمدن به دستور مستقيم خود امام نباشد ، دست كم مصداق سخن آن حضرت ، هست و خدا داناست .\r\nشايد در انتخاب خانه مختار و نه ديگران براى مسلم - بر فرض ثبوت اين مطلب - سبب ديگرى هم نهفته بود ؛ و آن اين بود كه مختار داماد نعمان بن بشير ، حاكم وقت كوفه بود - يعنى دخترش عمرة را به زنى داشت - و در نتيجه تا هنگامى كه مسلم در خانه داماد والى كوفه بود ، كسى متعرض او نمىشد .\r\n( 1 ) - ارشاد ، ص 205 ؛ تاريخ طبرى ، ج 3 ، ص 279 با اندكى تفاوت .\r\n( 2 ) - هانى بن عروه مرادى : هانى از اشراف كوفه و بزرگان و سران شيعه و رئيس و پيشواى قبيله مراد بود . هنگام سوار شدن چهار هزار زره پوشيده و هشت هزار پياده او را همراهى مىكردند . نقل شده است كه وى حضور پيامبر صلى الله عليه و آله را درك كرد و شرف مصاحبت وى يافت . او در سن 89 سالگى به شهادت رسيد ( ر . ك . سفينة البحار ، ج 8 ، ص 714 و قاموس الرجال ، ج 9 ، ص 292 ، چاپ قديم ) .\r\nگواه كمال و جلالت قدر و بزرگى مقام وى زيارتى است كه سيد بن طاووس براى او نقل كرده است : « سلام و درود خداوند بزرگ بر تو اى هانى بن عروه ، سلام بر تو اى بنده صالح و خيرخواه به خاطر خدا و رسول و اميرالمؤمنين و حسن و حسين عليهم السلام . گواهى مىدهم تو مظلوم كشته شدى . خداوند قاتل تو و آن كس كه خونت را حلال شمرد لعنت كند ؛ و قبرهاشان را پر از آتش كند . گواهى مىدهم كه تو در حالى خداوند را ديدار كردى كه از كار و نصيحتى كه كردى خشنود بود . گواهى مىدهم كه تو به درجه شهادت رسيدى و به خاطر\r\n","page_name":" 55 ","page_number":55},
  {"content":"\r\n\r\n\r\n\r\n","description":"","footnote":"\r\nكوششى كه در راه نصيحت به خاطر خدا و رسول او به خرج دادى ، روح تو در زمره ارواح سعادتمندان درآمد . تو در راه خدا و براى رضاى او بذل جان كردى ، خداوند نيز تو را رحمت كند و از تو خوشنود باشد و تو را با محمد و آل محمد محشور سازد و ما و شما را در سراى نعمت يك جا گرد آورد و سلام و رحمت خداوند بر تو باد . » ( بحار الانوار ، ج 100 ، ص 429 ، به نقل از مصباح الزائر والمزار الكبير و مزار الشهيد ) .\r\nوى همچنين در جنگ جمل در ركاب امير مؤمنان عليه السلام شركت جست ؛ و از شعر او در آن جنگ است :\r\n يالك حربا حثها جمّالها * قائدة ينقصها ضلالها \r\nهذا على حوله أقيالها ( بحار ، ج 32 ، ص 181 ) .\r\nاى جنگى كه شتردار ( عايشه ) آن را برانگيخت\r\nآن رهبرى كه گمراهىاش از [ ارج 
  ] او مىكاهد\r\nاين على است كه سركرده‌هايش ( سران سپاه عايشه ) گردش را گرفته‌اند\r\nچند انتقاد و پاسخ\r\nبا وجود جايگاه والاى هانى و فدا كردن جان پاكش در راه سفير امام حسين عليه السلام ، اين شهيد قهرمان از اشكال و انتقاد مصون نمانده است ؛ كه مهم‌ترين انتقادها به شرح زير مىباشد :\r\nيكم : دفاع هانى از مسلم نه از روى آگاهى دينى ، بلكه تنها به خاطر تعصب و حفظ پيمان و رعايت حق ميهمان بود . وى همانند مدلج بن سويد طائى است كه به وى مثل زده و گفته مىشود : احمى من مجير الجراد ( حمايت كننده‌تر از پناه دهنده به ملخ ) . داستان او مشهور و از اين قرار است كه مدلج روزى در خيمه‌اش تنها نشسته بود . ناگاه گروهى از قبيله طىء با ظرف‌هايشان سر رسيدند . گفت : چه خبر است ؟ گفتند : ملخها به خانه تو پناه آورده و ما آمده‌ايم كه آن را بگيريم . او اسبش را سوار شد و نيزه‌اش را برداشت و گفت : به خدا هر يك از شما را كه متعرض او گردد خواهم كشت . آيا مىخواهيد ملخى را كه به من پناه آورده است بگيريد . او پيوسته از ملخ حراست مىكرد تا آن كه بر اثر تابش آفتاب پرواز كرد ؛ و او گفت : شما را با او واگذاشتم ، او اينك از پناه من بيرون رفته است ! ( ر . ك . مجمع الامثال ، ج 1 ، ص 393 ؛ الكنى والالقاب ، ج 3 ، ص 152 ) .\r\nدر پاسخ به اين ايراد گفته شده است : همه اخبار متفقند بر اين كه هانى مسلم را پناه داد و در خانه‌اش از او حمايت كرد و به كار او پرداخت و او را يارى داد و در سراهاى اطرافش براى او مرد جنگى و سلاح گردآورد . از تسليم او به عبيدالله خوددارى ورزيد و به شدت با اين كار مخالفت كرد و كشته شدن را به جاى تسليم او برگزيد ، تا آنجا كه به او توهين شد و او را زدند و شكنجه كردند و به زندان انداختند و به دست آن فاسق ملعون مظلومانه كشته شد ؛ و اين موارد براى حسن حال و عاقبت خوش و ورود وى در صف ياران و شيعيان حسين عليه السلام كه در راه او به شهادت رسيدند كافى است ؛ و امور چندى اين موضوع را اثبات مىكند :\r\n","page_name":" 56 ","page_number":56},
  {"content":"\r\n\r\n\r\n\r\n","description":"","footnote":"\r\n1 - او خطاب به ابن زياد گفت : كسى آمده است كه از تو و اربابت شايسته‌تر است .\r\n2 - نيز گفته است : اگر پايم بر روى كودكى از كودكان اهل بيت باشد ، آن را بر نمىدارم مگر آن كه قطع شود ( مراد اين است كه به هيچ قيمتى از حمايت اهل بيت دست بر نمىدارم ) .\r\n3 - سخن امام حسين عليه السلام هنگام شنيدن خبر قتل او و مسلم : خبرى بس ناگوار به ما رسيد ، مسلم ، هانى و عبدالله بن يقطر كشته شدند .\r\n4 - حسين عليه السلام پس از شنيدن خبر قتل مسلم و هانى اشك ريخت و فرمود : بارپروردگارا براى ما و شيعيان ما جايگاهى و الا قرار ده و ما را در سراى رحمت خويش با يكديگر محشور فرما .\r\n5 - زيارت مشهورى كه اصحاب ما برايش ذكر كرده‌اند . ( تنقيح المقال ، ج 3 ، ص 289 ) .\r\nدلايل ارائه شده در اين پاسخ نشان مىدهد كه كار هانى از روى آگاهى دينى بوده است و نه صرف تعصب و حفظ پيمان و رعايت حق مهمان .\r\nدوم : رفتن هانى نزد ابن زياد ، هنگام ورود وى به كوفه ، و آمد و شدش همراه با ديگر اعيان و اشراف نزد عبيد الله تا آمدن مسلم ، دال بر همدستى او با قدرت حاكمه است .\r\nدر پاسخ به اين انتقاد گفته شده است : اين كار هانى نيز عيب به شمار نمىآيد ، زيرا بناى كار مسلم بر پوشيدگى و پنهان كارى بود ؛ و هانى مرد مشهورى بود و ابن زياد او را مىشناخت و با او برخورد داشت ؛ و كناره‌گيرى مخالفت با وى تلقى مىشد ؛ و اين به خلاف پنهان‌كارى بود . از اين رو براى دفع توهم نزد او رفت و آمد داشت . هنگامى كه مسلم به او پناهنده گشت ، از بيم با عبيدالله قطع رابطه كرد و براى آن كه عذرى تراشيده باشد خود را به بيمارى زد ولى چيزهايى برايش پيش آمد كه در محاسبه‌هاى او نگنجيده بود . ( تنقيح المقال ، ج 3 ، ص 289 ) .\r\nسوم : هانى مسلم را از خروج عليه ابن زياد نهى كرد !\r\nدر پاسخ اين انتقاد گفته شده است : « شايد او مصلحت را در تأخير مىديد ، براى آن كه جمعيت مردم بيشتر و بيعت كامل شود ؛ و امام حسين عليه السلام به كوفه برسد و كارش به سهولت پيش برود ؛ و مردم يكباره همراه امام بجنگند » . ( تنقيح المقال ، ج 3 ، ص 289 ) .\r\nچهارم : هانى مسلم را از كشتن ابن زياد در خانه‌اش منع كرد !\r\nدر پاسخ گفته شده است : روايت‌ها در اين باره گوناگون است . در برخى از آنها آمده است : « اين هانى بود كه پيشنهاد قتل ابن زياد را داد و خود را به بيمارى زد تا عبيدالله به عيادتش بيايد و مسلم او را بكشد ؛ و پس از آن كه زمينه قتل آسان عبيدالله فراهم شد و مسلم خوددارى ورزيد وى را نكوهش كرد ؛ و مسلم ، يك بار اصرار و پافشارى زن و گريه‌اش در برابر وى و سوگند دادنش براى ترك اين تصميم را عذر آورد و بار ديگر حديث قتل ناگهانى را كه از او مشهور است و سيد مرتضى در تنزيه الانبياء بدان اشاره كرده است » . ( تنقيح\r\n","page_name":" 57 ","page_number":57},
  {"content":"\r\n\r\n\r\n\r\n","description":"","footnote":"\r\nالمقال ، ج 3 ، ص 289 ) .\r\nدربارهء اين كه پيشنهاد دهنده قتل ابن زياد هانى بوده است ، ر . ك . شرح نهج البلاغه ، ابن ابى الحديد ، ج 16 ، ص 102 .\r\nپنجم : اين سخن او به ابن زياد : به خدا سوگند من او را به خانه‌ام دعوت نكرده بودم ؛ و از كار او چيزى نمىدانستم تا آن كه نزد من آمد و تقاضا كرد كه در خانه‌ام فرود آيد ؛ و من از ردّ تقاضاى او شرم كردم و مرا در محذور قرار داد . . .\r\nدر اين باره پاسخ داده شده است : هانى اين سخن را براى رها شدن از چنگ عبيدالله گفت و بعيد نيست كه مسلم نيز بدون وعده و قرار قبلى نزد او رفته باشد ؛ و در حالى در پناه او قرار گرفته باشد كه او نمىدانسته و او را نشناخته و آزمايش نكرده بود ؛ و در اين مدت هانى - كه بزرگ و پيشواى شهر و بزرگ شيعه بود - درباره‌اش چيزى نمىدانست « تا آن كه مسلم ناگهانى بر او وارد شد و با ديدار خود يكباره غافلگيرش كرد » . ( تنقيح المقال ، ج 3 ، ص 289 ) .\r\nششم : نويسندگان كتاب‌هاى « روضة الصفا » و « حبيب السير » ، تصريح كرده‌اند كه هنگام آمدن مسلم نزد هانى ، وى گفت : مرا به رنج و زحمت انداختى و اگر به خانه‌ام وارد نشده بودى تو را باز مىگرداندم .\r\nولى ديگر كتاب‌هاى معتبر بجز اين دو تن چنين سخنى را نقل نكرده‌اند و چنين چيزى ثابت نشده است .\r\nهفتم : شايد سخت‌ترين انتقاد وارده بر هانى اين باشد كه وى طبق آنچه ابن ابى الحديد در شرح نهج البلاغه آورده است ، در دوران معاويه ترويج كننده و مبلغ ولايتعهدى يزيد در كوفه بود . « گروهى از مردم كوفه نزد معاويه رفتند ؛ هنگامى كه براى جانشينى يزيد بعد از خود ، خطبه مىخواند هانى بن عروه بود كه سرور قوم خويش به شمار مىرفت . يك روز در مسجد دمشق در حالى كه مردم پيرامونش را گرفته بودند گفت : شگفت است از معاويه كه مىخواهد ما را به زور به بيعت با يزيد وادار سازد ؛ در حالى كه وضع او معلوم است ، به خدا سوگند چنين چيزى امكان ندارد . غلامى از قريش كه ميان مردم نشسته بود ، اين سخن را نزد معاويه برد . معاويه گفت : تو خودت شنيدى كه هانى اين را مىگويد ؟ گفت : آرى . گفت : برو و در مجلس او بنشين و هنگامى كه مردم از گردش پراكنده شدند به او بگو : يا شيخ ، سخن تو را به معاويه رساندم ، بدان كه در دوران ابوبكر و عمر به سر نمىبرى دوست ندارم كه اين سخن را به زبان بياورى ، چرا كه اينها بنىاميه هستند ، و تو از جسارت و شجاعتشان آگاهى ؛ و بگو كه اين سخنان را از روى خيرخواهى و دلسوزى به او مىگويى آن گاه ببين كه چه مىگويد و گفته‌هايش را برايم بياور . جوان به مجلس هانى رفت و چون مردم از گردش پراكنده شدند نزديك شد و آن سخن را بازگفت و خود را خيرخواه او قلمداد كرد . هانى گفت : به خدا سوگند ، اى برادرزاده ، آنچه مىشنوم سخن تو نيست اينها سخن معاويه است ، من با كلام او آشنايم . جوان گفت : مرا با معاويه چه كار ! به خدا او مرا نمىشناسد . گفت : تو گناهى ندارى . چون با او ديدار كردى به او بگو : هانى\r\n","page_name":" 58 ","page_number":58},
  {"content":"\r\n\r\nقبيله مراد برود . هانى از اشراف و بزرگان شيعه در كوفه بود .\r\n\r\nنامه امام عليه السلام به محمد حنفيه و بنىهاشم\r\nابن‌عساكر و ابن‌كثير نقل كرده‌اند كه امام عليه السلام ( هنگام حضور در مكه ) به مدينه پيغام‌داد\r\n\r\n\r\n","description":"","footnote":"\r\nمىگويد : به خدا سوگند راهى براى اين كار وجود ندارد . برخيز اى برادرزاده ، موفق باشى . جوان برخاست و نزد معاويه رفت و او را آگاه ساخت . معاويه گفت : از خداوند عليه او يارى مىجويم چند روز بعد معاويه خطاب به كوفيان گفت : نيازهايتان را باز گوييد . هانى هم كه ميان آنها بود نيازهايش را طى نامه‌اى به معاويه عرضه كرد . گفت : اى هانى ، مىبينم كه چيزى ننوشته‌اى ، اضافه كن . هانى برخاست و همه خواسته‌هايش را نوشت و سپس نامه را به معاويه داد . او بار ديگر گفت : مىبينم در بيان حاجت كوتاهى ورزيده‌اى ! اضافه كن . هانى برخاست و همه نيازهاى قبيله و شهروندانش را نوشت ؛ و نامه را به معاويه داد . گفت : چيزى ننوشته‌اى ! اضافه كن . هانى گفت : يا اميرالمؤمنين تنها يك حاجت باقى مانده است . معاويه گفت : چه حاجتى ! ؟ گفت : اين كه گرفتن بيعت براى يزيد ، پسر اميرالمؤمنين ، را در عراق به من بسپرى ! گفت : چنين مىكنم . تو هميشه شايسته چنين كارى بوده‌اى . هانى به عراق كه رفت با همكارى مغيرة بن شعبه ، والى وقت عراق ، به كار بيعت يزيد پرداخت » . ( شرح نهج البلاغه ، ج 18 ، ص 408 ) .\r\nبه اين انتقاد به چند طريق پاسخ داده شده است : « نخست اين كه اين داستانى « مرسل » است و ناقل آن تنها ابن ابى الحديد است ؛ و به خلاف روش جارى خود براى اين روايت مأخذى ذكر نكرده است . دوم : دروغ از خود متن آشكار است . چگونه مىشود كه هانى آشكارا به قوم خود و مردم شام بگويد : معاويه مىخواهد كه به زور ما را به بيعت با يزيد وادار سازد ؛ و آن گاه خود خواستار گرفتن بيعت براى يزيد شود ! سوم : پايان كار هانى و خوددارى وى از بيعت با يزيد و برخاستن وى به يارى حسين عليه السلام تا مرز كشته شدن ، همه گذشته وى را ، اگر چيزى بوده است ، جبران مىكند . وضعيت او بسيار شبيه به حرّ است كه پس از انجام آن كارها توبه كرد و توبه‌اش هم پذيرفته شد ؛ و چون كار وى بدتر از هانى بود ، در نتيجه توبه هانى به قبول نزديك‌تر است » . ( تنقيح المقال ، ج 3 ، ص 289 ؛ و ر . ك . الفوائد ، ج 4 ، ص 41 ؛ نفس المهموم ، ص 115 ) .\r\nپاسخ‌هايى كه تا اينجا از صاحب تنقيح المقال نقل كرديم ، همه از سيد بحرالعلوم است .\r\nهشتم : ايستادن و اعتراض وى در برابر على عليه السلام هنگامى كه آن حضرت اشعث بن قيس كندى را از رياست كنده خلع كرد و حسان بن مخدوج را به جاى وى گماشت . هانى برخاست و گفت : شايسته رياست كنده كسى است كه همانند او باشد . و حسّان مانند اشعث نيست .\r\nدر پاسخ اين انتقاد گفته شده است : اولًا تنها او نبود كه اعتراض كرد ، بلكه اشتر و عدى بن حاتم نيز در زمره اعتراض كنندگان بودند . ثانياً : آنان حرف خود را پس گرفتند و همان گونه كه از اخبار برمىآيد به تصميم امير مؤمنان عليه السلام رضايت دادند ( وقعة صفين ، ص 137 ) .\r\n","page_name":" 59 ","page_number":59},
  {"content":"\r\n\r\nو از بنىهاشم خواست كه نزد وى بشتابند . به دنبال آن گروهى از آنان نزد وى آمدند و محمد بن حنفيه نيز به آنها پيوست . ولى نام افراد بنىهاشم ، در اين روايت ذكر نشده است . « 1 »\r\nذهبى گويد : حسين عليه السلام به مدينه [ پيغام 
  ] فرستاد و شمارى اندك از بنى عبدالمطلب نزد وى آمدند . اينان زن و مرد نوزده تن بودند . « 2 »\r\nمفهوم روايت اين است كه بنىهاشم از مدينه همراه حسين عليه السلام نيامدند . بلكه پس از دعوتى كه به وسيلهء اين نامه از آنان به عمل آمد ، در مكه به وى پيوستند .\r\nولى بنابر منابع تاريخى شيعه امام حسين عليه السلام از مكه براى محمد حنفيه و بنىهاشمى كه در مدينه نزد وى بودند نامه‌اى فرستاد ؛ كه در عين اختصار ، معانى بسيار بلندى را در خود جاى داده است و از باشكوه‌ترين نامه‌هاى امام عليه السلام به شمار مىآيد .\r\nدر روايتى از امام باقر عليه السلام آمده است كه امام حسين عليه السلام نامه‌اى را از مكه فرستاد ؛ كه متن آن چنين است :\r\n« بسم الله الرحمن الرحيم\r\nاز حسين بن على به محمد حنفيه و كسانى از بنىهاشم كه نزد وى هستند .\r\nهر كس به من بپيوندد به شهادت مىرسد ؛ و هر كس نپيوندد ، پيروزى را درك نخواهد كرد . والسلام . » « 3 »\r\nمتن اين نامه ، با اندكى تفاوت از امام صادق عليه السلام نيز نقل شده است و از ظاهر آن چنين برمىآيد كه امام حسين عليه السلام آن را پس از خروج از مكه نوشته است . « 4 »\r\nمفهوم نامه : علامه مجلسى در توضيح مفهوم اين نامه مىنويسد : به‌پيروزى نمىرسد ، يعنى به پيروزىهاى دنيوى نمىرسد و از آنها بهره‌مند نمىشود . از ظاهر اين پاسخ\r\n\r\n\r\n","description":"","footnote":"\r\n( 1 ) - ر . ك . تاريخ ابن عساكر ( ترجمة الامام الحسين ) ، تحقيق محمودى ، ص 298 ، ح 256 ؛ البدايه والنهايه ، ج 8 ، ص 178 .\r\n( 2 ) - تاريخ الاسلام ، حوادث سال 61 ، ص 9 .\r\n( 3 ) - كامل الزيارات ، ص 75 ، باب 24 ، حديث شماره 15 ؛ مثيرالاحزان ، ص 39 ، با اندكى تفاوت .\r\n( 4 ) - بصائر الدرجات ، ص 481 ، حديث شماره 5 ، محمد بن يعقوب كلينى نيز اين روايت را از امام صادق عليه السلام ، در كتاب الرسائل نقل كرده است ( ر . ك . بحار الانوار ، ج 44 ، ص 330 و ج 45 ، ص 84 ) .\r\n","page_name":" 60 ","page_number":60},
  {"content":"\r\n\r\nنكوهش كسانى كه به امام نپيوستند برمىآيد . شايد هم معنايش اين باشد كه امام عليه السلام آنان را مخير گذاشته است ؛ و بنابر اين هر كس تخلف ورزيده گناه نكرده است . « 1 »\r\nبنابراين ، علامهء مجلسى پيروزى را به معناى برخوردارى از منافع پيروزىهاى دنيوى گرفته است ، همان‌گونه كه احتمال مىدهد ، امام عليه السلام بنىهاشم را در پيوستن به خود آزاد گذاشته است . و بنابر اين كسانى كه تخلف ورزيده و به ايشان نپيوسته‌اند گناهكار محسوب نمىشوند .\r\nولى قرشى آن را به چنان نوعى از پيروزى تفسير كرده است ، كه تا برپايى رستخيز جز براى امام حسين عليه السلام حاصل نشده است . او مىگويد : « حضرت به خاندان نبوى خبر داد كه هر كس به وى بپيوندد به زودى با شهادت ظفرمند مىشود ؛ و هر كس به او نپيوندد به پيروزى نخواهد رسيد ؛ آيا پيروزى مورد نظر امام عليه السلام كدام است ؟\r\nپيروزى مورد نظر سيدالشهدا ، آن پيروزى است كه هيچ كدام از رهبران جهان و قهرمانان تاريخ بدان دست نيافته‌اند . چرا كه ( در واقعه كربلا ) اصول و ارزش‌هاى امام عليه السلام پيروز شد و با فداكارى خويش دنيا را فروزان ساخت و نام او رمز حق و عدالت گرديد .\r\nشخصيت والاى آن حضرت متعلق به يك ملت نيست بلكه از آنِ همهء انسانيت است .\r\nكدام فتحى از اين بزرگ‌تر و كدام ظفرى از اين برتر ؟ » « 2 »\r\nاين پيروزى به گونه ديگرى هم تفسير شده است ؛ و مراد از آن تحولات و دگرگونىهاى سرنوشت سازى است كه بر اثر شهادت امام حسين عليه السلام در دوران خود او و در دوره‌هاى پس از آن براى اسلام حاصل شد ؛ تا آنگاه كه امام مهدى قيام كند ؛ كسى كه قيام او فصل پايانى قيام جدش حسين است ؛ و ظهور او در پهنه زمين ، به‌مفهوم پيروزى دين محمدى بر همهء اديان مىباشد ؛ و آخرين ثمره نهضت عاشورا به شمار مىآيد . « 3 »\r\nشايد مرحوم مقرم به برخى از مفاد اين معنى پى برده است ، آن جا كه مىگويد : امام حسين عليه السلام در نهضت خويش معتقد بود كه فاتح و پيروزمند است ، چرا كه شهادت او دين\r\n\r\n\r\n","description":"","footnote":"\r\n( 1 ) - بحار الانوار ، ج 42 ، ص 81 .\r\n( 2 ) - حياة الامام الحسين عليه السلام ، ج 3 ، ص 45 .\r\n( 3 ) - ر . ك . بخش نخست اين پژوهش ، مقاله « در پيشگاه شهيد پيروز » .\r\n","page_name":" 61 ","page_number":61},
  {"content":"\r\n\r\nرسول خدا صلى الله عليه و آله را احيا مىكند ، بدعت‌ها را از ميان مىبرد ، كارهاى مخالفان را رسوا مىسازد ؛ و به امت مىفهماند كه اهل بيت از ديگران به خلافت سزاوار ترند و در نامه خود به بنىهاشم نيز به همين موضوع اشاره مىكند و مىفرمايد : هر كس از شما كه به ما بپيوندد به شهادت مىرسد و هر كس تخلف بورزد ، به پيروزى نخواهد رسيد .\r\nمقصود امام عليه السلام از پيروزى جز آثار مترتب بر قيام و فداكارى آن حضرت يعنى فرو ريختن پايه‌هاى گمراهى ، پاك شدن خارهاى باطل از راه پاك شريعت و برپايى ستون‌هاى عدالت و توحيد و تبيين وجوب ايستادن در برابر منكر براى امت چيز ديگرى نبود .\r\nاين همان معناى سخن امام زين العابدين عليه السلام به ابراهيم بن طلحة بن عبيدالله است كه در هنگام بازگشت از مدينه از ايشان پرسيد : پيروز چه كسى است ؟ و امام فرمود :\r\n« هنگام نماز كه فرا رسيد ، اذان و اقامه بگو ، آنگاه پيروز را مىشناسى » . « 1 »\r\nامام زين‌العابدين عليه السلام در اين گفتار به تحقق آرمان‌هايى كه سيدالشهدا جانش را براى آنها فدا كرد و شكست تلاشهاى يزيد را براى خاموش ساختن نور خداوند و نيز خواست پدرش را در خنثىسازى مجاهدت‌هاى رسول خدا صلى الله عليه و آله و از ميان بردن شهادت به پيامبرى آن حضرت ، كه بر امت اسلامى واجب است تا آن را پنج نوبت اعلام دارند ، اشاره مىكند . « 2 »\r\nواژهء فتح در دوازده جاى قرآن به شرح زير آمده است :\r\n1 -  « فَإِنْ كانَ لَكُمْ فَتْحٌ مِنَ اللَّهِ قالُوا أَ لَمْ نَكُنْ مَعَكُمْ . . . »  « 3 »\r\nپس اگر از جانب خدا براى شما فتحى برسد ، مىگويند : مگر ما با شما نبوديم .\r\n2 -  « فَعَسَى اللَّهُ أَنْ يَأْتِيَ بِالْفَتْحِ أَوْ أَمْرٍ مِنْ عِنْدِهِ . . . »  « 4 »\r\nاميد است خدا از جانب خود فتح يا امر ديگرى را پيش آورد .\r\n\r\n\r\n","description":"","footnote":"\r\n( 1 ) - ر . ك . امالى شيخ طوسى ، ص 66 ؛ بحار الانوار ، ج 45 ، ص 77 .\r\n( 2 ) - مقتل الحسين ، مقرم ، ص 66 .\r\n( 3 ) - نساء ( 4 ) ، آيه 141 .\r\n( 4 ) - مائده ( 5 ) ، آيه 52 .\r\n","page_name":" 62 ","page_number":62},
  {"content":"\r\n\r\n3 -  « إِنْ تَسْتَفْتِحُوا فَقَدْ جاءَكُمُ الْفَتْحُ »  « 1 »\r\n[ اى مشركان 
  ] اگر شما پيروزى [ حق 
  ] را مىطلبيد ، اينك پيروزى به سراغ شما آمد [ و اسلام پيروز شد 
  ] .\r\n4 -  « وَ يَقُولُونَ مَتى هذَا الْفَتْحُ إِنْ كُنْتُمْ صادِقِينَ »  « 2 »\r\nو مىپرسند : « اگر راست مىگوييد ، اين پيروزى [ شما 
  ] چه وقت است ؟ » .\r\n5 -  « قُلْ يَوْمَ الْفَتْحِ لا يَنْفَعُ الَّذِينَ كَفَرُوا إِيمانُهُمْ »  « 3 »\r\nبگو : « روز پيروزى ، ايمان كسانى كه كافر شده‌اند سود نمىبخشد » .\r\n6 -   « إِنَّا فَتَحْنا لَكَ فَتْحاً مُبِيناً »   « 4 »\r\nما تو را پيروزى بخشيديم [ چه 
  ] پيروزى درخشانى !\r\n7 -  « فَأَنْزَلَ السَّكِينَةَ عَلَيْهِمْ وَ أَثابَهُمْ فَتْحاً قَرِيباً »  « 5 »\r\nو بر آنان آرامش فرو فرستاد و پيروزى نزديكى به آنها پاداش داد .\r\n8 -  « فَعَلِمَ ما لَمْ تَعْلَمُوا فَجَعَلَ مِنْ دُونِ ذلِكَ فَتْحاً قَرِيباً »  « 6 »\r\nخدا آنچه را كه نمىدانستيد دانست ، و غير از اين ، پيروزى نزديكى [ براى شما 
  ] قرار داد .\r\n9 -  « فَافْتَحْ بَيْنِي وَ بَيْنَهُمْ فَتْحاً وَ نَجِّنِي وَ مَنْ مَعِيَ مِنَ الْمُؤْمِنِينَ »  « 7 »\r\nميان من و آنان فيصله ده ، و من و هر كس از مؤمنان را كه با من است نجات بخش .\r\n\r\n\r\n","description":"","footnote":"\r\n( 1 ) - انفال ( 8 ) ، آيه 19 .\r\n( 2 ) - سجده ( 32 ) ، آيه 28 .\r\n( 3 ) - همان ، آيه 29 .\r\n( 4 ) - فتح ( 48 ) ، آيه 1 .\r\n( 5 ) - همان ، آيه 18 .\r\n( 6 ) - همان ، آيه 27 .\r\n( 7 ) - شعراء ( 26 ) ، آيه 118 .\r\n","page_name":" 63 ","page_number":63},
  {"content":"\r\n\r\n10 -  « لا يَسْتَوِي مِنْكُمْ مَنْ أَنْفَقَ مِنْ قَبْلِ الْفَتْحِ وَ قاتَلَ »  « 1 »\r\nكسانىاز شما كه پيش از فتح [ مكه 
  ] انفاق و جهاد كرده‌اند [ با ديگران 
  ] يكسان نيستند .\r\n11 -  « وَ أُخْرى تُحِبُّونَها نَصْرٌ مِنَ اللَّهِ وَ فَتْحٌ قَرِيبٌ »  « 2 »\r\nو [ رحمتى 
  ] ديگر كه آن را دوست داريد : يارى و پيروزى نزديكى از جانب خداست .\r\n12 -   « إِذا جاءَ نَصْرُ اللَّهِ وَ الْفَتْحُ »   « 3 »\r\nچون يارى خدا و پيروزى فرا رسد .\r\nپيروزى در موارد ياد شده به‌معانى زير است : فتح مكه ، يا گشوده شدن سرزمين مشركان ، پيروزى الهى و پيامبر صلى الله عليه و آله بر همهء بندگان ؛ يارى شدن محمد ؛ يارى شدن به وسيله محمد ؛ قضاوت و داورى عذاب شدن مشركان در دنيا ؛ و پاداش و كيفر در روز قيامت . « 4 »\r\nدر تفسير قمى در بارهء آيه شريفه  « وَ أُخْرى تُحِبُّونَها نَصْرٌ مِنَ اللَّهِ وَ فَتْحٌ قَرِيبٌ »  « 5 » آمده است : يعنى در دنيا با پيروزى قائم و نيز گفته است : فتح مكه . « 6 »\r\nدر كتاب تأويل الايات از امام صادق دربارهء آيه شريفه :  « قُلْ يَوْمَ الْفَتْحِ لا يَنْفَعُ الَّذِينَ كَفَرُوا إِيمانُهُمْ وَ لا هُمْ يُنْظَرُونَ »  « 7 » آمده است :\r\nروز فتح روزى است كه دنيا بر قائم گشوده مىشود ، و ايمان آوردن كسانى كه پيش از آن مؤمن نبوده و اين پيروزى را باور نداشته‌اند سودى ندارد . كسى كه از قبل ايمان آورده باشد ، ايمان او سود دارد و در نزد خداوند از قدر و منزلت برخوردار است و روز قيامت\r\n\r\n\r\n","description":"","footnote":"\r\n( 1 ) - حديد ( 57 ) ، آيه 10 .\r\n( 2 ) - صف ( 61 ) ، آيه 13 .\r\n( 3 ) - نصر ( 110 ) ، آيه 1 .\r\n( 4 ) - ر . ك . مجمع البيان ، ج 3 ، ص 207 ؛ ج 4 ، ص 531 ؛ ج 8 ، ص 332 ؛ ج 9 ، ص 233 ؛ ج 10 ، ص 554 .\r\n( 5 ) - صف ( 61 ) ، آيه 13 .\r\n( 6 ) - تفسير قمى ، ج 2 ، ص 366 ؛ تفسير صافى ، ج 5 ، ص 171 ؛ نور الثقلين ، ج 5 ، ص 318 ؛ بحار ، ج 51 ، ص 49 .\r\n( 7 ) - سجده ( 32 ) ، آيه 29 .\r\n","page_name":" 64 ","page_number":64},
  {"content":"\r\n\r\nباغ هايش مزين است و از آتش جهنم به دور است و اين پاداش دوستداران امير مؤمنان و خاندان پاك او - كه درود خداوند بر آنان باد - است . « 1 »\r\nتأمل در اين باره نشان مىدهد كه واژه فتح در نامه امام حسين عليه السلام به هر كدام از معانى قرآنى كه باشد ، با اعتقاد علامه مجلسى مبنى بر اين كه مراد آرزوى بهره‌مند شدن از فتوحات دنيوى است ، سازگارى ندارد .\r\n\r\nنامه‌اى ديگر از امام حسين عليه السلام\r\nصاحب الفتوح نقل كرده است كه يزيد از شام نامه‌اى به قريش و بنىهاشم ساكن مدينه نوشت ؛ و چند بيت شعر نيز با آن همراه ساخت كه مخاطب اصلى وى در آن اشعار امام حسين عليه السلام بود . از سياق روايت ابن اعثم چنين فهميده مىشود كه هنگام حضور امام در مكه ، آن نامه به مدينه رسيد . و گفتار ابن اعثم پس از نقل آن اشعار نيز اين گمان را تقويت مىكند . او مىگويد : « مردم مدينه پس از ديدن اشعار آنها را همراه اصل نامه براى حسين بن على عليه السلام فرستادند . »\r\nاشعار يزيد اينهاست :\r\n يا أيّها الراكب الغادى لطيّته * على عذافرة فى سيره قحم\r\nأبلغ قريشا على نأى المزاربها * بينى و بين الحسين اللّه والرحمُ\r\nوموقف بفناء البيت ينشده * عهد الا له و ما توفى به الذمم\r\nغنيتم قومكم فخراً بأمّكم * أم لعمرى حصان برة كرمُ\r\nهى التى لا يدانى فضلها احدٌ * بنت الرسول و خير الناس قد علموا\r\nوفضلها لكم فضل وغيركم * من يومكم لهم فى فضلها قسم\r\nإنى لأعلم حقا غير ما كذب * والطرف يصدق احيانا ويقتصم\r\nأن سوف يدرككم ما تدّعون بها * قتلى تهاداكم العقبان والرخم \r\n\r\n\r\n","description":"","footnote":"\r\n( 1 ) - همان مأخذ ، ج 5 ، ص 345 ، شماره 1782 .\r\n","page_name":" 65 ","page_number":65},
  {"content":"\r\n\r\n يا قومنا لا تشبّوا الحرب إذ سكنت * تمسكوا بحبال الخير واعتصموا\r\nقد غرت الحرب من كان قبلكُم * من القرون وقد بادت بها الأممُ\r\nفَأنْصِفوا قَوْمَكُم لا تهلكوا بذخاً * فرب ذى بذخ زلت به قدم « 1 » \r\nاى سوارى كه با مدادان حركت مىكنى ، بر شترى نيرومند كه عنان از دست صاحبش گرفته است ؛\r\nچون به قريش رسيدى به آنان بگو كه با وجود دورى بسيار ميان ما ، ميان من و حسين خداوند و رحم ( خويشاوندى ) است ؛\r\nو جايگاهى در پيرامون خانهء خداوند كه او را به پيمان الهى و پيمان‌هاى وفا شده سوگند مىدهد ؛\r\nشما را افتخار وجود مادرتان نسبت به قومتان بس است ، مادرى كه به جانم سوگند نجيب و نيكوكار و بزرگوار است ؛\r\nاو كسى است كه هيچ كس به پاى فضيلت او نمىرسد ، و مردم مىدانند كه او دختر رسول خدا و بهترين مردم است ؛\r\nفضيلت او براى شما فضيلت است ؛ و ديگران نيز از امروز از فضيلت او سهمى دارند ؛\r\nمن به حق و راستى مىدانم و حال آنكه چشم گاه راست مىگويد و گاه خطا مىكند ؛\r\nاينكه به زودى آنچه ادعا مىكنيد به شما مىرسد ؛ كشتگانى كه عقابان و كركسان به شما هديه مىكنند ؛\r\nاى قوم ما جنگ آرام شده را دوباره آغاز مكنيد و به ريسمان خير و نيكى چنگ بزنيد\r\nجنگ ملت‌هاى پيش از شما را فريفت و امت‌هاى بسيارى را نابود ساخت ؛\r\nبا قوم خويش انصاف دهيد و با تكبر ، خويش را هلاك مكنيد ، چه بسا متكبرى كه پايش لغزيده است .\r\n\r\n\r\n","description":"","footnote":"\r\n( 1 ) - تذكرة الخواص ، ص 215 - 216 .\r\n","page_name":" 66 ","page_number":66},
  {"content":"\r\n\r\nدر روايت آمده است كه چون امام حسين عليه السلام در نامه نگريست ، دانست كه از يزيد بن معاويه است و در پاسخ آن نوشت :\r\n بِسْمِ اللَّهِ الرَّحْمنِ الرَّحِيمِ *   « وَ إِنْ كَذَّبُوكَ فَقُلْ لِي عَمَلِي وَ لَكُمْ عَمَلُكُمْ أَنْتُمْ بَرِيئُونَ مِمَّا أَعْمَلُ وَ أَنَا بَرِيءٌ مِمَّا تَعْمَلُونَ »  « 1 »\r\nو اگر تو را تكذيب كردند ، بگو : عمل من به من اختصاص دارد ، و عمل شما به شما اختصاص دارد . شما از آنچه من انجام مىدهم غير مسؤوليد ، و من از آنچه شما انجام مىدهيد غير مسؤولم . والسلام . « 2 »\r\nاز ظاهر اين روايت نمىتوان يقين حاصل كرد كه امام عليه السلام پاسخ نامه را به خود يزيد نوشت يا براى او فرستادند . هر چند كه مخاطب نامه خود اوست ، ممكن است امام عليه السلام پاسخ را براى اهل مدينه ، كه نامه و اشعار را نزد وى فرستادند ، نوشته باشد ؛ و آنها اصل يا مضمون نامه امام را به يزيد رسانده باشند .\r\nدرباره اين كه قريش و بنىهاشم ساكن مدينه - كه يزيد نامه را براى آنها نوشت - چه كسانى بودند در اين روايت چيزى نيامده است . ولى ابن عساكر مىنويسد : « يزيد نامه را براى عبدالله بن عباس فرستاد » . وى اشعار را نيز با اندكى تفاوت نقل كرده است . « 3 »\r\nتأمل در ابيات يزيد و پاسخ امام عليه السلام نشان دهنده تكرار سنت‌هاى الهى در رويارويى ميان انسان‌هاى خدايى و طاغوتيان است . يزيد در اشعار خود با منطق طاغوت ، امام عليه السلام را به فشار و قتل در دنيا يعنى نهايت كارى كه از طاغوتيان برمىآيد تهديد مىكند . ولى امام عليه السلام با منطق انسان‌هاى خدايى به عدم ارتباط ميان رفتار هدايت شدگان و گمراهان و بيزارى اين دو گروه از يكديگر تأكيد مىكند : تأكيد بر كيفرى اخروى ، آن هم با عذاب پيوسته و بى وقفه الهى براى گمراهان .\r\nپاسخ امام براى يزيد تحقيرآميز است ، زيرا نه از او نام مىبرد و نه به او لقبى مىدهد ؛\r\n\r\n\r\n","description":"","footnote":"\r\n( 1 ) - يونس ( 10 ) ، آيه 41 .\r\n( 2 ) - الفتوح ، ج 5 ، ص 76 .\r\n( 3 ) - ر . ك . تاريخ ابن عساكر ، ج 14 ، ص 210 .\r\n","page_name":" 67 ","page_number":67},
  {"content":"\r\n\r\nو حتى بر او سلام هم نمىكند ؛ و اين خود نشان آن است كه يزيد ملعون مصداق كامل تكذيب كنندگان دين و پيامبران و اوصياست .\r\n\r\nسفارت قيس بن مسهر براى بار دوم\r\nاز گزارش‌هاى تاريخى چنين بر مىآيد كه امام حسين عليه السلام قيس بن مسهر صيداوى را دو بار به كوفه فرستاده است . بار نخست وى را همراه مسلم بن عقيل فرستاد ؛ پس از ورود به كوفه « 1 » مسلم او را نزد امام حسين عليه السلام فرستاد ؛ و امام عليه السلام بار دوم او را به كوفه بازگرداند تا از وضعيت مسلم كسب خبر كند ؛ ولى او در راه دستگير شد ؛ و آن ماجراهايى كه برايش پيش آمد .\r\nابن جوزى در تذكره گويد : « آنگاه مسلم بن عقيل را فراخواند و همراه قيس بن مسهر صيداوى گسيل داشت . . . » « 2 » همچنين در آن كتاب آمده است : « حسين عليه السلام قيس بن مسهر صيداوى را به سوى مسلم بن عقيل فرستاد تا پيش از پيوستن به او ، دربارهء وضعيتش كسب خبر كند ؛ ولى ابن زياد او را دستگير كرد و گفت : در ميان مردم بايست و دروغگوى پسر دروغگو را دشنام ده - منظورش امام حسين عليه السلام بود - !\r\nقيس بر منبر ايستاد و گفت : اى مردم ، من در منطقه حاجز حسين عليه السلام را ترك گفته‌ام ؛ و پيك او هستم كه مرا نزد شما فرستاده است تا ياريش كنيد ؛ لعنت خدا بر ابن زياد ، دروغگوى پسر دروغگو .\r\nآنگاه وى را از كاخ به زير انداختند ؛ كه جان سپرد » . « 3 »\r\n\r\nقيس بن مسهر صيداوى كيست ؟\r\nبا وجود پىجويى و بررسىهاى فراوان به زندگينامه كامل اين قهرمان بزرگ دست نيافته‌ايم . همه كسانى كه زندگينامه وى را نوشته‌اند تنها به بيان اين اندازه بسنده كرده‌اند ؛\r\n\r\n\r\n","description":"","footnote":"\r\n( 1 ) - ر . ك . مروج الذهب ، ج 2 ، ص 86 ؛ وقعة الطف ، ص 99 .\r\n( 2 ) - تذكرة الخواص ، ص 220 .\r\n( 3 ) - همان مأخذ ، ص 221 .\r\n","page_name":" 68 ","page_number":68},
  {"content":"\r\n\r\nكه وى حامل نامه‌اى از اهل كوفه براى امام حسين بود و همراه مسلم به كوفه بازگشت .\r\nآنگاه در راه كوفه نامه مسلم را نزد امام حسين عليه السلام برد و بار ديگر نامهء امام را براى كوفيان آورد كه در راه دستگير و در قادسيه زندانى شد ؛ و موضعى سرسختانه از خود نشان داد كه نشان شجاعت ، دوستى [ وى به اهل بيت و بزرگى [ مقام 
  ] اوست .\r\nقيس بن مُسَهَّر بن خالد بن جندب . . . اسدى ، از تيره صيدا از قبيله بنىاسد است .\r\nقيس از بزرگان بنىصيدا و مردى شجاع و از دوستداران مخلص اهل بيت عليهم السلام بود .\r\nابومخنف گويد : پس از مرگ معاويه شيعيان در منزل سليمان بن صرد خزاعى گرد آمدند ؛ و به حسين بن على عليه السلام نامه نوشتند و خواستار بيعت با وى گشتند . نامه را همراه عبدالله بن سبع و عبدالله بن وال نزد حسين عليه السلام فرستادند . پس از دو روز ، نامه ديگرى را همراه قيس بن مسهر صيداوى و عبدالرحمن بن عبدالله ارحبى فرستادند و دو روز بعد از آن نامه‌اى را به وسيلهء سعيد بن عبدالله و هانى بن هانى نزد آن حضرت گسيل داشتند .\r\nحسين عليه السلام مسلم بن عقيل را فراخواند و او را به كوفه فرستاد و قيس بن مسهر و عبدالرحمن ارحبى را با وى همراه ساخت . چون به تنگه واقع در « بطن خبت » رسيدند - چنان كه گفتيم - دو راهنمايشان منحرف شدند و راه را گم كردند و از تشنگى بىرمق بر زمين افتادند . مسلم با نوشتن نامه‌اى موضوع را به امام عليه السلام گزارش داد . چون قيس نامه را نزد امام حسين عليه السلام آورد حضرت پاسخ نامه مسلم را نوشت و همراه خود قيس به كوفه فرستاد . « 1 » گويد : مسلم با مشاهده اجتماع مردم كوفه بر بيعت با حسين عليه السلام ، موضوع را براى آن حضرت نوشت و آن نامه را همراه قيس فرستاد ؛ و عابس شاكرى و غلامشان شوذب با وى همراه گشتند . اينان در مكه خدمت امام عليه السلام رسيدند و با وى همراه گشتند و به كربلا آمدند .\r\nابومخنف گويد : امام حسين عليه السلام پس از رسيدن به « حاجر » از « بطن رمه » براى مسلم و شيعيان كوفه نامه‌اى نوشت و آن را همراه قيس ارسال داشت . حُصَين بن تميم قيس را\r\n\r\n\r\n","description":"","footnote":"\r\n( 1 ) - در بخش‌هاى پيشين اين كتاب ، اصل وقوع اين رويداد و جزئياتش را مورد مناقشه قرار داديم . به نظرمىرسد كه نويسنده ابصار العين با وجود باور به درستى اصل واقعه ؛ اين را كه مسلم از امام خواست كه معافش دارد و يا اين كه امام مسلم را به ترس متهم ساخته است باور ندارد .\r\n","page_name":" 69 ","page_number":69},
  {"content":"\r\n\r\nدستگير كرد ، و اين پس از واقعه قتل مسلم بود . عبيد الله سپاه را در منطقه ميان قادسيه تا « قطقطانه » « 1 » و « لعلع » « 2 » سازمان داده حصين را به فرماندهى آنان گمارده بود ؛ و اصل نامه چنين بود :\r\nاز حسين بن على به برادران مؤمن و مسلمانش ، سلام عليكم . سپاس و ستايش خدايى را كه جز او خدايى نيست . نامهء مسلم كه دربردارنده حسن نظر و اجتماع توده‌هايتان بر يارى و طلب حق ما بود به من رسيد ؛ و از خداوند خواستم كه در حق ما نيكى كند و به شما نيز براى اين كار پاداشى نيكو دهد . من در روز سه‌شنبه ، هشت‌روز گذشته از ذىالحجة ، روز ترويه ، از مكه به سوى شما راه افتاده‌ام . چون پيك من به شما رسيد ، به‌كار خويش بپردازيد و جديت كنيد و من در همين روزها نزد شما خواهم آمد ، ان شاء الله ، والسلام عليكم و رحمةالله و بركاته » .\r\nحصين پس از دستگيرى قيس ، وى را نزد عبيد الله فرستاد . چون ابن زياد درباره نامه از قيس پرسيد ، گفت : پاره‌اش كردم .\r\nگفت : چرا ؟\r\nگفت : براى آن كه مضمونش را ندانى .\r\nگفت : نامه به چه كسانى نوشته شده بود ؟\r\nگفت : به گروهى كه نامشان را نمىدانم .\r\nگفت : حال كه مرا آگاه نمىكنى ، پس بالاى منبر برو و دروغگوى پسر دروغگو را دشنام ده ؛ و مقصودش حسين عليه السلام بود .\r\n\r\n\r\n","description":"","footnote":"\r\n( 1 )\r\n- به ضم قاف و سكون طاء ، جايى است بالاتر از قادسيه در راه كسى كه از كوفه به شام مىرود . ( ابصار العين ، ص 114 ) . جايى است نزديك كوفه از سوى خشكى در طف كه زندان نعمان بن منذر در آن واقع بود . ( معجم البلدان ، ج 4 ، ص 374 ) .\r\n( 2 ) - به فتح لام و سكون عين ، كوهى است در بالاى كوفه ( ابصار العين ، ص 114 ) ؛ و ر . ك معجم البلدان ، ج 5 ، ص 18 .\r\n","page_name":" 70 ","page_number":70},
  {"content":"\r\n\r\nقيس منبر رفت و گفت :\r\nاى مردم ، حسين بن على بهترين بندگان خدا و پسر فاطمه ، دختر رسول خداست ؛ و من فرستاده او به سوى شمايم و در حاجر از او جدا شده‌ام ، پس او را اجابت كنيد .\r\nآنگاه عبيد الله زياد و پدرش را لعنت كرد و بر اميرالمؤمنين ، على عليه السلام درود فرستاد .\r\nابن زياد فرمان داد تا او را بالاى كاخ بردند و از آنجا به زير انداختند كه خرد شد و جان سپرد .\r\nطبرى گفته است : چون حسين عليه السلام به « عذيب هجانات » رسيد و حرّ از رفتن وى جلوگيرى مىكرد ؛ چهارتن به همراه راهنمايشان ، طرماح بن عدى طائى ، « 1 » در حالى كه اسب نافع مرادى را يدك مىكشيدند نزد آن حضرت آمدند . حسين عليه السلام از آنان درباره وضعيت مردم و فرستاده‌اش پرسيد . آنها دربارهء مردم پاسخش را دادند و عرض كردند :\r\nفرستاده شما كه بود ؟ فرمود : قيس ! در اين هنگام مجمع عائذى گفت :\r\nحصين او را دستگير كرد و نزد ابن زياد فرستاد . عبيدالله به او فرمان داد كه تو و پدرت را لعنت كند ، ولى او بر تو و بر پدرت درود فرستاد و ابن زياد و پدرش را لعنت كرد ؛ و مردم را به يارى تو فراخواند و آمدنت را به ما خبر داد . سپس به فرمان ابن زياد وى را از بام قصر پايين افكندند ؛ و او جان سپرد - خداى از او خشنود باد - . در اين هنگام چشمان حسين عليه السلام اشك‌آلود شد و فرمود :\r\n\r\n\r\n","description":"","footnote":"\r\n( 1 ) - شيخ طوسى در رجال خويش او را از ياران على عليه السلام شمرده و گفته است : فرستاده آن حضرت نزدمعاويه . . . و از ياران حسين عليه السلام . طرماح با حسين عليه السلام همراه بود تا آن كه ميان كشتگان افتاد و در حالى كه رمقى در بدن داشت ، خويشاوندانش او را بردند و مداوا كردند و بهبود يافت . اما شوشترى خلاف اين را عقيده دارد و مىگويد : بلكه امام در راه به او برخورد و اجازه داد كه نزد خانواده‌اش برود و بازگردد ؛ ولى او در راه بازگشت ، خبر كشته شدن امام عليه السلام را شنيد . ( قاموس الرجال ، ج 5 ، ص 60 ، به نقل از طبرى ، ج 5 ، ص 440 ) .\r\nنمازى مىگويد : وى از ياران اميرالمؤمنين ، على عليه السلام و حسين عليه السلام و بسيار بزرگ و نجيب بود . او فرستاده امير مؤمنان على عليه السلام نزد معاويه بود ؛ و چنان با زيبايى و ظرافت و فصاحت و بلاغت سخن گفت كه دنيا در چشمش تيره و تار شد . در ناسخ از شهادت وى در كربلا ياد شده است ؛ و از كلام مامقانى چنين بر مىآيد كه او زخمى شد و در ميان كشتگان افتاد . سپس خويشاوندانش وى را برداشتند و بردند و مداوا كردند ؛ تا بهبود يافت و سالم شد . ( مستدركات علم الرجال ، ج 4 ، ص 294 ؛ و ر . ك . معجم رجال الحديث ، ج 9 ، ص 261 ) .\r\n","page_name":" 71 ","page_number":71},
  {"content":"\r\n\r\n فَمِنْهُمْ مَنْ قَضى نَحْبَهُ وَ مِنْهُمْ مَنْ يَنْتَظِرُ  « 1 »\r\n( برخى به شهادت رسيدند و برخى در انتظارند ) پروردگارا بهشت را جايگاه ما و آنان قرار ده و ما و آنان را در سراى رحمت خويش گرد آور و آرزوى ما را كه رسيدن به پاداش ذخيره شده توست برآور . « 2 »\r\nبنابر اين وى از شهيدان قيام حسينى است كه در كوفه به شهادت رسيد و در زمره شهيدان كربلا به شمار نمىآيد ، ولى در پاداش و منزلت آنان شريك است . از اين رو در دو زيارت ناحيه مقدسه و رجبيه بر وى درود فرستاده شده است . « 3 »\r\nآنچه در مناقب آمده كه قيس حامل نامه امام حسين عليه السلام از كربلا به سليمان بن صرد و مسيب بن نجبه و رفاعة بن شداد و عبدالله بن وال و ديگران بوده است درست نيست .\r\nچرا كه وى پيش از ورود امام عليه السلام به كربلا كشته شد . « 4 »\r\nآرى ، قيس بن مسهر پيك اصلى ميان مكه و كوفه و يا به بيان دقيق‌تر ميان امام حسين عليه السلام و مسلم بود . امام عليه السلام در نيمه رمضان او را همراه مسلم فرستاد ؛ و بر فرض درستى وقوع رويداد تنگه بطن خبت مسلم نيز او را نزد امام عليه السلام فرستاد ؛ و سپس او پاسخ امام را براى مسلم برد . پس از آن « هنگامى كه مسلم اتفاق مردم كوفه بر بيعت با حسين عليه السلام را ديد ، موضوع را براى آن حضرت نوشت و نامه را همراه قيس فرستاد و عابس شاكرى و غلامشان شوذب را با وى همراه ساخت . آنان به مكه آمدند و با امام عليه السلام همراه شدند و با وى آمدند » « 5 » بار ديگر امام عليه السلام در هشتم ذىحجه يا پس از آن ، قيس را از بطن رمه گسيل داشت .\r\n\r\n\r\n","description":"","footnote":"\r\n( 1 ) - احزاب ( 33 ) ، آيه 23 .\r\n( 2 ) - ابصار العين ، ص 112 - 114 .\r\n( 3 ) - ر . ك . تنقيح المقال ، ج 2 ، ص 34 .\r\n( 4 ) - ر . ك . قاموس الرجال ، ج 8 ، ص 550 ؛ بحار ، ج 44 ، ص 381 - 382 .\r\n( 5 ) - تاريخ طبرى ، ج 3 ، ص 277 ؛ ابصار العين ، ص 112 .\r\n","page_name":" 72 ","page_number":72},
  {"content":"\r\n\r\n\r\nنامه مسلم بن عقيل به امام عليه السلام\r\nطبرى روايت مىكند كه مسلم بن عقيل هفده شب پيش از كشته شدنش از كوفه به امام حسين عليه السلام چنين نوشت :\r\nراهنما به خويشاوندانش دروغ نمىگويد ، جماعت كوفيان با توست ، همين كه نامه‌ام را خواندى روانه شو . والسلام عليك .\r\nدر نقل ابن نما آمده است :\r\nاما بعد ، راهنما به خويشاوندانش دروغ نمىگويد . همه اهل كوفه با تواند و هجده هزار تن از آنان با من بيعت كرده‌اند . همين كه نامه‌ام را خواندى با شتاب حركت كن .\r\nوالسلام عليك و رحمةالله و بركاته « 1 »\r\nدر روايت دينورى آمده است :\r\n. . . حركت كن كه همه مردم باتواند و هيچ نظر خوشى به خاندان ابوسفيان ندارند . « 2 »\r\nروايت‌هاى تاريخى حاكى از آن است كه قيس بن مسهر صيداوى اين نامه را نزد امام در مكه برد ؛ و مسلم ، عابس شاكرى و غلامش ، شوذب ، را با او همراه ساخت . « 3 »\r\nامام حسين عليه السلام قصد خويش مبنى بر رفتن به كوفه را به گزارش مسلم از وضع مردم كوفه منوط ساخته بود ؛ و در نامه نخست خود به مردم آن شهر بر اين موضوع تأكيد ورزيد و فرمود :\r\n. . . اگر او به من نوشت كه رأى جماعت و خردمندان و اربابان فضيلت شما بر آنچه فرستادگانتان آورده‌اندو درنامه‌هايتان خوانده‌ام متحداست ، به‌زودى نزد شما خواهم‌آمد . « 4 »\r\n\r\n\r\n","description":"","footnote":"\r\n( 1 ) - مثير الاحزان ، ص 32 .\r\n( 2 ) - اخبار الطوال ، ص 243 .\r\n( 3 ) - ابصار العين ، ص 112 .\r\n( 4 ) - ارشاد ، ص 204 .\r\n","page_name":" 73 ","page_number":73},
  {"content":"\r\n\r\nدر پرتو نامه مسلم ، امام حسين عليه السلام عزم خويش را بر رفتن به كوفه جزم كرد و نامه دومش را ، در حاجر ، از بطن رمه ، براى مردم نوشت ؛ و قيس بن مسهر آن را به كوفه برد .\r\nولى وى در اثناى اين سفارت در راه دستگير شد ؛ و براى آن كه نامه به دست دشمن نيفتد آن را پاره كرد .\r\n\r\nخطبه‌هاى امام عليه السلام در مكّه مكرّمه\r\nمتأسفانه تاريخ از دوران حضور امام حسين عليه السلام در مكه مكرمه جز آن خطبه مشهور ايشان كه جمله معروف « مرگ براى فرزندان آدم چونان گردنبند براى دختران جوان است » ، چيزى ثبت نكرده است . اين خطبه و يك خطبه ديگر شامل مجموعه‌اى از سخنان حكمت‌آميز كوتاه است كه امام عليه السلام پيش از بيرون آمدن از مكه ايراد فرمود .\r\nبراى پژوهشگر ژرف‌انديش باور اين موضوع كه امام عليه السلام در مدت حدود 125 روز حضور در مكه آن هم همزمان با موسم حج ، در محافل مكه جز اين دو خطبه را نخوانده باشد بسيار دشوار است . با آن كه طبق روايت‌هاى تاريخى مردم نزد آن حضرت گرد مىآمدند و از ايشان كسب فيض مىكردند و شنيده‌هايشان را ثبت و ضبط مىنمودند !\r\nآيا اين معقول است كه امام عليه السلام از فضاى دينى و قدسى حاكم بر بيت‌الله الحرام براى تبليغ و معرفى حق و نيز نهضت مقدس خويش استفاده نكرده باشد .\r\nاين يكى از شكاف‌هاى مبهم و از لغزش‌هاى دردناك تاريخ است !\r\n\r\nخطبه نخست\r\nپژوهشگر متتبع ، شيخ سماوى ، گويد : حسين عليه السلام پس از دريافت نامه مسلم ، آهنگ بيرون آمدن كرد ؛ و در شب هشتم ذىحجه ياران خويش را گرد آورد و خطاب به آنان فرمود :\r\nالحمد للّه ، ما شاء اللّه ، ولا قوة الّا باللّه و صلى اللّه على رسول اللّه .\r\nمرگ همچون گردنبند دختران آويزهء گلوى فرزندان آدم است . شوق من به ديدار پدرانم چونان شوق يعقوب است به ديدار يوسف . براى من قتلگاهى برگزيده شده\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nاست كه آن را ديدار خواهم كرد . گويى كه گرگان دشت‌هاى ميان نواويس و كربلا ، بند از بندم جدا مىسازند ؛ و شكم‌هاى خالى و گرسنه از پاره‌هاى تنم پر مىشود . از روز رقم خورده با قلم سرنوشت گريزى نيست . ما خاندان نبوت به خوشنودى خداوند خوشنوديم . بر بلاى او مىشكيبيم و او به ما پاداش شكيبايان را مىدهد . خويشاوندان رسول خدا هرگز از وى منحرف نمىشوند ؛ و در بهشت بر او گرد مىآيند . تا چشم‌هايش بدان وسيله روشن گردد و وعده‌اش به وسيله آنان عملى شود . هر كس در راه ما آماده جانبازى است و آهنگ آرام گرفتن به لقاى الهى را دارد ، پس با ما بكوچد ؛ و من بامدادان آماده حركتم . ان شاء الله .\r\n\r\nنكته‌هاى قابل استفاده از اين خطبه شريفه\r\n1 - امام عليه السلام رهيدنى نبودن انسان از بند مرگ را به رهيدنى نبودن گردن دختران جوان از طوق گردنبند محكم تشبيه كرده است ؛ و تشبيه مرگ به گردنبند بر گردن دختران جوان ، كه زينت آنها به شمار مىآيد ، نگرش باشكوهى است به اين كه مرگ در راه حركت تكوينى انسان ، يك گام تكاملى است ؛ و به‌ويژه براى مؤمن در مسير سرنوشتش يك زينت است . چرا كه او را از سراى درد و رنج و گرفتارى و سختى به سراى پرنعمت و پاداش كامل و سعادت هميشگى مىرساند ؛ و بدون شك شهادت ، كه برترين و شريف‌ترين مرگ‌هاست ، نسبت به مطلق مرگ ، به حقيقت زينت تناسب بيشترى دارد ؛ و جز انسان‌هاى سعادتمند از آن برخوردار نگردند .\r\n2 - اين سخن امام عليه السلام كه مىفرمايد : « براى من قتلگاهى برگزيده شده است كه آن را ديدار خواهم كرد » ، اشاره به اين دارد كه اين قتلگاه يك انتخاب الهى است ، و نه از سر زور و جبر ؛ كه با سرافراز شدن به كرامت وظيفه ، در آن شرايط ويژهء دشوار ، امام به طور تعبدى و براى امتثال فرمان خداوند و در راستاى انجام وظيفه به سوى آن حركت مىكند .\r\nاين سخن امام عليه السلام به آگاهى از سرنوشت و سرانجام كار خويش نيز اشاره دارد .\r\n3 - اين سخن امام عليه السلام كه مىفرمايد : « از روز رقم خورده با قلم سرنوشت گريزى نيست » ، اشاره روشنى است به حتمى بودن اين قتل و تحقق آن سرنوشت مكتوب به قلم قضاى\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nالهى . آن نيز نه با زور و اجبار ، بلكه به‌گونهء پيش‌بينىشده در علم خداوند - تبارك و تعالى - و رقم خورده با قلم مشيت الهى .\r\n4 - امام عليه السلام در اين خطبه تأكيد فرمود كه سرنوشت او در رفتن به عراق كشته شدن است . نيز اشاره فرمود كه گرگان ميان نواويس و كربلا ، بند از بند وى جدا خواهند كرد .\r\nيعنى اينكه او را به گونه‌اى زشت خواهند كشت . شايد نواويس و كربلا اشاره به تجمع و گسترش انبوه سپاه اموى در فاصله ميان اين دو منطقه باشد .\r\nآن حضرت با كسانى كه قصد پيوستن به وى را داشتند شرط كرد كه بايد در راه دوستى اهل بيت آماده جانبازى بوده خود را آماده لقاى الهى كرده باشند ، يعنى اين كه براى آنها سرنوشتى جز كشته شدن و شكيبايى بر زخم شمشير و نيزه نيست !\r\nامام عليه السلام از اين سخنان چه چيز را اراده كرده بود . . . و چرا ؟\r\nيك رهبر الهى همانند ديگر رهبران براى تحقق هدف هايش در پى آماده سازى عِدّه و عدّه است و براى رسيدن به آن به تهيه وسايل ظاهرى شناخته شده دست مىيازد . ولى او با رهبرانى كه تنها به دنبال پيروزى ظاهرى هستند تفاوت دارد . او يارانش را با هر ويژگىاى بر نمىگزيند ، بلكه آنان را از ميان كسانى همانند خودش انتخاب مىكند ؛ كه همه همّتشان كسب خشنودى خداوند باشد . يارانى هدايت شده و هدايت كننده كه با آگاهى از سرنوشت در راهى ناهموار و پر از بيم و خطر ره مىسپرند . رهبر الهى با گزينش ياران خود از ميان چنين مردانى نقشه كار و نوع رويارويى خويش را ترسيم مىكند ؛ و در اين مسير به همه كسانى كه به او مىپيوندند اعتماد نمىكند . زيرا ممكن است بسيارى از آنها طمعكار و اهل ريا و گناه باشند ؛ كه بايد آنان را آزمود . كاروان حسينى نيز پيش از رسيدن به ميدان رويارويى از وجود چنين عناصرى بايد پاك مىشد . از اين رو با اعلام و تأكيد [ امام 
  ] بر اين كه سرنوشت آنان قتل و شكيبايى بر شمشير و نيزه است ؛ و چنين كارى جز از فدائيان حقيقى و مشتاقان ديدار پروردگار ساخته نيست ، آزمايش مىشدند .\r\nاين آزمايش روش معمول همه رهبران الهى است ؛ و قرآن كريم درباره اين سنت در آزمايش نهر به دست طالوت عليه السلام چنين مىفرمايد :\r\n\r\n","description":"","footnote":"","page_name":" 76 ","page_number":76},
  {"content":"\r\n\r\n « فَلَمَّا فَصَلَ طالُوتُ بِالْجُنُودِ قالَ إِنَّ اللَّهَ مُبْتَلِيكُمْ بِنَهَرٍ فَمَنْ شَرِبَ مِنْهُ فَلَيْسَ مِنِّي وَ مَنْ لَمْ يَطْعَمْهُ فَإِنَّهُ مِنِّي إِلَّا مَنِ اغْتَرَفَ غُرْفَةً بِيَدِهِ فَشَرِبُوا مِنْهُ إِلَّا قَلِيلًا مِنْهُمْ فَلَمَّا جاوَزَهُ هُوَ وَ الَّذِينَ آمَنُوا مَعَهُ قالُوا لا طاقَةَ لَنَا الْيَوْمَ بِجالُوتَ وَ جُنُودِهِ قالَ الَّذِينَ يَظُنُّونَ أَنَّهُمْ مُلاقُوا اللَّهِ كَمْ مِنْ فِئَةٍ قَلِيلَةٍ غَلَبَتْ فِئَةً كَثِيرَةً بِإِذْنِ اللَّهِ وَ اللَّهُ مَعَ الصَّابِرِينَ »  « 1 »\r\nو چون طالوت بالشكريان خود بيرون‌شد ، گفت : « خداوند شما را به‌وسيله رودخانه‌اى خواهد آزمود . پس هركس از آن بنوشد از [ پيروان 
  ] من نيست ، و هركس از آن نخورد ، قطعاً او از [ پيروان 
  ] من است ، مگر كسى كه با دستش كفى برگيرد . » پس [ همگى 
  ] جز اندكى از آنها ، از آن نوشيدند . و هنگامى كه [ طالوت 
  ] با كسانى كه همراه وى ايمان آورده بودند ، از آن [ نهر 
  ] گذشتند ، گفتند : « امروز ما را ياراى [ مقابله با 
  ] جالوت و سپاهيانش نيست . » كسانى كه به ديدار خداوند يقين داشتند ، گفتند : « بسا گروهى اندك كه بر گروهى بسيار ، به اذن خدا پيروز شدند ؛ و خداوند با شكيبايان است . »\r\nعلاوه بر اين رهبران خدايى هنگام آگاه ساختن يارانشان بر پيش آمدها و دشوارىها و سختى هايى كه در مسير سرنوشت خواهند ديد ، باب درجات عالى ، منزلت‌هاى و الا و پاداش‌هاى خداى تبارك و تعالى را ، مادامى كه بر پيمودن راه جهاد فى سبيل الله استوار باشند ، به روى آنان مىگشايند .\r\nكسى كه جزئيات حركت امام حسين عليه السلام را مورد تأمل قرار دهد درمىيابد كه آن حضرت در مدينه ، در راه مكه ، و در مكه و در منزلگاه‌هاى راه مكه - عراق پيوسته خبر از شهادت خويش مىداد ؛ و بدين وسيله كاروان حسينى را از دنياخواهان غربال مىكرد .\r\nحتى ياران برگزيده و خالص خويش را نيز در معرض آزمايش قرار داد ؛ تا با نشان دادن ثبات قدم ، درجات بلندشان نزد خداوند بالاتر رود . اين چنين بود كه ياران آن حضرت در شب عاشورا ، جايگاه خود در بهشت را نيز ديدند ؛ و در فرداى وحشتزاى آن روز ،\r\n\r\n\r\n","description":"","footnote":"\r\n( 1 ) - بقره ( 2 ) ، آيه 249 .\r\n","page_name":" 77 ","page_number":77},
  {"content":"\r\n\r\nحضرت نقشه جنگى خويش را بر پايه نيروى حقيقى متشكل از اين گروه اندكِ برگزيده و بى شائبه ، ترسيم فرمود .\r\n5 - در اين سخن حضرت كه مىفرمايد : « خويشاوندان پيامبر از وى منحرف نگشته‌اند و در بهشت بر وى گرد مىآيند ، تا چشم‌هايش بدان وسيله روشن و وعده‌اش به وسيله آنها عملى گردد » ، اشاره است به اين كه مسير اهل بيت عليهم السلام همان مسير رسول خدا صلى الله عليه و آله است و اينان نيز همان درجه و منزلت او را دارند و با كرامتى كه خداوند در دنيا و آخرت به آن بزرگواران اختصاص داده است ، چشمان رسول خدا صلى الله عليه و آله روشن مىگردد . « 1 » شايد اين سخن حضرت كه مىفرمايد : « وعده‌هايش را به وسيله آنان عملى سازد » ، اشاره دارد به اين كه وعده الهى مبنى بر پيروزى دين خداوند بر همه اديان روى زمين به دست مردى از فرزندان پيامبر صلى الله عليه و آله و از فرزندان حسين عليه السلام يعنى امام مهدى منتظر عليه السلام تحقق خواهد يافت . « 2 »\r\n\r\nخطبه دوّم\r\nتأمل در محتواى خطبه دوم و عدم ارتباط مضامين آن با مضامين خطبه نخست ، گمان تفاوت مناسبت زمانى و مكانى دو خطبه را تقويت مىكند . ولى حائرى صاحب كتاب معالى السبطين ، پس از نقل خطبه نخست از لهوف ابن طاووس مىگويد : « و پس از\r\n\r\n\r\n","description":"","footnote":"\r\n( 1 ) - محمد بن مسلم گويد : از امام باقر و امام صادق عليهما السلام شنيدم كه مىگويند : خداوند به عوض شهادت‌حسين عليه السلام ، امامت را در فرزندانش ، شفا را در تربتش و اجابت دعا را بر سر قبرش قرار داد ؛ و روزهاى آمد و شد زائران وى از عمرشان محسوب نمىگردد .\r\nمحمد بن مسلم گويد : به امام صادق عرض كردم : اگر اينها از قِبَل حسين به ديگران مىرسد ، به خودش چه خواهد رسيد ؟ فرمود : خداى متعال او را به پيامبر صلى الله عليه و آله ملحق ساخته است و با او در يك درجه و منزلت است ؛ آنگاه اين آيه شريفه را تلاوت فرمود : « وَالَّذِينَ آمَنُوا وَاتَّبَعَتْهُمْ ذُرِّيَّتُهُمْ بِإِيمَانٍ أَلْحَقْنَا بِهِمْ ذُرِّيَّتَهُمْ » ( طور ، آيه 21 ) ( بحار ، ج 44 ، ص 221 ) .\r\n( 2 ) - روايت‌ها در اين معنى فراوان است و جويندگان مىتوانند آنها را در كتاب‌هاى تأليف شده در موضوع غيبت امام زمان عليه السلام بيابند ؛ مانند غيبت طوسى ، غيبت نعمانى ، كمال‌الدين صدوق و كتاب معجم احاديث المهدى ، كه مجموعه اين احاديث را در بردارد .\r\n","page_name":" 78 ","page_number":78},
  {"content":"\r\n\r\nآن اين خطبه را خواند . . . » وى با علم به اينكه نه اين اشاره و نه خود خطبهء دوم در لهوف نيامده آن را نقل كرده است ؛ و اينكه صاحب معالى السبطين اين خطبه و آن اشاره را از كجا گرفته است ، خدا مىداند .\r\nچون اين فصل تنها به فعاليت‌هاى امام در مكه مكرمه اختصاص دارد ؛ و نيز از آنجا كه احتمال مىرود امام عليه السلام در دنباله خطبه نخست به موضوع‌هاى كوتاه اخلاقى كه خطبه دوم دربر دارد اشاره كرده باشد ، ما نيز خطبه دوم را بعد از خطبه اول نقل مىكنيم .\r\nمتن خطبه دوم چنين است :\r\n« بردبارى زينت است ؛ وفاى به عهد جوانمردى است ؛ صله رحم نعمت است ؛ استكبار خودستايى است ؛ شتاب‌ورزى نادانى است ؛ نادانى ناتوانى است ؛ گزافه‌گويى گرفتارى است ؛ همنشينى با فرومايگان و همنشينى با گناهكاران بدگمانى است . » « 1 »\r\n\r\nروز حركت از مكّه مكرّمه\r\nشيخ مفيد و نيز طبرى از قول ابومخنف نقل كرده‌اند كه روز خروج امام حسين عليه السلام از مكه به سوى عراق ، هشتم ذى حجه بوده است : « سپس هشت روز گذشته از ذى حجّه ، روز سه‌شنبه ، روز ترويه ، روزى كه مسلم بن عقيل در آن خروج كرد ، از مكّه خارج شد » « 2 » ؛ و اين قول مشهور است .\r\nولى مَزّى و ابن عساكر نوشته‌اند كه خروج حضرت از مكه در روز دوشنبه ، دهم ذى حجه سال شصت بوده است : « پس در روز دوشنبه ، دهم ذى حجه سال شصت همراه خاندان خود و شصت تن از بزرگان كوفه روانه عراق شد . » « 3 »\r\n\r\n\r\n","description":"","footnote":"\r\n( 1 ) - معالى السبطين ، ج 1 ، ص 251 ، شبلنجى آن را در نور الابصار نقل كرده است . اما سخن صاحب معالى السبطين را كه مىگويد : « و پس از آن اين خطبه را خواند » ، نياورده است ؛ اربلى نيز آن را در كشف الغمه نقل كرده است ؛ و در صفحه 178 فصول المهمه نيز آمده است .\r\n( 2 ) - ارشاد ، ص 218 ؛ تاريخ طبرى ، ج 3 ، ص 301 و 293 .\r\n( 3 ) - تهذيب الكمال ، ج 4 ، ص 493 ؛ تاريخ دمشق ، ج 14 ، ص 212 .\r\n","page_name":" 79 ","page_number":79},
  {"content":"\r\n\r\nسيد بن طاووس گفته است : « امام حسين عليه السلام روز سه شنبه ، سه روز گذشته از ذى حجه از مكه بيرون آمده بود » . « 1 »\r\nسبط ابن جوزى در تذكرة الخواص گفته است : « حسين عليه السلام ، در روز هفتم ذى حجه سال شصت از مكه بيرون آمد . . . » « 2 »\r\nپوشيده نماند كه سخن درست و قطعى همان قول مشهور است . زيرا در نامه ارسالى آن حضرت براى اهل كوفه نيز آمده است :\r\n« . . . من در روز سه‌شنبه هشت روز گذشته از ذى حجه ، روز ترويه ، به سوى شما حركت كردم . . . » « 3 »\r\nابن كثير در تاريخ خويش به نقل از زبير بن به كار از محمد بن ضحاك نقل مىكند كه حسين عليه السلام هنگام بيرون آمدن از مكه به سوى كوفه ، بر در مسجد الحرام گذر كرد و گفت :\r\n لا ذعرت السوام فى فَلق الصبح * مغيراً ولا دُعيت يَزيدا\r\nيوم أعطى مخافة الموت ضيما * والمنايا يرصدننى أن أحيدا « 4 » \r\n\r\n\r\n","description":"","footnote":"\r\n( 1 ) - اللهوف ، ص 124 .\r\n( 2 ) - تذكرة الخواص ، ص 217 .\r\n( 3 ) - تاريخ طبرى ، ج 3 ، ص 301 .\r\n( 4 ) - البدايه والنهايه ، ج 8 ، ص 167 ؛ شرح الاخبار ، ج 3 ، ص 144 ؛ تاريخ دمشق ، ج 14 ، ص 204 ؛ ولى مفاد يك روايت ديگر به نقل از ابوسعيد مقبرى ( يا منقرى ) حاكى از آن است كه امام عليه السلام در مدينه منوره و هنگام ورود به مسجد پيامبر صلى الله عليه و آله به اين دو بيت مثل زد . ابوسعيد گويد : « به خدا سوگند حسين را ديدم كه ميان دو مرد راه مىرفت و يك بار به اين و بار ديگر به آن تكيه مىداد تا آن كه به مسجد پيامبر صلى الله عليه و آله وارد شد ؛ و در آن حال شعرى را زمزمه مىكرد كه من دانستم او اندكى بيش درنگ نمىكند و بيرون مىرود ؛ و مدتى نگذشت كه بيرون رفت تا به مكّه رسيد . . . » . ( مختصر تاريخ دمشق ، ج 7 ، ص 136 ) . بايد گفت منعى ندارد كه امام عليه السلام در دو جا به اين دو بيت مثل زده باشد ، چنان كه قاضى نعمان مصرى نيز پس از شرح مفردات دو بيت به اين موضوع اشاره كرده است ؛ آنجا كه مىگويد : « السوام : حيوان چرنده ، و بيشتر به ويژه بر شتر اطلاق مىشود . سائمه : حيوان علف‌چر است هنگام دوام يافتن چرايش و در اين صورت آن را چرنده گويند و چوپانان آن را مىچرانند . در روايت ديگرى آمده است :\r\n","page_name":" 80 ","page_number":80},
  {"content":"\r\n\r\nچارپايان را در سپيده‌دم با هجوم نترسانم و ديگر يزيدم نخوانند .\r\nاگر ، از بيم مرگ به ستم تن دهم و زير بار ذلت روم و خطر مرگ مرا از راه ببرد .\r\n\r\nچرا امام عليه السلام بر ترك مكه در ايام حج اصرار ورزيد ؟\r\nدر روند وقايع نهضت حسينى مجموعه‌اى از وقايع ديده مىشود كه عبرت‌آميز و پرسش‌برانگيز است . از بارزترين اين وقايع خروج امام عليه السلام از مكه در روز ترويه است .\r\nمورخان و محققان و فقيهان در اين باره ديدگاه‌هايى دارند كه سه مورد آن را در اينجا نقل مىكنيم . قول نخست از علامهء مجلسى ، قول دوم از شيخ شوشترى و سوم از سيد مرتضى است ؛ و ما خود نيز در اين باره ديدگاه و توضيحى داريم .\r\n\r\nشرح علامه مجلسى\r\nعلامه مجلسى در بحار الانوار مىنويسد : در كتاب « امامت » و كتاب « الفتن » اخبار\r\n\r\n\r\n","description":"","footnote":"\r\nامام عليه السلام در مدينه منوره به اين دو بيت مثل زد ؛ و اين دو بيت از ابن مفرغ حميرى است . . . و ممكن است كه در هر دو جا گفته باشد » . ( شرح الاخبار ، ج 3 ، ص 145 ) . روايت ديگرى است كه شيخ عباس قمى آن را چنين نقل كرده است : از ابن عباس روايت شده است كه گفت : « حسين عليه السلام را ديدم كه پيش از رفتن به عراق بر در كعبه ايستاده است و دست جبرئيل را در دست دارد ؛ و در اين حال جبرئيل فرياد مىزند : بشتابيد براى بيعت با خداى عزوجل » . ( نفس المهموم ، ص 163 ) . بر خواننده دانا پوشيده نيست كه آنچه در اين روايت آمده است براى امام دشوار يا بعيد نيست ؛ زيرا همان‌طور كه از زبان جدش نقل شده است ، او زينت آسمان و زمين است و جبرئيل و ديگر فرشتگان آسمان به خدمت وى مشرف مىشدند . اما نكته قابل توجه در روايت ابن عباس اين است كه مىگويد : « ديدم » . پرسش اينجاست كه آيا او نيز شايسته ديدن جبرئيل بوده است ؟ يا آن كه در اين مورد جبرئيل را با اجازه خاص امام ديده است ؟ يا اين كه جبرئيل را به صورت انسان ديده و بعد امام عليه السلام به او فهمانده است كه كسى را كه او ديده جبرئيل بوده است ؟ نكته قابل توجه ديگر اين كه آيا ابن عباس ، پس از مشاهده اين وضعيت بيعت كرد ؟ و اگر بيعت كرد چگونه ياراى سرپيچى از پيوستن به كاروان حسينى را در خود ديد ؟ حتى اگر در اين مورد معذور هم بوده باشد . نكته قابل توجه ديگر اين كه : آيا اين ديدن فقط براى ابن عباس حاصل شد ؟ يا اين كه « بشتابيد به سوى بيعت خداى عزوجل » حاكى از آن است كه خطاب متوجه ديگر مردم نيز بوده است ؟ آيا اين ندا را شنيدند ؟ و پاسخ چه بود ؟ يا اين كه اين ديدار ، در خواب حاصل گرديد ؟ و پرسش‌هاى ديگرى از اين قبيل .\r\n","page_name":" 81 ","page_number":81},
  {"content":"\r\n\r\nبسيارى نقل شده دال بر اين كه همهء امامان عليهم السلام مأموريت‌هاى ويژه‌اى داشتند كه در صحيفه‌هاى آسمانى نازله بر رسول خدا صلى الله عليه و آله نوشته شده بود ؛ و اين شايسته نيست كه احكام مربوط به آنها را با معيارهاى احكام خودمان بسنجيم . زيرا بر وضعيت پيامبران آگاهيم و مىدانيم كه بسيارى از آنها به تنهايى ميان هزاران تن از كافران مبعوث مىشدند و آنان را به دين خودشان فرامىخواندند و نسبت به سختىها و شكنجه و حبس‌ها و قتل‌ها و در آتش افتادن‌ها و امثال آن نيز بىاعتنا بودند .\r\nدر چنين مواردى اعتراض به پيشوايان دين شايسته نيست . زيرا عصمتشان با دلايل و روايت‌هاى متواتر - كه جاى اعتراض ندارد - ثابت شده است . بلكه بر ما واجب است تا در آنچه از آنان صادر مىشود تسليم باشيم .\r\nعلاوه بر اين چنانچه آن گونه كه شايسته است به موضوع بنگريم ، درمىيابيم كه امام حسين عليه السلام جان را فداى دين جد خويش كرد ؛ و پايه‌هاى حكومت بنى اميه پس از شهادت وى به لرزه درآمد ؛ و كفر و گمراهىشان پس از رسيدن آن حضرت به اين فيض الهى براى مردم آشكار گشت . چنانچه امام عليه السلام با بنىاميه از در مسالمت مىآمد و آنان را به حال خودشان وامىگذاشت ، حكومتشان را تقويت مىكرد و كار بر مردم مشتبه مىشد ؛ و چيزى نمىگذشت كه نشانه‌هاى دين كهنه و آثار هدايت مندرس مىگشت .\r\nعلاوه بر اين در روايت‌هاى پيشين روشن گشت كه بيم كشته شدن موجب شد كه از مدينه به مكه بگريزد و از آنجا نيز وقتى گمان قوى برد كه در پى قتل و ترورش هستند بيرون آمد . تا آنجا كه براى آن بزرگوار امكان اتمام حج هم فراهم نيامد . از اين رو از حرم خدا بيرون آمد و ترسان و نگران از مكه خارج گشت ؛ و آن ملعون‌ها عرصه را بر او تنگ كرده و همه راه‌هاى فرار را به رويش بسته بودند .\r\nدر كتاب معتبرى خواندم كه يزيد ، عمرو بن سعيد بن عاص را در رأس لشكرى انبوه فرستاد و رياست مراسم حج را به او داد و او را بر همهء حاجيان امارت بخشيد ؛ و در نهان وى را سفارش كرد كه حسين را دستگير كند و اگر نتوانست ، او را ناگهانى به قتل برساند .\r\nدر همين سال سى تن از شيطان‌هاى بنى اميه را پنهانى با حاجيان همراه ساخت و فرمان داد كه در هر صورت حسين را بكشند . حسين عليه السلام نيز با آگاهى از اين موضوع از احرام حج بيرون آمد و آن را به صورت عمره مفرده به جاى آورد .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nروايت شده است كه چون محمد حنفيه حسين عليه السلام را از رفتن به كوفه منع كرد ، حضرت فرمود :\r\n« برادرم ، به خدا سوگند كه اگر به درون لانه هر جنبنده‌اى از جنبندگان روى زمين بروم مرا بيرون مىآورند تا بكشند . » « 1 »\r\nبنابراين چنانچه امام عليه السلام با بنى اميه از در آشتى در مىآمد و با آنها بيعت هم مىكرد ، باز به خاطر شدت دشمنى و گستاخى ، وى را به حال خود نمىگذاشتند و با هر حيلهء ممكن ترورش مىكردند و از سر راه برمىداشتند . در آغاز هم از آن رو به ايشان پيشنهاد بيعت دادند كه مىدانستند با آنها موافقت نخواهد كرد . مگر نديديم كه چگونه مروان حكم پيش از ارائه پيشنهاد بيعت به امام عليه السلام به والى مدينه پيشنهاد قتل حضرت را داد . مگر اين ابن زياد ملعون نبود كه مىگفت : به او پيشنهاد كنيد كه به فرمان ما گردن نهد ، سپس درباره‌اش تصميم مىگيريم . مگر نديديم كه چگونه مسلم را نخست امان دادند و بعد كشتند !\r\nاما معاويه با نهايت دشمنى و كينه‌اى كه نسبت به اهل بيت عليهم السلام داشت ، فردى باهوش ، زيرك و با اراده بود و مىدانست كه آشكارا كشتن‌شان موجب روى گرداندن مردم از وى و از دست رفتن حكومت و قيام مردم مىشود . از اين رو با آنان مدارا مىكرد .\r\nبه همين دليل امام حسن با او صلح كرد و امام حسين عليه السلام نيز متعرض او نشد . او پسر ملعونش را نيز سفارش مىكرد كه متعرض حسين عليه السلام نشود زيرا مىدانست كه اين كار موجب از دست رفتن حكومت خودش مىگردد . . . . « 2 »\r\n\r\nتحليل شيخ جعفر شوشترى\r\nشيخ شوشترى درباره راز پافشارى امام بر ترك مكه در ايام حج و رفتن به سوى عراق ، سخنى ژرف دارد و مىگويد :\r\n« امام حسين عليه السلام دو وظيفه داشت : واقعى و ظاهرى .\r\n\r\n\r\n","description":"","footnote":"\r\n( 1 ) - ر . ك . تاريخ طبرى ، ج 3 ، ص 296 و 300 .\r\n( 2 ) - بحار الانوار ، ج 45 ، ص 98 - 100 .\r\n","page_name":" 83 ","page_number":83},
  {"content":"\r\n\r\nوظيفه واقعى او را وادار ساخت تا به شهادت تن دهد و آگاهانه زنانش را در معرض اسارت و كودكانش را در معرض كشتار قرار دهد . دليلش هم اين بود كه سركشان بنىاميه معتقد بودند كه آنها بر حق و على و فرزندان و شيعيانش بر باطل‌اند . « 1 » تا آنجا كه دشنام بر وى را از اجزاى نماز جمعه قرار دادند . كار به جايى رسيد كه يك تن از آنان لعن خطبه جمعه را فراموش كرد و چون در سفر به ياد آورد قضايش را انجام داد ؛ و مسجدى ساختند و نام آن را « مسجد الذكر » گذاشتند . چنانچه حسين عليه السلام با يزيد بيعت مىكرد و كار را به او مىسپرد ديگر از حق نشانى نمىماند . زيرا بسيارى از مردم هم‌پيمانى حضرت با بنىاميه را نشان صحت نظر و نيكى سيرتشان تلقى مىكردند . اما پس از جنگ حسين عليه السلام با آنان و به خطر افكندن وجود مقدس خود و عيال و كودكانش و آن بلاهايى كه بر سرشان آمد براى مردم روزگار خودش و نسل‌هاى آينده ، شايستگى او براى حكومت و گمراهى كسانى كه او را مورد ستم قرار دادند روشن گشت .\r\nاما وظيفه ظاهرى امام عليه السلام حكم مىكرد كه با هر وسيله ممكن در حفظ جان خود و فرزندانش بكوشد ، ولى ميسر نشد . آنان دنيا را بر او تنگ كردند . يزيد به والى مدينه فرمان قتل وى را داد و امام ترسان و بيمناك از مدينه بيرون آمد و به حرم الهى كه جاى امن ترسانده‌شدگان و پناهگاه پناه‌جويان است رفت . باز هم در صدد برآمدند كه اگر به پرده كعبه هم آويخته باشد او را دستگير كنند يا به قتل برسانند . از اين رو به ناچار احرامش را عمره مفرده قرار داد و حج تمتع را ترك گفت . سپس رهسپار كوفه گشت چرا كه با او مكاتبه و بيعت كرده بودند و با تأكيد و اصرار خواسته بودند كه نزدشان برود و آنان را از شر اموىها برهاند . وظيفه ظاهرى او را ملزم مىساخت كه براى اتمام حجت با آنان موافقت كند تا در روز قيامت عذرى نداشته باشند و نگويند ما به او پناه برديم و از ستم ستمگران فرياد دادخواهى برآورديم ، ولى او ما را به تفرقه متهم ساخت و به داد ما\r\n\r\n\r\n","description":"","footnote":"\r\n( 1 ) - قضيه آن طورى كه شيخ شوشترى مىگويد نيست ، بلكه بنىاميه ، حق و اهل آن يعنى محمد وآل‌محمد صلى الله عليه و آله را مىشناختند ، اما از روى حسادت به اهل بيت به خاطر برترىاى كه خداوند آنان را بر جهانيان بخشيده بود ، انكار كردند و دل‌هايشان به شك افتاد . از اين رو با هر نيرنگ و نيرويى كه داشتند در صدد منع حق برآمدند .\r\n","page_name":" 84 ","page_number":84},
  {"content":"\r\n\r\nنرسيد . گذشته از اين ، چنانچه نزد كوفيان نمىرفت ، در حالى كه عرصهء زمين فراخ خدا را بر او تنگ كرده بودند بايد كجا مىرفت ؟ و اين تفسير سخن وى به محمد حنفيه است كه فرمود : « چنانچه به لانه هر جنبنده‌اى از جنبندگان روى زمين داخل شوم ، مرا بيرون مىآورند تا بكشند ! » « 1 »\r\nبدون شك مطالب مطرح شده از سوى شيخ شوشترى ، به ويژه توجه به اين نكته كه امام دو وظيفه دارد ، يكى ظاهرى و يكى باطنى كه در طول يكديگرند و باهم منافاتى ندارند ، دقيق است . او جزئيات اين ديدگاه را كه نخستين بار به وسيله خود او مطرح شد به خوبى روشن ساخت . ولى پذيرش اين بخش از سخن وى كه مىگويد : « چنانچه حضرت نزد كوفيان نمىرفت ، در حالى كه عرصه زمين فراخ خدا را بر او تنگ كرده بودند ، بايد كجا مىرفت ؟ » ، دشوار است . زيرا از بيشتر روايت‌هاى تاريخى چنين برمىآيد كه امكان رفتن به يمن و يا جاهاى ديگر براى آن حضرت وجود داشت . چنان كه محمد بن حنفيه به ايشان گفت :\r\n« به مكه برو ، اگر آنجا را مطمئن يافتى كه به مقصد خويش رسيده‌اى و اگر چيزى جز اين بود به سرزمين يمن برو . زيرا كه مردم يمن ياران جدّ و پدر تواند . آنان از همه مهربان‌ترند و دل‌هاشان رئوف‌تر است و سرزمينشان از هر جاى ديگر گسترده‌تر است .\r\nاگر آنجا را مطمئن يافتى كه به مقصود خويش رسيده‌اى و گرنه راه ريگستان‌ها و دره‌ها را در پيش گير و از شهرى به شهر ديگر برو ، تا ببينى كه كار مردم به كجا مىكشد و خداوند ميان ما و قوم تبهكار داورى كند . » « 2 »\r\nطرماح نيز به آن حضرت گفت : « اگر مىخواهى كه در سرزمينى فرود آيى كه خداوند تو را بدان وسيله حفظ كند تا در كار خويش بينديشى و روشن شود كه چه مىخواهى بكنى ، بيا تا شما را در كوه بلندمان به نام « أجأ » ببرم و با تو حركت كنم تا شما را در « قُرَيّه » جاى دهم . » « 3 »\r\n\r\n\r\n","description":"","footnote":"\r\n( 1 ) - خصائص الحسينيه ، ص 83 .\r\n( 2 ) - الفتوح ، ج 5 ، ص 22 .\r\n( 3 ) - تاريخ طبرى ، ج 3 ، ص 308 .\r\n","page_name":" 85 ","page_number":85},
  {"content":"\r\n\r\nو در نقل ديگرى آمده است : « چنانچه ارادهء قطعى براى جنگ دارى در أجأ فرود آى كه كوهى است بلند و به خدا سوگند كه هرگز تا كنون خوار نشده‌ايم و همهء قبيله‌ام تو را يارى مىدهند و تا در ميانشان باشى از تو دفاع مىكنند » . « 1 »\r\nبنابر اين در اين مورد واقعيت امر آن گونه كه شيخ شوشترى مىگويد ، كه امام هنگام رفتن از مكه پناهگاهى جز كوفه نداشت ، نيست .\r\nعلاوه بر آنچه علامه مجلسى و شيخ شوشترى گفته‌اند ، شايد درست‌تر اين باشد كه بگوييم : قصد امام رهيدن از قتل در مدينه و به ويژه در مكه بود ، زيرا با كشته شدن او انقلاب در نطفه خفه مىشد و حرمت خانه خدا مىشكست . چنان‌كه خود حضرت مىفرمايد : « اى برادر ترسيدم كه يزيد بن معاويه مرا غافلگيرانه در حرم بكشد ؛ و من كسى باشم كه حرمت اين خانه به وسيله او مباح گردد » . « 2 » زيرا در اين صورت ، امويان در همهء اين موارد نسبت به آنچه بر سر امام مىآمد خواه در مدينه يا در مكه و يا در راه ، خود را بىگناه قلمداد مىكردند ؛ و به اين وسيله قالب و ظاهر دينى حكومتشان را حفظ مىكردند . يا آنكه مصيبت بزرگترى درست مىشد و خود امويان در مقام خونخواهى امام برمىآمدند و كسى را كه خود به او فرمان كشتن حضرت را داده بودند ، مىكشتند . يا بى گناهى را متهم مىكردند و به قتل مىرساندند ؛ و با اين ادعا كه صاحب خون امام هستند و قصد گرفتن انتقام وى را دارند ، مردم را مىفريفتند . در نتيجه مردم فريبشان را بيشتر مىخوردند و دوستىشان نسبت به آنها زيادتر مىگشت و تظاهر به ديندارى آنان و التزامشان به احكام اسلامى را تأييد مىكردند . كه در اين صورت مصيبت وارده بر اسلام و امت اسلامى دردناك‌تر و تلخ‌تر مىگشت . از آنجا كه امام مىدانست كه چنانچه بيعت نكند كشته مىشوند ، كوشيد تا در زمان و مكان و با كيفيتى كه خود بر مىگزيند و طرحش را مىريزد ، امّا دشمن اجرا مىكند ، كشته شود . آن حضرت با منطق شهيد فاتح مىكوشد تا شهادتش در سرزمينى كه خود انتخاب مىكند تحقّق يابد ، تا دشمن نتواند\r\n\r\n\r\n","description":"","footnote":"\r\n( 1 ) - مثير الاحزان ، ص 39 - 40 .\r\n( 2 ) - اللهوف ، ص 27 .\r\n","page_name":" 86 ","page_number":86},
  {"content":"\r\n\r\nقتلگاه ايشان را پنهان كند و در نتيجه اهداف مورد نظر و نهفته در پس اين قتل كه عمق جان امّت را تكان مىدهد و در راستايى كه خود حسين عليه السلام خواسته است به حركت درآورد ، در نطفه خفه شود . نيز آن حضرت كوشيد تا آن رويدادهاى فاجعه‌آميز در روز روشن و نه در تاريكى شب جريان يابد ، تا گواهان بيشترى بر آن شاهد باشند و دشمن نتواند بر اين وقايع دردناك پرده بيندازد و سرپوش بنهد . اين همان هدف نهفته در پس عامل تبليغاتى است كه امام عليه السلام عصر تاسوعا از دشمن مىخواهد كه تا بامداد عاشورا به وى مهلت دهند . « 1 » دقت كنيد !\r\n\r\nگفتار سيد مرتضى\r\nسيد شريف مرتضى - اعلى الله مقامه - دربارهء راز پافشارى امام عليه السلام بر رفتن به كوفه ، نظرى شگفت‌انگيز دارد ؛ او مىگويد : « اگر گفته شود : دليل خروج امام عليه السلام با خاندان و عيالش از مكه به سوى كوفه ، در حالى كه دشمنان وى بر آن شهر مسلط بودند و آزادانه از سوى يزيد فرمان مىراندند و امر و نهى مىكردند . چه بود ؟ او كه رفتار كوفيان را با پدرش ديده بود و مىدانست كه اينان نامردمانى خيانت‌پيشه‌اند ، چگونه بازهم با نظر همه نصيحتگرانى كه مخالف بيرون رفتن وى بودند مخالفت ورزيد ؟ ابن‌عباس كه به كشتن او يقين داشت اشاره كرد كه از رفتن چشم بپوشد ؛ و پسر عمر هنگام خداحافظى با وى گفت : به خداى مىسپارمت اى كشته شونده » ! و ديگر موارد . . .\r\nپاسخ اين است كه مىگويم : مىدانيم كه هرگاه امام ظن قوى ببرد كه با انجام كارى به حق خويش مىرسد و وظيفه‌اى را كه عهده‌دار است به جا مىآورد ، انجام آن فعل بر او واجب مىشود ، گرچه در آن كار نوعى مشقت قابل تحمل هم وجود داشته باشد . سرور ما اباعبدالله نيز هنگامى به كوفه رفت كه از سوى مردم مطمئن شد و از آنان عهد و پيمان گرفت . آنان به طور دلخواه و نه از سر اجبار ؛ و آغازگرانه و نه اجابت‌كننده با او مكاتبه كردند . مكاتبه به وسيله بزرگان ، اشراف و قاريان در دوران معاويه و پس از برقرارى صلح\r\n\r\n\r\n","description":"","footnote":"\r\n( 1 ) - ر . ك . جلد اول اين كتاب ، گفتار در پيشگاه شهيد پيروز .\r\n","page_name":" 87 ","page_number":87},
  {"content":"\r\n\r\nميان او و حسن عليه السلام انجام شد ؛ و آن حضرت آنچه را كه واجب بود در پاسخ آنان نوشت .\r\nبار ديگر پس از رحلت امام حسن عليه السلام و در دوران معاويه با وى مكاتبه كردند ؛ و امام به آنان وعده داد و اميدوارشان ساخت . ولى دوران معاويه دورانى دشوار بود و در چنان دوره‌اى كارى نمىشد كرد . پس از درگذشت معاويه بار ديگر مكاتبه را آغاز و ضمن اظهار فرمانبردارى خواست و تمايلشان را تكرار كردند . امام عليه السلام نيز پس از آن كه نيروى آنان را از يزيديان برتر ديد اين گمان قوى در او پديد آمد كه « رفتن واجب است ؛ و آنچه انجام داد از روى اجتهاد و سبب‌جويى بر او متعين گشت . اين كه ممكن است برخى از مردم به وى خيانت كنند و حتى اهل حق در يارى او كوتاهى ورزند و آن امور شگفت‌انگيز روى دهد ، در محاسبات وى نگنجيده و مسلم بن عقيل هنگام ورود به كوفه از بيشتر ساكنانش بيعت گرفته بود . . . » . « 1 »\r\nگفتار سيد شريف مرتضى بر مبناى اهل تسنن استوار است كه معتقدند امام نيز همانند ديگر مردم بر پايه گمان خويش عمل مىكند و به خاطر اجتهادش پاداش مىگيرد ، خواه به خطا رفته باشد و يا به صواب ؛ جز اين كه پاداش او بر انتخاب صواب بيشتر است . امام از آغاز بر سرنوشت خود آگاه نبود ! و به سبب نامه‌هاى كوفيان قيام كرد .\r\nچنين به نظر مىرسد كه دليل اين پاسخ شريف مرتضى - كه خود يكى از متكلمان بزرگ شيعى است - به آن پرسش‌ها اين است كه مىخواهد عقل اهل سنت بغداد آن روز را كه اكثريت شهر را تشكيل مىدادند متقاعد سازد ؛ و گرنه اين پاسخ با اعتقاد شيعه درباره امامت و اين كه ائمه با علم خدادادى ، گذشته و حال و آينده را تا روز قيامت مىدانند مخالف است . علاوه بر اين روايت‌هاى فراوان حاكى از آن است كه امام عليه السلام از سرنوشت و شهادتش آگاه بود و حتى در دوران كودكى از اين موضوع خبر مىداد .\r\nوانگهى قيام امام حسين عليه السلام و خوددارى از بيعت با يزيد به سبب نامه‌هايى كه كوفيان پس از مرگ معاويه برايش نوشتند نبود ؛ زيرا قدر مسلم اين است كه اين نامه‌ها ، پس از خوددارى امام از بيعت و قيام و بيرون آمدن از مدينه و ورود به مكه و پس از حدود چهل و پنج روز اقامت در آن شهر به وى رسيد .\r\n\r\n\r\n","description":"","footnote":"\r\n( 1 ) - بحار الانوار ، ج 45 ، ص 96 - 98 ، به نقل از تنزيه الانبياء سيد مرتضى .\r\n","page_name":" 88 ","page_number":88},
  {"content":"\r\n\r\n\r\nعمره ، تمتع يا مفرده\r\nآيا امام عليه السلام احرامش را از عمره تمتع به عمره مفرده تغيير داد ؟\r\nيا اين كه چون مىدانست ستمكاران به زودى از اتمام حج وى جلوگيرى خواهند كرد از همان آغاز احرام مفرده بست ؟\r\nآنچه از ظاهر برخى متون تاريخى « 1 » و از صريح گفتار برخى مورخان برمىآيد اين است كه امام احرامش را از عمرهء تمتع به عمره مفرده تغيير داد .\r\nولى ظاهر و بلكه صريح برخى از نصوص صحيح حاكى از آن است كه امام عليه السلام از همان آغاز وارد عمره مفرده شد ؛ و تغيير در احرام به كار نبوده است . اين نظر را فقيهانى همچون سيد محسن حكيم و آقاى خويى و آقاى سبزوارى پذيرفته‌اند و برخى مورخان هم به آن اشاره كرده‌اند . « 2 »\r\nفقيهان مسأله حكم خروج از مكه را براى كسى كه به قصد عمره مفرده آمده و تا ماه ذىحجه در مكه مانده است ، مورد بحث قرار داده‌اند . ابن براج گويد : چنانچه روز ترويه\r\n\r\n\r\n","description":"","footnote":"\r\n( 1 ) - طبرسى گويد : « هنگامى كه حسين عليه السلام آهنگ رفتن به عراق كرد بر گرد خانه كعبه طواف نمود و سعىميان صفا و مروه به جاى آورد و از احرام بيرون آمد ؛ و آن را عمره قرار داد . زيرا از بيم آن كه در مكه دستگيرش كنند ، نتوانست حج را به پايان برد . . . » ( اعلام الورى ، ص 230 ) .\r\nابن فتال گويد : « و از احرام بيرون آمد و آن را به عمره مفرده تبديل كرد ، زيرا نمىتوانست حج را به پايان برد . . . » ( روضة الواعظين ، ص 177 ) .\r\nظاهر اين دو قول حاكى از آن است كه امام عليه السلام نيت احرامش را از عمره تمتع به مفرده تغيير داد .\r\nاما شيخ مفيد ( ره ) در ( ارشاد ، ص 218 ) گويد : عبارت « چون نمىتوانست حج را كامل انجام دهد » به اين معنا نيست كه از احرام حج بيرون آمد .\r\nيكى از پژوهشگران معاصر ميان دو عبارت « تمام » و « اتمام » فرق نهاده و گفته است كه معناى اتمام آن است كه امام عليه السلام لباس احرام حج پوشيد . وى مىگويد : « زيرا كلمه اتمام به معناى آن است كه امام عليه السلام لباس احرام حج پوشيد ، نه آن كه حج را به پايان رساند » . ( وقعة الطف ، ص 149 ) .\r\n( 2 ) - شيخ باقر شريف قرشى گويد : « و اين - يعنى تغيير - خالى از تأمل نيست . طبق آنچه فقيهان گفته‌اند ، كسى كه نتواند حج به جاى آورد با قربانى كردن از احرام بيرون مىآيد و نه به تغيير دادن حج به عمره ؛ و اين كار موجب بيرون آمدن از احرام حج نمىگردد » . ( ر . ك . حياة الامام الحسين بن على عليهما السلام ، ج 3 ، ص 50 ) .\r\n","page_name":" 89 ","page_number":89},
  {"content":"\r\n\r\nرا درك كند واجب است كه حج به جاى آورد . « 1 » اين گفته از اقوال نادر است . صاحب جواهر قايل به استحباب شده است ؛ به ويژه هنگامى كه زائر تا ماه ذى حجه اقامت كرده باشد و به خصوص اگر تا روز ترويه ، يعنى هشتم ذىحجه در مكه مانده باشد . « 2 »\r\nبرخى از روايات هم كه مفادشان حرمت خروج است ، با توجه به برخى روايات ديگر از جمله خبر يمانى كه مىگويد ، امام حسين عليه السلام يك روز پيش از ترويه ، در حالى كه احرام عمره بسته بود خارج شد ، حمل بر كراهت شده‌اند .\r\nدر اينجا نخست برخى از روايات و سپس گفتار فقيهان را نقل مىكنيم :\r\n1 - كلينى : « على بن ابراهيم ، از پدرش ، و محمد بن اسماعيل ، از فضل بن شاذان از حماد بن عيسى از ابراهيم بن عمر يمانى نقل كرده‌اند كه چون از امام صادق عليه السلام درباره مردى كه در ماه‌هاى حج به عمره رفته و سپس به شهر و ديار خود بازگشته است پرسيده‌اند ؛ فرمود : اشكالى ندارد ؛ و چنانچه از آن سال به حج رود و سپس عمره مفرده به جاى آورد ، خونى بر گردنش نيست . همان طورى كه حسين بن على عليهما السلام - در حالى كه به قصد عمره وارد شده بود - يك روز پيش از ترويه به عراق رفت . « 3 »\r\nمفهوم اين روايت اين است كه امام حسين عليه السلام روز خروج از مكه حتى به احرام عمره هم محرم نبود ، چرا كه روز ورود به مكه مكرمه احرام عمره بسته بود . دقت كنيد !\r\nمجلسى در كتاب « المرآة » ازاين روايت به‌عنوان « حَسن » شبيه به « صحيح » يادكرده‌است . « 4 »\r\nشيخ طوسى نيز اين روايت را در تهذيب از كلينى نقل كرده است ، ولى با اين تفاوت كه در آن آمده است : « حسين در روز ترويه خارج شد » . « 5 »\r\n\r\n\r\n","description":"","footnote":"\r\n( 1 )\r\n- ر . ك . المهذّب ، ج 1 ، ص 272 « كسى كه در ماه‌هاى حج به قصد عمره - و نه حج تمتع - برود و سپس تاروز ترويه در مكه اقامت گزيند ، واجب است كه احرام حج ببندد و به منى برود . . . » .\r\n( 2 ) - ر . ك . جواهر الكلام ، ج 20 ، ص 461 ؛ و ر . ك . الدروس ج 1 ، ص 336 .\r\n( 3 ) - كافى ، ج 4 ، ص 535 شماره 3 ؛ و به نقل از كافى وسائل ، ج 14 ، ص 310 ، باب 7 ، حديث شماره 2 و ج 10 ، ص 246 .\r\n( 4 ) - مرآة العقول ، ج 18 ، ص 234 .\r\n( 5 ) - التهذيب ، ج 5 ، ص 436 ، حديث شماره 162 ؛ الاستبصار ، ج 2 ، ص 327 ، شماره 1160 .\r\n","page_name":" 90 ","page_number":90},
  {"content":"\r\n\r\nمجلسى در ملاذ الاخيار از اين روايت نيز تعبير حسن و صحيح كرده است . « 1 »\r\nصاحب جواهر گفته است : « و در تهذيب آمده است : « در روز ترويه بيرون رفت » ؛ و شايد اين روايت به دليل وجود روايت صحيح معاويه صحيح‌تر باشد . . . » . « 2 »\r\n2 - كلينى : « على بن ابراهيم ، از پدرش از اسماعيل بن مرار ، از يونس ، از معاوية بن‌عمّار نقل كرده‌اند كه گفت : به امام صادق گفتم : فرق تمتع‌گزار و عمره‌گزار در چيست ؟\r\nفرمود : متمتع با حج مرتبط است ، اما عمره‌گزار چون از عمره فراغت يافت ، هر جا بخواهد مىرود . حسين بن على در ذىحجه عمره به جاى آورد و در روز ترويه در حالى كه مردم به مِنا مىرفتند رهسپار عراق شد ؛ و انجام عمره در ماه ذىحجه براى كسى كه قصد حج ندارد ، بدون اشكال است . » « 3 »\r\nمجلسى در « الملاذ » از اين روايت تعبير به مجهول كرده و گفته است : « شايد مقصود فرمايش امام ، « وعمره به جاى آورد » عمره تمتع نيز باشد . چون انسان در صورت ناچارى جايز است كه حج را به عمره مفرده تبديل كند ، همان طورى كه حسين بن على عليهما السلام انجام داد . احتمال هم دارد كه با آگاهى از اين كه نمىتواند حج به جاى آورد ، نيت عمره مفرده كرده باشد ؛ و احتمال دوم - كه خبر هم آن را تأييد مىكند - اظهر است . » « 4 »\r\nبنابر اين مجلسى درباره اين خبر دو احتمال مىدهد :\r\nيكم : تبديل عمره تمتع به عمره مفرده .\r\nدوم : حضرت از همان آغاز نيت افراد كرده بود و تغييرى در كار نبوده است .\r\n\r\n\r\n","description":"","footnote":"\r\n( 1 ) - ملاذ الاخيار ، ج 8 ، ص 459 .\r\n( 2 ) - الجواهر ، ج 20 ، ص 461 .\r\n( 3 ) - كافى ، ج 4 ، ص 535 ، حديث شماره 4 ، باب « العمرة المقبوله فى اشهر الحج » ؛ و به نقل از آن ؛ الوسائل ، ج 14 ، ص 310 ، باب 7 ، حديث شماره 3 « باب انه يجوز ان يعتمر فى اشهر الحج عمرة مفردة ويذهب حيث شاء » .\r\n( 4 ) - ملاذ الاخيار ، ج 8 ، ص 461 ؛ و شوشترى گويد : « پس ملتزم شد كه احرامش را عمره مفرده قرار دهد و حج تمتع را ترك گويد . » ( الخصائص الحسينيه ، ص 32 ) .\r\n","page_name":" 91 ","page_number":91},
  {"content":"\r\n\r\nبه اعتقاد مجلسى شايد احتمال دوم از احتمال اول قوىتر باشد ، ولى در بحار بر احتمال نخست تصريح مىكند ؛ و مىگويد : « در برخى از كتاب‌هاى معتبر ديده‌ام . . . [ امام 
  ] از احرام حج بيرون آمد و آن را عمره مفرده قرار داد . » « 1 »\r\nوى اندكى پيش از اين در همين صفحه كتابش مىگويد : « و همچنين پس از بردن ظن قوى بر اين كه قصد قتل و ترورش را دارند ، از مكه بيرون آمد . حتى براى آن حضرت - جان من و پدر و مادر و فرزندانم فدايش باد - ممكن نشد كه حج خويش رابه پايان برساند ، در نتيجه از احرام بيرون آمد و ترسان و مراقب از مكه خارج شد . . . » . « 2 »\r\n\r\nگفتار برخى فقيهان\r\n1 - سيد محسن حكيم در مستمسك عروة الوثقى گويد : « . . . اما آنچه در برخى مقاتل آمده است كه امام عليه السلام عمره‌اش را عمره مفرده قرار داد - يعنى عمره‌اش تمتع بود و آن را به مفرده تبديل كرد - چيزى نيست كه در مقابل اخبار منقول از اهل بيت عليهم السلام پذيرش آنها درست باشد . » « 3 »\r\n2 - سبزوارى در مهذب الاحكام گويد : « . . . چنان كه به وسيله اين دو روايت - روايت يمانى و روايت معاوية بن عمار - ، آنچه در برخى مقاتل آمده است مبنى بر اين كه حسين عليه السلام حج تمتع را به عمره مفرده تبديل كرد ، از اعتبار ساقط مىشود . زيرا از ظاهر اين دو روايت چنين بر مىآيد كه حضرت از همان آغاز آهنگ حج نداشت ، بلكه مىخواست عمره مفرده به جاى آورد ؛ كه در اين صورت ، وجهى براى تغيير باقى نمىماند . » « 4 »\r\n3 - آقاى خويى در « معتمد العروة الوثقى » گويد : « بدون شك از اين دو روايت استفاده مىشود كه خروج حسين عليه السلام در روز ترويه ، بر طبق قاعده بود و نه از روى ناچارى ؛ و اين كار براى هر كسى ، گرچه ناچار هم نباشد ، جايز است . بنابر اين دو خبر - يعنى خبر يمانى و خبر معاويه - قرينه است براى تغيير اجبارى به تمتع و باقى ماندن بر حج هنگامى كه\r\n\r\n\r\n","description":"","footnote":"\r\n( 1 ) - بحار ، ج 45 ، ص 99 .\r\n( 2 ) - همان .\r\n( 3 ) - مستمسك عروة الوثقى ، ج 11 ، ص 192 .\r\n( 4 ) - مهذب الاحكام ، ج 12 ، ص 349 .\r\n","page_name":" 92 ","page_number":92},
  {"content":"\r\n\r\nقصد حج در ميان باشد ؛ ولى هنگامى كه اين قصد در ميان نباشد ، ماندن در مكه تا ايام حج لازم نيست ، و زاير مىتواند حتى در روز ترويه از مكه بيرون برود . » « 1 »\r\nاز چيزهايى كه اعتقاد به وقوع تغيير به عمره مفرده را تضعيف مىكند ، قول مشهور عدم جواز تغيير عمره مفرده است . مرحوم پدرم قدس سره گويد : مشهور ميان اصحاب - رضوان الله عليهم - اين است كه هر كس در ماه‌هاى حج به قصد عمره تمتع وارد مكه شود ، جايز نيست كه آن را به عمره مفرده تبديل كند ؛ و نيز جايز نيست كه پيش از انجام حج از مكه بيرون رود ؛ زيرا با حج مرتبط است . آرى ابن ادريس معتقد است كه حرام نيست و مكروه است ؛ اما اخبار وارده اين نظر را مردود مىشمرد . « 2 »\r\nهمچنين اين كه چنانچه تغيير ، ناشى از جلوگيرى و منع ظالم باشد ، خروج از احرام شخص باز داشته شده از حج با قربانى كردن است ، نيز اعتقاد به وقوع تغيير به عمره مفرده را تضعيف مىكند . چنان كه شهيد اول در « دروس » « 3 » و نيز شهيد ثانى در « مسالك » بدان اشاره كرده‌اند . « 4 »\r\nبنابر اين ناگزير بايد عباراتى « كه از ظاهرشان تغيير بر مىآيد تأويل كرد ؛ و معيار مورد استناد عبارت شيخ مفيد در ارشاد است كه مىگويد : « لأَنَّه لَمْ يتمكن من تمام الحج » ( زيرا او نتوانست حج را كامل كند ) . اما نقل وارده در برخى كتاب‌ها كه آن حضرت عليه السلام « لم يتمكن من اتمام الحج » ( نتوانست حج را به پايان برد ) ، متعلق به دوران بعد از كتاب ارشاد مفيد است ؛ و شايد به سبب تصحيفى ناخواسته يا تصرفى خواسته و مبتنى بر عدم قائل شدن تمايز ميان « التمام » و « الاتمام » واقع شده باشد .\r\n\r\n\r\n","description":"","footnote":"\r\n( 1 ) - بر خلاف آنچه مجلسى در مرآة العقول ( ج 18 ، ص 234 ) احتمال داده است ؛ آنجا كه مىگويد : « و در روايت عمر بن زيد آمده است كه چون هلال ذى حجه را مشاهده كرد ؛ و حمل بر استحباب مىشود ، چرا كه حسين عليه السلام پس از عمره‌اش ، در روز ترويه بيرون رفت ؛ و پاسخش اين است كه او ناچار بود . »\r\n( 2 ) - ذخيرة الصالحين ، ج 3 ، ص 124 .\r\n( 3 ) - شهيد اول گويد : « هرگاه دشمنى مُحرم را از پايان بردن مناسك باز دارد - چنان كه در المحصر گذشت - و راه ديگرى نداشته باشد قربانيش را سر مىبرد يا نَحر مىكند ؛ و به طور كامل از احرام بيرون مىآيد » ( الدروس ، ج 1 ، ص 478 ) .\r\n( 4 ) - مسالك الافهام ، ج 2 ، ص 388 .\r\n","page_name":" 93 ","page_number":93},
  {"content":"\r\n\r\n\r\nآيا امام عليه السلام از مكه پنهانى بيرون رفت ؟\r\nسماوى در كتاب « ابصار العين » گويد : « هنگامى كه نامه مسلم به حسين عليه السلام رسيد ، آهنگ بيرون رفتن كرد . سپس در شب هشتم ذى حجه آنان را گرد آورد و خطاب به آنان گفت : » « 1 » آنگاه خطبه مشهور امام عليه السلام را كه با عبارت « مرگ همچون گردنبند دختران ، آويزه گردن فرزندان آدم است » آغاز مىشود و با عبارت « هر كس در راه ما آماده جانبازى است و شوق ديدار الهى دارد پس با ما بكوچد ؛ و من بامدادان خواهم كوچيد ، ان‌شاءالله » پايان مىپذيرد ، نقل مىكند .\r\nبرخى از سخن شيخ سماوى ، « پس يارانش را گرد آورد » ، چنين استفاده مىكنند كه اين خطبه‌اى كه امام عليه السلام در آن زمان حركتش را اعلام داشت در حضور همگان نبوده است ؛ بلكه در اجتماع ويژه‌اى كه تنها به ياران حضرت محدود مىشد بود . بنابر اين زمان حركت را جز اصحابش كسى نمىدانست . در اين صورت زمان ، از سرّى از اسرار حركت كاروان حسينى بودنش ، خارج نمىگردد ؛ يعنى اين كه امام حسين عليه السلام همراه با كاروان حسينى پنهانى از مكه به سوى عراق حركت كرد .\r\nاما بايد توجه داشت كه شيخ سماوى منبعى كه عبارت « پس يارانش را گرد آورد » را از آن گرفته نام نبرده‌است . ما نيز به هيچ مأخذ تاريخى مشهور و معتبرى - كه احتمال مىرود شيخ سماوى از آن گرفته باشد - دست نيافته‌ايم كه عبارت ياد شده را ذكر كرده باشد .\r\nمنابعى كه همه اين خطبه را نقل كرده‌اند ، عبارت ياد شده را نياورده‌اند . در اللهوف آمده است : « و نقل شده‌است كه چون آهنگ رفتن به‌سوى عراق را كرد ، به خطبه ايستاد . . . » . « 2 »\r\nدر مثير الاحزان آمده است : « آنگاه به خطبه ايستاد . . . » . « 3 » در كشف الغمه آمده است : « در سخنان آن حضرت كه چون عازم حركت به سوى عراق شد ، به خطابه ايستاد . . . » . « 4 »\r\n\r\n\r\n","description":"","footnote":"\r\n( 1 )\r\n- ابصار العين ، ص 27 .\r\n( 2 ) - اللهوف ، ص 126 .\r\n( 3 ) - مثير الاحزان ، ص 41 .\r\n( 4 ) - كشف الغمه ، ج 2 ، ص 241 .\r\n","page_name":" 94 ","page_number":94},
  {"content":"\r\n\r\nاينها منابعى اصلى هستند كه مىدانيم اين خطبه را نقل كرده‌اند .\r\nبا وجود اين ، بر فرض اين كه امام عليه السلام اين خطبه را تنها ميان يارانش خوانده باشد ، باز هم خروج حضرت از مكه پنهانى نبوده است . زيرا شمار كسانى كه هنگام حضور حضرت در مكه پيرامونش بودند فراوان بودند . برخى جوياى دنيا بودند و برخى جوياى آخرت . اين جمع در منزلگاه‌هاى ميان راه عراق ، يكى پس از ديگرى غربال شد و تنها آن گروه برگزيده‌اى كه در طَفّ در پيشگاه آن حضرت به شهادت رسيد باقى ماند . اين بسيار بعيد است كه حركت كاروان حسينى از مكه به سوى عراق پنهانى بوده باشد ؛ و حال آن كه پيرامونيان امام در آن هنگام ، آميزه‌اى از مردمى با مقاصد گوناگون بود .\r\nوانگهى آيا مىتوان تصور كرد كه حركت كاروان حسينى - كه در مكّه به نسبت بزرگ بود و اينك كوچك شده بود - البته از نظر تعداد - با همهء لوازمى كه حركت چنين كاروانى از مقدمات و آمادگىها به همراه دارد - از ديد جاسوسان حكومتى كه كوچك و بزرگ حركت‌هاى امام را زير نظر داشتند ، پوشيده بماند ؟\r\nيكى از پژوهشگران كه اعتقادى خلاف شيخ سماوى دارد مىگويد : « هنگامى كه امام عليه السلام آهنگ ترك مكّه و رفتن به سوى عراق را كرد ، فرمود تا براى آن خطبه تاريخىاش مردم را گرد آوردند . گروه بسيارى از حاجيان و ساكنان مكه در مسجد الحرام پيرامون حضرت گرد آمدند . امام عليه السلام ميان آنها به خطابه ايستاد و در آغاز خطبه‌اش چنين فرمود . . . » ؛ « 1 » و آن گاه همه آن خطبه را نقل مىكند .\r\nديگر از دلايل پنهانى نبودن خروج امام حسين از مكه اين است كه والى وقت مكه ، عمرو بن سعيد بن عاص ، به رئيس شرطهء فرمان داد كه كاروان حسينى را هنگام خروج مورد تعرض قرار دهد . تاريخ در اين باره مىگويد : « هنگامى كه حسين عليه السلام از مكه بيرون آمد ، رئيس شرطهء عمرو بن سعيد بن عاص ، امير مكه ، در رأس گروهى سرباز ، آن حضرت را مورد تعرض قرار داد ؛ و گفت : امير به تو فرمان بازگشت مىدهد . خود باز گرد\r\n\r\n\r\n","description":"","footnote":"\r\n( 1 ) - حياة الامام الحسين بن على ، ج 3 ، ص 47 .\r\n","page_name":" 95 ","page_number":95},
  {"content":"\r\n\r\nو گرنه من از رفتن شما جلوگيرى مىكنم . حسين نپذيرفت و دو طرف به دفاع از خود پرداختند و يكديگر را با تازيانه مىزدند .\r\nچون اين خبر به عمرو بن سعيد رسيد ، از بيم وخيم شدن اوضاع ، كس فرستاد و به شرطه فرمان بازگشت داد . « 1 »\r\nبنابر اين خروج كاروان حسينى از مكه پنهانى نبود ؛ و اين موضوع با اين حقيقت تاريخى كه امام حسين عليه السلام از حوادث و زمان پيشى گرفته بود و پيش از آن كه به وسيله حكومت اموى ترور يا دستگير شود به خروج از مكه مبادرت ورزيد ، منافات ندارد . زيرا امام عليه السلام هنگام خروج از مكه همراه با كاروان نسبتاً بزرگ حسينى ، آمادگى رويارويى با\r\n\r\n\r\n","description":"","footnote":"\r\n( 1 ) - اخبار الطوال ، ص 244 ؛ و ر . ك . الكامل فى التاريخ ، ج 2 ، ص 547 . در اين كتاب آمده است : « سپس حسين در روز ترويه بيرون آمد ؛ و فرستادگان عمرو بن سعيد بن عاص متعرض وى شدند » ؛ و در ج 3 ، ص 96 اين كتاب آمده است : « هنگامى كه حسين از مكه بيرون آمد ، فرستادگان عمرو بن سعيد متعرض او گشتند » . ولى ابن عبدربه ( در كتاب عقد الفريد ، ج 4 ، ص 377 ) نقل غريبى را آورده كه خود در آن تنها است : « سپس به سوى مكه رفت - يعنى عمرو بن سعيد - و يك روز پيش از روز ترويه به شهر درآمد . مردم نزد حسين رفتند و مىگفتند : اى ابا عبد الله ، كاش پيش مىايستادى و با مردم نماز مىخواندى و آنان را در خانه خويش فرود مىآوردى . چون مؤذن نداى نماز داد ، عمرو بن سعيد پيش رفت و تكبير گفت . آنگاه به حسين عليه السلام گفته شد : حال كه از پيش ايستادن خوددارى كردى بيرون رو . گفت : نماز به جماعت افضل است . در ادامه مىگويد : امام نماز خواند و سپس بيرون رفت . چون عمرو بن سعيد از نماز فراغت يافت و شنيد كه حسين بيرون رفته است گفت : او را بجوييد ، هر شترى را ميان زمين و آسمان سوار شويد و او را بجوييد . مردم از اين سخن او به شگفت آمدند و در جست و جوى او برآمدند ، اما وى را نيافتند . » .\r\nاين روايت با بسيارى از حقايق تاريخى تعارض دارد . مهم‌ترينشان اين است كه در هيچ يك از تاريخ‌هاى موثق نقل نشده است كه امام حسين عليه السلام پشت سر يكى از كارگزاران يزيد بن معاويه نماز خوانده باشد . اين نقل ، چونان خيال‌هاى كودكانه آشفته است . تصور كنيد كه امام عليه السلام از مسجد بيرون مىرود و هنگام بيرون رفتن از مكه كاروان بزرگ حسينى را چنان پنهان مىسازد كه عمرو بن سعيد پس از فراغت از نمازى كه امام نيز ( بر طبق اين روايت ) در آن شركت دارد ، از جلادانش مىخواهد كه سوار بر هر شترى ميان زمين و آسمان امام را بجويند ولى به او نمىرسند !\r\nعلامه امينى در كتاب الغدير ( ج 3 ، ص 78 ) مىنويسد : « خواننده در وهله نخست گمان مىكند كه عقد الفريد يك كتاب ادبى است نه دينى ؛ و نوعى بىطرفى را در آن مشاهده مىكند . اما هنگامى كه در مسائل مذهبى وارد مىشود ، نويسنده‌اش را ابلهى رام و دروغگويى گناهكار مىيابى » .\r\n","page_name":" 96 ","page_number":96},
  {"content":"\r\n\r\nهرگونه پيشامد احتمالى را دارا بود . آن هم در شرايطى كه به مصلحت حكومت اموى نبود كه حكومت محلىاش - بر فرض داشتن نيروى نظامى كافى « 1 » - در يك رويارويى آشكار نظامى با امام حسين عليه السلام ، در مكه و اطرافش شركت جويد . زيرا امويان از جايگاه و الا و مقدس امام حسين عليه السلام در دل حاجيان حاضر در مكه ، در آن هنگام ، آگاه بودند . از اين رو بيم آن داشتند كه اوضاع دگرگون شود و كار به زيان آنها بالا گيرد . شايد روايت پيشين دينورى ناظر بر همين حقيقت باشد ، آنجا كه مىگويد : « اين خبر به عمرو بن سعيد رسيد و از وخامت اوضاع ترسيد ؛ و به رئيس شرطه فرمان بازگشت داد . »\r\nدر پرتو آنچه گذشت ، آنچه در بخش نخست اين كتاب ( مع الركب الحسينى من المدينة الى المدينة ) گفته شد مورد تأكيد قرار مىگيرد . از اين قرار كه خروج امام حسين عليه السلام از مكه مكرمه ( و همچنين از مدينه ) در سحرگاهان يا در بامدادان و در پوشش تاريكى صورت گرفت ، تا آن كه ديدگان مردم در مكه ( و نيز در مدينه ) در روشنى روز به آزاد زنان خاندان عصمت و رسالت و ديگر زنان حاضر در كاروان حسينى نيفتد . اين دليل در مجموعه دلايلى كه امام عليه السلام را وادار كرد تا در سحر يا اوايل بامداد بيرون آيد - اگر تنها دليل نباشد - مهمترين دليل هست ؛ و به طور كامل با غيرت حسينى هاشمى تناسب دارد .\r\n\r\nچرا امام حسين عليه السلام زنان و كودكان را همراه برد ؟\r\nسحرگاهى كه امام حسين عليه السلام ، از مكه به سوى عراق بيرون آمد ، برادرش ، محمد حنفيه ، شتابان نزد آن حضرت رفت ؛ و چون به او رسيد افسار مركبش را گرفت و گفت :\r\n\r\n\r\n","description":"","footnote":"\r\n( 1 ) - نقل شده است كه عمرو بن سعيد بن عاص در روز ترويه با سپاهى انبوه به مكه رفت . يزيد به او دستورداده بود كه چنانچه حسين با وى از سر جنگ درآيد ، اگر بتواند با او بجنگد ؛ و حسين در روز ترويه بيرون آمد . » ( نفس المهموم ، ص 163 ) بر طبق اين روايت ملاحظه مىشود - با توجه به تأكيدى كه بر وجود انبوه نيروى نظامى در نزد حكومت محلى مكه دارد - كه اين روايت يقين ندارد كه اين نيروى نظامى توان شكست دادن نيروى امام را دارا بود . به اين دليل كه مىگويد : اگر بتواند با او بجنگد . نيز اين روايت تأكيد دارد بر اين كه حكومت اموى قصد مبارزه علنى با امام عليه السلام را در مكه نداشت ، مگر آن كه ناگزير مىشد . به اين دليل كه در آن آمده است : اگر امام عليه السلام قصد نبرد داشت . دقت كنيد .\r\n","page_name":" 97 ","page_number":97},
  {"content":"\r\n\r\nاى برادر ، مگر وعده ندادى كه خواسته‌هايم را بررسى كنى ؟ فرمود : چرا ! گفت : پس چرا اين گونه شتابان بيرون مىروى ؟ فرمود : پس از جدا شدن از تو رسول خدا صلى الله عليه و آله نزد من آمد و گفت : اى حسين ، بيرون شو كه خدا مىخواهد تو را كشته ببيند ! پسر حنفيه گفت :\r\nانا لله وانا اليه راجعون ، حال كه چنين است ، زنان و كودكان را چرا همراه مىبرى ؟ ! فرمود : پيامبر صلى الله عليه و آله فرمود : خداوند خواسته است كه آنان را اسير ببيند ؛ و آنگاه بر او درود فرستاد و رهسپار شد . « 1 »\r\nابن عباس در يكى از گفت و گوهاى خود با امام عليه السلام خطاب به آن حضرت گفت : جانم به فدايت اى حسين ، اگر از رفتن به كوفه گريزى نيست ، زن و فرزندت را همراه مبر ؛ كه به خدا سوگند بيم كشته شدنت را دارم . . .\r\nفرمود : اى پسر عمو ، رسول خدا صلى الله عليه و آله به خوابم آمد و مرا به كارى فرمان داد كه ياراى انجام خلافش را ندارم . او به من فرمود كه آنان را همراه ببرم . اينان امانت‌هاى رسول خدايند و از هيچ كس بر آنان ايمن نيستم و آنان نيز از من جدا نمىشوند . « 2 »\r\nآن حضرت در گفت و گوى با ام‌سلمه ، در مدينه ، فرمود : « مادرم ، خداوند چنين اراده كرده است كه مرا كشته و سر بريدهء ظلم و ستم و فرزندان و خاندانم را سرگردان ببيند ؛ و كودكانم مظلومانه سر بريده شوند و به بند اسارت درآيند و هر چه فرياد دادخواهى بر آورند ، يار و ياورى نيابند » . « 3 »\r\nامام عليه السلام درباره سبب همراه بردن زنان و كودكان به سه تن از مخلص‌ترين نزديكانش فرمود كه اين كار براى تحقق بخشيدن به مشيت الهى و امتثال فرمان رسول خدا صلى الله عليه و آله است ؛ و بيم آن دارد كه امانت‌هاى رسول خدا صلى الله عليه و آله از وى جدا شوند و بمانند تا آزار و اذيت شوند . همچنين عنوان كرد كه آنان خود نيز بر رفتن همراه آن حضرت اصرار دارند . « 4 »\r\n\r\n\r\n","description":"","footnote":"\r\n( 1 ) - لهوف ، ص 128 .\r\n( 2 ) - مدينة المعاجز ، ج 3 ، ص 454 .\r\n( 3 ) - بحار الانوار ، ج 44 ، ص 331 .\r\n( 4 ) - پس از فرمايش امام به ابن عباس كه « اينان امانت‌هاى رسول خدا صلى الله عليه و آله هستند و من از هيچ كس بر آنان ايمن نيستم و آنان نيز حاضر به جدا شدن از من نيستند » ، ابن عباس ديد كه پشت سر او بانويى مىگريد و مىگويد : اى پسر عباس ، آيا از سرور و آقاى ما مىخواهى كه ما را اينجا بگذارد و خود تنها برود ؟ مگر روزگار كسى را جز ما براى او باقى گذاشته است ؟ نه به خدا سوگند ، مرگ و زندگى ما تنها با اوست . ( ر . ك . مدينة المعاجز ، ج 3 ، ص 454 . )\r\n","page_name":" 98 ","page_number":98},
  {"content":"\r\n\r\nبه راستى چه حكمتى در اين مشيت الهى و فرمان نبوى و ترس امام بر امانت‌هاى نبوت و اصرارشان بر خروج همراه حضرت نهفته است ؟\r\nاگر بانوان خاندان رسالت براى مثال در مدينه يا مكه مىماندند ، چه بر سرشان مىآمد ؟\r\nمرحوم شيخ عبد الواحد مظفر در كتاب « توضيح الغامض من اسرار السنن و الفرائض » بر اين باور است كه چنانچه حسين عليه السلام زنان و كودكان را در مدينه باقى مىگذاشت ، حكومت اموى نه تنها آنان را در تنگنا قرار مىداد ، بلكه آشكارا آنان را دستگير كرده به سياهچال مىانداخت . آن حضرت چاره‌اى جز يكى از دو كار مهم نداشت ، كه پذيرش هر كدامشان موجب فلج شدن نهضت مقدسش مىگشت !\r\nيا براى حفظ سلامت خانواده تسليم دشمن شدن و صحنه را به رقيب واگذار كردن ؛ كه با قيام اصلاح‌طلبانه‌اى كه امام عليه السلام همه خطرهايش را به جان خريده بود تعارض داشت ؛ و يا اين كه رهسپار احياى دعوت خويش گردد و بانوانى را كه بر اساس وحى الهى بايد در پرده عزت و احترام باشند ترك بگويد ؛ و اين چيزى بود كه غيرت حسينى تاب آن را نداشت .\r\nبنىاميه مردمانى بودند بىحيا كه به هيچ كدام از مبانى اسلامى پاىبند نبودند . آنان براى رسيدن به مقاصد پليد خويش به هر كارى دست مىيازيدند و براى رسيدن به هدف‌هاى نامشروع خويش از ارتكاب زشت‌ترين منكرات دينى و عقلى ابايى نداشتند .\r\nمگر نشنيده‌ايم كه اينان همسران عمرو بن حمق خزاعى ، عبيد الله بن حر جعفى و كميت اسدى را به زندان افكندند ؟ « 1 »\r\n\r\n\r\n","description":"","footnote":"\r\n( 1 ) - حياة الامام الحسين بن على عليه السلام ، ج 2 ، ص 30 . نقل شده است كه سيصد هزار زندانى زن و مرد از زندان حجاج آزاد شدند و پنجاه هزار مرد و سى هزار زن ، كه دوازده هزار تن آنها برهنه بودند ، در زندان‌هاى او جان باختند . ( حيوة الحيوان ، ج 1 ، ص 96 و 241 ) .\r\n","page_name":" 99 ","page_number":99},
  {"content":"\r\n\r\nاحتمالى كه شيخ مظفر مىدهد بسيار قوى است . زيرا قصد امويان اين بود كه به هر وسيله ممكن امام عليه السلام را از قيام و رفتن به عراق باز دارند ؛ حتى اگر كه اين وسيله دستگيرى امانت‌هاى رسول خدا صلى الله عليه و آله مىبود ؛ يعنى زنان و كودكانى كه حسين عليه السلام تاب آزار ، اهانت و زندانشان را نداشت و ناچار دست به كار آزادسازى آنان مىگشت و در نتيجه قيام تضعيف و يا نابود مىشد !\r\nامكان انجام چنين كارى به وسيله امويان جاى هيچ گونه ترديدى نيست ، چرا كه اعمال فشار و در تنگنا قرار دادن مخالفان ، از راه آزار و اذيت و زندانى ساختن خانواده‌هايشان از روش‌هاى جارى اين حكومت بود . علاوه بر نمونه‌هاى ارائه شده از سوى آقاى مظفر ، تعرض به نواميس و مباح شمردن آنها در واقعهء حره و رفتار آنان با امانت‌هاى رسول خدا صلى الله عليه و آله و به اسارت بردنشان پس از شهادت امام حسين عليه السلام نشان آسان بودن اين جسارت بزرگ نزد سركشان بنىاميه است ؛ و از اينجا فرمان نبوى مبنى بر همراه بردن آنان به خوبى آشكار مىگردد .\r\nدر محذور قرار گرفتن آزار ديدن و زندانى شدن امانت‌هاى نبوى - خواه پيش از خروج امام عليه السلام از مدينه يا مكه و يا پس از قيام ( و پيش از شهادت ) پديده‌اى بيرون و بيگانه از قيام حسينى بود و بر پيامدهاى آن تأثير منفى مىگذاشت . در حالى كه قرار گرفتن در حوادث كربلا موجب تبليغ مىشد و هدف‌هاى امام تحقق مىيافت .\r\nبنابر اين امام عليه السلام ناگزير بايد اين امانت‌هاى عزيز را همراه مىبرد تا دشمن نتواند از طريق آنها بر روند نهضت مقدس او تأثيرى بگذارد .\r\nبا آن كه امام عليه السلام با اين كار فرصت را از دشمن گرفت - و خداى را سپاس كه دشمنان اهل بيت را از احمقان قرار داد - از همان نخست بر اثر تبليغى ، همراه بردن امانت‌هاى نبوى در راستاى انگيزه‌ها و اهداف نهضت حسينى ، مظلوميت اهل بيت و شايستگى آنان براى خلافت و نيز حقيقت كفر ، نفاق و دشمنى بنىاميه با اسلام واقعى و پيروانش - پس از شهادت خويش - كاملًا آگاه بود .\r\nامام عليه السلام از همان نخست بر ضرورت انجام اين حركت بزرگ تبليغى ، آگاه بود . زيرا بدون اين حركت ، نهضت حسينى تا قيام قيامت هم به همه اهدافش نمىرسيد ؛ و شايد\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nراز اين كه حضرت فرمود : « خداوند خواسته است كه آنان را اسير ببيند » و نيز فرمان نبوى مبنى بر بردن آنها همين بود .\r\nبنابر اين همراه بردن امانت‌هاى رسول خدا صلى الله عليه و آله ، در راستاى پيروزى قيام حسينى - اگر كه احتمال اسارت و زندانى شدن آنان درصورت نرفتن با امام در مدينه يا مكه هم نمىرفت - يك ضرورت بود ؛ تا چه رسد به اين كه احتمال زندانى شدنشان بسيار هم زياد بود ؟\r\nنگرشى بر جزئيات آنچه پس از شهادت امام عليه السلام تا بازگشت به مدينه بر سر باقيمانده كاروان حسينى آمد ، گواه آشكار آثار بزرگ مترتب بر فعاليت تبليغى آن بزرگواران است ؛ و نشان مىدهد كه چنانچه زنان و كودكان در كاروان حسينى حضور نمىداشتند ، انقلاب حسينى نيز به پيروزى كامل نمىرسيد . « 1 »\r\n\r\n\r\n","description":"","footnote":"\r\n( 1 ) - محقق بزرگ ، مرحوم مقرم ، گويد : بهترين تفسير درباره اين كه چرا امام حسين عليه السلام با وجود آگاهى بر شهادت خويش زنان و كودكانش را به همراه برد ؟ اين است كه مىدانست چنانچه زبانى گويا و قلبى محكم قيام ايشان را ادامه ندهد و گمراهى سرجون و سركشى عبيدالله و ستمى را كه بر اهل بيت عصمت و طهارت - به خاطر ايستادگى در برابر منكر و بدعت‌هايى كه در شرع مقدس پديد آورده‌اند - روا داشته‌اند ، افشا نكند ، اين قيام به زودى از ميان خواهد رفت .\r\nسرور آزادگان به‌خوبى مىدانست كه بزرگان دين از بيم عمّال حكومت قدرت دم‌زدن ندارند و بسيارىاز آنان در بند سلطهء بنى اميه هستند ؛ و بهترين نمونهء آن سكوت در برابر ستمى كه بر ابن عفيف روا داشتند مىباشد .\r\nسيد الشهدا مىدانست كه آزادگان خاندان رسالت با صبر و تحمل فراوان و دل‌هاى محكم و استوار خويش مىتوانند بدون ترس و واهمه مردم را از مفاسد و مظالم حكومت بنىاميه آگاه سازند و نيات فاسد آنان را در راه تحريف دين و تحريف حقايق و تبليغات سوء و زيان‌آور روشن كنند . حضرت مىدانست‌كه آنان مىتوانند نيات مقدس و اهداف عاليه شهيدان كربلا را كه براى احياى شريعت مقدس جان دادند ، براى مردم بازگو كنند .\r\nپرده‌نشينان خاندان رسالت ، در حالى كه دل‌شان به آتش مصيبت مىسوخت و گرفتارىهاى پياپى آنان را رنج مىداد و حزن و اندوه بر آنها چيره شده بود با بردبارى فراوان توانستند از مقدسات دينى دفاع كنند و چهره واقعى نظام حاكم را نشان دهند .\r\nدر ميان آنان عقيله بنىهاشم ، زينب كبرى ، بود كه ذلت اسارت او را نترساند و شهادت عزيزان و شماتت دشمنان و فرياد بيوه‌زنان و نالهء كودكان و بيماران او را از پا درنياورد . او با كمال شهامت قضاياى كربلا را براى مردم شرح مىداد و در ميان غوغاى جمعيت ، بدون لكنت زبان سخنان كوبنده‌اش را ايراد مىكرد . آن حضرت ، در حالى كه هيچ يار و ياور و مردى جز امامى كه بيمارى او را از پا انداخته بود كسى با خود نداشت ، در برابر ابن مرجانه ، آن مرد سنگدل و بى رحم ايستاد . زينب در ميان زنان و دختران نالان و كودكانى كه از فرط تشنگى نفس‌هاشان تنگ شده بود قرار داشت و در آن حال پيشاپيش او سرهاى بريدهء برادر و ياران و فرزندان او را حمل مىكردند . بدن قطعه قطعه شدهء برادرش در ميان بيابان‌ها افكنده و زير آفتاب سوزان مانده بود ؛ و چندين مصيبت ديگرى كه انسان را از پاى در مىآورد و انديشه‌اش را از كار مىاندازد بر دلش سنگينى مىكرد . ولى با همهء اين مصايب دختر حيدر كرار چنان آرامش و ثبات قدمى از خود نشان داد كه همگان را به حيرت افكند . او چنان سخن گفت كه گويى با زبان پدرش حرف مىزند ؛ و گفتار او در دل عبيدالله از تير بيش‌تر بود و چونان سنگ بر دهانش نشست . زينب عليها السلام فرمود : اينان گروهى بودند كه خداوند شهادت را برايشان مقدر كرده بود . از اين رو به‌سوى قتلگاه‌هاى خويش شتافتند خداوند به زودى تو را با آنان گرد مىآورد تا تو را به پرسش بگيرند و از تو انتقام بكشند . اينك ببين در اين باره رستگارى با چه كسى خواهد بود . مادرت به عزايت بنشيند ، اى پسر مرجانه !\r\nحضرت زينب مردم غفلت‌زده را بيدار ساخت و آنان را از باطن خبيث و نيات فاسد سردمداران حكومت آگاه ساخت و خطاب به جمعيت حيران و سرگردان كوفه فرمود : آنان هرگز نمىتوانند دامن خويش را از قتل فرزند پيامبر و معدن رسالت و سرور جوانان بهشت پاك كنند . تلاش آنان بيهوده گشته است و در معامله زيان ديده‌اند . آنان آتش غضب پروردگار را بر خود خريدند و در قيامت خوار و رسوا خواهند شد و عذاب الهى بزرگ‌تر است ، اگر مىدانستند .\r\nپس از آن كه حضرت زينب از خطبه فراغت يافت ، فاطمه ، دختر امام حسين عليه السلام ، رشته سخن را به دست گرفت و با گفتارى روشن و قلبى آرام و آسايش خاطر خطبه خواند . خطبه وى مانند زخم نيزه بر دل‌ها اثر گذاشت . در اين هنگام مردم دل از دست داده فرياد گريه و زارى بلند كردند ؛ و به ميزان جنايت و شقاوت بزرگ خويش پى بردند و به آن حضرت گفتند : اى دختر پاكان سخن بس است كه دل هامان را آتش زدى و سينه‌ها را گداختى .\r\nپس از سكوت فاطمه ، ام‌كلثوم برخاست و جنايت بزرگ مردم را به آنان گوشزد كرد . فرياد آه و نالهء مردم بلند شد و در طول سخنان وى بيش‌تر مردم مىگريستند .\r\nآيا مىتوان تصور كرد كه در آن روز ترسناك و روزى كه شمشيرهاى ستم‌كشيده بود ، هر چند كه در ميان قبيله‌اش منزلتى بلند مىداشت ، بتواند يك كلام بر زبان جارى سازد . آيا كسى جز دختران اميرالمؤمنين عليه السلام جرأت داشت كه از جنايات پسر هند و پسر مرجانه سخن به ميان آورد ؟ هرگز !\r\nبر زبان‌ها بند زده شده بود ، دست‌ها بسته بود و دل‌ها مىسوخت .\r\n","page_name":" 101 ","page_number":101},
  {"content":"\r\n\r\nاما اين كه امام مىفرمايد : « آنان نيز از من جدا نمىشوند ! » ، حاكى از پافشارى آن بانوان گرامى بر سفر و همراهى با آن حضرت در سفر شهادت است . تفسير اين عمل اين مىتواند باشد كه سبب اصرار امانت‌هاى رسول خدا صلى الله عليه و آله ( به ويژه دختران اميرالمؤمنين ،\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nعلى عليه السلام ، و در رأس آنها زينب كبرى عليها السلام ) بر همراهى حضرت در اين قيام - علاوه بر جنبه‌هاى عاطفى و تعلق روحى نسبت به امام - اين بود كه از نقش خود در تبليغ قيام آن حضرت ، به ويژه پس از شهادت ، آگاه بودند . زيرا به احتمال زياد امام عليه السلام آنان را از جزئيات رويدادهاى كربلا باخبر كرده بود و از نقشى كه مىتوانند پس از آن حضرت ايفا كنند پرده برداشته بود . « 1 » هر چند كه از ديدگاه ما حضرت زينب عليها السلام همهء اين چيزها را با علم خدادادى مىدانست . چنان كه امام سجّاد در وصف آن حضرت فرموده است :\r\n« عالمهء تعليم نديده و داناى آموزش نديده ! » « 2 » گواه ديگر علم آن حضرت حتى بر حوادثى كه براى پيكر برادرش تا روز قيامت پيش مىآيد ، اين است كه پس از مشاهده بىتابى امام سجاد عليه السلام از ديدن شهيدان كربلا ، فرمود : اى يادگار جد و پدر و برادرم ، چرا با جان خويش چنين مىكنى ؟ به خدا سوگند ، اين پيمانى بود كه جد و پدرت با خدا بسته بودند ؛ و خداوند از مردمانى كه براى فرعون‌هاى زمين ناشناخته‌اند ولى نزد آسمانيان شناخته شده‌اند ، پيمان گرفته است كه اين اعضاى پاره پاره و بدن‌هاى آغشته به خون را جمع كنند و به خاك بسپارند ؛ و در اين دشت بر سر قبر پدر تو ، سيد الشهدا ، علمى نصب كنند كه نشان آن با گذشت دوران‌هاى متمادى از ميان نرود و هر چه پيشوايان كفر و پيروان گمراهى در محو و نابودى آن بكوشند ، جز به بلندى آوازه‌اش نيفزايد ! « 3 »\r\n\r\n\r\n","description":"","footnote":"\r\n( 1 ) - علاوه بر آن امير المؤمنين على عليه السلام ، زينب را از همهء ماجراهايى كه برايش پيش مىآيد آگاه ساخته بود . ( ر . ك . مقتل الحسينى ، ص 115 - 118 ) .\r\n( 2 ) - الاحتجاج ، ج 2 ، ص 31 .\r\n( 3 ) - كامل الزيارات ، ص 259 ، باب 88 ، فضل كربلاء و زيارة الحسين عليه السلام .\r\n","page_name":" 103 ","page_number":103},
  {"content":"\r\n . \r\n","description":"","footnote":"","page_name":" 104 ","page_number":104},
  {"content":"\r\n\r\n\r\nفصل دوم : تلاش حكومت اموى در روزهاى مكىدوران نهضت حسينى\r\n\r\n","description":"","footnote":"","page_name":" 105 ","page_number":105},
  {"content":"\r\n . \r\n","description":"","footnote":"","page_name":" 106 ","page_number":106},
  {"content":"\r\n\r\nامام حسين عليه السلام موفق شد پس از بىاثر كردن نقشهء امويان براى بيعت گرفتن يا قتل وى در مدينه منوره ، خويش را به مكه مكرمه برساند . آن نقشه پرورده ذهن يزيد بود و مروان بن حكم مأموريت و آرزوى اجرايش را داشت ، ولى وليد بن عقبه ، كارگزار وقت مدينه ، از بيم گرفتار شدن در دام پيامدهاى ناگوارش در اجراى آن ترديد داشت .\r\nبه اين ترتيب ، امام عليه السلام با ورود به مكه مكرمه ، مرحله نخست محاصره همه جانبه‌اى را كه حكومت اموى برايش تدارك ديده بود درهم شكست .\r\nحكومت اموى پس از آگاهى نسبت به ورود امام عليه السلام به مكه مكرمه ، آن هم در هنگامى كه دسته‌هاى گوناگون عمره‌گزار و حاجى از جاى جاى جهان اسلام آن روزگار به آن شهر مىآمدند ، به شدت وحشتزده شد و نگرانى و آشفتگى چنان وجودش را فرا گرفت كه تاب تحملش را نداشت .\r\nدر نتيجه ، همهء سردمداران حكومت درصدد برآمدند تا تدابير لازم را براى محدودسازى مجدد فعاليت‌هاى امام عليه السلام بينديشند ؛ و از به هم ريختن امور ولايت‌هاى مهم ، به ويژه كوفه ، جلوگيرى كنند .\r\nيزيد به محض دريافت گزارش‌هاى جاسوسانش در كوفه ، دربارهء موضع‌گيرى ضعيف والى شهر ، نعمان بن بشير ، در رويارويى با تحولات ناشى از حضور مسلم بن عقيل ، با مشاور كاخ اموى ؛ سرجون مسيحى ، به مشورت پرداخت تا رهنمودهاى او را پيش از فوت وقت براى حل مشكلات به كار بندد .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nنتيجه مشورت آنان منجر به تصميمات مهمّى شد ، از جمله اينكه برخى واليان عزل شوند و حاكميت برخى ديگر گسترش يابد . براى برخى از بزرگان امت نامه نوشتند و از آنان دعوت كردند تا مداخله كنند و بر امام فشار وارد آورند و نهايت كوشش خود را براى بيرون آوردن سلطه اموى از تنگنا به كار برند . نامه‌هاى تهديدآميزى نيز براى عموم مردم مدينه و به ويژه بنىهاشم فرستاده شد كه آنان را از سرانجام پيوستن به امام و قيام آن حضرت بيم مىداد . از ديگر تصميم‌هاى اين نشست سرّى اين بود كه امام را در مكه به قتل برسانند . به اين منظور شمارى از جلادان خود را براى اجراى اين مأموريت به مكّه فرستادند ، تا اگر نتوانستند امام را با همكارى حكومت محلى دستگير كنند و به دمشق بفرستند نقشه خويش را اجرا كنند . اين گوشه‌اى از اقدامات حكومت مركزى در شام بود .\r\nسرآسيمگى وترس و نگرانى حكومت‌هاى محلى مدينه ، مكّه ، كوفه و بصره نيز كمتر از حكومت مركزى در شام نبود . در مكه ، والى شهر با همه توان حركاتِ كوچك و بزرگ امام عليه السلام را زير نظر گرفت و از آن حضرت خواست كه در مكه بماند ؛ و تعهد كرد كه به آن حضرت امان بدهد و مال ببخشد . پس از پافشارى امام براى بيرون رفتن ، مىبينيم كه اين والى نيروهاى نظامىاش را اعزام مىكند تا امام را از اين كار باز دارند ؛ و سپس از بيم وخامت اوضاع و اينكه مردم بر ضد او بشورند ، از اين كار دست بر مىدارد .\r\nدر بصره نيز ابن مرجانه اقدام به تهديد مردم كرد و آنان را از فرجام شورش و استجابت نداى امام عليه السلام و پيوستن به حركت آن حضرت بيم داد . وى همچنين اندكى پيش از ترك بصره ، سليمان بن رزين ، پيك امام نزد اشراف بصره و سران اخماس را به قتل رساند . آنگاه بىدرنگ عازم حركت به سوى كوفه شد تا هر چه زودتر به آن شهر برسد و سكّان اوضاع متلاطم آن شهر را ، در آن شرايط بسيار سخت به دست گيرد ؛ و كوفه در اين هنگام در آستانهء سقوط به دست سفير امام عليه السلام ، مسلم بن عقيل ، قرار داشت .\r\nعبيدالله زياد در كوفه فضايى رعب‌آلود و وحشت‌انگيز حاكم كرد ؛ و با شگردهاى گوناگون نفس‌ها را در سينه حبس نمود . او طى سخنرانىهايش مردم را ترساند ؛ و به كيفر و شكنجه تهديد كرد . براى سركوب و دستگيرى [ مخالفان 
  ] حمله‌هاى گسترده‌اى را تدارك ديد . براى يافتن مخفيگاه مسلم بن عقيل ، با فرستادن جاسوس‌هاى ماهر در\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nصفوف انقلابيون شكاف ايجاد كرد ؛ سلسله اعدام‌هايى را به‌راه انداخت كه برجسته‌ترين قربانيانش سفيران نهضت حسينى يعنى مسلم‌بن عقيل ، قيس بن مسهر صيداوى ، عبدالله بن يقطر ، و نيز هانى بن عروه مرادى ، صحابى شيعى و از سران كوفه ، بودند .\r\nاين گزارشى بود اجمالى از مهم‌ترين تحركات خاندان اموى در رويارويى با رويدادهاى ناشى از قيام امام حسين عليه السلام در دوران مكى نهضت مبارك آن حضرت . اما براى پىجويى جزئيات حركت حكومت اموى در برابر قيام امام حسين عليه السلام شايسته است در پرتو يك تسلسل تاريخى ، روند رويدادها را در چارچوب زير مورد مطالعه و بررسى قرار دهيم :\r\n1 - تلاش حكومت محلى اموى در كوفه .\r\n2 - تلاش حكومت مركزى اموى در شام .\r\n3 - تلاش حكومت محلى اموى در بصره .\r\n4 - تلاش مجدد حكومت محلى اموى در كوفه .\r\n5 - تلاش حكومت محلى اموى در مكه .\r\n\r\nحركت حكومت محلى اموى در كوفه\r\nهنگام ورود مسلم بن عقيل به كوفه ، والى شهر نعمان بشير « 1 » بود . وى با مشاهده استقبال باشكوه كوفيان از مسلم و احترام فراوان نسبت به وى و همكارى شگفت‌آورى كه با او به عمل آوردند ، به مسجد رفت و طى خطابه‌اى مردم را از ايجاد فتنه و آشوب و تفرقه افكنى در ميان امت برحذر داشت .\r\n\r\n\r\n","description":"","footnote":"\r\n( 1 )\r\n- نعمان بن بشير بن سعد بن ثعلبه انصارى : او در سال دوم‌هجرت - يا در سال هجرت - به دنيا آمد و ازصحابيان خردسال به شمار مىآمد . بعدها از فرماندهان معاويه شد كه مدتى او را ولايت كوفه داد و سپس به قضاى دمشق گمارد و پس از آن امارت حمص را به او سپرد . گفته شده است پس از آن كه مردم حمص را به بيعت با ابن زبير فراخواند ، وى را سر بريدند ؛ و گفته شده است كه در روستاى بيرين - از توابع حمص - به دست خالد بن خلى ، پس از حادثهء مرج راهط در پايان سال 64 كشته شد . ( ر . ك . سير اعلام النبلاء ، ج 3 ، ص 412 ) . همو بود كه انگشتان قطع شده « نائله » و پيراهنى را كه عثمان در آن كشته شده بود برداشت و به سوى معاويه در شام گريخت ؛ و در جنگ صفين ، از انصار كسى جز او و مسلمة بن مخلد انصارى حضور نداشت . ( ر . ك . وقعة صفين : ص 445 و 448 ؛ مستدركات علم الرجال ، ج 8 ، ص 79 ) .\r\n","page_name":" 109 ","page_number":109},
  {"content":"\r\n\r\nطبرى مىنويسد : « ابو وداك گويد : نعمان بن بشير نزد ما آمد و منبر رفت و پس از حمد و ثناى الهى گفت : اما بعد ، اى بندگان خدا ، تقواى الهى پيشه كنيد و به سوى آشوب و تفرقه مشتابيد ، چرا كه اين كار موجب كشته شدن مردان ، ريخته شدن خون‌ها و غصب اموال مىگردد . او كه مردى بردبار ، پارسا و راحت‌طلب بود در ادامه گفت :\r\nمن با كسى كه با من سر جنگ ندارد نمىجنگم ، و تا كسى به من حمله نكند ، به او حمله نمىكنم . من شما را ناسزا نمىگويم ، تحريكتان نمىكنم و به سعايت و گمان و تهمت اعتبار نمىنهم ، ولى اگر باطنتان را آشكار كنيد و بيعت خويش را بشكنيد و با پيشوايتان مخالفت بورزيد به خدايى كه شريك ندارد ، تا هنگامى كه قبضه شمشير در كفم باشد ، با آن به شما ضربت مىزنم ، هر چند كه ميان شما تنها و بىياور باشم . من اميدوارم در ميان شما كسانى كه به حق پايبند هستند ، از آنهايى كه باطل به هلاكشان مىكشاند بيشتر باشند . »\r\nگويد : عبدالله بن مسلم حضرمى - هم‌پيمان بنىاميه - برخاست و گفت : « آنچه را كه مىبينى ، جز سختگيرى به سامان نمىآورد ؛ و اين رفتارى كه تو با دشمنانت در پيش گرفته‌اى كار ضعيفان است » .\r\nنعمان گفت : « اين كه در اطاعت خدا از ضعيفان باشم ، بهتر از آن است كه در معصيت وى از نيرومندان باشم » ؛ و سپس از منبر پايين آمد .\r\nعبدالله بن مسلم « 1 » رفت و به يزيد بن معاويه چنين نوشت : اما بعد ، مسلم بن عقيل به كوفه آمده است و شيعيان براى حسين بن على با وى بيعت كرده‌اند . اگر به كوفه نياز دارى ، مردى نيرومند را به اين شهر فرست كه فرمان تو را اجرا و با دشمنان تو چون خودت رفتار كند ؛ چرا كه نعمان بن بشير مردى ضعيف است يا خود را ضعيف وانمود مىكند .\r\nاو نخستين كسى بود كه به يزيد نامه نوشت و پس‌از او كسانى همچون عمارة بن‌عقبه « 2 »\r\n\r\n\r\n","description":"","footnote":"\r\n( 1 ) - عبدالله بن مسلم بن سعيد حضرمى ، وى از كسانى بود كه در جريان قتل قهرمان شهيد ، حجر بن عدىشركت داشت . ( ر . ك . وقعة الطف : ص 101 ؛ تاريخ طبرى ، ج 5 ، ص 269 ) .\r\n( 2 ) - وى برادر وليد بن عقبة بن ابى معيط است كه به اتفاق برادرش به مدينه آمدند و از رسول خدا ( ص ) تقاضا كردند تا خواهرشان ، ام‌كلثوم ، را كه پس از صلح حديبيه مهاجرت كرده بود باز گرداند ؛ ولى پيامبر ( ص ) نپذيرفت . عماره و برادرش ، وليد ، در رحبه - يكى از محله‌هاى كوفه - ساكن بودند . دخترش ، ام‌ايوب ، را مغيرة بن شعبه به زنى داشت و پس از مرگ مغيره زياد بن ابيه با او ازدواج كرد . عماره همان كسى است كه نزد زياد از عمرو بن حمق رضى الله عنه بدگويى كرد ؛ و در روز قتل مسلم در كاخ حاضر بود ؛ و در قيام مسلم نيز از مختار نزد ابن زياد بدگويى كرد . ( ر . ك . وقعة الطف ، ص 102 ) .\r\n","page_name":" 110 ","page_number":110},
  {"content":"\r\n\r\nو عمر بن سعد بن ابى وقاص « 1 » نيز نامه‌هايى به همين مضمون ارسال داشتند . » « 2 »\r\n\r\n\r\n","description":"","footnote":"\r\n( 1 ) - عمر بن سعد بن ابى وقاص زهرى مدنى ، در سال 23 هجرى ، روز مرگ عمر بن خطاب ، به دنيا آمد و در حادثه كربلاى سال 61 هجرى ، 38 ساله بود . او پدرش را به طمع انداخت تا در جريان حكميت شركت كند و گفت : « اى پدر تو نيز با آنان شركت كن ، زيرا صحابى رسول خدا صلى الله عليه و آله و يكى از اعضاى شورا هستى . شركت كن چرا كه از همه مردم به خلافت سزاوارترى ! » او از كسانى است كه عليه حجر بن عدى شهادت دادند . وى وصيّتى را كه مسلم به طور پنهانى با او كرد ، براى ابن زياد فاش ساخت ولى ابن زياد او را توبيخ كرد و گفت : « امانتدار به تو خيانت نمىكند ولى گاهى خائن امانتدارى به خرج مىدهد . » ابن اشعث خواسته بود كه پس از قتل ابن زياد به وى امارت كوفه دهد ، اما بنى همدان با شمشيرهاى كشيده ، در حالى كه زنانشان براى حسين عليه السلام مىگريستند ، سررسيدند . مختار ابا عمره را فرستاد كه عمر بن سعد را كشت و سرش را آورد ؛ و پس از او پسرش ، حفص بن عمر را نيز به قتل رساند . سپس مختار گفت : به خدا سوگند ، اگر سه چهارم قريش را هم بكشم به پاى انگشتى از انگشتان حسين عليه السلام نمىرسد . آنگاه سر آن دو را نزد محمد بن حنفيه در مدينه فرستاد . ( ر . ك . وقعة الطف ، ص 102 ؛ تاريخ طبرى ، ج 3 ، ص 465 ) .\r\nعبدالله بن شريك عامرى مىگويد : هنگامى كه عمر سعد از درب مسجد وارد شد ، ياران على عليه السلام گفتند : اين قاتل حسين بن على عليه السلام است . - و اين واقعه اندكى پيش از كشته شدن آن حضرت بود - . سالم بن ابى حفصه [ روايت را چنين ادامه مىدهد و 
  ] مىگويد : عمر سعد به حسين عليه السلام گفت : اى اباعبدالله ، برخى مردمان نابخرد نزد ما هستند كه مىپندارند من شما را مىكشم ! حسين عليه السلام گفت : آنها نابخرد نيستند ، بلكه بردبارند . ولى چشم من به اين روشن است كه ، پس از من ، جز اندكى از گندم عراق نخواهى خورد . ( ارشاد ، ص 251 ؛ تهذيب الكمال ، ج 14 ، ص 74 ) .\r\nاعمش نقل مىكند كه حسين بن على فرمود : به خدا سوگند ، سركشان بنىاميه بر كشتن من گرد مىآيند و عمر بن سعد در پيشاپيش آنهاست . اين سخن در دوران پيامبر صلى الله عليه و آله بود و من گفتم : آيا رسول خدا اين را به تو خبر داده است ؟ فرمود : نه . من نزد پيامبر صلى الله عليه و آله رفتم و موضوع را به حضرت خبر دادم . « سپس فرمود : دانش من دانش او و دانش او دانش من است ؛ و ما همه شدنىها را پيش از موجود شدنشان مىدانيم » . ( دلائل الامامه ، ص 75 ) .\r\nاصبغ بن نباته گويد : اميرالمؤمنين عليه السلام ضمن يك سخنرانى فرمود : پيش از آن كه مرا نيابيد از من بپرسيد . به خدا سوگند هر چه از گذشته و آينده از من بپرسيد به شما خبر مىدهم . در اين هنگام سعد برخاست و گفت : اى اميرالمؤمنين ، بگو در سر و ريش من چند تار مو هست ؟ فرمود : به خدا سوگند ، از من چيزى را پرسيدى كه دوستم ، رسول خدا ( ص ) ، خبرش را به من داده بود كه تو از من خواهى پرسيد . در سر و ريش تو مويى نيست ، مگر آن كه در بن آن شيطانى نشسته است و در خانه ات بزغاله‌اى دارى كه فرزندم حسين ، را مىكشد . ( بحار ، ج 44 ، ص 256 شماره 5 به نقل از امالى صدوق ) .\r\nمحمد بن سيرين گويد : على عليه السلام به عمر سعد گفت : چه حالى خواهى داشت ، آنگاه كه در شرايط انتخاب بهشت و دوزخ قرار بگيرى ؛ و آتش را اختيار كنى ! ( تهذيب الكمال ، ج 14 ، ص 74 ) .\r\nنهادِ عمر سعد بر ستم ، سنگدلى و بيدادگرى سرشته شده بود . ابى منذر كوفى گويد : عمر بن سعد بن ابى وقاص جعبه‌اى داشت كه در آن پنجاه نوع شلاق را نگهدارى مىكرد و بر روى شلاق‌ها نوشته بود ده ، بيست ، سى و به همين ترتيب تا پانصد . سعد وقاص ناپسرى جوانى داشت مثل پسرش . عمر روزى به او فرمانى داد و او سر برتافت ، و او دست به جعبه برد و دستش به شلاق صد خورد و صد تازيانه به غلام زد . غلام در حالى كه خون از ساق پايش جارى بود ، نزد سعد رفت . پرسيد تو را چه شده است ؟ و او موضوع را گزارش داد . سعد گفت : پروردگارا عمر را بكش و خونش را بر ساق‌هايش جارى ساز ! گويد : ناپسرى مرد ؛ و مختار عمر سعد را كشت . ( تهذيب الكمال ، ج 14 ، ص 74 )\r\nفلاس گويد : شنيدم از يحيى بن سعيد قطان ، و حديث كردند ما را شعبه و سفيان از ابى اسحاق از عيزار بن حريث ، از عمر سعد . در اين هنگام مردى در برابر قطان برخاست و گفت : آيا از خداوند نمىترسى كه از عمر بن سعد روايت مىكنى ؟ قطان گريست و گفت : از اين پس هرگز از او حديث نخواهم كرد ! ( تهذيب الكمال ، ج 14 ، ص 74 ) .\r\nآنچه جاى تأسف دارد اين‌است‌كه برخىاز علماى رجال كوردل و متعصب اهل‌تسنن ، براى عمربن سعد ، قاتل حسين عليه السلام ، نيز همچون يك مؤمن پارساى اهل بهشت زندگينامه مىنويسند ! ذهبى مىگويد : ابن سعد ، فرمانده سپاهى بود كه حسين را كشتند ؛ و سپس خودش به دست مختار كشته شد . او شجاع و پيشگام بود . نسائى درباره‌اش روايت كرده است كه او و دو پسرش مظلومانه كشته شدند ! ( سير اعلام النبلاء ، ج 4 ، ص 350 ) .\r\nابن عبدون عجلى مىگويد : « عمر بن سعد از پدرش نقل روايت مىكرد و مردم از او روايت مىكردند . او حسين را كشت و از تابعان ثقه بود ! » ( تهذيب الكمال ، ج 14 ، ص 73 ، شماره 4828 ) . ببينيد كه اين نابخرد كوردل چگونه كشنده سرور جوانان بهشت را موثق مىشمارد !\r\nاحمد بن زهير گويد : از ابن معين پرسيدم : آيا عمر بن سعد ثقه است ؟\r\nگفت : مگر قاتل حسين ثقه مىشود ؟ ( ميزان الاعتدال ، ج 3 ، ص 198 ؛ القاموس ، ج 8 ، ص 200 ) .\r\n( 2 ) - تاريخ طبرى ، ج 3 ، 465 ؛ ر . ك . ارشاد ، ص 205 .\r\n","page_name":" 111 ","page_number":111},
  {"content":"\r\n\r\nدر روايت دينورى آمده است كه چون مسلم بن عقيل به كوفه رسيد ، در خانه مختار فرود آمد . شيعيان نزد وى آمد و شد مىكردند و او نامه امام حسين عليه السلام را برايشان\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nمىخواند . موضوع در كوفه پيچيد تا به گوش فرماندار شهر ، نعمان بن بشير رسيد ؛ و او گفت : « من با كسى كه با من سرجنگ ندارد نمىجنگم و تا كسى به من حمله نكند به او حمله نمىكنم . من شما را ناسزا نمىگويم ، تحريكتان نمىكنم و به سعايت و گمان و تهمت اعتبار نمىنهم ، ولى اگر باطنتان را آشكار كنيد و بيعت بشكنيد ، تا هنگامى كه قبضهء شمشير در كفم باشد ، با آن به شما ضربت مىزنم ، هر چند كه ميان شما تنها و بى ياور باشم . » وى مردى عافيت‌طلب بود و سلامت را غنيمت مىشمرد .\r\nسپس مسلم بن سعيد حضرمى و عمارة بن عقبه - جاسوسان يزيد بن معاويه - به وى گزارش دادند كه مسلم بن عقيل به كوفه آمده و به نفع حسين بن على دعوت مىكند ؛ و مردم را نسبت به تو بددل كرده است چنانچه به سلطنت خود نيازى دارى ، كسى را بفرست تا فرمانت را درباره او به اجرا درآورد و نسبت به دشمنان تو مانند خودت عمل كند ؛ زيرا كه نعمان‌بن بشير مردى است ضعيف و يا آن‌كه خودش را ضعيف وانمود مىكند . والسلام . » « 1 »\r\nبلاذرى در روايت خويش گفته است : بزرگان كوفه مانند عمر بن سعد بن ابى وقاص زهرى ، محمد بن اشعث كندى « 2 » و ديگران به يزيد نوشتند كه حسين بن على مسلم را\r\n\r\n\r\n","description":"","footnote":"\r\n( 1 ) - الأخبار الطوال ، ص 231 .\r\n( 2 ) - محمد بن اشعث كندى : وى پسر اشعث بن قيس است كه يك بار در كفر و يك بار در اسلام ( منافقانه ) به‌اسارت رفت . روزى اشعث سخن امير المؤمنين على عليه السلام را مورد اعتراض قرار داد . امام عليه السلام چشم به او دوخت و فرمود : « تو از كجا مىدانى كه چه چيزى به سود و چه چيزى به زيان من است ؟ خداوند و ديگر لعنت‌كنندگان ، تو را لعنت كنند . جولاى جولازاده ! منافق پسر كافر ! به خدا سوگند كه يك بار كفر تو را به اسارت گرفت و بار ديگر اسلام و در هيچ كدام از اين دو بار ، مال و حسب و نسب به تو سودى نبخشيد . مردى كه شمشير را به سوى مردمش رهنمون شود و آنان را به كام مرگ فرستد ، شايسته است كه نزديكان با او دشمنى بورزند و دورتران به او اعتماد نكنند ! » ( نهج البلاغه ، ضبط صبحى صالح ، ص 61 - 62 ، شماره 19 ) . اين اشعث لعين در توطئه‌هايى چند جانبه براى كشتن اميرالمؤمنين ، على عليه السلام ، شركت جست .\r\nمحمد بن اشعث ، برادر جَعْده ، دختر اشعث ، است كه به امام حسن عليه السلام زهر خورانيد ؛ و او و برادرش ، قيس ، از كسانى هستند كه در قتل امام حسين عليه السلام سمت فرماندهى داشتند ؛ و محمد در قتل مسلم بن عقيل در كوفه نقش رهبرى كننده داشت .\r\nنقل شده است كه اميرالمؤمنين عليه السلام فرمود : « خداوند اقوامى را لعنت كرد و اين لعنت در ميان آيندگانشان\r\n","page_name":" 113 ","page_number":113},
  {"content":"\r\n\r\n\r\n\r\n","description":"","footnote":"\r\nجريان يافت . از جمله آنها اشعث است . . . » ( تنقيح المقال ، ج 2 ، ص 83 ) .\r\nمحمد بن اشعث ، مردى بود ضعيف النفس كه با كمال بىادبى براى حاكم چاپلوسى مىكرد و خود را در معرض اهانت قرار مىداد و هيچ باكى ازاين كار نداشت . « احنف بن قيس و محمدبن اشعث بر در خانه معاويه ايستاده بودند . نخست به احنف و سپس به ابن اشعث اجازه ورود داده شد ؛ ولى او سريع‌تر حركت كرد و پيش از احنف وارد شد . معاويه هنگام ديدن احنف غمگين و دلتنگ شد و خطاب به او گفت : به خدا سوگند ، به او پيش از تو اجازه ورود ندادم كه تو پيش از او داخل شوى ؛ و ما بر آدابتان نيز همانند كارهايتان ولايت داريم ؛ و هيچ‌كس بر سرعت گام‌هايش نمىافزايد مگر به‌سبب احساس يك كاستى درونى ( عقدالفريد ، ج 1 ، ص 65 ) .\r\nعبيدالله زياد در ستايش محمد بن اشعث گفته است : « مرحبا به كسى كه نه خيانت مىورزد و نه متّهم است ! » ( بحار ، ج 44 ، ص 352 ) .\r\nو چرا او را نستايد ! حال آن كه پسر اشعث در بيشتر جنايت‌هاى ابن زياد ، مانند رويارويى با مسلم بن عقيل و امام حسين عليه السلام و با عبدالله بن عفيف و ازْديانى كه از وى به دفاع برخاستند ؛ و در نيرنگ باختن با هانى بن عروه و بردن او نزد ابن زياد و در بالا بردن پرچم دروغين امان ابن زياد ، پس از قيام مسلم ، براى كسانى كه در كوفه نزدش بروند و پيش از آن در ماجراى دستگيرى حجر بن عدى ( در دوران معاويه ) و موضعگيرىهاى ناپسند ديگر از اين قبيل ، بازوى راست او بود .\r\nدربارهء مرگ اين دشمن خدا - كه در كربلا فرمانده هزار تن از سوارگان ابن سعد بود - گفته شده است كه در عاشورا خطاب به امام حسين عليه السلام گفت : اى حسين ، اى پسر فاطمه ، تو كدام احترام را از رسول خدا دارى كه ديگران ندارند ؟ ! در اين هنگام حضرت عليه السلام آيه شريفه « انَّ اللَّهَ اصطفى آدم ونوحاً وآلَ ابْراهيمَ وآلَ عِمْرانَ عَلَى الْعالَمين » را تلاوت كرد و سپس فرمود : به خدا سوگند كه محمد از خاندان ابراهيم است و خاندان هدايتگر ، از آل محمد هستند . آنگاه پرسيد : اين مرد كيست ؟ گفتند : محمد بن اشعث بن قيس كندى . امام عليه السلام سر را به سوى آسمان بلند كرد و فرمود : بارخدايا ، محمد بن اشعث را امروز چنان خوار كن كه از اين پس هرگز روى عزت نبيند . ناگاه ابن اشعث با احساس ناراحتى از لشكر بيرون رفت تا قضاى حاجت كند . خداوند عقربى را گمارد كه او را نيش بزند ؛ و او با عورت باز مرد ! ( بحار ، ج 44 ، ص 317 ) .\r\nگفته‌اند كه ابن اشعث آمد و گفت : حسين كجاست ؟ فرمود : اينجا هستم . گفت : مژده باد تو را كه هم اينك به آتش درخواهى شد . فرمود : من از پروردگار مهربان و شفيعى اطاعت شده مژده دارم . تو كيستى ؟ گفت : من محمد بن اشعث هستم . فرمود : بارپروردگارا ، اگر بنده‌ات دروغگوست ، او را به آتش درافكن ؛ و همين امروز او را مايه عبرت يارانش گردان ! چيزى نگذشت كه به محض كشيدن عنان اسب ، حيوان او را به زير افكند و پايش در ركاب گير كرد ؛ و اسب آن قدر او را بر زمين كوفت كه قطعه قطعه شد و آلتش بر روى زمين افتاد . . . ( بحار ، ج 45 ، ص 31 ) .\r\n","page_name":" 114 ","page_number":114},
  {"content":"\r\n\r\nپيشاپيش به كوفه فرستاده است ؛ و نيز ضعف و ناتوانى و سستىاى را كه نعمان بن بشير در كار خود نشان داده بود به او گزارش دادند . « 1 »\r\n\r\nدرنگ و نگرش\r\n1 - آرامش قبل از طوفان در كوفه\r\nورود مسلم به كوفه ، به عنوان دعوتگر امام حسين عليه السلام ، زندگى سياسى اين شهر را دستخوش تحولى شگفت ساخت . « شيعيان به سوى مسلم هجوم مىآوردند و براى حسين با او بيعت مىكردند ، صيغه بيعت ، دعوت به كتاب خدا و سنت پيامبر ( ص ) ، يعنى جهاد با ستمگران ، دفاع از مستضعفان و بخشيدن به بينوايان ، تقسيم مساوى غنايم ميان مسلمانان ، بازگرداندن اموال غصب شده به صاحبانشان ، يارى اهل‌بيت و در صلح بودن با دوستان و دشمنى با دشمنانشان بود . « 2 » شمار بيعت‌كنندگان از هجده تا چهل‌هزار نفر برآورد شده است .\r\nگويى - با اين دگرگونى ظاهرى - كوفه از نظر سياسى و نظامى ، به دست سفير امام\r\n\r\n\r\n","description":"","footnote":"\r\nولى بيشتر مورخان بر اين باورند كه محمد بن اشعث تا پس از قيام مختار زنده بود و از پيش وى گريخت و به مصعب بن زبير پيوست و در رويارويى ميان سپاه مصعب و سپاه مختار به قتل رسيد . ( ر . ك . الكامل فى التاريخ ، ج 3 ، ص 13 ؛ تاريخ طبرى ، ج 3 ، ص 496 ؛ الاخبار الطوال ، ص 306 ؛ المعارف ، ص 401 ) .\r\nچنين به نظر مىرسد كه شوشترى ، صاحب قاموس الرجال ، باور ندارد كه محمد بن اشعث در كربلا ، در جنگ با امام حسين عليه السلام شركت داشته است . او مىگويد : « در خبر آمده است كه محمد بن اشعث در خون حسين شركت جست ؛ ولى اين خبر اعم از شركت وى در جنگ با آن حضرت است ، مورخان گفته‌اند كه برادرش ، قيس بن اشعث ، در جنگ با امام عليه السلام شركت داشت ؛ ولى برادرش محمد به مسلم امان داد ؛ كه ابن زياد آن را تصويب نكرد و او نيز تسليم فرمان وى شد . نيز گفته‌اند كه برادرش ، قيس بن سعد ، روز عاشورا به امام حسين عليه السلام گفت : آيا به فرمان عموزادگانت درنمىآيى ؟ اينان جز آنچه دوست مىدارى بر تو نمىپسندند و از آنها بدى نخواهى ديد . حسين عليه السلام فرمود : تو برادر برادرت هستى ، آيا مىخواهى كه بنىهاشم بيش از خون مسلم را از تو بخواهند . . . » ( قاموس الرجال ، ج 9 ، ص 123 ) .\r\nعلاوه بر آن كه دلايل صاحب قاموس در اين مسأله ، نظريه او را اثبات نمىكند ، ديدگاه وى با ظواهر و بلكه با صريح روايات مخالف است .\r\n( 1 ) - انساب الاشراف ، ج 2 ، ص 836 .\r\n( 2 ) - حياة الامام الحسين بن على عليهما السلام ، ج 2 ، ص 345 - 346 .\r\n","page_name":" 115 ","page_number":115},
  {"content":"\r\n\r\nحسين عليه السلام در آستانه سقوط قرار گرفت ؛ و براى عملى شدن اين سقوط ، تنها منتظر وزيدن طوفان انقلاب و دگرگون شدن با فرمان مسلم بود . ولى پايبندى مسلم به اختياراتى كه امام براى وى تعيين كرده بود ، مانع تندبادى شد كه مىتوانست كوفه را از چنگ حكومت اموى بيرون آورد . كوفه اين روزها را در آرامشى به سر مىبرد كه هر لحظه ممكن بود بر اثر عاملى دور از انتظار ، دستخوش طوفانى سهمگين گردد .\r\n2 - « بيدادگرى » ، راه بيرون آمدن امويان از بحران‌هاى بزرگ ! :\r\nامويان و مزدوران و جاسوسانشان از همراهى مردم كوفه با مسلم بن عقيل سرآسيمه شدند ؛ و دريافتند كه حكومت محلى كوفه بايد تدابير لازم را براى باز گرداندن اوضاع به حال پيشين به عمل آورد و از سقوط شهر به دست انقلابيون جلوگيرى كند ؛ و گرنه طولى نخواهد كشيد كه زمام امور به دست اينان خواهد افتاد .\r\nامويان با آگاهى از « ويژگىهاى روحى كوفيان » و تجربه فراوانى كه در برخورد با آنان داشتند ، به اين نتيجه رسيدند كه بيرون آمدن از اين بحران بزرگ راهى جز بيدادگرى ندارد ؛ و حكومت كوفه بايد به دست چنان كسى باشد كه از هر گونه ستمى بر مردم باك نداشته باشد و هر چه را بخواهد به زور از آنان بستاند .\r\nآنان مىخواستند كه آن حاكم ستمگر نعمان بن بشير باشد كه در رفتار با اهل‌بيت پيشينه‌اى بد دارد ؛ و پس از گوشزد كردن سستى وى در برخورد با حوادث جديد « 1 » ، از او خواستند كه كوفيان را بترساند و سركوب كند .\r\nاما پس از سخنرانى وى براى كوفيان ضعفش آشكار گشت و مردم سازماندهى و آمادگى خود را براى انقلاب استمرار بخشيدند . در نتيجه اموىها و مزدورانشان از او احساس نوميدى كردند و از بيم حوادث بد روزگار ، به فرستادن گزارش‌هايشان به حكومت مركزى مبادرت ورزيدند ؛ و طى آنها از يزيد خواستند كه هر چه زودتر نعمان بن بشير را از كار بر كنار كند و حاكم ستمگر ديگرى را به جاى او بگمارد تا براى سركوب مردم كوفه به هر نيرنگ و نيرو و قدرتى دست بيازد .\r\n3 - موضع‌گيرى ضعيف نعمان بن بشير :\r\nنعمان بن بشير بن سعد خزرجى و پدرش ، بشير ، در كمك به جريان نفاق ، پس از\r\n\r\n\r\n","description":"","footnote":"\r\n( 1 ) - ر . ك . حياة الامام الحسين بن على عليهما السلام ، ج 2 ، ص 350 .\r\n","page_name":" 116 ","page_number":116},
  {"content":"\r\n\r\nوفات رسول خدا ( ص ) ، پيشينه‌اى دراز و سياه دارند . پدرش ، بشير بن سعد خزرجى ، به سبب حسادتى كه نسبت به موقعيت ممتاز سعد بن عباده ميان مسلمانان ، به ويژه انصار ، داشت ؛ و نيز كينه‌اى كه نسبت به اهل بيت مىورزيد ، نخستين كس بود كه در سقيفه به ابوبكر دست بيعت داد ؛ و در شمار دوستان حزب سلطه و دشمنان خاندان نبوت درآمد .\r\nپسرش ، نعمان ، به وسيله معاويه ، پس از عبدالرحمن بن حكم « 1 » ولايت كوفه يافت . وى طرفدار عثمان بود و آشكارا با على دشمنى مىورزيد و از وى بد مىگفت . در جنگ‌هاى جمل و صفين با آن حضرت جنگيد ؛ و در راه استوارى بنياد حكومت معاويه از جان و دل مىكوشيد ؛ و در يك نوبت ، فرماندهى گروهى را بر عهده داشت كه با حمله به عراق مردم را به وحشت انداخته بودند . پژوهشگران مىگويند : « او با يزيد دشمن بود و آرزوى زوال حكومتش را داشت ، ولى به شرط آن كه خلافت به خاندان على عليه السلام باز نگردد . . . » « 2 »\r\nگويند : سبب دشمنى او با يزيد اين بود كه يزيد به شدت با انصار دشمنى مىورزيد و شاعران را به هَجوْ آنان ترغيب مىكرد . اين موضوع خشم نعمان بن بشير را برانگيخت و از معاويه خواست تا زبان اخطل ، شاعر مسيحى ، را كه هجوشان كرده بود ببرد . معاويه تقاضايش را پذيرفت ، ولى يزيد از اخطل نزد پدرش شفاعت كرد و به او پناه داد و معاويه هم با ادعاى اين كه « راهى بر پناه ابىخالد - يعنى يزيد - نيست » از او درگذشت . اين موضوع بر نعمان گران آمد و پيوسته با يزيد دشمنى مىورزيد . « 3 »\r\nدر تاريخ آمده است كه عمرة ، دختر نعمان بن بشير زن مختار بن ابىعبيده ثقفى بود كه مسلم بن عقيل بر او وارد شد . برخى از پژوهشگران بر اين باورند كه علاوه بر آن سبب مهم ، يعنى كينه‌اى كه از يزيد به دل داشت ، اين پيوند نيز در سستى موضع نعمان نسبت به انقلابيون مؤثر بود . « 4 »\r\n\r\n\r\n","description":"","footnote":"\r\n( 1 )\r\n- او و برادرش يحيى ، پس از زخمى شدن در جنگ جمل گريختند و عصمة بن أبير براى مدت يك سال‌آنان را پناه داد . ( ر . ك . تاريخ طبرى ، ج 3 ، ص 56 ) .\r\n( 2 ) - حياة الامام الحسين بن على ، ج 2 ، ص 349 .\r\n( 3 ) - ر . ك . همان ، ص 188 - 190 .\r\n( 4 ) - ر . ك . همان ، ص 349 .\r\n","page_name":" 117 ","page_number":117},
  {"content":"\r\n\r\nدر اينجا مىتوان يك عامل ديگر را نيز به عوامل سستى موضع نعمان بن بشير نسبت به انقلابيون افزود ؛ و آن اين است كه نعمان با وجود انصارى بودن ، يكى از اعضاى جريان نفاق بود . مشهور است كه وى به عثمان گرايش داشت و شيفته بنىاميه بود و به طور كامل از سياست معاويه در رهبرى جريان نفاق پيروى مىكرد . از جمله اصول اين سياست پرهيز معاويه از رويارويى آشكار با امام حسين عليه السلام بود ؛ و ايده‌اش اين بود كه چنانچه روزى ناچار شد كه با امام عليه السلام بجنگد و در آن جنگ پيروزى نصيب او گردد از آن حضرت عليه السلام درگذرد . اين نه به خاطر دوستى با امام عليه السلام ، بلكه به اين دليل بود كه معاويه - اين نابغه سياست‌هاى پليد و شيطانى - مىدانست كه ريختن آشكاراى خون امام ، با آن قداست والايى كه در دل امت اسلامى دارد ، موجب خواهد شد كه امويت از اسلام جدا گردد ؛ و همهء تلاش‌هاى جريان نفاق به ويژه حزب اموى و از آن ميان تلاش هايى كه شخص معاويه در به هم آميختن امويت و اسلام در انديشه و احساسات امت به خرج داده بود به باد رود . اين به هم آميختگى چنان بود كه مردم جز اسلام اموى را نمىشناختند و تفكيك ميان اسلام و امويت چنان دشوار شده بود ، كه جز با ريختن خون مقدس امام حسين عليه السلام به دست حكومت اموى امكان‌پذير نبود . « 1 »\r\nمعاويه به روشنى اين موضوع را بيان مىداشت و حتى يك بار به شخص امام حسين عليه السلام گفت : « . . . اى برادرزاده ، گمان كردم كه در سر انديشهء بد مىپرورى ! من دوست دارم كه اين كار در روزگار من باشد كه قدر تو را بشناسم و از آن درگذرم . ولى بيم آن دارم گرفتار كسى شوى كه به اندازه فواق « 2 » شتر هم تو را مهلت ندهد . » « 3 »\r\nاو در سفارشى خطاب به پسرش يزيد دربارهء امام حسين عليه السلام گفت : عراقيان او را وانخواهند گذاشت تا خروج كند . چنانچه او قيام كرد و بر او پيروز شدى ، از او درگذر كه\r\n\r\n\r\n","description":"","footnote":"\r\n( 1 ) - نعمان از آگاهى خود نسبت به موضع معاويه در قبال كشتن امام حسين عليه السلام ، در گفت و گويش با يزيد پرده برداشته است ( چنان كه در روايت صفحه بعد مىآيد ) .\r\n( 2 ) - فاصله بين دوبار دوشيدن ناقه كه در طى آن بچه شتر را وادار به مكيدن پستان كنند تا دوباره شير آيد و بدوشند . [ دهخدا 
  ] .\r\n( 3 ) - شرح نهج‌البلاغه ، ج 18 ، ص 409 .\r\n","page_name":" 118 ","page_number":118},
  {"content":"\r\n\r\nاو خويشاوندى نزديك است و حقى بزرگ دارد و از نزديكان محمد صلى الله عليه و آله است . « 1 »\r\nنعمان بن بشير به درستى نظريهء معاويه در اين باره ايمان داشت و مىخواست كه اين موضوع را خود به يزيد يادآور شود . از اين رو هنگامى كه پس از قتل امام حسين عليه السلام و نصب سر مبارك آن حضرت در دمشق وى را به كاخ فراخواند ؛ پرسيد : كار عبيدالله بن زياد را چگونه ديدى ؟ نعمان گفت : [ پيروزى در 
  ] جنگ نوبتى است ! يزيد گفت : خداى را سپاس كه او را كشت ! گفت : اميرالمؤمنين - معاويه - به كشتن او راضى نبود . « 2 »\r\nبدون شك معاويه - چنان كه گفتيم - راضى به كشتن امام حسين عليه السلام در يك رويارويى آشكار نبود . ولى چه بسيار كسانى كه پنهانى به دست وى مسموم يا ترور شدند ، مثل امام حسن مجتبى عليه السلام . بنابر اين اگر احساس ضرورت مىكرد به اندازهء سرسوزنى در مسموم ساختن يا قتل پنهانى امام حسين عليه السلام نيز ترديدى به خود راه نمىداد .\r\nاز آنچه گذشت چنين استنباط مىشود كه موضع نعمان بن بشير نسبت به انقلابيون ، در آغاز نهضت ، به ظاهر نرم و مسامحه‌آميز بود . دليلش هم اين بود كه طبق نظريه معاويه معتقد بود كه رويارويى آشكار با امام حسين عليه السلام به نفع حكومت اموى نيست .\r\nبنابر اين نعمان بن بشير ناتوان نبود ، بلكه او سر نيرنگ‌بازى و حيله‌گرى خود را ناتوان وانمود مىكرد ؛ و معتقد بود كه بايد براى پايان دادن انقلاب و رها شدن از دست مسلم بن عقيل و حتى شخص امام حسين عليه السلام ، از شيوه‌هاى پنهانى و نيرنگ‌آميز بهره گرفت .\r\nنعمان نه آن طور كه طبرى مىگويد بردبار و پارسا و آسايش طلب بود و نه چنان كه دينورى مىگويد « عافيت‌طلب و سلامت‌خواه » . بلكه شيطانى بود كه گام جاى گام معاويه مىنهاد - همو كه ترسيم نقشه‌هاى نيرنگ‌آميز را به اينان آموخته بود - ولى ، چنان كه از گزارش‌هاى ارسالى مزدوران و جاسوسان حكومت اموى برمىآيد ، اين بار در محاسباتش اشتباه كرد . زيرا در آن هنگام كه زمانه به نفع نهضت حسينى در جريان بود ، نعمان ناچار بايد عزل مىگشت و كارگزارى بيدادگر ، چون عبيدالله زياد ، بر سر كار\r\n\r\n\r\n","description":"","footnote":"\r\n( 1 ) - الكامل فى التاريخ ، ج 2 ، ص 523 .\r\n( 2 ) - ر . ك . مقتل الحسين ، خوارزمى ، ج 2 ، ص 59 - 60 .\r\n","page_name":" 119 ","page_number":119},
  {"content":"\r\n\r\nمىآمد تا اقدام‌هاى لازم را براى تغيير روند رويدادها را هر چه زودتر به نفع حكومت اموى به اجرا درآورد ؛ و او به خوبى از عهده اين كار برآمد .\r\nبا وجود اين ، منكر تأثير دشمنى نعمان با يزيد و وجود پيوند خويشاوندى ميان او و مختار در موضعگيرى وى عليه انقلابيون نيستيم ؛ ولى آنچه را كه در اينجا بيان كرديم ، مهم‌ترين عامل مىدانيم .\r\n\r\nتلاش حكومت مركزى بنىاميه در شام\r\nاينك روند حوادث را به حسب توالى تاريخى آنها پى مىگيريم تا ببينيم گزارش‌هايى كه از كوفه به وسيلهء اموىهايى چون عمارة بن عقبه و مزدورانى چون عمر بن سعد بن ابىوقاص و جاسوسانى چون عبدالله بن مسلم بن سعيد حضرمى براى يزيد فرستادند ، در دمشق چه بازتابى داشت .\r\nطبرى در ادامه نقل داستان مىگويد : چون نامه‌ها به يزيد رسيد ، ميان نامه‌هاشان بيش از دو روز فاصله نبود . وى سرجون ، « 1 » غلام معاويه را فراخواند و گفت : چه نظر دارى ،\r\n\r\n\r\n","description":"","footnote":"\r\n( 1 ) - سرجون بن منصور رومى ( مسيحى ) : وى دبير و رازدار معاويه بود كه پس از مرگ او ، به دبيرى ورازدارى يزيد رسيد ( ر . ك . تاريخ طبرى ، ج 3 ، ص 275 ، 280 و 524 ؛ الكامل فى التاريخ ، ج 2 ، ص 535 ؛ العقد الفريد ، ج 4 ، ص 168 ) . ابن كثير گويد : او دبير و كاردار معاويه بود ( البدايه والنهايه ، ج 8 ، ص 22 و 148 ) . سرجون هنگام شرابخوارى يزيد ، نديم او بود ( الأغانى ، ج 16 ، ص 68 ) .\r\nبنابر اين او در گناه نيز مستشار و رازدار و كاردار و نديم يزيد بود ؛ و همهء رجال سرشناس شاخه منافقان اهل كتاب به همين منوال در خدمت اهداف جريان نفاق بودند ؛ و به عنوان مستشار و نديم در سايهء ديگر شاخه‌هاى نفاق مثل شاخه حزب سلطه و شاخه حزب اموى فعاليت مىكردند .\r\nابن عبدربه گويد : سرجون براى معاويه و پسرش يزيد و مروان حكم و عبدالملك مروان دبيرى كرد ؛ تا آن كه عبدالملك كارى را به دو سپرد و او در آن كار سهل‌انگارى كرد . عبدالملك پس از مشاهده سستى وى ، به سليمان بن سعد دبير رو كرد و گفت : سرجون توانش را به رخ ما مىكشد و گمان دارم كه وى نياز ما به خودش را در محاسباتش مىگنجاند ، آيا مىتوانى براى كارش چاره‌اى بينديشى ؟ گفت : آرى ، اگر بخواهى ، حساب را از رومى به عربى باز گردانم . گفت : چنين كن . گفت : مرا مهلت ده تا به اين كار بپردازم . گفت : هر چه بخواهى مهلت دارى . سپس او ديوان را تغيير داد و عبدالملك همهء امور ديوان را به وى سپرد . ( العقد الفريد ، ج 4 ، زير عنوان : من نبل بالكتابة وكان خاملا ) .\r\n","page_name":" 120 ","page_number":120},
  {"content":"\r\n\r\nحسين رهسپار كوفه شده است و مسلم بن عقيل در آن شهر برايش از مردم بيعت مىگيرد . از نعمان بن بشير سستى در كار و سخنان ناروا شنيده‌ام - و نامه‌ها را داد تا بخواند - چه بايد كرد ؟ چه كسى را بر كوفه بگمارم ؟ اين در حالى بود كه يزيد از عبيدالله دل خوشى نداشت و به او بد مىگفت .\r\nسرجون گفت : آيا اگر معاويه زنده بود نظرش را مىپذيرفتى ؟\r\nگفت : آرى .\r\nگفت : پس فرمان ولايتدارى كوفه را براى عبيدالله زياد بنويس ؛ و در ادامه پيمان معاويه را [ از لباس خود 
  ] بيرون كشيد و گفت : اين نظر معاويه است كه در هنگام مرگ به نوشتن چنين نامه‌اى فرمان داد . يزيد نيز نظر او را پذيرفت و شهرهاى بصره و كوفه را به عبيدالله داد ؛ و فرمان ولايت كوفه را براى او ارسال داشت . « 1 »\r\nآنگاه طبرى در ادامه روايت مىنويسد : سپس مسلم بن عمرو باهلى « 2 » را كه در نزدش بود طلبيد و او را همراه فرمان خويش به بصره نزد عبيدالله فرستاد و به او چنين نوشت :\r\nاما بعد ، طرفدارانم از كوفه گزارش داده‌اند كه پسر عقيل در كوفه سرگرم جمع‌آورى مردم براى ايجاد تفرقه ميان مسلمانان است . همين كه نامه‌ام را خواندى ، به سوى او رهسپار شو تا نزد كوفيان برسى ؛ آنگاه چنان كه دانه‌هاى تسبيح را از درون خاك مىجويند او را بجوى و دستگير كن و سپس زندانى ساز يا بكش يا تبعيد كن ، والسلام .\r\nمسلم بن عمرو رفت تا در بصره نزد عبيدالله رسيد . وى فرمان آماده‌باش صادر كرد و فرداى آن روز رهسپار كوفه شد . « 3 »\r\n\r\n\r\n","description":"","footnote":"\r\n( 1 ) - تاريخ طبرى ، ج 3 ، ص 28 ؛ ارشاد ، ص 206 با اندكى تفاوت .\r\n( 2 ) - مسلم بن عمرو باهلى : وى همراه زياد بن ابيه در بصره بود . از بزرگان قبيله باهله به شمار مىرفت و دردوران زمامدارى زياد در سال 46 ه رياست آنان را عهده‌دار بود ( ر . ك . تاريخ طبرى ، ج 5 ، ص 228 ) . سپس در شام سكونت گزيد ، در نتيجه بصرى و شامى شد . او نامه يزيد به ابن زياد را از شام به بصره آورد و سپس همراه وى به كوفه رفت ؛ و هنگامى كه هانى بن عروه را نزد ابن زياد آوردند تا به تسليم مسلم رضايت دهد با او سخن گفت . وى كسى است كه چون مسلم را بر در كاخ آوردند و آب طلبيد به وى دشنام داد . سپس با سالوسى به خدمت مصعب بن زبير درآمد و براى او حكم وزير را داشت . او بسيار مال دوست بود . مصعب او را به جنگ پسر حر فرستاد كه شكست خورد . ( ر . ك . وقعة الطف ، ص 103 ، پانوشت ) .\r\n( 3 ) - تاريخ طبرى ، ج 3 ، ص 280 .\r\n","page_name":" 121 ","page_number":121},
  {"content":"\r\n\r\nموسوى كركى نيز در كتاب « تسلية المجالس » خويش ، نامه يزيد به ابن زياد را نقل كرده است كه با روايت طبرى بسيار تفاوت دارد ؛ و متن آن چنين است :\r\nسلام عليك ، اما بعد : آن كه ستايش مىشود روزى دشنام مىشنود ؛ و آن كه دشنام مىشنود روزى ستايش مىگردد . سود و زيان تو از آن خودت ، تو به همه منصب‌هاى دلخواه خويش رسيده‌اى چنان كه پيشينيان گفته‌اند :\r\n رُفِعْتَ فَجاوزْتَ السحاب برفعة * فما لك الامقعد الشمس مقعد \r\n[ بالا رفتى و از ابرها گذشتى ، سزاوار كسى چون تو جز جايگاه خورشيد نيست 
  ]\r\nروزگار تو از ميان روزگاران و سرزمين تو از ميان سرزمين‌ها ، به وسيله حسين گرفتار آزمايش شدند . طرفدارانم در كوفه گزارش داده‌اند كه مسلم بن عقيل در آن شهر سرگرم جمع‌آورى مردم براى ايجاد تفرقه ميان مسلمانان است و شمار زيادى از شيعيان ابوتراب بر او گرد آمده‌اند . همين كه نامه‌ام به تو رسيد و آن را خواندى به كوفه برو و مرا از كارش آسوده خاطر ساز كه من آن شهر را به تو دادم و بر قلمرو تو افزودم . پس مسلم بن عقيل را همانند دانه تسبيح بجوى [ از زير خاك 
  ] و چون بر او دست يافتى از او بيعت بگير و اگر بيعت نكرد وى را بكش ؛ و بدان ، در انجام مأموريتى كه به تو داده‌ام هيچ بهانه‌اى پذيرفته نيست . پس ، عجله ، عجله ، شتاب ، شتاب ، والسلام . » « 1 »\r\nپدرم در كتاب « مقتل الامام الحسين » خويش از كتاب ناسخ التواريخ نقل مىكند كه يزيد در نامه‌اش خطاب به ابن زياد چنين نوشت : شنيده‌ام كه كوفيان براى بيعت با حسين گرد آمده‌اند . نامه‌اى برايت نوشته‌ام تا به كار او بپردازى ، زيرا من تيرى بىباك‌تر از تو براى پرتاب به سوى دشمنانم نمىيابم . چون اين نامه را خواندى بىدرنگ و بدون هر گونه كندى و سستى رهسپار و دست به كار شو و از نسل على بن ابىطالب يك تن را باقى مگذار . مسلم بن عقيل را بجوى و سرش را نزد من بفرست . « 2 »\r\n\r\n\r\n","description":"","footnote":"\r\n( 1 ) - تسلية المجالس ، ج 2 ، ص 180 .\r\n( 2 ) - مقتل الامام الحسين ، شيخ محمدرضا طبسى ، ( نسخه خطى ) ، ص 137 .\r\n","page_name":" 122 ","page_number":122},
  {"content":"\r\n\r\n\r\nدرنگ و نگرش\r\n1 - سرجون مسيحى . . . و پيشنهاد مورد انتظار :\r\nشاخه منافقان اهل كتاب - پس از وفات رسول خدا صلى الله عليه و آله - در چارچوب جريان نفاق دريافتند كه علت وجودى و سبب تأسيس‌شان ، پشتيبانى كردن از خط انحراف در مقابل اهل بيت عليهم السلام است . نظرى گذرا بر روش كسانى چون كعب الاحبار ؛ تميم دارى ؛ وهب بن منبه ؛ نافع بن سرجس ، غلام عبدالله بن عمر ؛ سرجون ، مشاور معاويه و يزيد ؛ و ابى زبيد مشاور وليد بن عقبه ، دليلى روشن بر روش خصومت‌آميز اين شاخه در رفتار و برخورد با اهل بيت عليهم السلام است .\r\nبا توجه به پيشينه عبيدالله و آگاهى سرجون از روحيات وى ، بسيار مورد انتظار بود كه سرجون براى آرام ساختن كوفه ، او را به عنوان فرماندار آن شهر به جاى نعمان بن بشير به يزيد پيشنهاد كند . وى از كينه و دشمنى شديد عبيدالله زياد نسبت به اهل بيت آگاه بود ؛ و اين بزرگ‌ترين مزيت عبيدالله در نظر سرجون به شمار مىرفت . او همچنين مىدانست كه عبيدالله مردى است بيدادگر كه دست از هيچ ظلم و قتلى باز نمىدارد و مديريت او بر پايه فريب و نيرنگ استوار است ؛ و در آن شرايط پيچيده و استثنايى ، از هر كس ديگرى براى اداره امور كوفه سزاوارتر است .\r\nولى سرجون اين را نيز مىدانست كه ممكن است يزيد به دليل دشمنى شديد « 1 » يا خشمگينى « 2 » نسبت به عبيدالله اين پيشنهاد را نپذيرد . از اين رو به منظور تقويت اين پيشنهاد از نامه‌اى كه معاويه اندكى پيش از مرگ دستور نوشتن آن را داده بود - مبنى بر گماردن عبيدالله بن زياد بر كوفه - كمك گرفت ؛ و تأكيد كرد كه نظر او در اين مسأله بر نظر معاويه منطبق است ( يا بر عكس ) .\r\nسرجون ، نمايندهء شاخهء منافقان اهل كتاب در دربار اموى بود و در اين مسأله بدون نظر نبود . بلكه - به طور غير مستقيم - پيشنهاد خود را در چارچوب نظر معاويه ارائه داد .\r\n\r\n\r\n","description":"","footnote":"\r\n( 1 )\r\n- ر . ك . تذكرة الخواص ، ص 218 .\r\n( 2 ) - ر . ك . تاريخ طبرى ، ج 2 ، ص 28 .\r\n","page_name":" 123 ","page_number":123},
  {"content":"\r\n\r\nچه مىدانيم ، شايد اصل پيشنهاد نوشتن آن نامه به معاويه را هم او داد و مورد پذيرش قرار گرفت ، سپس در هنگام مناسب به عنوان اين كه نظر پدر يزيد است به وى ارائه داد ؛ خداوند بهتر مىداند !\r\n2 - چرا معاويه عبيدالله را بر كوفه گماشت ؟\r\nمعاويه اندكى پيش از مرگ احساس كرد كوفيان عليه بنىاميه آماده شورش‌اند . زيرا عموم اهل عراق به گونه‌اى خاص ، بر اثر بيداد فراوانى كه از سوى امويان بر آنان رفته بود كينه بنىاميه و دوستى اهل بيت عليهم السلام را به منزلهء دين خويش قرار داده بودند . « 1 »\r\nبنابر اين لازم بود زمام امور كوفه به دست مديرى توانا باشد : چيزى كه نعمان بن بشير ، والى وقت ، موفق به انجامش نگشت . معاويه از رويدادها پيشى گرفت و واليگرى كوفه را به عبيدالله زياد سپرد تا سررشته كارها را به دست گيرد ، اما پيش از به اجرا درآوردن اين تصميم از دنيا رفت و نامه در دست مشاورش ، سرجون ، كه شايد خود او معاويه را بر گرفتن چنين تصميمى وادار كرده بود ، باقى ماند .\r\nيك نظريه ديگر مىگويد كه تصميم معاويه - با مشورت سرجون - مبنى بر تعيين عبيدالله زياد به واليگرى كوفه ، نخستين گام عملى در راستاى كشتن امام حسين عليه السلام به شمار مىآيد ؛ زيرا معاويه مىدانست كه امام عليه السلام - پس از مرگ او - هرگز با يزيد بيعت نمىكند ؛ و به ناچار قيام مىكند و مردم كوفه ناگزير او را تأييد و از او دعوت مىكنند . بنابر اين رويارويى آشكار با امام عليه السلام اجتناب‌ناپذير است .\r\nمعاويه مىدانست كه يزيد و عبيدالله زياد به دليل كينه شديد نسبت به اهل بيت و روش بيدادگرانه‌اى كه در پيشبرد امور دارند و نيز به دليل نابخردى و نداشتن هوش و شكيبايى كافى ، به زودى اقدام به قتل امام حسين عليه السلام خواهند كرد . حتى او در يكى از نامه‌هايش به امام اين موضوع را گوشزد كرده بود . « 2 »\r\nبنابر اين معاويه از متهمان اصلى و فعال شهادت امام حسين عليه السلام است .\r\n\r\n\r\n","description":"","footnote":"\r\n( 1 ) - ر . ك . الفتنة الكبرى ، ص 295 .\r\n( 2 ) - الفتوح ، ج 4 ، ص 344 ؛ البدايه والنهايه ، ج 8 ، ص 126 .\r\n","page_name":" 124 ","page_number":124},
  {"content":"\r\n\r\nنگاهىبه حوادث بعدى نيز اين موضوع را تأييد مىكند . معاويه در دوران زندگى خود به اين موضوع پى برده بود ، از اين رو براى گرفتن بيعت ولايتعهدى براى يزيد پاى فشرد و روشن است كه گماردن وى بر سرزمين‌هاى اسلام ، از گماردن عبيدالله بر كوفه مهم‌تر است . معاويه مىدانست كه يزيد - جنايتى را كه خود از انجام آن پرهيز كرد - به زودى پس از وى مرتكب خواهد شد . او مىدانست كه كشتن امام عليه السلام در يك رويارويى آشكار ، به زودى به حكومت امويان و همه تلاش‌هاى جريان نفاق از هنگام وفات رسول خدا صلى الله عليه و آله تا مرگ معاويه پايان خواهد بخشيد . از اين رو هنگام انديشه به پايان كار خويش بر ناتوانى خود در برابر احساس و تمايل خود نسبت به يزيد حسرت مىخورد و مىگفت : « اگر تمايل به يزيد نبود ، هدايت خويش را در مىيافتم و هدف خويش را مىشناختم . . . » « 1 »\r\nمعاويه پيش از مرگ احتياط لازم را به عمل آورد تا از حماقت يزيد براى كشتن امام حسين عليه السلام در يك رويارويى آشكار جلوگيرى كند ؛ و سفارش‌هاى لازم را نيز به او كرد . « 2 »\r\nولى با آن كه از چندين راه اين موضوع را مورد تأييد قرار داد ، تلاش او سودى نبخشيد !\r\n3 - يزيد در ترور دينى سلاح پدرش را به كار مىگيرد !\r\nمعاويه در راستاى تثبيت حكومتش و نيز براى ترسانيدن مردم و برحذر داشتن و سست كردن آنان در قيام عليه خود احاديث فراوانى را از زبان رسول خدا صلى الله عليه و آله به نفع خودش جعل كرد . مزدورانى كه وى را در اين راه يارى دادند ، صحابه و تابعانى بودند كه به نفاق مشهور بودند و دينشان را به دنياى او فروخته بودند ؛ مانند ابوهريره ، عمرو بن عاص ، عبدالله بن عمر ، مغيرة بن شعبه ، سمرة بن جندب و ديگر سودجويانى كه با دروغ‌هاى گوناگون ، امت اسلامى را به شكيبايى در برابر ستم حاكم و فرمانبردارى از او و نيز پرهيز از قيام عليه او فرا مىخواندند . براى نمونه پسر عمر از زبان پيامبر صلى الله عليه و آله چنين روايت مىكند :\r\n« هر كس قصد تفرقه‌افكنى ميان اين امت متحد را داشته باشد ، او را با شمشير بزنيد ، هر چه بادا باد ! » و مىگويد : « هر كس از امير خويش امرى ناخوشايند ببيند بايد بر آن\r\n\r\n\r\n","description":"","footnote":"\r\n( 1 ) - ر . ك . شرح نهج البلاغه ، ج 18 ، ص 409 .\r\n( 2 ) - اين وصيت در منابع شيعه و سنى با تفاوتى در الفاظ نقل شده است . براى مثال ر . ك . تاريخ طبرى ، ج 3 ، ص 260 ؛ الكامل فى التاريخ ، ج 2 ، ص 523 ؛ و امالى صدوق ، ص 129 ، مجلس 30 ، حديث شماره 1 .\r\n","page_name":" 125 ","page_number":125},
  {"content":"\r\n\r\nشكيبايى ورزد ، پس ، هر كس به اندازه وجبى از جماعت فاصله بگيرد و بميرد ، به مرگ جاهليت مرده است ! » و « حق حكمرانان را به آنها بپردازيد و حق خود را از خداوند بطلبيد . » « 1 » و امثال آن .\r\nيزيد هنگام ارسال نامه به عبيد الله همين نغمه را ساز مىكند و مىگويد : « طرفداران من در كوفه گزارش داده‌اند كه مسلم بن عقيل مردم را گرد مىآورد تا ميان امت تفرقه بيفكند . » گويى يزيد مىخواهد به ابن زياد يادآور شود كه در مبارزه تبليغاتى با مسلم ، تهمت « تفرقه افكنى ميان مسلمانان » را به كار گيرد ؛ و به او بفهماند كه كيفر تفرقه افكنى مرگ است و روشن است هر اتهامى كه ازسوى امويان بر مسلم وارد آيد ، ناگزير بر سرورش ، حسين عليه السلام ، نيز وارد است . هنگامى هم كه قصد داشتند امام عليه السلام را از بيرون آمدن از مكه باز دارند و آن حضرت نپذيرفت نيز ، همين اتهام را بر او وارد ساختند و گفتند : « اى حسين ، از خدا پروا نمىكنى ؟ از جماعت بيرون مىروى و ميان مسلمانان تفرقه مىاندازى ؟ ! » « 2 »\r\nابن زياد براى تبليغ عليه مسلم بن عقيل و انقلابيون كوفه و براى آن كه مردم را از گردشان پراكنده سازد ، از اين تهمت فراوان استفاده كرد ؛ و بلافاصله پس از دستگيرى مسلم و آوردن او به كاخ خطاب به وى گفت : اى نافرمان ، اى تفرقه‌افكن ، تو بر پيشواى خود شوريدى و ميان مسلمانان تفرقه افكندى و بذر فتنه افشاندى ! » ولى مسلم بن عقيل آن مرد شجاع و قهرمان در پاسخش گفت : اى پسر زياد ، دروغ گفتى . آنهاكه ميان مسلمانان تفرقه افكندند ، معاويه و پسرش ، يزيد ، بودند و بذر فتنه را هم تو و پدرت ، زياد ، افشانديد . . . » « 3 »\r\n4 - عبيد الله بن زياد كيست ؟\r\nزياد بن ابيه ، پيش از آن كه معاويه وى را به خود منسوب كند و مدعى شود كه برادر پدرىاش مىباشد ، خود را از موالى مىدانست ، چرا كه در فراش عبيد رومى « 4 » زاده شده‌بود .\r\nزياد نسبت به موالى دلسوزى و از آنها دفاع مىكرد و در زايل ساختن بدبختىهايشان كوشا\r\n\r\n\r\n","description":"","footnote":"\r\n( 1 ) - ر . ك . ثورة الحسين عليه السلام ، ظروفها الاجتماعيه وآثارها الانسانيه : ص 105 - 114 .\r\n( 2 ) - تاريخ طبرى ، ج 3 ، ص 296 .\r\n( 3 ) - اللهوف ، ص 121 .\r\n( 4 ) - و گفته شده است : وى ابوعبيد ، غلام بنىعلاج از ثقيف بود ( نهج الحق و كشف الصدق ، ص 307 ) .\r\n","page_name":" 126 ","page_number":126},
  {"content":"\r\n\r\nبود ؛ چنان كه عمر بن خطاب را از اجراى فرمانش مبنى بر كشتن موالى و عجمان منصرف كرد . « 1 »\r\nشايد قوىترين عامل انتساب ابن‌زياد به جناح اميرالمؤمنين ، على عليه السلام ، و فعاليت در زير پرچم آن حضرت ، همين عامل روانى بود .\r\nمعاويه خباثت خود و نيز شناختى كه از روحيات زياد داشت ، به اين عامل روانى بسيار مؤثر در نوع انتساب فكرى و سياسى زياد پى برد ؛ و به آن ادعاى ساختگى يعنى برادرخواندگى مبادرت ورزيد . مقصودش اين بود كه ارتباط او را با موالى قطع كند و به خودش يعنى يكى از خاندان‌هاى مشهور قريش منتسب گرداند . او با اين كار - با توجه به شناختى كه از زياد داشت - پيوستن وى به جبهه باطل خودش را تضمين كرد .\r\nزياد نيز پس از پيوستن به جناح باطل معاويه و خروج از جرگهء موالى ، سخت‌ترين حمله‌ها را عليه آنها ، كه بيشترشان شيعه بودند صورت داد . شناخت پيشين وى از افراد ، بزرگان و جايگاه‌هايشان نيز در اين راستا مؤثر بود .\r\nدر نامه احتجاج‌آميز و همه جانبه‌اى كه امام حسين عليه السلام براى معاويه فرستاد ، علاوه بر مخالفت اين برادرخواندگى با شريعت اسلامى ، بعد روانى مورد نظر معاويه از اين كار را مورد اشاره قرار داد و فرمود :\r\nآيا تو نبودى كه زياد بن سميه ، زاده شده در فراش عبيد ثقيف ، را برادر خويش خواندى و پنداشتى كه وى از پدر توست ؟ ؛ و حال آن كه رسول خدا صلى الله عليه و آله فرموده است :\r\n« فرزند از آن شوهر است و زناكار بايد سنگسار شود » . تو از روى عمد سنت رسول خدا صلى الله عليه و آله را ترك گفتى و بىآن كه از سوى خداوند هدايت يافته باشى ، از هواى نفس خويش پيروى كردى . سپس او را بر دو عراق چيره ساختى ؛ و او دست و پاى مسلمانان را مىبريد و چشمانشان را ميل مىكشيد و آنان را بر شاخه‌هاى نخل مىآويخت . گويى كه نه تو از مسلمانان هستى و نه آنها از تواند . . . ! « 2 »\r\nعبيدالله زياد درسايه افتخاربه نسب سفيانى نشو و نما يافت و بدان مباهات مىكرد . « 3 »\r\n\r\n\r\n","description":"","footnote":"\r\n( 1 ) - براى تفصيل داستان ر . ك . كتاب سليم بن قيس ، ص 174 - 179 .\r\n( 2 ) - اختيار معرفة الرجال ، ج 1 ، ص 252 - 259 ، شماره 99 .\r\n( 3 ) - براى مثال به اهل بصره گفته است : « . . . عثمان بن زياد بن ابىسفيان را جانشين خود ميان شما قرار دادم » ( تاريخ طبرى ، ج 3 ، ص 281 ) .\r\n","page_name":" 127 ","page_number":127},
  {"content":"\r\n\r\nاين انتساب آتش كينه وى را نسبت به شيعيان و به ويژه اهل بيت عليهم السلام شعله‌ور ساخت . در نتيجه تاريخ از وى چنان پروندهء سياهى ثبت كرد كه الى الابد سياهى آن باقى خواهد ماند .\r\nنقل شده است كه عبيدالله زياد در سال بيستم هجرى « 1 » از مرجانه مجوسى كه به بدكارى مشهور بود زاده شد . زياد از آن زن جدا شد و شيرويهء اسوارى « 2 » او را به زنى گرفت . زياد عبيدالله را به مرجانه داد و او در خانه شيرويه ( غير مسلمان ) نشو و نما يافت . او لكنت زبان داشت و واژه‌هاى عربى را نمىتوانست درست ادا كند . براى مثال به « حَرورى » مىگفت « هَرورى » و شنوندگان را به خنده مىانداخت . « 3 »\r\nزياد ، پدر عبيدالله ، در سال 53 ه به هلاكت رسيد و او نزد معاويه رفت ؛ كه در سال 54 ه « 4 » وى را واليگرى خراسان داد و در سال 55 والى بصره ساخت . عبيدالله ، اسلم بن زرعه كلابى را در خراسان به جاى خويش گماشت و به بصره بازگشت « 5 » ؛ و تا مرگ معاويه همچنان والى آن شهر بود .\r\nبا آن كه كينهء عبيدالله بن زياد نسبت به اهل بيت عليهم السلام براى واداشتن وى بر ارتكاب جنايت قتل امام حسين عليه السلام كافى بود ، ولى بيم از خشم يزيد و كينه‌اى كه از او به دل داشت و تمايل عبيدالله براى جلب رضايت و دوستى يزيد ، عزم وى را بر كشتن امام عليه السلام به منظور اظهار ارادت به او چند برابر مىساخت . « 6 »\r\nيزيد هنگام ترغيب عبيدالله در اجراى فرمان كشتن امام حسين عليه السلام ، از همان سلاحى كه پدرش عليه زياد به كار گرفت استفاده و تهديد كرد كه چنانچه از اجراى آن سرباز زند ،\r\n\r\n\r\n","description":"","footnote":"\r\n( 1 ) - ر . ك . تاريخ طبرى ، ج 3 ، ص 246 .\r\n( 2 ) - اسوار : يكى از اقوام ايرانى ساكن بصره كه از روزگاران قديم در آن سكونت گزيده بودند . . . و به سواركار جنگجوىشان اسوار يا اسوار ( ج : اساوره ) گفته مىشود . . . ( ر . ك . لسان‌العرب ، 4 / 388 ) .\r\n( 3 ) - ر . ك . سير اعلام النبلاء ، ج 3 ، ص 545 ؛ العقد الفريد ، ج 2 ، ص 477 ؛ الملحمة الحسينيه ، ج 3 ، ص 140 .\r\n( 4 ) - ر . ك . تاريخ طبرى ، ج 3 ، ص 242 و 246 .\r\n( 5 ) - همان .\r\n( 6 ) - شايد كينه يزيد نسبت به عبيدالله ( چنان كه در تذكرة الخواص ، ص 218 آمده است ) و يا خشم او نسبت به وى ( آن طور كه در تاريخ طبرى ، ج 3 ، ص 280 آمده است ) نتيجه كينه يزيد نسبت به زياد ، پدر عبيدالله ، بود . زيرا كه زياد ، يزيد را به خاطر فسق و فجورش شايسته خلافت نمىدانست . او ، معاويه را از گرفتن بيعت براى يزيد منع مىكرد و نسبت به پيامدهاى اين كار هشدار مىداد .\r\n","page_name":" 128 ","page_number":128},
  {"content":"\r\n\r\nنسب دروغين اموى را از دست داده در شمار غلامان ثقيف درخواهد آمد ! « خبر يافته‌ام كه حسين رهسپار كوفه شده است . دوران تو در ميان دوران‌ها و سرزمين تو از ميان سرزمين‌ها به او مبتلا گشته است و از ميان كارگزاران ، تو در معرض آزمون قرار گرفته‌اى ؛ و در اين آزمون يا آزاد مىگردى و يا آن كه به جرگهء بندگان مىپيوندى . » عبيدالله نيز حسين عليه السلام را كشت و سر مبارك او را همراه زن و فرزند و بار وبنه‌اش براى يزيد فرستاد . « 1 »\r\nعبيدالله مردى بدنهاد ، ستم‌پيشه و بيدادگر بود . هنگام ناتوانى ، ترسو و هنگام توانايى ستمگر بود . حسن بصرى گفته است : عبيدالله نزد ما آمد و معاويه اين جوان نابخرد را امارت بخشيد . او خونريزى بسيار شديدى به راه انداخت . . . عبيدالله ترسو بود . « 2 »\r\nحسن بصرى او را جوانى عياش و فاسق خوانده و درباره‌اش گفته است : بدتر از ابن زياد نديده‌ايم . « 3 »\r\nيكى از بزرگان عرب را نزد وى آوردند . عبيدالله او را به خود نزديك ساخت و با چوبدستى آن قدر به صورتش زد كه بينى او شكست و گونه‌هايش شكافت و گوشت گونه‌اش پخش شد و چوبدستى بر سر و روى او شكست . « 4 »\r\nاو بر مردى كه به آيهء قرآن تمثل جست خشم گرفت و فرمان داد تا يكى از ستون‌هاى كاخ را بر روى او بنا كردند ! « 5 »\r\nاو زنان را در مجلس خويش سر مىبريد و از قطعه‌قطعه كردن اعضاى آنان لذت مىبرد . « 6 »\r\nاو در حالى زيست كه عراقيان از وى ناخشنود بودند « 7 » و اهل حجاز او را خوار مىشمردند . « 8 »\r\nپس از مرگ يزيد ، گروهى از بصريان را فريفت كه با وى بيعت كنند . سپس از بيم\r\n\r\n\r\n","description":"","footnote":"\r\n( 1 ) - عقد الفريد ، ج 4 ، ص 382 .\r\n( 2 ) - ر . ك . سير اعلام النبلاء ، ج 3 ، ص 549 .\r\n( 3 ) - انساب الاشراف ، ج 5 ، ص 83 .\r\n( 4 ) - مروج الذهب ، ج 2 ، ص 44 ؛ شايد اين شخص بزرگوار هانى بن عروه بوده است .\r\n( 5 ) - المحاسن والمساوىء ، ج 2 ، ص 165 .\r\n( 6 ) - بلاغات النساء ، ص 134 ؛ انساب الاشراف ، ج 5 ، ص 289 .\r\n( 7 ) - الامامة والسياسه ، ج 2 ، ص 16 .\r\n( 8 ) - الأغانى ، ج 18 ، ص 272 .\r\n","page_name":" 129 ","page_number":129},
  {"content":"\r\n\r\nدرگيرى با مردم پنهان شد و آنگاه به شام گريخت . . . عبيدالله پرخور بود . روزانه بزغاله‌اى را برايش مىآوردند و او مىخورد ! يك بار ده غاز و يك زنبيل انگور را خورد . سپس برگشت و ده غاز و زنبيلى انگور و يك بزغاله نر ديگر را خورد . « 1 »\r\nتنوخى گفته است : هنگامىكه عبيدالله زياد ، پس‌از قتل حسين عليه السلام ، كاخ سفيدش را در بصره ساخت ، روى درب آن تصوير سرهاى بريده را حك‌كرد و در راهروى آن صورت يك‌شير و يك قوچ و يك سگ را كشيد و گفت : شيرى عبوس ، قوچى شاخ‌زن و سگى پارس كننده !\r\nعربى كه از آنجا مىگذشت با ديدن اين منظره گفت : صاحب اين كاخ جز يك شب ناتمام در آن نخواهد زيست .\r\nچون خبر به ابن زياد رسيد . فرمان داد تا آن اعرابى را زدند و به زندان افكندند . هنوز شب را به صبح نبرده بود كه پيك پسر زبير براى گرفتن بيعت نزد قيس بن سكون و ديگر بزرگان بصره آمد و مردم را به فرمانبردارى از او فراخواند ؛ و آنان پذيرفتند همان شب برخى از مردم درباره حمله به ابن زياد باهم به مشورت پرداختند . گروهى كه كارى را از وى به دست داشتند او را هشدار دادند و او در همان شب از خانه‌اش گريخت و به قبيله ازْد پناهنده شد پس از پناه دادن به او جنگ مشهور آنان و بنىتميم به خاطر وى برپا گشت . سرانجام او را بيرون رانده به شام فرستادند . به دنبال آن زندان شكسته شد و اعرابى بيرون آمد ، ابن زياد هم به خانه باز نگشت تا آن كه در جنگ خازر به قتل رسيد . « 2 »\r\nهنگامى كه ابن زياد - پس از فاجعه كربلا - ديد كه جز غضب خداوند و خشم مردم عليه خودش چيزى فرا چنگ نياورده است ، « 3 » كوشيد تا از مسؤوليت قتل امام عليه السلام طفره برود . او ادعا مىكرد و مىگفت :\r\n\r\n\r\n","description":"","footnote":"\r\n( 1 ) - انساب الاشراف ، ج 5 ، ص 86 .\r\n( 2 ) - ر . ك . الفرج بعد الشدة ، ج 2 ، ص 101 .\r\n( 3 ) - ابن زياد در بيمارى عبدالله مغفل صحابى به ديدارش رفت و گفت : آيا وصيتى دارى ؟ گفت : بر من نمازمخوان و بر گور من ميا . ( سير اعلام النبلاء ، ج 3 ، ص 549 ) . مادرش ، مرجانه ، به او گفت : اى پليد ، فرزند رسول خدا صلى الله عليه و آله را كشتى ، هرگز روى بهشت را نبينى ! ( الكامل فى التاريخ ، ج 3 ، ص 8 ) .\r\nبرادرش عثمان ، در حالى كه او مىشنيد گفت : دوست داشتم كه بر بينى همه فرزندان زياد تا روز قيامت حلقه‌اى مىبود و حسين كشته نمىشد . ( تاريخ طبرى ، ج 3 ، ص 342 ؛ الكامل فى التاريخ ، ج 2 ، ص 582 ) .\r\n","page_name":" 130 ","page_number":130},
  {"content":"\r\n\r\n« دليل كشته شدن حسين به دست من اين بود كه يزيد پيشنهاد كرد كه يا او را بكشم و يا خودم كشته شوم و من قتل او را برگزيدم ! » . « 1 »\r\nپس از رسيدن خبر مرگ يزيد ، عبيد الله كه در آستان اسارت بود ، گريخت و از راه خشكى به شام رفت . در آنجا به مروان پيوست و همراهش جنگيد . مروان پس‌از پيروزى ، وى را به‌عراق بازگرداند . چون به سرزمين عراق رسيد ، مختار ، ابراهيم ، پسر مالك‌اشتر ، را به جنگ وى فرستاد . دو گروه در نزديكى زاب با يكديگر درگير شدند و ابراهيم اشتر با نواختن يك ضربت جانانه بر عبيد الله او را دو نيم كرد ؛ و اين در روز عاشوراى سال 67 ه بود . « 2 »\r\nسر عبيدالله را همراه سرهاى ديگر فرماندهانش نزد مختار فرستادند ؛ و در حياط كاخ انداختند . در اين هنگام مارى باريك آمد و از همه سرها گذشت تا آن كه وارد دهان عبيدالله زياد شد و از سوراخ بينى او بيرون آمد . بار ديگر از بينى او وارد و از دهانش خارج گشت و اين كار را چندين بار تكرار كرد . اين روايت را ترمذى در « جامع » خويش نقل كرده است . « 3 »\r\n[ در نقلى است كه 
  ] سرش را بريدند و سپس جنازه‌اش را آتش زدند . « 4 »\r\nاين طاغوت در هنگام مرگ ، نسلى از خود باقى نگذاشت . « 5 »\r\nچرا كه خداوند متعال در قرآن كريم فسادكنندگان در زمين و قطع رحم‌كنندگان را نفرين كرده و فرموده است :\r\n  « فَهَلْ عَسَيْتُمْ إِنْ تَوَلَّيْتُمْ أَنْ تُفْسِدُوا فِي الْأَرْضِ وَ تُقَطِّعُوا أَرْحامَكُمْ * أُولئِكَ الَّذِينَ لَعَنَهُمُ اللَّهُ فَأَصَمَّهُمْ وَ أَعْمى أَبْصارَهُمْ »   « 6 »\r\nآيا اگر به‌حكومت رسيديد ، مىخواهيد در زمين فسادكنيد و پيوند خويشاونديتان را ببريد .\r\n\r\n\r\n","description":"","footnote":"\r\n( 1 ) - الكامل فى التاريخ ، ج 2 ، ص 612 .\r\n( 2 ) - ر . ك . المعارف ، ص 347 ؛ سير اعلام النبلاء ، ج 3 ، ص 549 .\r\n( 3 ) - الكامل فى التاريخ ، ج 3 ، ص 8 ؛ ترمذى در باب « المناقب » سنن خويش آن را نقل كرده است ( ج 5 ، ص 660 ، شماره 2780 ) و گفته است : حسن و صحيح است . همانطور كه ذهبى در سير اعلام النبلاء ( ج 3 ، ص 549 ) آن را نقل كرده و صحيح دانسته است .\r\n( 4 ) - الكامل فى التاريخ ، ج 3 ، ص 8 .\r\n( 5 ) - ر . ك . المعارف ، ص 347 .\r\n( 6 ) - محمد صلى الله عليه و آله ( 47 ) ، آيه 22 و 23 .\r\n","page_name":" 131 ","page_number":131},
  {"content":"\r\n\r\nگمان نمىكنيم كه هيچ مسلمان دانا و آگاهى در اين كه يزيد و عبيدالله زياد و امثال آنان از مصاديق بارز مفهوم مفسد فى الارض و قطع كنندگان رحم بوده‌اند ، ترديد داشته باشد و حال آن كه اينان دسته گل پيامبر صلى الله عليه و آله و ياران و خاندانش را به بدترين شكل به شهادت رساندند و حرم رسول خدا را به بدترين شكل و در حالى كه دشمن به چهره‌هاى آنان نگاه مىكرد از كربلا به شام بردند . آيا در نزد خداوند و مؤمنان خويشاوندى عزيزتر و شايسته‌تر به پيوند ، از رحم رسول خدا صلى الله عليه و آله وجود دارد ؟ آيا فسادى بيشتر ، بزرگ‌تر و زشت‌تر از آنچه يزيد و عبيدالله و امثالشان مرتكب شدند وجود دارد ؟\r\nبا اين همه ، ذهبى ، با تظاهر به شدّت پارسايى و تقوا مىگويد : « شيعيان جز به لعن او و ديگران خشنود نمىشوند ؛ و ما به خاطر خداوند با آنان دشمنى مىورزيم ! از آنان بيزارى مىجوييم ، ولى لعنتشان نمىكنيم و سر و كارشان با خداوند است ! » « 1 » بايد گفت :\r\n« اين خلق و خويى است كه از اخزم مىشناسم » « 2 »\r\n\r\nآيا حكومت مركزى اموى والى مكّه را تغيير داد ؟\r\nبرخى از مورخان بر اين باورند كه هنگام مرگ معاويه ، وليد بن عتبة بن ابىسفيان والى مدينه ، يحيى بن حكيم بن صفوان بن اميه « 3 » والى مكه ، نعمان بن بشير انصارى والى كوفه و عبيدالله بن زياد والى بصره بود . « 4 »\r\n\r\n\r\n","description":"","footnote":"\r\n( 1 ) - سير اعلام النبلاء ، ج 3 ، ص 549 .\r\n( 2 ) - مصرع يك بيت قديمى است كه ضرب المثل شده و اصل داستانش مشهور است .\r\n( 3 ) - يحيى بن حكيم بن صفوان بن اميه ؛ وى از قبيله بنى جُمَح بود كه در جنگ جمل با عايشه همراه بودند . دو تن از آنها به قتل رسيدند و باقى گريختند . يحيى در زمره فراريانى بود كه جانش را نجات داد . نقل شده است كه اميرالمؤمنين عليه السلام هنگام گذشتن بر كشتگان جنگ جمل در پايان فرمود : « خوش نمىداشتم كه در زير آسمان پر ستاره كسى از قريش كشته گردد ! انتقام خويش را از بنىعبدمناف ديدم و حزان بنى جمح از دستم گريختند . . . » ( شرح نهج البلاغه ، ج 11 ، ص 123 ) . ابن ابى الحديد نقل مىكند كه اين يحيى زنده بود تا آن كه عمرو بن سعيد اشدق ، پس از گماشته شدن از سوى يزيد به واليگرى مكه و مدينه ، وى را والى مكّه ساخت . پس از آن عمرو در مدينه و يحيى در مكه اقامت داشت . ( ر . ك . ج 11 ، ص 125 ) .\r\n( 4 ) - الاخبار الطوال ، ص 227 .\r\n","page_name":" 132 ","page_number":132},
  {"content":"\r\n\r\nمفهوم اين سخن اين است كه حكومت مركزى در دمشق ، ضمن اتخاذ تصميم‌هاى تازه پس از ورود امام حسين عليه السلام به مكه مكرمه يحيى بن حكيم را از واليگرى آن شهر بر كنار كرد و عمرو بن سعيد بن اشدق را به جاى او گمارد .\r\nولى شمار ديگرى از مورخان نقل كرده‌اند كه والى مكه در هنگام مرگ معاويه « 1 » ، خود عمرو بن سعيد بن عاص اشدق بود ؛ كه يزيد به دنبال عزل وليد بن عتبه از منصب واليگرى مدينه ، واليگرى مكه و مدينه را يك جا به او سپرد .\r\nمؤيد اين ديدگاه روايتى است كه مىگويد : هنگام ورود امام حسين عليه السلام به مكه عمرو بن سعيد به وى گفت : تصميم شما چيست ؟ فرمود : به خدا و اين خانه پناه آورده‌ام . « 2 » دقت كنيد !\r\n\r\nبركنارى وليد بن عتبه « 3 » از واليگرى مدينه\r\nوليد بن عتبه از امويانى بود كه با اخلاص و آگاهى كامل در خدمت حكومت آنان\r\nبود ؛ ولى با آن كه به بنى اميه منسوب بود و با تمام وجود در راه برترى بخشيدن بنىاميه بر ديگران مىكوشيد ، در عين حال آرزو مىكرد كه با بنىهاشم و به ويژه اهل بيت عليهم السلام برخورد نداشته باشد ، و اميد به سلامت رهيدن از چنين كارى را داشت .\r\nنظر وليد ، به ويژه در موضع‌گيرى نسبت به امام حسين عليه السلام ، درست همان نظر معاويه بود كه اعتقاد داشت ، رويارويى آشكار با امام حسين عليه السلام به سود حكومت اموى نيست ؛ هر چند نقل مىشود كه وى قايل به حرمت و منزلت اهل بيت عليهم السلام در نزد خداوند بوده است ! و به همين دليل در مقابل امام حسين عليه السلام موضعى مسامحه‌آميز و نرم گرفت . اين كار خشم دولت مركزى اموى دمشق را عليه وليد برانگيخت ؛ و در نتيجه در رمضان همان سال « 4 » يزيد او را از واليگرى مدينه بر كنار كرد ؛ و ولايت آن شهر را نيز بر قلمرو عمرو بن\r\n\r\n\r\n","description":"","footnote":"\r\n( 1 ) - ر . ك . تاريخ طبرى ، ج 3 ، ص 272 ؛ الكامل فى التاريخ ، ج 2 ، ص 529 .\r\n( 2 ) - تذكرة الخواص ، ص 214 .\r\n( 3 ) - ر . ك . عنوان « شخصيت وليد بن عتبه » در جلد اول همين كتاب .\r\n( 4 ) - ر . ك . تاريخ طبرى ، ج 3 ، ص 272 ؛ البدايه والنهايه ، ج 8 ، ص 151 ؛ تاريخ الخلفاء ، ص 142 .\r\n","page_name":" 133 ","page_number":133},
  {"content":"\r\n\r\nسعيد اشدق ، والى مكه مكرمه ، افزود .\r\n\r\nنامه يزيد به عبدالله بن عبّاس\r\nاز جمله تصميم‌هايى ، كه پس از رسيدن امام حسين عليه السلام به مكه مكرمه به وسيلهء حكومت مركزى بنىاميه در شام گرفته شد ، فرستادن نامه براى كسانى از بزرگان امت اسلامى ، به ويژه بنىهاشم ، بود كه احتمال مىرفت بتوانند در تصميم‌گيرى امام حسين عليه السلام تأثيرگذار باشند . « 1 » در اين چارچوب ، تاريخ داستان نامه‌اى را نقل كرده است كه يزيد به عبدالله بن عباس فرستاد و طى آن از وى خواست امام عليه السلام را از قيام عليه نظام اموى منصرف كند و از پيامدهاى اين كار برحذر دارد و به دريافت جايزه‌هاى فراوان و دادن امان و يافتن منزلتى ويژه در نزد حاكم اموى اميدوار سازد !\r\nواقدى گويد : هنگامى كه حسين در مكه فرود آمد ، يزيد بن معاويه خطاب به ابن عباس چنين نوشت : اما بعد ، پسرعمويت حسين و پسر زبير خدانشناس ، از بيعت من سرباز زده به مكه رفته‌اند و در صدد فتنه‌انگيزى برآمده جان خود را در معرض هلاكت نهاده‌اند .\r\nپسر زبير در معرض نابودى است و فردا به شمشير كشته خواهد شد ، ولى درباره حسين ، دوست دارم كه كار حسين را به شما گفته باشم : شنيده‌ام كه با شمارى از مردان كوفه مكاتبه دارد . آنان وى را به طمع خلافت افكنده‌اند و او نيز به آنها وعده فرمانروايى داده است . شما از وجود پيوند و بزرگى حرمت و حاصل رحم‌هايى كه ميان ما و شماست به خوبى آگاهيد ، ولى حسين اينها را گسسته و بريده است . تو كه امروز پيشواى خاندان و سرور اهل سرزمين خودى ، با او ديدار كن و از تلاش براى تفرقه افكنى باز بدار و اين امت را از افتادن در فتنه بازگردان . چنانچه از تو پذيرفت و به فرمان تو گردن نهاد ، نزد من امنيت و بخششى گسترده دارد و هر آنچه را پدرم براى برادرش مقرر داشته بود ، براى او\r\n\r\n\r\n","description":"","footnote":"\r\n( 1 ) - به گمان بسيار قوى ، كه دلايل تاريخى نيز آن را تأييد مىكند ، شوق عبدالله بن عمر در تلاش براىجلوگيرى از قيام امام عليه السلام و نهى آن حضرت از رفتن به سوى عراق ، به توصيه حكومت بنىاميه بود . ولى به سندى تاريخى كه اين گمان را به سطح يقين برساند دست نيافته‌ايم . در اينجا اين نكته را يادآور مىشويم كه معاويه در وصيت به يزيد مىگويد : « اما عبدالله عمر با توست ، ملازم او باش و رهايش مكن . . . » ( امالى صدوق ، ص 129 ، مجلس 30 ، حديث شماره يك ) .\r\n","page_name":" 134 ","page_number":134},
  {"content":"\r\n\r\nمقرر مىكنم ؛ و اگر زيادتر از آن خواست ، هر چه خدا به نظرت رساند براى او ضمانت كن كه من ضمانت تو را اجرا مىكنم و به او مىپردازم و با او سخت سوگند مىخورم و قول محكم مىدهم كه خاطرش مطمئن باشد و در همهء پيشامدها بدان استناد كند .\r\nپاسخ نامه‌ام را هر چه سريع‌تر بنويس و هر نيازى دارى از من بخواه ، والسلام . « 1 »\r\nصاحب تذكرة الخواص در ادامه به نقل از هشام بن محمد گويد : يزيد در پايان نامه شعر زير را نوشت :\r\n يا أيها الرّاكب الغادى لمطيته « 2 » * على عذافرة فى سيرها قحمُ\r\nأبلغ قريشا على نأى المزاربها * بينى و بين الحسين اللّه والرحم\r\nوموقف بفناء البيت أنشده * عهد الا له غداً يوفى به الذممُ\r\nهنيتُم قومكم فخراً بأمِّكُمُ * أُمٌّ لعمرى حسانٌ عفّة كرمُ\r\nهى الّتى لا يُدانى فضلها احد * بنت الرسول و خير الناس قدعلموا\r\nإنّى لأعلم أو ظنّاً لِعالِمِهِ * والظنُّ يصدقُ أحيانا فينتَظِمُ\r\nأنْ سَوفَ يَتْرككم ماتدعون به * قتلىتهاداكم العقبان والرخمُ\r\nيا قومنا لا تَشُبُّواالحرب اذ سكنت * وامسكوا بحبال السلم واعتصموا\r\nقد غَرَّت الحرب من كان قبلكم ، * من القرون وقد بادت بها الاممُ\r\nفأنصفوا قومكم لا تهلكوا بذخا * فَرُبَّ ذى بذخ زلّت به القدمُ » « 3 » \r\n\r\n\r\n","description":"","footnote":"\r\n( 1 ) - تذكرة الخواص ، ص 215 .\r\n( 2 ) - در متن چنين است ، و درست آن همانطور كه در نقل الفتوح ، ج 5 ، ص 76 آمده است « لطيَّتِهِ » مىباشد .\r\n( 3 ) - اى سوارى كه بامدادان حركت مىكنى ، بر شترى نيرومند كه عنان از دست صاحبش گرفته است ؛\r\nچون به قريش رسيدى به آنان بگو كه ميان من و حسين خداوند و رحم ( خويشاوندى ) است ؛\r\nو جايگاهى در پيرامون خانهء خداوند كه او را به پيمان الهى و پيمان‌هاى وفا شده سوگند مىدهد ؛\r\nشما را افتخار وجود مادرتان نسبت به قومتان بس است ، مادرى كه به جانم سوگند نجيب و نيكوكار و بزرگوار است ؛\r\nاو كسى است كه هيچ كس به پاى فضيلتش نمىرسد و مردم مىدانند كه او دختر رسول خدا صلى الله عليه و آله و بهترين مردم است ؛\r\nاينكه به زودى آنچه ادعا مىكنيد شما را ترك مىكند ، كشتگانى كه عقابان و كركسان به شما هديه مىكنند ؛\r\nاى قوم ما ، جنگ آرام شده را دوباره آغاز مكنيد و به ريسمان خير و نيكى چنگ بزنيد ؛\r\nجنگ ملت‌هاى پيش از شما را فريفت و امت‌هاى بسيارى را نابود ساخت\r\nبا مردم خويش انصاف دهيد و با تكبر خويشتن را هلاك مكنيد ، چه بسا متكبرى كه پايش لغزيده است !\r\n( تذكرة الخواص ، ص 215 - 216 ) .\r\n","page_name":" 135 ","page_number":135},
  {"content":"\r\n\r\n\r\nملاحظاتى چند پيرامون اين نامه\r\n1 - ميان متن نامه و اشعارى كه به گفته هشام بن محمد ، يزيد با نامه همراه ساخت ، مشابهت‌هاى چندى وجود دارد كه مهم‌ترينش اينهاست : هر دو در بردارنده بيم و اميد است ؛ يزيد از طريق ابن عباس ، كه در شعر از او به قريش تعبير مىكند ، گفت و گو مىكند ؛ يزيد مىكوشد تا در اين نامه از ابراز خشم و كينه جلوگيرى كند ؛ و حال آن كه او از ناصبيان خشن و سبك مغزى است كه دست به هر كار زشتى مىزند . « 1 » آنچه اين خويشتندارى را بر يزيدى كه خوى او بر بىباكى سرشته است تحميل مىكند ضرورت‌هاى سياسى است . بعيد نيست كه اين توازن ميان بيم و اميد زير تأثير و ديكته سرجون ، مستشار آزاد شده مسيحى بوده باشد ؛ كه در جنگ روانى و حل بحران‌هاى سياسى از روزگار معاويه مهارت داشت .\r\n2 - در اين نامه ، يك بار ديگر در برابر همان نغمه‌اى كه امويان پيوسته در برابر مخالفان خود ساز مىكنند قرار مىگيريم ؛ البته شعار پرهيز دادن از ايجاد تفرقه و جدايى ميان مسلمانان و كشانيدن پاى آنان به آشوب و امثال آن .\r\nاين سلاح ابتكارى معاويه ، كه پس از ترويج روايت‌هاى دروغين از زبان رسول خدا صلى الله عليه و آله در اين باره ، آن را عليه مخالفان به كار مىگرفت ، امت اسلامى را به پذيرش حكمرانان ظالم و\r\n\r\n\r\n","description":"","footnote":"\r\n( 1 ) - ذهبى درباره يزيد گويد : « او فردى ناصبى ، خشن و سنگدل بود كه شراب مىنوشيد و كارهاى زشت‌انجام مىداد . . . و پيامبر صلى الله عليه و آله درباره او فرموده است : كار امت من ادامه مىيابد تا آن كه مردى از بنىاميه به نام يزيد ميانشان شكاف مىاندازد . . . » ( سير اعلام النبلاء ، ج 3 ، ص 37 ) .\r\n","page_name":" 136 ","page_number":136},
  {"content":"\r\n\r\nشكيبايى بر ستم آنان فرامىخواند و از آنها مىخواست هر كسى را كه عليه حاكمان جور قيام كند به اتهام ايجاد تفرقه و از ميان بردن وحدت كلمه امت به قتل رسانند .\r\nبنابر اين جاى شگفتى نيست اگر كه يزيد اين موضوع را به ابن عباس نيز يادآور شود و بگويد : « با او ديدار كن و از تلاش براى تفرقه‌افكنى باز بدار و اين امت را از افتادن به گرداب فتنه بازگردان » ؛ و شگفت نيست اگر كه ابن زياد خطاب به مسلم بن عقيل بگويد « تو نزد مردمى آمدى كه باهم متحد بودند ؛ و ميانشان تفرقه افكندى و آنان را رو در روى يكديگر قرار دادى ! » « 1 »\r\nپيش از آن ، معاويه نيز همين اتهام‌ها را به امام حسين عليه السلام وارد ساخته ؛ در خلال برحذر داشتن وى از ايجاد فتنه در ميان امت و كشاندنشان به آشوب همين نغمه را ساز كرده بود ؛ كه امام عليه السلام در پاسخ او فرموده بود : من فتنه‌اى بالاتر از اين كه تو حكمران مردم باشى نمىشناسم ؛ و براى خودم و امت جدم ، كارى را بالاتر از جهاد با تو نمىدانم : چنانچه با تو جهاد كردم به خداى عزوجل نزديك شده‌ام و اگر آن را وانهادم از گناه خويش به درگاه خداوند طلب بخشايش مىكنم و از او مىخواهم كه مرا در كارم راهنما باشد . « 2 »\r\n3 - يزيد در اين نامه كوشيد تا امام را متهم كند كه هدفش از قيام ، رسيدن به حكومت و دنياطلبى است . از اين رو از ابن‌عباس خواست كه امام عليه السلام را اميدوار سازد - كه درصورت دست كشيدن از قيام - امنيت و كرامت فراوان خواهد يافت ؛ و از آنچه معاويه براى برادرش مقرر ساخته است ، او نيز بهره‌مند خواهد شد ؛ و آنچه را هم كه ابن عباس مصلحت ببيند بر آن بيفزايد !\r\nيزيد به خوبى مىدانست كه قيام امام حسين عليه السلام نه براى دنيا ، بلكه براى از ميان بردن حكومت اموى بود كه ساليانى چند امت اسلامى را گرفتار بدبختى كرده بود . اما اين عادت هميشگى سركشان و گمراهان در برابر انقلابيون و هدايت يافتگان است كه آنان را متهم سازند . پيش از آن ابوسفيان ، جدّ يزيد ، و بزرگان قريش در دوران جاهليت ، كوشيدند تا پيامبر صلى الله عليه و آله را به حكومت خواهى و دنياطلبى متهم سازند ؛ و با ابوطالب عهد كردند كه\r\n\r\n\r\n","description":"","footnote":"\r\n( 1 ) - ارشاد ، ص 216 ؛ بحار ، ج 44 ، ص 357 ( به نقل از ارشاد ) .\r\n( 2 ) - احتجاج ، ج 1 ، ص 21 .\r\n","page_name":" 137 ","page_number":137},
  {"content":"\r\n\r\nهمهء خواسته‌هاى آن حضرت را ، به شرط دست كشيدن از دعوت ، برآورده سازند . اما پاسخ پيامبر صلى الله عليه و آله در برابر اين فريب و تهمت چنان قاطع بود كه براى هميشه روزگار جاودان خواهد ماند : « اى عمو ، به خدا سوگند اگر خورشيد را در دست راست و ماه را در دست چپم بگذارند كه از اين كار دست بدارم ، چنين نخواهم كرد تا آن كه خداوند دينش را چيره گرداند يا خود در اين راه هلاك گردم . » « 1 »\r\n4 - با عنايت به محتواى نامه ، شايان توجه است كه عالمان رجال درباره واقدى ، ناقل اين نامه ، با ترديد مىنگرند و حتى او را به دروغ‌گويى متهم مىسازند . ذهبى گفته است :\r\n« بخارى گويد : درباره‌اش سكوت اختيار كرده‌اند ؛ احمد و ابن نمير او را وانهاده‌اند . اسلم و ديگران گفته‌اند : حديث‌هايش متروك است . نسائى گفته است : ثقه نيست . شافعى گفته است : كتاب‌هاى واقدى دروغ است . ابن‌معين گفته است : واقدى كسى نيست . جاى ديگر گفته است : حديث او را نبايد نوشت . احمد بن حنبل گفته است : واقدى دروغگوست .\r\nاسحاق گفته است : از نظر من او حديث جعل مىكند . نسائى گفته است : چهارتن به جعل حديث از زبان پيامبر مشهورند . . . و واقدى در بغداد . ابوزرعه گفته است : مردم حديث واقدى را وانهاده‌اند . عبدالله بن على مدينى به‌نقل از پدرش گويد : نزد واقدى بيست‌هزار حديث است كه من نشنيده‌ام ؛ و آنگاه ضمن تضعيف او گويد : از او نبايد روايت كرد . » « 2 »\r\nاينها ديدگاه‌هاى رجاليون اهل تسنن بود ؛ ولى رجاليون شيعه نه او را ستوده و نه نكوهش كرده‌اند . « 3 » هر چند مامقانى كوشيده است تا وى را در زمره « حَسَن » ها به شمار آورد ؛ « 4 » و در اين ميان تنها ابن نديم قايل به تشيع اوست .\r\nاز اين گذشته ، خود روايت مُرْسَل است . زيرا راوى نامه يعنى واقدى پس از سال 120 هجرى زاده شده است ؛ و حال آن كه نامه در سال شصتم هجرى نوشته شده است .\r\nبه نظر مىرسد ، نخستين كسى كه گفته اين نامه براى ابن عباس فرستاده شده است ،\r\n\r\n\r\n","description":"","footnote":"\r\n( 1 ) - سيرة النبويه ، ج 1 ، ص 285 .\r\n( 2 ) - سير اعلام النبلاء ، ج 9 ، ص 462 .\r\n( 3 ) - معجم رجال الحديث ، ج 17 ، ص 72 .\r\n( 4 ) - تنقيح المقال ، ج 3 ، ص 166 .\r\n","page_name":" 138 ","page_number":138},
  {"content":"\r\n\r\nابن عساكر ( در گذشته به سال 571 ه ) باشد . « 1 » پس از او سبط بن جوزى ( درگذشته به سال 654 ه ) و سپس مزّى ( در گذشته به سال 742 ه ) است . اما در كتاب‌هاى تاريخى كهن‌تر از اينها ، مثل الفتوح و تاريخ طبرى نشانى از اين نامه ديده نمىشود . اشعار نقل شده به وسيله ابن جوزى در ذيل اين نامه را صاحب الفتوح نيز آورده است ، با اين تفاوت كه در نقل وى مخاطب نامه مردم مدينه هستند - كه ذكرش خواهد آمد - . اين موضوع برانگيزاننده اين شبهه است كه چه بسا اين نامه از ساخته‌هاى جيره‌خواران تاريخ باشد كه در خدمت شجره ملعونه قرار دارند ؛ و آن را با اين پندار جعل كرده‌اند كه به اين وسيله يزيد را تبرئه كنند و بگويند : او به ابن‌عباس ( و بنىهاشم ) نامه نوشت و از طريق آنها با حسين عليه السلام سخن گفت ؛ و آن كه هشدار مىدهد معذور است !\r\n\r\nنامه يزيد به قريشىهاى مدينه\r\nهمچنين در تاريخ آمده است كه يزيد نامه‌اى براى مردم مدينه نوشت كه چند بيت شعر نيز پيوست داشت - همان اشعارى كه ذكر شد - . او در اين نامه مردم را تهديد كرد كه بايد از هرگونه تحركى بر خلاف مصالح حكومت اموى برحذر باشند . ابن اعثم كوفى گويد : نامه يزيد خطاب به قريش و ديگر بنى هاشم به وسيلهء پيك رسيد و اين ابيات را دربرداشت . . .\r\nگويد : آنگاه مردم مدينه به اين ابيات نظر كردند و سپس آن را همراه نامه براى حسين بن على - رضى الله عنهما - فرستادند . چون حسين عليه السلام به نامه نگريست دانست كه از يزيد بن معاويه است و در پاسخ چنين نوشت :\r\n بِسْمِ اللَّهِ الرَّحْمنِ الرَّحِيمِ * \r\n « وَ إِنْ كَذَّبُوكَ فَقُلْ لِي عَمَلِي وَ لَكُمْ عَمَلُكُمْ ، أَنْتُمْ بَرِيئُونَ مِمَّا أَعْمَلُ وَ أَنَا بَرِيءٌ مِمَّا تَعْمَلُونَ » .  « 2 » والسلام « 3 »\r\n\r\n\r\n","description":"","footnote":"\r\n( 1 ) - معجم المؤلفين ، ج 7 ، ص 69 .\r\n( 2 ) - يونس ( 10 ) ، آيه 41 .\r\n( 3 ) - الفتوح ، ج 5 ، ص 77 .\r\n","page_name":" 139 ","page_number":139},
  {"content":"\r\n\r\nو اگر تو را تكذيب كردند ، بگو : عمل من به من اختصاص دارد ، و عمل شما به شما اختصاص دارد . شما از آنچه من انجام مىدهم بيزاريد و من از آنچه شما انجام مىدهيد بيزارم والسلام .\r\nاز گفتار مزّى چنين برمىآيد كه يزيد اين ابيات را براى ابن عباس و ديگر قريش ساكن مكه و مدينه نوشته است ؛ آنجا كه مىگويد : « اين ابيات را براى او و ديگر قريش ساكن مكه و مدينه نوشت » . « 1 »\r\nنكته شايان توجه اين است‌كه پاسخ امام عليه السلام ، كاشف از تنفر كامل نسبت‌به يزيد است .\r\nچرا كه نه از وى نام مىبرد و نه به او لقبى مىدهد و نه بر او سلام مىكند ؛ و اين خود نشان آن است كه يزيد ملعون مصداق بارز تكذيب‌كنندگان دين و پيامبران و ائمه عليهم السلام است .\r\n\r\nنقشه كشتن يا دستگيرى امام عليه السلام در مكه\r\nپس از آن كه تلاش‌هاى حكومت بنى اميه براى دستگيرى يا قتل امام عليه السلام در مدينه منوره با ناكامى رو به رو شد ، « 2 » تصميم گرفت تدابير لازم را براى ناگهان كشتن يا دستگيرى آن حضرت در مكه مكرمه بينديشد .\r\nنقشه امويان براى قتل يا دستگيرى امام در مكه مكرمه از مسلمات تاريخى است و همهء مورخان بر آن متفقند . در تأييد اين مطلب همين بس كه امام حسين عليه السلام به برادرش محمد حنفيه فرمود :\r\n« برادرم ، بيم آن دارم كه يزيد بن معاويه مرا ناگهانى در حرم بكشد ؛ و من كسى باشم كه به وسيله او حرمت اين خانه شكسته شود ! » « 3 »\r\nو به فرزدق فرمود : « اگر شتاب نمىورزيدم دستگير مىشدم » « 4 »\r\n\r\n\r\n","description":"","footnote":"\r\n( 1 ) - تهذيب الكمال ، ج 4 ، ص 493 ؛ البدايه والنهايه ، ج 8 ، ص 168 .\r\n( 2 ) - ر . ك . بخش اول اين كتاب ، فصل چهارم زير عنوان : چرا امام حسين عليه السلام در مدينه منوره نماند ؟\r\n( 3 ) - اللهوف ، ص 128 .\r\n( 4 ) - ارشاد ، ص 201 .\r\n","page_name":" 140 ","page_number":140},
  {"content":"\r\n\r\nبرخى منابع تاريخى نوشته‌اند كه يزيد ، عمرو بن سعيد بن عاص را با يك لشكر گسيل داشت و امارت حج و مسؤوليت برگزارى مراسم حج را به دو سپرد و سفارش كرد ، كه حسين را هر كجا يافت بكشد . . . « 1 »\r\nيك مأخذ ديگر مىگويد : « سى تن از بنىاميه را همراه يك گروه فرستاد و فرمان داد كه حسين را بكشند » . « 2 »\r\nديگرى مىنويسد : « آنان به جدّ كوشيدند تا امام را دستگير كنند و ناگهان بكشند ، گرچه او را به پرده‌هاى كعبه آويخته ببينند » . « 3 »\r\nاز جمله اسناد تاريخى كاشف از اين حقيقت ، نامه ابن عباس به يزيد است كه در آن آمده است : « . . . من هر چيزى را فراموش كنم ، اين را از ياد نمىبرم كه حسين بن على را از حرم رسول خدا به سوى حرم خداوند راندى و كسانى را گماشتى تا او را بكشند و بالاتر از آن كسانى را وادار ساختى تا در حرم با او بجنگند . . . » « 4 »\r\nبراى نشان دادن اين كه امويان قصد داشتند ، امام عليه السلام را در مكه مكرمه دستگير كنند و يا بكشد ، نقل همين اندازه از متون تاريخى بس است .\r\n\r\nتلاش حكومت محلى اموى در بصره\r\nعبيدالله بن زياد در دوران حكومت خود بر بصره همه ظاهر زندگى سياسى و اجتماعى مردم را زير سيطره خويش گرفته بود ؛ و ستم و بيداد او مشهور است . او ميان قبايل تفرقه مىافكند و ميان بزرگان و اشراف ايجاد ناخوشنودى مىكرد ؛ و براى اداره امتى كه نسبت به فساد و تبهكارى حكمرانانشان آگاه و از آنها ناراضى بودند ، انواع روش‌هاى نيرنگ‌آميز را به كار مىبست .\r\nولى باطن زندگى سياسى و اجتماعى بصره شاهد پديده‌اى ديگر يعنى تلاش پنهانى\r\n\r\n\r\n","description":"","footnote":"\r\n( 1 ) - مقتل الحسين ، مقرم ، ص 165 .\r\n( 2 ) - تذكرة الشهداء ، ص 69 .\r\n( 3 ) - الخصائص الحسينيه ، ص 32 .\r\n( 4 ) - تاريخ يعقوبى ، ج 2 ، ص 248 - 249 ؛ بحار ، ج 45 ، ص 323 - 324 ؛ و در تذكرة الخواص ( ص 248 ) آمده است : « آيا فراموش كرده‌اى كه طرفدارانت را فرستادى تا حسين را در خانهء خدا بكشند » .\r\n","page_name":" 141 ","page_number":141},
  {"content":"\r\n\r\nو مبارزه اصولى شيعيان بود . شيعيان در جلسه‌هاى پنهانى خود اخبار و رويدادها را به بحث مىگذاشتند و درباره آنها با يكديگر به مشورت مىپرداختند . ابن زياد از اين تلاش‌هاى پنهانى اطلاعاتى كلى داشت و نسبت به آنها بيمناك بود . دليل آن هم لحن گفتار وى در آخرين سخنرانى او در بصره ، پيش از رفتن به كوفه است .\r\nابن زياد ، نامه يزيد را ، كه طى آن واليگرى كوفه را بر بصره افزوده و از وى خواسته بود پس از دريافت نامه رهسپار كوفه گردد و مسلم بن عقيل را به هر شيوه ممكن دستگير سازد و در بند كند يا بكشد يا تبعيد گرداند ، به وسيلهء مسلم بن عمرو باهلى دريافت كرد .\r\nاو بلافاصله پس از خواندن نامه فرمان داد كه مقدمات سفر وى به كوفه را براى فرداى آن روز فراهم سازند . اما خبر ناگهانى رسيدن نامه امام عليه السلام به اشراف و مهتران بصره ، وى را سرآسيمه كرد . امام از بزرگان بصره خواستار پشتيبانى و پيوستن به نهضت خويش گشته بود . با آن كه يقيناً عبيدالله زياد تنها از طريق منذر بن جارود به متن نامه امام عليه السلام دست يافت ؛ ولى بدون شك او مىدانست كه منذر بن جارود تنها يكى از اشرافى است كه امام عليه السلام براى آنها نامه نوشته است ؛ و او تنها نبود .\r\nتاريخ در اين باره كه ابن زياد درصدد شناسايى ديگر اشرافى كه امام برايشان نامه نوشت برآمده ، يا آنان را رانده و زير فشار قرار داده باشد ، چيزى نقل نكرده است ؛ و يا ما به چنين سندى دست نيافته‌ايم . شايد سبب آن تنگى وقت و شتاب او در سفر به كوفه - كه صحنه رويدادهاى نگران كننده گشته بود - يا اطمينان وى از دوستى اكثر اشراف نسبت به خاندان بنىاميه بود .\r\nاينك به روند رويدادهاى بصره در روز پيش از سفر ابن زياد به كوفه باز مىگرديم . يك نسخه از نامه امام به سران بصره به وسيله سليمان بن رزين به منذر بن جارود - پدر زن عبيدالله - رسيد ؛ و او به خلاف ديگران و بدون درنظر گرفتن در امان بودن پيك ، موضوع نامه را پنهان نكرد . اوكه سرشتى خائنانه داشت از بيم آن‌كه مبادا اين كار توطئه عبيدالله باشد ، نامه را همراه پيك نزد او فرستاد . « 1 » عبيدالله نيز وى را به دار كشيد ؛ « 2 » و به روايتى گردن زد . « 3 »\r\n\r\n\r\n","description":"","footnote":"\r\n( 1 ) - ر . ك . تاريخ طبرى ، ج 3 ، ص 280 .\r\n( 2 ) - ر . ك . اللهوف ، ص 114 .\r\n( 3 ) - ر . ك . تاريخ طبرى ، ج 3 ، ص 280 ؛ ابصار العين ، ص 27 .\r\n","page_name":" 142 ","page_number":142},
  {"content":"\r\n\r\nآنگاه بر منبر بصره بالا رفت ؛ و درحالىكه قلبش از بيم لبيك گفتن مردم به‌نداى امام لرزان بود و نگرانى از مبارزهء پنهانى و قيام مردم همراه امام ، سر تاپاى وجودش را فرا گرفته‌بود ، خطابه‌اى سراسر تهديد و بيم ايراد كرد ؛ و با اين كار از نگرانى و ترس خود و نيز قدرت نيروهاى مخالفى كه از آنها بيمناك بود ، پرده برداشت . او در سخنرانى خود ، پس از حمد و ثناى الهى چنين گفت : به خدا سوگند ، شتر مهار گسيخته به من نمىرسد و من كسى نيستم كه پشت سر من بدىام را بگويند . كسىكه با من دشمنى كند ، شكنجه خواهد شد و كسى كه با من بجنگد كشته مىشود - و اين ضرب‌المثل را خواند : « انصف القارة من راماها » « 1 » .\r\nاى مردم بصره ، اميرمؤمنان مرا ولايت كوفه داده است . من فردا به آنجا مىروم و عثمان بن زياد بن ابىسفيان « 2 » را به جانشينى خود بر شما مىگمارم . مبادا كه راه خلاف در پيش گيريد . و ياوه‌سرايى كنيد . به خداى بىهمتا سوگند ، اگر خبرى از خلاف كسى به من گزارش شود ، او و مهتر و بزرگ‌ترش را خواهم كشت . من نزديك را به گناهِ دور مىگيرم تا\r\n\r\n\r\n","description":"","footnote":"\r\n( 1 ) - ضرب‌المثل عربى « أنصف القارة من راماها » است ؛ و آن رجز يكى از اعضاى قبيله قاره است كه در تيراندازى ماهر بودند . يكى از اعضاى قبيله با ديگرى برخورد كرد و مرد قارى به او گفت : اگر بخواهى با تو كشتى مىگيرم ؛ يا اگر بخواهى با تو مسابقه ( اسب سوارى ) مىدهم ؛ و اگر بخواهى به يكديگر تير مىاندازيم . آن ديگرى گفت : تيراندازى مىكنيم ؛ و قارى گفت :\r\n قد انصف القارة من راماها * انّا اذا ما فئة نلقاها \r\nنرد اولاها على اخريها\r\n[ آن كس با قاره به تيراندازى متقابل بپردازد ، انصاف داده است ؛ ما قبيله‌اى هستيم كه چون به گروهى برخوريم ، اوّلشان را با آخرشان باز مىگردانيم 
  ]\r\nآنگاه تيرى انداخت و قلبش را سوراخ كرد .\r\nگويى ابن زياد مدعى است كه بنىاميه در امور سياسى از چنان مهارتى برخوردارند كه هر كس رو در رويشان بايستد زيان مىبيند .\r\n( 2 ) - عثمان بن زياد بن ابيه : برادر عبيدالله ، او در جوانى و در سن 33 سالگى مرد . ( ر . ك . تاريخ الاسلام‌ذهبى ، حوادث سال 61 تا 80 ، ص 5 ) هنگامى كه عبيدالله به كوفه رفت به جايش نشست ( ر . ك . البدايه والنهايه ، ج 8 ، ص 160 ) . به‌نظر مىرسد كه او بسيار سهل‌گيرتر از برادرش بود ؛ و از پيامد و سرانجام كارها درك روشن‌ترى داشت . چنان كه در حضور برادرش عبيدالله گفت : « دوست داشتم بر بينى همهء بنىزياد تا روز قيامت حلقه‌اى آويخته بود ، ولى حسين كشته نمىشد ! » ( البدايه و النهايه ، ج 8 ، ص 210 ) .\r\n","page_name":" 143 ","page_number":143},
  {"content":"\r\n\r\nآن كه همه به فرمان درآييد و هيچ مخالف و تفرقه افكنى ميان شما نماند . من پسر زيادم و تنها به او شباهت دارم و هيچ شباهتى به دايى و پسرعموهايم ندارم . « 1 »\r\nدر اينجا نيز پيداست كه عبيدالله با وجود همه ستم و بيداد و كشتارى كه از خود نشان داده بود ، از مبارزهء پنهانى مردم و تلاش آنان در راستاى يارى امام حسين عليه السلام وحشت داشت . از اين رو به انتساب موهوم خود به ابوسفيان مباهات مىكند و مىگويد : « من عثمان بن زياد بن ابى سفيان را به جانشينى خود بر شما گماشتم » . قصد وى از اين فخرفروشى اين بود كه مردم را بترساند و بگويد كه او و برادرش به خاندانى نيرنگ‌باز ، فريبكار ، باهوش و تجربه سياسى فراوان منسوبند .\r\n\r\nتحرك حكومت محلى اموى در كوفه\r\n\r\nسفر سريع به كوفه\r\nعبيدالله پس از دريافت نامه يزيد كه به وسيلهء مسلم بن عمرو باهلى براى وى فرستاده بود ، بىدرنگ فرمان آماده‌باش داد و عازم سفر كوفه گشت . « 2 » سپس بيش از يك روز در بصره نماند و طى آن سليمان بن رزين ، پيك امام حسين عليه السلام براى اشراف بصره ، را به قتل رساند . همچنين به منبر رفت و طى خطابه‌اى ، جانشينى برادرش عثمان بن زياد را اعلام داشت و ضمن تهديد مردم بصره آنان را از پيمودن راه خلاف و ياوه‌سرايى بر حذر داشت و بيم داد ؛ و فرداى آن روز رهسپار كوفه گشت .\r\nيك نقل تاريخى مىگويد : او همراه مسلم بن عمرو باهلى ، شريك بن اعور حارثى « 3 » و\r\n\r\n\r\n","description":"","footnote":"\r\n( 1 ) - تاريخ طبرى ، ج 3 ، ص 280 ؛ تذكرة الخواص ، ص 218 ؛ اخبار الطوال ، ص 232 .\r\n( 2 ) - ر . ك . ارشاد ، ص 206 .\r\n( 3 ) - شريك بن اعور حارثى : وى از شيعيان على عليه السلام و در بصره ساكن بود ( سفينة البحار ، ج 4 ، ص 424 ؛ الغارات ، ص 281 ) . او از سران اخماس بود و رياست عاليه را بر عهده داشت ؛ و در جنگ صفين آنان را همراه ابن عباس فرستاد تا در ركاب على عليه السلام عليه معاويه بجنگند ( وقعة صفين ، ص 117 ) .\r\nنام پدرش حارث بود و از اين رو به وى حارثى اطلاق گرديده است ( معجم رجال الحديث ، ج 9 ، ص 24 ) . او از اصحاب خاص على عليه السلام بود و در جنگ‌هاى جمل و صفين در ركاب حضرتش بود . او ايمانى قوى و يقينى استوار داشت . او در جنگ با ابن حضرمى در بصره ، پشتيبان جارية بن قدامه و در جنگ با خوارج در كوفه ، پشتيبان معقل بن قيس رياحى بود . او در رأس سه‌هزار تن از جنگجويان بصره قرار داشت .\r\nاو همراه ابن‌زياد از بصره به كوفه آمد و بيمار گرديد . چند روزى را ميهمان هانى بود و سپس به مسلم بن عقيل گفت : چون عبيدالله زياد به عيادت من آمد ، من سخن را به درازا مىكشانم و تو حمله‌كن و او را به قتل برسان .\r\nمحدث قمى نقل مىكند كه او پيش از شهادت مسلم و هانى از دنيا رفت و در كوفه دفن گرديد .\r\nاو در يك گفت و گوى جنجال‌آميز با معاويه به خشم آمد و درحالى كه اشعار زير را مىخواند او را ترك گفت :\r\n ايشتمنى معاوية بن صخرٍ * وسيفى صارم ومعى لسانى\r\nفلا تبسط علينا يابن هند * لسانك أن بلغت ذرى الامانى\r\nوان تك للشقاء لنا اميراً * فإنّا لا نقر على الهوان\r\nوان تك فى امية من ذراها * فانا من ذرى عبدالمدان \r\nآيا معاوية بن صخر مرا دشنام مىدهد ؛ و حال آنكه هنوز شمشيرم برّان است و زبانم در كام ؟ !\r\nاى پسر هند ، حالا كه به آرزوهايت رسيدى براى ما زبان درازى نكن !\r\nاگر از بدى روزگار تو امير ما شدى ، ولى ما به ذلت تن نمىدهيم !\r\nاگر تو بزرگ بنىاميه هستى ، ما هم بزرگان عبدالمدان هستيم !\r\n( ر . ك . سفينة البحار ، ج 4 ، ص 426 ؛ مستدركات علم الرجال ، ج 4 ، ص 209 ) . او به ولايت اصطخر فارس گمارده شد و در سال 31 مسجدى بنا كرد : در سال 59 از سوى عبيدالله بن زياد بر ولايت كرمان گمارده شد ؛ و چند روز پس از رسيدن به كوفه مرد و ابن زياد بر او نماز گزارد . ( تاريخ طبرى ، ج 5 ، ص 364 ) .\r\n","page_name":" 144 ","page_number":144},
  {"content":"\r\n\r\nخدم و حشم و خاندانش ، در حالى كه عمامه‌اى سياه به سر داشت و روبند زده بود ، رفت تا به كوفه رسيد . « 1 »\r\nروايتى ديگر مىگويد : ابن زياد در حالى كه مسلم بن عمرو باهلى ، منذر بن جارود و شريك حارثى و عبدالله بن حارث بن نوفل و پانصد تن از نخبگان بصره وى را همراهى مىكردند ، با شتاب رهسپار كوفه گشت . او چنان با جديت حركت مىكرد كه به افتادن يارانش توجه نداشت شريك بن اعور و عبدالله بن حارث براى به تأخير افكندن ورود او به كوفه خود را بر زمين انداختند . ولى ابن زياد از بيم آن كه مبادا حسين عليه السلام پيش از او به كوفه برسد ، هيچ توجهى به آنان نكرد . چون به قادسيه رسيد ، غلامش ، مهران ، نيز بر\r\n\r\n\r\n","description":"","footnote":"\r\n( 1 ) - ارشاد ، ص 206 ؛ مزّى در تهذيب الكمال گويد : چون خبر حركت حسين عليه السلام در كوفه به عبيدالله زياد رسيد ، همراه دوازده تن ديگر سوار بر استر بيرون آمد تا به كوفه رسيد .\r\n","page_name":" 145 ","page_number":145},
  {"content":"\r\n\r\nزمين افتاد . ابن زياد به او گفت : اگر مقاومت كنى ( و با من بيايى ) تا به قصر برسى صد هزار نزد من دارى . گفت : به خدا نمىتوانم . عبيدالله نيز او را رها كرد و جامه‌اى يمانى و عمامه‌اى سياه پوشيد و به شهر درآمد . چون بر نگهبانان مىگذشت ، با اين پندار كه او حسين عليه السلام است مىگفتند : « اى فرزند رسول خدا صلى الله عليه و آله خوش آمدى ؛ و او بى آن كه سخنى بر زبان براند از سوى نجف به كوفه درآمد » . « 1 »\r\nطبرى ادامهء داستان را اين گونه نقل مىكند : مردم شنيده بودند كه حسين به سوى آنان مىآيد ، از اين رو منتظر قدوم آن حضرت بودند . هنگامى كه عبيدالله آمد ، پنداشتند كه حسين است ؛ از اين رو بر هر گروهى كه مىگذشت بر او سلام مىكردند « 2 » و مىگفتند :\r\n« اى فرزند رسول خدا صلى الله عليه و آله خوش آمديد ، صفا آورديد » . بشارت‌هايى كه به حسين عليه السلام مىدادند موجب ناخشنودى او گشت . مسلم بن عمرو پس از ديدن خوشامدگويىهاى فراوان مردم گفت : آرام باشيد ، اين امير عبيدالله بن زياد است !\r\nعبيدالله همراه بيش از ده مرد از طريق نجف وارد كوفه شد و به قصر درآمد ، مردم از ورود عبيدالله بن زياد به شدت اندوهناك شدند . وى نيز به خاطر آنچه از مردم شنيده بود به خشم آمد و گفت : اميدوارم كه اينان را بار ديگر چنين ببينم ! « 3 »\r\nگزارش‌هايى كه دربارهء چگونگى ورود عبيدالله به كوفه نقل شده است ، حاكى از آمادگى ( و بلكه جوش و خروش ) مردم است . اوضاع كوفه به هم ريخته بود و در انتظار قدوم مبارك امام حسين عليه السلام به سر مىبرد . هيچ يك از فرستادگان بنىاميه جرأت ورود آشكار و آزادانه به شهر را نداشتند و قدرت مردم بر حكومت اموى برترى داشت . از اين رو هر يك از فرستادگان يا مسؤولان اموى ناچار بودند تا پنهانى و ناشناخته و با فريب مردم وارد شوند .\r\nآنها مجبور بودند با لباس مبدّل و از راه ويژه مسؤولان رسمى وارد شوند ؛ و به اين ترتيب مردم را به اشتباه بيندازند تا فكر كنند كه او همان محبوبى است كه شوق ديدارش را دارند .\r\n\r\n\r\n","description":"","footnote":"\r\n( 1 ) - مقتل الحسين ، مقرم ، ص 149 .\r\n( 2 ) - در روايت اخبار الطوال ( ص 232 ) آمده است : « او بر هر جماعتى كه مىگذشت ، به پندار اين كه‌حسين عليه السلام است به احترامش بر مىخاستند و دعا مىكردند و مىگفتند : اى فرزند رسول خدا ، خوش آمديد . صفا آورديد ! » .\r\n( 3 ) - تاريخ طبرى ، ج 3 ، ص 281 ؛ و ر . ك . مقتل الحسين ، خوارزمى ، ج 1 ، ص 290 ؛ ارشاد ، ص 206 .\r\n","page_name":" 146 ","page_number":146},
  {"content":"\r\n\r\nعبيدالله نيز با استفاده از اين شيوه وارد قصر شد و براى سركوب قيام مردم كوفه و ازميان بردن محبوبى كه سويشان مىآمد ، دست به كار كشيدن نقشه و گرفتن تصميم لازم گرديد .\r\n\r\nنيرنگ ابن زياد هنگام ورود به كاخ\r\nتاريخ ، ادامه داستان نيرنگ ابن زياد را اين گونه نقل مىكند : عبيدالله شب هنگام همراه با گروهى از مردم كه به تصور اين كه حسين عليه السلام است و به او پيوسته بودند ، به در كاخ رسيد . نعمان در را بر روى او و نزديكانش بست . برخى همراهانش فرياد زدند كه در را باز كنند . نعمان به پندار اين كه او حسين است نزدش آمد و گفت : تو را به خدا سوگند چرا دست بر نمىدارى ؟ گرچه من ضرورتى براى جنگ با تو نمىبينم ، ولى امانتى را كه به من سپرده‌اند تسليم تو نخواهم كرد . عبيدالله بازهم سخنى نگفت . آن گاه نزديك‌تر رفت و با وى كه در كنار پنجره قصر ايستاده بود ، آغاز به گفت و گو كرد . . . و گفت : در بگشا ، خدا كارت را نگشايد كه شبت به درازا كشيد ! يكى از كوفيانى كه پشت سرش بود ، اين سخن را شنيد و خطاب به مردمى كه به پندار حسين عليه السلام همراهش آمده بودند گفت :\r\nاى مردم ، به خداى يگانه سوگند كه او پسر مرجانه است .\r\nسپس نعمان در را به رويش باز كرد . عبيدالله وارد شد و در را بر روى مردم بستند ؛ و آنان پراكنده گشتند . « 1 »\r\nاين روايت به طور كامل حاكى از ترس و ناتوانى نمايندگان نظام اموى در كوفه آن روز است . پسر بشير ملازم كاخ گشته بود و از بيرون آمدن براى مقابله با كسى كه مىپنداشت حسين است ، بيم داشت . عبيدالله نيز از بيم شناخته شدن ، حتى از بلند كردن صدايش در ميان كوفيان بيمناك بود . اين روايت به خوبى حاكى از تحول وضعيت حاكم بر كوفه براى طرد رژيم اموى و انتظار رسيدن حاكم شرعى عازم به سوى آنها مىباشد .\r\n\r\nنخستين سخنرانى تهديد آميز\r\nهنوز پسر مرجانه وارد كاخ نگشته از رنج سفر نياسوده بود كه مردم را به مسجد\r\n\r\n\r\n","description":"","footnote":"\r\n( 1 ) - ارشاد ، ص 206 ؛ بحار الانوار ، ج 44 ، ص 340 ( به نقل از ارشاد ) .\r\n","page_name":" 147 ","page_number":147},
  {"content":"\r\n\r\nفراخواند تا خبر رسيدنش را به آنان بدهد و تصميم‌هاى بيدادگرانه و تهديدآميزش را اعلام كند . تاريخ مىگويد : چون در قصر فرود آمد ، ندا داده شد كه نماز جماعت برپا مىشود . گويد : مردم گرد آمدند و عبيدالله نزد ما آمد و پس از حمد و ثناى الهى گفت : اما بعد ، اميرمؤمنان - اصلحه الله - مرا بر شهر و سرزمين‌تان گمارده و فرمان داده است كه با ستمديدگانتان به عدالت رفتار كنم و تهيدستانتان را عطا بخشم . با اشخاص شنوا و فرمانبردار شما نيكى كنم و بر اشخاص دو دل و سركش سخت بگيرم . من پيرو اويم و فرمانش را ميان شما به اجرا درمىآورم . من نسبت به نيكوكاران و افراد فرمانبردار چونان پدرى مهربانم ؛ و شمشير و تازيانه‌ام بر روى هر كسى كه فرمانم را نشنيده بگيرد و با پيمانم مخالفت ورزد ، كشيده است . يكايك شما بايد به فكر حفظ جان خويش باشيد .\r\nالصدق ينبىء عنك لا الوعيد ، « 1 » و آن گاه فرود آمد . « 2 »\r\n\r\nاشاره\r\nتوجه و تأمل در اين خطبه نشان مىدهد كه پسر مرجانه مدعى است كه از سوى يزيد مأمور است تا با آنهايى كه گوش شنوا دارند و فرمانبردارند نيكى كند ! ولى اسناد تاريخى اين ادعا را تأييد نمىكند و آن را يكى از دروغ‌هاى بى شمار پسر زياد مىشمارد . اين نيكى - در صورت تحقق - مشروط به اطاعت و فروتنى كامل نسبت به سلطه امويان بود . اين وعده دروغين هنگامى داده‌شد كه پيش از آن ، معاويه رئيس سركشان بنىاميه انواع بيداد ، گرسنگى و محروميت را به كوفيان چشانده آنان را هيمه آتش جنگ‌هاى مرزى و درگيرى با خوارج ساخته بود ؛ آن هم به‌جرم دوستى با على عليه السلام . معاويه هيچ توجهى به‌شكايت اهل‌كوفه نداشت .\r\nشاكيان را به بدترين گونه پاسخ مىداد و با سنگدلى تمام و تحقير آنان را از خود مىراند .\r\nسوده ، دختر عماره ، شكايت كارگزارانى را ، كه معاويه بر جان و مال كوفيان مسلط كرده بود ، نزد وى آورد و گفت : « هر روز يكى را مىفرستى تا عزّتت را به پا دارد و اقتدارت را بگستراند . و او ما را چونان خوشه مىچيند و همانند گاو پامال مىكند ؛ و\r\n\r\n\r\n","description":"","footnote":"\r\n( 1 ) - اين مثل براى ترسو زده مىشود كه تهديد مىكند ولى عمل نمىكند . [ المنجد 
  ] .\r\n( 2 ) - تاريخ الطبرى ، ج 3 ، ص 281 ؛ الارشاد ، ص 202 .\r\n","page_name":" 148 ","page_number":148},
  {"content":"\r\n\r\nچونان فرومايگان خوارمان مىسازد و از ما جليله « 1 » مىطلبد . پسر ارطاة به سرزمين من آمده است و مردانم را كشته و اموالم را گرفته است . . . » « 2 »\r\nتنها پاسخى كه معاويه به او داد اين بود : « هيهات ، پسر ابوطالب شما را جسور كرده است » « 3 » .\r\nعكرشه ، دختر اطرش ، خطاب به معاويه گفت : پيش از اين زكات از توانگران ما گرفته و به تهيدستان ما داده مىشد و اينك اين را از دست داده‌ايم . هيچ شكسته‌اى براى ما بسته نمىشود و هيچ بينوايى جان نمىگيرد . اگر اينها به فرمان تو باشد ، كسى كه در مقام تو است بايد از خواب غفلت بيدار شود و به درگاه خداوند توبه كند ؛ و اگر جز به‌فرمان تو باشد ، تو از كسانى هستى كه از خيانت‌پيشگان يارى جسته و ستمگران را به كار گمارده‌اى ! » « 4 »\r\nتنها پاسخى كه معاويه به او داد اين بود : « اى اهل عراق ، هيهات ، پسر ابوطالب شما را بيدار كرده است ، در نتيجه غير قابل تحمل شده‌ايد . . . ! » « 5 »\r\nدر طول ساليان درازى كه معاويه جام پستى ، خوارى و محروميت را به كوفيان نوشانيد ، مردم از حكومت مركزى اموى و واليانش انتظار نيكى ، مهربانى و مدارا نداشتند .\r\nاما گدازه‌هاى آتشفشان كوفه از درونش بيرون ريخته و فرياد هشدار به سرپيچى و قيام همراه حسين عليه السلام عليه حكومت اموى در آن طنين افكن بود . والى جديد ، پسر زياد ، براى آرام كردن اين آتشفشان بحران آفرين ، پس از سال‌ها ، نغمه احسان و نيكى به مردم را ساز كرد ؛ اما اين چگونه احسانى بود ؟ آرى ، احسانى بود كه تنها به كسانى كه گوش شنوا داشتند و فرمانبردار بودند ، اختصاص داشت .\r\n\r\n\r\n","description":"","footnote":"\r\n( 1 )\r\n- جليله : شترى كه بيش از يك شكم نزاييده باشد .\r\n( 2 ) - عقد الفريد ، ج 2 ، ص 104 .\r\n( 3 ) - همان .\r\n( 4 ) - همان ، ص 122 .\r\n( 5 ) - همان ، ص 112 . گروه‌هاى ديگرى از زنان نيز براى شكايت از جور و ستم معاويه و كارگزارانش نزد وى رفتند مانند دارميه ، ام‌الخير ، اروى ( دختر عبدالمطلب ) ، ام‌سنان ، زرقاء و بكاره هلاليه ( ر . ك . عقدالفريد ، ج 2 ، ص 102 - 121 ) . پديده رفتن زنان و نه مردان براى دادخواهى نزد معاويه حاكى از آن است كه اموىها در آن روزگار ، مردان را چنان ترسانده بودند كه از بيم شكنجه و عقوبت ، حتى جرأت دادخواهى نيز نداشتند .\r\n","page_name":" 149 ","page_number":149},
  {"content":"\r\n\r\n\r\nنخستين تصميم تهديدآميز\r\nعبيدالله زياد ، پس از ايراد آن سخنرانى تهديدآميز ، نخستين تصميم وحشت آفرين خويش را نيز براى قلع و قمع مردم به اجرا درآورد . او بر مهتران و عامه مردم بسيار سخت گرفت ؛ و گفت : نام غريبه‌ها و كسانى كه اميرمؤمنان در صدد دستگيرى آنهاست و نيز حروريان « 1 » و دودلانى كه انديشه اختلاف و تفرقه در سر مىپرورانند برايم بنويسيد .\r\nهر كس نوشت از كيفر معاف است ؛ و هر كس ننوشت بايد تعهد كند كه در حوزهء رياست او هيچ كدام از مخالفان حضور و يا عزم سركشى عليه ما را ندارند . هر كس چنين نكرد ، امان از او برداشته است و جان و مالش حلال است . هر مهترى كه مخالفان اميرالمؤمنين را در قلمروش پناه داده و به ما معرفى نكرده باشد ، بر در خانه‌اش دار زده مىشود و نام آن مهتر از ديوان عطا پاك مىگردد و به زاره « 2 » در عمان تبعيد مىگردد . « 3 »\r\n\r\nيادآورى\r\nمهترى ، از وظايف دولت بود كه براى شناسايى رعيت و تنظيم حقوق آنان از بيت‌المال وضع شده بود . كوفه صد مهتر داشت . حقوق به سران چهار بخش كوفه داده مىشد و آنان به مهتران ، نقيبان و امانتداران مىدادند ؛ و اينان حقوق هر يك از مردم كوفه را در خانه‌اش پرداخت مىكردند . دستور پرداخت حقوق در محرم هر سال داده مىشد و فرمان تقسيم غنايم در هنگام طلوع ستاره شَعْرى ، يعنى موسم برداشت غله ، ميان مردم صادر مىگشت . مهترى در روزگار پيامبر صلى الله عليه و آله نيز رايج بود . « 4 »\r\n\r\n\r\n","description":"","footnote":"\r\n( 1 )\r\n- يعنى خوارج ، منسوب به حروراء از نواحى كوفه . حرورا نخستين جايى بود كه خوارج پس از بازگشت ازصفين و رسيدن به كوفه در آنجا اجتماع كردند .\r\n( 2 ) - جايى است مشهور بر ساحل خليج « فارس » نزديك عمان ؛ كه هوايى بس گرم دارد . از اين رو پسر مرجانه به دليل سختى زندگى در زاره مخالفان را تهديد كرد كه به آنجا تبعيد خواهند شد . ( ر . ك . معجم البلدان ، ج 4 ، ص 150 ) .\r\n( 3 ) - تاريخ طبرى ، ج 3 ، ص 281 ؛ ارشاد ، ص 202 ؛ تذكرة الخواص ، ص 200 .\r\n( 4 ) - وقعة الطف ، ص 110 .\r\n","page_name":" 150 ","page_number":150},
  {"content":"\r\n\r\n« تكيه دولت بر مهتران بود . آنان تصدى امور قبايل را بر عهده داشتند و حقوقشان را تقسيم مىكردند . تنظيم اسناد عمومى كه نام مردان و زنان و كودكان در آن نوشته بود و ثبت نام نوزادان براى دريافت حقوق از دولت و نيز حذف نام متوفيان از فهرست حقوق‌بگيران از ديگر وظايف مهتران بود . آنان همچنين عهده‌دار برقرارى نظم و امنيت بودند . در دوران جنگ ، مردم را به نبرد مىفرستادند و آنها را تشويق به پيكار مىكردند ؛ و نام متخلفان از جنگ را به حكومت گزارش مىدادند . چنانچه مهترى در انجام وظايف خود كوتاهى مىكرد و يا سستى نشان مىداد ، از سوى حكومت به سختى كيفر مىديد .\r\nاز مهم‌ترين اسباب پراكنده شدن مردم از گرد مسلم بن عقيل اين بود كه مهتران دست به كار شكست انقلاب و اشاعه ترس در ميان مردم گشتند . اينان از مهم‌ترين عوامل وادار كردن مردم براى جنگ با حسين عليه السلام نيز بودند . « 1 »\r\n\r\nشهادت عبدالله بن يقطر « 2 » حميرى\r\nنزد سيره‌نويسان ، مشهور اين است « 3 » كه امام حسين عليه السلام ، پس از خروج از مكه ، عبدالله بن يقطر را به كوفه فرستاد تا پاسخ نامهء مسلم بن عقيل را همراه ببرد . مسلم بن عقيل ضمن دادن خبر اجتماع مردم به آن حضرت ، خواستار آمدن وى شده بود اما حُصَيْن بن نمير « 4 » ( تميم ) « 5 » در قادسيه او را دستگير كرد . . . تا پايان داستان شهادت او .\r\nبنابراين داستان شهادت او به تاريخ دوران وقايع راه كربلا - مكه مربوط مىشود كه در بخش سوم همين كتاب نقل خواهد شد .\r\n\r\n\r\n","description":"","footnote":"\r\n( 1 ) - حياة الامام الحسين بن على عليه السلام ، ج 2 ، ص 447 .\r\n( 2 ) - شوشترى آن را بقطر ضبط كرد و گفته است كه يقطر غلط است ( ر . ك . قاموس الرجال ، ج 6 ، ص 666 ) . سماوى گويد : « جزرى در كامل آن را بقطر ضبط كرده است ولى علماى ما آن را يقطر ضبط كرده‌اند . » ( ابصارالعين ، ص 94 ) .\r\n( 3 ) - إبصار العين ، ص 93 .\r\n( 4 ) - ر . ك . ارشاد ، ص 223 .\r\n( 5 ) - ر . ك . ابصار العين ، ص 93 .\r\n","page_name":" 151 ","page_number":151},
  {"content":"\r\n\r\nولى دو روايت وجود دارد كه بر طبق آنها عبدالله در دوران حضور امام عليه السلام در مكه مكرمه كشته شده است . از اين رو در اينجا مورد بررسى قرار مىگيرد .\r\nروايت نخست : ابن شهرآشوب نقل مىكند كه عبيدالله بن زياد پس از عيادت شريك بن اعور حارثى ( در خانه هانى بن عروه ) و ماجراهايى كه در آنجا پيش آمد و شريك با كلمه رمز « چرا انتظار مىكشى كه سلمى را تحيت گويى » مسلم را به كشتن عبيدالله تشويق كرد ، عبيدالله ترسيد و بيرون آمد و چون وارد قصر شد مالك بن يربوع تميمى نامه‌اى را كه از دست عبدالله بن يقطر گرفته بود براى او آورد . در آن نامه چنين آمده بود :\r\n« به حسين بن على ؛ اما بعد : با خبر باشيد كه فلان شمار از اهل كوفه با تو بيعت كرده‌اند ؛ و چون اين نامه به تو رسيد با شتاب حركت كن كه مردم با تو هستند و هيچ نظر و تمايلى به يزيد ندارند . » ابن زياد نيز فرمان به كشتن عبدالله داد . « 1 »\r\nروايت دوم : محمد بن ابى طالب در كتاب « تسلية المجالس » مفصل داستان را اين گونه نقل مىكند : در همان هنگام كه عبيدالله با يارانش درباره عيادت مالك بن اعور سخن مىگفت ، « ناگاه يكى از يارانش به نام مالك بن يربوع تميمى وارد شد و گفت :\r\nخداوند كار امير را راست گرداند . من بيرون كوفه سوار بر اسبم گشت مىزدم . در آن حال چشمم به مردى افتاد كه با سرعت از شهر به سوى بيابان حركت مىكرد . او را نشناختم .\r\nنزد او رفتم و از وضع و حالش پرسيدم و او يادآور شد كه از مردم مدينه است . آنگاه از اسب فرود آمدم و ضمن بازرسى او به اين نامه دست يافتم .\r\nابن زياد نامه را گرفت و گشود ؛ و در آن چنين آمده بود : بسم الله الرحمن الرحيم به حسين بن على . اما بعد : آگاه باش كه بيش از بيست هزار تن از مردم كوفه با شما بيعت كرده‌اند . چون اين نامه به تو رسيد ، با شتاب حركت كن ، چرا كه مردم همه با تواند و تمايلى به يزيد ندارند . . . » .\r\nابن زياد گفت : مردى كه اين نامه را با او يافتى كجاست ؟ گفت : جلوى در ايستاده است . گفت : او را نزد من بياوريد . چون عبدالله در حضورش ايستاد پرسيد : نامت\r\n\r\n\r\n","description":"","footnote":"\r\n( 1 ) - مناقب آل ابى طالب ، ج 4 ، ص 94 ؛ بحار الانوار ، ج 44 ، ص 343 ( به نقل از مناقب ) .\r\n","page_name":" 152 ","page_number":152},
  {"content":"\r\n\r\nچيست ؟ گفت : عبدالله بن يقطين . پرسيد : اين نامه را چه كسى به تو داده است ؟ گفت :\r\nزنى كه نمىشناسمش !\r\nابن زياد خنديد و گفت : يكى از اين دو راه را برگزين ، يا بگو چه كسى نامه را به تو داده است يا قتل ! گفت : درباره نامه چيزى نخواهم گفت ، از كشتن هم ناخشنود نيستم ؛ زيرا مىدانم كه هيچ كشته‌اى در نزد خداوند بيش از كسى كه به دست چون تويى كشته شود پاداش ندارد . عبيدالله نيز فرمان داد تا او را گردن زدند . « 1 »\r\nاين شهيد در اين دو روايت - به خلاف مشهور - فرستاده مسلم عليه السلام به سوى امام حسين عليه السلام است ؛ و در روايت تسليةالمجالس نام وى نه يقطر « 2 » يا بقطر ، بلكه يقطين است .\r\nدر اينجا اين احتمال به ذهن خطور مىكند كه عبدالله بن يقطر كسى جز عبدالله بن يقطين بوده است . به چند دليل : نخست ، اختلاف نام پدر ، دوم اختلاف نام دستگيركننده عبدالله يقطر يعنى حصين بن نمير ( تميم ) با نام دستگير كنندهء ابن يقطين يعنى مالك بن يربوع تميمى . سوم ، دستگير شدن وى در بيرون كوفه و چهارم اين كه ابن يقطر از بالاى كاخ به زير افكنده شد ، در حالى كه ابن يقطين گردن زده شد .\r\nاما دلايل زير بى پايگى اين احتمال را اثبات مىكند :\r\nيكم : در اينجا گمان قوى مىرود كه نام يقطين تصحيف نام يقطر ، به‌ويژه در كتاب‌هاى خطى كهن ، بوده باشد . آنچه بر قوت اين گمان مىافزايد اين است كه نام يقطين جز در كتاب تسلية المجالس نيامده است . همان طورى كه نام پدر در روايت ابن شهرآشوب مشابه اين روايت ، يقطر است و نه يقطين . از اين گذشته ، خود روايت تسلية المجالس يادآور مىشود كه اين مرد اهل مدينه است ؛ و حال آن كه تاريخ در ميان شهيدان نهضت حسينى اهل مدينه ، به اين نام ( از غير بنىهاشم ) از كسى بجز عبدالله بن يقطر ياد نكرده است .\r\n\r\n\r\n","description":"","footnote":"\r\n( 1 ) - تسلية المجالس ، ج 2 ، ص 182 .\r\n( 2 ) - از گفتار آقاى خويى چنين استفاده مىشود كه وى ، عبدالله يقطر در « روايت مشهور و روايت نادر ابن شهر آشوب » را يك تن مىداند . او مىگويد : داستان قتل وى را شمار زيادى از بزرگان نقل كرده‌اند ، بجز ابن شهرآشوب كه وى را فرستاده مسلم به سوى امام حسين عليه السلام دانسته و گيرنده نامهء او را مالك بن يربوع معرفى مىكند . ( معجم رجال الحديث ، ج 10 ، ص 284 ) .\r\n","page_name":" 153 ","page_number":153},
  {"content":"\r\n\r\nدوم : اين‌كه شخص نخست به‌وسيله حصين بن نمير ( تميم ) و دوم به‌دست مالك بن يربوع تميمى دستگير شده باشد ، مانع يكى بودن شخص نيست . زيرا امكان دارد مالك بن يربوع يكى از مأموران حُصَين بوده باشد و در نتيجه نسبت دستگيرى به هر دوى آنها درست است .\r\nسوم : مفهوم گفتار مالك بن يربوع ، طبق روايت تسلية المجالس ، « در بيرون كوفه سوار بر اسبم گشت مىزدم . در آن حال چشمم به مردى افتاد كه از كوفه بيرون آمد و با شتاب به سوى بيابان مىرود . . . » اين است كه او مردى را ديده كه از كوفه بيرون آمد و با شتاب آهنگ باديه داشته است ؛ و اين با دستگيرى او در قادسيه و يا نزديكى كوفه ، جايى كه جاسوسان و نگهبانان اموى در گستره آن منطقه پراكنده مىشوند منافاتى ندارد .\r\nچهارم : ميان گزارش گردن زده شدن و يا از بالاى كاخ به زير افكنده شدن و خرد شدن استخوان‌هاى ابن يقطر و رمقى از او باقى ماندن و آن طور كه مشهور است به دست لخمى سر بريده شدن او ، منافاتى وجود ندارد . زيرا چنين اختلافى از كشته شدن در تعابير عرفى بسيار معمول است و مردم ملزم به رعايت موازين فقهى يا قوانين رياضى نيستند . وانگهى روايت ابن شهرآشوب تنها يادآور شده است كه فرمان قتل او را ابن زياد صادر كرد ؛ و متعرض روش قتل نگرديده است .\r\n\r\nعبدالله بن يقطر حميرى كيست ؟\r\nمادر عبدالله ، دايهء امام حسين عليه السلام بود . مانند مادر قيس بن ذريح براى امام حسن عليه السلام .\r\nامام عليه السلام از مادر عبدالله شير نخورده بود ، ولى به دليل اين كه مادرش از آن حضرت پرستارى كرده بود ، او را برادر رضاعى امام عليه السلام مىخواندند . لبابه ، مادر فضل بن عباس نيز پرستار حسين عليه السلام بود . او نيز حضرت را شير نداده است ؛ چرا كه در روايت‌هاى صحيح آمده است كه امام حسين عليه السلام غير از سينهء مادرش ، فاطمه ، و يك بار از انگشت ابهام و بار ديگر از آب دهان رسول خدا صلى الله عليه و آله شيرى نخورده است . « 1 »\r\n\r\n\r\n","description":"","footnote":"\r\n( 1 ) - ابصار العين ، ص 93 ؛ ولى روايات ديگرى نيز وجود دارد كه مىگويد آن حضرت حتى از سينه فاطمه هم شير نخورد . امام صادق عليه السلام مىفرمايد : حسين عليه السلام از فاطمه و هيچ زن ديگرى شير نخورد پيامبر صلى الله عليه و آله مىآمد و انگشت ابهامش را در دهان او مىگذاشت و او به اندازه دو يا سه روزش مىمكيد . در نتيجه گوشت حسين عليه السلام از گوشت و خون رسول خدا صلى الله عليه و آله روييد . ( كافى ، ج 1 ، ص 465 ، حديث شماره 4 ) .\r\nامام رضا عليه السلام مىفرمايد : « پيامبر صلى الله عليه و آله مىآمد و زبان در دهان حسين عليه السلام مىگذاشت . حسين آن را مىمكيد و با آن خشنود مىگشت ؛ و از هيچ زنى شير نخورد . » ( كافى ، ج 1 ، ص 465 ) .\r\nولى علامه مجلسى اين دو روايت را به مرسل بودن متهم ساخته است ( مرآة العقول ، ج 5 ، ص 365 ) ؛ و سيد عبدالحسين شرف الدين بر اين دو روايت انتقاد دارد . ( ر . ك . اجوبة موسى جارالله ) .\r\n","page_name":" 154 ","page_number":154},
  {"content":"\r\n\r\nابن حجر در الاصابة مىنويسد كه عبدالله بن يقطر ، صحابى است ، چرا كه همزاد حسين عليه السلام است . « 1 »\r\nعبدالله بن يقطر مردى بسيار مؤمن و شجاع بود . هنگامى كه ابن مرجانه به او فرمان داد و گفت : « بالاى قصر برو و دروغگوى پسر دروغگوى را لعنت كن ، آنگاى پايين بيا تا درباره‌ات تصميم بگيرم » ، « 2 » اين قهرمان از كاخ بالا رفت و چون بر مردم مشرف شد گفت : « اى مردم من پيك حسين ، پسر فاطمه ، دختر رسول خدا صلى الله عليه و آله هستم كه به سوى شما آمده‌ام تا او را يارى دهيد و دربرابر ابن‌مرجانه و ابن‌سميه ، فرومايه پسر فرومايه ، از او پشتيبانى كنيد ! » « 3 »\r\nبه نظر مىرسد كه عبدالله بن يقطر پيش از قيس بن مسهّر صيداوى - كه پس از مسلم كشته شد - به قتل رسيد . زيرا خبر قتل عبدالله و مسلم و هانى در « زباله » در راه عراق يك جا به امام عليه السلام رسيد ؛ و آن حضرت از قتل آنان چنين خبر داد : اما بعد ، خبرى دردآور به من رسيد ، مسلم بن عقيل ، هانى بن عروه و عبدالله بن يقطر كشته شده‌اند و شيعيانمان ما را رها كرده‌اند . . . » « 4 »\r\nبه اين ترتيب عبدالله بن يقطر ، پس از نخستين شهيد قيام حسينى يعنى سليمان بن رزين ؛ فرستاده امام عليه السلام به سوى اشراف بصره ، دومين پيك امام حسين عليه السلام است كه در راه انجام مأموريتش به شهادت رسيد . حتى اگر از نظر تاريخى ثابت شود كه عبدالله پيش از قيام مسلم در كوفه كشته شده است ، وى را بايد دوّمين شهيد قيام حسينى خواند .\r\n\r\n\r\n","description":"","footnote":"\r\n( 1 ) - ابصار العين ، ص 93 .\r\n( 2 ) - همان .\r\n( 3 ) - همان .\r\n( 4 ) - همان ، ص 94 .\r\n","page_name":" 155 ","page_number":155},
  {"content":"\r\n\r\n\r\nدر تنگنا گذاشتن و حبس و قتل مخالفان\r\n« ابن زياد پس از آگاهى بر مكاتبهء اهل كوفه با حسين عليه السلام ، 4500 تن از توابين ، ياران اميرالمؤمنين و ديگر قهرمانانى را كه با وى پيكار مىكردند ، از آن جمله سليمان بن صرد و ابراهيم بن مالك اشتر را به زندان افكند . . . در ميان آنها قهرمانانى بودند كه راهى براى يارى حسين نداشتند ؛ زيرا در غل و زنجير بودند و يك روز درميان به آنها غذا داده‌مىشد » . « 1 »\r\nمحقق شيخ باقر شريف قرشى از كتاب « المختار مرآة العصر الاموى » ( مختار آينه دوران بنىاميه ) نقل مىكند كه شمار كوفيان زندانىشده به‌وسيله ابن‌زياد دوازده هزار تن بود . او همچنين از كتاب « الدر المسلوك فى احوال الانبياء و الاوصياء » نقل مىكند كه از جمله اين زندانيان سليمان بن صرد خزاعى ، مختار بن يوسف ثقفى و چهار صد تن از بزرگان و داعيان بوده‌اند . « 2 »\r\nطبرى مىنويسد : ابن زياد فرمان داد تا مختار و عبدالله بن حارث را بجويند ؛ « 3 » و براى دستگيرى آن دو جايزه تعيين كرد . در نتيجه آن دو دستگير شده به زندان افتادند . « 4 »\r\n\r\n\r\n","description":"","footnote":"\r\n( 1 ) - تنقيح المقال ، ج 2 ، ص 63 ؛ و ر . ك . قاموس الرجال ، ج 5 ، ص 280 .\r\n( 2 ) - ر . ك . حياة الامام الحسين بن على عليه السلام ، ج 2 ، ص 416 ؛ محقق قرشى گويد : اين تصميم‌ها طوفانى از جزع و بىتابى را برانگيخت ؛ نه تنها در كوفه بلكه در همه نقاط عراق ، كوفيان از دخالت در هر موضوع سياسى بر كنار نگه داشته شدند و هيچ گونه تلاش مخالفت آميزى از آنان سر نزد . آنان يقين كردند كه قدرت براندازى حكومت اموى را ندارند ؛ و در نتيجه به سياست‌هاى سختگيرانه آنها تن دادند و آرام نشستند . ( همان مأخذ ، ج 2 ، ص 416 ) .\r\nما در اين باره ديدگاهى داريم كه شايد در فصل « حركت امت » در همين كتاب بيان كنيم ، ان شاء الله تعالى .\r\n( 3 ) - عبدالله بن حارث بن نوفل بن حارث بن عبدالمطلب : وى كسى است كه امام حسن ( ع ) او را نزد معاويه‌فرستاد ؛ و روايتى از رسول خدا صلى الله عليه و آله در فضيلت فاطمه ( س ) دارد . او كسى است كه ابن زياد همراه مختار به زندانش افكند . ( مستدركات علم رجال الحديث ، ج 4 ، ص 508 ) . او در روزگار پيامبر صلى الله عليه و آله به دنيا آمد . هنگام مرگ يزيد با اهل بصره اجتماع كرد تا رياست آنان را عهده‌دار گردد . زبير بن به كار گفته است : او پسر خواهر معاويه به نام هند است . پس از فرار ابن زياد ، مردم بصره به اتفاق او را به رياست برگزيدند ؛ و به پسر زبير نوشتند كه با او بيعت كنند . او نيز رياست عبدالله را تأييد كرد . عبدالله در فتنهء عبدالرحمن بن محمد بن اشعث از ترس حجاج ، از بصره به عمان گريخت و در سال 84 ه در آنجا درگذشت . ( ر . ك . سير اعلام النبلاء ، ج 1 ، ص 200 ) . او از سران بنىهاشم بود . ( همان مأخذ ، ج 3 ، ص 531 ) .\r\n( 4 ) - تاريخ طبرى ، ج 3 ، ص 294 .\r\n","page_name":" 156 ","page_number":156},
  {"content":"\r\n\r\nبلاذرى گويد : ابن زياد پس از ضرب و شتم مختار و زدن با چوبدستى بر چهره وى و شكافتن چشم او فرمان داد تا آن دو - مختار و ابن حارث - را به زندان افكندند ؛ و اينان تا كشته شدن حسين عليه السلام در زندان ماندند . « 1 »\r\nسپس حُصين « 2 » - داروغهء ابن‌زياد - بر راه‌ها نگهبان گماشت و به جست و جوى اشرافى كه با مسلم به‌پا خاسته بودند پرداخت . او عبدالاعلى بن يزيد كلبى « 3 » و عمارة بن صلخب ازدى « 4 » را دستگير و زندانى كرد و سپس به قتل رساند . او همچنين براى جلوگيرى از\r\n\r\n\r\n","description":"","footnote":"\r\n( 1 ) - أنساب الاشراف ، ج 5 ، ص 215 ؛ مقتل الحسين ، مقرم ، ص 157 به نقل از انساب الاشراف .\r\n( 2 ) - حصين بن نمير : يكى از فرماندهان ملعون و پليد سپاه ابن زياد و از طرفداران معاويه بود . ( الغدير ، ج 10 ، ص 295 ) . وى از سوى يزيد مأمور بود كه با ابن زبير در مكه بجنگد ( بحار ، ج 38 ، ص 193 ؛ مستدركات علم رجال الحديث ، ج 3 ، ص 221 ) .\r\n( 3 ) - عبدالاعلى بن يزيد كلبى : يكى از قهرمانان شجاع كوفه ، او با مسلم بيعت كرد و براى او و حسين عليه السلام بيعت مىگرفت . پس از قتل مسلم ، ابن زياد او را به زندان افكند و سپس فرمان قتل او را صادر كرد ؛ و او كشته شد . ( مستدركات علم رجال الحديث ، ج 4 ، ص 366 ) .\r\nطبرى گويد : « ابن زياد پس از كشته شدن مسلم بن عقيل و هانى بن عروه ، عبدالاعلى كلبى را ، كه به وسيله كثير بن شهاب در ميان بنى فتيان پنهان شده بود ، فرا خواند و چون او را آوردند گفت : وضعيت خود را براى من بازگو ، گفت : خداوند كارت را راست گرداند ، بيرون آمدم تا ببينم كه مردم چه مىكنند ؛ و كثير بن شهاب مرا دستگير كرد . گفت : بايد سخت سوگند بخورى كه در كارى جز آنچه گفتى نبوده‌اى . او از سوگندخوردن خوددارى ورزيد و عبيدالله گفت : او را به گورستان سبع ببريد و گردن بزنيد . گويد : او را بردند و گردن زدند » . ( تاريخ طبرى ، ج 3 ، ص 292 ) .\r\nدر جاى ديگر ، طبرى به نقل از ابى مخنف گويد : « حديث كرد مرا ابوجناب كلبى كه كثير مردى از كلب به نام عبدالاعلى بن يزيد را يافت كه سلاح برگرفته آهنگ رفتن نزد ابن عقيل در ميان بنىفتيان دارد . او را دستگير كرد و نزد ابن‌زياد برد و كار او را گزارش داد و عبدالاعلى به ابن زياد گفت : قصد داشتم نزد تو بيايم . گفت : و از پيش خودت اين وعده را به من دادى ! پس فرمان داد تا او را به‌زندان افكندند . ( تاريخ طبرى ، ج 3 ، ص 287 ) .\r\n( 4 ) - عمارة بن صلحب ازْدى : سيره‌نويسان او را پهلوان و دلير توصيف كرده‌اند . او از شيعيانى بود كه با مسلم‌بيعت كرد ؛ و براى حسين عليه السلام بيعت مىگرفت . هنگامى كه مردم مسلم را رها كردند ، عبيدالله به دستگيرى و زندان وى فرمان داد ؛ و پس از شهادت مسلم فرمان داد تا او را گردن بزنند . ( تنقيح المقال ، ج 2 ، ص 323 ) .\r\nطبرى گويد : محمد بن اشعث بيرون رفت و در كنار خانه‌هاى بنىعماره ايستاد . عمارة بن صلخب ازدى كه قصد رفتن نزد مسلم را داشت ، سلاح به دوش از راه رسيد . محمد او را گرفت و نزد ابن زياد فرستاد ؛ و او به زندانش افكند . ( تاريخ طبرى ، ج 3 ، ص 292 ) . آنگاه - پس از قتل هانى - عبيدالله عماره را - كه به قصد يارى مسلم بيرون آمده بود - دستگير كرد ؛ و از او پرسيد : اهل كدام قبيله‌اى ؟ گفت : قبيله ازد . گفت : او را ببريد و در ميان قبيله‌اش گردن بزنيد . ( تاريخ طبرى ، ج 3 ، ص 292 ) .\r\n","page_name":" 157 ","page_number":157},
  {"content":"\r\n\r\nگسترش فعاليت شمارى از بزرگان ، دستگيرشان كرد ؛ كه اصبغ بن نباته « 1 » و حارث بن اعور همدانى « 2 » در ميانشان بودند . « 3 »\r\n\r\nزندانى كردن ميثم تمار\r\nاز ظاهر برخى متونى كه داستان قتل شهيد نامدار ، ميثم تمار ، را نقل كرده‌اند ، چنين برمىآيد كه شهادت وى در اواخر ماه ذى حجه سال شصتم هجرت بود . شيخ مفيد گويد : « در همان سالى كه به شهادت رسيد حج گزارد » . « 4 » برخى از متون تصريح دارند\r\n\r\n\r\n","description":"","footnote":"\r\n( 1 ) - اصبغ بن نُباته : او از موثقان و ياران نزديك اميرالمؤمنين و حسنين عليهم السلام است . اصبغ پيمان امير مؤمنان به‌مالك اشتر و وصيت آن حضرت به پسرش ، محمد حنفيه ، را از ايشان روايت كرده است . او از اعضاى شرطه خميس بود كه با حضرت پيمان جان فشانى بستند و او پيروزيشان را ضمانت كرد . اميرالمؤمنين عليه السلام وى را در زمره موثقان دهگانه به شمار آورده است او در غسل سلمان فارسى به امام عليه السلام كمك كرد ، و از كسانى است كه تخت سلمان را كنار گورستان برد ؛ كه مىخواست با مردگان سخن بگويد . اصبغ كه در جنگ صفين فرمانده شرطه خميس بود به على عليه السلام گفت : مرا از ديگران پيش‌تر بفرست ؛ زيرا كه امروز مرا شكيبا خواهى يافت و از يارى من بهره‌مند خواهى شد . فرمود : با نام و بركت خداوند پيش رو . او پيش رفت ، شمشير برگرفت و رايت به دوش رجز مىخواند ؛ و هنگام بازگشت ، شمشير و نيزه‌اش خون‌آلود بود . او پيرى پارسا و عبادتگر بود و هنگام رويارويى با دشمن شمشيرش را غلاف نمىكرد . او از ذخاير على عليه السلام بود ؛ كه با آن حضرت پيمان مرگ بسته بود . وى از شهسواران عراق بود ؛ و كسى است كه مىگويد : صد فصل از مواعظ اميرالمؤمنين را حفظ كردم و از خطابه‌هاى آن حضرت آن قدر به حافظه سپرده‌ام كه انفاق ، جز بر وسعت و فراوانى آنها نيفزايد . ( مستدركات علم رجال الحديث ، ج 1 ، ص 692 ) .\r\n( 2 ) - حارث اعور همدانى : وى از دوستان اميرالمؤمنين عليه السلام بود و على عليه السلام او را در زمره موثقان دهگانه خويش به شمار آورد . ابن ابى الحديد گويد : او از فقيهان بود و در سال 65 ه . ق درگذشت . ( مستدركات علم رجال الحديث ، ج 2 ، ص 260 ) .\r\nطبرى گويد : او از ياران پيشگام على عليه السلام و اهل فقه ، دانش فرايض و حساب بود . ( قاموس‌الرجال ، ج 3 ، ص 14 ) .\r\nعامه نيز اورا موثق‌شمرده و ستوده‌اند و در صحاح و ديگر جاها ازاو حديث نقل‌كرده‌اند . ( الغدير ، ج 11 ، ص 222 ) .\r\n( 3 ) - مقتل الحسين ، مقرم ، ص 157 .\r\n( 4 ) - ارشاد ، ص 170 .\r\n","page_name":" 158 ","page_number":158},
  {"content":"\r\n\r\nبراين كه او پيش‌از رسيدن امام حسين عليه السلام به عراق كشته شد : « قتل ميثم ده روز پيش از رسيدن حسين بن على عليه السلام به عراق روى داد » . « 1 » يك مأخذ ديگر به صراحت مىگويد : « او ده يا بيست روز پيش از عاشورا به قتل رسيد » . « 2 »\r\nطبق همهء اقوال ياد شده ميثم پس از خروج حسين عليه السلام از مكه و هنگامى كه ايشان در سفر به سوى عراق بودند ، كشته شده است .\r\nاز يك نقل تاريخى چنين استفاده مىشود كه او همزمان با مختار ، به وسيله ابن زياد زندانى شده است ، شيخ مفيد گويد : « [ ابن زياد 
  ] او و مختار را به زندان افكند » ؛ « 3 » يعنى پيش از قتل مسلم عليه السلام . بنابر اين قتل او در دورانى كه امام عليه السلام در مكه مكرمه به سر مىبرد روى داد .\r\n\r\nميثم تمار كيست ؟\r\nدر ميان كتاب‌هايى كه تاريخ نهضت حسينى و فاجعه عاشورا را نگاشته‌اند ، كمتر كتابى را مىتوان يافت كه ميثم تمار را در زمره شهيدان اين قيام مقدس به‌شمار آورده‌باشد . درحالىكه وى طلايه‌دار نيكان و خواص اوليايى است كه به خاطر دوستى اهل بيت و دشمنى با حكومت اموى در اين دوره به شهادت رسيده‌اند . گونه شهادت وى ويژگىهايى دارد كه او را در درخشان‌ترين فصول و اوج قله تاريخ شهادت در راه خدا قرار مىدهد .\r\nميثم بن يحيى - يا عبدالله - تمار اسدى كوفى از ياران نزديك اميرالمؤمنين ، حسن و حسين - صلوات الله عليهم - است ؛ و در ستايش ، جلالت و بزرگى شأن وى و آگاهى او بر غيب ، روايت آن قدر فراوان است كه نياز به بيان ندارد ؛ و چنانچه ميان عصمت و عدالت مرتبه‌اى مىبود بر وى اطلاق مىگشت . « 4 »\r\nمنزلت خاص ميثم نزد خداى متعال و اهل بيت عليهم السلام ، علم اجل ( يا علم منايا و بلايا ) را\r\n\r\n\r\n","description":"","footnote":"\r\n( 1 ) - اعلام‌الورى ، ص 174 ؛ تنقيح‌المقال ، ج 3 ، ص 262 ( به نقل از اعلام الورى ) و نيز ر . ك . ارشاد ، ص 176 .\r\n( 2 ) - مستدركات علم رجال الحديث ، ج 8 ، ص 44 .\r\n( 3 ) - ارشاد ، ص 171 .\r\n( 4 ) - ر . ك . مستدركات علم رجال الحديث ، ج 8 ، ص 44 ؛ و ر . ك . تنقيح المقال ، ج 3 ، ص 262 . مامقانى نيز گفته است : « بلكه اگر ميان عصمت و عدالت مرتبه و واسطه‌اى بود ، بر او اطلاق مىكرديم . »\r\n","page_name":" 159 ","page_number":159},
  {"content":"\r\n\r\nنصيب وى كرده بود . اخبار غيبى فراوانى از وى نقل شده است . از جمله آن كه به حبيب بن مظاهر خبر داد كه در راه يارى حسين به شهادت مىرسد و سرش را در كوفه مىگردانند . به مختار نيز خبر داد كه از زندان ابن زياد رهايى مىيابد و به خونخواهى حسين برمىخيزد و ابن زياد را مىكشد و گام بر گونه‌هايش مىگذارد . « 1 » حتى به خود ابن زياد درباره كشته شدن خويش به دست وى و اين كه چگونه كشته مىشود و اين كه او نخستين كسى است كه در اسلام لجام زده مىشود خبر داد . « 2 »\r\nنقل شده است كه ميثم تمار غلام زنى از بنىاسد بود . اميرالمؤمنين عليه السلام او را خريد و آزادش كرد . حضرت پرسيد : نامت چيست ؟ گفت : سالم . گفت : رسول خدا صلى الله عليه و آله به من خبر داد كه آن نامى كه پدر و مادرت در عجم « 3 » بر تو نهاده‌اند ميثم است . گفت : راست گفت رسول خدا ؛ و اى اميرمؤمنان ، تو نيز راست گفتى . به خدا سوگند ، نام من ميثم است . فرمود : سالم را وابگذار و به نامى كه رسول خدا صلى الله عليه و آله تو را خوانده است باز گرد . او نيز ميثم را اختيار كرد و كنيه ابا سالم گرفت .\r\nروزى على عليه السلام به او گفت : پس از من دستگير و بر دار مىشوى و تو را خنجر مىزنند و چون روز سوم فرا رسد ، از دهان و بينىات خون سرازير مىشود و محاسنت را رنگين مىكند . تو را در نزديكى خانه عمرو بن حريث به دار مىكشند . تو دهمين كسى هستى كه او را در نزديكى خانهء عمرو بن حريث بر دار مىآويزند . چوبهء دار تو از همه كوتاه‌تر و به غسالخانه نزديك‌تر است . بيا برويم تا نخلى را كه بر شاخه‌هايش آويخته مىگردى نشانت دهم ؛ و نشانش داد . ميثم مىآمد و كنار آن درخت نماز مىخواند و مىگفت : « چه نخل مباركى هستى ، من براى تو آفريده شده‌ام و تو نيز براى من پرورده شده‌اى » . او پيوسته ملازم درخت بود تا آن كه بريده شد ؛ و ميثم جايگاهى را كه در كوفه بر دار مىشود شناخت .\r\nگويد : ميثم با عمرو بن حريث ديدار مىكرد و به او مىگفت : من همسايه توام ، براى من همسايه‌اى نيكو باش ؛ و عمرو كه مقصودش را نمىدانست مىگفت : آيا مىخواهى كه خانه ابن مسعود يا خانه ابن حكيم را خريدارى كنى ؟\r\n\r\n\r\n","description":"","footnote":"\r\n( 1 ) - ر . ك . بحار الانوار ، ج 45 ، ص 353 .\r\n( 2 ) - چنان كه در متن روايت ارشاد خواهد آمد .\r\n( 3 ) - عجم : غير عربها ، نژادهاى غيرعرب ؛ پارسيان ، ايرانيان . ( المنجد ) .\r\n","page_name":" 160 ","page_number":160},
  {"content":"\r\n\r\nاو در همان سالى كه كشته شد حج گزارد ؛ و به حضور ام‌سلمه - رضىالله‌عنها - رسيد .\r\nپرسيد : تو كيستى ؟ گفت : ميثم هستم . گفت : به خدا سوگند ، چه بسيار از رسول خدا صلى الله عليه و آله شنيدم كه در نيمه‌هاى شب از تو ياد مىكرد و سفارش تو را به على عليه السلام مىفرمود .\r\nميثم دربارهء حسين عليه السلام پرسيد و ام‌سلمه فرمود : در بستان خويش است . گفت : به او بگو كه من دوست داشتم كه بر او سلام كنم ؛ و ان شاء الله در پيشگاه خداوند يكديگر را ديدار خواهيم كرد . « 1 »\r\nام سلمه عطرى خواست و ميثم محاسن خويش را خوشبو كرد . ام سلمه گفت : اين محاسن با خون خضاب خواهد شد !\r\nميثم آنگاه به كوفه رفت و عبيد الله زياد ملعون او را دستگير كرد . چون وى را نزد ابن‌زياد بردند به او گفتند : اين از برگزيده‌ترين مردمان در نزد على بود ! گفت : واى بر شما ، همين عجم ! گفتند : آرى ! عبيدالله خطاب به او گفت : پروردگارت كجاست ؟ گفت :\r\nدر كمين ستمكاران ؛ و تو يكى از ستمكارانى ! گفت تو با عجميت خود به چيزى كه مىخواهى مىرسى ! مولايت درباره رفتار من با تو چه گفته است ؟\r\nگفت : به من خبر داد دهمين كسى هستم كه بر دارم مىزنى و چوبه دارم از همه كوتاه‌تر و به غسالخانه نزديك‌تر است .\r\n\r\n\r\n","description":"","footnote":"\r\n( 1 ) - شيخ مفيد يك جا مىگويد : « و در همان سالى كه كشته شد حج گزارد . » ؛ و در جاى ديگر مىگويد : ميثم از ام‌سلمه دربارهء حسين پرسيد و او گفت : در بستان خويش است . گفت : « از من به او بگو كه دوست داشتم بر او سلام كنم ؛ و ما ان شاء الله در پيشگاه خداوند يكديگر را ديدار خواهيم كرد . »\r\nاين سخنان شيخ مفيد بسيار شگفت و قابل تأمل است . بايد ديد كه چگونه ميثم در آن سال حج گزارده ولى در آن مدت بلندِ حضور امام عليه السلام در مكه مكرمه ، نه او را ديده و نه با آن حضرت ملاقات كرده است ؟\r\nبه احتمال زياد مراد شيخ مفيد از حج گزاردن اصل زيارت بيت الله الحرام است ؛ و ممكن است كه اين زيارت عمره بوده باشد . در يك روايت ديگر فرزند ميثم ، حمزه ، هنگام توصيف رويدادهاى اين زيارت به صراحت مىگويد : « پدرم براى عمره بيرون رفت . » ( بحار الانوار ، ج 42 ، ص 129 ) . بنابر اين ، اين زيارت عمره بوده است . همچنين به احتمال زياد ورود ميثم به مدينه پيش از رجب سال شصت يا در همان ماه يعنى پيش از رسيدن خبر مرگ معاويه به مدينه و تقاضاى حكومت اموى از امام حسين براى بيعت با يزيد بوده است . زيرا از ظاهر تاريخ پس از آن تا خروج امام عليه السلام از مدينه چنين بر مىآيد كه امام به باغ خويش در بيرون مدينه نرفته است .\r\n","page_name":" 161 ","page_number":161},
  {"content":"\r\n\r\nگفت : با او مخالفت خواهيم كرد . گفت : چگونه با او مخالفت مىكنى ؟ و حال آن كه به خدا سوگند ، هر خبرى كه به من داده است از پيامبر ، از جبرئيل ، از خداى متعال است . تو چگونه با اينان مخالفت مىكنى ؟ من جايى را كه در كوفه به دار كشيده خواهم شد مىدانم و من نخستين آفريده خدا هستم كه در اسلام بر او لجام زده مىشود !\r\nسپس او را همراه مختار بن ابى عبيده به زندان افكند . ميثم به وى گفت : تو از زندان رها مىشوى و به خونخواهى حسين عليه السلام برمىخيزى و اين كسى كه ما را مىكشد ، مىكشى .\r\nچون عبيدالله ، مختار را براى كشتن احضار كرد ، پيك با نامه يزيد سر رسيد كه به ابن زياد فرمان مىداد تا از او دست بدارد و رهايش كند . « 1 » فرمان رسيده بود كه ميثم دار زده شود ، و در نتيجه او را بيرون آوردند .\r\nمردى ميثم را ديد و گفت : چرا خودت را به دردسر انداختى ، اى ميثم ! ؟ او با تبسم گفت : امروز وعده ديدار من با نخل است : من براى او آفريده شده‌ام ؛ و او براى من پرورده شده است !\r\nچون از چوبه دار بالا رفت . مردم بر در خانه عمرو بن حريث گرد او جمع شدند .\r\nعمرو گفت : به خدا سوگند كه او پيوسته مىگفت : « من مجاور توام ! » چون بر دار كشيده شد ، كنيزش را فرمان داد تا زير آن را جارو بزند ، آب بپاشد و تميز كند . چون ميثم آغاز به گفتن فضايل بنىهاشم كرد ، به ابن زياد گفتند : اين برده شما را رسوا ساخت ! گفت : او را لجام بزنيد ، ميثم نخستين آفريده خدا بود كه در اسلام لجام زده شد . قتل ميثم ، ده روز پيش از رسيدن حسين بن على عليه السلام بود . چون سه روز از دار زدن او گذشت ، او را خنجر زدند و ميثم تكبير گفت . سپس در پايان روز از دهان و بينىاش خون جارى شد . « 2 »\r\n\r\nجستجو براى يافتن جاى رهبرى انقلاب\r\nمسلم بن عقيل عليه السلام ، پس از آگاهى بر انجام اقدام‌هاى تهديدآميز و سريع از سوى\r\n\r\n\r\n","description":"","footnote":"\r\n( 1 ) - از اين روايت چنين بر مىآيد كه مختار پيش از رسيدن امام عليه السلام به عراق آزاد بود ، زيرا كه ميثم پيش ازرسيدن آن حضرت به عراق كشته شد . اين خلاف مشهور است و شايد درباره‌اش بتوان گفت كه براى جلوگيرى از پيوستن مختار به امام عليه السلام او را زير مراقبت شديد قرار داده بودند .\r\n( 2 ) - ارشاد ، ص 171 .\r\n","page_name":" 162 ","page_number":162},
  {"content":"\r\n\r\nعبيدالله بن زياد و رفتارى كه مهتران و مردم در پيش گرفته‌اند ، از خانه مختار بيرون آمد و به سراى هانى بن عروه رفت . شيعيان پنهانى و دور از چشم عبيدالله به خانه هانى آمد و شد داشتند و يكديگر را به پنهان‌كارى سفارش مىكردند . از آن سوى ابن زياد غلامى به نام معقل را فراخواند و گفت : اين سه هزار درهم را بگير و مسلم بن عقيل را بجوى ، با يارانش ارتباط برقرار كن ؛ و چون شخص يا گروهى از آنان را يافتى ، اين سه هزار درهم را بده و بگو كه از اين پول براى جنگ با دشمنانشان استفاده كنند و چنين وانمود كن كه تو نيز از آنهايى . چون اين پول را به آنان بدهى به تواطمينان و اعتماد پيدا مىكنند و كار و اخبارشان را از تو پنهان نخواهند كرد . سپس بامداد و شام نزدشان رفت و آمد كن تا آن كه جايگاه مسلم را شناسايى كنى و نزد او به روى .\r\nاو چنين كرد و رفت و در مسجد اعظم ، كنار مسلم بن عوسجه كه در حال خواندن نماز بود نشست ؛ و از طريق گروهى دريافته بود كه مسلم براى حسين عليه السلام بيعت مىگيرد .\r\nدر پايان نماز مسلم ، معقل نشست . گفت : « اى بنده خدا ، من مردى از اهل شام هستم كه خداوند دوستى اهل بيت و دوستى دوستدارانشان را به من ارزانى فرموده است » ؛ و خود را به گريه زد و گفت : سه هزار درهم به همراه دارم و مىخواهم مردى از شيعيان را كه به كوفه آمده است تا براى پسر دختر رسول خدا صلى الله عليه و آله بيعت بگيرد ديدار كنم . اما هنوز كسى كه مرا به سويى راهنمايى كند نيافته‌ام و جاى او را نمىشناسم . اينك در مسجد نشسته بودم كه از چند مؤمن شنيدم كه مىگفتند : « اين مرد نسبت به اهل بيت آگاه است » ؛ و آمدم تا اين مال را به تو دهم تا مرا نزد سرور خود ببرى . من از برادران شمايم به من اعتماد كنيد ؛ و اگر بخواهى پيش از ديدار با او مىتوانى از من بيعت بگيرى .\r\nمسلم بن عوسجه گفت : خداى را سپاسگزارم كه با من ديداركردى ، بسيار خشنود شدم و به آنچه دوست مىدارى خواهى رسيد ؛ و خداوند خاندان پيامبرش را به وسيله تو يارى خواهد داد . ولى نمىخواهم كه پيش از به انجام رسيدن كار ، مردم مرا بشناسند ، زيرا از قدرت اين سركش بيمناكم .\r\nمعقل گفت : جز خير پيش نخواهد آمد ، از من بيعت بگير !\r\nمسلم از او بيعت و پيمان گرفت كه خيرخواه و رازدار باشد ، و او نيز همه خواسته‌هاى او را پذيرفت . آنگاه مسلم گفت : چند روزى در خانه نزد من بيا تا اجازه رفتن نزد\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nسرورمان را برايت بگيرم . معقل همراه مردم رفت و آمد مىكرد و مسلم بن عوسجه برايش اجازه گرفت . ابن عقيل نيز اجازه داد . مسلم بن عقيل پس از گرفتن بيعت از ابوثمامه صائدى از وى خواست كه آن مال را از معقل بگيرد . ابوثمامه كسى بود كه اموال و ديگر كمك‌هاى مردم را مىگرفت و با آن اسلحه مىخريد . او فردى آگاه و از شجاعان عرب و بزرگان شيعه بود . معقل همچنان نزدشان در رفت و آمد بود او نخستين كس بود كه وارد مىشد و پس از همه بيرون مىآمد . او اطلاعات مورد نياز ابن زياد را به دست مىآورد و روزانه به او گزارش مىداد . « 1 »\r\n\r\nزندانى شدن هانى بن عروه\r\nپس از افزايش رفت و آمد مردم كوفه نزد مسلم بن عقيل در خانه هانى بن عروه ، وى بيمناك شد و از عبيدالله زياد بر جان خويش ترسيد ؛ و از حضور در مجلس او خوددارى ورزيد ؛ و خود را به بيمارى زد . ابن زياد به اطرافيانش گفت : چه شده است كه هانى را نمىبينم ؟ ! گفتند : بيمار است . گفت : اگر اين را مىدانستم به عيادتش مىرفتم .\r\nابن زياد ، محمد بن اشعث ، اسماء بن خارجه ، عمرو بن حجاج زبيدى - كه دخترش زن هانى بود و هانى يحيى را از وى داشت - فراخواند و گفت : چرا هانى بن عروه نزد ما نمىآيد ؟ گفتند : نمىدانيم ، مىگويند كه بيمار است . گفت : شنيده‌ام كه بهبود يافته است و بر در خانه‌اش مىنشيند . با او ديدار كنيد و از او بخواهيد كه از اداى حق ما كوتاهى نكند ؛ چرا كه دوست ندارم بزرگ عربى چون او نزد من تباه شود .\r\nآنان رفتند و شامگاهى كه بر در خانه‌اش نشسته بود ، در برابرش ايستادند ؛ و گفتند :\r\nچرا با امير ديدار نمىكنى ، زيرا از تو نام برده و گفته است كه اگر بيمار باشى از تو ديدار مىكند . گفت : بيمارى مرا باز مىدارد . گفتند : شنيده است كه تو هر شامگاه بر در خانه‌ات مىنشينى . او تو را كاهل يافته است و سلطان تحمل كاهلى و غفلت ندارد . تو را سوگند مىدهيم كه هم اينك سوار شوى و با ما بيايى .\r\n\r\n\r\n","description":"","footnote":"\r\n( 1 ) - ارشاد ، ص 207 ؛ بحار ، ج 43 ، ص 342 - 343 ( به نقل از ارشاد ) .\r\n","page_name":" 164 ","page_number":164},
  {"content":"\r\n\r\nهانى جامه خواست و پوشيد و آنگاه سوار بر استر رفت تا به كاخ رسيد و در اين حال گويى كه شمه‌اى از اوضاع را احساس كرده بود .\r\nسپس به حسان بن اسماء بن خارجه گفت : اى برادرزاده ، به خدا سوگند من از اين مرد بيمناكم . نظر تو چيست ؟\r\nگفت : اى عمو ، دليلى براى ترس تو نمىبينم . چيزى به دلت راه مده . اين در حالى بود كه حسّان نمىدانست عبيدالله به چه منظور پى هانى فرستاده است .\r\nدر حالى كه مردم نزد عبيدالله بودند ، هانى بر او وارد شد . چون در مقابل عبيدالله ظاهر شد ، عبيدالله گفت : خائن با پاى خويش آمد ! « 1 » چون نزديك عبيدالله رسيد - در حالى كه شريح قاضى « 2 » نيز نزد او نشسته بود - رو به هانى كرد و گفت :\r\n\r\n\r\n","description":"","footnote":"\r\n( 1 ) - اصل اين مثل در زبان عربى « أتتك بخائن رجلاه » مىباشد كه سماوى آن را چنين ضبط كرده است : « أتتك بحائن رجلاه » به معناى مرده را دو پايش آورد . ( ابصار العين ، ص 143 ) .\r\n( 2 ) - شريح قاضى : وى شريح بن حارث بن منتجع كندى است . نام پدرش معاويه ، هانى يا شراحيل است ؛ و كنيه أبااميه داشت . عمر بن خطاب او را بر قضاوت كوفه گماشت . او براى مدت شصت سال پيوسته قاضى بود ؛ و جز براى مدت سه سال در دوران فتنه ابن زبير از آن دست نكشيد . پس از آن از قضاوت كناره‌گيرى كرد و آنگاه نزد حجاج استعفا داد و او نيز پذيرفت .\r\nسپس تا دم مرگ خانه‌نشين بود . او عمرى دراز كرد ؛ به قولى 108 و به قولى صد سال ؛ و در سال 87 درگذشت . او روحى سبك داشت و بسيار شوخ طبع بود .\r\nعلى عليه السلام شريح را بر قضاوت باقى گذارد . در حالى كه در بسيارى از مسائل فقهى - كه در كتاب‌هاى فقيهان ذكر شده است - با او مخالف بود . يك بار آن حضرت بر او خشم گرفت و او را از كوفه تبعيد كرد ولى از منصب قضاوت عزلش نكرد . امام عليه السلام فرمان داد تا در « بانقيا » ( روستايى نزديك كوفه كه بيشتر ساكنانش يهودى بودند ) اقامت گزيند . او مدتى را در آن جا سكونت گزيد تا حضرت از وى راضى شد و به كوفه باز گرداند . ابوعمرو بن عبدالبر در الاستيعاب گويد : شريح دوران جاهليت را درك كرد ؛ و نه از صحابه ، بلكه از تابعان به شمار مىرود . . . ( ر . ك . بحار الانوار ج 42 ، ص 175 ؛ شرح نهج البلاغه ، ابن ابى الحديد ، ج 14 ، ص 29 ) .\r\nاعمش به نقل از ابراهيم تميمى گويد : در يك مورد كه على عليه السلام با قضاوتش مخالف بود ، حضرت به او فرمود : تو را به بانقيا تبعيد مىكنم تا دو ماه را ميان يهوديان بگذرانى . گويد : سپس على عليه السلام كشته شد و روزگارى گذشت ، هنگامى كه مختار بن ابىعبيده به پاخاست به شريح گفت : فلان روز اميرالمؤمنين به تو چه گفت ؟ گفت : به من چنين گفت . مختار گفت : به خدا سوگند اجازه نشستن ندارى تا بانقيا به روى و مدتى را ميان يهوديان سپرى كنى . سپس او را به آنجا فرستاد و شريح مدت دو ماه را ميان يهوديان گذراند . ( ر . ك . شرح نهج البلاغه ، ابن ابى الحديد ، ج 4 ، ص 98 ) .\r\nگويند وى از فرزندان ايرانيان ساكن يمن بود . او دوران پيامبر صلى الله عليه و آله را درك كرد ولى بنا به قول صحيح ، خود آن حضرت را نديد . . . عمر وى را به قضاوت كوفه گمارد و على بن ابىطالب نيز او را به جاى گذاشت ؛ و او شصت سال در آن شهر قضاوت كرد . يك سال نيز در بصره قاضى بود . به قولى 53 سال در كوفه و هفت سال در بصره قضاوت كرد . . . و در سن 110 سالگى و به روايتى 120 سالگى مرد . گويند كه وفات وى به سال 97 بود . . . ( تهذيب الكمال ، ج 8 ، ص 318 ) .\r\nذهبى گويد : پسر زبير شريح را از قضاوت معزول ساخت ؛ و چون حجاج بر سر كار آمد او را باز آورد . . . فقيهى نزد شريح آمد و گفت : اينها چيست كه در قضاوت ايجاد كردى ؟ گفت : مردم چيزهايى ايجاد كردند و من هم به خاطر آنها مسائلى ايجاد كردم . . . ( سير اعلام النبلاء ، ج 4 ، ص 103 ) .\r\nمامقانى گويد : « . . . به‌نوشته مورخان ، شريح ازكسانى بود كه بر كفر و نافرمانى حجر بن عدى كندى شهادت داد و زياد شهادت او و ديگر شاهدان را براى معاويه نوشت . اميرالمؤمنين عليه السلام قصد معزول ساختن وى را كرد ، ولى ميسر نشد ، چرا كه اهل كوفه گفتند : او را معزول مكن چرا كه به وسيله عمر منصوب گشته است ؛ و ما با تو بيعت كرده‌ايم كه آنچه را ابوبكر و عمر مقرر داشته‌اند تغيير ندهى . . . او در چند مورد نسبت به اميرمؤمنان عليه السلام بىادبى كرد . مثل بَيّنه خواستن از آن حضرت براى زره طلحه و فرياد واسنت عمر ، در هنگامى كه امام عليه السلام او را از خواندن نماز تراويح منع كرد ، و امثال آن‌كه اشتهارشان نيازى به نقل ندارد . ( تنقيح المقال ، ج 2 ، ص 83 ) .\r\n","page_name":" 165 ","page_number":165},
  {"content":"\r\n\r\n\r\n\r\n","description":"","footnote":"\r\nراوى به نقل از ابومخنف گويد : مردم به مختار گفتند : شريح را به قضاوت بگمار ، ولى شنيد كه شيعيان مىگويند : او عثمانى و از كسانى است كه عليه حجر شهادت داده است ؛ و پيامى را كه هانى به وسيله او فرستاد نرساند و على عليه السلام او را از قضاوت عزل كرد . ( تاريخ طبرى ، ج 6 ، ص 34 ) .\r\nدر « حليه » به نقل از ابراهيم بن زيد تميمى از پدرش آمده است : على عليه السلام زرهش را نزد يهودى پيدا كرد و شناخت . گفت : اين زره از آن من است كه از شتر خاكسترى رنگم افتاده است . يهودى گفت : زره مال من و در دست من است ! سپس گفت : قاضى مسلمانان ميان من و تو قضاوت كند .\r\nآنگاه نزد شريح آمدند . . . ( تا آنجا كه مىگويد ) : شريح به على عليه السلام گفت : شما راست مىگوييد ولى ناچار بايد دو تن گواه باشند . امام عليه السلام غلامش ، قنبر ، و امام حسن را فراخواند ؛ و آن دو شهادت دادند كه زره از وى است . شريح گفت : شهادت غلامتان پذيرفته است ، ولى شهادت فرزندتان را نمىتوانيم بپذيريم . گفت : مادر به عزايت بنشيند ، آيا شهادت سرور جوانان بهشت را نمىپذيرى ؟ به خدا سوگند كه تو را به بانقيا خواهم فرستاد تا چهل روز را در ميان آنها بگذرانى . آنگاه به يهودى گفت : زره را بگير . يهودى گفت : امير مؤمنان همراه من نزد قاضى مسلمانان آمد و او به زيانش حكم داد و او پذيرفت ! به خدا سوگند راست مىگويى ، زره مال شماست . از شترتان افتاد و من برداشتم . گواهى مىدهم كه خدايى جز خداوند يكتا نيست و محمد پيامبر اوست . على عليه السلام نيز زره را به او داد و نهصد [ درهم ؟ 
  ] به او جايزه داد ؛ و آن يهودى در جنگ صفين كشته شد . ( ر . ك . حلية الاولياء ، ج 4 ، ص 139 ؛ قاموس الرجال ، ج 5 ، ص 408 ) .\r\nشيخ صدوق روايت مىكند : على عليه السلام در مسجد كوفه بود ؛ كه عبدالله بن فضل تميمى همراه زره طلحه بر آن حضرت گذشت . فرمود : اين زره طلحه است كه در روز جنگ بصره به غنيمت گرفته شده است . گفت : قاضى خويش را ميان من و خود داور قرار ده . شريح از آن حضرت تقاضاى بيّنه كرد و او حسن عليه السلام را آورد . گفت : با يك گواه قضاوت نمىكنم ، مگر آن كه ديگرى نيز همراهش باشد . حضرت قنبر را آورد . گفت : اين بنده است و من بر پايه گواهى بنده قضاوت نمىكنم . امام عليه السلام به خشم آمد و گفت : زره را بگيريد كه اين مرد تا كنون سه بار ستمگرانه داورى كرد . شريح گفت : چگونه ؟ فرمود : به تو گفتم كه اين زره طلحه است كه در جنگ بصره غنيمت گرفته شده است ؛ و تو گفتى گواه بياور ؛ و حال آن كه پيامبر صلى الله عليه و آله فرمود : « هر كجا غنيمتى يافت شد ، بدون گواه گرفته مىشود » . سپس حسن را نزد تو آوردم و گفتى : قضاوت نمىكنم مگر آن كه يك تن ديگر نيز باشد ؛ و حال آن كه پيامبر صلى الله عليه و آله با يك شاهد و سوگند داورى كرد . آنگاه قنبر را آوردم و تو گفتى : اين بنده است ، و حال آن كه شهادت بنده اگر عادل باشد منعى ندارد . آن گاه فرمود : اى شريح پيشواى مسلمانان در كارهايى بزرگ‌تر از اين امين است . ( من لا يحضره الفقيه ، ج 3 ، ص 63 ) .\r\nمجلسى اول پس از نقل اين روايت گفته است : پس از آن شريح از مجلس خويش رفت و گفت : « ميان دو تن قضاوت نخواهم كرد تا آن كه به من بگويى از كجا سه بار ظالمانه داورى كرده‌ام ! ؟ »\r\nمجلسى گويد : چنان كه از ظاهر اين روايت برمىآيد ترك مجلس گفتن شريح دلالت بر كفر وى دارد ، چرا كه سخن معصوم را از سر سبك شمردن نپذيرفته است . ( روضة المتقين ، ج 6 ، ص 261 ) .\r\n","page_name":" 166 ","page_number":166},
  {"content":"\r\n\r\n اريد حياته و يريد قتلى * عذيرك من خليلك من مراد \r\nمن زنده ماندن او را مىخواهم و او آهنگ كشتن مرا دارد ، يارى دهنده تو از قبيله دوست تو [ يعنى 
  ] مراد .\r\nچون پيش از آن ، هرگاه هانى نزد ابن زياد مىآمد او را گرامى مىداشت ، گفت : اين چه رفتارى است ، اى امير ؟ گفت : پسر عروه بس است ! اين چه امورى است كه در خانه‌ات عليه اميرالمؤمنين و عامهء مسلمانان در جريان است ؟ مسلم بن عقيل را آورده‌اى و در خانه خود جاى داده‌اى و در خانه‌هاى پيرامون خويش براى او سلاح و مرد جنگى گرد مىآورى و گمان كرده‌اى كه اينها بر من پوشيده مىماند ؟ گفت : من چنين كارى نكرده‌ام و مسلم پيش من نيست . گفت : چرا ، انجام داده‌اى . چون گفت و گوى ميان آنها به\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nدرازا كشيد و هانى بر انكار خويش پاى مىفشرد ، ابن زياد ، معقل جاسوس را فراخواند .\r\nوى آمد و در برابرش ايستاد . ابن زياد گفت : آيا او را مىشناسى ؟ گفت : آرى .\r\nهانى فهميد كه معقل جاسوس عبيدالله بوده و همه اخبار را به او گزارش داده است .\r\nاو لحظه‌اى در خود فرو رفت ؛ و چون به خود آمد گفت : حرفم را بشنو و سخنم را راست بشمار زيرا به خدا سوگند به تو دروغ نمىگويم . به خداى يگانه سوگند كه من او را به خانه‌ام دعوت نكرده‌ام و از كارش اطلاع نداشتم تا اين كه نزد من آمد و از من خواست كه به خانه‌ام بيايد و من از راندنش شرم كردم و در محذور اخلاقى قرار گرفتم . سپس او را به خانه بردم و از او پذيرايى كردم و دنباله كارش همان است كه به تو گزارش داده شده است . حال اگر مىخواهى به تو قول استوار و اطمينان خاطر مىدهم كه هيچ زيانى به تو نرسانم . من مىآيم و دست در دست تو مىنهم و اگر بخواهى كسى را به گروگان نزد تو مىگذارم كه باز گردم ؛ من نزد او مىروم و به او فرمان مىدهم كه از خانه‌ام بيرون شود و هر كجاى زمين كه بخواهد برود و از همسايگى و پناهندگى من خارج شود .\r\nابن زياد گفت : به خدا سوگند ، از من جدا نخواهى شد ، مگر آن كه او را بياورى و تحويل من بدهى . گفت : به خدا سوگند كه نخواهم آورد ، آيا ميهمانم را بياورم كه تو او را بكشى ؟\r\nگفت : به خدا سوگند كه بايد او را بياورى . هانى گفت : به خدا سوگند ، نخواهم آورد .\r\nچون دوباره گفت و گوى ميان آن دو به درازا كشيد . مسلم بن عمرو باهلى - كه شامى و بصرىاى جز او در كوفه حضور نداشت - برخاست و گفت : خداوند كار امير را راست گرداند ، مرا با او تنها بگذار تا با وى سخن بگويم . سپس برخاست و دور از ابن زياد با او خلوت كرد ، به طورى كه وى آن دو را مىديد و چون صدايشان را بلند مىكردند ، گفته‌هايشان را مىشنيد .\r\nمسلم بن عمرو به او گفت : اى هانى ، تو را به خدا سوگند خود را به كشتن مده و براى قبيله‌ات گرفتارى درست مكن . به خدا سوگند ، حيفم مىآيد كه تو كشته شوى . اين مرد [ مسلم بن عقيل 
  ] عموزاده اينان - بنى اميه و يزيد - است . نه او را مىكشند و نه به او زيانى مىرسانند . او را به آنها تسليم كن ؛ كه اين كار دون شأن و موجب كاستى تو نخواهد بود ، چرا كه او را به حاكم مىسپارى !\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nهانى گفت : به خدا سوگند ، تحويل دادن او مايهء ننگ و عار من است . زيرا پناهنده و ميهمانم را در حالى تحويل مىدهم كه زنده و تندرستم ، مىبينم و مىشنوم ، بازوانى نيرومند و يارانى فراوان دارم . به خدا سوگند اگر تنها بودم و هيچ ياورى نداشتم ، او را تحويل نمىدادم مگر آن كه در دفاع از او جان مىسپردم !\r\nمسلم پيوسته هانى را سوگند مىداد ؛ و ولى او مىگفت : به خدا سوگند ، هرگز او را تحويل نخواهم داد .\r\nابن زياد با شنيدن اين سخن گفت : او را نزد من بياوريد . چون او را نزديك بردند ، گفت : به خدا سوگند ، يا او را نزد من مىآورى يا گردنت را مىزنم .\r\nهانى گفت : در آن صورت شمشيرهاى فراوانى پيرامون خانه‌ات خواهد درخشيد !\r\nابن زياد گفت : براى تو بسيار متأسفم ، آيا مرا از برق شمشير مىترسانى ؟ هانى تصور مىكرد كه خويشاوندانش از وى دفاع خواهند كرد . آنگاه ابن زياد گفت : او را پيش بياوريد . چون او را نزديك بردند ، با چوبدستى آن قدر بر سر و صورت هانى زد كه بينىاش شكست و خون بر صورت و محاسنش جارى گشت ؛ و گوشت گونه و پيشانىاش بر محاسنش چسبيد ؛ و چوبدستى شكست . هانى دست به شمشير يكى از نگهبانان برد ، ولى مرد آن را محكم گرفت و اجازه حركت به هانى نداد .\r\nعبيدالله گفت : آيا در روز روشن حرورى ( خارجى ) شده‌اى ؟ خونت بر ما حلال گشت ؛ او را بكشيد ! . آنگاه هانى را در يكى از اتاق‌هاى كاخ انداختند و در را به رويش بستند .\r\nابن زياد گفت : بر او نگهبان بگماريد ؛ و چنين كردند . « 1 »\r\n\r\nنيرنگ مشترك طرفداران حكومت\r\nدر داستان زندانى شدن هانى بن عروه ، نقش ترديدآميزى از عمرو بن حجاج ديده مىشود . وى با آن كه هانى دامادش بود ، خود را فداى فرمان‌هاى ابن زياد و ابن سعد در كربلا ساخته بود .\r\n\r\n\r\n","description":"","footnote":"\r\n( 1 ) - ارشاد ، ص 209 .\r\n","page_name":" 169 ","page_number":169},
  {"content":"\r\n\r\nچنان كه از داستان حبس هانى برمىآيد ، عمرو بن حجاج يكى از كسانى بود كه بر در خانه هانى آمدند و از او خواستند كه نزد عبيدالله برود . چنين به نظر مىرسد كه او شاهد ماجراى ديدار هانى و عبيدالله نيز بوده است . ولى سياق دنباله روايت قابل توجه است ، آنجا كه مىگويد : « به عمرو بن حجاج خبر رسيد كه هانى كشته شده است . او با شمار زيادى آمد و قصر را در محاصره گرفت و فرياد زد : من عمرو بن حجاج هستم ؛ و اينان شجاعان و بزرگان مذحج‌اند ، ما نه سر از فرمان برتافته نه از جماعت جدا گشته‌ايم . اين مردم شنيده‌اند كه سرورشان كشته شده و اين امر بر آنها گران آمده است .\r\nبه عبيدالله گفته شد كه قبيله مذحج بر در كاخ تجمع كرده‌است . او رو به شريح قاضى كرد و گفت : برو و با رئيس اينان ديدار كن . آنگاه برو و به آنها بگو كه او زنده است و كشته نشده‌است !\r\nشريح رفت و او را ديد . هانى با ديدن شريح فرياد برآورد : اى خدا ، اى مسلمانان ! آيا قبيله‌ام نابود شده‌اند ؟ كجايند اهل دين ؟ كجايند اهل شهر ؟ - در اين حال كه خون نيز از محاسن او جارى بود ، صداى همهمه‌اى بر در كاخ شنيد - و گفت : گمان مىكنم كه صداى مذحج و مسلمانان طرفدار من باشد ، اگر ده نفر وارد شوند ، آزاد مىشوم ! « 1 » شريح پس از شنيدن سخن هانى نزد مردم رفت و گفت : امير پس از شنيدن خبر اجتماع و سخنان شما ، به من فرمان داد تا بروم و هانى را ببينم . من نيز رفتم و او را ديدم . آنگاه به من فرمان داد تا با شما ديدار و از زنده بودنش آگاهتان كنم ؛ و آنچه دربارهء قتل او شنيده‌ايد دروغ است !\r\nعمرو بن حجاج و يارانش گفتند : چنانچه كشته نشده است ، خداى را سپاس ؛ و آنگاه بازگشتند . « 2 »\r\nتأمل در اين روايت در نقش موذيانه شريح قاضى هيچ ترديدى باقى نمىگذارد . او با گفتار دو پهلوى خويش چنين وانمود كرد كه گويى خود هانى بن عروه او را فرمان داده تا برود و به مذحج خبر دهد كه او زنده است و مشكلى ندارد . نقش مثبت عمرو بن حجاج نيز ترديدآميز است . زيرا چنان كه از سياق روايت نخست استفاده مىشود . به احتمال زياد شاهد برخورد عبيدالله با هانى در قصر بوده است .\r\n\r\n\r\n","description":"","footnote":"\r\n( 1 )\r\n- ارشاد ، ص 210 .\r\n( 2 ) - همان .\r\n","page_name":" 170 ","page_number":170},
  {"content":"\r\n\r\nعمرو بن حجاج كى از قصر بيرون شد ؟ چگونه فرماندهى مذحج را تصدى كرد و در مدتى نسبتاً كوتاه آنان را بر در قصر آورد ؟ چرا به گفتار شريح بسنده كرد - و با آن كه از مقرّبان ابن زياد بود - به قصر نرفت ، تا خود هانى را ببيند و به واقعيت آنچه بر سرش آمده پى ببرد ؟ !\r\nاستمرار دوستى عمرو بن حجاج زبيدى نسبت به ابن زياد ، حتى پس از قتل هانى بن عروه اين ترديد را تقويت مىكند كه اين مرد از روى عمد فرماندهى بنىمذحج معترض به حبس هانى بر در كاخ را بر عهده گرفت تا بر امواج اين حركت سوار گردد . آنگاه آنان را بفريبد و از بيرون آوردن هانى از قصر با زور اسلحه منصرف كند . در حقيقت او با عبيدالله بن زياد و شريح قاضى توطئه مشتركى را براى گمراه ساختن مذحج به اجرا درآورد .\r\n\r\nبهره‌بردارى از اشراف براى دست كشيدن مردم از مسلم\r\nحضرت مسلم ، پس‌از آگاهى بر زندانى شدن هانى ، بر ضد ابن‌زياد در كوفه قيام كرد و آغاز انقلاب را اعلام داشت . او با همه كوفيان طرفدار خويش كاخ را به محاصره درآورد .\r\nابن زياد درب كاخ را بر روى خود و ديگر حاضران در قصر از اشراف ، شرطه ، خانواده و غلامانش بست و در حالى كه نزديك بود بند دلش از ترس پاره شود و از رويارويى با مسلم به شدت بيمناك بود ، همراه يارانش در گوشه‌اى خزيد . طبرى گويد : چون كثير بن شهاب و محمد ابن اشعث و قعقاع - از مشاوران عبيدالله - همراه افراد زير فرمانشان نزد عبيدالله آمدند ، كثير گفت : خداوند كار امير را راست‌گرداند ، شمار زيادى از اشراف ، شرطه ، خانواده و غلامان در كاخ حضور دارند ، ما را به سوى آنان بفرست ، ولى عبيدالله نپذيرفت . . . « 1 »\r\nولى در همان ساعت‌هاى ترس و وحشت به بهره‌بردارى از وجود اشراف پرداخت و به آنها فرمان داد تا مردم را به دست كشيدن از مسلم وادار سازند . تاريخ مىنويسد :\r\nعبيدالله اشراف را نزد خويش فراخواند و گفت : نزد مردم برويد و به فرمانبرداران وعده زيادت و كرامت بدهيد و نافرمانان را از محروميت و كيفر بترسانيد . و به آنها اطلاع دهيد كه سپاه شام به سوى آنان در راه است .\r\n\r\n\r\n","description":"","footnote":"\r\n( 1 ) - تاريخ طبرى ، ج 3 ، ص 287 .\r\n","page_name":" 171 ","page_number":171},
  {"content":"\r\n\r\nيكى از شاهدان عينى همراه با مردم در بيرون از كاخ يعنى عبدالله بن حازم ، از ازْدْ از بنىكبير گويد : اشراف نزد ما آمدند و نخستين كس كثير بن شهاب بود كه از بامداد تا غروب آفتاب با ما سخن گفت . او مىگفت : اى مردم به خانواده‌هايتان بپيونديد و به سوى شرّ مشتابيد و خود را به كشتن مدهيد . اينك سپاهيان اميرالمؤمنين ، يزيد در راهند . امير عهد كرده است كه چنانچه به جنگ با او ادامه دهيد و همين امشب به خانه‌هايتان باز نگرديد ، فرزندانتان را از عطا محروم سازد و شما را به عنوان برده به شام ببرند : و بىگناه را به جرم گناهكار بگيرد ، تا آن كه هيچ كس در ميان شما نماند مگر آن كه كيفر عملش را بچشد . ديگر اشراف نيز همين گونه سخن گفتند و مردم با شنيدن گفتار آنها پراكنده شده بازگشتند . « 1 »\r\n\r\nبازرسى خانه به خانه كوفه براى يافتن مسلم\r\nپس از آن كه مسلم بن عقيل تنها ماند و مخفى شد ، گروه‌هاى كوفى از گردش پراكنده گشتند . از آن سو ، عبيدالله زياد نيز پس از حصول اطمينان درباره پراكنده شدن مردم و خالى شدن مسجد از ياران مسلم ، فرمان داد تا درب بزرگ مسجد را گشودند و همراه يارانش از كاخ به مسجد آمد و منبر رفت . او از يارانش خواست تا پيش از نماز عشا بنشينند و به عمرو بن نافع فرمان داد تا فرياد بزند : آگاه‌باشيد هركس از شرطه‌ها ، مهتران ، سران قبايل و جنگجويان كه در مسجد نماز نخواند ، از پناه حكومت بيرون است . ساعتى نگذشت كه مسجد از مردم پر شد . سپس منادى نداى نماز داد و او نماز را اقامه كرد . در اين حال به نگهبانان فرمان داد تا پشت سرش بايستند ، مبادا كسى ناگهانى وى را به قتل برساند . آنگاه منبر رفت و پس از حمد و ثناى خداوند گفت : همانطور كه ديديد پسر عقيل راه اختلاف و جدايى را در پيش گرفت . هر كسى كه وى را در خانه‌اش ببينيم از پناه خداوند بيرون است و هر كس او را بياورد سربهايش از آن اوست . اى بندگان خدا از خدا پروا كنيد و به بيعت و فرمانبريتان پايبند باشيد . و خود را در معرض خطر قرار مدهيد .\r\n\r\n\r\n","description":"","footnote":"\r\n( 1 ) - تاريخ طبرى ، ج 3 ، ص 287 .\r\n","page_name":" 172 ","page_number":172},
  {"content":"\r\n\r\nاى حصين بن نمير ، مادر به عزايت بنشيند اگر راهى از راه‌هاى كوفه را فراموش كنى و يا اين مرد بيرون رود و او را نزد من نياورى ! تو حق دارى كه همه خانه‌هاى كوفه را بگردى . بر ساكنان راه‌ها نگهبان بگذار و بامداد فردا همه خانه‌ها را جست و جو كن تا اين مرد را نزد من بياورى . . . « 1 »\r\n\r\nرها كردن مرزها و فرستادن مرزداران به جنگ حسين عليه السلام\r\nاز تصميم‌هاى مهم و بزرگى كه به وسيلهء ابن زياد گرفته شد اين بود كه شمار بسيارى از سربازان را به جاى اعزام براى حفاظت از مرزها ، به جنگ با امام حسين عليه السلام فرستاد .\r\nطبرى از شهاب بن خراش از مردى از قبيله‌اش نقل مىكند ! من در زمرهء سپاهى بودم كه ابن زياد براى جنگ با حسين فرستاد . آنان چهار هزار تن بودند و قصد ديلم داشتند كه ابن زياد آنان را به سوى حسين عليه السلام باز گرداند . « 2 »\r\n\r\nتحرك سلطه محلى اموى در مكه مكرمه\r\n\r\nنگرانى والى از حضور امام عليه السلام در مكه\r\nعمرو بن سعيد بن عاص ( اشدق ) « 3 » ، والى وقت مكه از ورود و حضور امام حسين عليه السلام\r\n\r\n\r\n","description":"","footnote":"\r\n( 1 ) - ارشاد ، ص 213 ؛ اخبار الطوال ، ص 240 .\r\n( 2 ) - تاريخ دمشق ، ج 14 ، ص 215 .\r\n( 3 ) - اين ستمگر به ناصبى بودن و دشمنى شديد نسبت به اميرالمؤمنين و دشنام فراوان به آن حضرت مشهوراست . وى از آن رو لقب اشدق گرفت كه بر اثر دشنام فراوانى كه مىداد ، گلويش انحراف پيدا كرد . ( ر . ك . معجم الشعراء ، ص 231 ) .\r\nعمرو بن سعيد اشدق نسبت به بنىاميه بسيار تعصب و نسبت به بنىهاشم و به ويژه اميرالمؤمنين ، على عليه السلام به شدت كينه داشت . او سنگدل و خشن و ستمگر و متكبر بود و از واژگون كردن حقايق و ادعاهاى دروغين باك نداشت . يكى از خطبه‌هاى وى كه كاشف از افتخار وى به جاهليت و امويتش و دشمنى نسبت به اهل بيت عليهم السلام و نيز سنگدلى ، خشونت و ستمگرى وى مىباشد ، خطبه‌اى است كه ابن عبدربه اندلسى از عتبى نقل مىكند و مىگويد : عتبى گفت : سعيد بن عاص ، والى مدينه ، پسرش عمرو بن سعيد را به واليگرى مكه گماشت . چون به آن شهر رفت ، جز حارث بن نوفل هيچ يك از قريش و بنىاميه از او استقبال نكردند . چون به او رسيد ، گفت : اى حار ! چه چيزى مردم تو را باز داشت كه آنان نيز چون تو با من ديدار كنند . گفت : چيزى نبود جز اين برخوردى كه در ديدار با من داشتى ! به خدا سوگند نه مرا به كنيه صدا زدى و نه نام را كامل ادا كردى ؛ از كبرورزى نسبت به همگنانت تو را نهى مىكنم ، چرا كه اين كار موجب برترى تو نسبت به آنها نمىشود و آنان را نزد تو بى مقدار نمىسازد . گفت : به خدا سوگند ، موعظه بدى نكردى و در خيرخواهى تو شك ندارم . آنچه هم از من ديدى خوى من است ! چون به مكه درآمد منبر رفت و پس از حمد و ثناى خداوند گفت : اما بعد ، اى مردم مكه ، ما مدتى را در اين شهر سكونت گزيديم و ناخواسته از آن بيرون رفتيم . آنگاه ما چنين بوديم كه بخشش‌ها يكى پس از ديگرى سوى ما سرازير گرديد . برترين‌شان را گرفتيم و در والاترين جايگاه نشستيم . سپس كارى ميانه پيش آمد و كشتيم و كشته شديم . به خدا سوگند نه بر كنار رفتم و نه كسى ما را بر كنار كرد تا آن كه خون را خون نوشيد ، گوشت گوشت را خورد و استخوان استخوان را شكست . سپس رسول خدا ، از سوى پروردگار به رسالت برگزيده شد . آنگاه ، ابوبكر به خاطر پيشينه و فضيلتش زمام امور را به دست گرفت . پس از او عمر زمامدار شد و سپس كار به جايى كشيد كه ما چونان جويبارهاى يك چشمه از هم جدا شديم ؛ و آن كه سخت‌تر و زورمندتر بود پيروز شد و ما يكى از آن جويبارها بوديم . آنگاه شكافى در ميان افتاد و ما كشتيم و كشته شديم . به خدا سوگند نه بر كنار رفتيم و نه كسى ما را بر كنار كرد تا آن كه خون خون را نوشيد و گوشت گوشت را خورد و استخوان استخوان را شكست و حرام حلال گرديد و هر جنبنده‌اى با ضرب شمشير ساكت گشت ؛ با نبرد و زور و گزيدن و كندن يكديگر تا آن كه حاضر شدند حق ما را باز پس دهند . به خدا سوگند كه آن را با مدارا ندادند ؛ و در آن به قضا راضى نگشتند و مىگفتند حق ما بود كه به زور از ما گرفتند . ما نيز اين را با اين و اين را در اين كيفر داديم .\r\nاى مردم مكه بر جان خويش بترسيد و مواظب نابخردان خويش باشيد . چرا كه من شمشيرى دارم عبرت‌آموز و تازيانه‌اى دارم زيانبار كه هر كدام ، بر سر اهلش فرود مىآيد . آنگاه فرود آمد . ( عقد الفريد ، ج 4 ، ص 134 ) .\r\nاشدق از كسانى بود كه زمان حيات معاويه نسبت به يزيد اظهار دوستى كردند ؛ و بدون ترديد همين ، يكى از اسباب ابقاى او بر واليگرى مكه حتى پس از مرگ معاويه بود . يزيد ، پس از عزل وليد بن عتبه واليگرى مدينه را نيز به او داد . يك نقل تاريخى مىگويد : هنگامى كه معاويه براى يزيد عقد بيعت بست ، مردم بر مىخاستند و سخنرانى مىكردند . معاويه خطاب به عمرو بن سعيد گفت : اى ابااميه ، برخيز . او برخاست و پس از حمد و ثناى الهى گفت : اما بعد ، يزيد بن معاويه اميدى بود كه بدان چشم داشتيد و دورانى است كه آرامش خود را در آن مىجستيد . اگر ميهمان بردباريش گرديد شما را وسعت مىبخشد ؛ اگر از او راهنمايى بخواهيد ، هدايت‌تان مىكند و اگر به آنچه دارد نيازمند شويد ، بى نيازتان مىكند . جوانمردى است هوشيار . پيشى گرفته شد و پيشى گرفت . ستوده شد و ستود . تنبيه شد و تنبيه كرد . پس او جانشين اميرالمؤمنين است و جانشين ديگرى ندارد .\r\nآنگاه معاويه گفت : اى ابا معاويه ، داد سخن دادى ، بنشين . ( عقدالفريد ، ج 4 ص 132 ) .\r\n","page_name":" 173 ","page_number":173},
  {"content":"\r\n\r\nدر مكه و پى در پى آمدن گروه‌ها و گرد آمدن مردم بر گرد آن حضرت به وحشت افتاد . او\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nتاب نياورد و چاره‌اى جز اين نديد كه راز آمدن امام حسين عليه السلام به مكه را جويا شود ؛ و امام عليه السلام در پاسخ وى كه از تصميم ايشان پرسيد ، گفت : « به خداوند و اين خانه پناه آورده‌ام » . « 1 »\r\nپاسخ امام عليه السلام به روشنى دلالت دارد بر اين كه حكومت بنىاميه ، در مدينه نسبت به امام عليه السلام قصد سوء داشت . مثل اين كه مىخواست حضرت را وادار به اقامت اجبارى گرداند يا ناگهان او را بكشد يا وى را دستگير كند و نزد يزيد بفرستد . از اين رو امام عليه السلام با ترس و بيم شهر را ترك گفت . پيش از اين اشاره كرديم كه گرچه بيم جان ، يكى از اسباب خروج آن حضرت از مدينه بود ، ولى در طولِ عامل مهم‌تر ، يعنى بيم از محدود شدن انقلاب در محدوده مدينه و يا خفه شدن در نطفه پيش از شعله‌ور شدن و رسيدن شعله‌هاى آن به جاهاى مورد نظر بود . علاوه بر اين امام عليه السلام نهايت تلاش را به خرج مىداد تا حرمت حرم رسول خدا صلى الله عليه و آله با قتل وى شكسته نشود .\r\n\r\nسفر اشدق به مدينه منوره و تهديد مردم\r\nبسيارى از روايت‌هاى تاريخى از رسيدن عمرو بن سعيد اشدق به مدينه منوره در ماه رمضان سال شصت هجرى سخن مىگويند . گويا سفر اين سركش به مدينه ، پس از عزل وليد بن عتبه از منصب واليگرى شهر در همان ماه بود . به احتمال بسيار زياد اين سركش اموى از مكه به مدينه رفته است ؛ زيرا بيشتر مورخان نوشته‌اند كه اوهنگام مرگ معاويه والى مكه بود و پس از عزل وليد ، ولايت مدينه نيز بر قلمروش افزوده شد .\r\nچون عمرو بن سعيد بن عاص اشدق وارد مدينه شد ، بر منبر رسول خدا صلى الله عليه و آله رفت و بر آن نشست و چشمان خويش را بست ؛ و در اين حال جبه ، ردا و عمامه‌اى سرخ‌رنگ پوشيده بود . مردم مدينه با شگفتى به لباس‌هايش نگاه مىكردند . آنگاه چشمانش را گشود و چون ديد كه مردم به او نگاه مىكنند ، گفت : شما را چه شده است اى مردم مدينه كه به من چشم دوخته‌ايد . گويا مىخواهيد ما را با شمشيرهايتان بزنيد . آيا رفتار پيشينتان و بخشش ما شما را فريفته است ! اگر براى رفتار نخست شما را تنبيه مىكردند ، دومى به كار نبود ! شما گول اين را خورديد كه عثمان را كشتيد و خونخواهان بر شما سخت\r\n\r\n\r\n","description":"","footnote":"\r\n( 1 ) - تذكرةالخواص ، ص 214 .\r\n","page_name":" 175 ","page_number":175},
  {"content":"\r\n\r\nنگرفتند ؛ كه خشم او از ميان رفته و بردبارى او به جاى مانده بود ! جان خود را غنيمت بشمريد . به خدا سوگند جوانى نورس [ يزيد 
  ] را بر شما حكومت داده‌ايم كه آرزوهايى بلند و عمرى دراز دارد . تازه دوران كودكى را طى كرده و پا به بزرگى نهاده است . بردبارى آهنين ، نرمخويى سختگير ، رقيقى تيره و مهربانى خشن . آنگاه كه استخوانش محكم شد و جسمش معتدل گرديد و روزگار ديد او را بالا برد و به تمامى از او استقبال كرد ، اگر گاز بگيرد مىكند و اگر اسب سر از مهار بردارد ، سنگريزه‌ها تكان نمىخورد ، و عصا برايش شكسته نمىشود و هوا حركت نمىكند . راوى گويد : يزيد از آن پس جز سه سال باقى نماند ، تا آن كه خداوند او را خرد كرد ! « 1 »\r\nاو در سخنرانىاش از ابن زبير ياد كرد و گفت : به خدا سوگند با او مىجنگيم ؛ و اگر داخل كعبه هم برود ، به رغم خواست همه مخالفان ، آن را بر سرش آتش مىزنيم .\r\nاشدق بر منبر خون دماغ شد . مردى دستارى انداخت و او خونش را پاك كرد . در اين هنگام مردى از خثعم گفت : خونى بر منبر در عمامه‌اى ! به خداى كعبه سوگند ، نشان فتنه‌اى است بلند آوازه . « 2 »\r\nاز رسول خدا صلى الله عليه و آله نقل شده است كه فرمود : « ستمگرى از ستمگران بنىاميه بر منبر من خون دماغ مىشود به طورى كه خون جارى مىگردد . » « 3 »\r\nابن عبدربه اندلسى گويد : عمرو بن سعيد به عنوان امير مدينه به حج رفت و وليد را عزل كرد . چون منبر رفت ، خون دماغ شد . مردى عرب گفت : منتظر باشيد ، براى ما خون آورد ! مردى عمامه‌اش را به او داد ، گفت : منتظر باشيد ! به خدا سوگند كه دامن همهء مردم را گرفت : چون براى خواندن خطبه برخاست ، مردى به او عصايى دوشاخه داد ؛ و او گفت : به خدا سوگند كه ميان مردم تفرقه افكند . « 4 »\r\n\r\n\r\n","description":"","footnote":"\r\n( 1 ) - عقد الفريد ، ج 4 ، ص 132 .\r\n( 2 ) - حياة الامام الحسين بن على عليهما السلام ، ج 2 ، ص 316 - 317 ؛ وى خطبه را از تاريخ الاسلام ذهبى ، ج 2 ، ص 268 و داستان خون دماغ شدن را از سمط النجوم العوالى ، ج 3 ، ص 57 گرفته است .\r\n( 3 ) - مجمع الزوائد ، ج 5 ، ص 240 .\r\n( 4 ) - عقد الفريد ، ج 4 ، ص 376 .\r\n","page_name":" 176 ","page_number":176},
  {"content":"\r\n\r\nنكته شايان توجه در اينجا اين است كه اشدق در اين خطبه ، پس از تهديد و ترساندن مردم مدينه « 1 » و يادآورى مظلومانه ريخته شدن خون عثمان ! - كه به دست صحابه كشته شد « 2 » - و پس از مدح و ثناى يزيد و بيم دادن مردم مدينه از قدرت او ، به طور مستقيم هيچ اشاره‌اى به قضيه امام حسين عليه السلام نمىكند . هر چند كه تهديد مردم مدينه ، كاشف از ترس وى از پشتيبانى از مخالفان به طور عام و از امام به ويژه بود . شايد دليل اصلى اشاره نكردن وى به قضيه امام عليه السلام شناخت او از جايگاه و قداست امام در دل‌هاى امت بود . در نتيجه بيم آن داشت كه احساسات مردم عليه حكومت بنىاميه تحريك شود ؛ و آنان را در عمل گرد وجود امام عليه السلام متحد سازد .\r\nباز مىبينيم كه اشدق به صراحت كامل اعلام مىدارد كه حكومت ، قصد كشتن ابن زبير را دارد . شايد آن عاملى كه وى را وادار به چنين تهديدى كرد اين بود كه مىدانست ، ابن زبير جايگاه و منزلت مردمى امام حسين عليه السلام را ندارد . اما مىبينيم كه اين ستمگر اموى بىباكانه و بدون توجه به منزلت والاى كعبه ، در ميان مردم تهديد مىكند كه خانه خدا را به رغم خواست همگان به آتش خواهد كشيد ؛ و اين خود نشان بارز ضعف روحى امت اسلامى است كه با وجود جريحه‌دار شدن احساساتش عليه چنين ستمگرى قيام نمىكند .\r\n\r\nاجراى فرمان يزيد مبنى بر دستگيرى يا قتل امام در مكه\r\nپيش از اين در مباحث مربوط به تحرك حكومت مركزى اموى در شام ، زير عنوان « نقشهء كشتن ناگهانى يا دستگيرى امام در مكه » ، گفتيم كه اين نقشه از واقعيات مسلم تاريخى است و تقريباً همهء مورخان بر آن اتفاق نظر دارند . در آنجا عواملى را كه امام عليه السلام\r\n\r\n\r\n","description":"","footnote":"\r\n( 1 ) - وى به اين بهانه ، عبيدالله بن ابى رافع را دويست تازيانه زد برادرش از او شفاعت كرد ( ر . ك . المعارف ، ص 145 ) . محمد بن عمر نوشته است كه عمرو بن سعيد بن عاص اشدق ، در ماه رمضان سال شصت به مدينه رفت ؛ و بر مردم شهر وارد شد . چون مردم مدينه نزد وى آمدند ، او را مردى بسيار متكبر يافتند . . . آنگاه در پى چند تن از اهل مدينه فرستاد و آنان را به سختى كتك زد . ( تاريخ طبرى ، ج 3 ، ص 372 ) .\r\n( 2 ) - علامه امينى ، فهرست شصت تن از صحابه را كه در قتل عثمان شركت داشتند ارائه داده است . ( الغدير ، ج 9 ، ص 195 - 163 ) .\r\n","page_name":" 177 ","page_number":177},
  {"content":"\r\n\r\nناچار شد در روز ترويه مكه را ترك بگويد ، و نيز ديگر عوامل روشنى را كه در راستاى اين عامل قرار مىگيرد بيان كرديم .\r\nآنچه در پى جويى تحرك حكومت محلى اموى مكه براى ما اهميت دارد اين است كه بدانيم ، ميزان مسؤوليت حكومت محلى در اجراى نقشه حكومت مركزى براى ناگهان كشتن امام يا دستگيرى آن حضرت در مكه مكرمه چه اندازه بوده است .\r\nتأمّل در سخنان منقول از خود امام عليه السلام در اين باره نشان مىدهد كه آن حضرت مسؤوليت اين نقشه را متوجه نظام اموى به عنوان يك كل و نيز شخص يزيد مىداند ؛ چنان كه به برادرش محمد حنفيه فرمود : برادرجان ، از آن ترسيدم كه يزيد بن معاويه ناگهان مرا در حرم بكشد و من كسى باشم كه حرمت اين خانه به وسيله او شكسته شود ؛ « 1 » و به فرزدق فرمود : اگر شتاب نمىكردم مرا مىگرفتند ؛ « 2 » و به ابن زبير فرمود : اگر در دو وجبى بيرون مكه كشته شوم ، دوست‌تر مىدارم تا يك وجبى آن ؛ و به خدا سوگند ، اگر در لانه هر يك از جنبندگان روى زمين پنهان مىشدم ، مرا بيرون مىكشيدند تا به مراد خود برسند . « 3 »\r\nولى برخى متون ديگر تاريخى تصريح دارند بر اين كه مأمور و ناظر اجراى اين نقشه در مكه ، والى اين شهر ، يعنى عمرو بن سعيد بن عاص ( اشدق ) بوده است . طريحى دربارهء دلايل ناتمام ماندن حج امام حسين عليه السلام مىنويسد : . . . زيرا يزيد ، عمرو بن سعيد بن عاص را با لشكرى بزرگ گسيل داشت و امارت مراسم حج و همه حاجيان را به او سپرد و از او خواست كه چنانچه نتواند حسين را ناگهانى بكشد ، به طور پنهانى او را دستگير كند . سپس آن ملعون ، در همين سال ، سى تن از ابليس‌هاى بنىاميه را در ميان حجاج مأموريت داد كه هرطور بشود حسين را بكشند . « 4 »\r\nپيش از او سيد بن طاووس نيز با اشاره به اين موضوع نوشته است : چون روز ترويه\r\n\r\n\r\n","description":"","footnote":"\r\n( 1 ) - اللهوف ، ص 128 .\r\n( 2 ) - ارشاد ، ص 201 .\r\n( 3 ) - نور الابصار ، ص 258 .\r\n( 4 ) - المنتخب ، ص 243 ؛ بحار ، ج 45 ، ص 99 .\r\n","page_name":" 178 ","page_number":178},
  {"content":"\r\n\r\nفرا رسيد ، عمر بن سعد بن ابى وقاص با سپاهى انبوه به مكه رفت ؛ و فرمان داد كه چنانچه حسين قصد درگيرى يا پيكار داشت با او مبارزه كند ، ولى حسين در روز ترويه بيرون رفت . « 1 »\r\nبدون شك ضبط عمر بن سعد بن ابى وقاص به جاى عمرو بن سعيد بن عاص در برخى نسخه‌هاى كتاب سيد بن طاوس ، چيزى جز تصحيف سهوى نَسّاخان نيست ؛ زيرا از نظر تاريخى مشهور است كه در دوران حضور امام عليه السلام در مكه مكرمه عمر سعد در كوفه به سر مىبرد . « 2 »\r\nمرحوم مقرم مىنويسد : يزيد ، عمرو بن سعيد بن عاص را در رأس سپاهى گسيل داشت و امارت حج و رياست اجراى مراسم را به او داد و از او خواست كه هر كجا حسين را ديد به قتل رساند . . . « 3 »\r\nاز آنچه گذشت روشن مىشود كه عمرو بن سعيد بن عاص ( اشدق ) ، والى وقت مكه ، مأموريت داشت تا نقشهء كشتن ناگهانى يا دستگيرى آن حضرت را پنهانى و يا در يك رويارويى آشكار نظامى به اجرا درآورد .\r\nولى درباره اين متون تاريخى دو نكته را بايد به خاطر داشت .\r\n1 - از ديگر متون تاريخى چنين برمىآيد كه از همان نخستين روز ورود امام حسين عليه السلام به مكه ، اشدق در آن شهر بود ؛ « 4 » چون از روزگار معاويه واليگرى آنجا را داشت . اين نظريه‌اى است كه همه مورخان بر آن اتفاق دارند . در هيچ تاريخى نيامده است كه اشدق نخست به شام سفر كرده و سپس در دوران حضور امام عليه السلام در مكه به آن شهر باز گشته است .\r\n\r\n\r\n","description":"","footnote":"\r\n( 1 ) - اللهوف ، ص 127 .\r\n( 2 ) - در دوران حضور مسلم عليه السلام در كوفه ، عمر سعد نيز در آن شهر بود . زيرا او يكى از كسانى بود كه طى نامه‌اى به يزيد ضمن يادآور شدن ناتوانى نعمان بن بشير - والى وقت كوفه - از او خواست تا ديگرى را به جايش بگمارد . عمر سعد تا روز ترويه و پس از آن در كوفه بود . زيرا وقتى مسلم را اسير كرده نزد عبيدالله آوردند ، او نيز در مجلس حاضر بود و مسلم به او وصيت كرد ؛ ولى او خيانت ورزيد . بدون شك هنگام قتل مسلم عليه السلام نيز عمر سعد در قصر بوده است .\r\n( 3 ) - مقتل الحسين ، مقرم ، ص 165 .\r\n( 4 ) - براى نمونه ر . ك . تذكرة الخواص ، ص 214 .\r\n","page_name":" 179 ","page_number":179},
  {"content":"\r\n\r\nاز اين رو گزارش طريحى مبنى بر گسيل شدن عمرو بن سعيد از سوى يزيد را بايد بر فرمان به وى حمل كرد . آنچه در نقل سيد بن طاوس مبنى بر رسيدن عمرو در روز ترويه به مكه آمده است ، بايد بر بازگشت وى از مدينه براى ترساندن مردم حمل كرد . بنابر اين بسيار بعيد مىنمايد كه اشدق در مدت طولانى كه امام در شهر حضور دارد و گروه‌هاى گوناگون نزد وى آمد و شد مىكنند ، آن شهر را ترك گويد و تنها در روز ترويه باز گردد .\r\n2 - در برخى متون تاريخى آمده است كه يزيد عمرو بن سعيد را در رأس لشكرى بزرگ يا انبوه گسيل داشت . ولى از برخى متون تاريخى ديگر چنين بر مىآيد كه اشدق ، والى مكه ، لشكرى چنان انبوه دراختيار نداشته است . بلكه گروهى از نيروهاى نظامى و شرطه در اختيار وى بودند كه بيش از تكافوى اداره امور داخلى مكه ، تنظيم حركت حاجيان و نگهبانى از حاكم را نمىكردند . در بررسى موضوع تلاش عمرو بن سعيد اشدق براى جلوگيرى از خروج امام عليه السلام از مكه به برخى از اين متون تاريخى اشاره خواهد شد .\r\nمؤيد گفتار ما اين است كه اشدق نه امام را در مكه دستگير كرد و نه پنهانى يا رودررو به قتلش رساند !\r\nشايد كسى بگويد كه برخوردارى امام عليه السلام از حمايت كافى در هنگام ورود به مكه ، موجب شد كه اشدق موفق به اجراى مأموريتش نگردد ! اين خود اعترافى است به اينكه در مكه نيروى كافى براى اين كار نداشتند . يا بگويد كه اشدق از كشتن امام در يك رويارويى آشكار طفره رفت ، زيرا بيم آن داشت كه با توجه به حضور شمارى فراوان از حاجيانى كه قلبشان مالامال از عشق و محبت امام حسين بود ، اوضاع به زيان حكومت اموى رقم بخورد .\r\nروشن است كه چنانچه تأكيدهاى فراوان يزيد درباره اجراى اين فرمان و نيز تهديد اشدق ستمگر و بىباك در برابر مردم مدينه - كه بدون توجه به احترام كعبه اعلام كرد چنانچه ابن زبير به كعبه هم پناه ببرد به هر قيمتى كه بشود آن را به آتش خواهيد كشيد - نمىبود ، اين سخن درست بود .\r\nمؤيد ديگر ما نقل ابن طاوس است كه مىگويد ، يزيد به اشدق فرمان داد كه با حسين عليه السلام درگير شود ( اگر او درگير شد ) و ( اگر توانست ) با او بجنگد ؛ و اين خود نشان ترس يزيد از بسنده نبودن قدرت امويان است ؛ و آن لشكر بزرگ و سپاه انبوه در اينجا ديده نمىشوند .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nدر اينجا يك نكته را نيز بايد مورد تأكيد قرار داد و آن اين است كه آنچه تا كنون گفتيم ، با اين موضوع كه عامل اصلى مبادرت امام عليه السلام بر خروج از مكه در روز ترويه همين نقشه توطئه‌آميز بوده است منافاتى ندارد . زيرا دستياران و مزدوران حكومت مىتوانستند هنگامى كه امام و يارانش و ديگر حاجيان در اثناى حجّ بدون سلاح بودند ، آن حضرت را ناگهانى به قتل رسانند .\r\n\r\nجلوگيرى از خروج امام\r\nاز روايت‌هاى تاريخى چنين برمىآيد كه حكومت محلى اموى در مكه براى جلوگيرى از بيرون رفتن امام عليه السلام از اين شهر به دو شيوه عمل كرد . يكى شيوهء آشتىجويانه كه عمرو بن سعيد اشدق طى نامه‌اى به امام عليه السلام ، به آن حضرت وعدهء امان ، نيكى و جايزه داد . ديگرى شيوه سركوبگرانه و نظامى كه طى آن گروهى از نظاميان حكومت در صدد جلوگيرى از خروج كاروان حسينى از مكه برآمدند .\r\nچنين به نظر مىرسد كه به طور معمول شيوه نخست يعنى دادن امان و جايزه ، پيش از شيوه سركوبگرانه به كار گرفته شده است .\r\nدر يك روايت تاريخى آمده است كه اشدق ، پس از آگاهى بر عزم امام عليه السلام مبنى بر ترك مكه طى نامه‌اى به آن حضرت چنين نوشت : من از خداوند مىخواهم كه تو را هدايت كند و از قصدى كه دارى باز گرداند . شنيده‌ام كه آهنگ حركت به سوى عراق دارى ! از ايجاد تفرقه به خدا پناه ببر ؛ و اگر بيمناك هستى نزد من بيا كه امنيت و نيكى و جايزه دارى ! « 1 »\r\nاز اين بخش سخن اشدق كه مىگويد : « شنيده‌ام كه آهنگ حركت دارى » چنين استفاده مىشود كه او اين نامه را هنگام حضور در مكه و پيش از رفتن به عراق نوشته است . اما بخش ديگر سخن وى كه مىگويد : « اگر بيمناك هستى نزد من بيا » مشعر بر اين است كه اشدق اين نامه را هنگامى نوشت كه امام از مكه بيرون رفته بود .\r\nولى روايت طبرى تصريح دارد بر اين كه اشدق اين نامه را پس از خروج امام و به ابتكار عبدالله جعفر نوشت ؛ و در حقيقت خود عبدالله نامه را نوشت و اشدق آن را مهر كرد .\r\n\r\n\r\n","description":"","footnote":"\r\n( 1 ) - البداية والنهاية ، ج 8 ، ص 165 .\r\n","page_name":" 181 ","page_number":181},
  {"content":"\r\n\r\nطبرى گويد : « عبدالله بن جعفر رفت و با عمرو بن سعيد بن عاص گفت و گو كرد و گفت : براى حسين نامه‌اى بنويس كه حكم امان‌نامه را داشته باشد و در آن به او وعده نيكى و جايزه بده ، و به او اعتماد كن و از او بخواه كه باز گردد ، شايد به اين وسيله مطمئن شود و باز گردد . عمرو بن سعيد گفت : آنچه مىخواهى بنويس و بياور تا من مهر كنم .\r\nسپس عبدالله بن جعفر نامه را نوشت و نزد عمرو بن سعيد آورد و گفت : آن را مهر كن و به دست برادرت ، يحيى بن سعيد ، بفرست كه در آن صورت امام قانع خواهد شد و خواهد دانست كه تو در مقصود خويش جديت دارى ؛ و او چنين كرد » . « 1 »\r\nطبرى در ادامه روايت مىگويد ! . . . آنگاه يحيى و عبدالله بن جعفر با او ديدار كردند ؛ و پس از آن كه يحيى نامه را خواند بازگشتند و گفتند : نامه را براى او خوانديم و بسيار تلاش كرديم ، ولى او با گفتن اين سخنان از پذيرفتن آن عذر خواست ! من رسول خدا صلى الله عليه و آله را در خواب ديدم ؛ و فرمان يافتم كه اين كار را انجام دهم ، چه به سود من باشد و چه به زيانم ! آن دو پرسيدند : چه خوابى ديده‌اى ؟ گفت : آن را به هيچ كس نگفته‌ام و نخواهم گفت تا آن كه پروردگارم را ديدار كنم !\r\nبه گفته طبرى متن نامه عمرو بن سعيد به امام حسين عليه السلام چنين بود :\r\nبسم الله الرحمن الرحيم\r\nاز عمرو بن سعيد به حسين بن على : من از خداوند خواستارم كه تو را از آنچه موجب نابودى توست منصرف و به راه راست هدايت كند . شنيده‌ام كه آهنگ عراق دارى . از تفرقه‌افكنى به خداوند پناه ببر ، زيرا بيم آن دارم كه هلاك گردى . من عبدالله بن جعفر و يحيى بن سعيد را نزد تو فرستادم . همراه آنان نزد من بيا كه در امانى و نزد من جايزه دارى و نيكى خواهى ديد و با رعايت حسن همجوارى خواهى زيست . من خداوند را بر اين گفتار خويش گواه و شاهد و ناظر مىگيرم . والسلام عليك . « 2 »\r\nگفته‌هاى تكرارى مورد نظر حاكمان ستمگر اموى در اين نامه و امثال آن ، بر آگاهان پوشيده نيست . دراين نامه ، قيام عليه نظام ستمگر اموى ، از گناهان بزرگ ، اسباب تفرقه‌افكنى\r\n\r\n\r\n","description":"","footnote":"\r\n( 1 ) - تاريخ طبرى ، ج 3 ، ص 297 .\r\n( 2 ) - همان .\r\n","page_name":" 182 ","page_number":182},
  {"content":"\r\n\r\nو كوشش براى از ميان بردن وحدت كلمه امت و جماعت معرفى شده است ، و اين همان سلاح تبليغاتى است كه در برابر همه قيام‌هاى حق طلبانه و عدالت خواهانه به كار گرفته مىشود !\r\nبه نوشته طبرى ، امام عليه السلام در پاسخ چنين نوشت :\r\nآن‌كس كه به‌سوى خداى - عزوجل - دعوت‌مىكند و عمل صالح انجام مىدهد و مىگويد كه من از مسلمانانم باعث تفرقه و انحراف از راه خدا و رسول نمىشود . تو مرا به امان ونيكى و جايزه دعوت كرده‌اى [ بدان كه 
  ] بهترين امان‌ها امان خداوند است ؛ و آن كس كه در دنيا از خداوند نترسد در روز قيامت از او ايمن نيست . از خداوند مىخواهيم كه در دنيا ترس خويش را در دل‌مان جاى دهد تا در روز قيامت سبب امان ما گردد . چنانچه در نامه خويش قصد جايزه و نيكى به من را كرده‌اى ، در دنيا و آخرت پاداش نيك خواهى ديد . والسلام . « 1 »\r\nروشن است كه اشدق پس از نوميدى از دادن پيشنهاد امان به امام عليه السلام ، « 2 » به روش\r\n\r\n\r\n","description":"","footnote":"\r\n( 1 ) - تاريخ طبرى ، ج 3 ، ص 297 .\r\n( 2 ) - بدون شك امام عليه السلام ، به حقيقت [ دروغين 
  ] امانى كه بنى اميه مىدادند از همه آگاه‌تر بود . آنان پيوسته به‌امان‌هايى كه به مخالفانشان مىدادند خيانت مىورزيدند ؛ مانند امانى كه به حجربن عدى دادند . امان از ديدگاه بنىاميه و كارگزارانشان چيزى جز يك فريب و دام نبود . مگر ابن زياد هنگام فرستادن به دنبال هانى به او امان نداد ؟ و پس از آن كه نزد وى آمد او را دستگير نكرد و شكنجه نداد و به قتل نرساند ؟ آيا ابن زياد به امانى كه نماينده او ، محمد بن اشعث ، به مسلم داد خيانت نكرد ؟ اشدق نيز يكىاز ستمكاران بنىاميه بود كه در دست يازيدن به ظلم و ستم و قتل و نيرنگ چيزى كم از ابن زياد نداشت . تاريخ نقل مىكند كه ابن زياد بشارت قتل امام عليه السلام را به اشدق داد و او مردم مدينه را از قتل امام حسين عليه السلام آگاه ساخت و با ابراز شادمانى براى يزيد دعا كرد ؛ و هنگام شنيدن نوحه‌سرايى بنىهاشم در خانه‌هايشان ، به گفته عمرو بن معدىكرب مثل زد و گفت :\r\n عجت نساء بنى زياد عجة * كعجيج نسوتنا غداة الأرنب \r\nزنان بنىزياد شيون برآوردند ، همانند زنان ما در بامدادان أرنب\r\nآنگاه گفت : اين ناله و زارى به جاى آن ناله و زارىاى كه براى عثمان كردند . ( ر . ك . مستدركات علم رجال الحديث ، ج 6 ، ص 41 ؛ ارشاد ، ص 247 ؛ بحار ، ج 45 ، ص 122 ؛ سفينة البحار ، ج 6 ، ص 465 ) .\r\nنقل شده است كه پس از شكست مردم در واقعه مرج راهط ، عبيدالله بن زياد به او گفت : بر ترك من بنشين و او نشست . عمرو بن سعيد مىخواست كه او را بكشد و عبيدالله گفت : اى سيلى خورده شيطان آيا دست برنمىدارى ! ! ؟ ( عقدالفريد ، ج 4 ، ص 397 ) .\r\nخود اين اشدق در پايان عمر ، تلخى خيانت امويان را چشيد ، عبدالملك مروان از نوع اموى به وى امان داد و سپس به دست خودش او را سر بريد ( ر . ك . قاموس الرجال ، ج 8 ، ص 103 ) . ذهبى جزئيات داستان قتل وى را اين گونه نقل مىكند : عبدالملك هنگام حركت براى تصرف عراق اشدق را به جاى خود در دمشق گماشت . او دمشق را به تصرف درآورد و مردم نيز با او بيعت كردند . هنگامى كه عبدالملك عراق را به طور كامل تصرف كرد و مصعب كشته شد ، بازگشت و عمرو را در دمشق به محاصره درآورد ؛ و به او امانى مؤكّد داد . عمرو فريب خورد ؛ و پس از مدتى به دست عبدالملك كشته شد . ( سير اعلام النبلاء ، ج 3 ، ص 449 ) .\r\n","page_name":" 183 ","page_number":183},
  {"content":"\r\n\r\nهميشگى خود يعنى سركوب روى آورد . طبرى به نقل از عقبة بن سمعان گويد : هنگام خروج حسين از مكه ، فرستادگان عمرو بن سعيد بن عاص در برابر آن حضرت ايستادند و گفتند : از كارت دست بردار و باز گرد . امام عليه السلام نپذيرفت و به راه خويش ادامه داد . دو طرف به دفاع از خود پرداختند و به يكديگر تازيانه زدند . سپس حسين و يارانش به سختى در برابرشان ايستادگى كردند و حضرت به راه خود ادامه داد . آنان فرياد برآوردند : اى حسين ، آيا از خداوند نمىترسى ، از جماعت جدا مىشوى و ميان امت تفرقه مىافكنى ؟ امام عليه السلام در پاسخشان اين آيه شريفه را قرائت فرمود : « لى عملى ولكم عملكم انتم بريئون مما اعمل وانا برىء مما تعملون » ( عمل من براى خودم ، و عمل شما براى خودتان است . شما از آنچه من مىكنم بيزاريد و من از آنچه شما مىكنيد بيزارم ! ) ( يونس ، آيه 41 ) .\r\nدر نقل دينورى آمده است : « چون حسين از مكه بيرون آمد ، رئيس شرطه عمرو بن سعيد ابن عاص ، والى شهر ، در رأس گروهى از سربازان جلو او را گرفت و گفت : امير به تو فرمان بازگشت داده است . باز گرد و گرنه تو را باز مىگردانم .\r\nحسين عليه السلام از فرمان او سرباز زد و دو طرف به دفاع از خود پرداختند و يكديگر را تازيانه زدند . عمرو بن سعيد با شنيدن اين خبر ، از بيم وخيم شدن اوضاع ، كس فرستاد و از رئيس شرطه خواست كه باز گردد . « 1 »\r\nتأمل در اين دو گزارش به خوبى نشان مىدهد كه نيروى نظامى بنىاميه براى\r\n\r\n\r\n","description":"","footnote":"\r\n( 1 ) - تاريخ طبرى ، ج 3 ، ص 296 .\r\n","page_name":" 184 ","page_number":184},
  {"content":"\r\n\r\nجلوگيرى از خروج امام كافى نبوده است . فرض بر اين است كه در اين درگيرى ( كه با كاروان نسبتاً بزرگ حسينى تا اين هنگام در بيرون شهر صورت مىگرفت ) اشدق همه نيروهاى خويش را به كار مىگرفت تا از خروج امام جلوگيرى كند ، ولى بروز درگيرى پيش‌بينى نمىشد ، تا اشدق ناچار شود پس از رد و بدل شدن چند تازيانه ، از خطرناك شدن اوضاع بترسد و از فرستادگان و يا سربازانش بخواهد كه نوميدانه باز گردند !\r\n\r\n","description":"","footnote":"","page_name":" 185 ","page_number":185},
  {"content":"\r\n . \r\n","description":"","footnote":"","page_name":" 186 ","page_number":186},
  {"content":"\r\n\r\n\r\nفصل سوم : حركت امت در دوران مكى قيام حسينى\r\n\r\n","description":"","footnote":"","page_name":" 187 ","page_number":187},
  {"content":"\r\n . \r\n","description":"","footnote":"","page_name":" 188 ","page_number":188},
  {"content":"\r\n\r\nتاريخ دربارهء دورانى كه امام حسين عليه السلام در مكّه مكرّمه سپرى كرد ، رويدادهاى فراوان و گونه‌هاى پراهميتى را از تحركات فردى و جمعى امت در زمينه مواضع اتخاذ شده - موافق يا مخالف - با قيام امام حسين عليه السلام در مهم‌ترين شهرهاى جهان اسلام كه در آن روز مىتوانستند در تغيير روند حوادث مؤثر باشند و يا آنكه آينده ديگرى براى جهان اسلام ترسيم كنند ، به ثبت رسانده است .\r\nبه جز شام و ديگر شهرهاى اين سرزمين ، كه به طور كلى از نظر سياسى و تبليغى در جبهه موافق حكومت بنى اميّه قرار داشتند ، از مهم‌ترين شهرهاى آن روز كه حكم قلب تپندهء جهان اسلام را داشتند و امكان ابراز مخالفت سياسى در آنها وجود داشت ، كوفه ، بصره ، مدينه و مكّه را مىتوان نام برد .\r\nدر بررسى حركت امت در دوران قيام حسينى ، بهتر آن ديديم كه - براى رعايت ترتيب سير تاريخى حركت - نخست حركت امت را در سرزمين حجاز ( و در مهم‌ترين شهرهاى آن يعنى مكّه و مدينه ) مورد مطالعه قرار دهيم ؛ آنگاه به حركت امت در كوفه و پس از آن در بصره بپردازيم .\r\n\r\nحركت امت در حجاز\r\nتاريخ درباره حركت امت در حجاز و در دو شهر مهم آن روز آن سرزمين يعنى مكه مكرمه و مدينه منوره ، مجموعه‌اى از حوادث و رويدادها را ثبت كرده است كه به ترتيب زمان وقوع آن‌ها ، مورد مطالعه قرار مىدهيم .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\n\r\nپذيرايى مردم در مكه از امام حسين عليه السلام\r\nمردم مكه از خبر ورود امام‌حسين عليه السلام بسيار شادمان گشتند « 1 » و از ايشان به‌طرز باشكوهى پذيرايى كردند . آنان در حالى كه نسبت به ديگر شخصيت‌هاى حاضر در شهر بىاعتنا بودند ، پيوسته نزد آن حضرت آمد و شد داشتند و بر گرد شمع وجودش حلقه مىزدند .\r\nزيرا كه امام حسين عليه السلام تنها يادگار رسول خدا صلى الله عليه و آله در ميان امت و سرور همه جهان اسلام ، و به ويژه اعراب و حجاز به شمار مىرفت ، و هيچ كس از مردم را ياراى آن نبود كه بتواند با اين مرتبهء بلند و مقام عالى و منزلت شريفِ امام عليه السلام در دل مسلمانان ، به‌منازعه بپردازد .\r\nابن كثير گويد : پس از شنيدن خبر مرگ معاويه و خلافت يزيد گروه‌هاى گوناگون مردم نزد امام حسين عليه السلام مىآمدند و پيرامونش حلقه مىزدند و پاى سخن آن حضرت مىنشستند و به گفتارش گوش فرا مىدادند . ولى ابن زبير در اين مدت پيوسته ملازم مصلاى خود نزد كعبه بود و همانند ديگر مردم ، طى اين دوره خدمت امام عليه السلام مىرسيد . وى ، با وجود امام عليه السلام امكان اجراى هيچ يك از نقشه‌هايش را نداشت . زيرا مىدانست كه مردم حسين عليه السلام را بزرگ مىشمارند و آن حضرت را بر وى مقدّم مىدارند . . . سبب گرايش مردم به حسين عليه السلام [ همانطور كه گفتيم 
  ] اين بود كه وى سرورى بزرگ و پسر دختر رسول خدا صلى الله عليه و آله بود ؛ و در آن روز كسى بر روى زمين به پاى منزلت او نمىرسيد و با او برابرى نمىكرد . « 2 »\r\nدينورى گفته است : مردم نزد او در آمد و شد بودند و بر گردش حلقه مىزدند . آنان عبدالله زبير كه پيش از آن با او مجلس مىكردند ، ترك گفتند . پسر زبير از اين موضع ناراحت شد و دريافت كه به سبب حضور حسين عليه السلام در شهر ، مردم به مجلس او نمىآيند . در نتيجه او نيز بامداد و شام نزد حسين - رضى الله عنه - آمد و شد مىكرد . « 3 »\r\n\r\n\r\n","description":"","footnote":"\r\n( 1 )\r\n- در مقدمه و فصل نخست اين كتاب يادآور شديم كه مقصود از مردمى كه در مكه از امام عليه السلام استقبال‌كردند ، گروه‌هاى مختلف حج و عمره‌گزار و اندكى از ساكنان خود شهر بودند كه با على عليه السلام و خاندانش دشمنى نداشتند . براى مطالعه مفصل اين موضع به فصل مربوط مراجعه نماييد .\r\n( 2 ) - البدايه والنهايه ، ج 8 ، ص 151 .\r\n( 3 ) - الاخبار الطوال ، ص 229 .\r\n","page_name":" 190 ","page_number":190},
  {"content":"\r\n\r\n\r\nبزرگان امت . . . مشورت‌ها و نصايح\r\nامام حسين عليه السلام در طول مدت اقامت خويش در مكه مكرمه ، با مجموعه‌اى از بزرگان و سرشناسان امت اسلامى ، با گرايش‌ها ، افكار و مشرب‌هاى گوناگون ديدار كرد . هر كدام از اينان به فراخور مشرب ، گرايش و نحوهء تفكر خويش ، به آن حضرت پيشنهاد دادند ، نصيحت كردند و يا اعتراض نمودند . هر چند كه جزئيات اين ، پيشنهادها ، نصايح و اعتراض‌ها با هم متفاوت است ولى در زمينه تفكر و نگرش به موضوع ، همه با هم مشتركند . چرا كه همه آنها به دست آوردن حكومت و سلامت ، عافيت و امنيت دنيوى را رستگارى و پيروزى مىديدند ، و قتل و آوارگى و گرفتارى و در معرض فشار قرار گرفتن را موجب زيان و شكست مىدانستند و خاستگاه همه آن اعتراض‌ها ، پيشنهادها و نصايح ، همين منطق بود .\r\nبه راستى چه اندازه ميان اين منطق و منطق دورانديشى كه سرنوشت اسلام و امت اسلامى را پايهء محاسباتش قرار داده است تفاوت وجود دارد ؟ ! اين منطق پيوسته روند رويدادهاى سياسى جامعه را زير نظر داشت و مىديد كه معاوية بن ابىسفيان ، رهبر وقت حركت نفاق ، بيشتر امت اسلامى را به بيراهه كشانده است . معاويه ياد و نام و فضايل اهل بيت را در پرده كتمان نهاده و به وسيله جعل احاديث دروغين از زبان پيامبر صلى الله عليه و آله ، قداست دروغينى را براى خودش و شمارى ديگر از صحابه كه حركت نفاق را رهبرى و يا در ركاب وى حركت مىكردند و در راستاى غصب حقوق الهى اهل بيت عليهم السلام وى را پشتيبانى مىكردند ، دست و پا كرده بود . معاويه با تأسيس فرقه‌هاى دينى مانند « جبريون » و « مرجئه » كه براى خدمت به امويان و توجيه كارهايشان تفسير دينى ارائه مىدادند ، مردم را از قيام و نهضت بر ضد ظلم و ستم باز داشته بود . اين گروه‌ها در تلاش‌هاى فراوان معاويه براى متفرق ساختن قلبى و طبقاتى و زير فشار قرار دادن هر چه بيشتر شيعه ، وى را يارى مىدادند .\r\nبا توجّه به اينكه دوران حكومت معاويه به درازا كشيد ، اكثر امّت فريفتهء گمراهى دين اموى گشتند و معتقد شدند كه حكومت معاويه شرعى است و تداوم خلافت اسلامى\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nپس از رسول خدا صلى الله عليه و آله است . وى امام اين امّت است و جانشينان وى نيز جانشين شرعى پيامبرند . با كمال تأسف قاطبهء امّت كوركورانه به اين گمراهى تن دادند و فرمانبردار او شدند . به طورى كه نه تنها جز او را نمىشناختند ، فكر اين را هم كه ممكن است حقيقت چيز ديگرى باشد ، نمىكردند ! . . .\r\nمطمئن‌ترين راه براى شكستن و نابود سازى اين چارچوب دينى اين بود كه مردى با برخوردارى از موقعيّت دينى و پذيرفته شده در نزد امّت اسلامى ، قيام كند . چرا كه قيام او ضامن رسوايى چهرهء دروغين بنىاميه بود ؛ و واقعيّت جاهليت و فاصلهء آنان را از تعاليم اسلامى آن چنان كه بود روشن مىساخت . اين مرد كسى جز حسين بن على عليه السلام نبود ؛ زيرا آن حضرت در قلب اكثريت قاطع مسلمانان جايگاهى بلند داشت و او را دوست مىداشتند و حرمت مىنهادند و تعظيم مىكردند . . . اگر واقعهء كربلا نمىبود ، حكومت امويان با عنوان دينى استمرار مىيافت و با گذشت روزها و سال‌ها در اذهان مردم چنين رسوخ مىكرد كه اسلام جز آنچه بنىاميه مىگويند و بدان عمل مىكنند نيست و فاتحهء اسلام خوانده مىشد .\r\nاگر واقعهء عاشورا نبود ، امكان جداسازى ميان امويت و اسلام نيز وجود نداشت . اين سخن به‌اين مفهوم است كه اگر روزى امويت زوال پذيرفت ، زوال اسلام نيز حتمى است .\r\nدر نتيجه همهء قيام‌ها و انقلاب‌هايى كه بر ضدّ ستم امويان برپا مىشد ، ضدّ اسلامى تلقّى مىگرديد . اما پيروزى حسينى در عاشورا موجب شد كه همهء قيام‌ها و انقلاب‌هاى پس از عاشورا ، به نام اسلام و بر ضد امويان برپا گردد . « 1 »\r\n\r\nيادآورى\r\nشايان ذكر است كه امام حسين عليه السلام در همان هنگامى كه در عمل بر پايه اين منطق ژرف انديشانه - يعنى منطق پيروزى به وسيله شهادت - رفتار مىكرد ، در برخورد با ظاهربينان نيز بر اساس استدلال‌هاى ظاهرى ، پيشنهادها و نصايح‌شان را پاسخ مىگفت .\r\n\r\n\r\n","description":"","footnote":"\r\n( 1 ) - ر . ك . جلد اول ، زير عنوان « دورنماى پيروزى حسينى » .\r\n","page_name":" 192 ","page_number":192},
  {"content":"\r\n\r\nهمچنين آن حضرت در پاسخ‌هايى كه ارائه مىداد ، به نوع و سطح فكر مخاطب و ميزان خِرد و سطح آگاهى و درجه دوستى و نوع اعتقاد آنان نسبت به اهل بيت عليهم السلام و ميزان ارتباطشان با دشمنان آن بزرگواران توجه مىنمود .\r\nاز اين رو - براى مثال - پاسخ آن حضرت به ام سلمه رضىاللَّه عنها و محمد بن حنفيه رضى الله عنه و عبدالله بن عباس ، با پاسخى كه به عبدالله بن عمر و عبدالله بن زبير و عبدالله بن مطيع عدوى و امثال آن مىدهد متفاوت است .\r\nاين حقيقتى است كه بايد در بررسى گفت و گوهاى آن حضرت مد نظر داشت و آن را فراموش نكرد ، تا بتوان رازِ تفاوت‌هاى ظاهرى پاسخ‌هاى ايشان را درك كرد .\r\n\r\nتلاش عبدالله بن عباس\r\nتاريخ چندين گفت و گو ميان امام عليه السلام و عبدالله بن عباس را ثبت كرده است . مجموعه اين گفت و گوها نشان مىدهد كه پسر عباس تلاش داشت امام حسين عليه السلام را از رفتن به عراق - نه از قيام و انقلاب عليه حكومت بنىاميه - باز دارد . دليل وى براى اعتراض به رفتن امام عليه السلام به كوفه ، اين بود كه مىگفت ، مردم كوفه بايد - پيش از رفتن امام عليه السلام - در عمل مقدمات رفتن وى را فراهم سازند و زمينه حضور امام در شهر خويش را آماده كنند .\r\nبراى مثال اميرشان را بيرون برانند و يا به قتل برسانند ؛ و همهء دشمنان آن حضرت از امويان و مزدوران و جاسوسانشان را بيرون كنند و ادارهء شهرشان را به دست بگيرند . در چنين شرايطى رفتن امام عليه السلام چشم‌انداز روشنى دارد ؛ و گرنه رفتن امام - درحالى كه هيچ حركتى انجام نداده‌اند - كارى است مخاطره‌آميز كه نتيجه‌اى جز آشوب و كشت و كشتار ندارد .\r\nاز جمله ابن‌عباس در اين باره چنين گفت : خدايت رحمت كند ، به من بگو ، آيا نزد مردمى كه اميرشان را كشته‌اند ، اداره امور شهر خود را به‌دست گرفته‌اند و دشمنان خود را بيرون رانده‌اند مىروى ؟ اگر چنين كرده‌اند ، به نزد آنان برو ؛ و گرنه اگر تو را درحالى دعوت كرده‌اند كه اميرشان بر آنان مسلّط است و كارگزارانش از مردم ماليات مىگيرند ، بدان كه تو را به\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nجنگ دعوت كرده‌اند و از اين كه تو را بفريبند و تكذيب كنند و با تو مخالفت بورزند و رهايت كنند و در حالى به سوى تو بيايند كه از همه مردم نسبت به تو سخت‌گيرتر باشند ، بر تو ايمن نيستم . « 1 »\r\nاو همچنين گفت : اگر عراقيان ، آن طور كه مىپندارند ، خواهان تو هستند ، براى آنان بنويس كه [ ابتدا 
  ] دشمنانشان را بيرون كنند و سپس نزد آنان برو ؛ و اگر در هر حال از رفتن ناگزيرى ، به يمن برو كه دژ و دره فراوان دارد و سرزمينى است گسترده . آنگاه دعوتگران خويش را اين سو و آن سو بفرست ، اميدوارم كه در اين صورت به سلامتى به مقصود خويش نايل گردى . « 2 »\r\nاين سخنان ، مهم‌ترين نظرِ عبدالله بن عباس است كه در گفت و گوهاى وى با امام عليه السلام آشكار مىشود و نشان مىدهد كه محور انديشهء وى قيام امام عليه السلام را تأييد مىكند و تنها اعتراض او به رفتن آن حضرت به عراق ، پيش از تحرك و قيام مردم آنجاست . اين يكى از تفاوت‌هاى مهم ميان موضعگيرى ابن‌عباس و موضعگيرى عبدالله بن عمر است كه با اصل قيام بر ضد حكومت ستمگر اموى مخالف است .\r\nولى اين نظر ، به خودى خود كاشف از انتساب ابن عباس به مجموعهء نصيحتگران و دلسوزانى كه با عينك پيروزى به قضيه مىنگريستند نيز مىباشد . و اين نگرش چيزى نبود كه خواسته‌هايش ، در صورت تحرك عملى براى رسيدن به چنين پيروزىاى ، بر امام پوشيده باشد .\r\nدر اينجا مجموعه گفت و گوهاى ميان ابن عباس و امام عليه السلام را نقل مىكنيم .\r\n\r\nگفت و گوى نخست\r\nاين گفت و گو ، سه جانبه بود و عبدالله بن عمر نيز به عنوان نفر سوم در آن شركت داشت و در دوران نخست اقامت امام حسين عليه السلام در مكه مكرمه ، كه ابن‌عباس و ابن‌عمر ( كه قصد بازگشت به مدينه را داشتند ) نيز در آنجا حضور داشتند ، صورت پذيرفت . از آنجا كه ما در اينجا در مقام تشخيص ابعاد موضعگيرى و تحرك ابن‌عباس هستيم ، تنها متن گفت و گوهاى ميان او و امام عليه السلام را مورد دقت و بررسى قرار مىدهيم .\r\n\r\n\r\n","description":"","footnote":"\r\n( 1 ) - تاريخ طبرى ، ج 3 ، ص 294 .\r\n( 2 ) - تاريخ ابن عساكر ( زندگينامه امام حسين عليه السلام ) ، ص 204 ، شماره 255 .\r\n","page_name":" 194 ","page_number":194},
  {"content":"\r\n\r\nابن عمر سخن خود را با برحذر داشتن امام از دشمنى با خاندان اموى و ستمگرىهاى آنان و گرايش مردم به دنيا آغاز كرد و بيم خود را از كشته شدن آن حضرت آشكار كرد و عنوان كرد كه از رسول خدا صلى الله عليه و آله شنيده است كه فرمود : حسين كشته مىشود و چنانچه او را بكشند و رهايش كنند و از يارى او دست بردارند ، خداوند تا روز رستخيز آنان را وا مىنهد . « 1 » سپس به امام عليه السلام پيشنهاد كرد كه او نيز همانند ديگر مردم از در صلح درآيد و همانند دوران معاويه شكيبايى پيشه سازد . « 2 »\r\nامام حسين عليه السلام در پاسخ وى فرمود : اى اباعبدالرحمن ، آيا با وجود آن سخن پيامبر صلى الله عليه و آله دربارهء او و پدرش باز هم با يزيد بيعت كنم و با او از در صلح درآيم ؟ !\r\nدر اين هنگام ابن عباس گفت : راست گفتى اى اباعبدالله ، رسول خدا صلى الله عليه و آله در دوران زندگى خويش فرمود : مرا با يزيد چه كار ، خداوند در يزيد مباركى قرار مدهاد ! او فرزندم و فرزند دخترم يعنى حسين را مىكشد . به آن كه جانم به دست اوست سوگند كه اگر حسين در نزد مردمى كشته شود و از قتل وى جلوگيرى نكنند ، خداوند ميان دل و زبانشان دوگانگى مىافكند .\r\nآنگاه پسر عباس گريست امام حسين عليه السلام نيز با او گريست و فرمود : اى پسر عباس ، تو مىدانى كه من فرزند دختر رسول خدا صلى الله عليه و آله هستم ! ابن عباس گفت : آرى به خدا سوگند ، مىدانيم و مىشناسيم كه در دنيا هيچ كس جز تو فرزند دختر رسول خدا صلى الله عليه و آله نيست و يارى تو همانند نماز و زكات كه هيچ كدام بدون ديگرى پذيرفته نيست ، بر همه مردم واجب است !\r\nحسين عليه السلام فرمود : اى پسر عباس ، چه مىگويى درباره مردمى كه پسر دختر رسول خدا صلى الله عليه و آله را از خانه و زاد بومش و از حرم پيامبر صلى الله عليه و آله و مجاورت با قبر و زادگاه و مسجد او و هجرتگاه او بيرون رانده‌اند و او را ترسان و بيمناك رها كرده‌اند كه نه مىتواند در جايى استقرار يابد و نه در محلى مسكن بگزيند و قصدشان اين است كه او را بكشند و خونش را بريزند ، در حالى كه نه به خداوند شرك ورزيده و نه كسى جز او را به دوستى گرفته و نه سنت پيامبر صلى الله عليه و آله را تغيير داده است ؟ !\r\n\r\n\r\n","description":"","footnote":"\r\n( 1 ) - الفتوح ، ج 5 ، ص 26 - 27 .\r\n( 2 ) - به زودى در تحليل شخصيت ابن عمر ، راز اين گفتار وى را آشكار خواهيم كرد .\r\n","page_name":" 195 ","page_number":195},
  {"content":"\r\n\r\nابن عباس گفت : نظر من درباره آنها اين است كه « آنان به خدا و رسول او كفر ورزيده‌اند و جز با كسالت به نماز نمىايستند » « 1 » ، « نزد مردم خودنمايى مىكنند و جز اندكى خدا را ياد نمىكنند ميان كفر و ايمان سرگردانند ، نه با اينان و نه با آنان ، آنكه خدا گمراهش كند هيچ راهى براى او نخواهى يافت » « 2 » و چنين كسانى سزاوار بلايى بزرگ‌اند .\r\nاما تو اى پسر دختر رسول خدا صلى الله عليه و آله ، سرآمد افتخاركنندگان به رسول خدايى ، تو فرزند زهراى بتولى ، تو يقين دارى كه خداوند از كردار ستمكاران غافل نيست ، و من گواهى مىدهم كه هر كس از تو دورى جويد و در جنگ تو و پيامبرت ، محمد صلى الله عليه و آله ، طمع بندد ، در آخرت خيرى نخواهد ديد .\r\nحسين عليه السلام گفت : بار پروردگارا تو گواه باش .\r\nابن‌عباس گفت : اى پسر دختر رسول خدا ، جانم به فدايت ، گويا مرا به سوى خود مىخوانى و از من اميد يارى دارى ! به خداى بىهمتا سوگند ، چنانچه در مقابل چشمانت گردن زده شوم تا آنكه همه هستىام از كف برود ، يك صدم حق تو را ادا نكرده‌ام ! اينك من در حضور شمايم هر امرى داريد بفرماييد .\r\nدر اين هنگام پسر عمر احساس كرد كه امام با گفتن جملهء « پروردگارا تو آگاه باش » حجت را بر مخاطب تمام كرده است و ابن عباس با درك مفهوم اين سخن ، قصد يارى امام عليه السلام را دارد و مىخواهد كه در قيام بر ضد حكومت اموى به او بپيوندد و بر او نيز واجب است كه فرمان امام عليه السلام را امتثال كند . لذا خطاب به ابن عباس گفت : اى پسر عباس ، اجازه بده از اين سخن درگذريم !\r\nسپس روبه امام عليه السلام كرد و از او خواست كه به مدينه باز گردد و از قيام دست بردارد و او نيز همانند ديگر مردم از در صلح درآيد و تا مرگ يزيد صبر كند ! او همچنين در اينجا مدعى شد كه چنانچه امام دست از قيام بردارد ، اگر بيعت هم نكند ، دست از او برخواهند داشت !\r\n\r\n\r\n","description":"","footnote":"\r\n( 1 ) - توبه ( 9 ) ، آيه 45 .\r\n( 2 ) - نساء ( 14 ) ، آيات 142 - 143 .\r\n","page_name":" 196 ","page_number":196},
  {"content":"\r\n\r\nدر اينجا امام عليه السلام مخالفت خويش را با منطق پسر عمر ابراز داشت و او را ملزم به پذيرش اين حقيقت كرد كه پسر دختر رسول خدا صلى الله عليه و آله با پاكى و هدايت و منزلت ويژه‌اى كه دارد ، مانند يزيد بن معاويه نيست ؛ و به او فهماند كه امويان از او دست برنخواهند داشت تا از او بيعت بگيرند يا او را به قتل برسانند . آنگاه پسر عمر را دعوت كرد تا او را يارى كند ؛ و چنانچه يارىاش نمىكند دست كم در بيعت با يزيد شتاب نورزد !\r\nآنگاه امام عليه السلام رو به ابن عباس كرد و گفت : اى پسر عباس ، تو پسر عموى پدرم هستى و از آن هنگام كه تو را شناخته‌ام ، پيوسته امر به نيكى مىكنى . تو با پدرم همراه بودى و مشورت‌هاى هدايت‌آميز مىدادى ، او از تو تقاضاى خيرخواهى و مشورت مىكرد و تو مشورت درست مىدادى . در پناه خداوند به مدينه برو و هيچ خبرى را از من پنهان مكن .\r\nمن در اين حرم اقامت مىگزينم و تا هنگامى كه ببينم مردمش مرا دوست مىدارند و يارىام مىكنند در آن مىمانم . هرگاه كه مرا رها كردند . سراغ ديگران مىروم و به سخنى كه ابراهيم خليل عليه السلام هنگام افكنده شدن در آتش بر زبان راند و آتش بر او سرد و سلامت شد ، يعنى « حسبى اللّه ونعم الوكيل » پناه مىبرم .\r\nدر اين هنگام ابن عباس و ابن عمر به شدّت گريستند . حسين نيز لختى با آنان گريست . سپس با آن دو خداحافظى كرد و ابن‌عمر و ابن‌عباس به مدينه رفتند . « 1 »\r\n\r\nدرنگ و ملاحظه\r\n1 - ابن عباس رضى الله عنه - در بخش نخست سخن خود در اين گفت و گو - تأكيد كرد كه پيامبر صلى الله عليه و آله به مردم خبر داد كه يزيد قاتل حسين عليه السلام است و بر آنان واجب است كه از وى\r\n\r\n\r\n","description":"","footnote":"\r\n( 1 ) - ر . ك . الفتوح ، ج 5 ، ص 26 - 27 ؛ مقتل الحسين ، خوارزمى ، ج 1 ، ص 278 - 281 . تنها كسى كه روايت اين گفت و گو را به طور كامل نقل كرده است ابن اعثم كوفى ( صاحب الفتوح ) است كه خوارزمى نيز در كتاب « مقتل الحسين » خويش از او نقل كرده است . اين گفت و گو در بردارنده فرازهايى است كه اگر پژوهشگر دقيق آنها را دروغ و مردود نشمرد ، حداقل در پذيرش آنها بايد تأمل ورزد ، به ويژه در آنچه به گفت و گوى امام و ابن‌عمر مربوط است . ما سخن در اين باره را به بررسى موضعگيرى پسر عمر و نوع تحرك و حقيقت جبهه‌گيرى او وامىگذاريم .\r\n","page_name":" 197 ","page_number":197},
  {"content":"\r\n\r\nپشتيبانى كنند و يارىاش دهند . نيز آن حضرت به مردم هشدار داد كه چنانچه امام عليه السلام در حضور مردم كشته شود و از قتل او جلوگيرى نكنند و يارىاش ندهند ، خداوند ميان دل و زبانشان دوگانگى خواهد افكند ! پسر عمر نيز اين هشدار رسول خدا ( ص ) را مورد تأكيد قرار داد . آنجا كه گفت ، از رسول خدا صلى الله عليه و آله شنيده است كه فرمود : حسين كشته مىشود ، چنانچه او را بكشند و رهايش كنند و يارىاش ندهند ، خداوند تا روز رستخيز آنها را واخواهد نهاد . معناى اين سخن اين است كه حماسه قتل حسين عليه السلام و اينكه قاتلش يزيد است و بر امت واجب است كه به حمايت و يارى آن حضرت برخيزند ، در ميان جامعه اسلامى شايع بود ! اما با گذشت پنجاه سال از رحلت پيامبر صلى الله عليه و آله مردم به وسيله جريان نفاق و به ويژه شاخهء اموى آن گمراه شده ، از سفارش‌ها و هشدارهاى پيامبر صلى الله عليه و آله فاصله گرفته بودند . ابن عباس كه تلخى اين موضوع و نتايج مخاطره آميزش را احساس كرده بود ، گريست و امام نيز با او گريست !\r\n2 - ابن عباس در اين گفت و گو بر معرفت خود نسبت به مقام امام حسين عليه السلام و ضرورت دوستى و يارى او تأكيد ورزيد . به دليل اينكه گفت : « يارى تو همانند نماز و زكات بر امت واجب است . . . » و گفت : « چنانچه در مقابل چشمانت گردن زده شوم تا آنكه همه هستىام از كف برود . يك صدم حق تو را ادا نكرده‌ام . . . »\r\n3 - ابن‌عباس همچنين بر شناخت خود نسبت به كفر و نفاق امويان و نيز بر اينكه آنان و كسانى كه در جنگ با امام ياريشان مىدهند ، در روز رستخيز از خير بىبهره‌اند تأكيد ورزيد .\r\n4 - از اين سخن ابن عباس كه مىگويد : « گويا مرا به سوى خود مىخوانى و از من اميد يارى دارى . . . اينك من در حضور شمايم هر امرى داريد بفرماييد . . . » چنين استفاده مىشود كه او با وجود كهن‌سالى از بنيه‌اى نيرومند برخوردار بوده است ؛ و گرنه اعلام آمادگى و جهاد نمىكرد . آن طورى كه براى مثال از روايت ديدارش با ام‌سلمه ، پس از شنيدن سوگوارى وى بر حسين ، « 1 » استفاده مىشود ، او نابينا نبوده است . آرى ، مىتوان گفت كه امام در هيچ جاى گفت و گوهايش با ابن عباس ، از وى نخواسته است كه به\r\n\r\n\r\n","description":"","footnote":"\r\n( 1 ) - امالى طوسى ، ص 314 - 315 ، مجلس 11 ، حديث 640 / 87 .\r\n","page_name":" 198 ","page_number":198},
  {"content":"\r\n\r\nحضرت بپيوندد و يارىاش دهد - چيزى كه نابينايى و زمينگيرى و معذور بودنش را از جهاد تأييد مىكند - ، بلكه اعلام آمادگى او براى جهاد و جان‌فشانى در حضور امام ، ناظر بر اعلام وجوب يارى و دفاع از امام حتى در صورت داشتن عذر ، بوده است .\r\n5 - آن طور كه از يكى از بخش‌هاى اين گفت و گو استفاده مىشود ، امام عليه السلام به ابن‌عباس اجازه داد كه در پناه خداوند در مدينه بماند و به كاروانش نپيوندد . آنجا كه فرمود : « در پناه حمايت خداوند به مدينه برو و هيچ خبرى از خود را از من پنهان مكن » .\r\n6 - امام عليه السلام - در دوران نخست اقامتش در مكه - به ابن‌عباس خبر داد كه بنىاميه قصد كشتن و ريختن خون او را دارند . شايد مقصود امام از اين خبر اين بود كه از نقشه حكومت مركزى براى قتل وى در مدينه يا مكه خبر دهد ، يا اينكه مىخواست‌از اين حقيقت كه « چنانچه بيعت نكند كشته مىشود » خبر دهد ، و به اين وسيله نادرستى گفتار كسانى چون ابن عمر را خاطرنشان سازد كه مىگفتند چنانچه دست از قيام بردارد و صبر پيشه كند ، حتى اگر بيعت هم نكند خطرى تهديدش نخواهد كرد .\r\n7 - با توجه به آگاهى امام عليه السلام بر اين كه چنانچه بيعت نكند كشته مىشود و با توجه به پافشارى بر اين كه حرمت حرم با ريختن خون او شكسته نشود ، مىتوان مفهوم سخن آن حضرت در پايان اين گفت و گو با ابن‌عباس را دريافت كه فرمود : « من در اين حرم اقامت مىگزينم و تا هنگامى كه مردمش مرا دوست بدارند و يارىام كنند در آن مىمانم و هرگاه كه رهايم كردند نزد ديگران خواهم رفت . . . » با توجه به اين كه اين گفت و گو در اوايل دوران مكّى انجام شد ، مقصود امام عليه السلام اين بود كه به ابن‌عباس اطمينان دهد دوران اقامت وى در مكه كوتاه نخواهد بود و مدت زيادى در آنجا مىماند . و امام عليه السلام ماندن خود را در شهر به دوستى و يارى مردم مشروط ساخته بود . اين در حالى بود كه مىدانست در ميان مكيان جز شمارى اندك ، دوستدار اهل بيت نيستند « 1 » و در مكّه پايگاهى مردمى كه در برابر حكومت اموى او را حمايت و يارى كند وجود ندارد .\r\n\r\n\r\n","description":"","footnote":"\r\n( 1 )\r\n- امام سجاد عليه السلام فرمود : « در مكه و مدينه بيست تن دوستدار نداريم . . . » ( كتاب الغارات ، ص 393 ؛ شرح‌نهج البلاغه ، ابن ابى الحديد ، ج 4 ، ص 104 ) .\r\n","page_name":" 199 ","page_number":199},
  {"content":"\r\n\r\n\r\nگفت و گوى دوم\r\nچنين به نظر مىرسد كه اين گفت و گو پس از بازگشت ابن عباس از مدينه به مكه براى بار دوم ، ميان او و امام صورت پذيرفته است . تاريخ مىگويد : ابن عباس در اين روزها به مكه آمد ، چون شنيده بود كه حسين عليه السلام آهنگ رفتن دارد . او نزد امام آمد و بر او سلام كرد و گفت : فدايت گردم ، ميان مردم پيچيده است كه آهنگ عراق دارى ! به من بگو مىخواهى چه بكنى ؟ « 1 » امام عليه السلام فرمود : « آرى ، به خواست خداوند در همين روزها حركت خواهم كرد . ولا حول ولا قوة الا بالله العلى العظيم . »\r\nابن‌عباس گفت : تو را از انجام چنين كارى در پناه خداوند قرار مىدهم . اگر نزد مردمى مىروى كه اميرشان را كشته ، زمام امور سرزمين‌شان را به دست گرفته و از دشمن خود كناره گرفته‌اند ، « 2 » اقدام تو درست و به مصلحت است . ولى چنانچه نزد مردمى مىروى كه تو را دعوت كرده‌اند و حال آنكه اميرشان بر اريكهء قدرت است و كارگزارانش از سرزمين‌شان خراج مىستانند ، « 3 » بدان كه تو را به جنگ و مبارزه دعوت كرده‌اند ! شما مىدانيد كوفه شهرى است كه پدرت در آنجا كشته شده است ، برادرت را ترور كردند و با آنكه با پسر عمويت مسلم ، بيعت كردند او را كشتند و عبيدالله در آنجا فرمان مىراند و عطا مىدهد و امروزه مردم بنده دينار و درهم‌اند . بيم آن دارم كه كشته شوى ؛ تقواى الهى پيشه كن و در اين حرم بمان ؛ و اگر از رفتن ناگزيرى به يمن برو كه در آنجا دژ مىتوانى داشت و شيعيان پدرت در آنجايند و مردم به تو دسترسى نخواهند داشت .\r\nامام حسين عليه السلام فرمود : از عراق گزيرى نيست !\r\n\r\n\r\n","description":"","footnote":"\r\n( 1 ) - نيز در آنجا آمده است : « همين يكى دو روز حركت خواهم كرد . . . » .\r\n( 2 ) - نيز در آن آمده است : « خدايت رحمت كند به من بگو آيا نزد مردمى مىروى . . . و دشمن‌شان را بيرون‌رانده‌اند . اگر چنين كرده‌اند نزد آنها برو . . . » .\r\n( 3 ) - در تاريخ طبرى ( ج 3 ، ص 294 ) آمده است : « . . . و كارگزارانش از سرزمين‌شان خراج مىستانند ، بدان‌كه تو را به جنگ و مبارزه دعوت كرده‌اند و بيم آن دارم كه تو را بفريبند و با تو مخالفت كنند و رهايت كنند و در حالى به سوى تو بكوچند كه از همه مردم بر تو بيشتر سخت بگيرند . . . » .\r\n","page_name":" 200 ","page_number":200},
  {"content":"\r\n\r\nابن عباس گفت : اگر با گفتار من مخالفى ، زن و فرزندت را با خود مبر كه خواهند گفت خون عثمان بر گردن تو و پدر توست و بيم آن دارم كه تو را نيز همانند عثمان در پيش چشم زن و فرزندت بكشند .\r\nامام حسين عليه السلام فرمود : اى پسر عمو ، به خدا سوگند ، اگر در عراق كشته شوم نزد من محبوب‌تر از آن است كه در مكه كشته شوم . و هر چه خداوند مقدر كند همان مىشود . با وجود اين از خداوند طلب خير مىكنم و دربارهء آينده مىانديشم . « 1 »\r\n\r\nدرنگ و ملاحظه\r\n1 - از قراين موجود در متن روايت مىتوان دريافت كه اين گفت و گو يا در روزهاى پايانى حضور امام در مكه انجام شده است ؛ به اين دليل كه امام عليه السلام فرمود : تصميم دارم كه همين روزها بروم . و يا اين كه در آخرين روز و يا روز پيش از آن صورت پذيرفته است ؛ به‌دليل اينكه امام عليه السلام ( طبق روايت طبرى ) فرمود : « در همين يكى دو روز آهنگ حركت دارم . . . »\r\n2 - اين روايت تأكيد دارد بر اين كه تصميم امام عليه السلام براى رفتن به عراق در ميان مردم مكه و ديگر شهرها به ويژه در واپسين روزهاى اقامت وى در مكه ، شيوع پيدا كرده بود ؛ و اين با سرّى بودنِ هنگام حركت ، به خواست امام عليه السلام منافاتى ندارد . گذشته از اين نفس تاريخ حركت كاروان حسينى از مكه سرّى نبود . چرا كه امام عليه السلام اندكى پيش از حركت طى خطابه‌اى فرمود : « . . . هر كس در راه ما آمادهء فداكارى است [ آمادهء حركت باشد . 
  ] ان شاء الله فردا صبح حركت خواهم كرد . » « 2 »\r\n3 - اساس تفكر و موضعگيرى ابن عباس نسبت به قيام امام عليه السلام در اين گفت و گو پيداست ؛ و نشان مىدهد كه او با قيام امام عليه السلام موافق بود ، ولى بااينكه پيش از تحرك مردم و فراهم شدن مقدمات استقبال از امام ، به آن شهر برود مخالفت داشت . اين مقوله در مقياس منطق ظاهرى كه مبناى مشورت‌ها و نصايح ابن‌عباس بر آن استوار بود درست است .\r\n\r\n\r\n","description":"","footnote":"\r\n( 1 ) - الفتوح ، ج 5 ، ص 72 ؛ مقتل الحسين ، خوارزمى ، ج 1 ، ص 309 - 310 ( به نقل از الفتوح ) ؛ تاريخ طبرى ، ج 3 ، ص 294 ؛ با تفاوتى كه به مهم‌ترينش اشاره كرديم .\r\n( 2 ) - مثير الاحزان ، ص 38 ؛ در فصل اول گفتيم كه امام عليه السلام اين خطبه را در ميان عموم مردم ايراد فرمود .\r\n","page_name":" 201 ","page_number":201},
  {"content":"\r\n\r\nشايان توجه اينكه امام عليه السلام در گفت و گوهايى كه با ابن‌عباس و ديگران « 1 » داشت ، آنها را تخطئه نكرد ، بلكه نكاتى بر آنها مىافزود كه در محدوده منطق ظاهربينى ناظر بر درستى آنهاست . « 2 »\r\n4 - در پرتو منطق ظاهربينى ، پژوهشگر انديشمند اين سخن امام عليه السلام را كه مىفرمايد :\r\n« گريزى از عراق نيست » ، اين گونه تفسير مىكند كه پافشارى حضرت بر رفتن به عراق به سبب نامه‌هاى اهل كوفه بود . زيرا نامه‌ها حجت را بر امام عليه السلام تمام مىكرد و بر او واجب بود كه خواستشان را اجابت كرده نزد آنان برود . به‌ويژه پس از آنكه مسلم به حضرت نامه نوشته و گزارش داده بود كه هجده هزار تن ( يا بيشتر ) با او بيعت كرده‌اند ؛ و از حضرت خواسته بود كه به كوفه بيايد . مؤيد اين واقعيت سخنى است كه از امام عليه السلام در گفت‌وگويى با ابن‌عباس نقل شده است : « اينها نامه و فرستادگان اهل كوفه هستند و بر من واجب است كه خواستشان را اجابت كنم ؛ و نزد خداوند - سبحانه و تعالى - بر من حجت دارند . » « 3 »\r\nاما در پرتو منطق ژرف‌انديشانه ، سخن امام عليه السلام را كه مىفرمايد : « گريزى از عراق نيست » ، آن هم با وجود آگاهى بر اين كه كوفيان او و يارانش را خواهند كشت - و تصريحات چندين باره امام عليه السلام - بايد اين گونه تفسير شود كه امام عليه السلام همچنين مىدانست عراق قربانگاه انتخابى و ميدان رويداد سرنوشت‌ساز ، رويداد « پيروزى با شهادت است . » واقعه‌اى كه همه دستاوردهايش تا روز رستخيز به سود اسلام ناب محمدى و اهل بيت عليهم السلام است . زيرا در آن روز ، شيعيان در عراق از هر جاى ديگرى بيشتر بودند و عراق از نظر تبليغى و روحى ، مثل شام در چنبرهء سلطه امويان‌قرار نداشت . بلكه عراق آن روز آمادگى داشت كه از حادثه عظيم عاشورا متأثر و در پرتو انوارش دگرگون شود و از اين رو جايگاهى مناسب براى قربانگاهى اختيارى بود .\r\n\r\n\r\n","description":"","footnote":"\r\n( 1 )\r\n- مانند عبدالرحمن مخزومى ، عمرو بن لوذان و محمد حنفيه .\r\n( 2 ) - امام عليه السلام در يك گفت‌وگوى ديگر كه پس از آن انجام شد ، به ابن‌عباس فرمود : « به‌خدا سوگند من مىدانم كه تو خيرخواه و دلسوزى » . آن حضرت به عمربن عبدالرحمن كه همين پيشنهاد را داد فرمود : « به خدا سوگند من مىدانم كه تو خيرخواهانه آمده‌اى و خردمندانه سخن مىگويى » . به عمرو بن لوذان نيز كه درست همين نظر را داد فرمود : « اى عبداللّه ، قضيه بر من پوشيده نيست . ليكن خداوند دركار خويش مغلوب نمىشود ! » .\r\n( 3 ) - معالى السبطين ، ج 1 ، ص 151 .\r\n","page_name":" 202 ","page_number":202},
  {"content":"\r\n\r\nمؤيد اين تفسير اين است كه امام عليه السلام حتى پس از منتفى شدن عملى حجت اهل كوفه بر وى ، پس از تنها گذاردن مسلم كه تنها ماند و تنها جنگيد تا كشته شد ، بازهم بر رفتن به كوفه پافشارى مىكرد .\r\n5 - در اين گفت‌وگو ، ابن‌عباس خطاب به امام عليه السلام گفت : « . . . تو مىدانى كه كوفه شهرى است كه پدرت در آنجا كشته شد ؛ برادرت را ترور كردند و در حالى كه با پسر عمويت بيعت كرده بودند او را كشتند ! . . . » بدون شك مراد از پسر عموى امام عليه السلام ، مسلم بن عقيل است و از همين رو اين روايت از نوادر به شمار مىرود ، چرا كه خبر قتل مسلم پس از خروج از مكه و در يكى از منزلگاه‌هاى راه ( زرود ) به امام عليه السلام رسيد . شايد اين عبارت به طور عمد و يا از روى فراموشى در اين روايت گنجانده شده باشد ، خدا بهتر مىداند .\r\nقضيه درباره اين سخن ابن عباس كه به امام عليه السلام گفت : « از خدا بترس و ملازم اين حرم باش . . . » نيز همين گونه است . زيرا كه اين سخن آميخته با بىادبى است و بسيار بعيد است كه چنين سخنى از ابن‌عباس با آن عرفانى كه نسبت به مقام اهل بيت و به ويژه مقام امام حسين عليه السلام داشت صادر شده باشد .\r\n6 - اين سخن امام عليه السلام را كه مىفرمايد : « كشته شدن در عراق را از كشته شدن در مكه دوست‌تر مىدارم . . . » ؛ مىتوان بر پافشارى آن حضرت بر پرهيز از كشته شدن در مكه به منظور حفظ حرمت خانه خدا حمل كرد . همچنين همانطور كه پيش از اين گفتيم ، بر حقيقت علم آن حضرت بر اين كه عراق برترين سرزمين براى قتلگاه انتخابى است حمل كرد ؛ و نيز به اين دليل كه حادثه قتل وى در سرزمين عراق ، دست كم از نظر تبليغى به طور كامل به سود او خواهد بود و دشمن نمىتواند شهادت او را در پرده ابهام و فراموشى قرار دهد و آن هدف‌هايى را كه امام عليه السلام از اين شهادت دنبال مىكرد پنهان سازد ؛ اهدافى كه ژرفاى ضمير مردم را تكان خواهد داد و آنها را در راستاى مسيرى كه امام حسين عليه السلام خود مىخواست به حركت درخواهد آورد . حال آنكه چنانچه امام عليه السلام به طور پنهانى يا آشكارا در مكه ترور مىشد ، براى دشمن اين امكان وجود داشت كه آن را در پرده ابهام قرار دهد و از مسؤوليت آن شانه خالى كند . حتى از نفس همين حادثه به سود خودش استفاده تبليغاتى كند . به اين ترتيب كه قاتلى را - كه خودشان وادار به قتل\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nامام كرده بودند - مىكشتند و نزد مردم خود را خون‌خواه امام قلمداد مىكردند و امر را بر بيشتر مردم مشتبه مىساختند و فاجعه اسلام همچنان به حال خود باقى مىماند و حتى مصيبت استوارتر و شديدتر هم مىگشت .\r\n7 - در پايان اين گفت و گو در برابر اين سخن امام عليه السلام قرار مىگيريم كه مىفرمايد : « هر چه خداوند مقدر كند همان مىشود ، با وجود اين از خداوند طلب خير مىكنم و درباره آينده مىانديشم » . عبارت « از خداوند طلب خير مىكنم » در برخى گفت و گوهاى امام عليه السلام با ابن‌زبير و ابن‌مطيع و در پاسخ به نامه مسور بن مخرمه نيز تكرار شده است .\r\nآيا مقصود امام از استخاره درخواست آگاهى نسبت به امور آميخته با خير و نيكى است ؟ آيا مفهوم طلب خير اين است كه امام عليه السلام براى روند قيامش نقشهء از پيش تعيين شده‌اى نداشت ؟ و نمىدانست سرنوشت و آينده كار او چه خواهد بود ؛ و آن چيزى كه به حركت او جهت مىبخشيد طلب خير از خداوند بود ؟\r\nآيا كار را با استخاره پيش بردن با اعتقاد به شرايط لازم امامتِ تجسم يافته در شخصيت امامان اهل بيت ، پس از پيامبر اكرم صلى الله عليه و آله ، به ويژه در زمينه علم امام عليه السلام منافاتى ندارد ! ؟\r\nو آيا ميراث روايى فراوان به جا مانده از پيامبر صلى الله عليه و آله و امامان عليهم السلام در اخبار از پيشامدهاى آينده تا روز قيامت ، به ويژه اخبار رسيده از پيامبر صلى الله عليه و آله و از على عليه السلام و حسن عليه السلام و حسين عليه السلام درباره حماسهء عاشورا چنين چيزى را تأييد مىكند ؟\r\nپيش از پرداختن به پاسخ لازم است كه در اينجا معناى استخاره را در لغت و اصطلاح روشن كنيم .\r\n\r\nمعناى استخاره\r\nاستخاره در لغت به معناى طلب خير كردن در چيزى است و « استخار الله » يعنى از خداوند طلب خير كرد و « اللهم خِرْ لى » يعنى خداوندا نيكوترينِ دو كار را برايم برگزين . « 1 »\r\n\r\n\r\n","description":"","footnote":"\r\n( 1 ) - لسان العرب ، ج 4 ، ص 266 - 267 .\r\n","page_name":" 204 ","page_number":204},
  {"content":"\r\n\r\nو در اصطلاح - چنان كه در روايات آمده است - به معناى زير مىباشد :\r\n1 - به معناى طلب خير كردن از خداوند ، به اينكه دعا كند و از خداوند بخواهد كارى را كه در پيش دارد برايش خير گرداند و او را در انجامش موفق سازد .\r\n2 - به معناى آنچه را كه خير است پيش آرد ؛ و اين معنا ، به معناى نخست نزديك است .\r\n3 - طلب اراده كردن در آنچه خير است ؛ به اين معنا كه از خداوند بخواهد عزم او را بر آنچه خير است جزم كند .\r\n4 - طلب شناخت آنچه خير در آن است ؛ و اين در عرف متداول است . « 1 »\r\nاينك به اصل مسأله باز گرديم . . .\r\nبدون شك مقصود امام از استخاره ، معناى متداول امروزى آن يعنى طلب درك آنچه در آن خير است و اينكه امام در پى كشف امرى پنهان به طريق اميد و نه قطع و يقين باشد ، نبود ! « 2 »\r\nزيرا اين موضوع با اعتقاد حق به اينكه خداوند علم به گذشته و حال و آينده را به پيامبر صلى الله عليه و آله بخشيده است . و همچنين با روايت‌هاى فراوانى كه در باره پيش آمدهاى آينده از آن بزرگواران نقل شده است - و حاكى از علم - آنان به حوادث و رويدادهاى روزگار تا\r\n\r\n\r\n","description":"","footnote":"\r\n( 1 ) - ر . ك . مفتاح الكرامه ، ج 3 ، ص 272 ؛ الحدائق الناظره ، ج 10 ، ص 524 . صاحب جواهر گويد : استخاره دو معنا دارد ؛ نخست آن‌كه از خداوند بخواهد كارى كه اراده انجامش را دارد برايش خير گرداند و دوم آن كه در آنچه برمىگزيند او را موفق و انجامش را براى او ممكن گرداند . شناخت به‌معناى دوم راه‌هايى دارد و ممكن است استخاره كننده پس از انجام نيت به يكى از راه‌هاى زير آن را درك كند :\r\n- اينكه اراده انجام كار را در او پديد آورد .\r\n- اينكه آنچه را برايش اختيار مىكند بر زبان مشورت شنونده براند .\r\n- آن را به وسيله كاغذ ، تسبيح يا قرآن كريم تعيين كند . ( ر . ك . جواهر الكلام ، ج 12 ، ص 162 ) .\r\n( 2 ) - سبزوارى گويد : به نظر مىرسد كه تسبيح ، سنگ ريزه ، مشورت و پديدار شدن اراده و غيره كه در اين اخبار آمده ويژگىاى ندارد . بلكه از باب غالب و نمونه است ، و به مقتضاى اصل ، جواز كشف خير خداوند به هر شكل ممكن است ؛ مادام كه نهى شرعى وارد نشده و عنوان حرام يا مكروه به خود نگرفته باشد . زيرا بر حرمت كشف غيب نه به قطع و يقين بلكه به صورت اميد داشتن ، دليلى وجود ندارد ؛ و رسول خدا صلى الله عليه و آله فال نيك زدن را دوست داشت ولى از فال بد زدن ناراحت مىشد . ( مهذب الاحكام ، ج 9 ، ص 100 ) .\r\n","page_name":" 205 ","page_number":205},
  {"content":"\r\n\r\nروز رستخيز مىباشد - ؛ به ويژه اخبار مربوط به حماسه عاشورا كه به وسيله پنج تن آل عبا - صلوات الله عليهم اجمعين - كه آيه تطهير درباره‌شان نازل شده است منافات دارد . « 1 »\r\nبنابر اين ممكن است ، استخاره در اينجا به مفهوم دعاى امام در پيشگاه پروردگار باشد ؛ براى اينكه تلاش او را قرين خير فرمايد و در كارى كه قصد انجامش را دارد ، موفقش سازد . يا آنكه با كوچك ساختن دشوارىها و برداشتن موانع از سر راه آن حضرت ، در راستاى نهضت مقدسش آنچه را كه خير است فراهم آورد . يا اينكه استخاره امام به معناى درخواست اراده و تصميم بيشتر بر كارى است كه خير است و پاداش فراوان دارد .\r\nپژوهشگر انديشمند به آسانى در مىيابد ، قصد امام در همه مواردى كه سخن از استخاره به ميان آورده است ، ساكت كردن مخاطب بوده از اصرار بر نهى آن حضرت از كارى كه آهنگ انجامش را داشت .\r\nآنچه تا اينجا گفته شد با آنچه در تاريخ آمده است كه امام عليه السلام براى قطع اصرار طرف سخن خويش به قرآن كريم تفأل زده است - در حالى كه نتيجه از پيش برايش روشن بود - مثل رفتارى كه با خود ابن‌عباس داشت ، منافاتى ندارد . نقل شده است كه ابن‌عباس اصرار داشت كه حسين عليه السلام را از رفتن به كوفه باز دارد و حضرت براى مجاب كردنش به قرآن تفأل زد ؛\r\n\r\n\r\n","description":"","footnote":"\r\n( 1 ) - امام حسين عليه السلام به ويژه از همان دوران كودكى درباره نهضت و شهادت و قاتلانش خبر مىداد . حذيفهء يمانى گويد : از حسين بن على عليه السلام شنيدم كه مىگفت : « به خدا سوگند كه سركشان بنى اميه ، و پيشاپيش آنان عمر سعد ، بر كشتن من گرد خواهند آمد » . اين سخن در دوران پيامبر صلى الله عليه و آله بود و من گفتم : آيا رسول خدا صلى الله عليه و آله اين خبر را به تو داده است ؟ فرمود : نه . سپس من نزد رسول خدا صلى الله عليه و آله رفتم و موضوع را با حضرت صلى الله عليه و آله در ميان گذاشتم ايشان فرمود : « دانش من دانش اوست و دانش او دانش من است ؛ و ما بر شدنىها پيش از شدنشان آگاهيم . » ( دلائل الامامه ، ص 183 - 184 .\r\nنبايد گفته شود كه چگونه چنين چيزى درباره حسين عليه السلام ممكن است ؟ اين اعتقاد غلوّ درباره او و اهل بيت عليهم السلام است !\r\nزيرا اهل تسنن چنين سخنى را از حذيفه يمانى باور دارند و از اين قبيل روايت‌ها و بلكه مهم‌تر از آن را از او نقل مىكنند ، مثل اين كه نقل مىكنند كه گفت : « به خدا سوگند من به همهء فتنه‌هايى كه از اكنون تا روز رستخيز روى خواهد داد ، داناترين مردم هستم . » ( ر . ك . سير اعلام النبلاء ، ج 2 ، ص 360 ، به نقل از احمد و مسلم .\r\n","page_name":" 206 ","page_number":206},
  {"content":"\r\n\r\nو اين آيه شريفه آمد :  « كُلُّ نَفْسٍ ذائِقَةُ الْمَوْتِ وَ إِنَّما تُوَفَّوْنَ أُجُورَكُمْ يَوْمَ الْقِيامَةِ » .  « 1 » آن گاه فرمود :  إِنَّا لِلَّهِ وَ إِنَّا إِلَيْهِ راجِعُونَ  ، خدا و پيامبرش راست گفته‌اند ؛ و فرمود : اى پسر عباس ، از اين پس براى بازداشتن من اصرار مكن ، زيرا قضاى خداى عزوجل جاى بازگشت ندارد . « 2 »\r\n\r\nگفت و گوى سوم\r\nتاريخ مىنويسد : شب يا فرداى آن روز عبدالله‌عباس نزد حسين‌آمد و گفت : اى پسرعمو ، مىخواهم شكيبايى ورزم ولى تاب نمىآورم . من در انتخاب اين راه از هلاكت و نابود شدن تو بيمناكم ، عراقيان مردمانى فريبكارند ، به آنان نزديك مشو ، در همين شهر بمان كه تو سرور اهل حجازى ، اگر اهل عراق راست مىگويند و شما را مىخواهند ، به آنها بنويس تا دشمنشان را بيرون برانند و آن گاه سوى آنها برو ؛ و چنانچه ناچار بايد بيرون به روى ، به يمن برو كه دژ و دره دارد و سرزمينى پهناور است و شيعيان پدرت در آنجايند تو در آنجا از مردم دورى و مىتوانى به آنها نامه بنويسى و پيك بفرستى و دعوتگرانت را اعزام كنى ؛ در اين صورت من اميدوارم آنچه را كه مىخواهى به سلامتى فراچنگ آرى .\r\nحسين عليه السلام فرمود : پسرعمو ، به خدا سوگند ، من مىدانم كه تو خيرخواه و مهربانى ، ليكن من آهنگ رفتن دارم و بار سفر بسته‌ام !\r\nابن‌عباس گفت : حال كه مىخواهى به روى ، زن و فرزندت را مبر ، زيرا بيم آن دارم كه مانند عثمان پيش چشم زن و فرزندت كشته شوى و آنان نظاره‌گر باشند !\r\nسپس ابن عباس گفت : اگر تو حجاز را بگذارى و به روى ، چشم ابن‌زبير روشن مىشود . امروزه با وجود شما كسى به او توجه نمىكند . به خداى بىهمتا سوگند ، اگر مىدانستم هرگاه مو و پيشانىات را مىگرفتم ، به طورى كه مردم بر من و تو گرد آيند و تو سخنم را مىپذيرفتى ، اين كار را مىكردم !\r\nگويد : سپس ابن‌عباس از نزد امام بيرون شد و پيش ابن‌زبير رفت و گفت : اى پسر زبير چشمت روشن ! سپس گفت :\r\n\r\n\r\n","description":"","footnote":"\r\n( 1 ) - آل عمران ( 3 ) ، آيه 185 .\r\n( 2 ) - ناسخ التواريخ ، ج 2 ، ص 122 ؛ وسائل الشيعه ، ج 4 ، ص 875 .\r\n","page_name":" 207 ","page_number":207},
  {"content":"\r\n\r\n يا لك من قُبَّرةٍ بِمَعْمَرِ * خَلالكِ الجو فبيضى واصفرى\r\nوَنقرى ما شئت أن تنقرى \r\nاى قبّره آبادى براى تو خالى گشت ، پس تخم بگذار و صفير بكش\r\nو هر چه مىخواهى آواز بخوان\r\nاين حسين است كه سوى عراق مىرود و حجاز براى تو ماند ، نگاهش بدار ! « 1 »\r\n\r\nگفت و گوى چهارم\r\nطبرى ( امامى ) به نقل از ابن عباس مىنويسد : هنگامى كه حسين بن على آهنگ عراق\r\n\r\n\r\n","description":"","footnote":"\r\n( 1 ) - تاريخ طبرى ، ج 3 ، ص 295 . ابن عساكر اين گفت و گو را با اختلاف بسيار نقل كرده‌است ؛ كه مهم‌ترينش اين است : « پس پاس بلندى از شب را با او گفت و گو كرد و گفت : تو را به خدا سوگند ، مبادا فردا ضايع و هلاك گردى ، به عراق مرو ، چنانچه از رفتن ناگزيرى ايام حج را در اينجا بمان و از حال و كار و مردم آگاه شو و آن گاه به كار خويش بنگر - و اين در دهم ذىحجه سال شصت بود - ولى حسين نپذيرفت و عازم عراق گرديد . . . » [ ر . ك . تاريخ ابن عساكر ( زندگينامه امام حسين عليه السلام ) ، تحقيق محمودى ، ص 204 ، شماره 255 
  ] .\r\nروشن است تاريخى كه ابن عساكر براى گفت و گو نقل مىكند ، با نقل مشهور كه مىگويد امام عليه السلام در روز هشتم ذىحجه بيرون آمد توافق ندارد .\r\nابن اعثم كوفى نيز اين مطلب را به اختصار و تفاوتى اندك نقل كرده و در پايان نوشته است : « حسين گفت : من در اين كار از خداوند طلب خير مىكنم و مىبينم كه چه بايد كرد . پس ، ابن عباس بيرون آمد و گفت : واحسينا ! » . وى شعر ابن‌عباس را اين گونه نقل مىكند .\r\n يالكِ من قبّرةٍ بِمَعمَرِ * خَلا لَكِ الجوُّ فبيضى واصفرى\r\nونقرى ما شئت ان تنقرى * ان ذهب الصائد عنك فابشرى\r\nقد رفع الفخ فما من حذر * هذا الحسين سائر فانتشرى \r\n( اى قبّره آبادى براى تو خالى شد ، پس تخم بگذار و صفير بكش ؛\r\nو هر آوازى مىخوانى بخوان و مژده بده كه شكارچى از تو دور شد ؛\r\nتله برداشته شد و ترسى در كار نيست ، اما حسين رفتنى است پس آزاد باش . )\r\nعلامه مجلسى به نقل از امام صادق عليه السلام ، از پدرش عليه السلام ، مىنويسد : « هنگامى كه حسين عليه السلام آماده رفتن به كوفه گشت ، ابن عباس نزد آن حضرت آمد و او را به حق خداوند و حق خويشاوندى سوگند داد كه مبادا برود و در كربلا به شهادت برسد . امام عليه السلام فرمود : من به قتلگاه خويش از تو آگاه‌ترم و آهنگ رفتن و جدا شدن از دنيا را دارم . . . » ( بحار ، ج 78 ، ص 273 ، باب 23 حديث 112 ) .\r\n","page_name":" 208 ","page_number":208},
  {"content":"\r\n\r\nداشت با او ديدار كردم ؛ و به او گفتم : اى فرزند رسول خدا صلى الله عليه و آله ، بيرون مرو ! فرمود : « اى پسر عباس ، مگر نمىدانى كه جايگاه شهادت من و قتلگاه يارانم آنجاست ؟ ! گفتم : تو اين را از كجا مىدانى ؟ گفت : با رازى كه در وجودم نهاده شده و دانشى كه به من بخشيده‌اند ! » . « 1 »\r\n\r\nاشاره\r\nاز مجموعه آنچه به عنوان گفت و گوهاى عبدالله عباس و امام حسين عليه السلام نقل كرديم ، اين حقيقت روشن مىشود كه اساس تفكر ابن‌عباس بر اين بود كه با قيام امام عليه السلام مخالفتى نداشت ولى نظرش اين بود ، پيش از يارى عملى مردم از رفتن خوددارى ورزد .\r\nتا آنجا كه ما به منابع تاريخى دسترسى داشته‌ايم در جايى نديده‌ايم كه ابن‌عباس با قيام امام عليه السلام مخالف بوده و يا امام را از رفتن منع كرده باشد تنها كتاب « اسرار الشهاده » ( دربندى ) به نقل از كتاب « فوادح الحسينيه » « 2 » نوشته است كه ابن عباس در پايان يكى از گفت و گوهايش ، پس از آن كه به شدت گريست ، گفت : پسرعموجان ، به خدا قسم كه دورى تو بر من گران است ، آنگاه رو به حسين عليه السلام كرد و از او خواست كه به مكه بازگردد و با بنىاميه صلح كند !\r\nحسين عليه السلام فرمود : « هيهات هيهات ، اى پسر عباس ، اين مردم مرا رها نمىكنند و هر كجا باشم مرا خواهند جست تا به زور با آنها بيعت كنم ؛ و مرا مىكشند . به خدا سوگند اگر در لانه هر يك از جنبنده‌هاى زمين باشم مرا بيرون مىآورند و مىكشند . به خدا\r\n\r\n\r\n","description":"","footnote":"\r\n( 1 ) - دلائل الامامه ، ص 74 .\r\n( 2 ) - صاحب الذريعه دو كتاب را به همين نام معرفى مىكند : الف - « الفوادح الحسينيه والقوادح البينيه » مشهور به مقتل العصفور ، تأليف شيخ حسين العصفور ، برادرزاده صاحب الحدائق در گذشته شوال 1216 ه . ق . اين كتاب به سبك منتخب طريحى ، براى آن كه در دههء محرم شب و روز خوانده شود ، در بيست مصيبت نگاشته شده است .\r\nب - « الفوادح الحسينيه » تأليف شيخ نمربزة ، چاپ مطبعة العرفان ، صيدا ، در 33 صفحه و نُه مجلس ، كه هر مجلس از يك گفتار و يك مرثيه تشكيل مىشود . ( الذريعه ، ج 16 ، ص 364 ) . به نظر مىرسد كه صاحب اسرار الشهاده از كتاب نخست نقل كرده است .\r\n","page_name":" 209 ","page_number":209},
  {"content":"\r\n\r\nسوگند اينان بر من ستم مىكنند ، همانطور كه يهود در روز شنبه ستم كردند ؛ و حركت من به فرمان پيامبر خدا صلى الله عليه و آله است . انا لله وانا اليه راجعون » « 1 »\r\nصاحب كتاب معالى السبطين ضمن نقل اين گفت و گو مىنويسد : در برخى كتاب‌ها آمده است : عبدالله بن عباس نزد امام‌حسين عليه السلام آمد و با او به گفت و گو پرداخت ، تا آنكه از وى خواست به فرمان يزيد درآيد و با بنىاميه صلح كند ! وى به نقل دربندى مىافزايد كه پس از آن ابن‌عباس به امام عليه السلام گفت : اى پسرعمو ، شنيده‌ام كه آهنگ عراق دارى . اينان مردمى نيرنگ‌بازند و تو را به جنگ دعوت كرده‌اند . بنابر اين شتاب مكن و در مكه بمان !\r\nامام عليه السلام فرمود : به خدا سوگند اگر در فلان جا بميرم ، بيش از آن دوست مىدارم كه خونم در مكه ريخته شود . مردم كوفه به من نامه نوشته‌اند و بر من واجب است كه خواستشان را اجابت كنم زيرا كه آنها نزد خداوند بر من حجت دارند .\r\nعبدالله‌عباس چنان گريست‌كه محاسنش خيس شد و گفت : واحسينا ، افسوس برحسين . « 2 »\r\nتأمل در آنچه نقل شد نشان مىدهد كه :\r\n1 - ادعاى اين دو كتاب مبنى بر اينكه ابن‌عباس از امام عليه السلام خواست كه با بنىاميه صلح كند و به فرمان يزيد درآيد ، نادر و خلاف نقل كتاب‌هاى معتبر است .\r\n2 - نويسنده اسرار الشهاده اين موضوع را به كتاب الفوارح الحسينيه نسبت مىدهد ( كه اعتبارى ندارد ) و نويسنده معالىالسبطين آن را به برخى كتاب‌ها نسبت مىدهد و روشن است كه اين ارجاع‌ها ضعيف است .\r\n3 - عبارت اين ادعا گفتار خود ابن‌عباس نيست ، بلكه انشاى صاحب اسرار الشهاده و صاحب معالى السبطين است .\r\n4 - عبارت صاحب اسرار الشهاده با معالى السبطين نيز با يكديگر تعارض روشن دارند . اولى مىگويد : « به او پيشنهاد كرد كه به مكه بازگردد » ، يعنى اينكه گفت و گو پس از خروج امام عليه السلام از مكه صورت گرفته است ؛ و در كتاب دوم آمده است : « شتاب مكن و در مكه بمان » ، يعنى اينكه گفت و گو در مكه انجام شده است .\r\n\r\n\r\n","description":"","footnote":"\r\n( 1 ) - اسرار الشهاده ، ص 246 - 247 .\r\n( 2 ) - معالى السبطين ، ج 1 ، ص 151 .\r\n","page_name":" 210 ","page_number":210},
  {"content":"\r\n\r\nهمچنين روشن است ، اعتقاد به اينكه گفت و گو پس از خروج امام از مكه انجام شد ، از اصل ادعا نادرتر است . زيرا مشهور و ثابت اين است كه ابن‌عباس ، پس از خروج امام عليه السلام از مكه مكرمه با وى ديدار نكرده است .\r\nخلاصه مطلب اينكه اين ادعاى نادر هيچ دليل معتبر و قابل اطمينانى ندارد ، بلكه اصلًا دليلى ندارد . آنچه از متون معتبر استفاده مىشود اين است كه ابن‌عباس قيام امام عليه السلام را تأييد مىكرد ولى با رفتن وى به عراق ، پيش از آنكه مردمش اقدام عملى كرده باشند مخالف بود . آرى ، سيد بن طاووس در يك گفتار مبهم مىنويسد : عبدالله بن عباس و عبدالله بن زبير آمدند و به امام پيشنهاد كردند كه از رفتن خوددارى ورزد .\r\nحضرت فرمود : پيامبر خدا صلى الله عليه و آله به من فرمانى داده است و من در پى انجام آن هستم .\r\nسپس ابن‌عباس بيرون رفت و مىگفت : واحسينا ! « 1 »\r\nعبارت مبهم « به امام پيشنهاد كرد كه از رفتن خوددارى ورزد » دليل بر پيشنهاد ترك قيام امام عليه السلام نيست ؛ بلكه به دلايل و قراين مفصل ديگرى كه امام عليه السلام طى آنها به ابن عباس فرمود به فرمان رسول خدا صلى الله عليه و آله رهسپار عراق است ، تنها بر ترك ورود به عراق دلالت دارد .\r\n\r\nچرا ابن‌عباس همراه امام عليه السلام نرفت ؟\r\nعبدالله بن عباس بن عبدالمطلب بن هاشم - رضى الله عنهم اجمعين - به امامت امامان دوازده‌گانه اهل بيت ، پس از رسول خدا صلى الله عليه و آله ايمان داشت ، « 2 » به حقشان آگاه بود و\r\n\r\n\r\n","description":"","footnote":"\r\n( 1 ) - اللهوف ، ص 101 .\r\n( 2 ) - بهترين دليل بر اين حقيقت ، متن گفتارى است كه ميان معاويه ، عبدالله بن جعفر و عبدالله بن عباس‌در حضور امام حسن عليه السلام انجام شد . ( ر . ك . كتاب سليم بن قيس ، ص 231 - 238 ، دارالفنون ، لبنان ) . همچنين روايت‌هايى كه ابن خزّار قمى در كفايت الاثر درباره امامان دوازده‌گانه و نام‌هايشان نقل كرده است ( ر . ك . كفاية الاثر ، ص 10 - 22 ، انتشارات بيدار ) .\r\nبراى نمونه روايتى را به نقل از عطا در اينجا مىآوريم : ما سى تن از بزرگان طايف در بيمارى دم مرگ عبدالله بن عباس بر او وارد شديم . او ناتوان شده بود ، سلام كرديم و نشستيم . ابن‌عباس از من پرسيد : عطا ، اينها چه كاره‌اند ؟ گفتم : آقا اينها بزرگان شهرند و عبدالله بن سلمة بن حضرمى طائفى ، عمارة بن ابى الاجلح و ثابت بن مالك در ميان آنهايند . من يك يك از آنها نام بردم و آنان نزد او رفتند و گفتند : اى پسر عموى رسول خدا صلى الله عليه و آله تو پيامبر خدا صلى الله عليه و آله را ديده و سخن او را شنيده‌اى ، ايشان درباره اختلاف اين امت چه گفتند ، گروهى على را بر ديگران مقدم دانسته‌اند و گروهى ديگر او را پس از سه تن قرار داده‌اند .\r\nابن عباس نفسى كشيد و گفت : از رسول خدا صلى الله عليه و آله شنيدم كه فرمود : « على با حق است و حق با على است ، او امام و جانشين پس از من است . هر كس به او تمسك جويد رستگار مىشود و نجات مىيابد و هر كس سر از فرمانش بپيچد گمراه مىشود . آرى ، او مرا كفن مىكند و غسل مىدهد و قرضم را ادا مىكند . او پدر دو سبط من ، حسن و حسين است ؛ و امامان دوازده‌گانه از نسل حسين هستند و مهدى اين امت از ماست . »\r\nعبدالله بن سلمة بن حضرمى گفت : اى پسرعموى رسول خدا ، چرا پيش‌تر اينها را به ما نگفتيد ؟ گفت : به خدا سوگند ، من آنچه را شنيده بودم باز گفتم و شما را نصيحت كردم ، ليكن شما نصيحت‌كنندگان را دوست نداريد ! آن‌گاه گفت : اى بندگان خدا تقواى الهى پيشه كنيد همانند تقواى كسى كه از اين موضوع عبرت مىگيرد . . . پيش از رسيدن مرگ براى آخرت كارى بكنيد و به ريسمان محكم عترت پيامبرتان چنگ زنيد كه من از او شنيدم كه مىفرمايد : « هر كس پس از من به خاندانم تمسك جويد از رستگاران است . »\r\nآن‌گاه به شدت گريست و حاضران گفتند : آيا با اين جايگاهى كه نسبت به رسول خدا ( ص ) دارى ، مىگريى ؟ رو به من كرد و گفت : اى عطا ، من براى دو چيز مىگريم ترس از روز قيامت و جدايى دوستان !\r\nسپس مردم پراكنده شدند و ابن عباس به من گفت : اى عطا ، دستم را بگير و مرا به صحن خانه ببر ؛ آن‌گاه دست‌ها را به آسمان بلند كرد و گفت : پروردگارا من به وسيله محمد و آل محمد به تو تقرّب مىجويم ، پروردگارا من به وسيلهء ولايت آقا على بن ابى طالب به تو تقرب مىجويم ؛ و اين عبارت را آن قدر تكرار كرد تا بر زمين افتاد . ما ساعتى درنگ كرديم و سپس او را بلند كرديم و ديديم كه چشم از جهان فروبسته است . ( ر . ك . كفاية الاثر ، ص 20 - 22 ، و نيز اختيار معرفة الرجال ، ص 56 ، شماره 106 ) .\r\n","page_name":" 211 ","page_number":211},
  {"content":"\r\n\r\nيقين داشت كه يارى دادن آنها و جهاد زير پرچمشان همانند نماز و روزه واجب است . « 1 »\r\nسيرهء وى نسبت به امام اميرالمؤمنين ، امام حسن و امام حسين عليهم السلام كاشف از اين ايمان و اين يقين و اين معرفت است . « 2 » او به اين كه خداوند دوستى و فرمانبردارى اهل بيت را\r\n\r\n\r\n","description":"","footnote":"\r\n( 1 ) - در گفت و گوى نخست آمد كه وى به امام عليه السلام گفت : و يارى تو همانند نماز و روزه كه يكى بدون‌ديگرى پذيرفتنى نيست ، واجب است .\r\n( 2 ) - علامه در خلاصه مىنويسد : « عبدالله بن عباس از ياران رسول خدا صلى الله عليه و آله و دوستداران و شاگردان امير المؤمنين عليه السلام بود . مقام بلند وى و نيز اخلاص او نسبت به اميرالمؤمنين عليه السلام روشن‌تر از آن است كه بتوان پنهان ساخت . . . » ( ص 103 ، بخش يكم ؛ نيز ر . ك . مستدركات علم الرجال ، ج 5 ، ص 43 ) .\r\nمردم به حال ابن عباس در همراهى و سرسپردگى وى نسبت به على عليه السلام آگاه بودند و مىدانستند كه شاگرد و دستيار اوست . به او گفتند : ميزان علم تو نسبت به علم پسر عمويت چه اندازه است ؟ گفت : « مانند نسبت ميان قطره‌اى باران در برابر اقيانوس . . . » . ( شرح نهج‌البلاغه ، ابن ابىالحديد ، ج 1 ، ص 19 ) . شيخ حسن پسر شهيد ثانى گويد : وضعيت عبدالله بن عباس در محبت و اخلاص نسبت به مولاىمان اميرالمؤمنين و دوستى و يارى و دفاع از او و دشمنى به خاطر رضايت او و پشتيبانى از آن حضرت جاى شك و ترديد ندارد . . . ( التحرير الطاووسى ، ص 312 ) .\r\nپس از وفات اميرالمؤمنين عليه السلام ، هنگامى كه امام حسن خطبه‌اش را به پايان برد ، عبدالله بن عباس در حضور حضرت ايستاد و گفت : « اى مردم ، اين فرزند پيامبرتان و جانشين امامتان است ، با او بيعت كنيد . . . » ( كشف‌الغمه ، ج 2 ، ص 109 ؛ نيز ر . ك . مقاتل الطالبيين ، ص 33 ) .\r\nاو از سوى امام حسن عليه السلام و نيز از سوى اميرالمؤمنين عليه السلام ولايتدار بصره بود . دشمنان اهل بيت مىكوشند تا اين شخصيت بزرگوار هاشمى را متهم سازند كه در دوران اميرالمؤمنين عليه السلام از بيت‌المال بصره اختلاس كرده است . بسيارى از پژوهشگران به اين دروغ پاسخ گفته‌اند . ما نيز براى منزه ساختن چهره اين حَبْر امت ، برخى از متونى را كه در دفاع از ايشان نوشته‌اند در اينجا نقل مىكنيم :\r\nعمرو بن عبيد در بصره بر سليمان بن على بن عبدالله عباس وارد شد و به او گفت : از اين سخن على دربارهء ابن‌عباس برايم بگو : درباره مورچه و شپش براى ما فتوا مىدهد و يك‌شبه بر اموال پيشى مىجويد . گفت : چگونه ممكن است على چنين سخنى گفته باشد ؟ در حالى كه ابن‌عباس تا دم مرگ از او جدا نشد و در صلح امام حسن عليه السلام شركت جست ! ؟ با آن كه على عليه السلام به مال نياز داشت و هر پنج‌شنبه بيت‌المال كوفه را خالى مىكرد و جاروب مىزد ، چه مالى مىتوانست در بيت‌المال بصره جمع شده باشد . مردم مىگفتند : او در بيت‌المال خواب نيمروزى مىكرد ، در اين صورت چگونه اجازه مىداد كه در بصره ، اموال جمع شود ! ؟ و اين اعتقاد باطلى است ( امالى المرتضى ، ج 1 ، ص 177 ) .\r\n","page_name":" 212 ","page_number":212},
  {"content":"\r\n\r\n\r\n\r\n","description":"","footnote":"\r\nآقاى خويى مىنويسد : اين روايت - يعنى روايت اختلاس اموال بصره - و ماقبل آن از طريق عامه نقل شده‌است . تنها عاملى كه موجب جعل اين اخبار دروغ و تهمت و طعن وارد كردن بر ابن‌عباس شده است ، دوستى و همراهى او با اميرالمؤمنين عليه السلام مىباشد . تا آنجا كه معاويه پس از نماز - به گفته طبرى - او را همراه على ، حسنين ، قيس بن سعد بن عباده و اشتر لعن مىكرد . خلاصه اينكه عبدالله بن عباس - چنان كه علامه و ابن داود نوشته‌اند - منزلتى بلند داشت و از مدافعان اميرالمؤمنين و حسنين عليهم السلام بود . ( معجم رجال الحديث ، ج 10 ، ص 239 ) .\r\nابن ابىالحديد مىنويسد : گروه اندك ديگرى گفته‌اند : چنين چيزى نبوده است و عبدالله بن عباس نه از على دور شده و نه با او به مخالفت ورزيده است . او تا هنگام شهادت على عليه السلام پيوسته امارت بصره داشت . دليلش روايتى است كه ابوالفرج على بن الحسين اصفهانى از نامه ابن عباس به معاويه ، پس از قتل على ، نقل مىكند . گويند : چگونه چنين چيزى مىشود و حال آنكه معاويه موفق به فريفتن و كشيدن او به سوى خودش نگشت . مىدانيم كه معاويه بسيارى از كارگزاران اميرالمؤمنين عليه السلام را فريفت و با مال خريد ؛ و آنان اميرالمؤمنين عليه السلام را رها كردند و به او پيوستند ولى موفق به متمايل ساختن و جذب ابن عباس به سوى خود نگشت .\r\nهر كس سيره‌ها را بخواند و با تاريخ آشنايى پيدا كند ، روابط تيره ميان ابن‌عباس و معاويه را ، پس از شهادت على عليه السلام ، درمىيابد . او با سخنان كوبنده دشمنى شديد خويش را با معاويه آشكار مىساخت و پيوسته على عليه السلام را مىستود و ويژگىها و فضايل آن حضرت را يادآور مىگشت .\r\nچنانچه روابطشان غبار كدورت گرفته بود ، وضعيت چنين نبود ؛ و ضد آن چيزى بود كه شهرت دارد ؛ و اين در نزد من درست‌تر و پذيرفتنىتر است . ( شرح نهج‌البلاغه ، ج 4 ، ص 171 ) .\r\nشوشترى مىگويد : ريشه جعل اين خبر - اختلاس اموال بصره - درباره ابن‌عباس اين بود كه مىخواستند دامن فاروقشان را پاك كنند ؛ زيرا وى در دوران امارتش منافقان و آزادشدگان - مانند مغيرة بن شعبه و معاويه - را به كار گرفت و نزديكان پيامبر ( ص ) را كنار گذاشت . ( قاموس الرجال ، ج 6 ، ص 441 ) .\r\nدر اينجا مناسب است سند دو خبرى را كه كشّى دربارهء اختلاس ابن‌عباس نقل كرده است هر چند به اجمال مورد دقت قرار دهيم .\r\nسند خبر نخست :\r\nكشّى مىنويسد : روايت كرد على بن يزداد صائغ جرجانى ، از عبدالعزيز بن عبدالاعلى جزرى ، از خلف المحروسى البغدادى ، از سفيان بن سعيد ، از زهرى كه گفت : از حازم شنيدم كه مىگويد : . . . ( اختيار معرفة الرجال ، ج 1 ، ص 279 ، شماره 109 ) . وجود سفيان بن سعيد ( ثورى ) در اين سند براى ضعفش كافى است . زيرا وى از اصحاب ما نيست و در نكوهش وى روايت‌هاى صحيح بسيارى نقل شده است . ( ر . ك . منتهى المقال ، ج 3 ، ص 351 ) .\r\nاز اين گذشته او از دشمنان على عليه السلام بود و اين سخن مشهورش فراموش نشدنى است : « من كينه‌توزتر از آنم كه فضايل على عليه السلام را يادآور شوم . » ( سير اعلام النبلاء ، ج 7 ، ص 353 ) .\r\n","page_name":" 213 ","page_number":213},
  {"content":"\r\n\r\n\r\n\r\n","description":"","footnote":"\r\nنيز در سلسله اين سند زهرى قرار دارد كه در مقام نقل ، از ضعف اشخاص چشم‌پوشى مىكرد . ( ر . ك . تهذيب الكمال ، ج 30 ، ص 471 ؛ ميزان الاعتدال ، ج 2 ، ص 169 ؛ تهذيب التهذيب ، ج 11 ، ص 218 ) .\r\nمشهور است كه زهرى با همنشينى پادشاهان خود را تباه كرد و برخى به دليل اين كه نزد پادشاهان آمد و شد داشت از نقل احاديث وى خوددارى كرده‌اند : ( ر . ك . سير اعلام النبلاء ، ج 5 ، ص 339 ) .\r\nاما سند خبر دوم :\r\nكشى گويد : گفت شيخى از اهل يمامه ، به نقل از معلّى بن هلال ، از شعبى كه گفت : . . . ( اختيار معرفة الرجال ، ج 1 ، ص 279 ، شماره 110 ) .\r\nدر اين باره بايد گفت :\r\n1 - واژه شيخ معانى متعددى دارد كه از آن جمله است : كسى كه با حديث ارتباط دارد ، پيشواى دينى ، رئيس قبيله ؛ ولى اين عنوان مهمل و غير قابل اعتماد است ، زيرا كه مبهم و ترديدآميز است .\r\n2 - احمد بن حنبل دربارهء معلّى بن هلال گفته است : حديث وى قابل نقل نيست و جعلى و دروغ است ؛ و ابن معين درباره‌اش گفته است : او از كسانى است كه به دروغگويى و جعل حديث شهرت دارد . ابوداود درباره‌اش گفته است : مورد اعتماد و اطمينان نيست . سفيان گفته است : اين از دروغگوترين مردمان است . صاحب المغنى گفته است : به اتفاق همگان او دروغگو است . ( ر . ك . ميزان الاعتدال ، ج 4 ، ص 152 ؛ تهذيب التهذيب ، ج 10 ، ص 241 ) .\r\n3 - [ اما دربارهء 
  ] شعبى عامر بن شراحيل ، شيخ مفيد گويد : ناصبى بودن و دروغگويى شعبى تا به آنجا رسيد كه به خدا سوگند ياد مىكرد كه على در حالى به گور داخل شد كه قرآن را حفظ نبود ؛ و به جايى رسيد كه گفت : در جنگ جمل بجز چهارتن از صحابه شركت نداشتند . اگر پنج تن را آوردند من دروغگويم . . . شعبى شرابخوار و قمارباز بود . نقل شده است كه ابىحنيفه پس از شنيدن اينكه او شرابخوار و قمارباز است ، هر چه را از وى شنيده بود پاره كرد . ( ر . ك . الفصول المختاره ، ص 171 ؛ قاموس الرجال ، ج 5 ، ص 612 ) .\r\nابونعيم از عمرو بن ثابت نقل مىكند كه ابى اسحاق گفت : سخن سه كس دربارهء على بن ابىطالب پذيرفته نيست : مسروق ، مرّة و شريح ؛ و نقل شده است كه شعبى نفر چهارم بود . ( ر . ك . شرح نهج‌البلاغه ، ابن ابىالحديد ، ج 4 ، ص 98 ) .\r\nشهيد ثانى گويد : همه آنچه كشى در طعن وى - ابن‌عباس - نقل كرده است ، پنج حديث است كه سند همه آنها ضعيف است . . . ( ر . ك . سفينة البحار ، ج 6 ، ص 128 ) .\r\nعلامه حلى گويد : . . . كشى روايتى نقل كرده است كه در بردارنده نكوهش ابن عباس مىباشد . در حالى كه شأن او برتر از آن است و ما در كتاب « الكبير » مان آنها را نقل كرده پاسخ داده‌ايم . ( خلاصة الاقوال ، ص 103 ) .\r\nتفرشى گويد : سند همه طعن‌هايى كه كشى درباره او وارد ساخته است ، ضعيف است . ( نقد الرجال ، ج 3 ، ص 118 ) .\r\n","page_name":" 214 ","page_number":214},
  {"content":"\r\n\r\nنصيب او كرده است به خود مىباليد و افتخار مىكرد كه سر به فرمان آن بزرگواران است .\r\nنقل شده است كه روزى ابن‌عباس براى امام حسن و امام حسين عليهما السلام ركاب گرفت تا سوار شوند . مدرك بن زياد با مشاهده اين وضعيت به ابن‌عباس اعتراض كرد و گفت : « تو از آنها سالمندترى ، آيا برايشان ركاب مىگيرى ؟\r\nگفت : اى احمق آيا مىدانى كه اينها چه كسانى هستند ؟ اينان دو فرزند رسول خدايند ، آيا اين افتخار خدايى نيست كه براى آنها ركاب بگيرم و آنها را پياده كنم ؟ « 1 »\r\n\r\n\r\n","description":"","footnote":"\r\n( 1 ) - مناقب آل ابىطالب ، ج 3 ، ص 400 ؛ وفيات الاعيان ، ج 6 ، ص 179 .\r\n","page_name":" 215 ","page_number":215},
  {"content":"\r\n\r\nابن‌عباس آنچه را كه از رسول خدا صلى الله عليه و آله و از اميرالمؤمنين عليه السلام ، درباره شهادت حسين عليه السلام شنيده بود حفظ داشت و مىگفت : هنگام رفتن به صفين در ركاب على عليه السلام بودم ، چون به نينوا ، بر ساحل فرات ، رسيديم با صداى بلند فرمود : اى پسرعباس ، آيا اينجا را مىشناسى ؟ گفتم : يا اميرالمؤمنين ، نه ! فرمود : اگر تو هم مانند من اينجا را مىشناختى از آن نمىگذشتى مگر آنكه چون من مىگريستى !\r\nگويد : سپس آن‌قدر گريست‌كه محاسنش خيس شد و اشك بر سينه‌اش جارى گشت .\r\nما نيز با او گريستيم ؛ و فرمود : آه ، آه ، مرا با خاندان ابوسفيان چه كار ؟ مرا با خاندان حرب و حزب شيطان و دوستان كفر چه كار ؟ يا اباعبدالله شكيبا باش ، آنچه از آنان به تو مىرسد ، به پدرت نيز رسيده است . » « 1 »\r\nابن عباس مىگفت : « ما شك نداشتيم كه از ميان شمار فراوان اهل بيت ، حسين بن على عليه السلام در كربلا كشته مىشود ! » « 2 »\r\nبنابراين اين سؤال مطرح است كه چرا ابن عباس از پيوستن به كاروان حسينى و يارى دادن سرور مظلومان و رسيدن به فيض شهادت خوددارى ورزيد ؟\r\nآيا دل بسته زمين شد و پس از عمرى جهاد در راه خدا و يارى حق دنيا را بر آخرت برگزيد ! ؟\r\nكسى كه با سيره ابن عباس آشنا باشد ، حتى فكر چنين پرسشى را هم به خود راه نمىدهد ! مگر ابن عباس همان كسى نيست كه در گفت و گوى نخست خود با امام حسين عليه السلام در مكه در شعبان سال شصت هجرى عرضه داشت : « فدايت شوم اى فرزند رسول خدا صلى الله عليه و آله گويى مرا به خود مىخوانى و از من اميد يارى دارى ! به خداى يگانه سوگند ، چنانچه با اين شمشير در حضور شما زده شوم تا آنچه را دارم از دست بدهم هنوز يك صدم حق شما را ادا نكرده‌ام . اينك من در حضور شمايم . هر امرى داريد بفرماييد ! »\r\nبنابر اين ، آيا گذشت عمر او را از يارى حسين عليه السلام ناتوان ساخته بود ؟\r\n\r\n\r\n","description":"","footnote":"\r\n( 1 ) - امالى صدوق ، ص 478 ، مجلس 87 ، حديث شماره 5 .\r\n( 2 ) - مستدرك الحاكم ، ج 3 ، ص 179 .\r\n","page_name":" 216 ","page_number":216},
  {"content":"\r\n\r\nمىدانيم كه ابن‌عباس در سال 68 يا 69 هجرى در سن 70 يا 71 سالگى بدرود حيات گفت . « 1 » بنابر اين در سال شصت هجرى 62 يا 63 سال داشته است . او حدود پنج سال از امام حسين عليه السلام بزرگ‌تر بود . بنابر اين از نظر سلامت و قدرت بدنى توان جهاد همراه امام عليه السلام را داشت . به ويژه آنكه چيزى مبنى بر اين كه او نيز مانند محمد حنفيه بيمار بوده نقل نشده است .\r\nبنابر اين سبب خوددارى وى چه بود ؟\r\nپيش از پرداختن به موضوع سبب خوددارى ابن‌عباس از پيوستن به نهضت مقدس امام حسين عليه السلام به دو نكته مهم و اساسىكه به معذور بودن وى كمك مىكند اشاره مىگردد .\r\n1 - در همه آنچه درباره ديدارها و گفت و گوهاى ابن‌عباس و امام عليه السلام در مكه نقل شده است ديده نمىشود كه امام به طور مستقيم همانطور كه خواستار يارى ابن‌عمر شد از وى نيز يارى خواسته باشد . حتى هنگامى كه امام عليه السلام در گفت و گوى نخست خود با ابن عباس و ابن‌عمر فرمود كه « خداوندا تو گواه باش » ، « 2 » ابن‌عباس جانِ كلام امام عليه السلام را دريافت و آمادگى خود را براى يارى و جهاد در راه امام عليه السلام اعلام كرد . جز اين هيچ اشاره دور يا نزديكى نمىتوان يافت كه بر تقاضاى امام عليه السلام از ابن عباس براى يارى خود دلالت داشته باشد .\r\n2 - تا آنجا كه ما تتبع كرده‌ايم ، هيچ روايتى در تاريخ نيست كه نشان دهد ، ابن‌عباس از ديدگاه اهل بيت عليهم السلام به سبب نپيوستن به امام حسين عليه السلام مقصر دانسته شده باشد يا وى را نكوهش كرده باشند . بلكه از امام صادق عليه السلام نقل شده است كه امام باقر عليه السلام به شدت ابن‌عباس را دوست مىداشت . « 3 » تنها ابن شهر آشوب در يك روايت مرسل گويد :\r\n« هنگامى كه ابن‌عباس را به خاطر ترك يارى حسين نكوهش كردند ، گفت : ياران حسين\r\n\r\n\r\n","description":"","footnote":"\r\n( 1 ) - ر . ك . اختيار معرفة الرجال ( رجال كشّى ) ، ج 1 ، ص 272 ؛ أسدالغابه ، ج 3 ، ص 195 .\r\n( 2 ) - براى فهم مراد از اين گفت و گو در فضاى خود آن ، به خود آن گفت و گو مراجعه شود .\r\n( 3 ) - ر . ك . اختيار معرفة الرجال ، ص 57 ، شماره 107 .\r\n","page_name":" 217 ","page_number":217},
  {"content":"\r\n\r\nنه يك تن زياد شدند و نه كم . ما پيش از ديدنشان آنان را به نام مىشناختيم ! » . « 1 » از اين روايت برمىآيد كه ابن‌عباس براى ترك امام عذرى نداشته است . ولى مرسل بودن خبر و ناشناس بودن سرزنش كننده و معلوم بودن دوستى ابن‌عباس نسبت به اهل بيت ، روى هم رفته ، بخش آغاز اين خبر ، يعنى عبارت « ابن‌عباس را به خاطر ترك يارى حسين نكوهش كردند » را غير قابل اطمينان مىسازد .\r\nنيز بايد يادآور شويم كه به اتفاق همه مورخان ، ابن عباس در واپسين روزهاى زندگى نابينا شده بود ؛ و سعيد بن جبير او را راهنمايى مىكرد . « 2 » ممكن است كه اين كم سويى چشم تا نابينايى پيش رفته باشد ؛ و آن طورى كه از گفتار ابن قتيبه در المعارف برمىآيد اين كم‌سويى در اواخر دوران معاويه آغاز گرديده بود . او مىگويد : چشم‌هاى سه تن از يك نسل كم سو بود : عبدالله بن عباس ، پدرش عباس بن عبدالمطلب و پدر او عبدالمطلب بن هاشم . . . از اين رو معاويه به ابن‌عباس گفت : شما بنىهاشم از ناحيه چشم بيمار مىشويد ؛ و ابن‌عباس در پاسخ گفت : و شما بنىاميه دلتان بيمار مىشود . « 3 » روشن است كه چنانچه ديدگان ابن عباس به جدّ ضعيف نشده بود ، مناسبت و انگيزه‌اى براى معاويه وجود نداشت .\r\nمسروق گويد : هنگامى كه ابن‌عباس را ديدم گفتم : زيباترين مردم ؛ و چون به سخن درآمد گفتم : فصيح‌ترين مردم ؛ و چون به نقل حديث پرداخت گفتم : داناترين مردم . عمر\r\n\r\n\r\n","description":"","footnote":"\r\n( 1 ) - تنقيح المقال ، ج 2 ، ص 191 ؛ ذهبى مىنويسد : « اگر ابن عباس مدعى خلافت مىشد ، به خاطر نابينايى ، مردم با او بيعت نمىكردند . » ( سير اعلام النبلاء ، ج 3 ، ص 356 ) ؛ نيز در اخبار آمده است : « ابن‌زبير در مكه بر بالاى منبر سرگرم خواندن خطبه بود و ابن‌عباس نيز پاى منبر همراه مردم نشسته بود . او گفت : در اينجا مردى حضور دارد كه خداوند قلب او را همانند چشمش كور كرده است . ابن‌عباس به راهنماى خود ، ابن جبير ، گفت : صورتم را به سوى ابن زبير برگردان و كمى مرا بلند كن ؛ و ابن‌عباس چشمانش كم‌سو شده بود . . . » ( ر . ك . قاموس الرجال ، ج 6 ، ص 470 ؛ شرح نهج‌البلاغه ، ابن ابىالحديد ، ج 20 ، ص 130 و 134 ؛ سير اعلام النبلاء ، ج 3 ، ص 354 و منتهى المقال ، ج 4 ، ص 201 ) .\r\n( 2 ) - تنقيح المقال ، ج 2 ، ص 191 .\r\n( 3 ) - المعارف ، ص 589 .\r\n","page_name":" 218 ","page_number":218},
  {"content":"\r\n\r\nبن خطاب او را به خود نزديك مىكرد و كنارش مىنشست و همراه همه صحابه با او مشورت مىكرد . در پايان عمر چشمانش كم‌سو شده بود . « 1 »\r\nمىدانيم كه مسروق ، در سال 62 يا 63 هجرى درگذشته است ، بنابر اين مىتوان گفت كه به احتمال بسيار زياد چشمان ابن‌عباس پيش از سال 62 يا 63 كم‌سو بوده است ؛ چرا كه موضوع كم‌سويى چشمان ابن‌عباس در گفتار مسروق نيز آمده است .\r\nدر اينجا روايتى وجود دارد كه از ظاهرش برمىآيد كه چشمان ابن‌عباس در اوايل سال 61 هجرى ، يعنى پيش از آنكه خبر شهادت امام حسين به مدينه برسد ، كم‌سو و يا نابينا بوده است . اين روايت را شيخ طوسى در امالى خويش به سندى كه از ابن جبير - راهنماى ابن‌عباس - به ابن‌عباس مىرسد نقل مىكند : در خانه‌ام سرگرم استراحت بودم كه ناگهان فرياد بسيار بلندى از خانه ام‌سلمه ، همسر پيامبر صلى الله عليه و آله ، بلند شد ، من بيرون آمدم و راهنمايم مرا به منزل ام‌سلمه برد . زن و مرد مدينه نيز به آنجا آمدند . چون به او رسيدم گفتم : يا ام‌المؤمنين چرا فرياد ناله و استغاثه برمىآورى ؟ او پاسخى به من نداد و نزد ديگر زنان بنىهاشم رفت و گفت : اى دختران عبدالمطلب ، مرا يارى و همراهى كنيد و همراهم گريه كنيد . به خدا سوگند كه سرور شما و سرور جوانان بهشت كشته شد . به خدا سوگند كه سبط رسول خدا و دسته‌گل او به شهادت رسيد !\r\nگفتند : يا ام‌المؤمنين ، اين را از كجا دانستى ؟ گفت : هم اينك پيامبر خدا صلى الله عليه و آله را در خواب ديدم كه پريشان و وحشتزده بود . چون از اين حالتش پرسيدم فرمود : « امروز پسرم حسين با اهل بيتش كشته شد و من آنان را به خاك سپردم و اكنون از كارشان فراغت يافته‌ام . »\r\nمن [ ام سلمه 
  ] برخاستم و در حالى كه هيچ از خود نمىدانستم به خانه رفتم و به جست و جو پرداختم . ناگهان چشمم به تربت حسين افتاد كه جبرئيل از كربلا آورد و گفت كه هرگاه اين خاك تبديل به خون شد پسرت كشته شده است ؛ و رسول خدا صلى الله عليه و آله آن را به من داد و فرمود : اين خاك را درون شيشه بگذار و نزد خويش نگهدار . هنگامى كه\r\n\r\n\r\n","description":"","footnote":"\r\n( 1 ) - اختيار معرفة الرجال ، ج 1 ، ص 272 ؛ تنقيح المقال ، ج 2 ، ص 191 .\r\n","page_name":" 219 ","page_number":219},
  {"content":"\r\n\r\nتبديل به خون شد بدان كه حسين كشته شده است ؛ و من اينك آن شيشه را ديدم كه تبديل به خون شده مىجوشد !\r\nسپس ام‌سلمه از آن خون برگرفت و بر چهره‌اش ماليد و آن روز را روز ماتم و نوحه‌سرايى بر حسين قرار داد . پس از آن كاروانيان آمدند و خبر دادند كه حسين در آن روز كشته شده است . « 1 »\r\nاينكه ابن‌عباس مىگويد : « من بيرون آمدم و راهنمايم مرا به خانه ام‌سلمه برد » . نشان مىدهد كه به احتمال زياد چشم او كم‌سو و يا نابينا بوده است . آن راهنما هم خودش را راهنمايى مىكرده است و نه مركبش را ؛ چرا كه مسافت نزديك بود و او با گوش خود صداى ناله و شيون خانه ام‌سلمه را شنيد و تشخيص داد كه صدا از خانه اوست .\r\nاز آنچه گفته شد يقين مىكنيم كه ابن‌عباس در اواخر سال شصتم هجرى - وبالطبع روزهاى حضور امام عليه السلام در مكه از كم‌سويى و يا نابينايى چشم رنج مىبرده است ؛ و همين امر موجب گشته بود كه نتواند به امام حسين عليه السلام بپيوندد و در ركابش جهاد كند . او معذور بود و به همين سبب از او براى پيوستن به خود دعوت نكرد و اجازه داد كه به مدينه بازگرددو اخبار دستگاه بنىاميه را به او گزارش دهد و فرمود : اى پسر عباس ، تو پسر عموى پدر منى ، و از آن هنگام كه تو را شناخته‌ام ، پيوسته به نيكى امر مىكنى . تو با پدرم همراه بودى و پيشنهادهاى هدايتگرانه مىدادى ، او پيوسته از تو طلب خيرخواهى مىكرد و با تو به مشورت مىپرداخت و تو نيز نظر درست را به او پيشنهاد مىدادى ، در پناه خداوند به مدينه باز گرد و چيزى از اخبارت را از من پوشيده مدار . « 2 »\r\nمسعودى در مروج الذهب آورده است : « [ ابن‌عباس 
  ] به سبب گريه بر على ، حسن و حسين ، بينايىاش را از دست داده بود » . اين سخن به يقين ما خدشه‌اى وارد نمىسازد .\r\nچرا كه ضرورتاً از اين روايت بر نمىآيد كه او پس از شهادت امام حسين عليه السلام نابينا شده\r\n\r\n\r\n","description":"","footnote":"\r\n( 1 ) - امالى طوسى ، ص 314 - 315 ، مجلس 11 ، حديث 640 / 87 .\r\n( 2 ) - الفتوح ، ج 5 ، ص 27 ؛ مقتل الحسين عليه السلام ، خوارزمى ، ج 1 ، ص 281 .\r\n","page_name":" 220 ","page_number":220},
  {"content":"\r\n\r\nاست . بلكه از ظاهر آن چنين برمىآيد كه سبب نابينايى وى گريه‌هاى فراوان او در فقدان اميرالمؤمنين على عليه السلام « 1 » ، حسن عليه السلام و حسين عليه السلام بوده است . مفهوم اين سخن اين است كه گريه‌هاى فراوان از اندوه شهادت اميرالمؤمنين على عليه السلام و سپس امام حسن عليه السلام « 2 » و سپس درگذشت امام حسين عليه السلام اندك اندك چشمانش را كم‌سو كرده بود . ناگفته نماند ابن‌عباس به خاطر اينكه - با وجود آگاهى بر سرنوشت حضرت و رنج‌هايى كه مىكشد - با وى همراه نشد و در ركابش به‌شهادت نرسيد ، بسيار مىگريست ؛ و اين‌ادعا دلايل تاريخى بسيارى دارد .\r\n\r\nنامه‌هاى ابن عباس به يزيد\r\nدر برخى كتاب‌هاى تاريخى آمده است كه هنگام فرود آمدن امام حسين عليه السلام در مكه ، يزيد نامه‌اى به ابن عباس نوشت « 3 » و از وى خواست كه ميان او و امام عليه السلام ميانجيگرى كند و او را از قيام و خروج بر حكومت بنىاميه باز دارد . وى در اين نامه چنان از فريب‌هاى دنيوى استفاده كرد كه تنها با ضعف‌هاى نفسانى و معنوى خودش تناسب داشت .\r\nاين منابع مىگويند : سپس ابن‌عباس به او نوشت : « اما بعد ، نامه ات رسيد و يادآور شده بودى كه حسين و ابن‌زبير به مكه رفته‌اند . اما ابن زبير مردى است كه انديشه و خواست او از ما جداست و در دلش از ما كينه پنهانى دارد و پيوسته مىكوشد آتشى عليه ما روشن شود و از آن سوء استفاده كند ؛ خداوند هيچ گرهى را از كار او نگشايد ! درباره‌اش هرطور خواهى رفتار كن .\r\n\r\n\r\n","description":"","footnote":"\r\n( 1 )\r\n- در برخى متون آمده است كه سبب نابينايى او در اواخر عمر ، گريه‌هاى فراوان او بر اميرالمؤمنين ، على عليه السلام بود ( ر . ك . سفينة البحار ، ج 6 ، ص 128 به نقل از حديقة الحكمه ) .\r\n( 2 ) - شايد اين كم‌سويى چشمان او به سبب گريه‌هاى پيوسته‌اش بر فقدان اميرالمؤمنين عليه السلام بود كه پس ازشهادت امام حسن عليه السلام شدت يافت . ابن‌عباس در اواخر دوران معاويه - و پس از شهادت امام حسن عليه السلام - نزديك به نابينايى بود و همين ضعف شديد بينايى سبب شد كه معاويه از روى تمسخر بگويد : « شما بنىهاشم از ناحيه چشم بيمار مىشويد ! »\r\n( 3 ) - متن نامه را در فصل حركت حكومت مركزى اموى ( زير عنوان حركت حكومت مركزى ) ببينيد .\r\n","page_name":" 221 ","page_number":221},
  {"content":"\r\n\r\nاما حسين ، هنگامى كه حرم جدش و خانه‌هاى پدرانش را رها كرد و در مكه فرود آمد ، از او سبب اين كار را جويا شدم . او گفت كه كارگزارانت در مدينه با او بدرفتارى كرده سخن ناروا گفته‌اند ؛ و او نيز به حرم الهى پناه آورده است . من به زودى درباره آنچه نوشته‌اى با او ديدار خواهم كرد و از هيچ نصيحتى كه موجب خاموشى و فرونشستن آتش فتنه باشد و از ريخته شدن خون مردم جلوگيرى شود خوددارى نخواهم كرد . تو نيز در پنهان و آشكار از خدا بترس . مبادا شبى بر تو بگذرد كه بخواهى براى مسلمانى غائله به پا كنى يا درباره‌اش ستمى روا دارى و در راهش چاهى حفر كنى كه چاه‌كن هميشه در چاه است ؛ و چه آرزوهايى كه به گور رفته است . تا مىتوانى به تلاوت قرآن و نشر سنت بپرداز ، پيوسته روزه بدار و نماز به پاى دار ؛ مبادا لهو و باطل دنيا تو را از آنها باز دارد . چرا كه هر چيزى كه به جاى خداوند تو را به خود مشغول سازد زيان‌آور و فناپذير است و با هر چيزى كه اسباب سفر آخرت را فراهم آورى سودمند و ماندگار است ، والسلام » . « 1 »\r\nمزّى پاسخ ابن‌عباس را به اختصار اين گونه نقل كرده است : آن گاه عبدالله بن عباس نوشت :\r\n« اميدوارم كه خروج حسين ، به خاطر كارى نباشد كه ناخوشايند تو است . من نيز در آنچه خداوند بدان وسيله ايجاد الفت مىكند و آشوب و فتنه را فرو مىنشاند كوتاهى نمىكنم . » « 2 »\r\nاز متن نامه ابن‌عباس - به فرض درستى اين روايت - پيداست كه پس از ديدار نخست ابن‌عباس با امام حسين عليه السلام در مكه كه پس از آن وى ( پس از انجام عمره ) به مدينه بازگشت نوشته شده است . همچنين طبق اين نامه ابن‌عباس پذيرفت كه ميان امام و يزيد ميانجيگرى كند ؛ و باز از همين نامه استفاده مىشود كه ابن‌عباس روشى نرم و مسالمت‌آميز را در پيش گرفت و حتى در منع يزيد از ارتكاب ظلم و انجام گناه درشت سخن نگفت .\r\nكسى كه با ابن‌عباس و دوستى او نسبت به اهل بيت و جرأتى كه در پشتيبانى از آنها داشت و نيز با شدت و قاطعيتى كه در گفت و گوهايش با بنىاميه ، در حمايت از خاندان\r\n\r\n\r\n","description":"","footnote":"\r\n( 1 ) - تذكرة الخواص ، ص 216 .\r\n( 2 ) - تهذيب الكمال ، ج 4 ، ص 492 .\r\n","page_name":" 222 ","page_number":222},
  {"content":"\r\n\r\nپيامبر به خرج مىداد آشناباشد ، شك نخواهدكرد كه اين نامه انشاى خود واقدى است . « 1 »\r\n( كه سبط بن جوزى نيز در كتاب تذكرة الخواص آن را نقل كرده است ) . چرا كه اين جواب به طور كلى با مواضع اتخاذ شده از سوى ابن عباس در قبال بنىاميه مغايرت دارد .\r\nمگر همين ابن‌عباس نبود كه در دربار معاويه با نشان دادن پوچى گفتار كسانى چون معاويه ، عمروعاص ، مروان حكم ، عتبة بن ابىسفيان ، زياد بن سميه ، عبدالرحمن بن ام‌حكم و مغيرة بن شعبه آنان را خاموش ساخت ؟ مگر او نبود كه خطاب به يزيد بن معاويه در كاخ پدرش گفت : « يزيد آرام باش ! به خدا سوگند دشمنى شما هنوز از دل‌هاى ما پاك نشده است ؛ و از آن روزى كه كينهء شما در دل ما جاى گرفته ذره‌اى از محبت شما در آن راه نيافته است ! من بر خشم پيشين خود نسبت به كارهاى شما پابرجايم و به رفتارتان رضايت نداده‌ام . با دگرگون شدن روزگار آنچه را از ما باز داشته‌ايد دوباره فراچنگ مىآوريم و آنچه از ما دزديده شده است به همان اندازه و بى كم و كاست بازپس مىگيريم . اگر همچنين نشد ، ما را همين بس كه خداوند ما را دوست بدارد و داد ما را از كسانى كه بر ما ستم روا داشته‌اند بستاند » . « 2 »\r\nابن عباس در پاسخى كوبنده به يكى از نامه‌هاى يزيد نوشته است : « 3 »\r\n\r\n\r\n","description":"","footnote":"\r\n( 1 ) - واقدى : وى محمد بن عمر بن واقد اسلمى است كه بسيارى از علماى رجال عامه او را به دروغگويى وافترا متهم ساخته روايت‌هايش را كنار مىنهند . ما در اين باره به تفصيل سخن گفته‌ايم . ( ر . ك . فصل دوم : ملاحظه چهارم از ملاحظات مربوط به نامه يزيد به ابن‌عباس ) .\r\n( 2 ) - شرح نهج‌البلاغه ، ابن ابىالحديد ، ج 6 ، ص 302 .\r\n( 3 ) - عبدالله زبير خواست كه از عبدالله ابن عباس بيعت بگيرد ولى او خوددارى ورزيد . يزيد از شنيدن اين خبر خشنود گشت . و به ابن‌عباس چنين نوشت : « شنيده‌ام كه ابن زبير ملحد ، تو را به بيعت فراخوانده است و به تو پيشنهاد داده است كه به فرمانش درآيى تا اينكه از باطل پشتيبانى كنى و شريك جرمش باشى . اما تو نپذيرفته‌اى و از سر وفادارى و فرمانبردارى از خداوند در حقى كه از ما به تو شناسانده است ، به بيعت ما چنگ زده‌اى . خداوند به تو كه خويشاوند ما هستى بهترين پاداش‌هايى را كه به صله رحم كنندگان مىدهد عطا فرمايد . من هر چيزى را فراموش كنم ، نيكى و پاداش خوب دادن و شتاب كردن در دادن جايزه به تو را فراموش نمىكنم . چرا كه تو بر ما شرافت دارى و اطاعت تو بر ما واجب است و تو خويشاوند رسول خدايى خدايت رحمت كند . به خويشاوندانى كه پيش تو هستند و هر كس كه از دور دست مىآيد و آن جادوگر با زبان و گفتار پوچش آنان را جادو كرده است بنگر ؛ و آنان را از حسن نظر خود در فرمانبردارى و تمسك به بيعت من آگاه گردان ، چرا كه آنان از تو بهتر فرمان مىبرند و سخن تو را بيشتر مىشنوند ، تا اين ملحد بىبند و بار . والسلام . آنگاه عبدالله عباس به او نوشت . . . » . ( تاريخ يعقوبى ، ج 3 ، ص 247 - 248 ) .\r\n","page_name":" 223 ","page_number":223},
  {"content":"\r\n\r\n« از عبدالله بن عباس به يزيد بن معاويه ؛ نامه‌اى كه در آن موضوع دعوت ابن‌زبير و خوددارى من از پذيرش خواست او را يادآور شده بودى ، دريافت كردم . اگر چنان كه تو گفته‌اى باشد ، من اين كار را براى خوشايند و دوستى تو نكرده‌ام ، خداوند از نيت من آگاه است . به گمان خودت دوستى مرا از ياد نبرده‌اى . به خدا سوگند از حقوقى كه از ما در دست داريد جز اندكى را نداده‌ايد ؛ و تو ميزان هنگفتى از آن را از ما گرفته‌اى . از من خواسته‌اى تا مردم را تشويق كنم كه ابن‌زبير را رها كنند و به تو روى آورند ، من هرگز از سر شادمانى و خوشدلى چنين نخواهم كرد . چرا كه تو حسين بن على را كشته‌اى ، خاك بر سرت ، خاك بر دهانت . اگر هواى نفس چنين اميدى را به تو داده است ، بدان كه اشتباه كرده‌اى و اينها از ناتوانى و بىباكى توست .\r\nاى بىپدر ! ، فكر نكنى كه من قتل حسين و جوانان عبدالمطلب و چراغ‌هاى نورانى و ستارگان درخشان را از ياد برده‌ام ! سپاهيانت پيكرهاى پاك و خاك‌آلودشان را بر زمين افكندند و رفتند . پيكرهاى برهنه و بىكفنى كه در زير وزش باد افتاده بودند و گرگان آنها را دست به دست مىگرداندند و كفتاران آنها را مىبوييدند ، تا آنكه خداوند گروهى را كه دست به خون آنها نيالوده بودند رساند كه آنها را در كفن بپوشانند ؛ و تو اى يزيد ، بر من و آنان فخر فروختى و به مجلس نشستى .\r\nمن چيزى را از ياد نمىبرم . من از ياد نبرده‌ام كه زناكار پسر زناكار و دور از خويشاوندى و مروت را ، كه پدر و مادرش هر دو پست بودند ، بر آنان چيره ساختى ، كسى كه پدرت با ادعاى برادرخواندگى او ، جز ننگ و خوارى و پستى دنيا و آخرت و در زندگى و مرگ چيزى به دست نياورد . رسول خدا صلى الله عليه و آله فرمود : فرزند از آن شوهر است و زناكار بايد سنگسار شود . اما پدر تو او را به پدر خودش ملحق كرد همان‌گونه كه فرزندى\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nرشيد به پدرى پاكدامن و پاكيزه ملحق مىگردد . پدرت از روى نادانى سنت را ميراند ! و از روى عمد ، بدعت و كارهاى گمراه كننده را زنده ساخت .\r\nمن هر چيزى را فراموش كنم ، اين را از ياد نمىبرم كه تو حسين بن على را از حرم رسول خدا صلى الله عليه و آله به سوى حرم خداوند راندى و مردانت را وادار كردى كه او را غافلگيرانه به قتل رسانند . سپس او را از حرم خداوند به كوفه كوچاندى ؛ و او با ترس و نگرانى از آن شهر بيرون رفت ؛ در حالى كه او از گذشتهء دور و حال ، عزيزترين مردم سرزمين بطحا بود ؛ چنانچه در حرمين شريفين اقامت گزيند و جنگ در آنجا را روا بشمرد ، مردم فرمان او را بيش از همه خواهند برد . ولى شكستن حرمت خانهء خدا و حريم خانهء رسول خدا صلى الله عليه و آله ، خوشايند او نبود . بالاتر از اين ، تو كسانى از جاسوسانت را گماردى تا در حرم امن الهى با او بجنگند ؛ و نيز كار پسر زبير كه حرمت كعبه را از ميان برد و آن را در معرض سنگ و تير قرار داد .\r\nو تو ، آرى تو ، در نظر من حرمت‌شكنى مىكنى و بدون شك منحرف كننده‌اى آگاه ، همنشين زنان و اهل لهو و لعب هستى و حسين نيز چون بدسيرتى تو را ديد به عراق كوچيد ، بىآنكه بخواهد با تو بجنگد و « امر خدا فرمانى انجام يافته بود » .\r\nتو آن كسى هستى كه با پسر مرجانه مكاتبه كردى و از او خواستى كه بدون فوت وقت به جنگ حسين برود و با او كنار نيايد و بر مبارزه با او پافشارى كند تا آنكه او و بنىعبدالمطلب همراهش را بكشد ؛ همان اهل بيتى كه خداوند پليدى را از آنان دور و آنها را پاك و پاكيزه گردانيده است ! آرى ما ، اهل بيت هستيم و مانند پدران تو سبك‌مغز ، سنگدل و شرور نيستيم . آنگاه كه حسين بن على عليه السلام درخواست كرد كه او را به حال خودش بگذارند « 1 » تا باز گردد ، تو و يارانت ، اندك بودن شمار يارانش و درماندگى اهل بيتش را غنيمت شمرديد و با او به جنگ درآمديد و آنان را كشتيد ، گويى كه خاندانى از ترك و كفر را كشته‌ايد ! چيزى شگفت‌انگيزتر از اينكه خواهان دوستى و يارى من\r\n\r\n\r\n","description":"","footnote":"\r\n( 1 ) - شايد ابن عباس رضى الله عنه با اين سخن خويش مىخواهد به‌اين گفتهء امام اشاره كند كه فرمود : « مرا واگذاريد تابه اين سرزمين پهناور بروم تا معلوم شود كه سرنوشت مردم به كجا مىانجامد . » ( تاريخ طبرى ، ج 3 ، ص 312 ) .\r\nيا اين سخن حضرت كه فرمود : « اگر از آمدنم خشنود نيستيد بگذاريد به جايى امن بروم » . ( تاريخ طبرى ، ج 2 ، ص 318 ) .\r\n","page_name":" 225 ","page_number":225},
  {"content":"\r\n\r\nشده‌اى ، وجود ندارد ! تو فرزندان پدرم را كشته‌اى و خونشان از دم شمشير تو مىچكد و خون تو ، يكى از خواسته‌هاى من است ؛ و اگر خدا بخواهد خون من نزد تو پامال نخواهد شد و از خونخواهى من نخواهىرهيد . اگر هم در دنيا خون مرا ربودى ، پيش‌از ما پيامبران و پيامبرزادگان به شهادت رسيده‌اند . وعده‌گاه ما نزد خدا است و او خود مظلومان را يارى خواهد داد و از ستمگران انتقام خواهد گرفت . اگر امروز بر ما پيروز شدى [ از خوشحالى 
  ] شگفت‌زده مباش كه به خدا سوگند روز پيروزى ما نيز خواهد رسيد .\r\nاما آنچه از حق‌شناسى و وفادارى من گفتى ، اگر همچنين باشد ، من در حالى با پدرت بيعت كردم « 1 » كه مىدانستم پسرعموهايم و تمام پسران پدرم براى اين كار از پدرت شايسته ترند . ولى شما قريشيان بر ما فزونى جستيد و سلطنت ما را از ما ربوديد و به خود اختصاص داديد ؛ و دستمان را از حقّمان كوتاه كرديد . نفرين بر آن كس كه براى ستم بر ما گام پيش نهاد و نابخردان را بر ضد ما برانگيخت و كار را به جاى ما به دست گرفت .\r\nپس هلاك باد اينان را ، چنان كه قوم ثمود و قوم لوط و اصحاب مَدْيَن هلاك شدند ؛ اقوامى كه پيامبران خود را تكذيب كردند .\r\nهان ، از شگفت‌ترين شگفتىها - و تا زنده باشى از روزگار شگفتى ببينى - اين كه دختران عبدالمطلب و يتيمانى از نسل او را به اسارت گرفتى و به شام كشاندى ، تا به مردم نشان دهى كه ما را شكست داده‌اى و بر ما فرمان مىرانى . به جانم سوگند اگر در صبح و شام از زخم دست من آسوده بوده‌اى ، اما اميدوارم كه زخم زبانم در شكستن و بستنم بر تو گران آيد و اين شادمانى تو نپايد و خداوند پس از كشتن عترت رسول خدا صلى الله عليه و آله اندكى بيشتر مهلت ندهد و تو را به گونه‌اى دردناك مؤاخذه كند و نكوهيده و گنهكار از دنيا ببرد ! پس اى بىپدر ! زندگى كن ، به خدا سوگند كه كرده‌هايت تو را نزد خداوند هلاك ساخت و سلام بر كسى كه از خداوند فرمان ببرد . » . « 2 »\r\n\r\n\r\n","description":"","footnote":"\r\n( 1 ) - اين سخن اشاره‌اى است به اينكه او با يزيد بيعت نكرد ، بلكه پس از صلح ، با معاويه بيعت كرد . اما درمتن همين روايت كه با اختلاف فراوان در بحارالانوار ( ج 45 ، ص 323 ) به نقل برخى از كتب مناقب پيشين نقل شده است ، چنين آمده است : « به خدا سوگند با تو بيعت كردم و پيش از تو . . . » ؛ و اين ، چنان كه پيدا است با متن اين نامهء سرشار از بيزارى از يزيد و كارهايش سازگارى ندارد .\r\n( 2 ) - تاريخ يعقوبى ، ج 22 ، ص 248 - 250 ؛ و ر . ك . بحارالانوار ، ج 45 ، ص 322 .\r\n","page_name":" 226 ","page_number":226},
  {"content":"\r\n\r\n\r\nموضعگيرى محمد حنفيه\r\nمحمد حنفيه « 1 » در موضعگيرى نسبت به قيام امام حسين در دو محور اساسى زير با عبدالله بن عباس مشترك است .\r\n1 - تأييد قيام امام عليه السلام .\r\n2 - اعتراض نسبت به رفتن امام عليه السلام به كوفه ؛ و ترجيح يمن به عنوان پايگاه صدور انقلاب حسينى به ديگر سرزمين‌هاى اسلامى .\r\n\r\n\r\n","description":"","footnote":"\r\n( 1 )\r\n- محمد بن على بن ابىطالب ؛ كنيه‌اش ابوالقاسم و به لقب مادرش ، خولهء حنفيه ، به ابن حنفيه شهرت دارد . گفته شده است كه خوله از اسيران يمامه بود - كه به دليل دوستى نسبت به على بن ابىطالب ، به بهانه خوددارى از پرداخت زكات به اسارت درآمد - و چون قصد فروش وى كردند نزد على عليه السلام رفت و حضرت او را به همسرى برگزيد . ( ر . ك . تنقيح المقال ، ج 3 ، ص 114 ؛ الخرايج والجرايح ، ج 2 ، ص 589 ؛ قاموس الرجال ، ج 9 ، ص 246 ؛ بحار ، ج 42 ، ص 84 ، شماره 14 ؛ و ر . ك . شرح نهج البلاغه ، ابن ابى الحديد ، ج 1 ، ص 243 ) . به قولى ديگر وى كنيزى از قبيلهء بنىحنيفه بود و نه از اهل خود قبيله ( ر . ك . المعارف ، ص 211 ) .\r\nاميرالمؤمنين على عليه السلام ، محمد را به كام جنگ‌هاى خويش مىافكند ، در حالى كه به حسنين عليهما السلام چنين اجازه‌اى را نمىداد و مىفرمود : او فرزند من است و اين دو فرزندان رسول خداىاند . محمد بن حنفيه در سال هشتاد يا 81 ( ر . ك . تنقيح المقال ، ج 3 ، ص 111 - 112 ) يا طبق آنچه در كمال الدين و تمام النعمه ( ج 1 ، ص 36 ) آمده است در سال 84 بدرود حيات گفت . شايان توجه اينكه - تا آنجا كه ما جست و جو كرده‌ايم - در جايى ديده نشده است كه على عليه السلام فرزندش محمد را ، حنفيه لقب داده باشد ؛ چنان كه امام حسين عليه السلام نيز جز در دوجا از او به اين لقب ياد نكرده است : يكم - در وصيتش به او كه در آن آمده است : « به برادرش مشهور به ابن حنفيه » ( الفتوح ، ج 5 ، ص 23 و بحار ، ج 44 ، ص 329 ) و دوم - در يادآورى حادثه‌اى كه محمد نيز در آن حضور داشت ، آنجا كه مىگويد : « و برادرم محمد بن حنفيه » ( بحار ، ج 62 ، ص 193 ) ؛ لقب حنفيه بر زبان سلمان فارسى نيز جارى شده است ( بحار ، ج 27 ، ص 33 ) ، ولى اين لقب بيش از همه بر زبان اصحاب و شيعه جارى است . بلى ، در ميان ائمه عليهم السلام ، بيش‌ترين كسانى كه اين لقب را به كار برده‌اند ، امام صادق و امام باقر عليهما السلام هستند .\r\nشايد سرّ اين كه محمد را از روزگار اميرالمؤمنين عليه السلام به اين لقب خواندند ، تا آنكه در دوران امام حسين عليه السلام بدان شهرت كامل يافت ، اين بود كه اهل بيت عصمت عليهم السلام مىدانستند كه گروهى در آيندهء نه چندان دور مدعى مهدويت و غيبت ابن‌حنفيه خواهند شد و خواهند گفت كه او همان مهدى موعود است ، به ويژه آنكه نام او محمد و لقب او آن طور كه رسول خدا صلى الله عليه و آله ناميده ابوالقاسم است ؛ از اين رو تأكيد آنان ( به ويژه امام باقر و امام صادق كه اين ادعا به روزگارشان نزديك بود ) ، براى رفع اين شبهه تأكيد داشتند كه مهدى از فرزندان فاطمه عليها السلام است - چنان كه ثابت و مشهور در روايات منقول از پيامبر صلى الله عليه و آله و اهل بيت نيز چنين است - و اين محمد گرچه با مهدى عليه السلام در نام مشترك است از فرزندان فاطمه عليها السلام نيست .\r\n","page_name":" 227 ","page_number":227},
  {"content":"\r\n\r\nنقطه اشتراك ديگر اين دو ، پيشنهادها و مشورت‌هايى است كه با حساب پيروزى و شرايط و لوازم آن داده‌اند ؛ به طورى كه هر كس در گفت و گوهاى امام عليه السلام با هر يك از اين دو تأمل بورزد ، آن را در خواهد يافت .\r\nمحمد بن حنفيه در هنگام حضور امام عليه السلام در مدينه ديدگاه خويش را نزد امام حسين عليه السلام ابراز داشت و گفت : « برادرم ، من تو را از همه مردم بيشتر دوست مىدارم و از همه نزد من عزيزترى و از خيرخواهى نسبت به تو دريغ نمىورزم و تو از همه به خيرخواهى سزاوارترى . تا آنجا كه مىتوانى از بيعت يزيد بن معاويه خوددارى كن و از شهرها دور شو ، آن‌گاه پيك‌هايت را نزد مردم بفرست و آنان را به خود دعوت كن . اگر مردم بيعت تو را پذيرفتند ، خداى را سپاس بگزار و اگر بر ديگرى گرد آمدند ، خداوند بدين وسيله از دين و عقل‌ات هرگز نكاسته است و جوانمردى و فضيلت خويش را همچنان دارى . من بيم آن دارم كه به يكى از اين شهرها درآيى و مردم باهم اختلاف كنند و گروهى به تو بپيوندند و گروهى ديگر بر ضد تو باشند . آنگاه با يكديگر بجنگند و نخستين هدف نيزه‌ها تو باشى ؛ كه در آن صورت آن كس كه خود او و پدر و مادرش از همهء اين امت بهتر است ، خونش از همه تباه‌تر و خاندانش از همه خوارتر گردند . « 1 »\r\nهمچنين گفت : در مكه فرود آى ؛ اگر آن شهر را جايى مطمئن يافتى ، خود راهى است و اگر با تو سر ناسازگارى گرفت ، [ بايد 
  ] به ريگزارها و دره‌هاى كوه‌ها پناه ببرى و از شهرى به شهرى به روى ، تا ببينى كه رأى مردم بر چه چيز تعلق مىگيرد ؛ و تو در هنگام استقبال از پيشامدها نيكوترين رأىها را برمىگزينى » « 2 »\r\nو در نقل الفتوح آمده است : « به مكه برو . اگر آن را سرايى مطمئن يافتى ، اين همان چيزى است كه خواستهء من و تو است و اگر جز اين بود به يمن برو كه مردمش ياران جد و پدر و برادر تواند . آنان مردمى بس مهربانند و دل‌هايى نرم دارند و سرزمين‌شان از همه جا فراخ‌تر است و خردهاشان بر همه برترى دارد . اگر سرزمين يمن را مطمئن يافتى [ كه خوب 
  ]\r\n\r\n\r\n","description":"","footnote":"\r\n( 1 ) - الارشاد ، ص 201 - 202 .\r\n( 2 ) - همان .\r\n","page_name":" 228 ","page_number":228},
  {"content":"\r\n\r\nو گرنه بايد به ريگزارها و دره‌هاى كوه‌ها پناه ببرى و از شهرى به شهرى به روى تا ببينى كه رأى مردم بر چه تعلق مىگيرد و ميان تو و آن گروه تبه‌كار چگونه داورى مىشود . » « 1 »\r\nسپس محمد حنفيه از مدينه رهسپار مكه شد تا پيش از آنكه امام عليه السلام به عراق برود با او ديدار كند . « 2 » ماجراى ديدار آن دو در آخرين شبى كه فرداى آن امام حسين عليه السلام مكه را ترك گفت در تاريخ ثبت است .\r\nسيد بن طاووس به روايت از امام صادق عليه السلام گويد : « محمد بن حنفيه در همان شبى كه امام حسين عليه السلام در بامدادش قصد خروج از مكه را داشت نزد آن حضرت رفت و گفت :\r\nبرادرم ، كوفيان كسانى هستند كه تو خيانت آنان را نسبت به پدر و برادرت مىشناسى .\r\nبيم آن دارم كه حال تو نيز چون حال گذشتگان باشد . اگر صلاح بدانى كه در همين شهر اقامت كنى ، تو در حرم الهى از همه عزيزتر و بلندمرتبه‌ترى .\r\nامام عليه السلام فرمود : برادرم ، بيم آن دارم كه يزيد بن معاويه ناگهانى مرا در حرم بكشد و من كسى باشم كه حرمت اين خانه به وسيله او بشكند .\r\nابن حنفيه گفت : اگر چنين بيمى دارى ، پس به يمن يا جايى ديگر برو ، چرا كه در آنجا از همه مردم والاتر خواهى بود و كس را ياراى دسترسى به تو نيست .\r\nفرمود : درباره گفته‌هايت خواهم انديشيد .\r\nسحرگاهان حسين عليه السلام به راه افتاد . چون اين خبر به ابن حنفيه رسيد نزد حضرت رفت و افسار شترش‌را گرفت و گفت : اى برادر ، مگر قول‌ندادى كه دربارهء آنچه ازتو خواستم بينديشى ؟\r\nفرمود : آرى .\r\nگفت : پس چه چيز تو را با اين شتاب وادار به خروج كرده است ؟\r\n\r\n\r\n","description":"","footnote":"\r\n( 1 ) - الفتوح ، ج 5 ، ص 20 - 21 .\r\n( 2 ) - در برخى منابع تاريخى آمده است كه حركت محمد حنفيه به مكه براى ديدار با امام عليه السلام ، به دنبال نامه‌اىبود كه امام عليه السلام براى او به مدينه فرستاد ؛ همان نامه‌اى كه به دنبال آن شمارى از بنىهاشم به سوى حضرت عليه السلام شتافتند و محمد بن حنفيه نيز از آنان پيروى كرد ( ر . ك . البدايه والنهايه ، ج 8 ، ص 16 ؛ تاريخ ابن عساكر ، ترجمة الامام الحسين عليه السلام تحقيق محمودى ، ص 204 شماره 256 ) . گرچه برخى معاصران چنين چيزى را منكرند و بر اين باورند كه ابن حنفيه با امام حسين عليه السلام جز در مدينه ديدار نداشته است .\r\n","page_name":" 229 ","page_number":229},
  {"content":"\r\n\r\nفرمود : چون از تو جدا شدم ، رسول خدا صلى الله عليه و آله در خواب نزد من آمد و گفت : يا حسين ، برون رو كه خداوند مىخواهد تو را كشته بيند !\r\nابن حنفيه گفت : انا للّه وانا اليه راجعون ، پس چرا زنان و كودكان را به همراه مىبرى در حالى كه با چنين شرايطى بيرون مىروى ! ؟\r\nفرمود : پيامبر به من فرمود : خداوند مىخواهد كه آنان را اسير بيند !\r\nآنگاه بر محمد درود فرستاد و رفت . » « 1 »\r\n\r\nاشاره\r\nدر پايان فصل نخست زير عنوان « چرا امام عليه السلام زنان و كودكان را به همراه برد ؟ » گوشه‌هايى از حكمت گفتار امام عليه السلام به نقل از رسول خدا صلى الله عليه و آله ، « خداوند مىخواهد كه تو را كشته ببيند ! » و « خداوند مىخواهد كه آنان را اسير ببيند » ، را بيان كرديم و دوست داريم كه در اينجا به موارد زير نيز اشاره كنيم :\r\n1 - از جمله ابعاد بيم امام عليه السلام از كشته شدن ناگهانى [ ترور 
  ] به وسيلهء حكومت بنىاميه در مكه مكرمه - علاوه بر همه مواردى كه در اين كتاب بدان‌ها اشاره شد - روايت منقول از رسول خداست كه در آن قرشى كشته در مكه را مورد نكوهش قرار مىدهد . يعنى همان كشته‌اى كه حرمت خانه خدا به وسيله او شكسته و مباح مىگردد ، و وزن گناهان اين مرد از گناه زمينيان بيشتر است و عذاب او به اندازه نصف عذاب دنيا است . « 2 » روشن است كه چنانچه حكومت بنىاميه مىتوانست امام حسين عليه السلام را در مكه بكشد ، اين روايت را بر آن حضرت تطبيق مىكرد و براى برانگيختن نفرت مردم نسبت به امام عليه السلام ، از آن استفاده تبليغاتى مىكرد .\r\n( 2 ) 2 - امام عليه السلام ، در جملهء : « چون از تو جدا شدم رسول خدا صلى الله عليه و آله نزد من آمد » ، نوع اين آمدن را روشن نكرده است . آيا در خواب بوده است يا در بيدارى ، گرچه نتيجه يكى است . زيرا ديدن امام در خواب همانند ديدنش در بيدارى است ؛ و اين اختصاص به\r\n\r\n\r\n","description":"","footnote":"\r\n( 1 ) - اللهوف ، ص 127 .\r\n( 2 ) - ر . ك . سير اعلام النبلاء ، ج 2 ، ص 377 ؛ قاموس الرجال ، ج 6 ، ص 354 .\r\n","page_name":" 230 ","page_number":230},
  {"content":"\r\n\r\nديدن امام ندارد و اگر مؤمن نيز در خواب پيامبر را ببيند چنين است . زيرا از آن حضرت نقل شده است كه فرمود : « هر كس مرا به خواب بيند ، به تحقيق خودم را ديده است ؛ چون شيطان به چهره من و به چهره هيچ يك از جانشينان من و به صورت هيچ يك از شيعيانشان نمىتواند درآيد ؛ و رؤياى صادق ، جزئى از هفتاد جزء نبوت است » . « 1 »\r\nبنابر اين هيچ گونه جايى براى اين تشكيك كه قيام حسينى و خروج امام عليه السلام بر پايه خوابى بى اعتبار مبتنى بوده است - آن طور كه برخى قلم‌هاى مزدور و خردهاى ضعيف نگاشته‌اند - باقى نمىماند .\r\n\r\nچرا محمد حنفيه امام عليه السلام را همراهى نكرد ؟\r\nتا آنجا كه ما جست و جو كرده‌ايم ، درباره اينكه چرا محمد حنفيه به امام حسين عليه السلام نپيوست جز به روايتى كه ابن فروخ ، نويسنده « بصائرالدرجات » ، با سندى از حمزة بن حمران از امام صادق عليه السلام نقل كرده‌است ، به چيز ديگرى دست نيافته‌ايم . حمزه گويد : [ در حضور امام صادق عليه السلام 
  ] سخن از قيام حسين و خوددارى محمد حنفيه از رفتن همراه آن حضرت به ميان آمد ؛ حضرت فرمود : من در اين باره برايت سخن خواهم گفت و تو پس از اين مجلس درباره‌اش چيزى مپرس . هنگامىكه حسين عليه السلام آهنگ حركت كرد كاغذى خواست و نوشت :\r\nبسم الله الرحمن الرحيم . از حسين بن على به بنىهاشم : اما بعد ، هر كس به ما بپيوندد ، با من به شهادت مىرسد و هر كس به ما نپيوندد ، به پيروزى نخواهد رسيد . والسلام . « 2 »\r\n\r\n\r\n","description":"","footnote":"\r\n( 1 ) - ر . ك . شهيد آگاه ، ص 174 .\r\n( 2 ) - بصائرالدرجات ، ج 10 ، ص 481 ، باب 9 ، حديث 5 ، ابن قولويه نيز در كامل الزيارات ( ص 75 ، باب 24 ، حديث 15 ) اين روايت را به سندى از زراره از امام باقر عليه السلام نقل كرده مىنويسد : حسين بن على عليه السلام از مكه به محمد بن على نوشت :  « بِسْمِ اللَّهِ الرَّحْمنِ الرَّحِيمِ *  . از حسين بن على به محمد بن على و كسانى از بنىهاشم كه نزد اويند : اما بعد ، هر كس به من بپيوندد به شهادت مىرسد و هر كس به من نپيوندد به پيروزى نخواهد رسيد . والسلام » . همچنين از كتاب الرسائل كلينى به سندى ديگر از حمزة بن حمران از امام صادق همين روايت نقل شده و در آن آمده است : « اى حمزه من از روايتى به تو خبر مىدهم و تو پس از اين مجلس درباره‌اش چيزى مپرس . . . » ( بحار ، ج 44 ، ص 330 ، باب 37 ) .\r\n","page_name":" 231 ","page_number":231},
  {"content":"\r\n\r\nعلامه مجلسى در توضيح اين روايت مىنويسد :\r\n1 - مراد امام از اينكه مىفرمايد : « به پيروزى نخواهد رسيد » اين است كه به پيروزى و بهره‌هاى دنيوى نخواهد رسيد . اين خود نكوهش است ؛ و احتمال هم دارد كه امام عليه السلام آنان را در اين باره آزاد گذاشته باشد ، كه در اين صورت كسانى كه به ايشان نپيوسته‌اند گناه‌كار نيستند ! « 1 »\r\n2 - مراد از « به هيچ پيروزىيى نخواهد رسيد » اين است كه در دنيا و يا در آخرت و يا اينكه در هر دوى آنها روى پيروزى و رستگارى را نخواهد ديد .\r\nو اين سخن ، يا توضيح اين است كه ابن‌حنفيه به اين دليل نپيوست كه فهميد اگر با اين خبرى كه امام عليه السلام داده‌است برود كشته خواهدشد ؛ يا بيان محروميت او از اين سعادت است و يا آنكه او در اين كار عذرى ندارد ؛ زيرا كه امام او و امثال او را از موضوع آگاه كرده است ! « 2 »\r\nاما بايد گفت كه متن اين‌نامهء شريفه - صرف‌نظر از حقيقت مقصوداز فتح در آن - « 3 » بدون شك اثبات مىكند كه هركس به امام عليه السلام نپيوندد به پيروزى نخواهدرسيد ؛ خواه معذور باشد يا معذور نباشد . بنابر اين در خود متن دليلى بر اينكه « هر كس به امام عليه السلام نپيوندد معذور نيست و نكوهش مىشود » وجود ندارد . همان‌طوركه از ظاهر دو توضيح علامه مجلسى « 4 » نيز استفاده مىشود كه هر كس اين نامه به او برسد معذور نيست ؛ چرا كه امام عليه السلام طى آن سرنوشت را تعيين كرده است . اين گذشته از مناقشه‌اى است كه در سند روايت وجود دارد . « 5 »\r\n\r\n\r\n","description":"","footnote":"\r\n( 1 ) - بحارالانوار ، ج 42 ، ص 81 ، باب 120 ، حديث 12 .\r\n( 2 ) - همان ، ج 44 ، ص 360 ، باب 37 .\r\n( 3 ) - در جزء اول اين كتاب در مقاله « در پيشگاه شهيد فاتح » درباره معناى اين فتح به تفصيل سخن گفته‌ايم . همان‌طور كه در فصل‌اول اين جزء نيز درهنگام ذكر نامه‌هاى امام درباره اين نامه سخن‌گفتيم و توضيح‌داديم .\r\n( 4 ) - بر خوانندگان عزيز و بادقت روشن است كه در توضيح دوم علامه مجلسى در حق محمد حنفيه - ناخواسته - نوعى بىمهرى ديده مىشود . قهرمانى كه اميرالمؤمنين عليه السلام او را به كام جنگ درمىافكند كجا از مرگ مىهراسد ؟ محمد به امامت حسنين عليهما السلام و امام سجاد معتقد بود و حقشان را مىشناخت و همه عالمان شيعه او را مدح و ثنا مىگويند .\r\n( 5 ) - روشن است كه مقصود از سخن امام عليه السلام « هركس به‌من بپيوندد به شهادت مىرسد » ، حكم اكثريت است ، زيرا كسانى بودند كه به آن حضرت پيوستند و به شهات هم نرسيدند و جان سالم به در بردند ؛ مانند حسن مثنى و ديگران ، اين در صورتى است كه مراد از استشهاد در اينجا كشته شدن در راه خدا باشد . والله العالم .\r\nاين روايت به فرض اينكه بر توبيخ متخلف به ويژه محمد حنفيه دلالت داشته باشد - همانطور كه علامه مجلسى و وحيد بهبهانى برداشت كرده‌اند - در سندش جاى خدشه است ؛ چرا كه در اين سند مروان بن اسماعيل ديده مىشود كه مهمل است و در كتاب‌هاى رجال هيچ نامى از او ديده نمىشود . همچنين در اين سند حمزة بن حمران شيبانى است كه هيچ كس او را ثقه ندانسته است ، جز اينكه وى از مشايخ ابن عمير و صفوان از اصحاب اجماع است ؛ و گروهى گفته‌اند كه اين ناظر بر وثاقت اوست ( تنقيح المقال ، ج 1 ، ص 374 ) . ولى اين مبنا مخدوش و مردود است ( معجم رجال الحديث ، ج 6 ، ص 266 ) . برخى براى تأييد وثاقت او به راه‌هاى ديگرى روى آورده‌اند كه آنها نيز مخدوش است ( ر . ك . قاموس الرجال ، ج 4 ، ص 28 ) . سيد محمد بن ابىطالب ، صاحب كتاب تسلية المجالس نيز اين روايت را از رسائل كلينى نقل كرده است ولى معلوم نيست كه از چه راهى بدان رسيده است .\r\nشايان ذكر است كه مامقانى رأى وحيد بهبهانى را بر اين مبتنى مىسازد كه نفس نكوهشى كه از اين روايت در حق ابن حنفيه استفاده مىشود ، به خاطر مصلحتى بوده كه امام خود مىدانسته است . مامقانى گويد : امّا تخلف وى از حسين عليه السلام ، شايد به دليل عذر يا مصلحتى بوده است ، و روايتى كه در نكوهش او وارد شده است ( شايد مقصودش همين روايت است ) بر فرض كه صحيح باشد شايد آن نيز به خاطر مصلحتى بوده است . همانطور كه جناب وحيد به اين موضوع توجه داده است . ( تنقيح المقال ، ج 3 ، ص 115 ) .\r\nمامقانى همچنين پس از بيان پاسخ علامه حلى درباره سؤال سيد مهنا بر اين باور است كه بيمارى ابن‌حنفيه - اگر راست باشد - هنگام بازگشت اهل بيت به مدينه بوده است ، نه هنگام رفتن حسين عليه السلام ، وى در اينجا شرح مفصلى دارد كه جاى تأمل دارد و مخدوش مىباشد . شايان ذكر است كه وى در اثناى بيان اين شرح ، اين روايت را صحيح تلقى مىكند ( ر . ك . تنقيح المقال ، ج 3 ، ص 112 ) .\r\n","page_name":" 232 ","page_number":232},
  {"content":"\r\n\r\nشايد مقصود امام صادق عليه السلام اين بوده است كه نظر گفت و گو كنندگان را از موضوع دليل نپيوستن محمد حنفيه به امام ، و آن كه معذور هست يا نيست به موضوعى مهم‌تر جلب كند . اين موضوع عبارت است از اصل « محروميت از منزلت ياران حسين عليه السلام » ؛ چرا كه به فرمودهء اميرالمؤمنين عليه السلام نه پيش از آنها كسى مرتبه بلند آنها را داشته است و نه آيندگان بدان دست خواهند يافت . « 1 » بنابر اين كسانى كه به امام نپيوستند ، معذور و غير معذورشان - از حيث نتيجه عملى نه از حيث حساب و پاداش - از اين شرافت دست نايافتنى محروم مانده‌اند ؛ و سزاوار است كه هر مؤمنى ( بجز ياران حسين عليه السلام ) بر\r\n\r\n\r\n","description":"","footnote":"\r\n( 1 ) - بحار الانوار ، ج 41 ، ص 295 ، باب 114 ، حديث شماره 18 .\r\n","page_name":" 233 ","page_number":233},
  {"content":"\r\n\r\nمحروميت از اين رستگارى بزرگ حسرت بخورد و بگويد : اى كاش با شما همراه بودم و به خدا سوگند به رستگارى عظيمى دست مىيافتم .\r\nبا وجود اين ، شمارى از علماى ما روايت و نقل كرده‌اند كه سرور ما ، محمد حنفيه ، در هنگام خروج امام حسين عليه السلام بيمار بود ، به طورى كه ياراى حمل شمشير را نداشت .\r\nپيشاپيش اين بزرگان سيد بن طاووس قرار دارد كه در كتاب خويش آورده است :\r\nابىمخنف گويد : محمد بن حنفيه ( انگشتانش آسيب ديده و ) بيمار بود ، چرا كه يكى از زره‌هاى ساخت داود به برادرش حسين عليه السلام هديه داده شد . وقتى آن را پوشيد به اندازه يك گز و چهار انگشت بلند بود آنگاه محمد حنفيه مقدار اضافه را در دست گرفت و پيچيد و آن را بريد . در نتيجه چشم زخمى به او رسيد و براى مدتىاز انگشتانش خون مىآمد . از اين رو در واقعه كربلا همراه حسين عليه السلام بيرون نيامد ، زيرا ياراى آنكه قبضه شمشير و يا گره نيزه را بگيرد نداشت . « 1 »\r\nديگر از اين عالمان بزرگوار علامه حلى است . وقتى از وى سؤال شد : « نظر سرور ما درباره محمد حنفيه چيست ، آيا او امامت برادرش و امام زين‌العابدين را باور داشت ؟ و آيا از ديدگاه ياران ما او براى نپيوستن به امام حسين عليه السلام عذرى داشت يا نه ؟ و اگر نپيوستن او بدون عذر بوده باشد وضعيت چگونه خواهد بود ؟ همين‌طور عبدالله جعفر و امثال آن ؟ » وى پاسخ داد : « در اصول امامت ثابت شده است كه اركان ايمان : توحيد ، عدل ، نبوت و امامت است و محمد حنفيه و عبدالله جعفر و امثال آن بلند مرتبه‌تر از آنند كه اعتقادى بر خلاف حق داشته باشند و از ايمانى كه ثواب هميشگى و رهايى از عذاب بدان وسيله كسب مىشود ، بيرون رفته باشند . اما درباره اينكه چرا حسين عليه السلام را همراهى نكرد ، نقل شده است كه بيمار بود . دربارهء افراد غير از ايشان ، احتمال مىرود كه نسبت به وقايعى كه براى حسين عليه السلام پيش مىآيد ، از قتل و امثال آن ناآگاه بودند ؛ و آنان بنابر نامه‌هايى كه خائنان كوفه به امام عليه السلام نوشتند ، بر اين پندار بودند كه حضرت را يارى خواهند كرد » . « 2 »\r\n\r\n\r\n","description":"","footnote":"\r\n( 1 ) - كتاب « حكاية المختار فى اخذ الثار برواية أبىمخنف » ، ص 33 ، چاپ شده با كتاب اللهوف فى قتلى الطفوف ، انتشارات مطبعة الحيدريه ، نجف اشرف .\r\n( 2 ) - المسائل المهنائيه ، ص 38 ، مسأله شماره 33 . ولى نظر ما اين است كه احتمال عدم آگاهى محمد حنفيه به سرنوشت امام حسين عليه السلام - چنان كه علامه حلى احتمال داده است - بسيار بعيد است . زيرا در آن هنگام روايت‌هاى بسيارى از پيامبر ( ص ) ، اميرالمؤمنين عليه السلام ، امام حسن عليه السلام و خود آن حضرت در ميان مردم پراكنده بود كه حكايت از كشته شدن وى مىكرد . و بعيد مىنمايد كه محمد حنفيه دست كم از برخى از آنها اطلاع نداشته است . چگونه چنين چيزى قابل تصور است ؛ و حال آنكه از خود محمد درباره ياران حسين عليه السلام نقل شده است : « اصحاب او به نام و نام پدرانشان در نزد ما مكتوبند ! » ( مناقب آل ابىطالب ، ج 4 ، ص 53 ) .\r\nگذشته از اين ، روايت‌هاى بسيارى حاكىاز آن است كه امام حسين عليه السلام موضوع را به برادرش محمد خبر داد . از آن جمله روايت منقول از امام باقر عليه السلام است كه مىگويد امام طى نامه‌اى به محمد حنفيه و ديگر بنىهاشم فرمود : « . . . هر كس به من بپيوندد به شهادت مىرسد . . . » ( كامل الزيارات ، ص 75 ، باب 24 ، حديث 15 ) . روايتى ديگر كه با اسناد گوناگون نقل شده حاكى از آن است كه امام عليه السلام به برادرش محمد رضى الله عنه فرمود : « به خدا اى برادر ، چنانچه در سوراخ جنبنده‌اى از جنبندگان روى زمين مىبودم ، مرا بيرون مىآوردند و مىكشتند » . ( بحار ، ج 45 ، ص 99 ، باب 37 ) . با وجود اعتقاد محمد حنفيه به امامت امام حسين عليه السلام ، دريافت اين خبر از ايشان دريافت از راستگويى است كامل كه خبر او جاى هيچ شك و ترديدى ندارد . ولى آنچه مىتوان پذيرفت اين است كه احتمال علامه حلى درباره كسانى غير از محمد حنفيه است ( ظاهر كلام ايشان نيز همين را مىرساند ) و گرنه او بيمار بوده است .\r\n","page_name":" 234 ","page_number":234},
  {"content":"\r\n\r\nهمچنين دربندى در « اسرار الشهاده » به نقل از ابىمخنف ، گفت و گوى ميان امام و برادرش محمد در مدينه را آورده است كه در آنجا محمد مىگويد : « به خدا سوگند دورى تو مرا اندوهگين مىسازد و مرا چيزى جز بيمارى شديد از همراهى با تو باز نمىدارد . اى برادر به خدا سوگند توان گرفتن قبضهء شمشير و كعب « 1 » نيزه را ندارم . به خدا سوگند ، پس از تو هرگز شادمان نخواهم شد . آنگاه به شدت گريست ، به طورى كه غش كرد و چون به هوش آمد گفت : اى برادر ، اى شهيد مظلوم تو را به خدا مىسپارم ! » « 2 »\r\nشيخ حبيب‌الله كاشانى نيز اين موضوع را يادآور گشته ، مىگويد كه پسر حنفيه بيمار بود و توانايى حمل شمشير و جهاد نداشت . « 3 » حتى وى يادآور مىشود كه محمد حنفيه در مدينه بيمار بود . « 4 »\r\n\r\n\r\n","description":"","footnote":"\r\n( 1 )\r\n- گره چوب نيزه .\r\n( 2 ) - اسرار الشهاده ، ص 246 ؛ معالى السبطين ، ج 1 ، ص 230 .\r\n( 3 ) - تذكرة الشهداء ، ص 71 .\r\n( 4 ) - همان ، ص 82 .\r\n","page_name":" 235 ","page_number":235},
  {"content":"\r\n\r\nشايان ذكر است كه محمد بن يزيد مبرد در كتاب « الكامل » خويش ، داستان محمد حنفيه و زره را نقل مىكند و مىگويد : عبدالله زبير نسبت به پسر حنفيه و خاندانش كينه داشت و درباره زورمندى او رشك مىورزيد . گويند : روزى على عليه السلام زره بلندى را داد و فرمود كه اين اندازه از آن كوتاه شود ، محمد حنفيه آن زره را گرفت و با دست ، زيادى آن را از جايى كه پدرش تعيين كرده بود ، پاره كرد ! هرگاه اين داستان نزد ابن‌زبير نقل مىشد خشمگين مىگرديد و حالت رعشه به او دست مىداد . « 1 »\r\n\r\nيك نقل مجعول\r\nابن عساكر در تاريخ خويش ، و پس از او مزّى و ذهبى مدّعى شده‌اند كه پسر حنفيه هنگامى كه در مكه از تغيير اراده امام حسين عليه السلام و باز داشتن وى از رفتن به عراق نوميد گشت ، از پيوستن پسرانش به‌امام عليه السلام نيز جلوگيرى كرد . آن‌ها چنين نوشته‌اند : « حسين عليه السلام به مدينه [ نامه 
  ] فرستاد و به دنبال آن باقى ماندهء بنىعبدالمطلب كه نوزده مرد و زن و كودك بودند و شامل برادران ، دختران و زنانش مىشدند ، نزد وى آمدند . محمد حنفيه نيز آنان را همراهى كرد . وى در مكه ضمن ديدار با حسين به اطلاع او رساند كه امروز نظرش بر خروج نيست . ولى حسين نظر او را نپذيرفت . محمد نيز پسرانش را از رفتن با او باز داشت . و هيچ كدام را با آن حضرت نفرستاد ، به طورى كه حسين عليه السلام از محمد دلخور شد و گفت : آيا پسرانت را از رفتن به جايى كه من در آن كشته مىشوم بازمىدارى ؟\r\nمحمد پاسخ داد : مرا چه نيازى است كه تو كشته شوى و آنها نيز به همراهت كشته شوند ، هر چند كه مصيبت تو از آنان بر ما ناگوارتر است » . « 2 »\r\nولى اين موضوع كه محمد فرزندانش را از پيوستن به امام عليه السلام باز داشته باشد ، نه در كتاب‌هاى ما ، و نه در كتاب‌هاى ديگران - جز آنچه ابن عساكر و پس از او مزّى « 3 » و ذهبى « 4 »\r\n\r\n\r\n","description":"","footnote":"\r\n( 1 ) - الكامل ، ج 3 ، ص 266 .\r\n( 2 ) - تاريخ ابن عساكر ( زندگينامه امام حسين عليه السلام ، تحقيق محمودى ) ، ص 204 - 205 ، شماره 254 .\r\n( 3 ) - تهذيب الكمال ، ج 4 ، ص 493 .\r\n( 4 ) - تاريخ الاسلام ، حوادث سال 61 ، ص 9 .\r\n","page_name":" 236 ","page_number":236},
  {"content":"\r\n\r\nنقل كرده‌اند - نيامده‌است . ذهبى و همچنين مزّى اين روايت را به‌گونه مرسل نقل كرده‌اند و شايد آن را از ابن عساكر روايت كرده باشند . در سند روايت نيز بيش از يك مجهول وجود دارد ؛ و در سلسله روايت كسى ديده مىشود كه خود ابن عساكر او را به سست دينى متهم مىكند ، مثل بزاز « 1 » . ديگرانى نيز هستند كه حديث‌شان قوى نيست ، مانند ابن فهم . « 2 »\r\nاز اين گذشته ، چنين امرى كار نكوهيده‌اى بود و در صورتى كه وقوع آن صحت داشت بعدها بر ابن‌حنفيه و پسرانش خرده گرفته مىشد و نشانه‌هاى آن در كتاب‌هاى تاريخى و روايى به چشم مىخورد . مثلًا محمد حنفيه و فرزندانش به وسيله يك يا چند تن از ائمه يا يكى از بنىهاشم و يا ديگر مردم نكوهش مىشدند و از سوى ديگر محمد و فرزندان او از موضع خويش مبنى بر نپيوستن به امام در مقام دفاع برمىآمدند ؛ و چنين نكوهش و دفاعى در كتاب‌هاى چاپى و يا نسخه‌هاى خطى به ثبت مىرسيد .\r\nولى ما نه بر صفحات تاريخ و نه احاديث منقول از ائمه درباره قيام حسينى و يا نقل‌هاى مربوط به خود محمد حنفيه و پسرانش در اين باره چيزى نديده‌ايم .\r\nاز اينرو ، مىبينيم كه آنچه ابن‌عساكر در اين باره نقل مىكند ، يك افزايش دروغين تاريخى است ؛ و هيچ بعيد نيست كه يكى از راويان اين سند تمايلات اموى داشته ، « 3 » خواسته باشد كه يكپارچگى صفوف بنىهاشم را در موضعگيرى نسبت به قيام حسينى مخدوش سازد ؛ و به ويژه از محمد حنفيه كه به امامت حسنين عليهما السلام و زين‌العابدين عليه السلام ، به عنوان امام عصر خود پس از اميرالمؤمنين عليه السلام ، اعتقاد داشت ، بد بگويد .\r\n\r\n\r\n","description":"","footnote":"\r\n( 1 ) - وى ابوبكر ، محمد بن عبدالباقى بزاز است ( ر . ك . سير اعلام النبلاء ، ج 20 ، ص 25 ) .\r\n( 2 ) - وى حسين بن فهم فقيه است . دار قطنى گويد : او قوى نيست . ( ر . ك . سير اعلام النبلاء ، ج 13 ، ص 427 و تاريخ بغداد ، ج 8 ، ص 93 ) .\r\n( 3 ) - در سند اين روايت ابن عساكر ، محمد بن عمر واقدى ديده مىشود كه شيخ مفيد درباره‌اش مىگويد : واقدى ، عثمانى مذهب و از اميرالمؤمنين ، على عليه السلام ، بيزار بود . ( كتاب الجمل ، ص 54 ) . واقدى مىگفت : كَرخْ خاستگاه فرومايگان است ، و منظور او محل سكونت رافضيان بود ! ( تاريخ بغداد ، ج 3 ، ص 3 و قاموس الرجال ، ج 9 ، ص 492 ) ؛ و همه رجاليون اهل تسنن او را به دروغگويى متهم كرده‌اند ( ر . ك . فصل دوم ، ملاحظه چهارم از ملاحظات مربوط به نامه يزيد به ابن‌عباس ، ص 150 - 151 ) .\r\n","page_name":" 237 ","page_number":237},
  {"content":"\r\n\r\n\r\nتلاش عبدالله بن جعفر رضى الله عنه « 1 »\r\n\r\n\r\n","description":"","footnote":"\r\n( 1 ) - عبدالله بن جعفر بن ابىطالب رضى الله عنه ، در حبشه و به هنگام ، هجرت پدرش به آن سرزمين به دنيا آمد . مادرش اسماء بنت عميس بود . عبدالله مردى والامقام و مجسمهء بردبارى و بخشش و بزرگوارى بود . او از ياران رسول خدا صلى الله عليه و آله و اميرالمؤمنين عليه السلام و حسنين عليهما السلام است . در صفين ، فرمانده سواره‌نظام اميرالمؤمنين عليه السلام بود . در ستايش وى از طريق هر دو فرقه ، شيعه و سنى ، روايت نقل شده است . او از راويان حديث غدير است و پس از شهادت على عليه السلام به وسيله اين روايت بر ضد معاويه احتجاج كرد . عبدالله جعفر در سال 84 يا 85 در سن نود سالگى يا بيشتر درگذشت . از فرزندانش ، عون و محمد ، در كربلا به شهادت رسيدند . مجلسى ( به نقل از ابوالفرج اصفهانى ) پسر سوّمى را نيز به وى نسبت مىدهد كه نام او عبدالله يا عبيدالله و در شمار شهيدان است ( ر . ك . مستدركات علم رجال ، ج 4 ، ص 502 ؛ خلاصة الاقوال حلى ، ص 103 ؛ منتهى المقال ، حائرى ، ج 4 ، ص 167 ؛ نقد الرجال ، تفرشى ، ج 3 ، ص 93 ) .\r\nذهبى گويد : سيد عالِم ، عبدالله‌بن جعفر ، را رسول‌خدا صلى الله عليه و آله كفالت‌كرد و در دامن آن حضرت پرورش يافت . او مقامى و الا داشت ، بزرگوار و بخشنده و شايسته امامت بود . . . پيامبر صلى الله عليه و آله درباره او دعا كرد و فرمود : « خدايا به تجارت او بركت‌بخش » . او در جنگ‌صفين فرمانده قريش ، اسد و كنانه بود . ( سير اعلام‌النبلاء ، ج 3 ، ص 456 ) .\r\nعبدالله جعفر در گفتن سخن حق بى پروا بود . نقل شده است كه عمرو بن عاص در مجلس معاويه و در حضور عبدالله جعفر از اميرالمؤمنين ، على عليه السلام ، بدگويى كرد . ناگهان رنگ عبدالله دگرگون شد و لرزه براندامش افتاد . سپس از تخت فرود آمد و آستين بالا زد و گفت : « اى معاويه ، تا كى خشم خود را فرو بخوريم ؟ و تا كى بر گفته‌هاى بد و رفتار ناپسند و اخلاق نكوهيده‌ات شكيبايى ورزيم . مادر به عزايت بنشيند ، آيا رويكرد روزگار به تو ، تو را از بدگويى همنشينانت باز نمىدارد ؟ به خدا سوگند ، اگر پيوندهاى خويشاوندى بر تو تأثير مىگذاشت و به اندازهء سهم‌ات از اسلام دفاع مىكردى فرزندان كنيزان را بر ناموس قوم‌ات مسلط نمىكردى . درست انگاشتن اشتباهات تو در ريختن خون مسلمانان و جنگ با اميرالمؤمنين باعث زياده‌روى تو در كارهايى كه نادرستى آن برايت روشن است ، نشود ! » معاويه او را قسم داد و كوشيد تا رضايت او را جلب كند و آرام سازد و از جمله چيزهايى كه به او گفت اين بود : « تو فرزند ذوالجناحين و سرور بنىهاشم هستى » و عبدالله گفت : « هرگز ، بلكه سرور بنىهاشم حسن و حسين هستند . كسى به پاى آنان نمىرسد ! » .\r\nشيخ صدوق با دو سند از سليم بن قيس هلالى ، از عبدالله جعفر نقل مىكند كه مىگويد : من و حسن و حسين و عبدالله‌عباس و عمرو بن ابىسلمه و اسامة بن زيد نزد معاويه بوديم و ميان من و او بحث آغاز شد . من به معاويه گفتم : از رسول خدا صلى الله عليه و آله شنيدم كه فرمود : من از خود مؤمنان به آنها سزاوارترم و پس از من ، برادرم على از مؤمنان به خودشان سزاوارتر است . پس از آنكه على عليه السلام به شهادت رسيد حسن بن على به مؤمنان از خودشان سزاوارتر است . پس از او ، فرزند [ ديگر 
  ] ش ، حسين به مؤمنان از خودشان سزاوارتر است و پس از شهادت او ، فرزندش على بن الحسين ، الاكبر ، به مؤمنان از خودشان سزاوارتر است ، سپس فرزندم محمد بن على ، باقر ، به مؤمنان از خودشان سزاوارتر است . اى حسين تو او را درك خواهى كرد و همين طور امامان دوازده‌گانه را برشمرد كه نه تاى آنها از فرزندان حسين عليه السلام مىباشند . . . ( الخصال ، ج 2 ، ص 477 ، باب 12 ، شماره 41 ) .\r\nاين روايت بدون شك بر امامى بودن عبدالله جعفر رضى الله عنه دلالت دارد .\r\nآقاى خويى ( ره ) گويد : به نظر بنده بزرگى منزلت عبدالله بن جعفرطيار بن ابىطالب به اندازه‌اى است كه نياز به ذكر ندارد . از جمله نشانه‌هاى منزلت والاى وى اين است كه اميرالمؤمنين عليه السلام از [ در معرض آسيب قرار گرفتن و 
  ] كشته شدن وى جلوگيرى مىكرد . همان طورى كه از كشته شدن حسن ، حسين و محمد حنفيه جلوگيرى مىكرد . . . ( معجم رجال الحديث ، ج 10 ، ص 138 ، شماره 6751 ) .\r\n","page_name":" 238 ","page_number":238},
  {"content":"\r\n\r\nتاريخ درباره تحرك عبدالله بن جعفر در دوران قيام حسينى جز در سه قضيه چيزى ننوشته است :\r\nيكم : نوشتن نامه‌اى كه از مدينه براى امام عليه السلام به مكه فرستاد . وى اين نامه را در هنگامى نوشت كه در ميان ساكنان مدينه اين خبر پيچيده بود كه امام حسين آهنگ رفتن به عراق را دارد ( به روايت الفتوح ) يا آنكه پس از خروج از مكه براى آن حضرت فرستاد ( طبق روايت طبرى ) .\r\nدوم : ميانجيگرى ميان حكمران وقت مكه و مدينه يعنى عمرو بن سعيد اشدق و ميان امام عليه السلام ، اندكى پس از خروج حضرت از مكه .\r\nسوم : فرستادن دو پسرش ، محمد و عون ، براى يارى امام عليه السلام .\r\nدر قضيهء نامه ، روايت الفتوح مىگويد : . . . خبر به مدينه رسيد و مردم مطلع شدند كه حسين عليه السلام آهنگ رفتن به عراق دارد . به دنبال آن عبدالله بن جعفر طيار به آن حضرت نوشت :\r\n«  بِسْمِ اللَّهِ الرَّحْمنِ الرَّحِيمِ *  . به حسين بن على ، از عبدالله بن جعفر . اما بعد ، تو را به خدا سوگند مىدهم كه از مكه خارج نگردى . من از كارى كه آهنگ آن را دارى بر تو بيمناكم و ترس آن دارم كه خود و خاندانت در آن به هلاكت برسيد . اگر تو كشته گردى بيم آن دارم كه نور زمين خاموش‌گردد زيرا تو روح هدايت و اميرِمؤمنانى . به‌سوى عراق شتاب مكن .\r\nمن از يزيد و همه بنىاميّه براى تو و مال و فرزندان و خاندانت امان مىگيرم . والسلام . » « 1 »\r\n\r\n\r\n","description":"","footnote":"\r\n( 1 ) - الفتوح ، ج 5 ، ص 74 ؛ مقتل خوارزمى ، ج 1 ، ص 311 - 312 ، به نقل از الفتوح با اندكى تفاوت .\r\n","page_name":" 239 ","page_number":239},
  {"content":"\r\n\r\nامام حسين عليه السلام در پاسخ او نوشت :\r\n« اما بعد ، نامه ات به من رسيد و آن را خواندم و منظورت را دريافتم . به آگاهى تو مىرسانم كه من جدّم ، رسول خدا صلى الله عليه و آله را به خواب ديدم . او از كارى به من خبر داد و من به دنبال آن مىروم ، خواه به سودم باشد يا به زيانم . به خدا سوگند ! اى پسرعمو ، چنانچه من در لانهء هر جنبنده‌اى از جنبندگان روى زمين باشم ، مرا بيرون كشيده به قتل خواهند رساند . به خدا اى پسرعمو آنان ستم خواهند كرد ، همان گونه‌اى كه يهود نسبت به روز شنبه ستم ورزيدند . والسلام » . « 1 »\r\nولى طبرى نقل كرده است كه عبدالله جعفر اين نامه را از مكه ، پس از خروج امام از آن شهر ، برايش فرستاد . او اين روايت را از على بن الحسين نقل مىكند كه فرمود : پس از آنكه از مكه بيرون رفتيم . عبدالله بن جعفر بن ابى طالب براى حسين بن على نامه‌اى نوشت و آن را با پسرانش عون و محمد همراه ساخت : « اما بعد ، من به حق خداوند از تو مىخواهم كه پس از ديدن نامه‌ام بازگردى . من از راهى كه در پيش گرفته‌اى بيمناكم كه هلاك تو در آن باشد و خاندانت در اين راه نابود گردند . اگر تو امروز هلاك گردى ، نور زمين خاموش شده است ، چرا كه تو پرچم هدايت يافتگان و اميد مؤمنانى . در رفتن شتاب مكن چرا كه من نيز به دنبال نامه هستم ، والسلام » . « 2 »\r\n\r\nدرنگ و نگرش\r\n1 - از متن روايت الفتوح چنين بر مىآيد كه عبدالله جعفر رضى الله عنه اين نامه را از مدينه و پس از انتشار خبر آهنگ امام براى رفتن به عراق ، يعنى در اواخر دوران مكى نهضت حسينى نوشت . حتى از روايت طبرى استفاده مىشود كه اين نامه پس از خروج امام عليه السلام از مكه ، يعنى پس از پايان دوران مكى نهضت حسينى نوشته شد .\r\nطبق هر دو احتمال ، دقّت در اين قضيه نشان مىدهد كه عبدالله جعفر در قياس با\r\n\r\n\r\n","description":"","footnote":"\r\n( 1 ) - الفتوح ، ج 5 ، ص 74 ؛ مقتل خوارزمى ، ج 1 ، ص 311 - 312 ، به نقل از الفتوح با اندكى تفاوت .\r\n( 2 ) - تاريخ طبرى ، ج 3 ، ص 297 ؛ الكامل فى التاريخ ، ج 2 ، ص 548 ؛ الارشاد ، ص 219 .\r\n","page_name":" 240 ","page_number":240},
  {"content":"\r\n\r\nآغاز رويدادهاى نهضت حسينى ، تحرك خويش را خيلى دير آغاز كرد . اين چيزى است كه از متون تاريخى برمىآيد ولى حقيقت امر را خداوند بهتر مىداند .\r\nولى ابن عساكر تنها در اين گفتارش به اين نامه اشاره دارد : « و عبدالله بن جعفر بن ابىطالب به او نامه نوشت و وى را از اهل‌كوفه برحذر داشت و آن حضرت را به خدا سوگند داد كه نزد كوفيان نرود . » « 1 » وى از پاسخ امام عليه السلام نيز تنها به ذكر اين بخش بسنده كرده است : من رسول خدا صلى الله عليه و آله را درخواب ديدم و او مرا به كارى فرمان داد كه در پى انجام آن هستم . من آن خواب را براى هيچ كس بازگو نمىكنم تا آنكه عمل خويش را ديدار كنم . « 2 »\r\n2 - از متن نامه عبدالله جعفر چنين برمىآيد كه درباره پيروزى يا شكست ظاهرى ، ديدگاهش با ابن عباس و محمد حنفيه و ديگران مشترك است . همان ديدگاهى كه جهت همه مشورت‌ها و نصايح آنان را تشكيل مىداد و بيم آن داشتند كه امام عليه السلام در راهى كه در پيش گرفته بود كشته شود . از اين رو امام عليه السلام به آنان پاسخ مىداد كه منطقى كه او بر اساسش حركت مىكند جز اين است . او در خواب خويش از رسول خدا صلى الله عليه و آله فرمانى دريافت كرده و مأمور است كه براى امتثال فرمان آن حضرت ، اقدام به چنين تحركى كند .\r\n3 - آن طورى كه از متن نامهء عبدالله بن جعفر برمىآيد ، وى باور يا آرزو داشت كه از طريق ميانجيگرى ميان حكومت اموى و امام حسين عليه السلام - در صورتى كه از قيام چشم بپوشد گرچه بيعت هم نكند - متاركه حاصل شود .\r\nاز اين رو امام عليه السلام در پاسخ اين توهم عنوان كرد ، مادامى كه بيعت نكند به طور حتم كشته خواهد شد . از آنجا كه او با يزيد بيعت نخواهد كرد ، ناگزير نتيجه اين مىشود كه فرمود : « چنانچه در لانه جنبنده‌اى از جنبندگان زمين بروم ، مرا بيرون مىآورند و مىكشند ! . . . » در اين سخن - بر فرض درستى سخن الفتوح - پاسخِ توهّم عبدالله جعفر نيز هست ، كه گفته بود او مىتواند از امويان براى امام و مال و اولاد و خاندانش امان بگيرد .\r\n\r\n\r\n","description":"","footnote":"\r\n( 1 )\r\n- تاريخ ابن عساكر ( زندگينامه امام حسين عليه السلام ، تحقيق محمودى ) ، ص 202 ؛ نيز ر . ك . البدايه والنهايه ، ج 8 ، ص 169 و تهذيب الكمال ، ج 4 ، ص 491 .\r\n( 2 ) - ر . ك . همان .\r\n","page_name":" 241 ","page_number":241},
  {"content":"\r\n\r\nبر آگاهان پوشيده نيست كه ما در اينجا در مقام بحث درباره متن دو نامه هستيم ؛ وگر نه امام عليه السلام كسى نبود كه حتى در صورت داده شدن امان - بدون بيعت - از قيام و نهضت خويش دست بردارد . زيرا قيام او نه به سبب نداشتن امان ، بلكه به منظور طلب اصلاح در امت جد او و به منظور امر به معروف و نهى از منكر و عمل به سيرهء جد و پدرش - صلوات الله عليهما وآلهما - بود .\r\n\r\nميانجيگرى عبدالله ميان عمرو بن اشدق و امام عليه السلام :\r\nاز روايت طبرى چنين برمىآيد كه عبدالله جعفر تنها به نوشتن نامه براى امام عليه السلام بسنده نكرد . بلكه براى تحقق وعده خويش مبنى بر تحصيل امان از امويان براى امام عليه السلام ، با شتاب مدينه را به سوى مكه ترك گفت .\r\nهمچنين از اين روايت استفاده مىشود كه هنگام ميانجيگرى عبدالله جعفر ، امام عليه السلام از مكه مكرمه بيرون رفته بود .\r\nروايت مىگويد : عبدالله بن جعفر نزد عمرو بن سعيد بن عاص رفت و ضمن گفت و گو با او اظهار داشت : براى حسين نامه‌اى بنويس و برايش در آن نامه امانى قرار ده و به او وعدهء نيكى و جايزه بده و در نامه‌ات به او اطمينان بده و از او بخواه كه بازگردد . شايد با اين كار اطمينان پيدا كند و باز گردد .\r\nعمرو بن سعيد گفت : آنچه را مىخواهى بنويس و نزد من بياور تا آن را مهر كنم .\r\nبه دنبال آن عبدالله جعفر نامه را نوشت و نزد عمرو بن سعيد آورد و گفت : نامه را مهر كن و همراه برادرت ، يحيى بن سعيد ، بفرست ؛ زيرا او مىتواند به امام اطمينان دهد و حضرت نيز مىداند كه اين پيام تو جدّى است .\r\nاو چنين كرد . . . يحيى و عبدالله جعفر به امام رسيدند و آنگاه پس از خوانده شدن نامه به‌وسيله يحيى ، بازگشتند و گفتند : نامه را برايش خوانديم و كوشش بسيار به خرج داديم .\r\nعذرى كه براى ما آورداين بود كه گفت : من رسول خدا صلى الله عليه و آله را در خواب ديدم و در آن خواب فرمان كارى را يافته‌ام كه در پى انجام آن هستم ، خواه به سودم باشد و يا به زيانم .\r\nما گفتيم : آن خواب چيست ؟\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nگفت : با هيچ كس در اين باره چيزى نگفته‌ام و نخواهم گفت ، تا آنكه پروردگار خويش را ديدار كنم .\r\nنامه عمرو بن سعيد به حسين بن على عليه السلام چنين بود :\r\n بِسْمِ اللَّهِ الرَّحْمنِ الرَّحِيمِ *  . از عمرو بن سعيد به حسين بن على عليه السلام . اما بعد ، من از خداوند مىخواهم كه تو را از آنچه هلاكت مىگرداند باز دارد و به راه راست هدايت كند . شنيده‌ام كه آهنگ عراق دارى . پناه بر خدا از اينكه تفرقه ايجاد كنى . من بيم آن دارم كه در اين راه به هلاكت برسى . من عبدالله بن جعفر و يحيى بن سعيد را نزد تو فرستادم .\r\nهمراه آن دو نزد من بيا كه در امان هستى و از عطاهاى ما برخوردار ؛ و به تو نيكى خواهم كرد و با مسالمت در كنار من خواهى بود . من خداوند را بر اين وعده‌هايم گواه مىگيرم والسلام عليك . « 1 »\r\n\r\nدرنگ و نگرش\r\n1 - اين روايت نيز مانند نامه عبدالله جعفر به امام عليه السلام - كه صاحب الفتوح آن را روايت كرده است - چنين القا مىكند كه عبدالله جعفر بر اين باور بود كه امام عليه السلام به خاطر احساس ناامنى نسبت به زندگى خودش قيام كرد و نه چيزى جز اين . از اينرو به اشدق مىگويد : براى حسين امان نامه‌اى بنويس و به او وعدهء نيكى و جايزه بده . . . شايد بدان مطمئن شود و بازگردد !\r\nنيز اين روايت القا مىكند كه عبدالله باور داشت كه باوجود عدم بيعت با يزيد ، ميان حكومت اموى و امام حسين عليه السلام متاركه برقرار مىشود ! چيزى كه محمد حنفيه و عبدالله بن عباس - آن طورى كه از گفت و گوى آنان با امام استفاده مىشود - بدان باور نداشتند .\r\nما داشتن چنين اعتقادى را از عبدالله جعفر بسيار بعيد مىدانيم . زيرا او پسرعموى امام عليه السلام و به او نزديك بود و روابطى دوستانه داشت و به امامت و عصمتش معتقد بود .\r\nبه ديدگاه‌هايش در كارها آگاه و به شيوه او دانا بود .\r\n\r\n\r\n","description":"","footnote":"\r\n( 1 ) - تاريخ طبرى ، ج 3 ، ص 297 ؛ الكامل فى التاريخ ، ج 2 ، ص 548 .\r\n","page_name":" 243 ","page_number":243},
  {"content":"\r\n\r\nما بر اين باوريم كه اندك بودن اسناد تاريخى مربوط به اخبار و جزئيات موضع عبدالله جعفر رضى الله عنه نسبت به قيام امام حسين عليه السلام بسيار به مظلوميت وى كمك كرده است !\r\nروايت‌هاى بسيار اندكى هم كه در اين باره وجود دارد ، چهره درخشان اين هاشمى بزرگ را كه طبق روايت ، از نظر آفرينش و اخلاق از همه به پيامبر صلى الله عليه و آله شبيه‌تر بود ، مخدوش مىسازد . « 1 »\r\n2 - همچنين اين روايت مدعى است كه نامه اشدق به امام عليه السلام را عبدالله جعفر نوشته بود . اين نيز يكى از مظلوميت‌هاى او است . زيرا متن اين نامه نشان مىدهد كه پر از بىادبى نسبت به امام عليه السلام است . مثل اينكه مىگويد : من از خداوند مىخواهم كه تو را از آنچه هلاكت مىگرداند باز دارد و به راه راست هدايت كند . پناه بر خدا از اينكه تفرقه ايجاد كنى ! بيان چنين سخنى از كسى كه به امامت حسين عليه السلام ايمان دارد و او را « نور زمين » ، « اميرالمؤمنين » و « روح هدايت » مىداند بسيار بعيد است . « 2 »\r\nشايان ذكر است كه ابن اعثم كوفى در كتاب الفتوح « 3 » خويش اين نامه را نقل كرده است . ولى يادآور مىشود كه نويسندهء نامه ، خودِ عمرو بن سعيد اشدق بوده است و نه عبدالله جعفر ! او همچنين يادآور مىشود كه حامل نامه امام تنها يحيى بن سعيد بود ، يعنى اينكه عبدالله جعفر با او همراه نبود !\r\nشيخ مفيد نيز همين داستان را - مطابق با نقل طبرى - روايت مىكند ، ولى نمىگويد كه نويسنده نامه خود عبدالله جعفر بود . « 4 » بلكه مىگويد : « سپس عمرو بن سعيد به او نامه‌اى نوشت . . . » . « 5 » دقت كنيد !\r\n\r\n\r\n","description":"","footnote":"\r\n( 1 ) - ر . ك . سير اعلام النبلاء ، ج 3 ، ص 456 .\r\n( 2 ) - اين مطلب در نامه عبدالله جعفر به امام عليه السلام بر طبق روايت الفتوح ( ج 5 ، ص 75 ) و نيز تاريخ طبرى ( ج 3 ، ص 296 ) ، آمده است .\r\n( 3 ) - الفتوح ، ج 5 ، ص 75 ، خوارزمى ضمن نقل اين مطلب از وى ( مقتل ، ج 1 ، ص 312 ) يادآور مىشود كه‌او اين نامه را از مدينه نوشت .\r\n( 4 ) - نيز در كامل ابن‌اثير ، ج 2 ، ص 548 و در البدايه والنهايه ، ج 8 ، ص 169 .\r\n( 5 ) - الارشاد ، ص 219 .\r\n","page_name":" 244 ","page_number":244},
  {"content":"\r\n\r\nپيوستن دو پسر عبدالله ، يعنى عون و محمد به امام عليه السلام : « 1 » از ظاهر قراين و شواهد تاريخى چنين بر مىآيد كه آن دو همراه پدرشان بودند . سپس به امام پيوستند و پس از خروج كاروان حسين از مكه ، با اطلاع و اجازهء پدرشان بدان ملحق گشتند . شيخ مفيد گويد : هنگامى كه عبدالله جعفر از او نوميد گشت ، به پسرانش يعنى عون و محمد فرمان داد كه ملازم ركاب حضرت باشند و با او بروند و در راه او جهاد كنند . آنگاه خودش همراه يحيى بن سعيد به مكه بازگشت . « 2 »\r\nمطابق روايت طبرى و مفيد « 3 » ، فرزندان عبدالله يعنى عون و محمد پيش از آن حامل نامه پدرشان به امام عليه السلام بودند . هرچند كه سياق داستان مطابق روايت الفتوح چنين است كه او فرزندانش را همراه نامه ، از مدينه به مكه ، نزد امام عليه السلام فرستاد . « 4 » ابن صباغ نيز بر همين باور است و در الفصول‌المهمه مىنويسد : « آنگاه نامه‌هايى از اهل مدينه از عبدالله جعفر به دست پسرانش ، عون و محمد ، و از سعيد بن عاص و گروهى از بزرگان مدينه ، به امام عليه السلام رسيد . » « 5 »\r\nفرستادن عون و محمد توسط عبدا . . . بن جعفر رضى الله عنه براى جهاد و شهادت در ركاب امام عليه السلام ، دليل روشنى است بر اينكه قيام حسينى مورد تأييد وى بوده است . دقت در اين موضوع نشان مىدهد كه عبدالله جعفر در اصل تأييد قيام و در اصل مخالفت با رفتن حضرت به عراق ، با ابن حنفيه و ابن‌عباس مشترك است .\r\nاز جمله روايت‌هاى كاشف از تأييد قيام امام عليه السلام ، نقل شيخ مفيد است كه مىنويسد :\r\nيكى از غلامان عبدالله جعفر بر وى وارد شد و شهادت پسرانش را تسليت گفت . عبدالله\r\n\r\n\r\n","description":"","footnote":"\r\n( 1 ) - مادر عون ، زينب دختر على عليه السلام و مادر محمد ، خوصاء دختر حفصة بن ثقيف بن ربيعة . . . بن بكر بن وائل‌بود ( ر . ك . ابصار العين ، ص 75 - 77 ) .\r\n( 2 ) - الارشاد ، ص 219 .\r\n( 3 ) - تاريخ طبرى ، ج 3 ، ص 297 و الارشاد ، ص 219 .\r\n( 4 ) - الفتوح ، ج 5 ، ص 75 و مقتل خوارزمى ، ج 1 ، ص 311 .\r\n( 5 ) - فصول المهمه ، ص 187 ؛ نور الابصار ، ص 258 . ولى ابن عبدربه ، طبق عادت خود در قلب حقايق ، در كتابش مىنويسد : « عبدالله جعفر پسرانش ، عون و محمد ، را فرستاد تا حسين را باز گردانند ! ولى از بازگشتن خوددارى ورزيد و پسران عبدالله جعفر نيز با او رفتند » . ( عقد الفريد ، ج 4 ، ص 377 ) .\r\n","page_name":" 245 ","page_number":245},
  {"content":"\r\n\r\nكلمهء استرجاع بر زبان آورد ؛ و ابوالسلاسل ( ابواللسلاس ) ، « 1 » غلام عبدالله ، گفت : اين چيزى است كه از حسين بن على به ما رسيد ! عبدالله جعفر او را با كفش راند و گفت : اى كثيف زاده ، آيا به حسين چنين چيزى را مىگويى ؟ به خدا سوگند اگر نزدش مىبودم دوست داشتم كه تا كشته نشوم از او جدا نگردم . به خدا سوگند من آنها را سخاوتمندانه در راه حسين داده‌ام و مصيبت آنها بر من گران نيست ، چرا كه آنان در راه برادرم و پسرعمويم به شهادت رسيدند و همراهش شكيبايى ورزيدند .\r\nآنگاه رو به مجلسيان كرد و گفت : الحمدلله ، مصيبت حسين بر من گران است . اما اگر من نتوانستم حسين را يارى دهم ، فرزندانم يارى دادند . « 2 »\r\nشايان ذكر است ، در اينجا اضافه كنيم كه ابوالفرج اصفهانى نقل مىكند كه عبدالله جعفر پسر ديگرى به نام عبيدالله داشت كه مادرش خوصاء دختر حفصة بن ثقيف بود .\r\nاو نيز در كربلا در حضور امام حسين عليه السلام به شهادت رسيد . او و محمد ، پسر عبدالله جعفر رضى الله عنه ، از يك پدر و مادرند . « 3 »\r\n\r\nدليل نپيوستن عبدالله جعفر رضى الله عنه به امام عليه السلام\r\nدربارهء شخصيت والاى عبدالله جعفر ، هم كتاب‌هاى شيعه و هم كتاب‌هاى سنى سخن گفته‌اند ؛ گويى كه منزلت وى امرى پذيرفته شده است و همگان بر آن اتفاق نظر دارند .\r\nبراى مثال علامه حلى درباره او و محمد حنفيه مىنويسد : « قدر و منزلت كسانى چون محمد حنفيه و عبدالله جعفر و امثال آن والاتر از آن بود كه اعتقادى بر خلاف حق داشته و يا از ايمان بيرون رفته باشند . . . » « 4 »\r\nآقاى خويى ( ره ) مىنويسد : « منزلت والاى عبدالله جعفرطيار در مرتبه‌اى است كه نيازى به تعريف و ستايش ندارد . . . » « 5 »\r\n\r\n\r\n","description":"","footnote":"\r\n( 1 )\r\n- طبق ضبط سماوى ( ر . ك . ابصار العين ، ص 76 ) .\r\n( 2 ) - الارشاد ، ص 247 ؛ الكامل فى التاريخ ، ج 2 ، ص 579 ؛ طبرى ، ج 3 ، ص 342 .\r\n( 3 ) - ر . ك . مقاتل الطالبين ، ص 61 و به نقل از آن بحار ، ج 45 ، ص 24 .\r\n( 4 ) - المسائل المهنائيه ، ص 38 ، مسأله 32 .\r\n( 5 ) - معجم رجال الحديث ، ج 10 ، ص 138 ، شماره 6751 .\r\n","page_name":" 246 ","page_number":246},
  {"content":"\r\n\r\nذهبى مىنويسد : « عبدالله بن جعفر ، سيّد دانشمند . . . منزلتى بزرگ داشت بزرگوار و بخشنده و شايسته پيشوايى بود . . . » « 1 »\r\nبدون ترديد پژوهشگرى كه به سيره و اخبار عبدالله جعفر و مواضع شجاعانه‌اش در دفاع از حق و كوبيدن باطل و طرفدارى او از عمويش اميرالمؤمنين ، على عليه السلام ، و پس از او از حسنين عليهما السلام و به معرفت وى نسبت به امامان واجب الاطاعه و به ارتباط دوستانهء او با امام حسين عليه السلام و نزديكى به آن حضرت آگاه باشد ، « 2 » يقين مىكند كه اين سيد هاشمىِ امامىِ شجاع و آگاه ، طرفدار امام حسين بود و مىدانست كه امتثال فرمان امام عليه السلام و يارى آن حضرت بر وى واجب است . بنابر اين ناگزير در نپيوستن به كاروان حسينى عذرى داشته است ؛ چگونه مىتواند نپيوستن او بدون عذر بوده باشد و حال آنكه همسر و دخترعموى بزرگوارش زينب كبرى ، دختر على عليه السلام و دو پسرش - يا پسرانش - حسين عليه السلام را در سفر پيروزى ، با شهادت همراهى كردند ! ؟\r\nآرى ، كسى كه عزيزترين افراد خاندانش را با حسين همراه مىسازد ، ناچار نپيوستن شخص او به امام ، از روى اجبار و به سبب عذرى بوده است .\r\nمامقانى مىنويسد : « او حسين عليه السلام را به وسيله فرزندانش عون ، محمد و عبدالله يارى داد . آنان در كربلا با آن حضرت به شهادت رسيدند ؛ و او خود از رفتن همراه حسين عليه السلام معذور بود . » . « 3 »\r\nولى دربارهء اين كه عذر عبدالله براى نپيوستن به امام عليه السلام چه بوده است - با وجود تتبع فراوانى كه انجام داده‌ايم - به مأخذى كه نوع آن را مشخص كرده باشد دست نيافته‌ايم . مگر آنچه در كتاب « زينب الكبرى » نوشته آقاى شيخ جعفر نقدى آمده است . او مىگويد : « درباره همراهى نكردن او با امام حسين عليه السلام در سفر كربلا ، گفته شده است كه وى نابينا بوده‌است . » « 4 »\r\n\r\n\r\n","description":"","footnote":"\r\n( 1 ) - سير اعلام النبلاء ، ج 2 ، ص 456 .\r\n( 2 ) - ر . ك . الخصال ، ج 2 ، ص 477 ، باب 12 ، شماره 41 .\r\n( 3 ) - تنقيح المقال ، ج 2 ، ص 173 .\r\n( 4 ) - زينب الكبرى ، ص 87 .\r\n","page_name":" 247 ","page_number":247},
  {"content":"\r\n\r\n\r\nعبدالله بن زبير « 1 » و نصايح متناقض !\r\n\r\n\r\n","description":"","footnote":"\r\n( 1 ) - عبدالله بن زبير بن عوّام : مادرش اسماء ، دختر ابوبكر است . گويند كه وى در سال اول يا دوم هجرى به دنيا آمد و از صحابه خردسال به شمار مىرود ( ر . ك . سير اعلام النبلاء ، ج 3 ، ص 364 ) . او كسى است كه رسول خدا صلى الله عليه و آله - پس از نوشيدن خون حجامت حضرت - به او فرمود : واى به حال مردم از تو ! او كسى بود كه با سنت ثابت مخالفت مىورزيد و هفت روز پيوسته به روزه ادامه مىداد . هر چند كه ذهبى در صدد برآمده تا او را معذور بداند و گفته است : شايد خبر نهى از روزه پيوسته به او نرسيده بود ! ( ر . ك . سير اعلام النبلاء ، ج 3 ، ص 366 ) . او كسى است كه با وجود نهى رسول خدا صلى الله عليه و آله ، سوره‌هاى بقره ، آل‌عمران ، نساء و مائده را در ركوع قرائت كرد . هر چند در اينجا نيز ذهبى كوشيده است كه او را معذور بداند و گفته است كه حديث نهى به ابن‌زبير نرسيده بود ! ( ر . ك . سير اعلام النبلاء ، ج 3 ، ص 269 ) .\r\nاميرالمؤمنين عليه السلام در يكى از اخبار غيبىشان درباره او گفته است : « او حيله‌گر و مكار است و دنبال كارى بىفرجام مىرود ؛ از ريسمان دين براى صيد دنيا استفاده مىكند ؛ و او سرانجام مصلوب قريش خواهد بود ! » ( شرح نهج‌البلاغه ، ابن ابىالحديد ، ج 7 ، ص 24 ) .\r\nابن زبير ، عثمان بن عفان را - هنگامى كه در محاصره بود - ترغيب مىكرد كه به مكه برود ولى او نپذيرفت و گفت : از رسول خدا صلى الله عليه و آله شنيدم كه فرمود : قوچى از قريش به نام عبدالله در مكه به گور مىشود ؛ كه گناه او به اندازه نيمى از گناه همه مردم است . ( ر . ك . سير اعلام النبلاء ) .\r\nعبدالله عمر به او هشدار داد و گفت : بپرهيز از به گور شدن در حرم خداوند ! گواهى مىدهم كه از رسول خدا صلى الله عليه و آله شنيدم كه فرمود : مردى از قريش در مكه ساكن مىشود كه اگر گناهش با گناهان در عالم سنجيده شود از آن سنگين‌تر است . اى پسر زبير بنگر كه آن كس تو نباشى ! ( سير اعلام النبلاء ، ج 3 ، ص 378 ) .\r\nعبدالله بن زبير در تغيير جهت پدرش بيشترين تأثير را داشت . اميرالمؤمنين عليه السلام در همين راستا فرموده است : زبير همچنان از ما بود تا آنكه پسرش ، عبدالله ، رشد كرد ( بحار الانوار ، ج 34 ، ص 289 ) . او كسى است كه پس از شنيدن پارس سگ‌هاى حوأب براى عايشه ، وى را به ادامهء مسير حركت به سوى بصره تشويق كرد و مانع بازگشت او گرديد . ابن‌زبير مدت چهل روز در خطبه‌اش ، بر پيامبر صلى الله عليه و آله درود نفرستاد و هنگامى كه مورد اعتراض مردم واقع شد گفت : او خاندان بدى دارد ! هرگاه از او ياد مىكنم ، دل‌هاشان به سوى او پرواز مىكند و خوشحال مىشوند ؛ و من دوست نمىدارم كه چشم‌هاشان را با اين كار روشن گردانم . ( ر . ك . عقد الفريد ، ج 4 ، ص 413 ؛ بحار الانوار ، ج 48 ، ص 183 ) . او كسى است كه ابن‌عباس و محمد حنفيه و شمارى از بنىهاشم را به بيعت خويش فراخواند و چون خوددارى ورزيدند ، آنان را بر سر منبر دشنام داد . آنگاه گفت : يا بيعت مىكنيد و يا آنكه به آتش سوزانده خواهيد شد ؛ ولى آنها زير بار نرفتند . در نتيجه محمد حنفيه را همراه با پانزده تن از بنىهاشم به زندان افكند . ( عقدالفريد ، ج 4 ، ص 413 ) .\r\nابن زبير نسبت به بنىهاشم كينه مىورزيد و على عليه السلام را لعن مىكرد و دشنام مىداد . او نسبت به امارت و حكومت بسيار حريص بود . او پيش از مرگ يزيد از مردم مىخواست كه به خونخواهى برخيزند و پس از آنكه او مرد ، حكومت را براى خودش مىخواست ، نه براى خونخواهى . ( ر . ك . مستدركات علم الرجال ، ج 5 ، ص 18 ) .\r\nابن‌زبير داراى صفات اخلاقى و روحياتى بود كه با خلقيات يك رئيس منافات داشت و با وجود آنها او شايستگى خلافت را نداشت . او مردى بخيل ، بدخو ، حسود و بسيار خلافكار بود . از اين رو مىبينيم كه پسر حنفيه را بيرون راند و ابن عباس را به طائف تبعيد كرد ( ر . ك . فوات الوفيات ، ج 1 ، ص 448 ) .\r\nمردم در دوران كوتاه رياست او از ترس و گرسنگى و محروميت در رنج بودند . به ويژه موالى كه انواع فشار را از او ديدند ، تا آنجا كه شاعرشان درباره او سرود :\r\n« موالى از خليفه گله دارند و به گرسنگى و خشم دچارند ، به ما چه مربوط است كه كدام يك از ملوك بر اطرافيان ما تسلط خواهد يافت . » ( ر . ك . مروج الذهب ، ج 3 ، ص 22 ) .\r\nتظاهر او به تقوا و پارسايى فقط براى صيد و فريب افراد ساده‌لوح اين امت بود . نقل مىكنند كه زن پسر عمر با مشاهده طاعت و تقواى ظاهرى ابن زبير بسيار به شوهرش پافشارى مىكرد كه با او بيعت كند . پسر عمر گفت : آيا استرهاى خاكسترى معاويه را نديدى كه با آنها حج مىگزارد ، پسر زبير چيزى جز آنها نمىخواهد ! ( ر . ك . حياة الامام الحسين بن على ، ج 2 ، ص 310 ، به نقل از المختار ، ص 295 ) .\r\n","page_name":" 248 ","page_number":248},
  {"content":"\r\n\r\nتحمل وجود امام حسين عليه السلام براى عبدالله زبير ، پس از جنگ جمل ، در هيچ جاى ديگرى همانند حضور امام عليه السلام در مكّه مكرمه ، پس از نپذيرفتن بيعت ، دشوار نبود ؛ زيرا پسر زبير از همان آغاز نيت كرده بود كه مكه مكرمه را پايگاهى براى شورش بر ضد بنىاميه و در صورت پيروزى ، مركز ادارى ديگر شهرها قرار دهد . از اين رو بسيار نيازمند بود كه مكه از هر رقيبى خالى باشد و از هر مزاحمى پاك گردد . به ويژه آنكه آن رقيب و مزاحم كسى باشد كه با وجود او ، مردم هيچ توجهى به عبدالله بن زبير نكنند و او را چيزى به حساب نياورند ؛ و تا هنگامى كه اين شخصيت و الا در شهر حضور دارد ، حضور يا غياب او براى آنها تفاوتى نداشته باشد !\r\nبا حضور امام حسين در مكه ، زمين با همه فراخىاش بر پسر زبير تنگ بود و چنان گلويش را مىفشرد كه گويى به آسمان بالا مىرود . ولى از روى ناچارى طى اين مدت با تظاهر به آرامش و صبر ساختگى ، مدارا مىكرد و كينه و رشك و نيات خود را به سختى پنهان مىساخت .\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nدر تاريخ آمده است : « اين موضوع براى پسر زبير بسيار گران مىآمد ، چرا كه اميدوار بود مردم مكه با او بيعت كنند . هنگامى كه [ امام 
  ] حسين عليه السلام به مكه رفت بسيار ناراحت شد . ولى سخن دلش را براى آن حضرت آشكار نمىكرد و به‌جاى آن ، به نزد آن حضرت مىرفت و در نماز وى شركت مىجست . درحضور آن حضرت مىنشست و به سخنانش گوش فرا مىداد . او به خوبى مىدانست كه با وجود حسين بن على در مكه ، هيچ يك از مردم شهر با او بيعت نخواهد كرد ؛ زيرا حسين نزد آنها منزلتى بزرگ‌تر از ابن زبير داشت . » « 1 »\r\n« اما ابن زبير پيوسته ملازم مصلاى خويش در نزديك كعبه بود و در طول اين مدت همراه ديگر مردم نزد حسين مىرفت . با وجود امام حسين عليه السلام توان عملى ساختن هيچ يك از اهداف خويش را نداشت . زيرا مىدانست كه مردم ، امام را بزرگ مىشمارند و بر وى مقدم مىدارند . . . بلكه مردم به حسين تمايل ( قلبى ) داشتند ؛ زيرا او ، آقايى بزرگ و فرزند دختر رسول خدا صلى الله عليه و آله بود ؛ و آن روز هيچ كس در روى زمين به پاى حسين نمىرسيد و با او برابرى نمىكرد . . . » « 2 »\r\nبنابر اين همهء همت و نهايتِ آرزوى پسر زبير اين بود كه امام حسين از مكه بيرون رود تا صحنه براى او خالى شود . ابن زبير مىپنداشت كه نيّت و ارادهء او بر امام و ديگر بزرگان و سرشناسان امت پوشيده است . ولى كار او آشكارتر از آن بود كه براى مثال بر هوشمندانى چون ابن‌عباس پوشيده بماند ، تا چه رسد به امام عليه السلام !\r\nطبرى نقل مىكند كه - پس از رفتن ابن‌عباس از نزد امام عليه السلام - ابن زبير نزد امام حسين عليه السلام آمد و ساعتى با وى گفت و گو كرد . سپس گفت : نمىدانم چرا مردم ما را رها كرده‌اند و از ما دست برداشته‌اند ؛ و حال آنكه فرزندان مهاجران و اولىالامر ، ما هستيم و نه آنها ! به من بگو كه مىخواهى چه كنى ؟\r\nامام حسين عليه السلام فرمود : به خدا سوگند من با خود عهد كرده‌ام كه به كوفه بروم . شيعيان من و اشراف و بزرگان شهر به من نامه نوشته‌اند ؛ و من از خداوند طلب خير مىكنم .\r\n\r\n\r\n","description":"","footnote":"\r\n( 1 ) - الفتوح ، ج 5 ، ص 26 ؛ اعلام الورى ، ص 223 ؛ و ر . ك . البدايه والنهايه ، ج 8 ، ص 153 ؛ و نيز روضة الواعظين ، ص 172 .\r\n( 2 ) - البدايه والنهايه ، ج 8 ، ص 153 و ر . ك . تاريخ الاسلام ، ص 268 .\r\n","page_name":" 250 ","page_number":250},
  {"content":"\r\n\r\nابن زبير گفت : اگر من شيعيانى چون شيعيان تو مىداشتم ، از آن شهر چشم نمىپوشيدم ! سپس از بيم آنكه مبادا متهم شود گفت : اما چنانچه شما در حجاز بمانى و در همين جا اين كار را اداره كنى ، ان‌شاءالله با تو مخالفتى نخواهد شد ! آنگاه برخاست و از نزد امام عليه السلام رفت .\r\nبعد از رفتن او ، امام حسين عليه السلام فرمود : نزد اين مرد ، در دنيا چيزى محبوب‌تر از خروج من از حجاز نيست . او فهميده‌است كه با وجود من كارى از وى برنمىآيد و مردم او را با من برابر نمىدانند ازاين‌رو دوست دارد كه من از شهر خارج شوم تا صحنه براى وى خالى گردد . « 1 »\r\nابن عساكر از معمر از مردى نقل مىكند كه او از امام حسين عليه السلام شنيد كه به ابن‌زبير مىگويد : به من خبر رسيده است كه چهل هزار تن از مردم كوفه - يا عراق - با من بيعت كرده و سوگند طلاق و عتاق خورده‌اند .\r\nآنگاه عبدالله زبير گفت : « آيا نزد مردمى مىروى كه پدرت را كشتند و برادرت را بيرون راندند ! ؟ » . « 2 »\r\nهمچنين طبرى از عبدالله بن سليم و مذرى بن مشمعل ، هر دو از قبيله بنىاسد ، نقل مىكند كه آن دو در روز ترويه ، امام حسين عليه السلام و عبدالله بن زبير را ديدند كه هنگام بالا آمدن آفتاب ميان حجر و درب كعبه ايستاده بودند ؛ و شنيدند كه ابن زبير به امام عليه السلام مىگويد : « اگر مىخواهى در اين شهر بمان و حكومت را به دست گير ما نيز تو را كمك و پشتيبانى مىكنيم . و برايت خيرخواهى و با تو بيعت مىكنيم .\r\nحسين عليه السلام به او فرمود : پدرم برايم حديث كرد كه قوچى حرمت حرم را مىشكند و من دوست نمىدارم كه آن قوچ باشم !\r\nابن زبير گفت : اگر [ هم 
  ] مىخواهى ، در اين شهر بمان و مرا به حكمرانى برگزين ، كه در آن صورت از تو فرمانبردارى مىشود و كسى از تو سر نخواهد پيچيد !\r\n\r\n\r\n","description":"","footnote":"\r\n( 1 ) - تاريخ طبرى ، ج 3 ، ص 295 ؛ و ر . ك . الكامل فى التاريخ ، ج 2 ، ص 546 ؛ البدايه والنهايه ، ج 8 ، ص 172 ؛ شرح الاخبار ، ج 3 ، ص 145 ؛ مزّى در تهذيب الكمال ( ج 4 ، ص 489 ) گويد : « پسر زبير صبح و شام نزد امام مىرفت و به او پيشنهاد مىكرد كه به عراق برود و مىگفت : آن‌ها شيعه تو و شيعه پدرت هستند ! » .\r\n( 2 ) - تاريخ ابن‌عساكر ( ترجمة الامام الحسين ، تحقيق محمودى ) ، ص 194 ، شماره 249 .\r\n","page_name":" 251 ","page_number":251},
  {"content":"\r\n\r\nفرمود : اين را نيز نمىخواهم ! » « 1 »\r\nدينورى در اين باره مىنويسد : « پس از آنكه خبر كارى كه حسين در پيش گرفته است به عبدالله زبير رسيد ، نزد امام آمد و گفت : چنانچه در اين حرم بمانى و پيك‌هايت را روانه شهرها كنى و به شيعيانت در عراق بنويسى كه نزد تو بيايند ، نيرومند مىشوى و كارگزاران يزيد را از اين شهر بيرون مىرانى . من نيز در صورتى كه پيشنهاد مرا بپذيرى و در حرم خواهان حكومت شوى ، به شما وعده كمك و پشتيبانى مىدهم . زيرا اين شهر محل اجتماع مردم همهء شهرها و محل ورود ساكنان همه نقاط است . به خواست خداوند هيچ يك از خواسته‌هايت را از دست نخواهى داد و اميدوارم به همه آنها برسى ! » « 2 »\r\nدر روايت ديگرى از ابىمخنف ، از ابى سعيد عقيصا ، « 3 » از برخى ياران وى نقل شده\r\n\r\n\r\n","description":"","footnote":"\r\n( 1 ) - تاريخ طبرى ، ج 3 ، ص 295 . نكته شايان توجه در اين دو روايت اين است كه اين دو راوى در پايان گفتند : « سپس آنها سخن خويش را از ما پنهان كردند ؛ و پيوسته با يكديگر آهسته صحبت مىكردند تا آنكه هنگام ظهر مردم را به سوى منى دعوت كردند . سپس حسين خانه را طواف كرد و سعى صفا و مروه به جاى آورد ، موى سر كوتاه كرد و از عمره بيرون آمد . سپس به سوى كوفه راه افتاد و ما با مردم به منى رفتيم ! » اين سخن ، خلاف مشهور است كه مىگويد : امام عليه السلام در اوايل بامداد روز ترويه از مكه بيرون رفت و خلاف گفتار خود امام حسين است كه فرمود : « من بامدادان حركت مىكنم . . . ! » . دقت كنيد .\r\n( 2 ) - الاخبار الطوال ، ص 244 .\r\n( 3 ) - نامش دينار و كنيه‌اش ابوسعيد است . به خاطر شعرى كه سرود به عقيصا ملقب گشت . گروهى از عالمان‌رجال شيعه او را در زمره ياران على عليه السلام و ياران امام حسين عليه السلام بر شمرده‌اند ( ر . ك . معجم رجال الحديث ، ج 7 ، ص 147 ، شماره 4461 ؛ تنقيح المقال ، ج 1 ، ص 419 ؛ مستدركات علم الرجال ، ج 3 ، ص 375 ) . صدوق روايتى طولانى را در « فضايل » از وى نقل كرده است . ( ر . ك . بحار ، ج 39 ، ص 239 ) . روايت ديگر ، پاسخ امام حسن عليه السلام به كسىاست كه حضرت را به‌خاطر صلح با معاويه نكوهش كرد . اين پاسخ دربردارنده بياناتى مهم در موضوع امامت و دربارهء قائم عليه السلام است ( ر . ك . كمال‌الدين ، ج 1 ، ص 315 ، باب 29 ، شماره 2 ) . اينها همه بر « حسن » بودن عقيصا و كمالات وى دلالت‌دارد . مامقانى در زندگىنامه عقيصا مىنويسد : « ظاهر وى امامى نشان مىدهد . . . ولى دربارهء وى تمجيدى نداريم كه او را در زمره افراد « حسن » قرار دهد ، بنابر اين او امامى و مجهول الحال است » . ( تنقيح المقال ، ج 1 ، ص 419 ) . خطيب بغدادى از وى با لقب عقيصا ياد كرده و خبر « [ بازكردن 
  ] چشمه » را در راه صفين و نيز سخن راهب به اميرالمؤمنين عليه السلام را كه گفت : « [ آب 
  ] آن چشمه را جز پيامبرى يا جانشين پيامبرى بيرون نمىآورد » از او نقل كرده است . بغدادى از يحيى بن معين نقل كرده است كه وى از رشيد هجرى ، حبه عرنى و اصبغ بن نباته به بدمذهبى ياد كرده و گفته است : عقيصا از آنان هم بدتر است ! ( تاريخ بغداد ، ج 12 ، ص 305 ) . شوشترى در حاشيه سخن ابن معين نوشته است : گناهشان نزد يحيى شيعه بودنشان است « و ما نقموا منهم الا أن يؤمنوا بالله العزيز الحميد » ( قاموس‌الرجال ، ج 4 ، ص 298 ) .\r\nبايد بگوييم : نهايت چيزى كه از وى به ما رسيده است شيعه بودن او مىباشد . ولى دربارهء عدالت و راز نپيوستن وى به امام حسين عليه السلام ، تاريخ ساكت است و چيزى درباره‌اش نمىتوان فهميد !\r\n","page_name":" 252 ","page_number":252},
  {"content":"\r\n\r\nاست كه گفت : « شنيدم كه حسين بن على عليه السلام ، در مكه با عبدالله زبير ايستاده بود . پسر زبير گفت : اى پسر فاطمه نزد من بيا ! امام عليه السلام به سخنان او گوش فرا داد ، سپس با يكديگر به آهستگى صحبت كردند [ به طورى كه ما نمىشنيديم . 
  ] سپس امام به ما نگاه كرد و گفت : آيا مىدانيد پسر زبير چه مىگويد ؟ گفتيم : خدا ما را فدايت گرداند ، نمىدانيم !\r\nفرمود : مىگويد در اين مسجد بمان ، من مردم را برايت جمع مىكنم ! آنگاه حسين عليه السلام فرمود : « به خدا سوگند ، اگر در يك وجبى بيرون حرم كشته شوم نزد من محبوب‌تر از آن است كه در يك وجب درونش كشته شوم . به خدا سوگند اگر در لانهء جنبنده‌اى از اين جنبندگان خزيده باشم ، مرا بيرون خواهند آورد تا نيّت خويش را نسبت به من عملى سازند . به خدا سوگند بر من ستم روا خواهند داشت ، همان گونه كه يهود بر روز شنبه ستم روا داشتند ! » « 1 »\r\nاما ابن قولويه ( ره ) ؛ وى در سندى به نقل از سعيد عقيصا گويد : « حسين بن على عليه السلام و عبدالله زبير با يكديگر خلوت كرده و آهسته سرگرم گفت و گو بودند . آنگاه حسين عليه السلام رو به ما كرد و گفت : او به من مىگويد كه كبوترى از كبوتران حرم باشم ، ولى من چنانچه كشته شوم در حالى كه ميان من و حرم دو وجب فاصله باشد ، دوست‌تر مىدارم تا آنكه در يك وجبى آن كشته شوم . چنانچه در صحراى طف [ كربلا 
  ] كشته شوم ، دوست‌تر مىدارم از آنكه در حرم كشته شوم » . « 2 »\r\n\r\n\r\n","description":"","footnote":"\r\n( 1 ) - تاريخ طبرى ، ج 2 ، ص 295 ؛ الكامل فى التاريخ ، ج 2 ، ص 546 .\r\n( 2 ) - كامل الزيارات ، ص 72 و به نقل از آن ، بحار ، ج 45 ، ص 85 ، شماره 16 .\r\n","page_name":" 253 ","page_number":253},
  {"content":"\r\n\r\nابن قولويه همچنين از امام صادق عليه السلام نقل مىكند كه فرمود : « عبدالله بن زبير به حسين عليه السلام گفت : كاش به مكه بيايى و در حرم بمانى ! » « 1 »\r\nسپس حسين عليه السلام فرمود : « ما حرمتش‌را نمىشكنيم و به‌وسيله ما نيز شكسته نخواهدشد ؛ چنانچه در تل‌اعفر « 2 » كشته شوم دوست‌تر مىدارم تا آنكه در حرم كشته شوم . » « 3 »\r\nابن قولويه همچنين از امام صادق عليه السلام نقل مىكند كه پسر زبير امام حسين عليه السلام را همراهى كرد و گفت : اى اباعبدالله ، موسم حج فرا رسيده است و تو [ مناسك 
  ] آن را وا مىنهى و به عراق مىروى ! ؟ فرمود : « اى پسر زبير ، چنانچه در ساحل فرات دفن شوم ، دوست‌تر مىدارم از آنكه در آستانهء كعبه دفن گردم ! » . « 4 »\r\nسيّد بن طاووس نقل مىكند كه عبدالله عباس رضى الله عنه و عبدالله زبير نزد امام عليه السلام آمدند و پيشنهاد كردند كه از رفتن خوددارى ورزد . حضرت فرمود : « رسول خدا صلى الله عليه و آله مرا به كارى فرمان داده است و من در پى انجام آن هستم . » « 5 »\r\nروشن است كه پسر زبير - از خلال گفت و گوهايش با امام و از مجموع اخبار مربوط به شهادت امام عليه السلام - مىدانست كه امام عليه السلام ناگزير در سفر خود به عراق به زودى كشته خواهد شد و اين آخرين ديدار او با حضرت مىباشد . از اين رو كوشيد تا در واپسين لحظه‌ها از دانش امام بهره‌مند گردد و پرسيد : « اى فرزند رسول خدا صلى الله عليه و آله ، شايد از امروز به بعد يكديگر را نبينيم ، برايم بگو كه نوزاد در چه صورتى ارث مىبرد و از او ارث مىبرند ؟ و ديگر اينكه آيا جوايز سلطان حلال است يا حرام ؟\r\n\r\n\r\n","description":"","footnote":"\r\n( 1 ) - از اين سخن ابن‌زبير ، « كاش به مكه بيايى » ، استفاده مىشود كه اين گفت و گو در مكه انجام نشده است ، جز اينكه احتمال مىرود ابن زبير حسين عليه السلام را تا اطراف مكه همراهى كرده و سپس اين سخن را گفته باشد . در اين صورت معناى جمله چنين مىشود : « چنانچه به مكه بازگردى » . اين چيزى است كه روايتى بعدى نيز بدان اشعار دارد .\r\n( 2 ) - تل‌اعفر : جايى است از سرزمين ربيعه ( ر . ك . بحار ، ج 45 ، ص 86 ) .\r\n( 3 ) - كامل الزيارات ، ص 73 و به نقل از آن ، بحار ، ج 45 ، ص 85 - 86 ، شماره 17 .\r\n( 4 ) - همان ، ص 86 ، شمارهء 18 .\r\n( 5 ) - لهوف ، ص 101 .\r\n","page_name":" 254 ","page_number":254},
  {"content":"\r\n\r\nامام عليه السلام در پاسخ فرمود : اما نوزاد چنانچه هنگام به دنيا آمدن گريه كند . . . اما جوايز سلطان تا هنگامى كه اموال مردم غصب نشده باشد حلال است » . « 1 »\r\n\r\nدرنگ و نگرش\r\n1 - ابن زبير در گفت و گوهايش با امام عليه السلام ديدگاه‌هاى متناقضى از خود ارائه مىداد .\r\nگاه به خلاف تمايل باطنى خود به امام عليه السلام پيشنهاد مىكرد كه در مكه بماند .\r\nجاى ديگر از اين ظاهرسازى غفلت مىكرد و خواست قلبىاش را بر زبان مىآورد و امام عليه السلام را به رفتن به عراق ترغيب مىكرد ! گاه در يك گفت و گو دچار تناقض مىشد و در آغاز آن ، پيشنهاد بيرون رفتن مىداد و سپس متوجه مىشد و از بيم آنكه به آنچه در دل دارد متهم گردد ، پيشنهاد ماندن را مىداد . گاه نيز از خود بىخود مىشد و از امام عليه السلام درخواست مىكرد كه حضرت او را به خلافت برگزيند !\r\n2 - همچنين ملاحظه مىشود كه حبّ رياست به اندازه‌اى قلب و فكر پسر زبير را گرفته است كه ميان گودى درّه و بلنداى قلّه ، تفاوتى نمىبيند . فرق بزرگ ميان خود و امام عليه السلام را نديده مىگيرد و خود را - همانند امام عليه السلام - از واليان امر و كسانى كه حق خلافت دارند مىشمرد و مىگويد : « فرزندان مهاجران و واليان امر ما هستيم ، نه آنها ! » حتى حبّ رياست به اندازه‌اى بر عقل او چيره مىشود كه تعادل خود را از دست داده نسبت به حقايق و موازين اشياء - در آنچه ممكن است و ممكن نيست - كور مىگردد و هيچ مانعى نمىبيند كه حتى با حضور امام عليه السلام ، خودش خليفه باشد ؛ و مىگويد : « اگر مىخواهى بمان و كار خلافت را به من بسپار . . . ! »\r\n3 - در همهء اين گفت و گوها مشاهده مىشود كه امام عليه السلام نسبت به ابن زبير با رعايت ادب كامل و اخلاقى عالى رفتار مىكند . با آنكه مىدانست پسر زبير كينهء اهل بيت را به دل دارد ، با او همانند دوستى مخلص راه مىآمد و همانند نصيحتگرى راستگو به گفت و گو\r\n\r\n\r\n","description":"","footnote":"\r\n( 1 ) - ر . ك . حياة الامام الحسين بن على ، ج 3 ، ص 52 به نقل از مرآة الزمان فى تواريخ الاعيان .\r\n","page_name":" 255 ","page_number":255},
  {"content":"\r\n\r\nمىپرداخت . با وجود همهء اين خُلق عظيم ، امام عليه السلام در گفت و گوهايش با پسر زبير بر دو موضوع تأكيد داشت :\r\nيكم - حفظ حرمت خانهء خدا و پرهيز از شكستن حرمتش ، آنجا كه فرمود : « پدرم مرا حديث كرد كه قوچى حرمت حرم را مىشكند ؛ و من دوست ندارم كه آن قوچ باشم ! » و فرمود : « به خدا سوگند اگر در يك وجبى بيرون آن كشته شوم ، دوست‌تر دارم تا آنكه يك وجب درون آن كشته شوم ! » و فرمود : « چنانچه كشته شوم در حالى كه ميان من و حرم دو وجب فاصله باشد نزد من محبوب‌تر از آن است كه كشته شوم در حالى كه ميان من و حرم يك وجب فاصله است » . و فرمود : « نه ما حرمت حرم را مىشكنيم و نه به وسيله ما شكسته مىشود ؛ و چنانچه من در تل‌اعفر كشته شوم دوست‌تر مىدارم از اينكه در حرم به قتل برسم ! » بر خوانندهء دقيق پوشيده نيست كه امام عليه السلام در خلال اين سخنان مىخواهد به پسر زبير تأكيد كند كه مواظب باشد كه او نيز آن قوچ نباشد . اين سخن براى اتمام حجت بود و گرنه امام عليه السلام مىدانست آن كسى كه حرمت خانه خدا را خواهد شكست ، همين پسر زبير است !\r\nدوم - امام عليه السلام تأكيد داشت كه هرگونه ارتباطى ميان خود و پسر زبير را نفى كند ؛ و به روشنى پيداست كه هرگاه احساس مىكرد كسى در اثناى گفت و گو آنها را مىبيند و به سخنانشان گوش فرا مىدهد ، نظرات و پيشنهادهاى ابن زبير را براى آنان آشكار مىفرمود . مثل اينكه فرمود : « اين مرد به من مىگويد : كبوترى از كبوتران حرم باش . . . » و يا اين سخن حضرت كه كاشف از آرزوى ابن‌زبير است : « بدانيد كه بزرگ‌ترين آرزوى اين مرد آن است كه من به عراق بروم . . . » .\r\n4 - همچنين ملاحظه مىشود كه امام عليه السلام به پسر زبير و ديگر كسانى كه سخنش را مىشنوند تأكيد مىورزد كه او بناچار كشته خواهد شد ؛ آنجا كه فرمود : « به خدا سوگند اگر در لانهء جنبنده‌اى از اين جنبندگان باشم ، مرا بيرون خواهند كشيدتا درباره من به مقصودشان برسند ! به خدا سوگند كه آنان بر من ستم روا مىدارند همان طورى كه يهود درباره شنبه ستم روا داشتند . » همانطور كه با كنايه به محل قتل خويش اشاره كرد و\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nفرمود : « اگر در طف ( كربلا ) كشته شوم نزد من محبوب‌تر از آن است كه در حرم كشته گردم ! » و فرمود : « اى پسر زبير ، چنانچه در ساحل فرات دفن شوم نزد من محبوب‌تر از آن است كه در آستانه كعبه دفن گردم ! » شايد مراد امام از اين سخنان ، اين بود كه مىخواست با ابن‌زبير و ديگر كسانى كه گفت و گوى ميان آنها را مىشنيدند ، اتمام حجت كند كه براى يارى و جهاد در ركاب وى ، رهسپار عراق گردند .\r\n5 - از جمله چيزهايى كه - بر آنها كه اندك آگاهى بر تاريخ نهضت حسينى دارند - پوشيده نيست ، اين است كه نصايح و پيشنهادهاى متناقض پسر زبير - هر چند كه امام عليه السلام با كمال ادب و احترام به آنها گوش فرا مىداد - هيچ گونه تأثيرى بر آن حضرت ، كه نسبت به حقيقت دشمنى قلبى پسر زبير نسبت به آل محمد و دروغ بودن دوستى و خيرخواهى وى نسبت به آنان آگاه بود ، نگذاشت . از اينرو ديدگاه پسر زبير هيچ گونه تأثيرى ، كم يا زياد ، بر روند حوادث نهضت حسينى نداشته است .\r\nاينجاست كه خوانندهء دقيق ، از سستى سخن ابن ابىالحديد كه مىگويد : « حسين بر اساس عمل به پيشنهاد خائنانه پسر زبير به عراق رفت » بسيار شگفت زده مىشود .\r\nابن ابى الحديد مىنويسد : « حسين عليه السلام در مكه دربارهء خروج از آن شهر با عبدالله‌زبير مشورت كرد ؛ و به گمان اينكه عبدالله خيرخواه او هست رهسپار عراق گشت . عبدالله به امام خيانت كرد و گفت : در مكه نمان زيرا در اين شهر كسى نيست كه با تو بيعت كند . ولى به عراق برو ؛ زيرا هرگاه كه تو را ببينند هيچ كدامشان به تو پشت نخواهد كرد . در نتيجه حسين عليه السلام به عراق رفت تا آنكه كارش همان شد كه ديديم ! » « 1 »\r\nسخيف‌تر از سخن ابن ابىالحديد ، گفته محمد الغزالى در دفاع از پسر زبير و بعيد شمردن اينكه او براى راحت شدن از دست امام به حضرت پيشنهاد رفتن به عراق را داده باشد ، است . وى مىگويد : « عبدالله زبير پارساتر و ديندارتر از آن است كه به اين فرومايگى تن داده باشد ! » . « 2 »\r\n\r\n\r\n","description":"","footnote":"\r\n( 1 ) - شرح نهج‌البلاغه ، ابن ابىالحديد ، ج 16 ، ص 102 .\r\n( 2 ) - حياة الامام الحسين بن على عليه السلام ، ج 2 ، ص 311 .\r\n","page_name":" 257 ","page_number":257},
  {"content":"\r\n\r\n\r\nعبدالله بن عمر « 1 » . . . و مشورت مغرضانه\r\n\r\n\r\n","description":"","footnote":"\r\n( 1 ) - عبدالله بن عمر بن خطاب عدوى قرشى ؛ مادرش زينب دختر مظعون جمحيه است . گفته شده است كه در سال سوم بعثت نبوى به دنيا آمد و در سن 87 سالگى مرد ( ر . ك . الاصابه فى معرفة الصحابه ، ج 2 ، ص 338 ، شماره 4834 ) . نقل شده است كه اميرالمؤمنين درباره‌اش فرمود : « . . . او در كودكى بد اخلاق بود و در بزرگى بداخلاق‌تر خواهد شد ! » ( ر . ك . شرح نهج‌البلاغه ، ابن ابىالحديد ، ج 4 ، ص 9 و 10 ) . او شهوتران بود و هنگام افطار با زنش همبستر مىشد و به اين كار افتخار مىكرد ( ر . ك . سير اعلام النبلاء ، ج 3 ، ص 223 ) . پدرش اين اشتياق وى بر جنس مخالف را مىدانست ، تا آنجا كه - هنگامى كه از وى براى رفتن به جهاد اجازه خواست - گفت : پسرم ، من از زنا بر تو بيمناكم ! ( ر . ك . الغدير ، ج 10 ، ص 37 ، به نقل از سيرهء عمر بن خطاب ابن جوزى ، ص 115 يا 138 ) . او مرغ و جوجه و فرنى مىخورد و رداى خز پانصد درهمى مىپوشيد ( ر . ك . سير اعلام النبلاء ، ج 3 ، ص 239 و 212 ) .\r\nپسر عمر ، بسيار از رسول خدا صلى الله عليه و آله نقل روايت مىكرد و فراوان فتوا مىداد و در اين هر دو مورد خطاهاى فاحش مىكرد كه نشان كودنى و كم خردى و بىدانشى اوست . عايشه از بسيارى از اشتباهات وى در روايت و فتوا پرده برداشته است ( ر . ك . الغدير ، ج 10 ، ص 37 - 58 / اخبار ابن عمر و نوادره ) . از طرفه روايت‌هاى مربوط به اين موضوع ، روايتى است كه طبرانى از طريق موسى بن طلحه نقل كرده و گفته است ! به عايشه خبر رسيد كه پسر عمر مىگويد : مرگ ناگهانى ، خشم بر مؤمنان است ! آنگاه عايشه گفت : خداوند پسر عمر را ببخشد ؛ كه رسول خدا فرموده است : مرگ ناگهانى تخفيف به مؤمنان و خشم بر كافران است ( الغدير ، ج 10 ، ص 42 به نقل از الاجابه زركشى ، ص 119 ) . پسر عمر از رسول خدا صلى الله عليه و آله نقل مىكند كه مرده از گريه نزديكانش معذّب مىشود . عايشه بر ضد او حكم داد كه حديث را در جاى خودش استفاده نكرده است . رسول خدا صلى الله عليه و آله بر قبر زنى يهودى گذر كرد كه خويشاوندانش بر او مىگريستند . فرمود : اينان بر او مىگريند و او در قبر عذاب مىكشد .\r\nپسر عمر گمان كرده است كه عذاب معلول گريه است و پنداشته است كه اين حكم بر هر مرده‌اى صدق مىكند ! ( ر . ك . الغدير ، ج 10 ، ص 43 ، به نقل از كتاب الانصاف شاه صاحب ) .\r\nدر جهالت و نادانى ابن‌عمر همين بس كه حكم طلاق زن را نمىدانست ؛ ولى خود را به حماقت و نادانى زده بود ( آن طور كه در كتاب صحيح مسلم ، ج 3 ، ص 273 حديث 7 ، كتاب طلاق ) و نمىدانست كه طلاق جز در پاكىاى كه نزديكى در آن صورت نگرفته باشد ، واقع نمىشود . در عبارت مسلم آمده است كه او زنش را در حالت حيض سه‌طلاقه كرد ( مسلم ، ج 3 ، ص 273 ) . از اين رو پدرش ، پس از آنكه عبدالله بزرگ و پير شد او را شايسته خلافت نديد ؛ و در پاسخ پيشنهاد كسى كه گفت عبدالله را جانشين خود سازد گفت : خدا تو را بكشد ! به خدا كه تو از اين پيشنهاد خدا را نخواسته‌اى ! آيا كسى را كه بلد نيست زنش را طلاق بدهد به خلافت برگزينم ! ؟ ( ر . ك . تاريخ طبرى ، ج 4 ، ص 228 ؛ الكامل ، ابن‌اثير ، ج 2 ، ص 219 ) . پسر عمر مىگفت : من در فتنه نمىجنگم و پشت سر كسى كه پيروز شود نماز مىخوانم ! ( ر . ك . الطبقات الكبرى ، ج 4 ، ص 149 ) . او به مشروعيت كسى كه با زور چيره شده است اعتقاد داشت ، هر چند كه فاسق و فاجر و با خدا و رسول او دشمن مىبود ، مثل يزيد ، حجاج و امثال آن . متأسفانه فقه تسنن - كه پسر عمر را فقيه امّت مىشُمرد - اين نظريه غلط را مبنا قرار داده و پيوسته تا به امروز از آن متأثر است .\r\nابن حجر در فتح البارى ( ج 13 ، ص 47 ) مىنويسد : « نظر ابن‌عمر ، ترك جنگ در فتنه بود ؛ هر چند كه آشكار گردد كه يكى از طرفين برحق و ديگرى بر باطل است ! » و اين نظر ، مخالف صريح قرآن است ؛ چرا كه قرآن ، جنگ عليه سركشان را واجب مىداند ! ابن‌كثير در تاريخ خويش ( ج 9 ، ص 8 ، حوادث سال 74 ه ) مىنويسد : « در دوران فتنه هيچ اميرى بر سر كار نيامد ، مگر آنكه پشت سرش نماز خواند و زكات مالش را به او پرداخت ! » او پيوسته با امير بود هر چند كه ستمگر و فاجر مىبود !\r\nولى او نسبت به امير حق ، اميرالمؤمنين على عليه السلام ، به اين مبناى خود وفادار نماند ؛ زيرا حتى پس از پيروزى در جمل ، حكومت آن حضرت را مشروع نمىدانست و از بيعت با آن حضرت خوددارى كرد و نزد او نرفت !\r\nعبدالله بن عمر ، سعد بن ابىوقاص ، و مغيرة بن شعبه همراه چند تن ديگر وارد شدند . اينان از على عليه السلام سرپيچى كرده بودند چون نزد آن حضرت آمدند - و در حالى كه در جنگ صفين و جمل از شركت با آن حضرت سرپيچى كردند - و از او خواستند كه عطايشان را بدهد ، فرمود : چرا با من در جنگ شركت نكرديد ؟ ! گفتند : عثمان كشته شد و نمىدانيم كه خون او حلال است يا نه ؟ حوادثى پيش آمد و شما از او خواستيد كه توبه كند و او توبه كرد . سپس رفتيد و در قتل او شركت جستيد ؛ و ما نمىدانيم كه شما درست عمل كرده‌ايد يا خطا ؟ در عين حال ، اى اميرالمؤمنين ، ما به فضايل ، پيشينه ( روشن ) و هجرت تو آگاهيم !\r\n","page_name":" 258 ","page_number":258},
  {"content":"\r\n\r\n\r\n\r\n","description":"","footnote":"\r\nآنگاه على عليه السلام گفت : آيا نمىدانيد كه خداوند به شما فرموده است كه « امر به معروف و نهى از منكر كنيد » و فرموده كه « اگر دو گروه از مؤمنان با يكديگر به جنگ درآمدند ، ميان آنها صلح برقرار كنيد و اگر يكى بر ديگرى ستم كرد ، با ستمگر پيكار كنيد تا به حكم خداوند گردن نهد ؟ » سعد گفت : اى على شمشيرى به من بده كه مؤمن را از كافر بازشناسد ! بيم آن دارم كه مؤمنى را بكشم و در آتش بروم ! على عليه السلام فرمود : آيا نمىدانستيد كه عثمان پيشوايى بود كه شما به دلخواه و آزادانه با او بيعت كرديد ؟ پس اگر نيكو كار بود ، چرا رهايش كرديد ؟ و اگر گناهكار بود چرا با او نجنگيديد ! ؟ اگر عثمان درست عمل كرد ، شما با يارى ندادن ، به امام خويش ستم كرديد و اگر گناهكار بود ، بازهم ستم كرديد چرا كه آمران به معروف و ناهيان از منكر را يارى نداديد . شما ستم كرديد ؛ زيرا ميان ما و دشمنان ما به فرمان خدا عمل نكرديد كه فرمود : « فقاتلوا التى تبغى حتى تفىء الى امرالله » آنگاه آنان را رد كرد و چيزى عطا نفرمود . ( وقعة صفين ، ص 551 ) .\r\nدر اين ميان سخن ابن عبدالبرّ بسيار مضحك است كه درباره ابن‌عمر مىگويد : « او از شدت پارسايى دربارهء جنگ‌هاى على عليه السلام به شكّ افتاد و از آنها كناره گرفت ! » . ( الاستيعاب ، ج 3 ، ص 81 ) . اين پسر عمر پارسا و باتقوا ، از دادن ضامن به اميرالمؤمنين ، على عليه السلام ، براى شرط و مدعايش خوددارى ورزيد . « هنگامى كه اميرالمؤمنين فرمان به احضار پسر عمر داد و از او خواست كه بيعت كند ، گفت : تا همهء مردم بيعت نكنند ، من بيعت نمىكنم ! فرمود : پس ضمانت بده و برو ! گفت : به شما ضمانت نمىدهم . در اين هنگام اشتر گفت : يا اميرالمؤمنين ، اين مرد از تازيانه و شمشير شما ايمن است . اجازه بدهيد من او را گردن بزنم . فرمود : من اين كار [ بيعت 
  ] را با اكراه نمىخواهم ، رهايش كنيد . چون بازگشت ، اميرالمؤمنين فرمود : او در كودكى بدخلق بود و اينك كه بزرگ شده بدخلق‌تر شده است ! » ( شرح نهج‌البلاغه ، ابن ابىالحديد ، ج 4 ، ص 9 ) . ابن عمر هنگامى كه از قدرت اهل حق در امان است به سركشى و نافرمانى خود ادامه مىدهد . زيرا « هنگامى كه مردم با على عليه السلام بيعت كردند ، عبدالله بن عمر از بيعت سرباز زد و دربارهء بيعت ، با حضرت گفت و گو [ و جرّ و بحث 
  ] كرد . روز دوم نزد امام عليه السلام آمد و گفت : من خيرخواه شمايم . همهء مردم به بيعت شما رضايت نداده‌اند . اى كاش مواظب دين خود باشى و كار را به شورا بگذارى ! على عليه السلام فرمود : واى بر تو ، آيا من دنبال خلافت بودم ! آيا خبر رفتار مردم را نشنيده‌اى ؟ اى نابخرد ، از نزد من برخيز ، تو را چه رسد به اين سخنان ! ؟ » . ( شرح نهج‌البلاغه ، ابن ابىالحديد ، ج 4 ، ص 10 ) . نقل شده است كه پسر عمر در اواخر زندگى از اينكه اميرالمؤمنين عليه السلام را در جنگ‌هايش يارى نداده پشيمان بود و مىگفت : من بر هر چه در دنيا از دست داده‌ام ، جز بر ترك جنگ با على عليه السلام بر ضد گروه سركشان ، تأسف نمىخورم . ( ر . ك . الطبقات الكبرى ، ج 4 ، ص 187 ؛ الاستيعاب ، ج 3 ، ص 83 ؛ اسد الغابه ، ج 3 ، ص 342 ؛ الرياض النضره ، ج 3 ، ص 201 ) .\r\nاگر هم اين پشيمانى درست باشد . ناچار هنگام قرار گرفتن در آستانه مرگ بوده است . زيرا در آن هنگام است كه جنايتكاران پشيمان مىشوند ، ولى دير شده است ! زيرا وى در اواخر عمر پشت سر حجاج در مكه نماز مىگزارد ، در حالى كه كارگزاران حجاج ملعون على عليه السلام را دشنام مىدادند و لعن مىكردند . پسر عمر پشت سر نجدة بن عامر خارجى نيز نماز مىخواند . ( ر . ك . الطبقات‌الكبرى ، ج 4 ، ص 149 ؛ المحلى ، ج 4 ، ص 213 ) .\r\nخداوند پسر عمر را خوار كرد و نتيجهء كار بدش - ترك بيعت با على عليه السلام - را به او چشاند . هنگامى كه قصد بيعت با طاغوت زمان به دست نماينده‌اش ، حجاج را داشت ، آن ستمگر براى تحقير وى به جاى دست ، پايش را دراز كرد . سپس خداوند وى را بر او مسلط كرد ؛ كه او را كشت و بر او نماز خواند ! ( ر . ك . الاستيعاب ، ج 3 ، ص 82 ؛ اسدالغابه ، ج 3 ، ص 230 ؛ انساب الاشراف ، ج 10 ، ص 447 و 452 ) .\r\n","page_name":" 259 ","page_number":259},
  {"content":"\r\n\r\nموضع‌گيرى عبدالله عمر با همه بزرگان و سرانى كه با امام حسين عليه السلام در مكه ديدار و گفت و گو كرده پيشنهاد دادند و رايزنى كردند تفاوت دارد . زيرا وى با اصل قيام امام مخالف بود ؛ و از حضرتش مىخواست كه به مردم بپيوندد و با يزيد بيعت كند ! و بر اين كار همانند دوران معاويه شكيبايى ورزد .\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nاين نهى از قيام و خروج و دعوت به بيعت يزيد و وارد شدن در آنچه مردم وارد شده‌اند ، موضع ثابت ابن‌عمر در ديدارهاى سه گانه با امام حسين از آغاز نهضت مبارك آن حضرت بود .\r\nدر دوران مكى قيام حسينى ، تاريخ درباره موضع ابن‌عمر ، بجز ديدگاه‌ها و مشورت‌هايى كه در ديدار سه‌جانبه‌اش « 1 » با امام حسين و ابن عباس ابراز داشت چيزى نقل نشده است .\r\nما اين گفت و گو را هنگام بحث درباره تحرك ابن‌عباس ، با تكيه بر متن گفت و گوى ميان امام عليه السلام و ابن‌عباس ، نقل كرديم و در اينجا آن را با تكيه بر گفت و گوى ميان امام و عبدالله بن عمر نقل مىكنيم .\r\nدر تاريخ آمده است : حسين عليه السلام ، باقيماندهء ماه شعبان و ماه‌هاى رمضان ، شوال و ذىقعده را در مكه ماند . در آن روز ، عبدالله بن عباس و عبدالله بن عمر در مكه بودند .\r\nآنان كه قصد بازگشت به مدينه را داشتند نزد حضرت شرفياب گشتند .\r\nابن عمر گفت : اباعبدالله ، خدايت رحمت كند . از خدايى كه بازگشت تو به سوى او است پروا كن ! تو نسبت به دشمنى و ستم اين خاندان بر خودتان آگاهى . مردم ، اين مرد - يزيد بن معاويه - را به حكومت برگزيده‌اند . من ايمن نيستم از اينكه مردم به خاطر اين زرد و سفيدها [ زر و سيم 
  ] به او بگروند و تو را بكشند و شمار بسيارى در راه تو ، به هلاكت برسند . من از رسول خدا صلى الله عليه و آله شنيدم كه فرمود : « حسين كشته مىشود ، چنانچه او را بكشند و از او دست بكشند و يارىاش ندهند ، خداوند نيز تا روز قيامت آنان را رها خواهد كرد » . من به شما پيشنهاد مىكنم كه شما نيز همانند مردم با او صلح كنيد و همانند دوران معاويه شكيبايى بورزيد ؛ باشد كه خداوند ميان شما و قوم ستمگر قضاوت كند !\r\n\r\n\r\n","description":"","footnote":"\r\n( 1 ) - تاريخ از هنگام خوددارى امام عليه السلام از بيعت با يزيد ، سه ديدار را براى عبدالله عمر با آن حضرت نقل كرده است : ديدار نخست در ابواء ، ميان مكه و مدينه ، ميان ابن عمر و ابن عباس ( يا ابن عياش ) از يك سو و ميان ابن‌زبير و امام عليه السلام از سوى ديگر بود ( ر . ك . تاريخ ابن عساكر ، ترجمة الامام الحسين ، تحقيق محمودى ، ص 200 ، شماره 254 ) . در بخش نخست اين پژوهش گذشت كه اين ديدار واقع نشد ، زيرا امام و پسر زبير در راه مدينه - مكه با يكديگر ديدار نكردند . ديدار دوم در مكه و ديدار سوم پس از خروج امام عليه السلام از مكه صورت گرفت . ( ر . ك . تاريخ ابن‌عساكر ، ص 192 - 193 ، شماره 246 ) .\r\n","page_name":" 261 ","page_number":261},
  {"content":"\r\n\r\nحسين عليه السلام گفت : اباعبدالرحمن ، آيا من با يزيد بيعت مىكنم و در صلح با او وارد مىشوم ، در حالى كه رسول خدا صلى الله عليه و آله درباره او و پدرش ، گفت آنچه را كه گفت ! ؟\r\nدر اينجا ابن‌عباس ، براى تأييد سخن امام عليه السلام ، وارد گفت و گو مىشود و از رسول خدا صلى الله عليه و آله نقل مىكند كه فرمود : « مرا با يزيد چه كار ! خداوند در يزيد مباركى قرار مدهاد ! او فرزندم و فرزند دخترم ، حسين ، را مىكشد . به آن كه جانم به دست اوست سوگند ، فرزندم در نزد هيچ قومى كشته نمىشود كه از كشتن او جلوگيرى نكنند ، مگر آنكه خداوند دل‌ها و زبان‌هاشان را دوگانه خواهد ساخت . » سپس ابن عباس مىگريد و امام نيز با او مىگريد و مىپرسد آيا آنان نمىدانند كه او پسر دختر رسول خدا صلى الله عليه و آله است ! ؟\r\nسپس ابن‌عباس بر اين امر گواهى مىدهد و تأكيد مىكند كه يارى امام عليه السلام ، همانند نماز و روزه بر اين امت واجب است !\r\nسپس امام عليه السلام نظر او را درباره اموىها مىپرسد ، همان‌ها كه حضرت را از حرم جدش صلى الله عليه و آله بيرون رانده‌اند و بدون آنكه مرتكب جنايتى شده باشد مىخواهند او را بكشند ! و ابن‌عباس پاسخ مىدهد كه اينان مردمى هستند كه به خدا و رسولش كفر ورزيده‌اند و بر چنين كسانى مصيبتى بزرگ وارد مىآيد . آنگاه ابن‌عباس گواهى مىدهد كه هر كس در جنگ با امام عليه السلام و رسول خدا صلى الله عليه و آله طمع بندد ، [ زندگىاش 
  ] پايان خوشى ندارد ! در اينجا امام عليه السلام مىفرمايد : « بار پروردگارا تو گواه باش ! » ابن عباس در مىيابد كه قصد كمك گرفتن از او و ابن عمر را دارد ! از اين رو پيش دستى مىكند و آمادگى خويش را براى يارى امام عليه السلام و جهاد در ركاب آن حضرت اعلام مىدارد ؛ و مىگويد با اين كار يك صدم حقش را هم ادا نمىكند !\r\nدر اينجا ابن عمر در تنگنا قرار مىگيرد ، زيرا او نيز مورد خطاب حضرت است . از اين رو براى تغيير جهت سخن امام عليه السلام دخالت مىكند و به ابن عباس مىگويد : اجازه بدهيد ، از اين سخن درگذريم !\r\nسپس ابن عمر رو به حسين عليه السلام كرد و گفت اباعبدالله ، از قصد خويش چشم بپوش و از همين جا به مدينه بازگرد و به صلح مردم درآى ! از وطن خويش و حرم جد خويش\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nرسول خدا صلى الله عليه و آله ، غايب مشو ؛ و براى اين كسانى كه عاقبتى ندارند ، بر خود حجّت و راهى قرار مده ، اگر دوست دارى كه بيعت نكنى ، آزادى تا در اين باره بينديشى ، شايد هم يزيد بن معاويه مدتى اندك زنده باشد و خداوند از كار او تو را كفايت كند !\r\nحسين عليه السلام فرمود : اف بر اين سخن ، تا آنگاه كه آسمان و زمين به پا است ! اى عبدالله ! به حقِ خداوند از تو مىپرسم ! آيا من در نظر تو در اين كار خويش بر خطايم ؟ اگر از نظر تو من بر خطا هستم ، مرا بازگردان كه من تسليم ، فرمانبردار و مطيع هستم ! ابن عمر گفت :\r\nنه به خدا سوگند ، خدا نكند كه پسر دختر پيامبر صلى الله عليه و آله در خطا باشد با وجود پاكيزه‌اى چون تو با اين نزديكى به رسول خدا صلى الله عليه و آله ، كسى چون يزيد بن معاويه چه جايى براى خلافت دارد ؟ اما من بيم آن دارم كه بر اين سيماى زيبا شمشير بكشند و از اين امت حركتى را ببينى كه دوست نمىدارى . با ما به مدينه بازگرد و اگر دوست ندارى كه بيعت كنى ، هرگز بيعت مكن و در خانه‌اى بنشين !\r\nحسين عليه السلام فرمود : « هيهات اى پسر عمر ! اين مردم مرا رها نمىكنند ، چه بر من دست بيابند چه دست نيابند . آنان مرا دنبال مىكنند تا به زور از من بيعت بگيرند يا آنكه مرا بكشند . اى عبدالله ، آيا نمىدانى از نشانه‌هاى پستى دنيا نزد خداوند اين است كه سر يحيى بن زكريا عليه السلام را نزد بدكاره‌اى از بدكاره‌هاى بنىاسرائيل آوردند و آن سر بر ضدشان احتجاج مىكرد ؟ اى اباعبدالرحمن ، آيا نمىدانى كه بنىاسرائيل از بامداد تا شام هفتاد پيامبر را مىكشتند و سپس همه در بازارهاشان مىنشستند و خريد و فروش مىكردند ، گويى كه هيچ كارى انجام نداده‌اند ، و خداوند در عذابشان شتاب نورزيد ؟ » سرانجام آنان را مؤاخذه كرد ، مؤاخذهء عزتمندى مقتدر ! اباعبدالرحمن ، از خدا بترس و دست از يارى من برمدار و مرا در نماز خويش ياد كن ! اى پسر عمر ، اگر خروج با من برايت دشوار است و بر تو گران مىآيد ، بيشترين تقصير را دارى ، ولى پس از نمازت دعاى براى مرا ترك مكن . از اين مردم كناره بگير و در بيعت با آنان شتاب مكن ، تا آنكه بدانى كارها به كجا مىانجامد !\r\nسپس امام عليه السلام رو به ابن عباس رضى الله عنه كرد و بر او درود فرستاد و اجازه فرمود كه به مدينه برود و سفارش كرد كه اخبار آنجا را به وى گزارش دهد ؛ و عنوان كرد تا هنگامى كه\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nساكنان مكه او را دوست بدارند و يارى كنند ، در حرم مىماند ؛ و به سخنى كه ابراهيم هنگامى كه در آتش افكنده شد « حسبى الله ونعم الوكيل » ، چنگ مىزند كه در نتيجه آن آتش بر او سرد و سلامت مىشود .\r\nسپس ابن‌عباس و ابن‌عمر به شدت گريستند . امام عليه السلام نيز ساعتى با آنان گريست .\r\nسپس با آنان خداحافظى كرد ؛ و آن دو به سوى مدينه راه افتادند . « 1 »\r\n\r\nدرنگ و نگرش\r\n1 - پيش از اين گفتيم « 2 » كه ابن اعثم كوفى ، تنها كسى است كه متن مفصل اين گفت و گو را در كتاب « الفتوح » خويش ، به نقل از خوارزمى در كتاب « مقتل الحسين » ، نقل كرده است . نكته درخور توجه ، اين كه متن ياد شده ، از سويى در بردارنده عباراتى متعارض است و از سوى ديگر با ديدگاه اهل بيت نسبت به برخى از اصحاب رسول خدا صلى الله عليه و آله ، چه در دوران زندگى و چه پس از رحلت آن حضرت ، سازگارى ندارد . نمونه گفته‌هاى متعارض ، آن سخن امام عليه السلام به ابن عمر است كه مىفرمايد : « اباعبدالرحمن ، از خدا بترس و دست از يارى من برمدار » ؛ و پس از آن مىفرمايد : « اگر خروج با من برايت دشوار است و بر تو گران مىآيد ، بيشترين عذر را دارى » . نمونه ديگر اين سخن حضرت است « به آن كه جدم ، محمد صلى الله عليه و آله ، را بشارت دهنده و بيم‌دهنده برانگيخت ، چنانچه پدرت ! » و اين سخن ايشان « مرا در نمازت ياد كن ! » و اين سخن حضرت « و ليكن دعا براى من پس از هر نمازى را فراموش مكن » .\r\nبه گمان قوى عبارتى كه به پسر عمر اجازه يارى نكردن امام را مىدهد و او را بسيار معذور مىداند ؛ و نيز عبارتىكه برخى صحابه را براى كارى كه انجام نداده‌اند ، مىستايد - در حالى كه اسناد تاريخى خلاف اين را ثابت مىكند - و نيز عبارتى كه مدعى است ، امام\r\n\r\n\r\n","description":"","footnote":"\r\n( 1 ) - ر . ك . الفتوح ، ج 5 ، ص 26 - 27 ؛ مقتل الحسين ، خوارزمى ، ج 1 ، ص 278 - 281 . سيد بن طاووس نيز بخشى از اين روايت را در لهوف ( ص 102 ) نقل كرده است .\r\n( 2 ) - ر . ك . حاشيه پايان اين روايت زير عنوان « تحرك عبدالله بن عباس » در اوايل اين فصل .\r\n","page_name":" 264 ","page_number":264},
  {"content":"\r\n\r\nبه نماز يا به دعاى پسر عمر عنايت دارد - به فرض اينكه اصل خود روايت درست باشد - به اصل متن افزوده شده و برخى از راويان يا نساخان براى نيك جلوه دادن چهره برخى بر زبان امام ، آن را در متن روايت گنجانده‌اند .\r\n2 - ابن عمر اعتراف دارد به اينكه يارى امام حسين و پيوستن به او ، واجب شرعى است ؛ آنجا كه مىگويد ، از رسول خدا صلى الله عليه و آله شنيده است كه فرمود : « حسين كشته مىشود و چنانچه او را بكشند و از او دست بكشند و يارىاش ندهند ، خداوند نيز تا روز قيامت آنان را رها خواهد كرد ! » .\r\nبراى ابن عمر ، اين واجب شرعى مقدس ، مورد تأكيد قرار مىگيرد ، زيرا از ابن‌عباس نيز شنيد كه او از رسول خدا صلى الله عليه و آله شنيده است كه فرمود : « مرا با يزيد چه كار ! ؟ او فرزندم و فرزند دخترم را به قتل مىرساند . خداوند در يزيد مباركى قرار مدهاد ! به آن كه جانم در دست او است سوگند ، فرزندم در حضور قومى كشته نمىشود كه او را يارى ندهند ، جز اينكه خداوند ميان دل و زبانشان اختلاف مىاندازد ! »\r\nامام عليه السلام به طور صريح و روشن و كامل با ابن عمر احتجاج مىكند و به او مىگويد :\r\n« اباعبدالرحمن ، از خدا بترس و دست از يارىام برمدار ! » .\r\nبا اين همه مىبينيم كه عبدالله عمر باز مىايستد و از يارى امام حسين عليه السلام به طور عمدى و بدون عذر دست مىكشد ؛ و به اين هم بسنده نمىكند ، بلكه با اصرار از امام مىخواهد كه دست از قيام بردارد و به مدينه بازگردد و در صلح قوم وارد شود و وجود يزيد را تحمل كند !\r\n3 - همچنين ملاحظه مىكنيم كه ابن عمر - گويى كه سخنگوى رسمى اموىها است - مىكوشد تا به امام تفهيم كند كه متاركه ميان او و يزيد امر ممكنى است ؛ و باكى نيست از اينكه امام دست از قيام بردارد ، هر چند كه بيعت هم نكند ؛ و مىگويد : « اگر دوست دارى كه بيعت نكنى ، آزادى تا در اين باره بينديشى ! » ؛ و مىگويد : « اگر دوست ندارى كه بيعت كنى ، هرگز بيعت مكن و در خانه بنشين ! » .\r\nبايد ديد كه آيا ابن عمر به امكان چنين متاركه‌اى يقين كامل داشت ! ؟\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nچگونه مىتوانست يقين داشته باشد ، و حال آنكه خود او از رسول خدا صلى الله عليه و آله شنيده بود كه فرمود : « حسين كشته مىشود ! . . . » و شنيد كه ابن عباس نيز روايت كرد كه يزيد قاتل حسين عليه السلام است ! ؟\r\nچنانچه به امكان اين متاركه يقين نداشت ، چرا بر ادعاى امكان آن پافشارى مىكند ؛ چنان كه گويى از زبان حكومت اموى سخن مىگويد ! ؟\r\nآيا ابن عمر نمىخواست كه - به زبان مشورت و خيرخواهى - پس از فرو نشاندن شعله انقلاب ، امام را در دام يزيد بيندازد ! ؟\r\nآيا هيچ انديشمندى چنين كارى را از ابن عمر بعيد مىشمارد ! ؟\r\nشايد درنگ در ابعاد آيندهء اين نگرش ، پاسخ را براى ما روشن سازد !\r\n4 - ابن عمر در اين گفت و گو ، بر اعتراف خود نسبت به دشمنى امويان با اهل بيت و ستم بر آن بزرگواران و نيز بر اينكه امويان و در رأسشان يزيد همان « قوم ستمگر » اند و نزد خداوند « بىبهره‌اند » ، تأكيد مىورزد ، او همچنين تأكيد كرد كه مردم به طمع طلا و نقره ( زرد و سفيد ) به آنان بگروند .\r\nولى مىبينيم كه همين ابن عمر از معاويه « زرد و سفيد » رشوه مىگيرد تا مقدمات ولايتعهدى يزيد را فراهم آورد ؛ و صد هزار درهم ارسالى معاويه را مىپذيرد . « 1 »\r\nمىبينيم كه ابن عمر به بيعت با يزيد مبادرت ورزيد ! با آنكه امام عليه السلام - حداقل - در اين گفت و گو از وى خواسته بود كه پيش از انديشيدن به چگونگى فرجام كار ، در بيعت با يزيد شتاب نكند . اين در حالى است كه ابن عمر اعتراف دارد به اينكه يزيد مردى ستمگر است و نزد خداوند بهره‌اى نخواهد داشت ! باز مىبينيم كه ابن عمر در دورانى كه امّت در مدينه بر يزيد شوريده و او را به خاطر فسق و فجورش خلع كرده است ، بر تمسك به بيعت يزيد اصرار مىورزد و مدعى است‌كه اين بيعت ، بيعت با خدا و پيامبر است ! و با اعلام بيزارى از مخالفان اين بيعت ، خاندانش را نيز از مخالفت با آن نهى مىكند !\r\n\r\n\r\n","description":"","footnote":"\r\n( 1 ) - ابن كثير مىنويسد : « معاويه هنگامى كه آهنگ گرفتن بيعت براى يزيد را كرد ، صدهزار برايش فرستاد . . . » . ( البدايه والنهايه ، ج 8 ، ص 83 ) . ابن اثير مىنويسد : « معاويه آهنگ گرفتن بيعت براى پسرش يزيد را كرد ، آنگاه صد هزار درهم براى ابن عمر فرستاد و او پذيرفت . . . » . ( الكامل ، ج 2 ، ص 509 ) .\r\n","page_name":" 266 ","page_number":266},
  {"content":"\r\n\r\nتاريخ مىنويسد : هنگامى كه مردم مدينه بيعت با يزيد را شكستند « ابن عمر پسران و خانواده‌اش را گرد آورد و پس از گواهى به يگانگى خدا و رسالت پيامبر صلى الله عليه و آله گفت : اما بعد ، ما با اين مرد ، بر بيعت خدا و رسول او بيعت كرديم و من از رسول خدا صلى الله عليه و آله شنيدم كه فرمود : در قيامت براى خائن پرچمى نصب مىكنند و مىگويند : اين به فلان كس خيانت كرد . بزرگ‌ترين خيانت - پس از شرك به خداوند - اين است كه مردى با مردى ديگر بيعت كند بر بيعت خدا و رسول او و سپس بيعت خويش را بشكند . هيچ كدامتان حق شكستن بيعت و زياده‌روى در اين كار را ندارد ؛ كه موجب جدايى من از او خواهد شد . » اين روايت را مسلم نقل كرده و ترمذى آن را صحيح خوانده است . « 1 »\r\nآيا معقول است كه بيعت با مردى ستمگر و تبهكار كه نزد خداوند بهره‌اى ندارد ، بيعت با خدا و رسول او باشد ! ؟\r\nمگر نه اين است كه همه امّت اجماع دارند بر اينكه عدالت از شرايط امامت است ؟ « 2 »\r\nخائنى كه روز قيامت برايش پرچم نصب مىكنند كيست ؟ كسى كه با اطلاع قبلى بر فسق فاسق با او بيعت مىكند - مثل ابن عمر - يا مردم مدينه كه پس از آگاهى و يقين بر فسق يزيد بر ضد او شوريدند و بيعتش را شكستند ! ؟\r\nچرا ابن عمر طلحه و زبير و همراهانشان را خائن‌هايى كه روز قيامت برايشان پرچم نصب مىشود نمىداند ؟ كه اينها بيعتشان را با الگوى عدالت ، اميرالمؤمنين على عليه السلام شكستند ! يا اينكه ابن عمر در اينجا نيز درنگ مىكند و مغالطه ديگرى از مغالطه‌هاى بزرگ و فراوان خويش را ابداع مىكند ! ؟\r\nعبدالله بن عمر يكى از زبان‌هايى بود كه به حكومت اموى خدمت كردند ، بلكه شيپورى اموى بود كه اصرار داشت تا در سرود مخالفت ، نغمه‌اى جدا ساز كند ! و مىكوشيد تا مخالفت را از درون خُرد كند . اينكه برخى مورخان پنداشته‌اند ابن عمر يكى\r\n\r\n\r\n","description":"","footnote":"\r\n( 1 ) - سنن ترمذى ، ج 4 ، ص 144 .\r\n( 2 ) - ر . ك . الجامع لاحكام القرآن ، ج 1 ، ص 187 ، شرط يازدهم از شرايط امامت .\r\n","page_name":" 267 ","page_number":267},
  {"content":"\r\n\r\nاز سران مخالف بود ، سخن در خور توجهى نيست . زيرا دقت در اين موضوع هيچ حضورى در هيچ موضع مخالف و جدى براى او به چشم نمىخورد ، بلكه او از صحنه همه مخالفت‌هاى راستين غايب بوده است .\r\nتأمل جدى انديشه و ران نشان مىدهد كه عبدالله بن عمر از همان آغاز - از روى اصرار و عناد - به حركت نفاق به رهبرى حزب سلطه وابسته بود و سپس در دوره‌هاى بعد كه رهبرى آن به حزب اموى به رهبرى معاويه و سپس يزيد سپرده شد نيز در آن حزب خدمت مىكرد .\r\nماهيت واقعى ابن عمر ، همين است ؛ هر چند كه در ظاهر با سران شورش و به ويژه امام حسين عليه السلام نيز روابط حسنه برقرار كرده باشد .\r\nاين حقيقتِ [ روحى 
  ] ابن عمر را ، معاويه در وصيت به پسرش يزيد ، بدون پرده‌پوشى آشكار مىسازد ، آنجا كه مىگويد : « اما ابن عمر با تو است ! ملازم او باش و او را رها مكن ! » « 1 »\r\n\r\nاوزاعى و نهى از حركت به سوى عراق !\r\nابن رستم طبرى در كتاب « دلائل الامامة » چنين نقل مىكند : « حديث كرد ما را يزيد بن مسروق و گفت : حديث كرد ما را عبدالله بن مكحول از اوزاعى كه گفت : شنيدم كه حسين بن على بن ابىطالب عليه السلام آهنگ رفتن به عراق را دارد ، به مكه رفتم و به او برخوردم . چون مرا ديد ، به من خوش آمد گفت و فرمود : « اى اوزاعى خوش آمدى ، آمده‌اى كه مرا از حركت نهى كنى ، در حالى كه خداى عزوجل جز اين را نخواسته است .\r\nمن از امروز تا روز دوشنبه كشته خواهم شد ( برانگيخته خواهم شد ) من شب بيدار ماندم و شمارش روزها را نگه داشتم . همان طورى بود كه آن حضرت فرمود ! » « 2 »\r\nبايد ديد اين اوزاعى چه كسى بود كه كار امام حسين عليه السلام برايش آن قدر مهم بود كه به\r\n\r\n\r\n","description":"","footnote":"\r\n( 1 ) - امالى صدوق ، ص 215 ، مجلس سى ام ، حديث شماره 1 .\r\n( 2 ) - دلائل الامامه ، ص 184 ، شماره 102 / 3 .\r\n","page_name":" 268 ","page_number":268},
  {"content":"\r\n\r\nمكه آمد تا حضرت را از رفتن به‌عراق نهى كند ؟ از اين كار چه انگيزه‌اى داشت ؟ و معناى اين سخن امام چيست كه فرمود : از امروز تا دوشنبه كشته خواهم شد ( برانگيخته خواهم شد ) .\r\nاوزاعى ياد شده كيست ؟ مردان چندى به اين لقب مشهورند . « 1 » ولى به احتمال قوى ، مقصود از اين اوزاعى ، ابوايوب ، مغيث بن سمّى اوزاعى است كه گفته مىشود نزديك به هزار تن از اصحاب پيامبر ( ص ) را ديد . « 2 »\r\nوى از ابن زبير ، ابن عمر ، ابن مسعود ، كعب‌الاحبار و ابوهريره نقل روايت كرده است .\r\nاو از طبقه دوم تابعيان اهل شام است و ابن حبّان ، ابوداود و يعقوب بن سفيان او را توثيق كرده‌اند . « 3 » ولى تا آنجا كه ما تحقيق كرده‌ايم در كتاب‌هاى رجالى ما از او يادى نشده است .\r\nاما اينكه انگيزهء وى از آمدن به مكه به منظور نهى امام حسين عليه السلام از رفتن به عراق چه\r\n\r\n\r\n","description":"","footnote":"\r\n( 1 ) - از آن جمله عبدالرحمن بن عمرو بن يُحمد ، ابوعمرو شامى است . اين اوزاعى در سال 88 ه . ق يعنى 27 سال پس از شهادت امام حسين عليه السلام به دنيا آمد و در سال 157 ه درگذشت . وى در اوزاع دمشق سكونت داشت . از او مشهور است كه گفت : ما عطا دريافت نكرديم مگر پس از آنكه بر نفاق على گواهى داديم و از او بيزارى جستيم ؛ و از ما پيمان‌هاى سخت گرفتند .\r\nبنابراين ، اين اوزاعى ، امام حسين عليه السلام را نديده است .\r\nمامقانى گمان برده است كه لقب اوزاعى منحصر در همين عبدالرحمن است و مىگويد : « اين لقب تنها مخصوص عبدالرحمن ، معروف به اوزاعى است و هرگز كسى جز او را نديده‌ايم » . ( تنقيح المقال ، ج 3 ، ص 46 ) . ولى قضيه چنين نيست . زيرا ابوايوب مغيث بن سُمّى اوزاعى نيز از آن جمله است . ( ر . ك . الانساب ، سمعانى ، ج 1 ، ص 227 ) . ما شرح زندگى او را در متن آورده‌ايم چرا كه از نظر ما مراد از اوزاعى در اين روايت همو است . نيز از آن جمله است نهيك بن يريم الاوزاعى ، وى از طبقه چهارم است و از اوزاعى معروف - عبدالرحمن بن عمرو - روايت مىكند . ( ر . ك . تهذيب الكمال ، ج 18 ، ص 294 ) . بنابراين ، اين اوزاعى هم نمىتواند معاصر امام حسين عليه السلام بوده باشد .\r\nاوزاعى ديگر ، ابوبكر عمرو بن سعيد اوزاعى است كه بر زندگينامه‌اش دست نيافته‌ايم .\r\nسمعانى در انساب ( ج 1 ، ص 227 ) مىنويسد : اوزاعى ، منسوب به اوزاع است ؛ و به گمانم آن چند روستاى پراكنده در شام بود كه به جمع آنها ، در آنجا اوزاع گفته مىشد . گفته‌اند ، آن روستايى است بر دروازه دمشق كه به آن اوزاع گفته مىشود و آن صحيح است . ( نيز ر . ك . معجم البلدان ، ج 1 ، ص 280 ) .\r\n( 2 ) - الانساب ، سمعانى ، ج 1 ، ص 227 .\r\n( 3 ) - تهذيب الكمال ، ج 18 ، ص 294 .\r\n","page_name":" 269 ","page_number":269},
  {"content":"\r\n\r\nبوده است . از متن روايت چيزى را نمىتوان تعيين كرد - به تاريخ زندگى او هم كه ما آشنا نيستيم . ولى استقبال امام از وى نشان مىدهد كه اوزاعى مىترسيد كه امام به عراق برود و كشته شود . هر چند از ظاهر روايت به صراحت بر مىآيد كه او ناهى بود نه ناصح !\r\nحال ببينيم مقصود امام عليه السلام از اين سخن كه فرمود : « من از امروز تا دوشنبه كشته خواهم شد » چه بود ؟ بر دانايان اهل تأمل پوشيده نيست كه اين عبارت پيچيده و متشابه است . آيا امام عليه السلام مىخواست به اوزاعى بگويد كه تو بايد از اين ساعت تا روز دوشنبه كه من در آن كشته مىشوم حساب را نگه دارى ؟ از اين رو اوزاعى مىگويد : « همانطور كه فرموده بود براى شمارش روزها ، شب‌ها را بيدار ماندم » . بنابر اين امام عليه السلام بايد در روز دوشنبه كشته شده باشد ! و اين چيزى است كه با روايت‌هاى مشهورى كه مىگويد روز عاشورا ، جمعه يا شنبه بود ، توافق ندارد . « 1 »\r\nيا اينكه امام عليه السلام مىخواست به اوزاعى بگويد : من تا روز دوشنبه در مكه هستم و پس از آن ( يعنى روز سه‌شنبه ) روز سفر من به عراق است ! ؟\r\nمىبينيم كه قوىترين احتمال همين است . چرا كه امام عليه السلام به دليل سخن خودشان در آخرين نامه‌اى كه همراه قيس بن مسهر صيداوى به كوفه فرستاد ، روز سه‌شنبه از مكه بيرون آمد . در آن نامه آمده است : « . . . من روز سه‌شنبه هشت روز گذشته از ذىحجه ، روز ترويه ، از مكه به سوى شما حركت كردم . . . » . « 2 »\r\nبر اساس اين تقويم ، اگر ماه ذى حجه 29 روز بوده باشد ، عاشورا جمعه مىشود ؛ و اگر سى روز بوده باشد ، شنبه مىشود ؛ و اين با آنچه درباره روز عاشورا نقل شده است سازگار مىباشد .\r\n\r\n\r\n","description":"","footnote":"\r\n( 1 ) - براى نمونه از موارد زير مىتوان ياد كرد :\r\nالف - سخن امام حسين عليه السلام به مؤمنان جن : « ولى در روز شنبه - در روايتى ديگر جمعه - كه روز عاشورا است گرد بياييد كه من در پايان آن روز كشته مىشوم . . . » . ( اللهوف ، ص 29 ؛ المطبعة الحيدريه ، نجف ) .\r\nب - سخن ابىجعفر عليه السلام كه فرمود : « قائم عليه السلام در روز شنبه قيام مىكند ، روز عاشورا كه حسين عليه السلام در آن روز كشته شد » . ( كمال الدين ، ج 2 ، ص 653 ، باب 57 ، حديث 19 ) .\r\n( 2 ) - تاريخ طبرى ، ج 3 ، ص 301 و الارشاد ، ص 220 .\r\n","page_name":" 270 ","page_number":270},
  {"content":"\r\n\r\n\r\nعمر بن عبدالرحمن مخزومى . . . و نصايح صائب !\r\nطبرى از عمر بن عبدالرحمن بن حارث بن هشام مخزومى نقل مىكند كه گفت :\r\n« هنگامى كه حسين عليه السلام آماده رفتن به عراق شد ، نزد او رفتم و بر او وارد شدم . پس از حمد خدا و ستايش آن حضرت گفتم : اما بعد ، اى پسرعمو ، من براى حاجتى نزد شما آمده‌ام كه مىخواهم خيرخواهانه آن را بگويم . اگر مرا خيرخواه خويش مىدانى مىگويم و گرنه دَم فرو مىبندم !\r\nحسين عليه السلام فرمود : بگو ، از نظر من تو نه كژانديشى و نه اين كار ( مشورت ) زشت است . گفت : شنيده‌ام كه مىخواهى به عراق به روى . من از اين رفتن بر تو بيمناكم . تو به شهرى مىروى كه كارگزاران و اميرانش در آن حاضرند و بيت‌المال را در اختيار دارند ، مردم نيز بنده درهم و دينارند ! من بيم آن دارم ، همانهايى كه به تو وعده يارى داده‌اند و كسانى كه از دشمنت نزد آنها محبوب‌ترى با تو به جنگ درآيند !\r\nحسين عليه السلام فرمود : اى پسر عمو ، خدا به تو پاداش خير دهاد ! به خدا سوگند مىدانم كه تو براى خيرخواهى گام برداشته‌اى و خردمندانه سخن مىگويى ، هر چه مقدر باشد همان مىشود ، خواه به نظرت رفتار بكنم يا رفتار نكنم ؛ و تو نزد من ستوده‌ترين مشاور و خيرخواه‌ترين خيرخواهانى ! » . « 1 »\r\n\r\nدرنگ و نگرش\r\n1 - اين گفت و گو نمايانگر منزلت نيكوى عمر بن عبدالرحمن مخزومى نزد امام حسين عليه السلام است . زيرا وى را به نيكى ستود و فرمود : « بگو ، از نظر من تو نه كژانديشى و نه اين كار ( مشورت ) زشت است ! » در تعبير ديگرى آمده است « تو نه نيرنگ‌بازى نه متهم ، پس بگو ! » « 2 » در تعبيرى ديگر آمده است : « بگو ، به خدا سوگند من تو را نه فريبكار\r\n\r\n\r\n","description":"","footnote":"\r\n( 1 ) - تاريخ طبرى ، ج 3 ، ص 294 ؛ الفتوح ، ج 5 ، ص 71 .\r\n( 2 ) - تاريخ ابن‌عساكر ، ص 202 ، شماره 254 .\r\n","page_name":" 271 ","page_number":271},
  {"content":"\r\n\r\nمىدانم و نه درباره‌ات گمان هواپرستى دارم ! » . « 1 » در پايان گفت و گو نيز به‌او فرمود : « تو در نزد من ، ستوده‌ترين مشاور و خيرخواه‌ترين خيرخواهانى ! » و در تعبيرى ديگر : « و از سر هواى نفس سخن نمىگويى ! » . « 2 » همهء اين سخنان و تعابير كاشف از وقار ، راستى و درستى مخزومى نسبت به امام حسين عليه السلام است .\r\nاز اين عمر بن عبدالرحمن مخزومى در كتاب‌هاى رجالى ما نامى به ميان نيامده است ؛ ولى او از رجال صحاح ششگانه و يكى از فقيهان هفتگانه مدينه است . وى از عمار ياسر ، امّ سلمه ، عايشه ، ابوهريره و مروان نقل روايت كرده است . در جنگ جمل به دليل خردسالى بازگردانده شد . ابن سعد گويد : او در دوران خلافت عمر به دنيا آمد و در سال فقيهان و به قولى سال 95 ه درگذشت . « 3 »\r\nچون نماز بسيار مىگزارد به‌او راهب قريش مىگفتند . او نابينا بود ؛ و از بزرگان قريش است . « 4 »\r\n2 - پيشنهادى كه عمر بن عبدالرحمن مطرح كرد ، درست مشابه پيشنهاد ابن‌عباس « 5 » و پيشنهاد عمرو بن لوذان در اين باره است . « 6 » خلاصه اين پيشنهادها اين است كه درست اين است كه نخست پيش از رفتن امام نزد مردم كوفه ، آنها در اقدامى عملى عليه حاكم شهر شورش كنند و كارگزاران و طرفداران يزيد را بيرون برانند . و اوضاع را به‌دست بگيرند . آنگاه امام عليه السلام نزد آنان برود . نظر درست از ديدگاه آنها اين بود . ولى اين نظر ، بر پايهء منطق پيروزىِ نزديك و ظاهرى و به دست گرفتن حكومت ، مبتنى بود . از اين رو مىبينيم كه امام عليه السلام اين پيشنهادها را نادرست نمىداند و پيشنهاد دهندگان را مىستايد . با وجود اين با آنها مخالفت مىكند و به‌كار نمىبندد ؛ زيرا امام بر پايه منطقى ديگر يعنى\r\n\r\n\r\n","description":"","footnote":"\r\n( 1 ) - الكامل فى التاريخ ، ج 2 ، ص 540 .\r\n( 2 ) - فصول المهمه ، ابن‌صباغ ، ص 185 .\r\n( 3 ) - ر . ك . سير اعلام النبلاء ، ج 4 ، ص 418 .\r\n( 4 ) - ر . ك . تهذيب التهذيب ، ج 2 ، ص 30 .\r\n( 5 ) - تاريخ طبرى ، ج 3 ، ص 295 .\r\n( 6 ) - الارشاد ، ص 248 .\r\n","page_name":" 272 ","page_number":272},
  {"content":"\r\n\r\nمنطق « پيروزى با شهادت » ، پيروزى آشكار ، عميق ، فراگير و پيوسته‌اى كه تا روز قيامت اسلام ناب محمدى را از همه شائبه‌ها نگه دارد ، حركت مىكند .\r\n3 - شايد گفته شود كه آنچه در متن اين خبر از قول مخزومى آمده است - « هنگامى كه حسين آماده حركت به سوى عراق شد . . . » - ضرورتاً نشان نمىدهد كه اين ديدار در مكه انجام شده باشد ، زيرا روايت‌هاى ديگرى نيز از برخى ديدارها با امام وجود دارد كه در بردارنده چنين نكته هايى هست ، امّا تأكيد شده كه آنها در مدينه انجام شده است ؛ مثل ديدار امام عليه السلام با ام‌سلمه رضى الله عنه ، بنابر اين آيا دليل ديگرى وجود دارد مبنى بر اينكه ديدار امام با مخزومى در مكّه صورت پذيرفته باشد ؟\r\nدر پاسخ به اين پرسش بايد گفت : خبر عزم امام بر رفتن به عراق در اواخر دوره توقف ايشان در مكه مكرمه منتشر گرديد ؛ و در هنگام حضور ايشان در مدينه منوره هيچ كس از نيّت ايشان در رفتن به عراق خبر نداشت ، مگر چند تن از خاصان وى مثل محمدحنفيه رضى الله عنه و ام‌سلمه رضى الله عنه . ولى به كسان ديگر ، جز اينان ، اغلب امام عليه السلام اشاره مىكرد كه اينك به مكه مىرود و سپس در كار خويش از خداوند طلب خير مىكند . بنابر اين كسانى مانند مخزومى ، در آغاز حركت امام از نيّت ايشان براى رفتن به عراق ، بىاطلاع بودند .\r\nاز اين گذشته اين خبر تتمه دارد كه طبرى آن را از قول مخزومى نقل مىكند كه گفت :\r\n« آنگاه از نزدش بازگشتم و بر حارث بن خالد بن عاص « 1 » - والى مكه - وارد شدم . او از من پرسيد : آيا با حسين ديدار كردى ؟ گفتم : آرى . سپس گفت : او به تو چه گفت و تو به او چه گفتى ؟ گويد : من چنين و چنان گفتم و او به من چنين و چنان گفت . سپس گفت : به‌خداى مروهء خاكسترى سوگند ، نسبت به او خيرخواهى كردى ! به پروردگار سوگند ، نظر همانى است كه تو داده‌اى خواه بپذيرد يا وابگذارد » . « 2 »\r\nاين روايت دلالت كافى دارد بر اينكه اين ديدار در مكه مكرّمه انجام شده است .\r\n\r\n\r\n","description":"","footnote":"\r\n( 1 )\r\n- عالمان رجال از وى ياد نكرده‌اند و اعتقاد به اينكه او در آن هنگام والى مكه بود ، نادر و ضعيف است . مشهور آن است حاكم آن وقت مكه عمرو بن سعيد اشدق بود .\r\n( 2 ) - تاريخ طبرى ، ج 3 ، ص 294 ؛ مروج الذهب ، ج 3 ، ص 70 .\r\n","page_name":" 273 ","page_number":273},
  {"content":"\r\n\r\n\r\nديدار جابر بن عبدالله انصارى با امام عليه السلام\r\nابن كثير خبرى مرسل نقل كرده است كه جابر بن عبدالله انصارى رضى الله عنه « 1 » با امام عليه السلام ديدار كرد و با او سخن گفت ، تا شايد بتواند نظر او را از قيام و خروج بر يزيد ، باز گرداند : جابر بن عبدالله گفته است : « با حسين سخن گفتم و اظهار داشتم : از خدا بترس و مردم را به جان هم مينداز . به خدا سوگند ، بر اين كردار ، شما را نخواهند ستود . ولى او با من مخالفت كرد ! » .\r\n\r\n\r\n","description":"","footnote":"\r\n( 1 )\r\n- جابر بن عبدالله انصارى ، از اصحاب رسول خدا صلى الله عليه و آله ، اميرالمؤمنين عليه السلام ، حسن عليه السلام ، حسين عليه السلام وسجاد عليه السلام ، او در جنگ بدر و هجده غزوه ديگر از غزوه‌هاى پيامبر صلى الله عليه و آله حضور داشت . وى از اعضاى شرطةالخميس و در جنگ‌هاى جمل و صفين با على عليه السلام همراه بود . او از نقيبان دوازده‌گانه است كه رسول خدا صلى الله عليه و آله به فرمان جبرئيل آنان را برگزيد . امام صادق عليه السلام او را از كسانى شمرده است كه پس از پيامبر صلى الله عليه و آله تغيير نكردند و عوض نشدند و دوستى با آنان واجب است . او از كسانى است كه نسبت به پيمان رسول خدا صلى الله عليه و آله مبنى بر دوستى اهل بيت وفادار ماند . او كسى است كه خود را به دست و پاى حسنين عليهما السلام انداخت و آن را مىبوسيد و فضايلشان را بيان مىكرد .\r\nاو از قول پيامبر صلى الله عليه و آله نام امامان دوازده‌گانه و فضايل و مناقبشان را نقل كرده و گفته است : هر كس آنان را اطاعت كند رسول خدا صلى الله عليه و آله را اطاعت كرده است و هر كس از آنان سرپيچى كند با رسول خدا دشمنى ورزيده است و خداوند به وسيله آنان آسمان را از فرو افتادن بر زمين نگه مىدارد . او كسى است كه امام باقر عليه السلام شفاعت او را در روز قيامت ضمانت كرده است . ( ر . ك . مستدركات علم الرجال ، ج 2 ، ص 101 ) .\r\nاو نخستين زاير قبر حسين عليه السلام و صاحب زيارت معروفى است كه بخشى از آن چنين است : اشهد انك ابن النبيّين وابن سيد الوصيّين وابن حليف التقوى ، وسليل الهدى وخامس اصحاب الكسا وابن سيد النقباء وابن فاطمه سيدة النساء و مالك لا تكون هكذا وقد غذتك كف سيد المرسلين ورُبيت فى حجر المتقين ورضعت من ثدى الايمان وفطمت بالاسلام ، فطبت حيا وطبت ميتا ، غير ان قلوب المؤمنين غير طيبةٍ لفراقك ولا شاكة فى حياتك ، فعليك سلام الله ورضوانه وأشهد انك مضيت على ما مضى عليه اخوك يحيى بن زكريا . . . » . ( ر . ك . بشارة المصطفى ، ص 74 ) . علماى شيعه وى را ستوده و در بالاترين درجه ، توثيق كرده‌اند . براى مثال به موارد زير اشاره مىشود :\r\n- مجلسى ( ره ) گويد : « او ثقه‌است و عظمتش بالاتر از آن است‌كه نيازبه بيان‌باشد » . ( رجال مجلسى ، ص 173 ) .\r\n- مامقانى گويد : « اين مرد بدون شك از ثقه‌هاى بزرگ است . . . » . وحيد گفته است : « پوشيده نماند كه او چنان منزلت والايى دارد كه نيازى به توثيق ندارد » . ( تنقيح المقال ، ج 1 ، ص 199 ) .\r\n- خويى ( ره ) گويد : « او از چهار تن كسانى است كه دانش ائمه به آنان ختم مىشود ! » . ( معجم رجال الحديث ، ج 4 ، ص 15 ) .\r\n","page_name":" 274 ","page_number":274},
  {"content":"\r\n\r\nبر كسانى كه اندك شناختى نسبت به جابر بن عبدالله انصارى دارند پوشيده نيست كه اگر اصل اين ديدار محتمل باشد ، هيچ راهى براى پذيرش محتواى آن وجود ندارد . زيرا اين بسيار بعيد است كه صحابىاى چنين بلند مرتبه و آگاه به مقام اهل بيت اين گونه بىادبانه سخن بگويد .\r\nگمان بسيار قوى مىرود كه محتواى اين خبر از ساخته‌هاى جيره‌خواران اموى و براى بدگويى و تخطئه قيام حسينى بوده باشد .\r\nآنچه جعلى بودن اين خبر را تأييد مىكند اين است كه ابن كثير آن را به طور مرسل و بدون ذكر هيچ سلسله سندى ذكر كرده است .\r\nآرى ، عمادالدين ابوجعفر محمد بن على طوسى « 1 » معروف به ابن حمزه در كتاب « الثاقب فى المناقب » خويش ، خبرى دربارهء ديدار جابر بن عبدالله انصارى رضى الله عنه با امام عليه السلام نقل كرده است كه بُوى حسن ادب در گفت و گوى با امام و معرفت به حق اهل بيت عليهم السلام و راستى در دوستى و محبت و پيروى از آنان در سرتاسر آن به مشام مىرسد .\r\nجابر بن عبدالله انصارى گويد : چون حسين بن على عليه السلام آهنگ رفتن به عراق كرد ، نزد وى رفتم و گفتم : تو فرزند پيامبر صلى الله عليه و آله و يكى از دو سبط او هستى . من نظرى جز اين ندارم كه تو نيز همانند برادرت حسن صلح كنى ؛ چرا كه او موفق و راه‌يافته بود .\r\nفرمود : اى جابر برادرم اين كار را به فرمان خدا و پيامبرش صلى الله عليه و آله كرد . من نيز اين كار را به فرمان خدا و پيامبرش صلى الله عليه و آله مىكنم . آيا دوست مىدارى كه هم اينك رسول خدا صلى الله عليه و آله و على و برادرم حسن عليهم السلام را برايت گواه بياورم !\r\nبناگاه ديدم كه درهاى آسمان گشوده شد و رسول خدا صلى الله عليه و آله ، على عليه السلام ، حسن عليه السلام حمزه و جعفر و زيد « 2 » فرود آمدند تا بر زمين استقرار يافتند . من سرآسيمه و وحشت‌زده به\r\n\r\n\r\n","description":"","footnote":"\r\n( 1 ) - شيخ فقيه و عالم و واعظ ابوجعفر محمد بن على بن حمزه طوسى . از بزرگان سده ششم است وتأليف‌هاى چندى دارد ، مثل : الوسيله ، الواسطه ، الرايع فى الشرايع ، المعجزات ، كه نام ديگرش الثاقب فى المناقب است ؛ و مسائل فى الفقه . ( ر . ك . معجم المؤلفين ، ج 11 ، ص 4 ؛ امل الآمل ، ج 2 ، 285 ؛ تنقيح المقال ، ج 3 ، ص 155 ؛ معجم رجال الحديث ، ج 16 ، ص 326 ) .\r\n( 2 ) - از متن به روشنى استفاده مىشود كه زيد ياد شده از شهيدان بزرگ و بسيار بلند مرتبه است . به قرينهءاينكه در اين روايت با رسول خدا ( ص ) ، على ، حسن ، حمزه و جعفر عليهم السلام همراه بود . ما شهيدى را به نام زيد تا كنون با اين مرتبه بسيار بلند نمىشناسيم مگر دو تن :\r\nيكم - زيد بن حارثه كه رسول خدا ( ص ) درباره‌اش فرمود : « تو برادر و غلام ما هستى » . رسول خدا ( ص ) او را با مال خديجه خريده بود . پس از آنكه حضرت دعوتش را آشكار كرد ، زيد اسلام آورد . رسول خدا ( ص ) از خديجه خواست كه زيد را به وى ببخشد تا او را آزاد كند . او نيز بخشيد و پيامبر ( ص ) آزادش كرد . پس از آنكه زيد از پيوستن به پدرش خوددارى كرد . پدرش از وى بيزارى جست و رسول خدا ( ص ) فرمود : « اى گروه قريش ، زيد فرزند من است و من پدرش هستم . » از آن پس در ميان قريش به زيد بن محمدشهرت يافت ، اين بر اساس عادت قريش دربارهء نامگذارى پسرخوانده‌ها بود . تا آنكه آيه شريفه نازل شد و فرمان داد كه فرزند خوانده‌ها بايد به پدرانشان نسبت داده شوند .\r\nاو كسى است كه همراه رسول خدا ( ص ) به طايف رفت و در برخى از غزوه‌ها ، پيامبر ( ص ) او را به عنوان جانشين خود در مدينه تعيين كرد ؛ و درباره‌اش فرمود : « بهترين فرماندهِ سريه‌ها ، زيد بن حارثه است . پيامبر ( ص ) در شب معراج ، كنيزكى را ديد كه در نهرهاى بهشت شنا مىكند ، گفت : اى كنيزك تو از آن كيستى ؟ گفت : از آن زيد بن حارثه . آنگاه بامدادان اين خبر را به زيد مژده داد . او كسى است كه در غزوهء موته ، رسول خدا ( ص ) ، او را به سِمَت فرماندهى سپاه اسلام انتخاب كرد كه در همان جنگ به شهادت رسيد . [ پس از شهادت ، 
  ] از دهانش نورى بيرون مىآمد كه از پرتو خورشيد روشن‌تر بود . به طورى كه شب تاريك را چون روز روشن مىساخت ! ( ر . ك . بحار ، ج 20 ، ص 372 و 115 ؛ ج 19 ، ص 22 و 174 ) . پسرش ، اسامة بن زيد ، كسى است كه رسول خدا ( ص ) فرماندهى سپاه اسلام را براى اعزام به شام ، به او داد . منافقان درباره فرماندهى او اعتراض كردند و گفتند : جوانى را فرمانده همه مهاجران و انصار كرد . سپس رسول خدا ( ص ) فرمود : شما پيش از اين درباره فرماندهى پدرش نيز همين گونه اعتراض كرديد . او شايسته فرماندهى است ، پدرش نيز شايسته بود . ( ر . ك . الكامل فى التاريخ ، ج 2 ، ص 215 ) . مشهور و ثابت اين است كه ابوبكر و عمر از كسانىاند كه از رفتن همراه سپاه اسامه خوددارى ورزيدند ؛ در حالى كه رسول خدا ( ص ) فرموده بود : سپاه اسامه را بسيج كنيد . خدا لعنت كند كسى را كه از سپاه اسامه سرپيچى كند ! ( نهج الحق و كشف الصدق ، ص 263 ) .\r\nدوم : زيد بن صوحان عبدى ، برادر صعصعه . وى از نيكانى است كه در جنگ جمل كشته شد . گويند كه عايشه در روز قتل وى ، كلمه استرجاع بر زبان راند ! از امام صادق عليه السلام نقل است كه چون زيد در روز جمل كشته شد ، اميرالمؤمنين ، على عليه السلام ، آمد و بر بالين‌اش نشست و فرمود : اى زيد ! خدايت رحمت كند ، كم هزينه و كمكى بزرگ بودى و پيامبر ( ص ) از زيد بن صوحان ياد كرد و گفت : زيد و چه زيدى ! يكى از اعضايش در بهشت از او پيشى مىگيرد . ( ر . ك . سفينة البحار ، ج 3 ، ص 565 ) . باز از پيامبر اكرم ( ص ) نقل شده است كه فرمود : هر كس مىخواهد با ديدن مردى كه برخى از اعضايش پيش از او به بهشت مىروند شادمان شود ، به زيد بن صوحان بنگرد . ( تاريخ بغداد ، ج 8 ، ص 440 ) . [ بعدها 
  ] دست وى در جنگ نهاوند ، در راه خدا قطع شد . ( بحار ، ج 18 ، ص 112 ) .\r\n","page_name":" 275 ","page_number":275},
  {"content":"\r\n\r\nسوى آنان دويدم !\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nآنگاه رسول خدا صلى الله عليه و آله به من فرمود : « اى جابر آيا درباره كار حسن ، پيش از حسين نگفتم كه مؤمن نيستى مگر آنكه نسبت به امامان خويش تسليم باشى و به كارشان اعتراض نكنى ؟ آيا مىخواهى كه جايگاه معاويه و جايگاه فرزندم حسين و جايگاه يزيد ملعون را نشانت دهم . گفتم : بلى ، اى رسول خدا صلى الله عليه و آله . آنگاه حضرت پايش را بر زمين زد زمين شكافت و دريايى پديدار شد و شكافت . سپس پا بر زمين كوفت و همين طور شكافت تا هفت زمين و هفت دريا باز شد در زير همه اينها آتش را ديدم درون آن آتش ديدم كه وليد بن مغيره ، ابوجهل و معاويه سركش و يزيد در زنجير بسته‌اند و ديگر شياطين سركش نيز همراهشان بسته‌اند و از همه اهل جهنم عذاب اينان بيشتر است .\r\nسپس فرمود : سرت را بلند كن !\r\nمن سرم را بلند كردم و ديدم كه درهاى آسمان باز است و بهشت در بالاى آن است .\r\nآنگاه رسول خدا صلى الله عليه و آله و همراهانش به آسمان بالا رفتند . چون در هوا قرار گرفت حسين عليه السلام را صدا زد و فرمود : فرزندم به من بپيوند . حسين عليه السلام به او پيوست و آن دو بالا رفتند تا در بالاترين جاى بهشت قرار گرفتند .\r\nآنگاه رسول خدا صلى الله عليه و آله از آنجا به من نگريست و دست حسين را گرفت و فرمود : اى جابر ، اين فرزندم در اينجا با من است . پس تسليم فرمان او باش و شك به دل راه مده تا مؤمن باشى . جابر گويد : چشمانم كور باد اگر آنچه را كه از رسول خدا صلى الله عليه و آله گفتم نديده باشم . » « 1 »\r\n\r\nامام به دنبال كسب پاداش الهى\r\nابن رستم طبرى از ابومحمد سفيان بن وكيع ، از پدرش وكيع ، از اعمش نقل كرد كه گفت : « ابومحمد واقدى و زرارة بن جلح به من گفتند : سه شب پيش از آنكه حسين بن على عليه السلام به عراق برود او را ديديم و از ضعف [ ايمان 
  ] مردم كوفه و اينكه دل‌هاشان با او و شمشيرهاشان بر ضد او است ، به او خبر داديم . حضرت با دست به آسمان اشاره كرد .\r\nدرهاى آسمان گشوده‌شد و شمارى از فرشتگان‌كه اندازه‌اش را خدا مىداند فرود آمدند .\r\n\r\n\r\n","description":"","footnote":"\r\n( 1 ) - الثاقب فى المناقب ، ص 323 ، حديث 266 ؛ مدينة العاجز ، ج 3 ، ص 488 ؛ نفس المهموم ، ص 77 .\r\n","page_name":" 277 ","page_number":277},
  {"content":"\r\n\r\nحضرت فرمود : اگر نزديكى اشيا به يكديگر و از ميان رفتن پاداش نمىبود ، به وسيله اينان با دشمن مىجنگيدم ، ولى من به خوبى مىدانم كه محل اوج گرفتن من آنجا است ، يارانم در آنجا كشته مىشوند و جز پسرم على عليه السلام هيچ يك از آنها نجات نخواهد يافت ! » . « 1 »\r\n\r\nدرنگ و نگرش\r\n1 - واقدى در اين روايت كيست ؟ زراره چه كسى است ؟\r\nواقدى اگر همان محمد بن عمر بن واقد ، ابوعبدالله اسلمى مدنى واقدى باشد ؛ وى در سال 120 ه به دنيا آمد و دوران امام حسين عليه السلام را درك نكرد ! « 2 »\r\nچنانچه واقدى ، واقد بن عبدالله تميمى حنظلى باشد ، وى در دوران عمر بن خطاب وفات يافت « 3 » و او نيز دوران قيام حسينى به سال شصت را درك نكرد !\r\nزراره شخصيت ناشناخته‌اى است ؛ خواه ابن خلج يا حلح ( مطابق دلائل الامامة ) يا صالح باشد .\r\nنمازى در مستدركات علم رجال مىنويسد : ابن خلج از ياران حسين عليه السلام است و معجزاتش را ديد و خبر شهادت حسين عليه السلام و يارانش را از زبان خود آن حضرت شنيد .\r\nولى ابن صالح سه روز پيش از رفتن امام به عراق ، به ديدار آن حضرت مشرف شد . « 4 »\r\nولى نمازى ( ره ) پيش از روايت طبرى چيزى نقل نكرده و زراره را به خوبى نشناسانده است ! شايد در اين سند حذف و گسستگى صورت پذيرفته باشد و آن كسانى كه با امام عليه السلام ديدار كردند ، كسانى غير از واقدى و زراره بودند و نام‌هاىشان حذف شده است . والله العالم .\r\n\r\n\r\n","description":"","footnote":"\r\n( 1 ) - دلائل الامامه ، ص 182 ، حديث شماره 98 / 3 و به نقل از او ، سيد بن طاووس در لهوف ، ص 125 ، و در آن آمده است : « و زرارة بن خلج » و نيز : « پيش از آنكه به عراق برود به او خبر داديم . . . ولى من به يقين مىدانم كه قتلگاه من و يارانم اينجا است . . . » . بحارالانوار ، ج 44 ، ص 364 ، به نقل از لهوف ، و در آن آمده است : « زرارة بن صالح » .\r\n( 2 ) - سير اعلام النبلاء ، ج 9 ، ص 454 .\r\n( 3 ) - مستدركات علم الرجال ، ج 8 ، ص 98 .\r\n( 4 ) - مستدركات علم الرجال ، ج 3 ، ص 425 ؛ و ر . ك . تهذيب الكمال ، ج 6 ، ص 297 ، و ج 19 ، ص 263 .\r\n","page_name":" 278 ","page_number":278},
  {"content":"\r\n\r\n2 - در متن اين روايت ، نمونه‌اى از نمونه‌هاى اراده و قدرت تكوينى ديده مىشود كه امام معصوم عليه السلام از آن برخوردار است و اين ريشه در اعتقادات ما دارد . اگر امام عليه السلام به كوهى بفرمايد ، از جا كنده مىشود - آن‌طور كه در حديثى از امام صادق عليه السلام آمده است « 1 » - و هستى اعم از عالم بالا و پايين ، با اجازه خداوند ، در تصرف امام عليه السلام است . ائمه ، محل آمد و شد ملائكه هستند كه بر آنان نازل مىشوند و طوافشان مىكنند . در قيام حسينى نيز دسته‌هايى از ملائكه در راه مدينه - مكه نزد ايشان آمدند و آمادگى خود را براى يارى آن حضرت و جنگ در ركاب وى اعلام داشتند . « 2 »\r\nاما مقصود حضرت از « تقارب اشياء » در جمله « اگر نبود تقارب اشياء و از ميان رفتن پاداش » اين باشد كه چنانچه بخواهد براى رسيدن به هدف‌هايش از راه خرق عادت و معجزه و بدون توسل به عوامل طبيعى برسد ، اين كار خيلى زود ، آن هم به نيكوترين وجه محقق مىشود . ولى خواست خداوند جز اين است ؛ چرا كه مىخواهد بندگان را از راه علل و عوامل طبيعى و عادى امتحان كند ، تا هركس هلاك مىشود با دليل هلاك گردد و هر كس هم كه زنده مىشود با دليل زنده گردد و خداوند به طور كامل حجت خويش را بر بندگان كامل كرده باشد . ازاين گذشته اعمال و رفتارهاى بزرگى كه همهء مردم مىتوانند به آنها تأسى بجويند ، آن اعمال و دلاورىهايى است كه در چارچوب سنت‌هاى طبيعى و مجارى عادىِ شناخته شده انجام مىگردد ، نه كارهاى خارق‌العاده و معجزه‌ها - كه جز به حكم ضرورت مورد استفاده قرار نمىگيرد - براى همه مردم ممكن نيست ؛ و امتحان مردم - در چارچوب تأسى به پيشوايان الهى - هنگامى درست است كه آزمون و تكليف به چيزى باشد كه توانش را داشته باشند ، نه به چيزى كه در توانشان نباشد .\r\n\r\n\r\n","description":"","footnote":"\r\n( 1 )\r\n- حسن بن عطيه گويد : اباعبدالله عليه السلام بر صفا ايستاده بود . عباد بصرى به او گفت : حديثى از شما روايت‌مىشود . فرمود : چه حديثى ؟ گفت : حرمت مؤمن از حرمت اين خانه برتر است . فرمود : [ بله 
  ] من اين را گفته‌ام . مؤمن كسى است كه اگر به اين كوه‌ها بگويد بيا ، بيايد . گفت : چون به كوه‌ها نگريستم ديدم كه پيش آمده است ! سپس به كوه فرمود : به جايت بازگرد ، منظورم تو نبودى ! ( الاختصاص ، ص 325 ) .\r\n( 2 ) - ر . ك . اللهوف ، ص 129 ، حاشيه ؛ و به نقل از آن بحار ، ج 44 ، ص 330 .\r\n","page_name":" 279 ","page_number":279},
  {"content":"\r\n\r\nمؤيد اين حقيقت سخن آن حضرت به مؤمنان جن است كه آمدند و به حضرت عرض كردند : اى مولاى ما ، ما شيعه و ياور شماييم ، هر فرمانى داريد بفرماييد . اگر فرمان بدهى كه همه دشمنانت را تا همين جا هستى به قتل برسانيم ، چنين مىكنيم . « 1 » حضرت براى آنان آرزوى پاداش نيك كرد و فرمود : « اگر من در جاى خويش مىماندم ، اين مردمِ تيره‌بخت چگونه امتحان و آزمايش مىشدند ؟ و چه كسى در قبر به جاى من مىخوابيد ؟\r\nو حال آنكه مكان بارگاه مرا خداوند در روز گستردن زمين برگزيد و آن را پناهگاه شيعيان و دوستان ما قرار داد . در اين مكان اعمال و نمازهاشان قبول مىشود و دعايشان اجابت مىگردد . شيعيان ما در اين مكان سكونت مىگزينند و در دنيا و آخرت مايهء امن و امانشان است . » « 2 »\r\nمقصود حضرت از « از ميان رفتن پاداش » اين است كه بدون ترديد پاداش هر كارى با نيت ، درجه مشقت و ميزان تأثير آن مرتبط است . بدون شك كارى كه از راه معجزه و خرق عادت مىشود ، از حيث مشقتى كه دارد همانند كارى كه در چارچوب سنت‌هاى طبيعى انجام مىشود نيست ! همان طورى كه تأثير و پيروزى مترتب بر شهادت آن حضرت بزرگ‌ترين تأثير را نسبت به اسلام و امت اسلامى و انسانيت به طور عام و انسان مسلمان به طور خاص دارا بود . شايد سرّ گفتار رسول خدا صلى الله عليه و آله به آن حضرت كه فرمود :\r\n« اى حسين بيرون رو . چرا كه خداوند اراده كرده است كه تو را كشته ببيند » . « 3 » و اينكه فرمود : « تو در بهشت درجاتى دارى كه جز با شهادت به آنها نمىرسى . » ، « 4 » همين باشد .\r\n\r\n\r\n","description":"","footnote":"\r\n( 1 )\r\n- لهوف ، ص 129 ، حاشيه .\r\n( 2 ) - همان .\r\n( 3 ) - لهوف ، ص 28 . يادآور مىشود كه اين برداشت به حسب فهم قاصر ما است . بدون شك معانى ديگرىنيز دارد كه از فهم قاصر ما بيرون است .\r\n( 4 ) - امالى صدوق ، ص 130 ، مجلس 30 ، شماره 1 . علامهء مجلسى در بحار ( ج 45 ، ص 74 ) درباره اين سخن حضرت « اگر نبود تقارب اشياء » گفته است : يعنى نزديكى اجل‌ها يا وابستگى اشيا به اسباب به حسب مصالح يا آنكه مصالح سبب نزديكى فرج و غلبه اهل حق مىشود در حالى كه هنوز وقتش فرا نرسيده است . در برخى نسخه‌ها به جاى « تقارب » ، « تفاوت » آمده است كه به معناى فضيلت و ثواب مىباشد .\r\n","page_name":" 280 ","page_number":280},
  {"content":"\r\n\r\n\r\nرايزنى ابوسعيد خدرى\r\nابن كثير نقل مىكند كه ابوسعيد خدرى با امام حسين عليه السلام ديدار كرد و حضرت را از رفتن به كوفه برحذر داشت ، او مىنويسد : « ابوسعيد خدرى آمد و گفت : اى اباعبدالله ، من خيرخواه و دلسوز شمايم . شنيده‌ام كه گروهى از شيعيان كوفه به شما نامه نوشته‌اند و خواسته‌اند كه نزد آنها به روى . نزد آنان مرو ! چرا كه من از پدرت شنيدم كه در كوفه مىفرمود : به خدا سوگند من از آنان به ستوه آمده‌ام و از ايشان ناراحتم و ايشان نيز از من به ستوه آمده‌اند و از من ناراحتند . اينان هرگز وفا نمىكنند و كسى كه از اينان رستگارى بجويد ، تير بازنده بهرهء او شده است ! به خدا اينان مردمانى بىاراده‌اند و تاب شمشير را ندارند ! » . « 1 »\r\nابن كثير همچنين سخن ديگرى را از زبان ابوسعيد خدرى نقل كرده است كه گفت :\r\n« حسين در خروج بر من غلبه كرد و من به او گفتم : بر جان خويش از خدا بترس ! و در خانه‌ات بنشين و بر امام خويش خروج مكن ! » . « 2 »\r\n\r\nدرنگ و نگرش\r\n1 - در تاريخ شيعه از اين دو متن هيچ اثرى ديده نمىشود و منبع هر دوى آنها سنّى است . پذيرش متن نخست با وجود ضعف‌هايى كه دارد چندان دشوار نيست .\r\nاما انسان در برابر متن دوم حيران و سرگردان مىماند . چرا كه محتواى آن به طور كامل - از حيث جسارت و بىادبى در گفت و گوى با امام عليه السلام - به گفتار كسانى مىماند كه براى كشتن آن حضرت در كربلا لشكر كشيدند ؛ امثال شمر ، عزرة بن قيس ؛ همان مسخ شده‌هاى اين امت كه امام عليه السلام را به خروج بر امامشان يعنى يزيد متهم ساختند .\r\n\r\n\r\n","description":"","footnote":"\r\n( 1 ) - البدايه والنهايه ، ج 8 ، ص 163 ؛ تاريخ الاسلام ، حوادث سال 60 ، ص 9 ؛ تهذيب تاريخ دمشق ، ج 8 ، ص 138 . از سخن وى چنين بر مىآيد كه اين ديدار در مدينه و در دوران معاويه بوده است . ولى ابن كثير و ديگران آن را در ضمن حوادث مكه نقل كرده‌اند .\r\n( 2 ) - البدايه والنهايه ، ج 8 ، ص 163 .\r\n","page_name":" 281 ","page_number":281},
  {"content":"\r\n\r\nبنابر اين انسان دقيق و منصف و آگاه هيچ ترديد ندارد - بلكه يقين دارد - كه متن دوم ، از دروغ‌هاى مزدوران تبليغاتى اموى و دشمنان اهل بيت است كه مىخواهند براى افراد ساده‌لوح امت چنين وانمود كنند كه در ميان اصحاب بزرگ رسول خدا صلى الله عليه و آله نيز كسانى بودند كه خروج و قيام امام حسين عليه السلام را ناپسند مىدانستند و حضرت را به ايجاد اختلاف و پراكنده سازى امت متهم مىساختند . بنابراين ، اين روايت نيز به دروغ به ابوسعيد خدرى نسبت داده شده است . پيش از اين ديديم كه چنين متن دروغى را به جابر بن عبدالله انصارى نسبت داده بودند و نمونه‌هاى آن فراوان است .\r\n2 - براى آنكه خواننده اطمينان كامل حاصل كند كه اين متن به دروغ به ابوسعيد خدرى نسبت داده شده است ، شايسته است زندگىنامهء مختصر اين صحابى بلندمرتبه و آگاه به اهل بيت را ، كه در محضر همهء آنان ادب را رعايت مىكرد ، در اينجا ارائه دهيم :\r\nسعد بن مالك بن سنان خزرجى ، از مشاهير اصحاب رسول خدا صلى الله عليه و آله و از بزرگان و علماى انصار است . او در دوازده غزوه همراه رسول خدا صلى الله عليه و آله شركت جست كه نخستين آنها غزوهء خندق بود . وى به سال 64 يا 74 درگذشت . « 1 »\r\nدوستى وى نسبت به اميرالمؤمنين ، على عليه السلام ، مشهور است و او از كسانى است كه پيش از همه به آن حضرت روى آوردند . روايت‌هاى وى در فضايل على عليه السلام و نيز رواياتى كه در فضايل و نام‌هاى ائمه دوازده‌گانه نقل كرده است ، فراوانند . « 2 »\r\nاز امام صادق عليه السلام در تمجيد وى نقل شده است : « امر ولايت نصيب او گشته بود و او با استقامت بود . » « 3 »\r\nامام رضا عليه السلام نيز وى را در شمار كسانى آورده است كه تغيير موضع ندادند و عوض نشدند . « 4 » بنابر اين او از كسانى است كه دوستىشان واجب است و از اينجا درستى و جلالت او استفاده مىشود . عالمان رجال و زندگىنامه‌نويسان نيز او را ستوده‌اند .\r\n\r\n\r\n","description":"","footnote":"\r\n( 1 ) - ر . ك . سير اعلام النبلاء ، ج 3 ، ص 171 ؛ سفينة البحار ، ج 4 ، ص 161 .\r\n( 2 ) - ر . ك . بحار الانوار ، ج 39 ، ص 289 ؛ ج 40 ، ص 9 ؛ ج 27 ، ص 201 و ج 36 ، ص 290 ؛ كافى ، ج 3 ، ص 125 ، حديث شماره 1 ، كتاب الخنائز ؛ و كفاية الاثر ، ص 28 - 34 .\r\n( 3 ) - رجال كشى ، ص 38 ، شماره 78 ؛ بحار الانوار ، ج 81 ، ص 237 ، شماره 18 .\r\n( 4 ) - عيون اخبار الرضا عليه السلام ، ج 2 ، ص 125 ، باب 35 ، حديث شماره 1 .\r\n","page_name":" 282 ","page_number":282},
  {"content":"\r\n\r\nشيخ عباس قمى در ستايش او مىنويسد : « او از نخستين كسانى بود كه به اميرالمؤمنين عليه السلام مراجعه كردند . وى از اصحاب رسول خدا صلى الله عليه و آله و پابرجا بود » . « 1 »\r\nآقاى خويى يادآور مىشود كه همهء رجاليون وى را ستوده‌اند و هيچ انتقاد و نكوهشى از وى نكرده‌اند ! « 2 »\r\nمسعودى وى را در شمار كسانى آورده كه از بيعت اميرالمؤمنين عليه السلام سرباز زدند ، ولى شوشترى به دفاع از او برخاسته مىگويد : « چاره‌اى نداريم جز اينكه پس از اتفاق اخبار ما بر پابرجايى و اعتقاد وى به اميرالمؤمنين عليه السلام ، باور كنيم كه او بعداً متوجه [ اشتباه خود 
  ] شده [ و بازگشته 
  ] است و يا اينكه مسعودى اشتباه كرده و با مشاهده سرپيچى سعد بن مالك - سعد بن ابىوقاص - ، به دليل تشابه اسمى آن دو - نام هر دو سعد بن مالك است - پنداشته است كه او همان خدرى است . « 3 »\r\n2 - ممكن است اين پرسش به ذهن خواننده خطور كند كه راز نپيوستن ابو سعيد خدرى به امام عليه السلام ، با وجود معرفت وى به حق اهل بيت و دوستى نسبت به آنان ، چه بوده است ؟\r\nآيا مىتوان گفت كه اين كار به [ سابقهء 
  ] نيكى و پابرجايى او زيان نمىرساند ! ؟\r\nنمازى مىگويد : « دليل عدم حضور وى براى يارى حسين عليه السلام بر ما پوشيده است و اين به خوبى و پابرجايى او زيانى نمىرساند . » « 4 »\r\nمامقانى گويد : « بعضى از علماى متأخر دربارهء حُسن عاقبت اين مرد اشكال كرده‌اند ، چرا كه در كربلا با حسين عليه السلام حاضر نشد ؛ با آنكه از رسول خدا صلى الله عليه و آله شنيده بود كه فرمود :\r\n« حسن و حسين ، سرور جوانان بهشتند » . اين اشكال سست و ضعيف است . زيرا كه رفتن امام عليه السلام به كربلا براى او محرز نشده بود و اگر هم مىدانسته معلوم نيست كه عذرى نداشته است . اين طور هم نيست كه هر كس با آن حضرت شركت نكرده باشد هلاك\r\n\r\n\r\n","description":"","footnote":"\r\n( 1 ) - سفينة البحار ، ج 4 ، ص 160 .\r\n( 2 ) - معجم رجال الحديث ، ج 8 ، ص 47 .\r\n( 3 ) - قاموس الرجال ، ج 5 ، ص 16 .\r\n( 4 ) - مستدركات علم رجال الحديث ، ج 4 ، ص 22 .\r\n","page_name":" 283 ","page_number":283},
  {"content":"\r\n\r\nشده است . آرى البته به درجات والاى آن حضرت نمىرسد ؛ و ما در فوائد مقدمه به اين موضوع پرداخته‌ايم » « 1 »\r\n\r\nگفتار مامقانى در فايده بيست و ششم\r\nخوب است كه در اينجا گفتار مامقانى در فايده بيست و ششم را مورد مطالعه قرار دهيم . او مىنويسد : « آنگاه كه حُسن وضعيت شخص يا عدالت و وثاقتش ثابت شد ، نمىتوان به [ حسن سابقه و پيشينهء 
  ] زندگى او در روزگار واقعه كربلا و خوددارى از حضور براى يارى سيد مظلومان عليه السلام خدشه وارد ساخت . به حكم اينكه عدم حضور ، فعل مجمل است و حمل بر فساد عمل نمىشود ، مگر آنكه جهت فساد در آن محرز گردد .\r\nسبب حمل بر صحت در اينجا واضح و پيدا است . زيرا اگر شخص كوفى بوده است ، [ مىدانيم 
  ] كه ابن زياد 450 تن از شيعيان و دوستداران [ اهل بيت 
  ] را زندانى كرد تا نتوانند در يارى حسين شركت جويند ! و شايد ابوسعيد نيز در ميان آنها بوده است .\r\nاو همچنين راه را بست تا كسى به كربلا نرسد !\r\nحاضران در كربلا نيز دو دسته بودند : يك دسته با خود آن حضرت بودند و دسته ديگر با لشكر عمر سعد آمدند و چون به كربلا رسيدند به حسين عليه السلام پيوستند .\r\nشايد كسانى كه نپيوستند ، به امكان چنين نيرنگ خوبى ، يعنى بيرون آمدن به عنوان لشكر ابن‌سعد و پيوستن به حسين در كربلا ، پى نبرده بودند .\r\nاگر شخص از اهل كوفه نبوده است ، علاوه بر مراقبت از راه‌ها ، قضيه طولى نكشيد و ابن زياد فرصت نداد كه خبر به آنان برسد . در آن روزگار وسايل انتقال اخبار مثل پست و تلفن فراهم نبود و مراقبت راه‌ها موجب تأخير رسيدن اخبار مىگشت . از اين رو بيشتر مردم پس از وقوع واقعه خبردار شدند . بنابر اين پس از احراز وثاقت يا حُسن حال كسى ، عدم شركت موجب انتقاد از او نمىتواند باشد . مگر آنكه آگاهى او به وضعيت و قدرتش بر حضور و خوددارى از اين كار به اثبات برسد . چنان كه روشن است .\r\n\r\n\r\n","description":"","footnote":"\r\n( 1 ) - تنقيح المقال ، ج 2 ، ص 11 .\r\n","page_name":" 284 ","page_number":284},
  {"content":"\r\n\r\nاما كسانى كه از مدينه حضرت را همراهى نكردند ، از آنجا كه حسين عليه السلام ، هر چند كه او و گروهى از آگاهان به اخبار پيامبر امين صلى الله عليه و آله به مقتضاى خبر آن حضرت كه حسين در عراق كشته مىشود ، از قضيه آگاه بودند ، ولى ظاهر حال چيزى نشان نمىداد كه حضرت براى جنگ مىرود تا بر همهء مكلفان واجب باشد كه از او پيروى كنند . بلكه آن حضرت به مقتضاى درخواست اهل كوفه ، براى امامت مىرفت . بنابر اين متخلّفان به چيزى مؤاخذه نمىشوند ! بلكه كسانى مؤاخذه مىشوند كه در كربلا حضور داشتند يا به گونه‌اى نزديك بودند كه مىتوانستند خود را برسانند و در عين حال چنين نكردند و در يارى آن حضرت كوتاهى ورزيدند . بنابر اين كسانى كه در حجاز ماندند ، موظف به حركت با او نبودند تا آنكه تخلّف آنها موجب فسق گردد . از اين رو گروهى از نيكان و آنهايى كه خداوند رسيدن به اين شرافت دايمى را مقدر نساخته بود ، در حجاز باقى ماندند ؛ و هيچ كس هم در عدالت آنان شك نكرده است . مانند ابن حنفيه و امثال او » . « 1 »\r\n\r\nمناقشه در گفتار مامقانى\r\n1 - اخبار فراوان منقول از پيامبر صلى الله عليه و آله و اميرالمؤمنين عليه السلام و شمار اندكى از امام حسن عليه السلام و خود امام حسين عليه السلام ، زمان شهادت و مكان واقعه‌اى را كه در آن به شهادت مىرسد ، تعيين كرده بود . حتى حاكمى كه فرمان قتلش را مىدهد يعنى يزيد و امير لشكرش ، عمرسعد ، را مشخص ساخته بود . حتى ويژگىهاى مأمور بريدن سر ايشان يعنى شمر بن ذىالجوشن را تعيين كرده بود . اين اخبار فراوان و جزئيات مفصل آنها در ميان صحابه به طور خاص و در ميان عموم امت به طور عام انتشار يافته بود . بنابر اين بسيار بعيد است كه صحابهء بااخلاص - سواى آنهايى كه در خط نفاق حركت مىكردند ، نمىدانستند - يا دست كم توقع نداشتند - كه امام عليه السلام در خروج از مدينه و سپس خروج از مكه به سوى عراق براى جنگ و پيكار مىرود ! بلى ، شايد كسانى كه از مدينه وى را\r\n\r\n\r\n","description":"","footnote":"\r\n( 1 ) - تنقيح المقال ، ج 1 ، ص 212 .\r\n","page_name":" 285 ","page_number":285},
  {"content":"\r\n\r\nهمراهى نكردند معذور باشند ، چرا كه شايد متوجه خروج ايشان از مدينه نشدند ، چرا كه بسيار با سرعت انجام شد و جز تنى چند از نزديكان كسى از آن باخبر نگشت ؛ و يا به اين دليل كه در آن هنگام در مدينه نبودند . ولى در حالى كه حضرت نزديك به 125 روز در مكه ماند ، عذر مردم براى نپيوستن به آن حضرت چه بود ؟ به ويژه آنكه در اواخر اين دوران ميان مردم حجاز شايع شده بود كه كوفيان با آن حضرت مكاتبه كرده‌اند و ايشان آهنگ رفتن به عراق را دارد . اين مدت براى كسانى كه قصد پيوستن به ايشان را داشتند حتى اگر از مدينه حركت مىكردند ، كافى بود .\r\n2 - از اين رو لازم است كه عذر هر يك از مخلصانى را كه از پيوستن به امام خوددارى ورزيدند به طور جداگانه مورد بحث قرار دهيم . اگر به عذر او در نپيوستن به حضرت پى برديم كه چه بهتر ؛ و اگر دانستيم كه او در خوددارى از رفتن با امام عذرى نداشته و در يارى آن حضرت كوتاهى ورزيده و به طور عمد از جهاد همراه آن حضرت باز ايستاده است ، در اين صورت نمىتوانيم به حَسَنْ بودن و عدالت او اعتقاد داشته باشيم .\r\nچنانچه عذر يا عدم‌عذرش را ندانيم ، چنانچه حسن حال شخص يا عدالت يا وثاقت او از مجموعه زندگىاش به اثبات برسد ، درباره او قاعده استصحاب را جارى مىكنيم . به‌ويژه اگر كه امام زين‌العابدين عليه السلام يا يكى ديگر از امامان پس از او ، آن شخص را ستوده باشند .\r\n3 - هيچ‌كدام از بزرگانى كه در حجاز ماندند و به‌امام عليه السلام نپيوستند از تأمل در عدالتشان در هنگام سؤال از سر نپيوستن آنها ، نرسته‌اند . شايد بيشتر كسانى كه در معرض تأمل در عدالتشان قرار گرفته‌اند ، كسانى از بنىهاشم كه به امام نپيوستند باشند . مانند ابن‌عباس ، ابن جعفر و ابن‌حنفيه ، شايد وى از كسانى باشد كه از دوران ائمه عليهم السلام « 1 » تا كنون ، بيش از ديگران در معرض اين تأمل قرار گرفته است . با آنكه نقل شده است كه سبب نپيوستن ابن حنفيه به امام بيمارى بود و نقل شده است كه ابن جعفر نابينا بود و براى ما ثابت است كه عذر ابن عباس نابينايى يا كم‌سويى جدى چشمانش در آن هنگام بود . « 2 »\r\n\r\n\r\n","description":"","footnote":"\r\n( 1 )\r\n- بصائر الدرجات ، ج 10 ، ص 481 باب نهم ، حديث 5 ؛ البحار ، ج 44 ، ص 330 ، باب 37 .\r\n( 2 ) - براى اطلاع بيشتر از بحث تحرك هر يك از اين سه تن به بخش‌هاى پيشين همين فصل مراجعه كنيد .\r\n","page_name":" 286 ","page_number":286},
  {"content":"\r\n\r\nبنابر اين قضيه آن طور نيست كه مامقانى باور دارد و مىگويد : « . . . هيچ كس در عدالت ابن حنفيه و امثال او تأمل نكرده است » !\r\n4 - اما در آنچه به قضيه ابوسعيد خدرى ( ره ) ارتباط دارد ، از امام‌صادق عليه السلام و امام رضا عليه السلام رواياتى نقل شده است كه او را مىستايد و تمجيد مىكند . امام صادق عليه السلام درباره‌اش مىفرمايد : « اين امر [ دوستى ما 
  ] بهره او گشته و پابرجا بود » . « 1 » امام رضا عليه السلام او را در شمار كسانى آورده است كه تغيير موضع ندادند و عوض نشدند ؛ و اينها براى حصول اطمينان درباره حسن وضعيت ، وثاقت و عدالت او كافى است .\r\n\r\nنامه مسور بن مخرمه\r\nابن عساكر نقل مىكند كه مسور بن مخرمه طى نامه‌اى خطاب به امام حسين عليه السلام چنين نوشت : « مبادا نامه‌هاى اهل عراق و تأكيد ابن زبير - كه مىگويد : به آنان بپيوند كه ياوران تواند - تو را بفريبد ! ؛ چرا كه اگر آنان به تو نيازمند باشند . شتر مىتازند تا خود را به تو برسانند و آنگاه با نيرو و قدرت [ از مكه 
  ] بيرون به روى . » « 2 »\r\n« حسين عليه السلام برايش آرزوى پاداش خير كرد و گفت : از خداوند در اين كار طلب خير مىكنم » « 3 »\r\n\r\nتأمل و درنگ\r\n1 - محتواى اين نامه كاشف از آن است كه مسور بن مخرمه ، آن را در مكه براى امام فرستاد ، چون مىگويد : مبادا فريب اهل عراق را بخورى و ابن‌زبير به تو مىگويد : « به آنان بپيوند كه ياران تواند » . زيرا نامه‌هاى كوفيان تنها در مكه به امام رسيد ، همانطور كه ابن\r\n\r\n\r\n","description":"","footnote":"\r\n( 1 ) - علامه مجلسى اين روايت را حَسَن شمرده است ( ر . ك . مرآة العقول ، ج 12 ، ص 281 ) .\r\n( 2 ) - تاريخ ابن عساكر ( ترجمة الامام الحسين عليه السلام ، تحقيق محمودى ) ، ص 202 ، شماره 255 ؛ نيز ر . ك . تهذيب تاريخ دمشق ، ج 7 ، ص 140 ؛ البدايه والنهايه ، ج 8 ، ص 165 .\r\n( 3 ) - همان .\r\n","page_name":" 287 ","page_number":287},
  {"content":"\r\n\r\nزبير نيز فقط در مكه پيشنهاد رفتن به عراق را به امام عليه السلام داد . گذشته از اين ، سخن خود او كه مىگويد : « مبادا حرم را ترك گويى » مؤيد اين حقيقت است .\r\n2 - نويسنده اين نامه ، مسور بن مخرمة بن نوفل قرشى زهرى و مادرش عاتكه ، خواهر عبدالرحمن بن عوف است كه او نيز زهرى مىباشد . وى دو سال پس از هجرت به دنيا آمد و از صحابه خردسال بود . او به عنوان پيك عثمان به نزد معاويه در دمشق رفت و از او كمك خواست . او از ملازمان و محافظان عمر بن خطاب بود . وى همراه ابن زبير به مكه پناه برد و با فرمانروايى يزيد به مخالفت پرداخت . در هنگام محاصره ، سنگ منجنيق به او اصابت كرد و چند روز پس از آن درگذشت . خوارج او را پيشواى خود دانسته خود را به دو نسبت مىدادند . « 1 »\r\nولى از ديدگاه شيعه ، او مجهول است . آقاى خويى يادآور شده‌است كه شيخ در جايى او را در زمره اصحاب رسول خدا صلى الله عليه و آله برشمرده‌است و در جاى ديگر در زمره ياران على عليه السلام دانسته مىگويد : مسور بن مخرمه پيك امام عليه السلام نزد معاويه بود . « 2 » شيخ طوسى ( ره ) در امالى روايتى نقل كرده است كه از آن بوى ضعف مسور بن مخرمه به مشام مىرسد . « 3 »\r\nقرشى از كتاب « الاصابه » نقل كرده است كه او اهل فضيلت و ديانت بود . « 4 » چنان كه امينى به نقل از كتاب انساب الاشراف گويد : « مسور بن مخرمه صحابى ، از كسانى بود كه نزد يزيد رفت و در بازگشت به فسق و شرب خمر او گواهى داد . اين موضوع به يزيد نوشته شد و او به كارگزار خود نوشت كه مسور را حد بزند . آنگاه ابوحره گفت :\r\n أيشربها صهباء كالمسك ريحها * ابوخالد ، والحد يضرب مسور » « 5 » \r\nآيا شراب مشكين بوى را يزيد مىنوشد و حد به مسور زده مىشود .\r\n\r\n\r\n","description":"","footnote":"\r\n( 1 ) - سير اعلام النبلاء ، ج 3 ، ص 393 ؛ الاصابه ، ج 3 ، ص 419 .\r\n( 2 ) - معجم رجال الحديث ، ج 18 ، ص 161 ، شماره 12359 .\r\n( 3 ) - امالى شيخ طوسى ، ص 727 ، مجلس 44 ، حديث شماره 1530 / 5 ؛ و در خلاصة الرسائل العشر ، ص 40 ميلانى آمده است كه هنگام بردن نام معاويه بر او درود مىفرستاد .\r\n( 4 ) - حياة الامام الحسين بن على عليه السلام ، ج 3 ، ص 24 / حاشيه .\r\n( 5 ) - الغدير ، ج 10 ، ص 22 ؛ صهباء به معناى خمر است و ابوخالد يزيد را گويند .\r\n","page_name":" 288 ","page_number":288},
  {"content":"\r\n\r\n3 - از برخى گفته هايى كه در نكته دوم آورديم ، چنين برمىآيد كه مسور بن مخرمه تمايل عمرى و گرايش عثمانى داشت . همانطور كه از نقل شيخ ( ره ) كه او پيك على عليه السلام نزد معاويه بود و از روايت بلاذرى كه او به فسق و شرب خمر يزيد گواهى داد و از گفته ذهبى كه او با حكمرانى يزيد مخالفت ورزيد نيز چنين بر مىآيد كه او تا اندازه‌اى اهل ديانت بوده است . بنابر اين احتمال مىرود كه او با انگيزه دلسوزى و ترس خيانت اهل كوفه نسبت به امام عليه السلام آن نامه را به ايشان نوشته باشد . آنچه اين احتمال را تقويت مىكند ، روايت ابن عساكر است كه مىگويد امام عليه السلام به او پاداشى نيكو داد . البته اين به فرض آن است كه اصل روايت درست باشد .\r\nاز متن نامه ، آن جا كه مىگويد : [ و ابن زبير به تو مىگويد 
  ] به آنها بپيوند كه ياوران تواند ، نيز چنين بر مىآيد كه مسور از نيرنگ ابن‌زبير آگاه بوده است . ولى شگفت اينجاست كه ذهبى مىگويد پس از آن همراه ابن زبير به مكه پناه برد و سنگ منجنيقى كه در محاصره به وى اصابت كرد او را كشت !\r\n\r\nنامه عمره ، دختر عبدالرحمن\r\nهمچنين ابن عساكر نقل مىكند : عمره دختر عبدالرحمن به او نامه نوشت و كارى كه قصد انجامش را دارد [ پذيرش تقاضاى اهل كوفه 
  ] بزرگ شِمُرد و به او فرمان داد كه فرمان ببرد و همراه جماعت باشد ؛ و به او خبر داد كه با پاى خود به قتلگاهش مىرود ؛ او گفت : گواهى مىدهم كه عايشه از رسول خدا صلى الله عليه و آله برايم نقل كرد كه فرمود : حسين در زمين بابل كشته مىشود . حسين عليه السلام پس از خواندن نامه او گفت : بنابر اين ناگزير بايد به قتلگاه خويش بروم ! و رفت . « 1 »\r\n\r\n\r\n","description":"","footnote":"\r\n( 1 ) - تاريخ ابن عساكر ( ترجمة الامام الحسين عليه السلام ، تحقيق محمودى ) ، ص 202 ، شماره 255 و نيز ر . ك . تهذيب الكمال ، ج 4 ، ص 49 ؛ تاريخ الاسلام ( حوادث سال 60 ) ص 9 ؛ تهذيب تاريخ دمشق ، ابن منظور ، ج 7 ، ص 140 .\r\n","page_name":" 289 ","page_number":289},
  {"content":"\r\n\r\n\r\nاشاره\r\nعمره دختر عبدالرحمن بن سعد انصارى مدنى در كتاب‌هاى رجال و زندگينامه‌هاى شيعى نام و نشانى ندارد . ولى اهل سنت ، زندگىنامه مفصل و سراسر تمجيد و ستايش براى او نوشته‌اند ، ذهبى درباره وى مىنويسد : « فقيهه ، دست‌پرورده و شاگرد عايشه ، . . .\r\nوى عالمه و فقيهه و حجت بود و دانش فراوان داشت . در ديوان‌هاى اسلامى از او سخن فراوان است . وى به سال 89 درگذشت . » « 1 »\r\nهمين جمله كه ذهبى درباره‌اش مىگويد : « او دست‌پرورده و شاگرد عايشه است . » ،\r\nما را از هر شرح و توضيحى بىنياز مىسازد !\r\nچرا كه نارضايتى و كينهء عايشه نسبت به اهل بيت ، از خورشيد در وسط آسمان روشن‌تر است . از اميرالمؤمنين عليه السلام نقل شده است : « اما فلانة ، انديشهء زنانه او را فراگرفته و كينه ، همانند ديگ آهنگران در دلش مىجوشد ! » عايشه اين ناخشنودى را در جاهاى گوناگون ابراز داشته است . آيا فراموش كرده‌ايم كه هنگام جلوگيرى از دفن امام حسن عليه السلام در كنار جدش صلى الله عليه و آله ، گفت : « آيا مىخواهيد كسى را وارد خانه‌ام كنيد كه نه رغبتى به او دارم و نه دوستش مىدارم ! » . « 2 » و گفت : « پسرتان را از خانه‌ام دور كنيد ! » . « 3 »\r\nوقتى كه حال استاد چنين باشد ، حال مريد و تربيت يافته‌اش معلوم است ! آيا از او توقعى جز اين مىرود كه امام را به اطاعت از يزيد و عدم تفرقه در ميان امت و خوددارى از هرگونه قيامى در برابر طاغوت فرمان دهد ؟ !\r\n\r\n\r\n","description":"","footnote":"\r\n( 1 ) - نهج البلاغه ، ص 218 ، خطبه 158 ، ابن ابى الحديد مىنويسد : « . . . سپس فاطمه از دنيا رفت و همه زنان رسول خدا صلى الله عليه و آله ، براى تسليت نزد بنىهاشم آمدند ، مگر عايشه كه نيامد و خود را بيمار وانمود كرد ! و نزد على عليه السلام از او سخنى نقل شد كه دال بر شادمانى بود ! » . ( ر . ك . شرح نهج البلاغه ، ابن ابى الحديد ، ج 9 ، ص 198 ) .\r\n( 2 ) - امالى طوسى ، ص 161 ، مجلس 6 ، حديث شماره 267 / 19 ؛ و به نقل از آن بحار ، ج 44 ، ص 153 .\r\n( 3 ) - كافى ، ج 1 ، ص 302 و به نقل از آن ، بحار ، ج 44 ، ص 143 .\r\n","page_name":" 290 ","page_number":290},
  {"content":"\r\n\r\n\r\nحركت امت در كوفه\r\nپس از شهادت امام حسن عليه السلام ، كوفيان با امام حسين عليه السلام مكاتبه و اظهار اطاعت و فرمانبردارى مىكردند ؛ و از آن حضرت مىخواستند كه بر ضد معاويه قيام كند . بلاذرى مىنويسد : « پس از وفات حسن بن على عليه السلام ، شيعيان به همراه بنى جعدة بن هبيرة بن ابىوهب مخزومى « 1 » و ام‌ّجعده ، ام‌ّهانى دختر ابىطالب ، در سراى سليمان بن صرد اجتماع\r\n\r\n\r\n","description":"","footnote":"\r\n( 1 ) - جعدة بن هبيره مخزومى : وى خواهرزاده اميرالمؤمنين ، على عليه السلام ، و مادرش ام‌ّهانى دختر ابىطالب‌است . جعده در روزگار پيامبر خدا صلى الله عليه و آله به دنيا آمد ؛ و از صحابه است . او در كوفه سكونت گزيد . او مردى دلاور ، شجاع ، شريف و فقيه بود . وى از سوى اميرالمؤمنين عليه السلام حكومت خراسان داشت . عتبة بن ابىسفيان به وى گفت : اين پايمردى در جنگ را از دايىات على دارى ؛ و جعده به او گفت : اگر تو نيز دايىاى مثل دايى من داشتى ، پدرت را فراموش مىكردى !\r\nوى روايتى را از مادرش درباره داستان هجرت و خوابيدن اميرالمؤمنين عليه السلام در بستر رسول خدا صلى الله عليه و آله دارد ؛ و برخى از قضاياى روز شهادت على عليه السلام را نقل مىكند .\r\nعتبة بن ابىسفيان در يكى از روزهاى جنگ صفين گفت : من فردا به مصاف جعدة بن هبيره مىروم . معاويه به او گفت : به‌به ! قومش بنىمخزوم ، مادرش ، ام‌ّهانى ، دختر ابوطالب و پدرش ، ابوهبيرة بن ابىوهب ، همتايى كريم . . . ( ر . ك . شرح نهج‌البلاغه ، ج 18 ، ص 308 ؛ مستدركات علم الرجال ، ج 2 ، ص 130 ) .\r\nجعدة در ميان قريش شرافتى بزرگ داشت و زبان‌آور بود و على عليه السلام او را از همه بيشتر دوست مىداشت ( ر . ك . وقعة صفين ، 463 ) .\r\nاز ظاهر خبر گردهمايى خانه سليمان بن صرد چنين برمىآيد كه در دوران نهضت حسينى جعده زنده نبوده چرا كه فقط به فرزندانش اشاره گرديده است : « همراه بنىجعدة بن هبيره . . . » .\r\nفرزندانش ، يحيى ( ناقل روايتى از حسين و از راويان غدير ) و عبدالله ( فاتح قهندر و بسيارى از خراسان ) هستند . گفته‌اند كه فرزند ديگرى به نام عمر نيز داشت ( ر . ك . مستدركات علم الرجال ، ج 2 ، ص 131 ، ج 8 ، ص 193 و شرح نهج البلاغه ، ابن ابىالحديد ، ج 18 ، ص 308 ) .\r\nدرباره بنى جعده و رويدادهاى مربوط به آنان در فاصله ميان تشكيل اين اجتماع در خانه سليمان بن صرد تا روز عاشورا ، روز شهادت امام عليه السلام ، در تاريخ به چيزى دست نيافته‌ايم ؛ و اين موضوع پرسش‌هاى بدون پاسخ فراوانى را در ذهن خواننده باقى مىگذارد .\r\nاز بلاذرى در الانساب ( ج 3 ، ص 377 ) نقل شده است : جعدة پسرش را همراه نامه‌اى نزد حسين عليه السلام فرستاد و او را از . . . برحذر داشت » . وى خطا كرده است و شايد اين نام تصحيفى از عون بن عبدالله بن جعفر باشد كه پيش از اين درباره‌اش سخن گفتيم .\r\n","page_name":" 291 ","page_number":291},
  {"content":"\r\n\r\nكردند و نامهء تسليتى براى امام حسين عليه السلام نوشتند و در آن نامه گفتند : خداوند تو را بزرگ‌ترين جانشين گذشتگان برگزيد ؛ و ما شيعيان در مصيبت تو مصيبت‌زده ، در اندوه تو اندوهگين ، در شادى تو شاد و منتظر فرمان توايم . بنىجعده نيز طى نامه‌اى خوش‌بينى خود را نسبت به آن حضرت اعلام داشتند و عنوان كردند كه منتظر قدوم و چشم به راه ايشانند ؛ و اينكه با كسانى از ياران و برادران آن حضرت كه رفتارى پسنديده و قول اطمينان بخش دارند و به دلاورى و مردانگى شهره‌اند ، ديدار كرده‌اند و آنها دشمنى و بيزارى خود نسبت به پسر ابوسفيان آشكار كرده‌اند ؛ و از آن حضرت مىخواهند كه تصميم و نظر خويش را براى آنان بنويسد . . . » . « 1 »\r\nهمچنين شيخ مفيد از قول كلبى و مدائنى و ديگر سيره‌نويسان روايت كرده است كه گفته‌اند : « هنگامى كه حسن عليه السلام درگذشت ، شيعيان در عراق به جنبش آمدند و درباره خلع معاويه و بيعت با آن حضرت با ايشان مكاتبه كردند . . . » . « 2 » امام حسين عليه السلام در همهء اين موارد از پذيرش تقاضايشان خوددارى ورزيد و يادآور شد كه با معاويه عهد و پيمانى دارد ، كه تا پايان مدت ، شكستن آن جايز نيست ؛ و پس از مرگ معاويه در اين باره خواهد انديشيد .\r\nولى - بر اساس شواهد متعدد تاريخى - خبر مرگ معاويه هنگامى به مردم كوفه رسيد كه امام حسين عليه السلام به مكه مكرمه رسيد و يا در راه آن شهر بود . معناى اين سخن اين است كه هنگام حضور امام عليه السلام در مدينه - از آغاز اعلام نپذيرفتن بيعت يزيد تا هنگام خروج از شهر - هيچ نامه‌اى از اهل كوفه به امام عليه السلام نرسيده بود كه از آگاهى آنان نسبت به مرگ معاويه و از دعوت امام عليه السلام نزد آنها خبر دهد . همين طور نه از اهل مكه و نه از ديگران . « 3 »\r\n\r\n\r\n","description":"","footnote":"\r\n( 1 ) - انساب الاشراف ، ج 3 ، ص 151 - 152 ، حديث 13 .\r\n( 2 ) - الارشاد ، ص 200 .\r\n( 3 ) - در اينجا سه روايت است كه از ظاهر آنها چنين برمىآيد كه پس از رسيدن خبر مرگ معاويه ، در دورانى كه امام عليه السلام ، خوددارى از بيعت با يزيد را اعلام داشت نامه‌هايى به ايشان رسيده بود :\r\nيكم - روايت ابن‌عساكر درباره ديدار عبدالله عدوى با امام عليه السلام در راه مدينه - مكه است ؛ آنجا كه ابن‌عساكر در يك جمله معترضه يادآور مىشود كه امام در گفت و گوى با عدوى عنوان كرد كه شيعيانش در آن شهر\r\n","page_name":" 292 ","page_number":292},
  {"content":"\r\n\r\n\r\nنخستين اجتماع شيعه در كوفه پس از مرگ معاويه\r\nطبرى نقل مىكند و مىگويد : چون خبر مرگ معاويه به كوفيان رسيد ، عراقيان اخبار وحشت‌انگيزى درباره يزيد پخش كردند و گفتند : حسين و ابن‌زبير از بيعت خوددارى كرده به مكه رفته‌اند . در اين زمان بود كه كوفيان به حسين نوشتند . . . او همچنين از ابىمخنف ، از حجاج بن بشر همدانى « 1 » نقل مىكند كه گفت : « شيعيان در منزل سليمان بن صرد « 2 »\r\n\r\n\r\n","description":"","footnote":"\r\n( يعنى مكه ! ) به او نامه نوشته‌اند . ( ر . ك . تاريخ ابن‌عساكر ، ترجمة الامام الحسين ، تحقيق محمودى ، ص 222 ، حديث شماره 203 ، مجمع احياى فرهنگ اسلامى ، قم . )\r\nدوم - روايت ابن عبدربه اندلسى در العقدالفريد ( ج 4 ، ص 352 ، دار احياء التراث العربى ) است . در اين روايت ، راوى ميان ديدار نخست عبدالله عدوى با امام در راه مدينه - مكه و ديدار دوم ايشان پس از بيرون آمدن حضرت از مكه به‌سوى عراق خلط كرده‌است ! و همين موضوع اين توهم را براى خواننده پيش‌مىآورد كه امام عليه السلام پيش از رسيدن به مكه از نامه‌هاى فراوانى كه از كوفيان دريافت داشته به عدوى خبر داده است !\r\nسوم - روايتى است كه نويسنده كتاب اسرارالشهاده ( ص 367 ) طبق گفته خودش ، از برخى شاگردان اديب و مورد اعتماد و عرب خويش نقل مىكند و مىگويد كه اين فرد مورد اعتماد به مجموعه‌اى منسوب به يكى از قاريان اديب و فاضل دست يافته و خبر را از آنجا نقل كرده است . راوى در آنجا مىگويد : هنگامى كه حسين عليه السلام در مدينه بود ، همراه نامه‌اى از اهل كوفه نزد او رفتم . چون به خدمتش رسيدم و نامه را خواند و مضمونش را دانست ، فرمود : سه روز به من مهلت بده . من در مدينه ماندم ، سپس به خدمتش رسيدم تا آنكه آهنگ رفتن به عراق فرمود . . .\r\nاين روايت‌هاى سه‌گانه در بخش اول اين پژوهش ( با كاروان حسينى از مدينه تا مدينه ) مورد مناقشه تحقيقى قرار گرفته و بىاعتبارى آنها بر طبق آنچه در اين باره نقل شده به اثبات رسيده است . ( ر . ك . جزء اول ، زير عنوان « آيا در آستانه حركت امام از مدينه نامه‌اى به ايشان رسيد ؟ » . )\r\n( 1 ) - محمد بن بشر همدانى ؛ وى در كوفه در ميان گروهى كه مسلم نامهء حسين ( ع ) را براى آنان خواند حضور داشت و هيچ نگفت !\r\nاو در سلسله سند شيخ صدوق در كتاب توحيد ، باب معناى حجزة از ابىجارود از او ( محمد بن بشر ) از محمد حنفيه از اميرالمؤمنين عليه السلام قرار دارد . نيز در سند غيبت طوسى ( ص 277 ) آمده است : از ابىجارود از محمد بن بشر ، از اميرالمؤمنين عليه السلام ( ر . ك . مستدركات علم الرجال ، ج 6 ، ص 480 ) .\r\nطبق تاريخ طبرى ، ابومخنف از حجاج بن على از محمد بن بشر داستان اجتماع شيعه را در منزل سليمان بن صرد ، به منظور دعوت از امام حسين ( ع ) به نزد خودشان در كوفه چنين نقل مىكند : مىنويسد كه امام عليه السلام مسلم را فرستاد و او نامه امام را براى مردم كوفه خواند . سپس عابس شاكرى ، حبيب بن مظاهر ، سعيد بن\r\n","page_name":" 293 ","page_number":293},
  {"content":"\r\n\r\n\r\n\r\n","description":"","footnote":"\r\nعبدالله حنفى به نوبت برخاستند و عنوان كردند كه در اين راه براى هر گونه جهاد و فداكارى آماده‌اند .\r\nدر اين هنگام حجاج از محمد مىپرسد : آيا توهم چيزى گفتى ؟ و محمد در جواب مىگويد : اگر بودم دوست داشتم كه خداوند يارانم را با پيروزى عزيز گرداند و دوست نداشتم كه كشته شوم و از دروغ گفتن هم بدم مىآيد ! ( ر . ك . تاريخ طبرى ، ج 5 ، ص 352 ؛ قاموس الرجال ، ج 9 ، ص 134 ) .\r\n( 2 ) - سليمان بن صرد خزاعى : از ياران رسول خدا صلى الله عليه و آله و ياران اميرالمؤمنين ، على عليه السلام ، و حسن و حسين عليهما السلام . نام وى در دوره جاهليت ، يسار بود و رسول خدا صلى الله عليه و آله او را سليمان ناميد . او مردى خيّر و فاضل بود . در كوفه سكونت گزيد و در آنجا خانه‌اى ساخت . او همراه نخستين مسلمانانى كه در كوفه سكونت گزيدند ، در آن شهر سكنى گزيد . او در ميان قبيله‌اش از جايگاه و منزلتى و الا و نفوذ كلمه برخوردار بود . در صفين با على عليه السلام حضور داشت . او كسى است كه حوشب ظليم را در جنگ صفين در يك مبارزه تن به تن‌كشت و آنگاه به صف سپاهيان معاويه حمله برد ( ر . ك . الاستيعاب ، ج 3 ، ص 210 ، شماره 1061 ) .\r\nنصر بن مزاحم در كتاب خويش به نقل از عبدالرحمن بن عبيد بن ابىالكنود نقل مىكند كه سليمان بن صرد خزاعى ، پس از بازگشت على بن ابىطالب از بصره بر آن حضرت وارد شد . على عليه السلام او را نكوهش و سرزنش كرد و گفت : تو دچار ترديد گشته ، در گوشه‌اى منتظر نتايج كارها مانده‌اى ! تو در نزد من از موثق‌ترين مردم بودى ؛ و به گمان من پيش از ديگران به يارى من مىشتافتى . چه چيز تو را از اهل بيت پيامبرت باز داشت كه از يارى آنان كناره گرفتى ! ؟\r\nگفت : يا اميرالمؤمنين ، به گذشتهء كارها باز مگرد و مرا به خاطر گذشته نكوهش مكن . مرا همچنان دوست خود بدان كه خيرخواه تو هستم . هنوز كارهايى باقى مانده است كه تو دوست و دشمنت را در آنها بازشناسى . امام عليه السلام چيزى نگفت . سليمان اندكى نشست ، سپس برخاست و نزد حسن بن على عليه السلام ، كه در مسجد نشسته بود ، رفت و گفت : آيا شما را از اميرالمؤمنين و سرزنش و نكوهشى كه از وى ديده‌ام به شگفت نياورم ؟ حسن فرمود : كسى سرزنش مىشود كه اميد به دوستى و خيرخواهىاش مىرود . گفت : هنوز كارها ( فتنه‌ها ) يى در پيش است كه براى ( رفع ) آن‌ها بايد نيزه‌ها منظم شوند و شمشيرها از نيام بيرون آيد و در آنها به كسانى چون من نياز است نصيحت مرا مشكوك مدانيد و مرا متهم نكنيد .\r\nحسن گفت : خدايت رحمت كند ، تو در نزد ما مشكوك نيستى » ( وقعة صفين ، ص 6 - 7 ) .\r\nراوى اين داستان ، عبدالرحمن بن عبيد - يا عبد - بن ابىالكنود مجهول الحال است ( ر . ك . تنقيح المقال ، ج 2 ، ص 145 ) . شمارى ديگر از رجاليون بدون ستايش يا نكوهشى از وى نام برده‌اند ( ر . ك . قاموس الرجال ، ج 6 ، ص 125 ؛ معجم رجال الحديث ، ج 9 ، ص 335 و 337 ، شماره 6392 و 6400 ؛ مستدركات علم الرجال ، ج 4 ، ص 407 ) .\r\n","page_name":" 294 ","page_number":294},
  {"content":"\r\n\r\n\r\n\r\n","description":"","footnote":"\r\nابن عبدربه داستان همين عتاب و خطاب را با اختلاف و اجمال و به گونه مرسل نقل كرده است « اين از روايت‌هاى عاميانه است » ، ( ر . ك . العقدالفريد ، ج 4 ، ص 330 ) .\r\nولى مامقانى ضمن انكار تخلف سليمان در جنگ جمل ، به گفتهء ابن‌اثير استدلال كرده است كه او در همهء جنگ‌ها با على عليه السلام شركت داشت ( ر . ك . تنقيح المقال ، ج 2 ، ص 63 ) . ابن سعد نيز گفته است كه او در جنگ‌هاى جمل و صفين با على عليه السلام همراه بود ( ر . ك . الطبقات الكبرى ، ج 4 ، ص 292 ) .\r\nولى شوشترى با تكيه بر روايت كتاب وقعةصفين انكار مامقانى را رد كرده‌است ( قاموس‌الرجال ، ج 5 ، ص 279 ) .\r\nهمچنين مامقانى بر اين باور است كه ابن زياد پس از آگاهى بر مكاتبه كوفيان با حسين بن على عليه السلام ، 4500 تن از ياران اميرالمؤمنين و دلاوران شهر را به زندان افكند كه از آن جمله سليمان بن صُرد ، ابراهيم بن اشتر و صعصعه بودند ؛ و اينان هيچ راهى براى يارى حسين نداشتند ( ر . ك . تنقيح المقال ، ج 2 ، ص 63 ) .\r\nقرشى نيز از كتاب « الدر المسلوك فى احوال الانبياء والاوصياء » ( ج 1 ، ص 190 ، مخطوط ) نقل كرده است كه سليمان بن صرد خزاعى ، مختار و چهارصد تن از اعيان و بزرگان كوفه در شمار زندانيان ابن زياد بودند ( ر . ك . حياة الامام الحسين بن على عليه السلام ، ج 2 ، ص 416 ) .\r\nممكن است به اين سخن اين گونه پاسخ داده شود كه اگر قضيه چنين بوده باشد و او در خوددارى از يارى حسين عليه السلام گناه و تقصيرى نداشته است ، پس چرا توبه كرد و از چه رو رهبرى قيام توابين را به دست گرفت ! ؟ كسى كه در خطبه‌هاى سليمان - در ميان توابين - تأمل بورزد هيچ نشانى از زندانى بودنش نمىبيند ! بلكه در مىيابد كه سليمان خود و يارانش را به سستى ، كوتاهى ، ناتوانى و درنگ متهم مىكند و او مىگويد : « ما چشم به راه قدوم خاندان پيامبرمان ، محمد صلى الله عليه و آله ، بوديم و آنان را به پيروزى نويد مىداديم و تشويق به آمدن مىكرديم ، ولى چون آمدند ، سستى و ناتوانى ورزيديم و درنگ كرديم تا آنكه فرزندان پيامبر ما و نسل او و شيره وجود او و پاره‌اى از گوشت و خونش كشته شدند . . . » ( الكامل فى التاريخ ، ج 3 ، ص 333 ؛ و ر . ك . تاريخ طبرى ، ج 3 ، ص 391 ) .\r\nپاسخ اشكال ياد شده را مىتوان اين طور داد كه اين كتاب‌هاى تاريخ و زندگينامه‌هاى اهل تسنن است كه سليمان بن صرد را به تقصير و شك و ضعف و ناتوانى متهم مىسازند . علاوه بر آنچه طبرى و ابن اثير نوشته‌اند ، ذهبى مىگويد : ابن عبدالبر گفته است : « سليمان از كسانى بود كه با امام مكاتبه كرد تا با او بيعت كند . پس از آنكه از يارىاش ناتوان ماند ، پشيمان شد و جنگيد . . . » ( سير اعلام النبلاء ، ج 3 ، ص 395 ) .\r\nابن سعد گويد : « او از كسانى بود كه به امام حسين عليه السلام نامه نوشت و از او خواست كه به كوفه بيايد . پس از آمدن حضرت به كوفه ، از او كناره گرفت از پيوستن به او خوددارى ورزيد و همراهش نجنگيد . او بسيار اهل شك و درنگ بود ، پس از آنكه حسين كشته شد كسانى كه او را يارى نكردند پشيمان شدند و توبه كردند . . . » ( الطبقات الكبرى ، ج 4 ، ص 292 ؛ نيز ر . ك . الوافى بالوفيات ، ج 15 ، ص 393 ) .\r\n","page_name":" 295 ","page_number":295},
  {"content":"\r\n\r\nاجتماع كردند و ما خبر مرگ معاويه را يادآور شديم و همگى خداى را سپاس گفتيم .\r\nآنگاه سليمان بن صرد گفت : معاويه هلاكت يافته است و حسين مردم را براى بيعت\r\n\r\n\r\n","description":"","footnote":"\r\nقيام توابين ، صرف بازتاب قيام امام حسين عليه السلام بود ؛ زيرا جز قيام حسينى هيچ نشانى در آن ديده نمىشود ؛ و در نتيجه احساس گناه ، پشيمانى و حسرت بر يارى نكردن امام عليه السلام به پا شد . انقلابيون ديدند كه ننگ و گناهشان جز با كشتن قاتلان حسين عليه السلام يا كشته شدن در اين راه پاك نمىشود ، رهبر اين قيام سليمان بن صرد خزاعى بود كه مقدمات اجتماعى و نظامى اين انقلاب را پس از عاشوراى سال 61 هجرى فراهم آورد . اين مهياسازى ، پنهانى بود ، تا آنكه يزيد مرد ، پس از مرگ وى انقلابيون فعاليت خويش را آشكار ساختند و در سال 65 هجرى روانه قبر امام حسين عليه السلام گشتند . . . سپس رهسپار شام شدند و با يگان‌هاى سپاه اموى در منطقه « عين‌الورده » در يك نبرد خونين و وحشتناك شركت جستند . نتايج اين درگيرى ، اركان حكومت اموى را به شدت تكان داد ( ر . ك . مع الركب الحسينى من المدينه الى المدينه ، جزء اول ، ص 179 و تاريخ طبرى ، ج 3 ، ص 408 ) .\r\nدر اين نبرد خونين كه دربرابر سپاه صدهزار نفرى امويان هشت روز به طول انجاميد همه توابين كشته شدند . مامقانى نقل مىكند كه سليمان در شب هشتم ، خديجه كبرى ، فاطمه زهرا عليها السلام و حسن و حسين را در خواب ديد و خديجه به او گفت : « اى سليمان خداوند كوشش تو و يارانت را ارج مىنهد و شما در روز قيامت با ما همراه هستيد » ؛ و به او گفتند : مژده باد شما را كه هنگام زوال فردا نزد ما خواهيد بود . سپس خديجه جام آبى به او داد و گفت : اين را بر تن خويش بپاش . سليمان بيدار شد و ديد كه جام آب كنار سرش گذاشته است . آن آب را بر تن خويش پاشيد و آن ظرف را كنار خويش گذاشت . زخم‌هايش به واسطهء آن آب بهبود يافت ، سپس سرگرم پوشيدن لباس خويش گشت . در همين حال كاسه ناپديد شد و او با صداى بلند تكبير سر داد . يارانش از صداى تكبير او بيدار شدند و سبب را از او پرسيدند . او سبب را بازگفت . بامدادان همان روز وقتى با سپاه ابن‌زياد روبه‌رو شدند ، آنقدر جنگيدند كه تا آخرين نفر كشته شدند . . . ( ر . ك . تنقيح‌المقال ، ج 2 ، ص 63 ) .\r\nمامقانى در پايان كلام خويش مىگويد : « خلاصه آنچه تا اينجا نوشتيم اينكه سليمان بن صرد شيعه و دوستدار خالص اهل بيت بود . من او را ثقه مىشمارم و روايات او پذيرفته است . از خداوند مىخواهم كه به حق مقام حسين عليه السلام مرا با او محشور گرداند . » ( تنقيح المقال ، ج 2 ، ص 63 ) .\r\nدر اينجا سخن را با نقل روايت زير به پايان مىبريم :\r\n« سليمان بن صرد پس از ( متاركهء جنگ صفين ) ، در حالى كه بر چهره‌اش جاى زخم شمشير بود ، نزد اميرالمؤمنين عليه السلام آمد . چون على عليه السلام به او نگريست فرمود : « فمنهم من قضى نحبه ومنهم من ينتظر و ما بدلوا تبديلا » ، تو از منتظران شهادت و از كسانى هستى كه تغيير نكردند . گفت : يا اميرالمؤمنين ، اگر يارانى مىيافتى هرگز اين نامه را نمىنوشتى ! به خدا سوگند تو كوشيدى تا مردم به وضع نخست خود باز گردند ولى جز شمارى اندك آدم نيك نيافتى ! » ( وقعة صفين ، ص 519 ) .\r\n","page_name":" 296 ","page_number":296},
  {"content":"\r\n\r\nخويش گرد آورده به سوى مكه رفته است . شما شيعهء او و پدرش هستيد . اگر مىدانيد كه او را يارى مىدهيد و با دشمنانش مىجنگيد به او نامه بنويسيد ولى اگر بيم وحشت و سستى داريد او را مفريبيد !\r\nگفتند : نه ، ما با دشمنانش مىجنگيم و جان خويش را فداى او مىكنيم .\r\nگفت : پس برايش نامه بنويسيد .\r\nآنان نوشتند : بسم الله الرحمن الرحيم\r\nبه حسين بن على ، از سليمان بن صرد و مسيب بن نجبة « 1 » و رفاعة بن شداد « 2 » و حبيب بن مظاهر « 3 » و شيعيانش از مؤمنان و مسلمانان ساكن كوفه .\r\n\r\n\r\n","description":"","footnote":"\r\n( 1 )\r\n- وى از تابعان بزرگ و پارسا و از سركردگان جماعتى بود كه به سرعت براى يارى على عليه السلام از كوفه به‌بصره رفتند . امام على عليه السلام شمار بسيارى از قبيله وى را همراه او براى مقاومت در برابر تهاجم عبدالله بن سعده فزارى گسيل داشت . او پس از سليمان بن صرد رهبر توابين بود و در سال 65 همراه آنان كشته شد ( ر . ك . رجال كشى ، ص 69 ؛ تاريخ طبرى ، ج 4 ، ص 448 و ج 5 ، ص 135 ) .\r\n( 2 ) - وى از سوى اميرالمؤمنين عليه السلام قضاوت اهواز داشت و فرمانده يكى از جناح‌هاى سپاه صفين بود . نقل شده است كه امام حسين عليه السلام پس از ورود به كربلا ، دوات و كاغذ خواست و به اشراف كوفه نامه نوشت ؛ كه از جمله رفاعة بن شداد بود .\r\nمامقانى معتقد است كه رفاعه در جنگ كربلا زندانى يا در بند ابن زياد بود ؛ و نتوانست كه نزد امام حسين برود و ياريش دهد .\r\nاو از كسانى بود كه همراه اشتر موفق به تجهيز و كفن و دفن ابوذر شدند ( ر . ك . مستدركات علم الرجال ، ج 3 ، ص 402 ) .\r\n( 3 ) - ابوالقاسم ، حبيب بن مظهّر ( مظاهر ) اسدى فقعسى : از صحابه رسول خدا صلى الله عليه و آله بود كه آن حضرت را ديد . وى از اصحاب على ، حسن و حسين عليهم السلام نيز بود و در همه جنگ‌هاى على عليه السلام او را همراهى كرد . او از نزديكان اميرالمؤمنين و حاملان دانش آن حضرت بود . او علم منايا و بلايا داشت و در جلالت و بزرگى در رديف ميثم تمار و رشيد هجرى بود . حبيب از كسانى بود كه با حسين عليه السلام مكاتبه كرد . او و مسلم بن عوسجه در كوفه براى حسين بيعت مىگرفتند . تا آنكه عبيدالله زياد به كوفه آمد و مردمش را وادار كرد كه دست از مسلم برداشتند ؛ و ياران مسلم را ناچار به فرار كرد . آن دو در ميان عشاير خويش پنهان گشتند . آن‌ها پس از آمدن حسين عليه السلام به كربلا ، پنهانى خود را به آن حضرت رساندند ؛ بدين‌گونه كه شب‌ها راه مىپيمودند و روزها پنهان مىشدند تا آنكه به آن حضرت رسيدند . طبرى و ديگران ( مفيد در الارشاد و دينورى در الاخبارالطوال ) نوشته‌اند كه حبيب فرمانده جناح چپ سپاه حسين عليه السلام بود . ابومخنف روايت كرده است كه چون حبيب بن مظاهر كشته شد مرگ او بر حسين بسيار گران آمد و فرمود : « من پاداش خود و ياران باوفايم را از خدا مىخواهم » . ( ر . ك . ابصارالعين ، ص 100 - 106 و مستدركات علم الرجال ، ج 2 ، ص 302 ) .\r\n","page_name":" 297 ","page_number":297},
  {"content":"\r\n\r\nسلام عليك ؛ پس از سپاس و ستايش خداوند بى همتا ، خداى را شكر كه دشمن ستمگر و سركش تو را درهم كوبيد ، همو كه ميان اين امت شر به پا كرد و دست به غارت اموال مردم زد و بدون رضايت آنان به حكمرانى پرداخت . آنگاه نيكانشان را كشت و بَدان را باقى گذاشت ؛ و مال خداى را ميان ستمگران و توانگران تقسيم كرد . خداوند او را از رحمت خويش دور سازد ، همانطور كه ثمود را دور ساخت .\r\nما امامى نداريم . به سوى ما بيا ، شايد خداوند به وسيله تو ما را بر حق گرد آورد .\r\nنعمان بن بشير در كاخ امارت است و ما نه با او نماز جمعه مىخوانيم و نه با او به عيد بيرون مىرويم . اگر بدانيم كه شما به سوى ما آمده‌اى ، او را بيرون مىكنيم و به شام مىفرستيم ، ان شاءالله ، والسلام عليك و رحمة الله و بركاته . « 1 »\r\n\r\nفرستادگان كوفه نزد امام عليه السلام\r\n« سپس نامه را همراه عبدالله بن مسمع همدانى « 2 » و عبدالله بن وال « 3 » فرستادند و به\r\n\r\n\r\n","description":"","footnote":"\r\n( 1 ) - تاريخ طبرى ، ج 3 ، ص 277 ؛ الارشاد ، ص 203 ؛ وقعة الطف ، ص 92 . نيز ر . ك . اللهوف ، ص 104 و انساب الاشراف ، ج 2 ، ص 369 ، دار الفكر بيروت ، با اختلاف .\r\n( 2 ) - در كتاب‌هاى رجالى و تاريخى نامى از وى به ميان نيامده است ؛ مگر آنچه طبرى و شيخ مفيد نقل‌كرده‌اند كه او و عبدالله وال نامه مردم كوفه را نزد امام حسين عليه السلام بردند . ابن‌كثير از او با نام عبدالله بن سبع همدانى ياد كرده است ( البدايه والنهايه ، ج 7 ، ص 154 ) .\r\n( 3 ) - عبدالله بن وال ( وأل ) ، كوفى و از قبيله بنىتميم و به قولى از خاندان بكر بن وائل و از بزرگان شيعه در كوفه و ياران نزديك على عليه السلام است ( ر . ك . الغارات ، ص 226 ، حاشيه ) .\r\nگفته شده است كه او عبدالله بن وأل تميمى از تيم اللات بن ثعلبه است ( بحار ، ج 45 ، ص 355 ) .\r\nاو كسى است كه مىگفت : خداوندا من با على دوست و از پسر عفان بيزارم ( الغارات ، ص 264 ) .\r\nعلى عليه السلام نامه‌اش به زياد بن خصفه را - در داستان بنى ناجيه - به وسيله او فرستاد . او خود مىگويد : نامه را از آن حضرت گرفتم - و از نزدش خارج شدم - من در آن روز جوانى نورس بودم . آن نامه را در مدتى كوتاه بردم و بازگشتم و گفتم : يا اميرالمؤمنين اجازه مىدهيد كه پس از دادن نامه به زياد بن خفصه ، به همراه او به جنگ دشمنانت بروم ؟ فرمود : برادرزاده ، چنين كن . به خدا سوگند من اميدوارم كه تو بر حق مدد من باشى و مرا بر ضد قوم ستمكار يارى دهى . گفتم : يا اميرالمؤمنين به خدا سوگند من چنين هستم و از اينانم . به خدا سوگند من آنجايى هستم كه تو دوست مىدارى !\r\nاو گفته است : « به‌خدا سوگندمن گفت‌وگوى باعلى عليه السلام را باشتران سرخ‌موى عوض‌نمىكنم ! » ( الغارات ، ص 229 ) .\r\nعبدالله وأل از فرماندهان توابين بود . ابن اثير در هنگام توصيف يكى از درگيرىهاى توابين بر ضد سپاه اموى مىنويسد : چون فردا فرا رسيد . أدهم بن محرز باهلى ، فرماندهى حمله به توابين را بر عهده گرفت و همراه سوارگان و پيادگانش بر آنان حمله برد . چون ابن محرز به ابن وأل رسيد ، او در حال خواندن آيه شريفه « ولا تحسبن الذين قتلوا فى سبيل الله امواتا . . . » بود . ابن محرز به خشم آمد و به او حمله كرد . ضربتى به دستش زد و آن را جدا كرد و سپس از او فاصله گرفت و گفت : گمان مىكردم كه دوست دارى كه با خويشاوندانت باشى !\r\nابن وأل گفت : بد پنداشته‌اى ، به خدا سوگند دوست نمىدارم كه دست تو به جاى دست من قطع شود و من بىاجر و پاداش بمانم . بلكه دوست دارم گناه تو بزرگ شود و من پاداش فراوان ببينم ! اين سخن او را خشمگين ساخت و به او حمله كرد و با ضربت نيزه او را كشت ؛ و همچنان به پيش مىرفت ! ابن وأل از فقيهان زاهد و پارسا بود . . . ( الكامل فى التاريخ ، ج 2 ، ص 64 ؛ و ر . ك . قاموس الرجال ، ج 6 ، ص 644 ؛ شرح نهج البلاغه ، ابن ابىالحديد ، ج 3 ، ص 132 ) .\r\nدر روايت ديگرى آمده است : عبدالله بن وأل پيش‌رفت و پرچم را گرفت و جنگيد تاآنكه دست راستش قطع شد . سپس در حالى كه خون از دستش جارى بود نزد يارانش آمد و بار ديگر با خواندن اين رجز حمله كرد :\r\n نفسى فداكم اذكروا الميثاقا * وصابروهم واحذروا النفاقا\r\nلا كوفة نبغى ولا عراقا * لا بل نريد الموت والعتاقا \r\nجانم فدايتان ، پيمان را به ياد آريد ؛ و در برابر آنان شكيبا باشيد و از دورويى دورى گزينيد\r\nنه كوفه را مىخواهيم و نه عراق را ، نه ، بلكه خواهان مرگ و آزادگى هستيم !\r\n","page_name":" 298 ","page_number":298},
  {"content":"\r\n\r\nآنان فرمان دادند كه هر چه زودتر حركت كنند . آن دو با شتاب بيرون آمدند تا در دهم ماه رمضان خود را به امام عليه السلام رساندند . « 1 »\r\nابن كثير مىنويسد : « نخستين كسى كه نزد آن حضرت رفت عبدالله بن سبع همدانى و عبدالله بن وال بودند . آن دو نامه‌اى با خود داشتند كه دربردارنده سلام و تبريك به خاطر مرگ معاويه بود . . . » « 2 »\r\nابن جوزى به نقل از واقدى ، صورت ديگرى از نامه ارسالى مردم كوفه را روايت كرده\r\n\r\n\r\n","description":"","footnote":"\r\n( 1 ) - الارشاد ، ص 202 ؛ تاريخ طبرى ، ج 3 ، ص 277 .\r\n( 2 ) - البدايه و النهايه ، ج 7 ، ص 154 .\r\n","page_name":" 299 ","page_number":299},
  {"content":"\r\n\r\nاست - و شايد هم نامه ديگرى باشد - و مىگويد : چون حسين عليه السلام در مكه استقرار يافت و مردم كوفه خبردار شدند ، به او نوشتند و گفتند : ما جان خويش را فداى شما مىكنيم ! ما با كارگزاران در نماز حاضر نمىشويم . نزد ما بيا . ما صد هزار نفريم ! ستم در ميان ما رواج يافته است و بر اساس كتاب خدا و سنت پيامبرش در ميان ما رفتار نمىشود .\r\nاميدواريم كه خداوند به وسيله تو ما را بر حق گرد آورد و ستم را از ما بردارد . تو از يزيد و پدرش كه غنايم امت را غصب كرده شراب مىنوشيد و با بوزينه و تنبور بازى مىكرد و دين را بازيچه قرار داده بود به حكومت سزاوارترى .\r\nاز جمله كسانى كه به او نامه نوشتند ، سليمان بن صرد و مسيب بن نجبه و بزرگان اهل كوفه بودند . « 1 »\r\n\r\nاشاره\r\nتأمّل در محتواى نامه‌هاى اهل كوفه به امام عليه السلام كه به تعبير ابن‌كثير در بردارنده سلام و\r\n\r\n\r\n","description":"","footnote":"\r\n( 1 ) - تذكرة الخواص ، ص 215 ؛ خوب است در اينجا يادآور شويم كه شرابخورى معاويه و بوزينه‌بازى و تنبور زنىاش و بازيچه قرار دادن دين ، امرى قطعى و از مسلمات تاريخ است ( ر . ك . مسند احمد حنبل ، ج 5 ، ص 347 ؛ تاريخ ابن‌عساكر ، ج 7 ، ص 211 و نيز اسدالغابه ، ج 3 ، ص 299 ؛ تاريخ بغداد ، ج 7 ، ص 213 ؛ الغدير ، ج 10 ، ص 183 ) .\r\nعلى عليه السلام در توصيف معاويه فرموده است : گمراهى او آشكار است و باطنى رسوا دارد ؛ ابن ابىالحديد در توضيح اين توصيف مىگويد : اما اينكه درباره معاويه مىگويد : گمراهى او آشكار است ، بدون شك ظهور در گمراهى و سركشى او دارد . و هر سركشى گمراه است . اما پنهانى رسوا دارد ؛ مىدانيم كه او بسيار شوخ و پرده در بود . نديم و هم‌پياله داشت . معاويه از متانت به دور بود و به مقررات رياست پايبندى نداشت ، مگر پس از آنكه بر اميرالمؤمنين خروج كرد و به احترام و وقار نياز داشت ؛ و گرنه در روزگار عثمان بسيار رسوا و به هر كار زشتى نامبردار بود . در دوران عمر از ترس او اندكى خودش را حفظ مىكرد ، جز اينكه حرير و ديبا مىپوشيد . وى در اين هنگام جوان و سبكسر بود و نشان و مستى سلطنت و امارت در او ديده مىشد . سيره‌نويسان درباره‌اش نقل كرده‌اند كه در دوران عثمان در شام شراب مىنوشيد . اما پس از آنكه على عليه السلام به شهادت و او به حكومت رسيد ، مورخان درباره‌اش اختلاف كرده‌اند ؛ برخى گفته‌اند كه او پنهانى شراب مىنوشيد و برخى گفته‌اند كه ننوشيد . اما درباره گوش دادن به آواز و طربناك شدن و عطا دادن به خوانندگان و ادامه اين كار ، اختلافى نيست . ( شرح نهج‌البلاغه ، ابن ابىالحديد ، ج 16 ، ص 160 ) . بنابر اين معاويه در اشتهار به رسوايى و فسق و فجور دست‌كمى از پسرش ، يزيد ، ندارد .\r\n","page_name":" 300 ","page_number":300},
  {"content":"\r\n\r\nتبريك به خاطر مرگ معاويه بود ، نشان مىدهد كه مرگ معاويه روحيهء شيعيان كوفه را سرشار از شادى و سرور كرده بود . زيرا آنها در زندگى بدبختىهاى زيادى از دست او كشيده بودند و سال‌هاى طولانى سلطنت او بر سينه‌هاشان فشار مىآورد و نفس‌هاشان را تنگ مىكرد . او ريز و درشت حركاتشان را زير نظر داشت و تلخى فقر و سختى جنگ‌هاى داخلى و خارجى را به آنها چشانده بود . آنچه اين كابوس را دردناك‌تر و شوقشان را براى روز رهايى از دست او بيشتر مىساخت اين بود كه هر چه به امام نامه مىنوشتند و حضرت را به قيام و نهضت دعوت مىكردند ، نمىپذيرفت و خردمندانه آنان را به شكيبايى و انتظار تا مرگ معاويه دعوت مىكرد . پس از مرگ معاويه ، مردم كوفه احساس كردند كه از بند رسته‌اند و راحت شده‌اند و پس از نابودى آن كابوس ، دست و زبانشان باز شده است . از اين رو به شادى پرداختند و مرگ طاغوت را جشن گرفتند ؛ و چشم‌هاشان مانند دل‌هاشان در انتظار فرمان امام عليه السلام و اشاره ايشان بود .\r\nولى در ميان آنها راستگويان اندك بودند ، چرا كه ضعف روحى ، دوگانگى شخصيت و حب دنيا و ترس از مرگ سر تا پاى زندگى مردم را فرا گرفته بود . اين حالت از سقيفه آغاز شد و روز به روز افزايش‌يافت ، به طورى كه بيشتر مردم عقب‌گرد كردند و دل‌هاشان سوى امام رفت و شمشيرهاشان در خدمت دشمنانش قرار گرفت . بازگشت مردم و رها كردن نهضت از رفتار با مسلم بن عقيل آغاز شد . بازگشت سريع و آسان مردم حيرت‌آور است . سرانجام نيز در يك پس‌روى بزرگ ، با كشتن امام حسين در عاشورا به پايان رسيد .\r\n\r\nارسال پيك و نامه براى بار دوّم\r\nشيخ مفيد مىنويسد : اهل كوفه دو روز پس از فرستادن نامه درنگ كردند و سپس قيس بن مسهر صيداوى ، عبدالله وعبدالرحمن : پسران شداد ارحبى و عمارة بن عبدالله سلولى را نزد حسين فرستادند . اينان حدود 15 نامه با خود داشتند كه هر كدام آنها را يك تا چهار نفر امضا كرده بودند . . . « 1 »\r\n\r\n\r\n","description":"","footnote":"\r\n( 1 ) - الارشاد ، ص 203 ؛ زندگينامه قيس پيش از اين گذشت و نيز درباره دو پسران ارحبى و همين طور سلولى سخن گفته شد .\r\n","page_name":" 301 ","page_number":301},
  {"content":"\r\n\r\nبار ديگر !\r\nشيخ مفيد همچنين مىنويسد : دو روز ديگر نيز صبر كردند و سپس هانى بن هانى سبيعى « 1 » و سعيد بن عبدالله حنفى « 2 » را فرستادند و به امام عليه السلام چنين نوشتند :\r\n« بسم الله الرحمن الرحيم . به حسين بن على عليه السلام از شيعيان مؤمن و مسلمانش . اما بعد ، بشتابيد كه مردم چشم انتظار شمايند و به ديگران نظر ندارند . شتاب ، شتاب ، باز هم شتاب شتاب . والسلام » « 3 »\r\nسپس سيل نامه‌هاى كوفيان به سوى امام عليه السلام سرازير شد كه از حضرت مىخواستند تا به كوفه بيايد ؛ و او با وجود اين درنگ مىكرد و پاسخ نمىداد . در يك روز ششصد نامه به ايشان رسيد و آن قدر پياپى نامه آمد كه همراه نمايندگان مختلف ، دوازده هزار نامه فرستاده شد . « 4 »\r\n\r\n\r\n","description":"","footnote":"\r\n( 1 ) - هانى بن هانى سبيعى : در فصل اول درباره‌اش سخن گفتيم .\r\n( 2 ) - سعيد بن عبدالله حنفى : زندگينامه‌اش در فصل اول ، گذشت .\r\n( 3 ) - الارشاد ، ص 203 ؛ البدايه‌والنهايه ، ج 8 ، ص 154 با اندكى تفاوت در نام‌ها ؛ تاريخ‌يعقوبى ، ج 2 ، ص 241 .\r\n( 4 ) - اللهوف ، ص 105 ، شايان ذكر است كه صاحب كتاب « تذكرة الشهدا » در ص 64 نامه‌اى از اهل كوفه به امام حسين عليه السلام را نقل كرده است كه مردم از ستم يزيد و زورگويى او در ديگر سرزمين‌ها شكايت مىكنند . آنان همچنين از عبيدالله بن زياد و ستم و سركشى او شكايت مىكنند و از آن حضرت مىخواهند كه نزد آنان برود ؛ چرا كه او از يزيد و پدرش به خلافت سزاوارتر است .\r\nملاحظه متن نامه و تعابير زشت آن خواننده را به شك مىاندازد كه نويسنده‌اش حتى عربى روزگار ما را هم كامل نمىدانسته است !\r\nهمچنين ديده مىشود كه محتواى نامه با حقايق تاريخى نيز منافات دارد . زيرا در اين نامه مردم از جور و ستم يزيد شكايت مىكنند . در حالى كه هنگام حضور امام حسين عليه السلام در مكه ، يزيد جز چند ماهى بر مسند حكومت تكيه نداشت ؛ و در طى اين چند ماه اوضاع تغيير قابل ذكرى نكرد . بلكه بالعكس در طى اين دوره نعمان بن بشير سهل‌گير و ضعيف بر سر كار بود . از اين گذشته ابن‌زياد چند روز پس از آمدن مسلم به كوفه وارد اين شهر شد .\r\nنكته شگفت‌آور در اين نامه اين است كه مىگويد ، امام پس از خواندن نامه آن را دور انداخت و پيك را هم از خود راند !\r\nبدون شك اين از اخلاق امام عليه السلام به دور است و تنها جز در يك‌جا نقل نكرده‌است كه نامه كسىرا به دور انداخته باشد . آن مورد هم مربوط به نامه ابن‌زياد بود كه از آن حضرت مىخواست كه به اطاعت و فرمان وى درآيد .\r\nباز در اينجا شايان ذكر است كه حائرى در كتاب معالى السبطين ( ج 1 ، ص 140 ) به نقل از كتاب « التبر المذاب فى المواعظ » سيد عبدالفتاح بن ضياء الدين اصفهانى ( ر . ك . الذريعه ، ج 3 ، ص 372 ) متن نامه كوفيان را نقل مىكند - شايد هم نقل به معنا - و مىنويسد : نامه‌هاى بسيارى به ايشان رسيد و پيك‌هاى فراوانى نزد ايشان آمدند و به ايشان نوشتند : اگر نزد ما نيايى گناهكارى ! زيرا در اينجا ياران بسيارى دارى و مىتوانى قيام كنى . چون تو اصل ، ستون و شايسته و معدن اين قيامى .\r\nبر خواننده آگاه پوشيده نيست كه متن اين روايت سخنانى بى ربط است . زيرا چگونه كسى كه اصل ، ستون و شايسته و معدن قيام باشد گناه مىكند ؟ آيا ممكن است كسى از اهل كوفه كه - دست كم - به اولويت امام به خلافت اعتقاد داشته باشد و يا ايمان داشته باشد كه اطاعت از امام واجب است ، نسبت به ايشان چنين جسارتى كند و بگويد كه اگر به كوفه نيايد گناهكار است ؟ !\r\nآرى ، احتمال دارد كه اين نامه ، انشاى يك يا چند تن از منافقان كوفه بوده باشد . ولى بعيد مىنمايد كه منافق بتواند چنين تعابيرى به كار ببرد . از قبيل تو اصل آن - يعنى اصل حقى - و ستون آن و شايسته و معدن آن هستى ! شايد هم انشاى كسى باشد كه نسبت به مقام امام و جايگاه ايشان جاهل بوده است .\r\n","page_name":" 302 ","page_number":302},
  {"content":"\r\n\r\nسيد بن طاووس متن همين نامه‌اى را كه هانى بن هانى سبيعى و سعيد بن عبدالله حنفى نزد امام بردند نقل مىكند ، ولى با تفاوت و تفاصيل بيشتر . او معتقد است كه اين نامه آخرين نامه‌اى بود كه اهل كوفه براى امام عليه السلام نوشتند ، بهتر اين است كه متن نامه را همان گونه كه سيد روايت كرده است در اينجا بياوريم :\r\n« بسم الله الرحمن الرحيم . به حسين بن على اميرالمؤمنين عليه السلام ، از شيعيان او و شيعيان پدرش ، اميرالمؤمنين عليه السلام . اما بعد ؛ مردم چشم‌انتظار شمايند و نظر به هيچ كس ديگرى جز شما ندارند . اى پسر رسول خدا صلى الله عليه و آله ، بشتابيد ، بشتابيد كه باغ‌ها سرسبزند ، ميوه‌ها رسيده‌اند ، زمين خرم است و درختان پربرگند ، هرگاه خواستى نزد ما بيا كه به سوى سپاهى آماده مىآيى . درود و رحمت خداوند بر تو و پيش از تو ، بر پدرت باد ! » « 1 »\r\n\r\nنقش منافقان در موج نامه‌ها\r\nمنافقان بر امواج نامه‌هايى كه كوفيان به امام عليه السلام نوشتند سوار شدند و در آنها شركت جستند و يا با نوشتن نامه‌هاى مستقل ، از ايشان دعوت كردند و مدعى شدند كه فرمانبردار و آماده يارى ايشانند !\r\n\r\n\r\n","description":"","footnote":"\r\n( 1 ) - اللهوف ، ص 106 .\r\n","page_name":" 303 ","page_number":303},
  {"content":"\r\n\r\nسيد بن طاووس ( ره ) نقل مىكند كه امام عليه السلام پس از خواندن نامه‌اى كه هانى بن هانى و سعيد حنفى آوردند ، از آن دو پرسيد : بگوييد ببينم اين نامه‌اى را كه نوشته و به وسيله شما برايم فرستاده‌اند از كيست ؟\r\nگفتند : اى فرزند رسول خدا صلى الله عليه و آله : شبث بن ربعى ، حجار بن ابجر ، يزيد بن حارث ، يزيد بن رويم ، عروة بن قيس ، عمرو بن حجاج و محمد بن عمير بن عطارد . « 1 »\r\nولى شيخ مفيد يادآور شده است كه اينان - منافقان - براى امام نامه‌اى جدا از نامه‌هاى ديگران نوشتند . او مىنويسد : سپس شبث بن ربعى ، « 2 » و حجار بن ابجر « 3 » و يزيد بن\r\n\r\n\r\n","description":"","footnote":"\r\n( 1 ) - اللهوف ، ص 107 . در نقل طبرى ، يزيد بن حارث بن يزيد بن رويم و نيز به جاى عروة بن قيس ، عزرة بن قيس آمده است ( تاريخ طبرى ، ج 3 ، ص 278 ، دار الكتب العلميه ، بيروت ) ؛ و در كتاب ارشاد آمده است : يزيد بن حارث بن رويم .\r\n( 2 ) - شبث بن ربعى تميمى مؤذن سجاح بود كه دعوى پيامبرى كرد ( طبرى ، ج 2 ، ص 268 ) و سپس اسلام‌آورد . او در ميان كسانى بود كه به قتل عثمان كمك كردند ، سپس با على عليه السلام همراه شد و به فرمان او ، خانهء حنظلة بن ربيع را ويران كرد . او عليه معاويه نيز موضعگيرى كرد . سپس به خوارج پيوست و باز توبه كرد . سپس در قتل حسين عليه السلام حضور يافت و آنگاه با كسانى بود كه همراه مختار به خونخواهى حسين برآمدند ! و رئيس شرطه‌اش بود ! سپس در قتل مختار شركت جست و سرانجام در حدود سال هشتاد در كوفه مرد ( ر . ك . تقريب التهذيب ، ج 1 ، ص 344 ) .\r\nپندار عسقلانى مبنى بر اينكه شبث بن ربعى در ميان كسانى بود كه همراه مختار به خونخواهى حسين برآمد و رئيس شرطه‌اش بود ، بسيار نادر و شگفت است ؛ و اين قول را تنها او آورده است . مشهور آن است كه مختار از هيچ يك از شركت‌كنندگان در قتل حسين كمك نگرفت ، بلكه همهء آنان را از خود راند و از شمشير و شكنجه‌اش جز شمارى اندك ، جان سالم به در نبردند . او فقط از عبدالله زبير كمك گرفت . از اينرو رجالى محقق ، شوشترى ، پندار عسقلانى را شگفت دانسته مىگويد : من به اين نتيجه نرسيده‌ام كه او كمك‌كاران قتل عثمان ، و يا اعضاى شرطه مختار بوده باشد ( قاموس الرجال ، ص 390 )\r\nشبث از كسانى بود كه چهار مسجد ملعون را براى شادى و مژده قتل حسين عليه السلام ساختند ، با آنكه در جنگ صفين در جبهه على عليه السلام حضور داشت ( ر . ك . قاموس الرجال ، ص 199 - 205 ) ، شگفت اينكه ابن حبّان در كتاب الثقات ( ج 4 ، ص 371 ) از وى ياد كرده و گفته است كه او خطا مىكرد . مزّى نيز نام وى را در كتاب تهذيب الكمال ( ج 8 ، ص 266 ) آورده و هيچ اعتراضى هم به او نكرده است .\r\n( 3 ) - حجار بن ابجر يا ابحر عجلى سلمى ؛ وى از كسانى بود كه به حسين ( ع ) نامه نوشت و سپس نزد ابن‌زياد رفت . او نيز وى را فرستاد تا مردم را وادار به رها كردن مسلم ( ع ) سازد . سپس به سپاه اموى به فرماندهى عمرسعد پيوست و پس از آن در زمره سپاه عبدالله بن مطيع عدوى به جنگ مختار رفت . پدرش نصرانى و از كسانى بود كه بر ضد حُجر بن عدى ( رض ) گواهى داد ، و در روز قيام مسلم ، براى پسرش پرچم امان بلند كرد . حجار در روز عاشورا منكر نوشتن نامه به امام ( ع ) شد . سپس با مختار جنگيد . آنگاه به نفع مصعب با عبدالله بن حر وارد جنگ شد ولى در برابرش شكست خورد . مصعب وى را دشنام داد و از خود راند . سپس در شمار كسانى از كوفيان بود كه عبدالملك مروان به آنان نامه نوشت و آنها ولايت اصفهان را با او شرط كردند و او نيز همه‌اش را به‌آنان بخشيد ! ولى او با مصعب بيرون رفت و وانمود كرد كه به جنگ عبدالملك مىرود . او تا سال 71 زنده بود و از آن پس اثرى از وى پيدا نشد . ( ر . ك . مستدركات علم الرجال ، ج 2 ، ص 310 ؛ وقعة الطف ، ص 94 ) .\r\n","page_name":" 304 ","page_number":304},
  {"content":"\r\n\r\nحارث بن رويم ، « 1 » و عزرة بن قيس « 2 » و عمرو بن حجاج زبيدى « 3 » و محمد بن عمرو\r\n\r\n\r\n","description":"","footnote":"\r\n( 1 ) - يزيد بن حارث بن رويم ، ابوحوشب الشيبانى . وى در روز عاشورا نامه‌اش را منكر شد . پس از آنكه يزيدمرد و عبيدالله زياد ، عمرو بن حريث را در كوفه جانشين ساخت و او مردم را به بيعت ابن زياد فراخواند ، همين يزيد بن حارث برخاست و گفت : خداى را سپاس كه ما را از دست پسر سميه آسوده ساخت . نه [ بيعت نمىكنيم 
  ] و كرامتى هم در اين كار نيست . عمرو بن حريث فرمان زندانى كردن وى را صادر كرد ، اما بنىبكر مانع اين كار گشتند . سپس در زمرهء ياران خطمى انصارى به نفع ابن‌زبير درآمد ؛ و او را به قتل سليمان بن صُرَد و يارانش ، پيش از خروج ؛ و پس از آن به حبس مختار تشويق مىكرد . آنگاه ابن مطيع او را به سوى جبّانه مراد براى جنگ با مختار فرستاد . او بر راه‌ها و پشت بام‌ها تيرانداز گماشت و از ورود مختار به كوفه جلوگيرى كرد . سپس به وسيله بنىربيعه بر ضد مختار شوريد ولى با يارانش شكست خورد . . . آنگاه مصعب وى را امارت مدائن داد و سپس از سوى عبدالملك بر رى حكومت كرد و سرانجام به دست خوارج كشته شد . ( ر . ك . طبرى ، ج 3 ، ص 443 و 425 و 506 ؛ وقعة الطف ، ص 94 ) .\r\n( 2 ) - عزرة بن قيس أحمسى ؛ ازكسانى بود كه عليه حجر شهادت داد . ازاين‌رو براى امام عليه السلام نامه نوشت تا از اين گناهش چشم‌بپوشد . او شرم‌داشت كه ازسوى عمرسعد نزد امام بيايد مباداكه ازامام بپرسدكه چرا آمده است . زهير بن قين در شب نهم محرم در پاسخ وى گفت : به‌خدا سوگند من هرگز به‌او نامه ننوشته‌ام و پيكى برايش نفرستاده‌ام و هرگز به او وعده يارى نداده‌ام . عزره از طرفداران عثمان بود و ابن سعد در شب عاشورا او را فرمانده سواره نظام ساخت . او شب‌ها نگهبانى مىداد و ازكسانى بود كه سرها را نزد ابن‌زياد برد ( ر . ك . وقعة صفين ، ص 95 ) .\r\nدر الارشاد ( ص 203 ) و الفتوح ( ج 5 ، ص 34 ) از وى به جاى عزره ، به نام عروه ياد كرده است . ولى تاريخ طبرى ( ج 3 ، ص 278 ) و انساب الاشراف ( ج 3 ، ص 158 ) و ابن‌عدى در الضعفا ( ج 5 ، ص 377 ) و ذهبى در ميزان الاعتدال ( ج 3 ، ص 65 ) و مزّى در تهذيب الكمال ( ج 5 ، ص 34 ) از او به نام عزره ياد كرده‌اند . بنابر اين چنين پيداست كه نام اين مرد عزره است و شايد عروه تصحيفى از اين نام باشد .\r\n( 3 ) - عمرو بن حجاج زبيدى از كسانى است كه به دروغ عليه حجر بن عدى گواهى دادند كه به خداوند كفر ورزيده است . او از كسانى بود كه به امام نامه نوشته از او خواستند كه به كوفه بيايد . وى حركت قبيله مذحج را كه براى آزادى هانى بن عروه به سوى كاخ مىرفتند آرام ساخت و آنان را بازگرداند . عمر سعد او را در رأس پانصد تن به نهر فرات فرستاد تا ميان امام حسين و يارانش و آب حايل گردند . او با ابن‌مطيع بر ضد مختار جنگيد . هنگامى كه مختار پيروز شد ، عمرو گريخت و راه شراف و واقصه را در پيش گرفت و از آن پس اثرى از وى ديده نشد . ( ر . ك . تاريخ‌طبرى ، ج 3 ، ص 277 ، 278 ، 286 ، 311 ، 445 ، 459 ) ، او در روز عاشورا فرمانده جناح راست سپاه عمرسعد بود و با همراهانش بر جناح راست سپاه امام حمله كرد . او كسى است كه پيشنهاد داد به جاى مبارزه ، امام را سنگباران كنند . او سپاه كوفه را بر ضد امام تشويق مىكرد و مىگفت : اى كوفيان به فرمانبردارى و جماعتتان پايبند باشيد و در كشتن كسى كه از دين بيرون رفته و با امام مخالفت ورزيده است شك مكنيد . امام حسين عليه السلام فرمود : اى پسر حجاج ، آيا مردم را عليه من تحريك مىكنى ؟ آيا ما از دين بيرون رفتيم و شما ثابت قدم مانديد ؟ به خداوند خواهيد دانست كه چه كسى از دين بيرون رفته و چه كسى سزاوار آتش جاودانه است ! عمرو در ميان كسانى بود كه سرها را از كربلا به كوفه بردند ( ر . ك . البحار ، ج 45 ، ص 13 ، 19 ، و 107 ) .\r\nرويحه ، همسر هانى بن عروه دختر همين عمرو بن حجاج بود . وى مادر يحيى بن هانى است . هانى از كسانى بود كه پس از آمدن مسلم بن عقيل به نزد وى ، به بهانه بيمارى از رفتن در مجلس ابن‌زياد خوددارى كرد . آنگاه ابن زياد عمرو بن حجاج زبيدى ، محمد بن اشعث ، و أسماء بن خارجه را فرستاد تا هانى را نزد او ببرند ( ر . ك . الارشاد ، ص 208 ) .\r\nنمازى يادآور شده است كه عمرو ، از صحابهء مجهول است و از او به جاى عمرو ، به نام عمر ياد كرده است ( ر . ك . مستدركات علم الرجال ، ج 6 ، ص 32 ) .\r\n","page_name":" 305 ","page_number":305},
  {"content":"\r\n\r\nتميمى « 1 » ؛ اما بعد ، دشت‌ها سرسبز و خرم و ميوه‌ها رسيده است ، هرگاه اراده كردى ، بيا كه به سوى سپاهى مجهز و آماده خود مىآيى ! » « 2 »\r\n\r\n\r\n","description":"","footnote":"\r\n( 1 ) - محمد بن عمرو تميمى يا محمد بن عمير بن عطارد ( اللهوف ، ص 107 ) يا محمد بن عمير تميمى ( تاريخ‌طبرى ، ج 3 ، ص 278 ) ؛ از فرماندهان سپاه على عليه السلام در صفين بود ( ر . ك . لسان الميزان ، ج 5 ، ص 328 ) . او از كسانى است كه براى ريختن خون عمرو بن حمق خزاعى رضى الله عنه نزد زياد بدگويى كرد تا آنجا كه مورد نكوهش عمرو بن حريث و زياد قرار گرفت ( ر . ك . تاريخ طبرى ، ج 3 ، ص 225 ) . او بر ضد حجر بن عدى شهادت داد و در جنگ با مختار ، فرمانده مُضَر بود . سپس با مختار بيعت كرد و از سوى او به آذربايجان فرستاده شد . وى با حارث بن ربيعه ، والى كوفه ، به نفع ابن زبير با خوارج مىجنگيد . او از كوفيانى بود كه عبدالملك مروان با وى مكاتبه كرد و ولايت همدان را به وى داد . سپس به كوفه بازگشت و در دوران ولايت حجاج تا سال 75 ه در آن شهر بود و بعد از آن ، اثرى از وى ديده نشد ( ر . ك . وقعة الطف ، ص 95 ) .\r\n( 2 ) - الارشاد ، ص 203 .\r\n","page_name":" 306 ","page_number":306},
  {"content":"\r\n\r\n\r\nهمدلى فراوان با سفير امام حسين عليه السلام\r\nپس از فراگير شدن شادى و پيچيدن بوى عطر سرور و شادمانى در كوفه به خاطر مرگ معاوية بن ابىسفيان ، تمام كوشش مردم اين شهر - پس از آگاهى نسبت به خوددارى امام عليه السلام از بيعت با يزيد و رفتن به مكه مكرمه - وادار ساختن امام براى قيام و دعوت از آن حضرت براى رفتن كوفه بود ؛ و نامه‌هاى بسيارى براى امام عليه السلام نوشتند .\r\nدل و ديدهء آنها پيوسته مراقب اخبار واصله از مكه بود تا شايد يكى از آن اخبار ، مژده آمدن امام عليه السلام يا نماينده ايشان را بشارت دهد . هنگامى كه از آمدن مسلم به كوفه و اقامت در خانه مختار به عنوان سفير امام در ميان خودشان باخبر شدند ، براى ديدار و بيعت كردن با امام به دست او سرازير شدند . كمترين شمارى كه مورخان براى بيعت كنندگان مسلم نوشته‌اند دوازده هزار نفر است .\r\nابن عساكر مىنويسد : پس از آنكه دوازده هزار نفر از مردم كوفه به دست مسلم با امام عليه السلام بيعت كردند و به امام حسين عليه السلام نامه نوشتند كه نزد آنها برود ، آن حضرت از مكه رهسپار عراق شد . « 1 »\r\nمقرم مىنويسد : شيعيان آمدند و با وى بيعت كردند ، به طورى كه نام دوازده و به قولى 25 هزار نفر در ديوان او به ثبت رسيد . « 2 »\r\nابن‌نما گويد : كوفيان به امام عليه السلام چنين نوشتند : ما صد هزار تن با شماييم ! داود بن ابىهند به نقل از شعبى گويد : چهل هزار تن از كوفيان با حسين بيعت كردند كه با دشمنانش در جنگ و با دوستانش در صلح باشند . « 3 »\r\nبدون شك اين تعداد ، خواه در حداقل يا حداكثر برآورد ، حاكى از يك قيام مردمى و جنبش عمومى گسترده براى تأييد امام و مخالفت با حكومت اموى بود .\r\n\r\n\r\n","description":"","footnote":"\r\n( 1 ) - تاريخ دمشق ، ج 7 ، ص 144 .\r\n( 2 ) - مقتل الحسين ، مقرم ، ص 148 و ر . ك . مناقب آل ابىطالب ، ج 4 ، ص 91 .\r\n( 3 ) - مثير الاحزان ، ص 26 .\r\n","page_name":" 307 ","page_number":307},
  {"content":"\r\n\r\nحتى از نامه مسلم بن عقيل به امام عليه السلام استفاده مىشود كه همهء كوفه با امام عليه السلام بود .\r\nمتن نامه چنين است : اما بعد ، راهنما به قوم خود دروغ نمىگويد ؛ دوازده هزار تن از كوفيان با من بيعت كرده‌اند . پس از دريافت نامه‌ام در آمدن شتاب كن كه مردم همه با تواند و هيچ نظر و تمايلى به خاندان معاويه ندارند . والسلام . « 1 »\r\n\r\nنخستين اجتماع با سفير امام عليه السلام\r\nطبرى مىنويسد : سپس مسلم رفت تا به كوفه وارد شد « 2 » و در خانه مختار بن ابىعبيد ، كه امروز به نام خانه مسلم بن مسيب موسوم است ، فرود آمد . شيعيان پيوسته نزد او در رفت و آمد بودند . پس از آنكه گروهى از آنها اجتماع كردند . نامه حسين را برايشان خواند و آنان آغاز به گريستن كردند . آنگاه عابس بن ابىشبيب شاكرى « 3 » برخاست و پس از سپاس و ستايش خداوند گفت : من درباره مردم چيزى نمىگويم و نمىدانم كه در دلشان چه مىگذرد و تو را به آنها نمىفريبم . به خدا سوگند من از آنچه خود بدان اعتقاد دارم سخن مىگويم . به خدا سوگند هرگاه مرا فرابخوانيد دعوت شما را اجابت مىكنم و با دشمنان شما مىجنگم و آن قدر در راه شما شمشير مىزنم تا خداى را ديدار كنم و از اين كار قصدى جز آنچه در نزد خداوند است ندارم !\r\nسپس حبيب بن مظاهر فقعسى برخاست و گفت : خدايت رحمت كند آنچه را كه در دل داشتى در كوتاه سخنى بيان كردى ! آنگاه گفت : به خداى بىهمتا سوگند كه من نيز اعتقاد اين مرد را دارم ! . . . سپس حنفى نيز همين سخن را تكرار كرد . « 4 »\r\n\r\n\r\n","description":"","footnote":"\r\n( 1 ) - تاريخ طبرى ، ج 3 ، ص 290 .\r\n( 2 ) - سه تن از يارانش يعنى قيس بن مسهّر صيداوى ، عمارة بن عبيد سلولى و عبدالرحمن بن عبدالله بن كدن‌ارحبى نيز با وى همراه بودند ( وقعة الطف ، ص 99 ) .\r\n( 3 ) - زندگينامه‌ى عابس بن ابىشبيب شاكرى در بخش مربوط به كسانى كه در مكه به امام پيوسته‌اند خواهدآمد .\r\n( 4 ) - تاريخ طبرى ، ج 3 ، ص 279 ؛ و مراد از حنفى در اينجا ، سعيد بن عبدالله رضى الله عنه است .\r\n","page_name":" 308 ","page_number":308},
  {"content":"\r\n\r\n\r\nاشاره\r\nاين روايت تتمه‌اى دارد كه از فضاى ديگرى ، بجز فضاى حماسى حسينى كه در گفته‌هاى شمارى از مردان خدا ، امثال عابس بن ابىشبيب شاكرى ، حبيب بن مظاهر اسدى ، سعيد بن عبدالله حنفى رضى الله عنه تجلى يافت ، خبر مىدهد .\r\nفضاى ديگر با شتاب خود را در فضاى حماسى پنهان مىكرد و آشكار نمىشد ؛ هر چند كه در ترسيم مواضع بسيارى از كوفيان آن روز بيشترين تأثيرگذارى را داشت ؛ و آن فضاى ضعف روحى بود كه به همه مردم در آن روز سرايت كرده بود . اين روحيه به اندازه‌اى بر مردم چيره شده بود كه ديدگان حقيقت بين خويش را بستند و به جاى هدايت ، كورى را برگزيدند . و دل و زبانشان دوگانه شد و شمشيرهاشان در خدمت كسى كه نمىخواستند درآمد ؛ و عزيزترين كسانى را كه دوست داشتند كشت . اين نبود مگر به خاطر ترس از مرگ و دوستى دنيا كه از بيم مرگ در پستى فرو افتادند و در نتيجه شخصيتى دوگانه پيدا كردند و ظاهر و باطنشان متناقض گشت . آرى شيطان بر كسانى كه دنيا را بر آخرت برمىگزينند اين گونه چيره مىشود .\r\nحجاج بن على - كه ابومخنف داستان اين اجتماع را از زبان او نقل مىكند - گويد : به محمد بن بشر همدانى - كه در اين اجتماع حضور يافته بود و داستانش را نقل كرد - گفتم كه آيا تو هم در آنجا سخنى گفتى ؟ گفت : من دوست داشتم كه خداوند يارانم را با پيروزى عزت بخشد و دوست نداشتم كه كشته شوم و از دروغ گفتن خوشم نمىآمد ! ! « 1 »\r\n\r\nكوفه در انتظار حسين عليه السلام\r\nدر كشاكش گرد آمدن مردم اطراف مسلم بن عقيل ، و بىتوجهى به والى وقت شهر يعنى نعمان بن بشير كه در برابر موج قيام امت ناتوان بود يا خود را به ناتوانى مىزد - چشمان مردم مراقب راه كاروان‌هايى بود كه از حجاز مىآمد و دل‌هاشان در انتظار قدوم مبارك امام حسين عليه السلام مىتپيد تا آن دل‌ها را فرش راه گام‌هاى مبارك فرزند رسول خدا صلى الله عليه و آله كنند .\r\n\r\n\r\n","description":"","footnote":"\r\n( 1 ) - تاريخ طبرى ، ج 3 ، ص 279 .\r\n","page_name":" 309 ","page_number":309},
  {"content":"\r\n\r\nتا آنكه روزى ، چشمان مردم كوفه به مردى نقاب زده با عمامه‌اى سياه با جامه‌اى يمانى باز شد كه تنها و پياده مىآمد و زمام استر خويش را به دست داشت . مردم پنداشتند كه حسين عليه السلام است - چه گمان ابلهانه‌اى ! - « زنى فرياد برآورد ، الله اكبر ! به خداى كعبه سوگند ، پسر رسول خدا ! مردم نيز فرياد برآوردند و گفتند : ما بيش از چهل هزار مرد با توايم و آن قدر بر او ازدحام كردند كه دم چارپايش را گرفتند و مىپنداشتند كه او حسين عليه السلام است . . . » « 1 »\r\nبر هر گروهى از مردم كه مىگذشت بر او سلام مىكردند و مىگفتند : خوش آمديد اى فرزند رسول خدا ! قدمتان خير باد ! از كنار نگهبانان كه مىگذشت . نگاهش مىكردند و ترديد نداشتند كه او حسين عليه السلام است و مىگفتند : خوش آمديد اى فرزند رسول خدا ! ولى او هيچ سخن نمىگفت : همه مردم از خانه‌هايشان به سوى او رفتند و در راه كاخ امارت او را همراهى مىكردند و او نه سلامى مىداد و نه چيزى بر زبان مىراند .\r\nچون صداى همهمه مردم در خيابان به گوش نعمان بن بشير رسيد ، درب كاخ را به روى خود و نزديكانش بست . او نيز هيچ شك نكرد كه اين كسى كه آمده حسين است و مردم همراهش دور او را گرفته و داد و فرياد مىكنند . چون به نعمان رسيد وى گفت : تو را به خدا سوگند پيش ميا ! كه من نه امانتم [ حكومت 
  ] را به تو مىسپارم و نه به جنگ تو تمايلى دارم !\r\nتازه وارد بازهم چيزى نگفت . نعمان ميان دو كنگره كاخ ايستاده بود . عبيدالله به او نزديك شد و گفت : چرا در را باز نمىكنى ! شب تو طولانى شده است ! يكى از كوفيانى كه پشت سرش بود با شنيدن صدايش در حالى كه ترس او را برداشته بود فرياد برآورد :\r\nاى مردم ! پسر مرجانه ! به خداى بىهمتا ! مردم ترسيدند - با همان سادگى گذشته - گفتند :\r\nواى بر تو ، او حسين است . « 2 » در روايت ابن نما آمده است : « . . . نقاب را كنار زد و گفت : من عبيدالله هستم ! مردم پشت سر هم فرو ريختند و يكديگر را لگدمال مىكردند ؛ و او به كاخ امارت وارد شد . . . » « 3 »\r\n\r\n\r\n","description":"","footnote":"\r\n( 1 ) - مثير الاحزان ، ص 30 .\r\n( 2 ) - ر . ك . تاريخ طبرى ، ج 3 ، ص 218 .\r\n( 3 ) - مثير الاحزان ، ص 30 .\r\n","page_name":" 310 ","page_number":310},
  {"content":"\r\n\r\nو بدينسان معلوم شد كه تازه وارد امام نبود ، بلكه عبيدالله بن زياد و پسر مرجانه ملعون بود . حكمرانى كه حكومت مركزى شام به پيشنهاد سرجون مسيحى او را به كوفه فرستاد تا تحولات حركت امت را در اين شهر مهار كند . زيرا كه او با ويژگىهاى روحى كوفيان آشنا بود . تجربهء ادارى شيطانى داشت و بر ستم و بيداد توانا بود .\r\n\r\nكوفيان . . . و اقدام مناسب\r\nبراى پيروزى هر حركت انقلابى كه قصد ايجاد دگرگونى در اوضاع سياسى هر سرزمينى را داشته باشد ، به عوامل و شرايط چندى نياز است ؛ كه شايسته است رهبرى آن حركت بدانها توجه داشته باشد و براى موفقيت اين حركت در راستاى رسيدن به هدف‌هاى از پيش تعيين شده بر اساس آنها عمل كند .\r\nنگرش در تحرك اهل كوفه پس از مرگ معاويه - نپذيرفتن خلافت يزيد بن معاويه و مكاتبه با امام حسين در مكه و اظهار فرمانبردارى كردن و خواهان آمدن حضرت شدن - نشان مىدهد كه در آنجا مجموعه‌اى از شرايط وجود داشت كه لازم بود بزرگان و اشراف كوفه ، كه تصدى اين كار را عهده‌دار بودند ، براى تحقّق و فراهم ساختن آنها بكوشند تا اين قيام و نهضت به اهداف از پيش تعيين شده خود برسد .\r\nنخستين و مهم‌ترين كارى كه كوفيان مخالف بايد انجام مىدادند اين بود كه نيروهايشان را بسيج كنند و هر چه زودتر ، پيش از آمدن امام ، اوضاع كوفه را به دست گيرند . به اين منظور براى مثال بايد حاكم اموى و معاونان و اركان ادارى و جاسوسانش را شناسايى و دستگير مىكردند . براى اينكه حكومت اموى براى مدتى طولانى از اخبار كوفه بىاطلاع بماند و پيش از آمدن امام عليه السلام با قيام مردم مقابله نكند خروج از كوفه را جز با مجوز ويژه ممنوع مىكردند . امام پس از آمدن ، زمام امور را به دست بگيرد و انقلاب را به سوى هدف‌هاى كامل آن هدايت كند .\r\nپىبردن به ضرورت چنين اقدام هايى تازگى نداشت و انديشه‌اى نبود كه تنها نوابغ سياسى بدان پى ببرند ، بلكه عامه مردم نيز چنين چيزى را درك مىكردند . عبدالله عباس در ضرورت اقدام به چنين كارى خطاب به امام عليه السلام گفت : اگر اهل عراق خواهان شما\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nهستند ، به آنها بنويس كه دشمنشان را بيرون برانند و آنگاه نزد آنها برو . « 1 » عمر بن عبدالرحمن مخزومى نيز خطاب به امام در اين باره گفت : شما به شهرى مىروى كه كارگزاران و اميرانش در آنجا حضور دارند و بيت المال در اختيار آنها است . مردم نيز بنده درهم و دينارند . من بيم آن دارم ، همان‌هايى كه به تو وعده يارى داده‌اند و آنهايى كه تو را از كسى كه با او مىجنگى دوست‌تر مىدارند ، با تو بجنگند . « 2 » عمرو بن لوذان هم خطاب به امام عليه السلام گفت : اگر اينهايى كه نزد تو فرستاده‌اند رنج و سختى جنگ را از تو بر مىدارند و راهت را هموار مىسازند ؛ و تو نزد آنها به روى خردمندانه است ، ولى در اين وضعيتى كه شما مىگوييد من رفتن شما را روا نمىدانم ! « 3 »\r\nامام هيچ كدام از گفته‌هاى آنان را نادرست نشمرد و تأييد فرمود كه از روى خيرخواهى و خردورزى و انديشه است . به ابن عباس فرمود : اى پسرعمو ، به خدا سوگند من مىدانم كه تو خيرخواه و دلسوزى ! « 4 » و به مخزومى فرمود : به خدا سوگند دانستم كه تو براى خيرخواهى آمدى و خردمندانه سخن گفتى ! « 5 » و به عمرو بن لوذان فرمود : اى عبدالله ، اين نظر بر من پوشيده نيست ! « 6 »\r\nنكته قابل توجه اين كه نه در نامه‌هاى امام به اهل كوفه و نه در سفارش‌هاى ايشان به مسلم بن عقيل ، چيزى كه آنها را از اقدام به چنين كارى - كه امام تأييد كرد كه خردمندانه است - بازدارد ديده نمىشود . بلكه از آنها خواست كه همراه مسلم قيام كنند و در نامه نخست خود - طبق روايت ابن اعثم - به آنان نوشت : همراه پسرعمويم قيام كنيد . با او بيعت كنيد و يارىاش دهيد و رهايش مكنيد ! « 7 »\r\n\r\n\r\n","description":"","footnote":"\r\n( 1 ) - تاريخ طبرى ، ج 3 ، ص 295 .\r\n( 2 ) - همان ، ص 294 .\r\n( 3 ) - الارشاد ، ص 223 ؛ الكامل فى التاريخ ، ج 2 ، ص 549 .\r\n( 4 ) - تاريخ طبرى ، ج 3 ، ص 295 .\r\n( 5 ) - همان ، ص 294 .\r\n( 6 ) - الكامل فى التاريخ ، ج 2 ، ص 549 .\r\n( 7 ) - الفتوح ، ج 5 ، ص 36 .\r\n","page_name":" 312 ","page_number":312},
  {"content":"\r\n\r\nدر نامه دومى كه به وسيله قيس بن مسهر صيداوى - كه به آنان نرسيد و پيك دستگير شد - فرستاده از آنان خواست كه سرعت و جديت به خرج دهند و فرمود : چون اين نامه‌ام به شما رسيد به كار خويش سرعت بخشيد . « 1 »\r\nدراين صورت ، دليل اينكه شيعيان براى تسلط بر اوضاع شهر ، كارى نكردند چه بود ؟\r\nبا آنكه در اين شهر شمار در خور توجهى از افراد باتجربه نظامى ، سياسى و اجتماعى حضور داشتند و بدون شك انديشه چنين اقدامى بارها به ذهنشان راه يافته بود . پس دليل اين اقدام نكردن چه مىتوانست باشد ؟\r\nشايد پاسخ به اين پرسش يكى از دشوارترين چيزهايى باشد كه در روند رويدادهاى قيام مقدس حسينى با آن روبه رو هستيم . با وجود اين در اينجا به اختصار مهم‌ترين عواملى را كه موجب شد كوفيان پيش از آمدن امام عليه السلام براى تسلط بر اوضاع اقدامى نكنند ، بر مىشمريم .\r\n( 1 ) 1 - شيعيان كوفه از قبايل پراكنده تشكيل مىشدند و در دوره پس از امام حسن عليه السلام به مرجع و شخصيت برجسته‌اى دسترسى نداشتند كه در كارها و گرفتارىها به او مراجعه كنند و از او نظر بخواهند و تصميم و فرمانش را اجرا كنند .\r\nآرى ، بزرگان و اشراف چندى از شيعه در كوفه بودند كه هر كدامشان ميان قبيله خود صاحب نفوذ بودند . ولى در برابر رويدادهاى بزرگ و جدى ، موضع واحد و منسجمى كه بتواند اين موضع‌گيرىها را يكپارچه ساخته از پراكندگى و تشتّت جلوگيرىكند ، وجود نداشت .\r\nاين حالت بر اثر سياست‌هاى خاص معاويه در ميان كوفيان رسوخ كرده بود . او در طول بيست سال حكومت تاريك خود ، ميان مردم جدايى افكنده جوّ كشتار و ترس و سركوب و مراقبت شديد و فشار مداوم را حكمفرما ساخته بود و شمار بسيارى از شيعيان به ويژه رهبرانشان را كشته بود . اين موضوع باعث شده بود كه در طول اين بيست ساله سخت تخم احتياط مفرط و ترس شديد از اقتدار سلطان و بىاعتمادى و عدم اطمينان به يكديگر و فردگرايى در موضع‌گيرىها و تصميمات بر مردم حكمفرما شود .\r\n\r\n\r\n","description":"","footnote":"\r\n( 1 ) - تاريخ طبرى ، ج 3 ، ص 301 .\r\n","page_name":" 313 ","page_number":313},
  {"content":"\r\n\r\nنمونه كامل اين تفرقه و تشتّت وجود نامه‌هاى متعددى است كه از كوفه براى امام حسين عليه السلام در مكه فرستاده شد . اگر اين بزرگان با هم متحد مىبودند ، نامه‌ها و پيك‌هاشان به خدمت امام متعدّد نمىبود .\r\nچنانچه پيشواى واحدى مىداشتند و به تصميم و فرمان او عمل مىكردند ، به نامه همان پيشوا بسنده مىكردند و دوازده هزار نامه نمىفرستادند ! و امام نيازى نداشت كه از آخرين پيك‌ها بپرسد : به من بگوييد پاى اين نامه‌هايى را كه برايم آورده‌ايد چه كسانى امضا كرده‌اند ؟ « 1 »\r\nدليل ديگر اين ضعف اعتماد و اطمينان و فردگرايى در موضع و تصميم ، گفتار شهيد يگانه عابس بن ابىشبيب شاكرى ، در حضور مسلم بن عقيل است كه گفت : اما بعد ، من از مردم چيزى نمىگويم و نمىدانم كه در دل‌هاشان چه مىگذرد و تو را به وسيله آنها نمىفريبم ! به خدا سوگند من از چيزى كه خود بدان اعتقاد دارم سخن مىگويم . به خدا سوگند هرگاه مرا فرا بخوانيد دعوت شما را اجابت مىكنم و با دشمنان شما مىجنگم و آن قدر در راه شما شمشير مىزنم تا خداى را ديدار كنم و از اين كار قصدى جز آنچه در نزد خداوند است ندارم ! « 2 »\r\n2 - يكى از پديده‌هايى كه همه قبايل ساكن كوفه را در بر گرفته بود ، پديدهء گرايش‌هاى گوناگون بود . در ميان همه قبايل اگر مخالف حكومت اموى و دوستدار اهل بيت عليهم السلام ديده مىشد ، در قبال آنها كسانى نيز به چشم مىخوردند كه دوستدار حكومت اموى بوده در خدمت دستگاهشان قرار داشتند . شايد دوستداران حكومت اموى در اغلب قبايل از مخالفانشان به طور عموم و از دوستداران اهل بيت به طور خاص بيشتر بودند .\r\nشايد بزرگ‌ترين مشكل رهبران شيعى همين بود كه نمىتوانستند آشكارا قبايلشان را به قيام بر ضد امويان وادار سازند ، و به آن اقدام شايسته مبادرت ورزند . زيرا شمار بسيارى از افراد همان قبيله كه در خدمت دستگاه امويان بودند ، خبر مربوط به تصميم\r\n\r\n\r\n","description":"","footnote":"\r\n( 1 ) - اللهوف ، ص 107 .\r\n( 2 ) - تاريخ طبرى ، ج 3 ، ص 279 .\r\n","page_name":" 314 ","page_number":314},
  {"content":"\r\n\r\nرهبر قبيله شيعى را به حكومت امويان گزارش مىداد و آن عمل پيش از اقدام خنثى مىشد . رهبر شيعى آن قبيله و يارانش نيز از ميان مىرفت . براى مثال در ميان قبيله بزرگ مذحج رهبر بزرگ شيعه و پيشگامى چون هانى بن عروه ديده مىشود كه در برابر او رهبرى ديگر - او نيز بزرگ - مثل عمرو بن حجاج زيبدى به چشم مىخورد . عمرو جان فداى امويان بود ، به طورى كه حتى مصالح امويان را بر مصالح قبيلهء خود ، يعنى مذحج ترجيح مىداد ! او نقش فريب‌كارانه‌اش را در سوار شدن بر موج قيام مذحج و قيام اين قبيله براى آزادسازى هانى ايفا كرد و مردم را از وارد شدن به قصر باز گرداند و با نيرنگى مشترك با شريح قاضى و ابن‌زياد آنان را پراكنده ساخت .\r\nهمين پديده در قبيله‌هاى بنى تميم ، بنىاسد ، كنده ، همدان ، أزد و ديگر قبايل كوفه نيز ديده مىشود .\r\nبنابر اين در عمل براى هر يك از رهبران شيعى دشوار بود كه بتواند همه قبيله‌اش را در كارى ضد حكومت اموى هدايت كند . اين كار به خاطر وجود رهبرانى ديگر از همان قبيله بودكه دوستدار حكومت اموى بودند و مىتوانستند تلاش‌هاى آن‌رهبر شيعى را از درون قبيله تخريب كنند و يا آنكه با كمك گرفتن از خود حكومت اموى به نابودى آن بپردازند .\r\n3 - به دو عامل اول و دوم - كه مهم‌ترين عوامل هستند - يك عامل سوم نيز اضافه مىشود و آن فراگير بودن بيمارى ضعف روحى و دوگانگى شخصيت و سستى مجسم در دنيادوستى سلامت خواهى و ترس از مرگ در اغلب كوفيان آن روز است . روشن‌ترين نمونه آن تعابيرى است كه محمد بن بشر همدانى دارد . او جزئيات مربوط به اجتماع نخست شيعه با مسلم بن عقيل را در خانه مختار و نيز گفتار عابس شاكرى ، حبيب بن مظاهر و سعيد بن عبدالله حنفى را درباره آمادگى براى فداكارى و جانفشانى در يارى امام نقل كرده است . هنگامى كه حجاج بن على از وى پرسيد : آيا تو هم در آنجا سخنى گفتى ؟ در پاسخ گفت : « من دوست داشتم كه خداوند يارانم را با پيروزى عزت بخشد ، امّا دوست نداشتم كه كشته شوم و دروغ گفتن را نيز خوش نداشتم » . « 1 »\r\n\r\n\r\n","description":"","footnote":"\r\n( 1 ) - ر . ك . تاريخ طبرى ، ج 3 ، ص 279 .\r\n","page_name":" 315 ","page_number":315},
  {"content":"\r\n\r\nاز نمونه‌هاى روشن ديگر ، گفتار عبيدالله بن حُرّ جعفى خطاب به امام عليه السلام است كه گفت : به خدا سوگند من به خوبى مىدانم كه هر كس تو را همراهى كند ، در جهان آخرت سعادتمند است . ولى من اميد ندارم كه بتوانم براى تو كارى بكنم ؛ چون در كوفه هم يار و ياورى برايت نديده‌ام . تو را به خدا سوگند مىدهم كه مرا به اين كار وادار مساز چرا كه هنوز آماده مرگ نشده‌ام ! « 1 »\r\nرهبران شيعه كوفه خطر شيوع اين بيمارى را دريافته و به آثار بد آن بر هر نهضت و قيامى پى برده و براى بىوفايى مردم در هر اقدام جهادى ، هزاران حساب باز كرده بودند .\r\nاز اين رو مىبينيم كه در اجتماع نخست شيعيان ، سليمان بن صرد گفت : اگر مىدانيد كه او را يارى مىدهيد و با دشمنانش مبارزه مىكنيد ، به او نامه بنويسيد و چنانچه از خودباختگى و ضعف بيم داريد ، اين مرد را فريب ندهيد ! « 2 »\r\nهمين شناخت و آگاهى نسبت به گسترش اين بيمارى در گفتار عابس شاكرى نيز ديده مىشود كه خطاب به مسلم گفت : من از مردم به تو خبر نمىدهم و نمىدانم كه در دل آنها چه مىگذرد و تو را به آنها نمىفريبم ! . . . « 3 »\r\nشايد عوامل مهمّ سه‌گانه‌اىكه در اينجا ذكر شد ، پاسخى كافى به اين پرسش باشد كه چرا رهبران شيعى در كوفه ، پيش از آمدن امام ، اقدامى براى تسلط بر اوضاع شهر انجام ندادند .\r\n\r\nحركت امت در بصره\r\nظاهر زندگى سياسى و اجتماعى در بصره به سال شصتم هجرى ، چنين نشان مىداد كه عبيدالله زياد اداره كامل سياسى و نبض روند حوادث آن را در قبضه قدرت خويش دارد . او مردى ستمكار و بيدادگر بود و در ايجاد تفرقه ميان قبايل و نارضايتى در ميان بزرگان و اشراف شهر مهارتى خاص داشت . علاوه بر آن براى فريب و حيله‌گرى امتى كه با فساد\r\n\r\n\r\n","description":"","footnote":"\r\n( 1 ) - الاخبار الطوال ، ص 251 .\r\n( 2 ) - تاريخ طبرى ، ج ، 3 ، ص 277 .\r\n( 3 ) - همان ، ص 279 .\r\n","page_name":" 316 ","page_number":316},
  {"content":"\r\n\r\nسركشان اموى و كارگزارانشان آشنا بودند ، روش‌هاى گوناگونى را به‌كار مىبرد . آنچه اين توهم ظاهرى را تأييد مىكند ، وجود مجموعه بزرگى از اشراف و بزرگان بصره و رؤساى اخماس « 1 » در اين شهر است كه با حاكمان اموى و به ويژه عبيدالله روابطى دوستانه داشتند .\r\nولى باطن زندگى سياسى و اجتماعى در بصرهء آن روز ، چيز ديگرى را گواهى مىداد .\r\nزيرا در بصره اشراف ، بزرگان و سران اخماس ديگرى بودند - كه هر چند شمارشان اندك بود - با حقايق امور آشنا بودند و حق و اهل حق را دوست مىداشتند . همانطور كه در عمق زندگى مردم بصره فعاليت مخالفان شيعى در جريان بود اينان جلسه‌ها و اجتماعات پنهانى داشتند و اخبار و رويدادهاى مهم در آنجا به بحث و بررسى گذاشته مىشد . با فعاليت‌هاى مخالفان شيعى در كوفه و حجاز نيز به گونه‌اى در ارتباط بودند .\r\nعبيدالله بن زياد نيز نسبت به وجود اين گونه مخالفت‌ها در بصره آگاه بود و از آنها بيم داشت و احتياط مىكرد .\r\nدر اينجا مىتوانيم حركت امت در بصره را از طريق پاسخ‌هايى كه اشراف و سران اخماس براى امام عليه السلام نوشتند پىگيرى كنيم :\r\n1 - پاسخ احنف بن قيس : وى در پاسخِ نامهء امام به سران اخماس و اشراف بصره ، چنين نوشت : اما بعد ،  « فَاصْبِرْ إِنَّ وَعْدَ اللَّهِ حَقٌّ وَ لا يَسْتَخِفَّنَّكَ الَّذِينَ لا يُوقِنُونَ »  « 2 » و چيزى بر اين آيه نيفزود ! « 3 » احنف بر اين باور بود كه وظيفه و تكليف خود را در برابر دعوت امام عليه السلام براى احياى سنت رسول‌الله صلى الله عليه و آله ادا كرده است . از اين رو به توصيه امام عليه السلام به شكيبايى و اينكه آنها كه يقين ندارند او را خوار نخواهند كرد ، بسنده كرد !\r\nكسانى كه به سيرهء احنف بن قيس آشنايى دارند مىدانند كه اين مرد از روشن‌ترين مصداق‌هاى « الذين لا يوقنون » بود . موضع‌گيرى وى در همين پاسخ كاشف از ترديد وى در باره يارى امام عليه السلام است ؛ با آنكه به حقانيت امام عليه السلام به خلافت و رهبرى امت آگاه بود .\r\n\r\n\r\n","description":"","footnote":"\r\n( 1 ) - در فصل اول درباره معناى اخماس سخن گفتيم .\r\n( 2 ) - پس صبر كن كه وعده خدا حق است و زنهار تا كسانى كه يقين ندارند تو را به سبكسرى واندارند . ( روم ، آيه 60 ) .\r\n( 3 ) - مثيرالاحزان ، ص 27 .\r\n","page_name":" 317 ","page_number":317},
  {"content":"\r\n\r\nموضع‌گيرى ديگر وى نيز در بصره و در فتنه عبدالله بن عامر حضرمى بود كه - پس از صفين - مردم را يك بار ديگر به شكستن بيعت اميرالمؤمنين عليه السلام فراخواند . احنف در پاسخ حضرمى ، فرستاده معاويه ، به جاى آنكه از اميرالمؤمنين عليه السلام دفاع كند و مردم بصره را به‌ثبات بر بيعت و فرمانبردارى دعوت‌نمايد ، گفت : « من در اين امر نه شتر ماده‌اى دارم نه نر » « 1 » « 2 » . او پيش از اين نيز موضعى داشت كه حاكى از شك و ضعف يقين اوست . او در پيامى به اميرالمؤمنين عليه السلام گفت : من در ميان قوم خويش ، فرمانبردار توام . اگر بخواهى همراه دويست نفر از خاندانم نز شما بيايم چنين مىكنم و اگر بخواهى ، چهار هزار شمشير بنىسعد را از تو باز مىدارم . اميرالمؤمنين عليه السلام به او پيام داد : « بهتر است كه بمانى و آنها را بازدارى . . . » « 3 »\r\n2 - خيانت منذر بن جارود : وى نيز از بصريانى بود كه امام عليه السلام به او نامه نوشت . پس از آنكه پيك امام ، سليمان بن رزين رضى الله عنه نزد وى آمد ، نامه را گرفت و خواند . سپس به ادعاى اينكه مىپنداشت « 4 » اين نامه دسيسه عبيدالله است نامه و پيك را نزد او برد . ابن‌زياد پيك را كشت و سپس منبر رفت و بصريان را از ايجاد اختلاف و تشنج پرهيز داد . « 5 »\r\nعبيدالله بن زياد داماد منذر بن جارود بود ؛ و بحريه ، بنت المنذر ( يا خواهرش ) « 6 » را به كابين داشت . ابن زياد پاداش جنايت زشت منذر را داد . پاداشى كه منذر آرزويش را داشت و در اين واقعه بدذاتى و پستى او را به خوبى آشكار ساخت . ابن زياد حكومت سند از سرزمين هند را به او داد . ولى مدت درازى از اين جايزه برخوردار نشد و در سال 62 در همانجا به هلاكت رسيد . « 7 »\r\n\r\n\r\n","description":"","footnote":"\r\n( 1 )\r\n- اصل ضرب المثل چنين است : « امّا انا فلاناقة لى فى هذه ولا جمل ! »\r\n( 2 ) - الغارات ، ج 2 ، ص 384 ، نيز ر . ك . زندگينامه احنف بن قيس در فصل اول ، ص 32 - 34 - حاشيه .\r\n( 3 ) - كتاب الجمل و النصره سيد العتره ، ص 295 / و در بخش اول از موسوعة مصنفات شيخ مفيد .\r\n( 4 ) - ر . ك . تاريخ طبرى ، ج 3 ، ص 280 .\r\n( 5 ) - ر . ك . اللهوف ، ص 114 ؛ البحار ، ج 44 ، ص 337 .\r\n( 6 ) - ر . ك . ابصار العين ، ص 40 .\r\n( 7 ) - ر . ك . الاصابه ، ج 3 ، ص 480 .\r\n","page_name":" 318 ","page_number":318},
  {"content":"\r\n\r\nادعاى ابن جارود مبنى بر اينكه بيم آن داشت كه نامه ، دسيسهء ابن‌زياد باشد ، دروغى بيش نيست ؛ زيرا راه شناخت حقيقت امر ، در تسليم پيك و نامه به ابن‌زياد منحصر نبود ! منذر بن جارود - اگر راستگو مىبود - مىتوانست با اندكى تحقيق به راستگويى پيك پى ببرد ، نه آنكه او را تسليم كند تا به قتل برسد !\r\n3 - يزيد بن مسعود نهشلى . . . و موضع پسنديده - وى پس از دريافت نامه امام عليه السلام آن را خواند و سپس بنىتميم ، بنىحنظله و بنىسعد را گرد آورد .\r\nچون حاضر شدند ، گفت : اى بنىتميم ، جايگاه و حسب و نسب مرا در ميان خود چگونه مىبينيد ؟ گفتند : به‌به ! به خدا سوگند تو ستون فقرات و سرآمد مباهاتى و در ميانه افتخار قرار گرفته‌اى و در آن پيشى جسته‌اى ! گفت : من شما را براى كارى گرد آورده‌ام تا با شما رايزنى كنم و از شما كمك بگيرم . گفتند : به خدا سوگند ما از خيرخواهى دريغ نمىكنيم و در رايزنى با تو مىكوشيم . بگو تا بشنويم .\r\nگفت : معاويه مرده و در ميان رفتگان چه آدم پستى بود . بدانيد كه درهاى بيداد و گناه شكست و پايه‌هاى ستم به لرزه درآمد . او بيعتى پديد آورد و از مردم پيمان گرفت و گمان برد كه آن را استوار ساخته است . هيهات كه او به مقصودش برسد ! به خدا سوگند او كوشيد و شكست خورد و رايزنى كرد و شكست خورد و پسرش ، يزيدِ شرابخوار و سرامد تباهىها ، خود را خليفه مسلمانان مىخواند و بدون رضايتشان بر آنها حكم مىراند ، و حال آن‌كه ناشكيبا است ، دانشى اندك دارد و از حق ، حتى جاى نهادن گامش را نمىداند .\r\nبه خداوند بزرگ ، به حق سوگند ياد مىكنم كه جهاد با يزيد به خاطر دين ، از جهاد با مشركان برتر است . اين حسين بن على ، فرزند دختر رسول خدا صلى الله عليه و آله است ، با شرافت و نژاده و با انديشه‌اى استوار ؛ فضيلتى دارد وصف‌ناپذير ؛ و دانشى دارد پايان‌ناپذير . او به خاطر پيشينه و سن و اولويت و خويشاوندىاش ، از همه به حكومت سزاوارتر است . با خردسال مهربان و بر بزرگسال دلسوز مىباشد . چه رهبر و امام خوبى ! حجت خداوند به وسيله او تمام است و موعظه ابلاغ گرديده است . چشمان خود را بر نور حق نبنديد و در بيابان باطل كوركورانه راه مرويد ، در روز جنگ جمل صخر بن قيس شما را از يارى على عليه السلام باز داشت . اينك با رفتن نزد پسر رسول خدا صلى الله عليه و آله و يارى او آن ننگ را از خود\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nپاك كنيد . به خدا هيچ كس دست از يارى او بر نمىدارد ، مگر آنكه خداوند نسل او را خوار و ذليل و عشيره‌اش را اندك مىسازد . من اينك لباس رزم كامل پوشيده و زره به تن كرده‌ام . هر كس كشته نشود مىميرد و آن كس كه بگريزد ، از مرگ نمىرهد . خدايتان رحمت كند ، پاسخى نيكو بدهيد .\r\nبنىحنظله به سخن درآمدند و گفتند : اى اباخالد ، ما تيرهاى تركش و دلاوران قبيلهء توايم . اگر به وسيلهء ما تيربيندازى ، هدف را نشانه رفته‌اى ؛ اگر با ما به جنگ به روى پيروز گشته‌اى و در هر بلايى كه فرو روى ما نيز با توايم . به خدا سوگند هر سختىاى ببينى ، ما نيز خواهيم ديد . به خدا سوگند تو را با شمشيرهايمان يارى مىدهيم و جان خويش را سپر جان تو مىكنيم ؛ به هر كارى كه خواهى اقدام كن .\r\nبنىسعد بن زيد نيز به سخن درآمدند و گفتند : اى اباخالد ، منفورترين چيزها نزد ما مخالفت با تو و بيرون رفتن از رأى تو است . صخر بن قيس « 1 » به ما فرمان ترك جنگ داد .\r\nما خوشحال شديم و عزت ما در ميان ما باقى ماند . ما را مهلت ده تا رايزنى كنيم و آنگاه نظر خويش را براى تو باز خواهيم گفت .\r\nآنگاه بنىعامر بن تميم به سخن آمدند و گفتند : اى اباخالد ، ما فرزندان پدر تو و هم‌پيمان توايم . اگر تو خشم بگيرى ما خشنود نمىشويم و اگر تو بكوچى ما اقامت نمىكنيم ، فرمان از تو است ، ما را فراخوان تا تو را اجابت كنيم و فرمان ده تا فرمان ببريم .\r\nفرمان تو راست ، هرگاه كه بخواهى .\r\nسپس گفت : به خدا سوگند اى بنىسعد ، اگر شما چنين كنيد ، خداوند هرگز شمشير را از شما برنخواهد داشت و پيوسته شمشير شما در ميان شما است !\r\nآنگاه به حسين عليه السلام نوشت : بسم الله الرحمن الرحيم . اما بعد : نامه شما به من رسيد و دانستم كه مرا دعوت كرده‌اى و از من خواسته‌اى تا از فرمانبردارى تو بهره‌مند شوم و با شركت در يارى تو رستگار گردم . خداوند زمين را از خيرخواهان و راهنمايان به راه نجات تهى نگرداند و شما حجت خداوند بر بندگان و امانت او در زمين هستيد . شما از\r\n\r\n\r\n","description":"","footnote":"\r\n( 1 ) - مراد احنف بن قيس است ( ر . ك . سير اعلام النبلاء ، ج 4 ، ص 85 ؛ اسدالغابه ، ج 1 ، ص 55 ) .\r\n","page_name":" 320 ","page_number":320},
  {"content":"\r\n\r\nدرخت زيتون احمدى روييده‌ايد ؛ او ريشه و شما شاخه‌هاى آن هستيد . گام پيش نه كه هماى سعادت بر سرت سايه افكنده است و بنىتميم فرمانبردار تواند و مانند شتران تشنه به طرف آبگاه گردن مىكشند . بنى سعد نيز فرمانبردار تواند و كدورت سينه‌هاشان را با آب زلال محبت تو شستشو داده‌اند .\r\nامام عليه السلام پس از خواندن نامه فرمود : « خداوند در روز ترس ، تو را ايمن دارد و عزيز گرداند و روز تشنگى بزرگ ، سيرابت سازد » . « 1 »\r\nدر روايت ابن نما آمده است : هنگامى كه فرد ياد شده آماده رفتن نزد حسين عليه السلام شد ، پيش از حركت ، خبر شهادت آن حضرت به وى رسيد ؛ در نتيجه به خاطر از دست دادن يارى حضرت جزع و بىتابى مىكرد . « 2 »\r\n\r\nدرنگ و تأمل\r\n1 - امام حسين عليه السلام يك نامه را هم به سران اخماس و هم اشراف بصره فرستاد و طبرى يادآور مىشود « 3 » كه امام عليه السلام به مالك بن مسمع بكرى ، احنف بن قيس ، منذر بن جارود ، مسعود بن عمرو ، قيس بن هيثم و عمرو بن عبيدالله بن معمر نامه نوشت .\r\nولى در هيچ جاى تاريخ نيامده است كه يك تن از اينان به نامهء امام پاسخ داده باشد و يا آنكه پاسخ در خور ستايشى داده باشد . احنف بن قيس در پاسخ امام او را به شكيبايى سفارش كرد ؛ و اينكه آنهايى كه يقين ندارند او را از راه درست به در نبرند ! منذر بن جارود نامه و پيك را تسليم ابن‌زياد كرد كه پيك را كشت ! مالك بن مسمع بكرى ، تمايلات اموى داشت « 4 » و درباره پاسخ وى به امام در تاريخ چيزى نيامده است ! قيس بن هيثم گرايش عثمانى داشت و تا پايان عمرش از اهل بيت دورى مىجست . « 5 » درباره پاسخ قيس بن\r\n\r\n\r\n","description":"","footnote":"\r\n( 1 ) - اللهوف ، ص 110 ؛ مثيرالاحزان ، ص 27 - 29 .\r\n( 2 ) - مثير الاحزان ، ص 29 .\r\n( 3 ) - تاريخ طبرى ، ج 3 ، ص 280 ؛ و ر . ك . الفتوح ، ج 5 ، ص 42 .\r\n( 4 ) - ر . ك . زندگينامه او در فصل اول ، ص 32 .\r\n( 5 ) - ر . ك . زندگينامه وى در فصل اول ، ص 34 - 35 .\r\n","page_name":" 321 ","page_number":321},
  {"content":"\r\n\r\nهيثم نيز در تاريخ چيزى نيامده است . عمر ( يا عمرو ) بن عبيدالله نيز با اهل بيت روابط حسنه‌اى نداشت ، بلكه در دوران حكومت ابن‌زبير با او دوست بود . او در جنگ با مختار ، فرمانده جناح راست ابن‌زبير بود . سپس طرفدار عبدالملك مروان شد و از او فرمان مىبرد تا آنكه نزد او به دمشق رفت و در همانجا به مرض طاعون در سال 82 مرد . « 1 » درباره پاسخ وى نيز در تاريخ چيزى ثبت نشده است . مسعود بن عمر ازدى نيز از اهل بيت دور و با آنها دشمن بود و دوست نزديك و يار و پشتيبان ابن‌زياد بود ، حتى پس از شهادت امام حسين عليه السلام ، « 2 » از پاسخ وى نيز در تاريخ چيزى به ثبت نرسيده است . « 3 »\r\n\r\n\r\n","description":"","footnote":"\r\n( 1 )\r\n- ر . ك . البدايه والنهايه ، ج 9 ، ص 49 و ج 8 ، ص 29 و 296 ؛ المعارف ، ص 414 ؛ تاريخ طبرى ، ج 3 ، ص 377 ، 407 ، 484 و 541 . سماوى از وى به عنوان عبدالله بن عبيدالله بن معمر تيمى ، تيم قريش ، ياد كرده است . ( ر . ك . ابصار العين ، ص 41 ) .\r\n( 2 ) - ر . ك . زندگينامه او در فصل اول ، ص 34 .\r\n( 3 ) - ولى سماوى درباره مسعود ياد شده مىگويد : او مردم را گرد آورد و براى يارى حسين برايشان سخن گفت ، اما موفق نگشت . در كتب مقاتل آمده است كه او يزيد بن مسعود نهشلى بود و اين تميمى است و كنيه اباخالد دارد و از سران اخماس نيست . شايد امام به او هم نامه نوشته باشد . آنچه از سخنرانى و نامه به حسين استفاده مىشود اين است كه مردم را وى جمع كرد ، نه مسعود . ولى طبرى و ديگر مورخان از دومى ياد نكرده‌اند ( ابصارالعين ، ص 41 ) ، پوشيده نماند كه گفتار سماوى اشتباه محض است و با سيره مسعود بن عمرو ازدى ، دشمن اهل بيت ، سازگارى ندارد . شايد منشأ خطاى سماوى اينجا است كه آنهايى كه امام عليه السلام به آنها نامه نوشت ، تنها سران اخماس بودند و نه ديگران . و آنها همان‌هايى است كه فقط طبرى از آنان نام برده است . در حالى كه قضيه اين‌گونه نيست ؛ زيرا اولًا : عبارت طبرى تصريح دارد در اينكه امام حسين نسخه‌هايى از نامه‌اش را براى اشراف بصره فرستاد كه از سران اخماس نبودند آنجا كه مىگويد : « و نامه‌اى را براى سران اخماس و براى اشراف نوشت . . . » ( تاريخ طبرى ، ج 3 ، ص 280 ) . ثانياً : يزيد بن مسعود نهشلى از اشراف بصره و بزرگان شهر بود ، هر چند كه از سران اخماس نبود ، و مورخان ديگرى كه در نهايت اعتبار هستند ، مانند سيد بن طاووس ( اللهوف ، ص 110 ) و ابن‌نما نوشته‌اند كه يزيد بن مسعود نهشلى از كسانى بود كه امام حسين عليه السلام به او نامه نوشت ( مثيرالاحزان ، ص 27 - 29 ) . گفتار سماوى درباره زندگى شهيد حجاج بن بدر تميمى سعدى - « حجاج ، بصرى و از بنى سعد بن تميم بود . او نامه مسعود بن عُمر را نزد حسين آورد و با او ماند و در حضورش به شهادت رسيد . » ( ابصار العين ، ص 212 ) - نيز ناشى از همين اشتباه است و دليلى براى آن وجود ندارد ! زيرا كه حجاج ياد شده رضى الله عنه ، طبق آنچه برخى از مقاتل نوشته‌اند ، پيك يزيد بن مسعود نهشلى بود ؛ و خود سماوى نيز در ابصارالعين ( ص 213 ) اين مطلب را نوشته است .\r\n","page_name":" 322 ","page_number":322},
  {"content":"\r\n\r\nاگر سران اخماس بصره و اشراف اين شهر ، برخىشان مخالف اهل بيت عليهم السلام ، برخى در دوستى و موضع‌گيرى نسبت به آنها مردد و دو دل و برخى ديگر در كمين بودند و به دنياى دشمنانشان چشم داشتند ؛ راز نامه نوشتن امام به چنين كسانى چه بود ؟\r\nشايد آنچه امام را وادار ساخت تا اين نامه را به سران اخماس و اشراف بصره بنويسد مجموعهء عوامل زير بود :\r\nالف - تنها راه گفت و گوى با قبايل در آن دوره ، همين سران و اشراف بودند ؛ زيرا اعضاى قبايل از تصميم‌گيرى سران و اشراف خود در نمىگذشتند . تأمل در سخنرانى يزيد بن مسعود نهشلى در ميان بنىتميم ، بنىحنظله و بنىسعد و پاسخ آنان ، اين حقيقت را به خوبى نمايان مىسازد .\r\nب - اتمام حجت با مردم بصره و سران و اشراف آن شهر . به ويژه آنكه بصره به رغم تسلط ابن زياد بر آن شهر - بيش از پنج سال تا آن هنگام - همانند شهرهاى شام بستهء دست امويان نبودند ؛ زيرا برخى از اشراف و سران اين شهر حقانيت اهل بيت را مىشناختند و دل‌هاشان با آن بزرگواران بود . مخالفان شيعى اين شهر نيز گردهمايىهاى پنهانى داشتند . بنابر اين با اين اقدام امام عليه السلام حجت بر همه‌شان تمام مىگشت و ديگر عذرى نداشتند كه بگويند دليل اينكه فرزند رسول خدا صلى الله عليه و آله را يارى نداده‌اند ، بىاطلاعى بوده است .\r\nج - نامه امام موجب مىشد كه اشراف و سران اخماس دو دل به جبهه مخالفان امام عليه السلام نپيوندند و با اعضاى قبايلشان در خدمت حكومت اموى قرار نگيرند و اين به هر صورت ، از اينكه بر ضد امام وارد جنگ شوند بهتر بود .\r\nد - از دستاوردهاى اين نامه ، اعلام آمادگى طرفداران امام عليه السلام براى پيوستن به قيام آن حضرت ، از طريق اشراف دوستدار اهل‌بيت مانند يزيد بن مسعود نهشلى و امثال آن بود .\r\n( 2 ) 2 - در داستان نامه امام به سران اخماس و اشراف بصره ، تنها كسى كه موفق شد موضعى پسنديده بگيرد ، يزيد بن مسعود نهشلى بود كه با سخنرانى در ميان بنىتميم ، بنىحنظله و بنى سعد ، و با نامه‌اى كه به امام نوشت ، نشان داد كه به مقام اهل بيت به ويژه امام‌حسين عليه السلام ايمان دارد و به حقّشان آگاه‌است ؛ و همين موضع‌گيرى درخشان او را بس ؛\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nهمانطور كه سعادت دعاى امام عليه السلام نيز او را بس است كه در باره‌اش فرمود : « 1 » « خداوند در روز ترس تو را ايمنى و عزّت بخشد و در روز تشنگى بزرگ سيرابت گرداند ! »\r\nولى متأسفانه در كتاب‌هاى تاريخى و زندگينامه‌ها درباره اين مرد شريف و بزرگ ، بجز داستان اين نامه و اينكه او پاسخ خويش را به همراه حجاج بن بدر تميمى سعدى براى امام عليه السلام فرستاد اطلاعات بيشترى وجود ندارد . او نيز نامه را در مكه به امام رسانيد و با او ماند و حضرت را تا كربلا همراهىكرد و در روز عاشورا در حضورش به شهادت رسيد . « 2 »\r\n3 - يزيد بن مسعود نهشلى در خطبه‌اش گفت : معاويه مرد ! و از ميان رفتگان ، چه آدم پستى بود . آگاه باشيد كه درِ بيداد و گناه شكست و پايه‌هاى ستم لرزان گشت . . . از ظاهر اين عبارت چنين برمىآيد كه يزيد نهشلى براى گروه‌هاى بنىتميم از حقيقتى كه براى آنان و همه اهل‌بصره مسلم بود گزارش مىداد و آن حقيقت اين بود كه آنان از ستم و بيداد و تبهكارىهاى معاويه و كارگزارانش پيوسته در رنج بودند .\r\nبدبختىهايى كه مردم از دست كارگزاران اموى چشيدند كمتر از آنچه مردم كوفه در سال‌هاى سختِ پس از شهادت اميرالمؤمنين ديدند ، نبود .\r\nبراى مثال سمرة بن جندب « 3 » « در دوران حكومت خود بر بصره همراه خاصانش\r\n\r\n\r\n","description":"","footnote":"\r\n( 1 ) - ر . ك . ابصارالعين ، ص 213 - 214 .\r\n( 2 ) - همان .\r\n( 3 ) - سمرة بن جندب : روايت شده است كه رسول خدا صلى الله عليه و آله فرمود : « آخرين صحابى من كه مىميرد ، در آتش‌است » . سمرة بن جندب - هم‌پيمان انصار - در بصره و ابو محذوره ، در مكه ماند . سمره از هر كس كه از حجاز مىآمد درباره ابومحذوره مىپرسيد و ابومحذوره از كسانى كه از بصره مىآمدند درباره سمره مىپرسيد . تا آنكه ابومحذوره پيش از وى مرد . ( ر . ك . انساب الاشراف ، ج 1 ، ص 527 ) . ابن اثير گويد : « او در سال 59 در بصره مرد . او كه براى درمان بيمارى كزاز پيشرفته‌اش روى ديگ پر از آب داغ مىنشست ، درون همان ديگ افتاد و مرد » ( اسدالغابه ، ج 2 ، ص 355 ) . ولى ابن ابىالحديد مىنويسد : « او - يعنى سمره - از شرطه‌هاى ابن‌زياد بود و در دوران حركت حسين عليه السلام به عراق مردم را براى رفتن به جنگ او تشويق مىكرد » ( شرح نهج‌البلاغه ، ج 4 ، ص 74 ) .\r\nهمچنين ابن قتيبه در كتاب المعارف ( ص 172 ) تصريح كرده است كه سمره در سال شصت و چندم مرد . بنابر\r\n","page_name":" 324 ","page_number":324},
  {"content":"\r\n\r\n\r\n\r\n","description":"","footnote":"\r\nاين به گفته ابن اثير درباره اينكه سمره در سال 59 در بصره مرد ، توجهى نمىكند .\r\nسمرة بن جندب از بدسيرتانى بود كه رسول خدا صلى الله عليه و آله را همراهى كرد و در طول زندگى ، در خدمت جريان نفاق بود . ارتكاب كارهاى حرام برايش بىاهميت بود . در كتاب كافى ( ج 8 ، ص 321 ، حديث 515 ) آمده است كه به سر شتر پيامبر صلى الله عليه و آله زد و آن را شكست . آنگاه شتر به حضور پيامبر صلى الله عليه و آله رسيد و نزدش شكايت كرد . او آشكارا خدا و رسولش را نافرمانى مىكرد . در تهذيب ( ج 7 ، ص 147 ) از زراره از امام باقر عليه السلام نقل شده است : سمرة بن جندب در خانه يكى از انصار ، درخت خرمايى داشت . منزل آن انصارى بر در باغ بود و او بدون اجازه بر سر درخت خرمايش مىرفت . مرد انصارى از او خواست كه هنگام آمدن ، اجازه بگيرد ، ولى او خوددارىورزيد . انصارى نزد رسول‌خدا صلى الله عليه و آله آمد و شكايت كرد و داستان‌را برايش بازگونمود . پيامبر صلى الله عليه و آله در پى او فرستاد و شكايت انصارى را برايش باز گفت و فرمود : هرگاه خواستى وارد شوى اجازه بگير .\r\nاو بازهم خوددارى ورزيد . پس از چانه زدن‌هاى فراوان ، مرد انصارى حاضر شد تا هر قيمتى را كه او بخواهد بپردازد ولى او بازهم از فروش خوددارى كرد . رسول خدا صلى الله عليه و آله فرمود : در برابر اين درخت ، در بهشت نخلى با شاخه‌هاى آويخته به تو مىدهم . بازهم نپذيرفت . آنگاه رسول خدا صلى الله عليه و آله به مرد انصارى فرمود : برو و درخت را بكن و پيش او بينداز كه در اسلام نه زيان ديدن است و نه زيان رساندن .\r\nطبرى به نقل از ابىسوار عدوى گويد : « سمره از قبيلهء من در يك بامداد ، 47 مرد را كه گردآورندهء قرآن بودند كشت » ( تاريخ طبرى ، ج 5 ، ص 237 ) .\r\nاو همچنين به نقل از عوف گويد : « سمره از مدينه به راه افتاد . چون به خانه‌هاى بنىاسد رسيد ، مردى از يكى از كوچه‌ها بيرون آمد و پيش‌قراولان سپاه به او برخوردند . يكى از آن ميان به مرد حمله كرد و با نيزه به دهانش زد ! سپاه رفت و سمره سر رسيد و او را در خونش غلتان ديد . پرسيد چه شده است ! ؟ گفتند : پيش قراولان سپاه امير او را زده‌اند . گفت : هرگاه شنيديد كه سوار شده‌ايم از نيزه‌هاى ما برحذر باشيد . » ( تاريخ طبرى ، ج 5 ، ص 237 ) .\r\nسمره از مزدورانى بود كه معاويه آنان را استخدام كرده بود تا به خدا و پيامبرش دروغ ببندند . نقل شده است كه معاويه صد هزار دينار به او داد تا نقل كند كه آيه شريفه « و من الناس من يعجبك قَوْلُه فى الحياة الدنيا . . . والله لا يحب‌الفساد » درباره على عليه السلام و آيه « ومن‌الناس من‌يشرى نفسه‌ابتغاء مرضاةالله والله رؤوف بالعباد » درباره ابن‌ملجم نازل شده است ؛ ولى او نپذيرفت . دويست هزار دينار داد . نپذيرفت . سيصد هزار دينار داد ، نپذيرفت . سرانجام چهارصدهزار دينارداد و او پذيرفت ! ( ر . ك شرح نهج‌البلاغه ، ابن‌ابىالحديد ، ج 4 ، ص 73 ) .\r\nطبرى گويد : معاويه سمره را پس از زياد ، شش ماه باقى گذاشت و سپس او را عزل كرد . سمره گفت : خداوند معاويه را لعنت كند . به خدا سوگند اگر خداى را همانند معاويه فرمان مىبردم هرگز مرا عذاب نمىكرد ! ( تاريخ طبرى ، ج 5 ، ص 237 ) .\r\n","page_name":" 325 ","page_number":325},
  {"content":"\r\n\r\nسواره يورش مىبرد و بر هر حيوان ، كودك و ناتوان و بىخبرى كه مىگذشت ، او و يارانش با اسبانشان آنان را پايمال مىكردند . همين طور در بازگشت ، و در روزهايى كه بيرون مىرفت روزى نمىگذشت كه يك يا چند كشته به جاى نگذارد » . « 1 » او در مدت شش ماه امارت بصره ، هشت هزار تن از مردان شيعه را در آن شهر كشت . « 2 »\r\nذهبى به نقل از عامر بن ابىعامر گويد : « ما در مجلس يونس بن عبيد بوديم . گفتند : در زمين هيچ مكانى نيست كه به اندازه دارالاماره به خود ، خون جذب كرده باشد . هفتاد هزار تن در آن كشته شده‌اند ! من از يونس پرسيدم [ آيا حقيقت دارد 
  ] و او گفت : آرى ، كشته شدند و دست و پاهاشان بريده شد . گفتند : اين كار چه كسى بوده است ؟ گفت : زياد و پسرش و سمره » . « 3 »\r\nطبرى به نقل از محمد بن سليم مىنويسد : از انس بن سيرين پرسيدم : آيا سمره كسى را كشت ؟ گفت : آيا كسانى كه سمره آنها را كشت قابل شمارش‌اند ؟ زياد او را در بصره به جانشينى خود گماشت و به كوفه آمد . او [ در اين فاصله 
  ] هشت هزار تن را كشت ! زياد به او گفت : آيا نمىترسى كه بىگناهى را كشته باشى ؟ گفت : اگر همين اندازه ديگر را هم مىكشتم نمىترسيدم ! « 4 »\r\n\r\n\r\n","description":"","footnote":"\r\nبا اين همه ، گفتار ذهبى جاى شگفتى دارد كه مىگويد : « سمره از علماى صحابه بود كه روايت‌هاى نيكويى دارد » . شايد مقصود ذهبى احاديث دروغينى است كه سمره در نكوهش على عليه السلام و براى خدمت به جريان نفاق ساخته است !\r\nاو همچنين از قول ابن‌سيرين نقل مىكند : « سمره بسيار امانتدار و راستگو بود » . ذهبى در داستان مرگ او گويد : « سمره بخور مىكرد كه غفلت نمود و آتش گرفت . اگر اين نقل درست باشد همان مقصود پيامبر است ؛ يعنى آتش دنيا » ( ر . ك . سير اعلام النبلاء ، ج 2 ، ص 186 ) . ذهبى از تحريف صريح سخن پيامبر صلى الله عليه و آله كه فرمود : « آخرين صحابى من كه مىميرد در آتش است » ابا ندارد كه معنايش اين مىشود : آخرين صحابى من با سوختن در آتش مىميرد ! مىبينيم كه تفاوت ميان مقصود صريح پيامبر صلى الله عليه و آله و ادعاى اين كور و بىبصيرت ، چه قدر زياد است !\r\n( 1 ) - تنقيح المقال ، ج 2 ، ص 62 .\r\n( 2 ) - همان ، ص 69 .\r\n( 3 ) - سير اعلام النبلاء ، ج 3 ، ص 186 .\r\n( 4 ) - تاريخ طبرى ، ج 5 ، ص 236 .\r\n","page_name":" 326 ","page_number":326},
  {"content":"\r\n\r\nاز اينجا مىتوانيم يكى از ابعاد و انگيزه‌هاى ديگر را به مجموعهء انگيزه‌هاى امام عليه السلام از نوشتن نامه به مردم بصره بيفزاييم و آن اين است كه مردم بصره - همانند اهل كوفه - براى اقدام به قيام با امام و جهاد در حضور آن حضرت براى از ميان بردن ستم و بىعدالتى و احقاق حق از ديگران ، سزاوارتر بودند . زيرا كه از بىعدالتى و ستم بنىاميه و اين دو حاكم اموى - زياد و سمره - كه هزاران تن از آنان را كشته بودند . تلخى فراوانى چشيده بودند . شايد مراد يزيد بن مسعود نهشلى نيز از اينكه در آغاز سخنرانى براى بنىتميم اين حقيقت را يادآور شد ، همين بود .\r\n\r\nهمايش پنهانى شيعه در بصره\r\nطبرى به نقل از ابىمخارق راسبى گويد : گروهى از شيعيان در خانهء زنى از عبدالقيس به نام ماريه ، « 1 » دختر سعد يا منقذ ، چندين روز اجتماع كردند . او شيعه‌مسلك و خانه‌اش مكان اجتماع و گفت و گوى آنان بود !\r\nابن‌زياد دريافت كه حسين در بصره طرفدارانى دارد ، از اين رو به عامل خويش در آن شهر نوشت كه مراقب بگمارد و راه‌ها را بگيرد .\r\nگويد : آنگاه يزيد بن نبيط « 2 » به تدارك رفتن به نزد حسين پرداخت . او از عبدالقيس بود و ده پسر داشت . گفت : كدامتان با من مىآيد ؟ دو تن از پسرانش به نام‌هاى عبدالله و\r\n\r\n\r\n","description":"","footnote":"\r\n( 1 ) - مامقانى گويد : ماريه دختر منقذ يا سعيد عبديه : از نقل امام باقر عليه السلام كه فرمود [ ماريه 
  ] شيعى مسلك وخانه‌اش محل اجتماع و گفت‌وگوى شيعيان بوده است ، استفاده مىشود كه او بر مذهب اماميّه و پرهيزگار بوده است . ( تنقيح‌المقال ، ج 3 ، ص 82 ) . شوشترى بر گفتار او حاشيه زده مىگويد : مىگويم : مصنف ، سخن برخى را ديده‌است كه « ابوجعفر گفت : ماريه . . . » ؛ و پنداشته‌است كه مراد از ابوجعفر ، ابوجعفر الباقر عليه السلام است . حال آنكه مقصود او ابوجعفر طبرى است ( قاموس الرجال ، ج 11 ، ص 35 ، چاپ يكم ، مكتبة الصدوق ) نمازى گويد : گفته‌اند كه مقصود از ابىجعفر ، طبرى است ، نه ابوجعفر امام عليه السلام ( مستدركات علم الرجال ، ج 8 ، ص 598 ) .\r\n( 2 ) - يزيد بن نبيط عبدى : سماوى در ابصارالعين ( ص 191 ) از وى به‌نام يزيد بن ثبيط ياد كرده گويد : در برخىكتاب‌ها ثبيت و نبيط آمده و اين دو نام تصحيف ثبيط است . او و دو پسرش از شهيدان كربلايند . در زيارت ناحيه مقدسه بر وى به نام يزيد بن ثبيت درود فرستاده شده است . همانطور كه بر پسرانش نيز سلام فرستاده شده است . بحث درباره آنها زير عنوان « كسانى كه در مكه مكرمه به كاروان حسينى پيوسته‌اند » خواهد آمد .\r\n","page_name":" 327 ","page_number":327},
  {"content":"\r\n\r\nعبيدالله با او به راه افتادند . آنگاه به يارانش در خانهء آن زن گفت : من آهنگ رفتن دارم و خارج مىشوم . گفتند : ما از سوى ياران ابن‌زياد بر تو بيمناكيم . گفت : به خدا سوگند اگر جاده‌ها را از سم اسبان پر كنند ، از اين كه مرا تعقيب كنند باكى ندارم .\r\nگويد : سپس بيرون رفت و با شتاب هر چه تمام خود را به حسين عليه السلام رساند و در ابطح به كاروانش درآمد . . . » . « 1 »\r\n\r\nاشاره\r\nبصره همزمان با تشكيل اين همايش پنهانى شيعيان ناظر تحركات سران اخماس و اشراف - به دنبال رسيدن نامه امام عليه السلام به آنان - بود ؛ و اين دو منظره با يكديگر بسيار تفاوت داشت . زيرا آنچه در تحركات سران و اشراف مىديد ، ترديد در يارى امام عليه السلام و دورى از آن حضرت و خيانت و فريب بود ! مگر يك نفر ، يعنى يزيد بن مسعود نهشلى كه احساسات قبيله را - از راه آميختن آن با احساسات دينى - در راستاى يارى امام عليه السلام بر مىانگيخت .\r\nاما آنچه بصره در خفا ناظرش بود ، مشاهده‌اى از نوع ديگر بود !\r\nبصره شاهد تشكيل اجتماعى بود كه چندين روز پنهانى تشكيل مىشد و مبناى تشكيل آن انتساب به قبيله‌اى خاص نبود ، بلكه اجتماع كنندگان از قبايل گوناگون بودند ؛ و اجتماعشان بر پايه دوستى اهل بيت عليهم السلام و بيزارى از دشمنانشان برپا شده بود .\r\nاجتماع‌كنندگان درباره موضوع امامت و وضعيت جارى گفت و گو مىكردند . « 2 » و درباره وظيفه و واجب دينى خود به رايزنى مىپرداختند . « برخى تصميم بر خروج گرفتند و خارج شدند و برخى ديگر نامه نوشته خواستار آمدن امام عليه السلام گشتند » . « 3 » نتيجه اين گردهمايى مبارك اين شد كه يك گروه از بصريان به رغم همه جاسوسانى كه گماشته و\r\n\r\n\r\n","description":"","footnote":"\r\n( 1 ) - تاريخ طبرى ، ج 3 ، ص 278 .\r\n( 2 ) - ر . ك . ابصار العين ، ص 25 .\r\n( 3 ) - ابصار العين ، ص 25 ؛ ولى ما به سندى تاريخى دال بر اينكه برخى شيعيان بصره به امام ( ع ) نامه نوشته وخواستار آمدنش به عراق به طور عام يا بصره به طور خاص شده باشند دست نيافته‌ايم . شايد سماوى به چنين سندى دست يافته و اين سخن را به قلم آورده است !\r\n","page_name":" 328 ","page_number":328},
  {"content":"\r\n\r\nموانعى كه ايجاد كرده بودند ، با سرعت هر چه تمام خود را به مكه رساندند تا به كاروان حسينى بپيوندند و به آن رستگارى عظيم نايل آيند .\r\n\r\nپانصد تن از مردم بصره همسفر ابن زياد به كوفه\r\nطبرى به نقل از عيسى بن يزيد كنانى گويد : چون نامه يزيد به عبيدالله بن زياد رسيد پانصد تن از بصريان را انتخاب كرد كه از آن جمله عبدالله بن الحارث « 1 » بن نوفل و شريك بن اعور « 2 » بودند . وى از شيعيان على عليه السلام و نخستين كسى بود كه از اسب بر زمين افتاد .\r\n\r\n\r\n","description":"","footnote":"\r\n( 1 ) - ابومحمد ، عبدالله بن حارث بن نوفل بن حارث بن عبدالمطلب بن هاشم ، القرشى الهاشمى ، لقبش بَبَّه و مادر او هند ، دختر ابوسفيان ، خواهر معاويه ، است . . . در روزگار پيامبر صلى الله عليه و آله ، ولادت يافت و حضرت غذا را با انگشت ماليد و در دهانش گذاشت . او به بصره رفت و بصريان پس از مرگ يزيد بن معاويه بر او اتفاق كردند و عبدالله بن زبير نيز او را تأييد كرد .\r\nابن حبان گويد : او در سال 79 بر اثر بادهاى گرم مرد و در ابواء دفن گرديد . محمد بن سعد گويد : او در سال 84 هنگام پايان فتنه عبدالرحمن بن اشعث در عمان وفات يافت . او از بيم حجاج به آنجا گريخته بود ( ر . ك . تهذيب‌الكمال ، ج 10 ، ص 74 ) . « وى پيك حسن بن على عليه السلام از مداين نزد معاويه بود . . . او از مسلمانان بزرگ بود كه به‌بصره رفت و درآنجا سكونت‌گزيد و خانه‌اى ساخت . در روزگار مسعودبن عمرو و خروج عبيدالله از بصره ، ميان مردم اختلاف پيش آمد و سرانجام بر سر اينكه عبدالله‌بن حارث بر ايشان نماز بخواند و بيت‌المال را به‌دست داشته‌باشد توافق‌كردند . آنگاه موضوع را به عبدالله‌بن زبير نوشتند و گفتند : ما به‌او رضايت داده‌ايم .\r\nابن زبير نيز او را بر حكومت بصره باقى گذاشت ، ولى پس از يك سال بركنارش كرد . عبدالله بن حارث به عمان رفت و در آنجا مرد . او ظاهر الصلاح بود و مردم از او رضايت داشتند .\r\nمردم بصره به دليل از هم‌پاشيدگى اوضاع شهر از او خواستند كه خشونت به خرج دهد ؛ او خود را عزل كرد و در خانه‌اش نشست . . . ( ر . ك . تاريخ بغداد ، ج 1 ، ص 212 ؛ سير اعلام النبلاء ، ج 1 ، ص 201 ) .\r\nمامقانى گويد : هر چند اشخاص سه‌گانه - يعنى ابوموسى اصفهانى ، ابن‌منده و ابن‌عبدالبر - او را توثيق كرده‌اند . ولى مبناى توثيق آنان معلوم نيست . پس از آنكه از ظاهر كلام شيخ ( طوسى ) استفاده كرديم كه او مذهب اماميه دارد ، موثق شمرده شدن وى از سوى جماعت را مدحى تلقى مىكنيم كه او را در زمره راويان « حسن » قرار مىدهد . ( ر . ك . تنقيح المقال ، ج 2 ، ص 176 ) .\r\nنمازى گويد : حسن عليه السلام او را نزد معاويه فرستاد و ابن‌زياد او را همراه مختار و ميثم به زندان افكند . . . برخى از روايت‌هاى سودمند وى « حسن » است . ( مستدركات علم الرجال ، ج 4 ، ص 508 ) .\r\n( 2 ) - خلاصه زندگينامه وى پيش از اين گذشت .\r\n","page_name":" 329 ","page_number":329},
  {"content":"\r\n\r\nگويند كه وى با چند تن از همراهانش خود را بر زمين انداخت . سپس عبدالله بن حارث و چند تن ديگر افتادند . مقصودشان از اين كار اين بود كه توجه عبيدالله به آنان جلب گردد و حسين عليه السلام پيش از او به كوفه برسد ! ولى او به كسانى كه مىافتادند توجهى نكرد و رفت تا وارد قادسيه شد . در آنجا غلامش ، مهران ، نيز بر زمين افتاد . گفت : اى مهران اگر پايدارى كنى تا چشم‌ات به قصر افتد ، صد هزار به تو مىدهم ! گفت : به خدا سوگند نمىتوانم . سپس عبيدالله فرود آمد و جامه‌اى از پارچه راه راه يمنى پوشيد و عمامه‌اى يمنى به سر پيچيد و سوار بر استر خويش يك تنه راه افتاد . . . » « 1 »\r\n\r\nاشاره\r\nاز ظاهر اين خبر چنين پيداست ، شمار شيعيانى كه ابن‌زياد را در سفر كوفه همراهى مىكردند ، كم نبود . از آن ميان شريك حارثى و چند تن ديگر خود را بر زمين انداختند و همينطور عبدالله ، به اميد آنكه در حركت ابن‌زياد تأخير ايجاد كنند و او نتواند پيش از امام عليه السلام به كوفه برسد !\r\nبايد ديد كه آيا بهترين راه به تعويق افكندن حركت ابن‌زياد و جلوگيرى از ورود او به كوفه پيش از امام عليه السلام ، همين فرو افتادن بود ؟\r\nدر حالى كه شريك و شيعيان همراه او ، از نقش مهمى كه ابن‌زياد در جهت بخشيدن به روند حوادث كوفه و اداره آن به نفع يزيد ايفا خواهد كرد ، آگاه بودند ، آيا بهتر آن نبود كه او را به هر صورت ممكن ، پنهانى يا آشكارا براى مصالح عاليه اسلام به قتل برسانند ، هر چند كه اين كار به قتل يك تن يا گروهى از آنان و يا همهءشان مىانجاميد ! ؟\r\nيا اينكه در اينجا نيز شاهد گونه ديگرى از سستى و ضعف روحى همگانى امت هستيم ، كه دامن اين گروه را نيز گرفته بود ؛ و در نتيجه فكر كردند تنها كارى كه مىشود انجام داد اين است كه در راه خود را بيندازند ، به اميد آنكه هم خداوند امام را يارى دهد و هم به دنياى اينان خطر و زيانى نرسد !\r\n\r\n\r\n","description":"","footnote":"\r\n( 1 ) - تاريخ طبرى ، ج 3 ، ص 281 ؛ نيز ر . ك . مقتل الحسين ، مقرم ، ص 149 .\r\n","page_name":" 330 ","page_number":330},
  {"content":"\r\n\r\nما در اخلاص شريك و ديگر شيعيان على عليه السلام ترديدى نداريم . ولى از اينكه تنها به افتادن بسنده كردند و تدبيرى براى رها شدن از دست ابن‌زياد و آزاد ساختن امت از دست او نينديشيدند درشگفتيم . شايد كشتن ابن‌زياد در اين سفر طبق يك نقشه پيچيده و در شبى تاريك - به حسب عرف و پيامدهاى آن - از كشتن وى در خانه هانى بن عروه بر اساس نقشه‌اى كه خود شريك پيشنهاد كرد آسان‌تر بود ! البته اينها همه بر حسب موازين و محاسبات ظاهرى است ؛ و مىدانيم‌كه خواست و قضاى خداوندى چيز ديگرى است !\r\n\r\nكسانى كه در مكه مكرمه به كاروان حسينى پيوستند\r\nگروهى از برگزيدگان و نيكان اين امت ، در مكه مكرمه به امام حسين عليه السلام پيوستند .\r\nكاروان حسينى در آن هنگام از كسانى كه از مدينه منوره با امام عليه السلام آمده بودند ، تشكيل مىشد . كسانى كه از مكه به اين كاروان ملحق شدند ؛ برخىشان با امام عليه السلام همراه بودند تا آنكه در كربلا و در روز عاشورا به شهادت رسيدند . برخى ديگر را امام عليه السلام به مأموريت فرستاد كه كشته شدند يا بازگشتند . به هر تقدير كسانى را كه در مكه به امام عليه السلام پيوستند به حسب مكانى كه از آنجا آمده بودند به چند دسته زير مىتوان تقسيم كرد :\r\n1 - اهل مدينه\r\n2 - كسانى كه محل زندگى آنها معلوم نيست ؛ و تاريخ در اين باره چيزى ننوشته است .\r\n3 - اهل كوفه\r\n4 - اهل بصره\r\n\r\n1 - كسانى كه از مدينه آمده بودند .\r\nابن‌عساكر مىنويسد : حسين عليه السلام كس به مدينه فرستاد و نوزده مرد و زن و كودك ، از برادران ، دختران و زنان بنى عبدالمطلب ، با شتاب خود را به او رساندند . . . . « 1 »\r\nناگفته نماند كه متن اين روايت نام آن دسته از بنىهاشم را كه از مدينه آمدند ،\r\n\r\n\r\n","description":"","footnote":"\r\n( 1 ) - تاريخ ابن‌عساكر ، ص 298 ، شماره 256 ؛ نيز ر . ك . البدايه والنهايه ، ج 8 ، ص 178 .\r\n","page_name":" 331 ","page_number":331},
  {"content":"\r\n\r\nمشخص نمىكند . همانطور كه در كتاب‌هاى تاريخى نام هاشميانى كه از مدينه منوره همراه كاروان حسينى به مكه آمدند ، به طور مفصل نيامده است . بلكه در بيشتر اين كتاب‌ها به ذكر اجمالى نام هاشميانى كه از مدينه منوره با امام عليه السلام بيرون آمدند ، بسنده شده است . « 1 » از اين رو تعيين نام كامل همه هاشميانى كه از مدينه با امام بيرون آمدند ، به طور كامل دشوار است ؛ و گرنه از اين طريق يافتن نام كسانى كه در مكه به آن حضرت پيوستند آسان مىشد . بنابر اين در اين زمينه ، موضوع مجمل و مبهم مىماند .\r\nآرى ، مجموعه‌اى از دلايل تاريخى اشاره دارد « 2 » كه امام عليه السلام همه فرزندان و برادرزادگان خود ، فرزندان امام حسن عليه السلام ، و همه برادران پدرىاش ، بجز محمد حنفيه و عمر أطرف را - آن طور كه از سيره وى برمىآيد - از مدينه با خود آورد . « 3 »\r\nاين دلايل همچنين اشاره دارد « 4 » به اينكه هنگام خروج امام از مدينه ، مسلم بن عقيل نيز با وى همراه بود . اين هم موجب خروج قضيه از اجمال به تفصيل نمىشود ، زيرا براى مثال ما نمىتوانيم - در پرتو اسناد موجود تاريخى - درباره آن دسته از آل عقيل كه در مكه همراه امام بودند بگوييم كه چه كسانى در مكه به ايشان پيوستند و چه كسانى از مدينه با وى آمدند .\r\nآرى ، از برخى منابع تاريخى برمىآيد كه دو پسر عبدالله جعفر يعنى عون و محمد ، همراه پدرشان براى ديدار امام به مكه آمدند و در اوايل خروج امام از مكه مكرمه به كاروان حسينى پيوستند ؛ « 5 » و برخى منابع ديگر حاكى از آن است كه پدرشان آن دو را از مدينه همراه نامه‌اى نزد امام فرستاد ؛ كه در آنجا به امام پيوستند . « 6 »\r\nاين نهايت چيزى است كه دربارهء آن دسته از بنىهاشم كه در مكه مكرمه به امام عليه السلام پيوستند روشن است . ولى از غير بنىهاشم هيچ كس را نمىشناسيم كه از مدينه آمده و\r\n\r\n\r\n","description":"","footnote":"\r\n( 1 ) - ر . ك . جلد اول همين پژوهش .\r\n( 2 ) - ر . ك . الارشاد ، ص 201 ؛ الاخبار الطوال ، ص 228 ؛ الفتوح ، ج 5 ، ص 21 ؛ تاريخ طبرى ، ج 3 ، ص 271 .\r\n( 3 ) - ر . ك . قاموس الرجال ، ج 8 ، ص 214 ؛ و ر . ك . تنقيح المقال ، ج 2 ، ص 346 .\r\n( 4 ) - ر . ك . الارشاد ، ص 202 ؛ گفت و گوى امام با مسلم در پافشارى حضرت بر پيمودن شاهراه .\r\n( 5 ) - ر . ك . الارشاد ، ص 219 ؛ تاريخ طبرى ، ج 3 ، ص 297 .\r\n( 6 ) - ر . ك . الفتوح ، ج 5 ، ص 75 ؛ مقتل الحسين ، خوارزمى ، ج 1 ، ص 311 .\r\n","page_name":" 332 ","page_number":332},
  {"content":"\r\n\r\nدر مكه به امام عليه السلام پيوسته باشد . به گمان ما تنها جنادة بن كعب بن الحرث انصارى خزرجى با خانواده‌اش در مكه به امام عليه السلام پيوست . زيرا از تاريخ دانسته نمىشود كه او ساكن مكه ، كوفه ، بصره يا يكى ديگر از مراكز اسلامى بوده باشد . شايد همراه خانواده‌اش جزء عمره‌گزاران بوده و يا اينكه در سال شصتم هجرى به قصد حج آمده بود و سپس در مكه به امام عليه السلام پيوست و تا كربلا آن حضرت را همراهى كرد . قضيه درباره عبدالرحمن بن عبدرب انصارى خزرجى رضى الله عنه نيز چنين است . ولى ما اين دو تن را به همراه عمار بن حسان طائى رضى الله عنه زير عنوان بعدى قرار داده‌ايم . با اينكه گمان قوى داريم كه عمار بن حَسّان طائى از ساكنان كوفه بود .\r\n\r\n2 - كسانى كه از جاهاى نامعلوم آمدند و در مكه به امام پيوستند\r\nجنادة بن كعب بن حرث انصارى خزرجى : سماوى گويد : جناده از كسانى بود كه از مكه حسين عليه السلام را همراهى كرد و با خانواده‌اش همراه آن حضرت آمد . چون روز عاشورا فرا رسيد . گام به ميدان جنگ نهاد و در حمله نخست كشته شد . « 1 » برخى از منابع تاريخى از وى با نام جنادة بن حارث انصارى ياد كرده‌اند ، « 2 » همان گونه كه از پسرش كه پس از وى در عاشورا كشته شد به نام عمرو بن جناده ياد كرده‌اند . ولى سماوى از پسرش به نام عمر بن جناده نام مىبرد . « 3 »\r\nولى سماوى هنگام برشمردن نام كسانى كه با خانواده‌هاشان به امام پيوستند ، جنادهء ياد شده را به نام جنادة بن حرث سلمانى خوانده است . « 4 »\r\nنمازى براين باور است‌كه جنادةبن حرث انصارى و جنادة بن كعب بن حارث انصارى يكى هستند و معتقد است كه وى غير از جنادة بن حارث سلمانى ازْدى است كه مامقانى او را در شمار ياران رسول خدا صلى الله عليه و آله و اميرالمؤمنين عليه السلام آورده است . نمازى در زيارت ناحيه\r\n\r\n\r\n","description":"","footnote":"\r\n( 1 ) - ابصار العين ، ص 158 .\r\n( 2 ) - مقتل الحسين ، خوارزمى ، ج 2 ، ص 25 ؛ مناقب آل ابىطالب ، ج 4 ، ص 104 .\r\n( 3 ) - ابصار العين ، ص 159 .\r\n( 4 ) - همان ، ص 220 ، ( الفائدة الثالثه ) .\r\n","page_name":" 333 ","page_number":333},
  {"content":"\r\n\r\nمقدسه يا رجبيه ، نامى از جناده نمىيابد - به خلاف گفته مامقانى « 1 » - بلكه در هر دو جا عبارت السلام على حيان بن حارث سلمانى ازْدى را « 2 » مىيابد ؛ و متن زيارت نيز همين است . « 3 »\r\nدر برخى كتاب‌ها آمده است كه جناده در حمله نخست در حضور امام عليه السلام به شهادت رسيد . « 4 » چنان كه در برخى از مقاتل چنين آمده است : پس از او - يعنى پس از نافع بن هلال - جنادة بن حرث انصارى بيرون آمد و اين رجز را مىخواند :\r\n انا جنادة انا ابن الحارث * لست بخوّار ولا بناكث\r\nعن بيعتى حتى يقوم وارثى * من فوق شلوٍ فى الصعيد ماكث \r\nمن جناده فرزند حارثم ؛ ترسو و عهد شكن نيستم ؛ تا آن‌كه\r\nبازماندگانم با افتخار بر سر تربت من بايستند !\r\nوى آنگاه حمله كرد و جنگيد تا كشته شد .\r\nپس از او ، عمرو بن جناده بيرون آمد و اين شعر را مىخواند :\r\n اضق الخناق من ابن هند وارمه * فى عقره بفوارس الانصار\r\nومهاجرين مخضّبين رماحهم * تحت العجاجة من دم الكفار\r\nخضبت على عهد النبى محمد * فاليوم تخضب من دم الفجار\r\nواليوم تخضب من دماء معاشر * رفضوا القرآن لنصرة الاشرار\r\nطلبوا بثأرهم ببدر وانثنوا * بالمرهفات وبالقنا الخطار\r\nوالله ربى لا ازال مضاربا * للفاسقين بمرهف بتّار\r\nهذا علىّ اليوم حق واجب * فى كل يوم تعانق وحوار \r\n\r\n\r\n","description":"","footnote":"\r\n( 1 ) - مامقانى گويد : امام زمان عليه السلام اين گونه بر او درود فرستاده است : السلام على جنادة بن كعب بن حارث انصارى و ابنه عمرو بن جناده . ( تنقيح المقال ، ج 1 ، ص 234 ) .\r\n( 2 ) - ر . ك . مستدركات علم الرجال ، ج 2 ، ص 239 .\r\n( 3 ) - ر . ك . الاقبال ، ج 3 ، ص 79 ؛ و به نقل از آن بحار ، ج 98 ، ص 273 .\r\n( 4 ) - ابصار العين ، ص 158 .\r\n","page_name":" 334 ","page_number":334},
  {"content":"\r\n\r\nگلوى پسر هند را سخت بفشار و با سواران انصار در خانه‌اش بر او تير بيفكن .\r\nو با مهاجرانى كه نيزه‌هاشان در زير گرد و خاك از خون كفار رنگين است .\r\nنيزه‌هايىكه در روزگار محمد صلى الله عليه و آله رنگين مىشد ، امروز ازخون فاجران رنگين مىشود .\r\nامروز از خون گروهى خضاب مىشود كه براى يارى اشرار از قرآن دور شده‌اند .\r\nآنان به خونخواهى جنگ بدر آمدند و با شمشير تيز و نيزه خم شدند .\r\nبه خدا سوگند كه من پيوسته تبهكاران را با شمشير برّان مىزنم .\r\nهر روزى كه در آغوش كشيدنى و گفت وگويى است ، اين كار بر من واجب است .\r\nسپس حمله كرد و جنگيد تا كشته شد . « 1 »\r\nآقاى مقرم مىنويسد : عمرو بن جناده يازده ساله ، پس از كشته شدن پدرش آمد و از حسين عليه السلام اجازه خواست . حضرت اجازه نداد و فرمود : پدر اين جوان در حمله نخست كشته شد ، شايد مادرش راضى نباشد . جوان گفت : مادرم مرا فرمان داده است ! آنگاه اجازه داد و جوان بلافاصله كشته و سرش نزد حسين انداخته شد ، مادرش سر را گرفت و خونش را پاك كرد و آن را به مردى كه نزديكش بود كوفت و او را كشت . سپس به خيمه‌گاه بازگشت و تير خيمه و به قولى شمشيرى برداشت و اين شعر را سرود :\r\n انا عجوز فى النسا ضعيفه * خاوية بالية نحيفه\r\nأضربكم بضربة عنيفة * دون بنى فاطمة الشريفه \r\nپيرزنى هستم ناتوان ، با استخوان‌هايى سست و لاغر .\r\nبر شما ضربه‌هايى كشنده وارد مىكنم ، در راه دفاع از فرزندان فاطمه با شرافت .\r\nپس از زدن آن دو مرد با عمود خيمه ، حسين عليه السلام او را به خيمه‌گاه باز گرداند . « 2 »\r\nشايد عمرو بن جناده ، همان جوان مورد نظر روايت بعد باشد - به خاطر اينكه با روايت پيشين مشتركات فراوانى دارد - . اين روايت مىگويد : سپس جوانى بيرون آمد كه\r\n\r\n\r\n","description":"","footnote":"\r\n( 1 ) - مقتل الحسين ، خوارزمى ، ج 2 ، ص 25 و ر . ك . بحار ، ج 45 ، ص 28 به نقل از مناقب آل ابى طالب ، ج 4 ، ص 104 .\r\n( 2 ) - مقتل الحسين ، مقرم ، ص 253 .\r\n","page_name":" 335 ","page_number":335},
  {"content":"\r\n\r\nپدرش در ميدان كشته شد و مادرش همراه او بود . مادرش گفت : فرزندم برو و در حضور پسر رسول خدا صلى الله عليه و آله بجنگ . او رفت و حسين عليه السلام فرمود : پدر اين جوان كشته شد ، شايد مادرش راضى به ميدان رفتن او نباشد . جوان گفت : مادرم مرا به اين كار فرمان داده است !\r\nآنگاه بيرون آمد و مىگفت :\r\n اميرى حسين و نعم الامير * سرور فؤاد البشير النذير\r\nعلى و فاطمة والداه * فهل تعلمون له من نظير\r\nله طلعة مثل شمس الضحى * له غرة مثل بدر منير \r\nپيشوايم حسين است و چه خوب پيشوايى است ، خوشحال كننده دل و قلب پيامبر بشارت دهنده و هشداردهنده است .\r\nعلى و فاطمه ، پدر و مادر اويند ، آيا براى او همانندى مىشناسيد ؟\r\nطلعتش مانند خورشيد نيمروز و سيمايش مانند ماه شب چهارده مىدرخشد .\r\nاو آن قدر جنگيد تا كشته شد . دشمنان سرش را بريدند و سوى سپاه حسين عليه السلام انداختند . مادرش سر را برداشت و گفت : آفرين پسرم و اى شادى قلب و نور ديده‌ام .\r\nسپس سر پسرش را به مردى كوفت و او را كشت ، آنگاه عمود خيمه را برداشت و به آنان حمله كرد و مىگفت :\r\n انا عجوز سيدى ضعيفه * خاوية بالية نحيفه\r\nأضربكم بضربة عنيفة * دون بنى فاطمة الشريفه \r\nآنگاه زد و دو مرد را كشت . سپس حسين عليه السلام فرمان‌به بازگرداندنش داد وبرايش دعاكرد . « 1 »\r\nعبدالرحمن بن عبدرب انصارى خزرجى : سماوى گويد : او از صحابه نامدار و از ياران مخلص اميرالمؤمنين عليه السلام بود . ابن‌عقده به نقل از اصبغ بن نباته گويد : اميرالمؤمنين فرمود : هر كس به گوش خود از زبان رسول خدا صلى الله عليه و آله حديث غدير را شنيده است\r\n\r\n\r\n","description":"","footnote":"\r\n( 1 ) - بحار ، ج 45 ، ص 27 - 28 ؛ و ر . ك . مقتل الحسين ، خوارزمى ، ج 2 ، ص 25 - 26 ؛ مناقب آل ابىطالب ، ج 4 ، ص 104 .\r\n","page_name":" 336 ","page_number":336},
  {"content":"\r\n\r\nبرخيزد و هر كس به گوش خود نشنيده است برنخيزد . آنگاه افراد زير يعنى ابوايوب انصارى ، ابوعمرة بن عمرو بن محصن ، ابوزينب ، سهل بن حنيف ، خزيمة بن ثابت ، عبدالله بن ثابت ، حبشى بن جناده سلولى ، عبيد بن عازب ، نعمان بن عجلان انصارى ، ثابت بن وديعه انصارى ، ابوفضاله انصارى ، عبدالرحمن بن عبدرب انصارى برخاستند و گفتند : ما شهادت مىدهيم كه از رسول خدا صلى الله عليه و آله شنيديم كه فرمود : « آگاه باشيد كه خداى عزوجل ولى من است و من ولى مؤمنانم . آگاه باشيد ، هر كس من مولاى او هستم ، اين على مولاى اوست . خدايا با دوستانش دوستى و با دشمنانش دشمنى كن . دوستانش را دوست و دشمنانش را دشمن بدار و يارى كن هر كس يارىاش كند » .\r\nصاحب حدائق گويد : على بن ابىطالب كسى بود كه به اين عبدالرحمن قرآن آموخت و تربيتش كرد . « 1 »\r\nعبدالرحمن از كسانى بود كه از مكه با حسين عليه السلام آمد و در حمله نخست در حضور آن حضرت به شهادت رسيد . « 2 »\r\nعمار بن حسّان طائى : مامقانى گويد : وى عمار بن حسان بن شريح است .\r\nسيره‌نويسان نوشته‌اند كه او از شيعيان مخلص و دلاوران معروف بود . او از مكه با حسين عليه السلام به راه افتاد و تا آمدن به كربلا همراهش بود . در روز عاشورا به ميدان رفت و در حضور آن حضرت به شهادت رسيد . و با نيل به شرف شهادت ، به شرافت تخصيص درود در زيارت ناحيه مقدسه نيز نايل آمد . « 3 »\r\nسماوى گويد : عمار از شيعيان مخلص و دلاوران معروف بود . پدرش حسّان از ياران اميرالمؤمنين عليه السلام بود و در جنگ‌هاى جمل و صفين در ركاب حضرت جنگيد و در صفين\r\n\r\n\r\n","description":"","footnote":"\r\n( 1 ) - ر . ك . الحدائق الورديه ، ص 122 ؛ تنقيح المقال ، ج 2 ، ص 145 ؛ مستدركات علم‌الرجال ، ج 4 ، ص 404 ؛ قاموس الرجال ، ج 6 ، ص 119 ؛ الاصابه ، ج 3 ، ص 307 .\r\n( 2 ) - ابصار العين ، ص 158 ، سماوى گويد : از نوادگان عمار ، عبدالله بن احمد بن عامر بن سليمان بن صالح بن وهب بن عمار ياد شده است كه يكى از راويان و علماى شيعه و صاحب كتاب « قضايا اميرالمؤمنين عليه السلام » مىباشد و آن را از پدرش از امام رضا عليه السلام نقل مىكند . ابصار العين ، ص 197 - 198 .\r\n( 3 ) - تنقيح المقال ، ج 2 ، ص 317 .\r\n","page_name":" 337 ","page_number":337},
  {"content":"\r\n\r\nكشته شد . عمار از مكه با حسين عليه السلام به راه افتاد و همراهش بود تا آنكه در ركابش به شهادت رسيد . سروى گويد : او در حمله نخست كشته شد .\r\nدر زيارت ناحيه مقدسه و نيز زيارت رجبيه بر عمار اين گونه درود فرستاده شده‌است :\r\n« السلام على عمار بن حسان بن شريح الطائى » . « 1 » شوشترى « 2 » احتمال داده است كه عمار بن حسان طائى و عمار بن ابىسلامه دالانى يكى باشند . ولى اين احتمال بجا نيست . زيرا در زيارت ناحيه مقدسه بر هر كدام آنها با نامى جداگانه درود فرستاده شده است . « 3 »\r\n\r\n3 - كوفيانى كه در مكه به آن حضرت پيوستند\r\nبرير بن حضير همدانى مشرقى : برير پيرمردى تابعى ، پارسا ، قارى قرآن ، از قاريان بزرگ و از اصحاب اميرالمؤمنين عليه السلام و از اشراف بنىهَمْدان كوفه بود . سيره‌نويسان گفته‌اند : وى پس از شنيدن خبر حسين عليه السلام از كوفه به مكه رفت تا به حسين بپيوندد .\r\nسپس همراهش آمد تا به شهادت رسيد . طبرى به نقل از سروى روايت مىكند : پس از آنكه حرّ بر حسين عليه السلام سخت گرفت ، امام عليه السلام يارانش را گرد آورد و در سخنانى خطاب به آنها گفت : اما بعد ، دنيا دگرگون شده است . . . آنگاه گروهى از يارانش به سخن درآمدند و آمادگى و پافشارى خود را بر مرگ در ركاب آن حضرت اعلام كردند . برير از جمله اين سخنرانان بود كه برخاست و گفت : به خدا سوگند ، اى پسر رسول خدا صلى الله عليه و آله خداوند به وسيله تو بر ما منت نهاده است كه در ركابت بجنگيم و پيكر ما در راه تو پاره پاره شود تا آنكه جد تو در روز قيامت بيايد و از ما شفاعت كند . مردمى كه پسر دختر پيامبرشان را نابود سازند رستگار نمىشوند ، واى بر اينان براى ديدار با خداوند چه در دست دارند ؟ ! اف بر اينان از آن روزى كه در آتش جهنم فرياد آه و ناله سر دهند !\r\nابومخنف گويد : روز نهم محرم امام حسين عليه السلام فرمود تا خيمه‌اى به پا كردند . آنگاه فرمود تا مشك آوردند و آن را درون طشتى بزرگ نرم كردند . سپس حضرت موى زايد\r\n\r\n\r\n","description":"","footnote":"\r\n( 1 ) - الاقبال ، ج 3 ، ص 79 و 347 ؛ به نقل از آن بحار ، ج 45 ، ص 72 .\r\n( 2 ) - ر . ك . قاموس الرجال ، ج 8 ، ص 7 .\r\n( 3 ) - ر . ك . الاقبال ، ج 3 ، ص 79 ؛ به نقل از آن ، بحار ، ج 45 ، ص 72 و 73 .\r\n","page_name":" 338 ","page_number":338},
  {"content":"\r\n\r\nبدن با نوره سترد و در آن حال عبدالرحمن بن عبدربه و برير بر در خيمه به يكديگر تنه مىزدند كه كدامشان ، پيش‌تر از ديگرى ، پس از حسين عليه السلام نوره بكشد . برير با عبدالرحمن شوخى مىكرد و او را مىخنداند .\r\nعبدالرحمن گفت : از ما درگذر كه به خدا سوگند ، اين لحظه جاى شوخى نيست !\r\nبرير گفت : به خدا سوگند . خويشاوندانم مىدانند كه من نه در پيرى و يا در جوانى اهل شوخى نبوده‌ام . ولى به خدا سوگند ، اينك مژده آنچه را كه ديدار خواهيم كرد ، به گوش جان مىشنوم . به خدا سوگند ، فاصله ميان ما و حورالعين همين اندازه است كه به اين مردم حمله بريم و آنان با شمشيرهاشان بر ما يورش آورند . من دوست دارم كه همين لحظه بر ما يورش آورند . « 1 »\r\nعابس بن ابىشبيب شاكرى : نام وى در زيارت ناحيه مقدسه و زيارت رجبيه چنين آمده است : عابس بن شبيب شاكرى . « 2 »\r\nعابس از سركردگان شجاع ، سخنور ، پارسا و شب‌زنده‌داران شيعه بود . بنىشاكر از ياران باوفاى اميرالمؤمنين عليه السلام بودند . حضرت در جنگ صفين درباره آنها فرمود : اگر شمار آنان به هزار برسد ، خداوند آن چنان كه شايسته است عبادت مىشود . اينان از دلاوران نامدار عرب بودند و لقب فتيان الصباح ( جوانمردان سپيده ) داشتند . « 3 »\r\nهنگامى كه مسلم از كوفه براى امام عليه السلام نامه نوشت و خواستار آمدن هر چه سريع‌تر وى گشت ، نامه را به عابس رضى الله عنه سپرد و غلامش ، شوذب ، را نيز با او همراه ساخت .\r\nسپس آن دو در مكه همراه امام عليه السلام ماندند و در سفر به كربلا ، وى را همراهى كردند و هر دو در ركابش به شهادت رسيدند . ابومخنف نقل مىكند كه چون در روز عاشورا جنگ مغلوبه شد و برخى ياران حسين به شهادت رسيدند ، عابس شاكرى همراه شوذب آمدند و عابس پرسيد : اى شوذب مىخواهى چه بكنى ؟ گفت : چه مىكنم ! ؟ همراه تو آن قدر در ركاب پسر دختر رسول خدا صلى الله عليه و آله مىجنگم تا كشته شوم .\r\n\r\n\r\n","description":"","footnote":"\r\n( 1 ) - ر . ك . ابصار العين ، ص 121 - 122 ؛ تاريخ طبرى ، ج 3 ، ص 307 و 318 .\r\n( 2 ) - ر . ك . الاقبال ، ج 3 ، ص 79 و 345 ؛ بحار ، ج 98 ، ص 273 و 340 .\r\n( 3 ) - ابصار العين ، ص 126 - 127 .\r\n","page_name":" 339 ","page_number":339},
  {"content":"\r\n\r\nگفت : از تو همين انتظار مىرفت . اينك نزد اباعبدالله برو تا به تو نيز همانند ديگر يارانش اجازه ميدان دهد ، تا من نيز به تو اجازه دهم . اگر اينك كسى از خودم عزيزتر بود ، دوست داشتم بيايد تا به او اجازه دهم . زيرا امروز روزى است كه بايد تا مىتوانيم در پى مزد و پاداش باشيم ، چرا كه فردا عملى در كار نيست ، بلكه حساب است . « 1 »\r\nعابس هنگام گرفتن اجازه پيكار از امام عليه السلام عرض كرد : يا اباعبدالله ، به خدا سوگند هيچ دور و نزديكى برايم عزيزتر و محبوب‌تر از شما نيست . اگر مىتوانستم با چيزى عزيزتر از جان و خونم ستم و قتل را از شما دور كنم هر آينه چنين مىكردم . درود بر تو اى اباعبدالله ، گواه باش كه من بر راه و روش تو و پدرانت هستم . آنگاه در حالى كه زخمى بر جبين داشت با شمشير كشيده به سپاه دشمن حمله برد . « 2 » ابومخنف به نقل از ربيع بن تميم همدانى گويد : چون عابس را ديدم كه آمد ، او را شناختم . من كه در جنگ‌ها شجاعت و دلاورى او را ديده بودم ، فرياد برآوردم : اى مردم ، اين شير شيران است ! اين ابن ابىشبيب است ! مبادا يك تنه به جنگ او رويد ! . آنگاه عابس فرياد برآورد : مگر يك مرد برابر يك مرد نيست ؟\r\nعمر سعد گفت : سنگبارانش كنيد ! و به دنبال آن باران سنگ از هر سوى بر او باريدن گرفت . او كه چنين ديد زره و كلاهخودش را به كنارى افكند . سپس به جمعيت حمله‌ور شد . به خدا سوگند ديدم كه دويست تن را عقب نشاند ! و سپس آنان از هر سو به او روى آوردند ؛ و او كشته شد . گويد : سرش را به دست چند تن ديدم كه اين مىگفت من او را كشته‌ام و آن مىگفت من او را كشته‌ام . سپس نزد عمرسعد رفتند و او گفت : دعوا مكنيد .\r\nاو به يك نيزه كشته نشده است ! و آنان را از هم جدا كرد . « 3 »\r\nشوذب بن عبدالله همدانى شاكرى رضى الله عنه : وى غلام شاكر است . « 4 » شوذب از سران و بزرگان شيعه و از معدود شجاعان نامبردار بود . او حافظ و حامل احاديث اميرالمؤمنين ،\r\n\r\n\r\n","description":"","footnote":"\r\n( 1 ) - تاريخ طبرى ، ج 3 ، ص 329 .\r\n( 2 ) - همان .\r\n( 3 ) - همان .\r\n( 4 ) - همان .\r\n","page_name":" 340 ","page_number":340},
  {"content":"\r\n\r\nعلى عليه السلام بود . صاحب حدائق الورديه گويد : شوذب مىنشست و شيعيان براى شنيدن حديث نزدش مىآمدند . او از پيشگامان ( و بزرگان ) شيعه بود . « 1 »\r\nوى پس از آمدن مسلم به كوفه ، همراه عابس از آن شهر به مكه آمد و دعوتنامه مسلم از سوى كوفيان را به امام حسين عليه السلام رساند و با آن حضرت ماند تا به كربلا آمد . « 2 » چون جنگ درگرفت او لختى جنگيد و سپس عابس او را فرا خواند و از آنچه در دل وى مىگذشت جويا شد . او پس‌از بيان واقعيت امر به ميدان رفت و قهرمانانه جنگيد و سرانجام به شهادت رسيد . « 3 »\r\nقيس بن مسهّر الصيداوى : وى قيس بن مُسَهَّر بن خالد بن جندب بن ثعلبة بن دودان بن اسد بن خزيمه اسدى صيداوى ؛ و صيدا تيره‌اى از اسد است . قيس از مردان شرافتمند و شجاع بنىصيدا و از دوستان مخلص اهل بيت عليهم السلام بود . دومين بارى كه كوفيان به امام عليه السلام نامه نوشتند او با ارحبى و سلولى به عنوان پيك نزد حضرت رسيدند ، كه داستان و زندگينامه‌اش را در فصل اول باز گفتيم . « 4 »\r\nعبدالرحمن بن عبدالله أَرحبى : وى عبدالرحمن بن عبدالله بن الكدن بن ارحب ، و بنىارحب تيره‌اى از همدان است . عبدالرحمن‌از تابعان بزرگ و مردى دلير و پيشگام بود .\r\nسيره‌نويسان نوشته‌اند : كوفيان او را همراه قيس بن مسهر و 53 نامه به مكه نزد حسين عليه السلام فرستادند . اينان دومين هيأتى بودند كه پس از عبدالله بن سبع و عبدالله بن وال به مكه آمدند ؛ و هيأت سوم از سعيد بن عبدالله حنفى و هانى بن هانى تشكيل مىشد .\r\nابومخنف گويد : چون حسين مسلم را فراخواند و پيش از خود به كوفه فرستاد ، قيس ،\r\n\r\n\r\n","description":"","footnote":"\r\n( 1 ) - ر . ك . ابصار العين ، ص 126 - 130 ؛ الحدائق الورديه ، ص 122 .\r\n( 2 ) - گفته‌هاى نمازى در مستدركات علم الرجال ، ( ج 4 ، ص 221 ) كه مىگويد او - پس از شكست مسلم - به‌كوفه رفت و به امام حسين عليه السلام پيوست تا آنكه در حضورش به شهادت رسيد ، درست نيست . زيرا امام عليه السلام در آن هنگام تازه از مكه بيرون آمده و در راه بود .\r\n( 3 ) - ر . ك . ابصار العين ، ص 129 - 130 .\r\n( 4 ) - ر . ك . بخش‌هاى پيشين همين كتاب .\r\n","page_name":" 341 ","page_number":341},
  {"content":"\r\n\r\nعبدالرحمن و عمارة بن عبيد سلولى را نيز با او همراه كرد ؛ و اين يكى از هيأت‌ها بود .\r\nسپس عبدالرحمن نزد حضرت بازگشت و در زمرهء يارانش بود . « 1 »\r\nمامقانى گويد : وى يكى از كسانى بود كه حسين عليه السلام با مسلم به كوفه فرستاد . چون كوفيان بىوفايى كردند و مسلم كشته شد ، عبدالرحمن از كوفه نزد حسين عليه السلام بازگشت و همراهش بود تا آنكه به شرف شهادت و درود امام عليه السلام در دو زيارت ناحيه مقدسه و رجبيه نايل آمد . « 2 »\r\nبنابراين عبدالرحمن بن ارحبى دو بار به امام عليه السلام پيوست . يك بار در مكه و بار دوم پس از خروج‌از مكه . زيراكه قتل مسلم در اوايل خروج امام از آن شهر به عراق صورت پذيرفت .\r\nچون روز دهم فرا رسيد ، با ديدن اوضاع اجازه ميدان خواست و حسين عليه السلام اجازه فرمود . او پيش رفت و شمشير ميان قوم نهاد و اين رجز را مىخواند :\r\n صبراً على الاسياف والاسنة * صبراً عليها لدخول الجنة \r\nبر شمشيرها و نيزه‌ها شكيبايى مىورزم ، شكيبايى مىورزم ، براى ورودبه بهشت\r\nاو پيوسته جنگيد تا به شهادت رسيد . خدايش از او خشنود باد . « 3 »\r\nدر زيارت ناحيه مقدسه آمده است : « السلام على عبدالرحمن بن عبدالله بن الكدر الارحبى » « 4 » ولى در زيارت رجبيه سلام اين‌گونه وارد شده‌است : « السلام علىعبدالرحمن بن عبدالله الازدى » . « 5 » ظاهراً اين دو يكى هستند . زيرا در كربلا جز يك تن كه نامش عبدالرحمن بن عبدالله بوده است ، حضور نداشته است . دقت كنيد !\r\n\r\n\r\n","description":"","footnote":"\r\n( 1 ) - ر . ك . ابصار العين ، ص 131 - 132 .\r\n( 2 ) - تنقيح المقال ، ج 2 ، ص 45 . ولى شوشترى يادآور شده است كه تاريخ بازگشت عبدالرحمن ارحبى نزد امام عليه السلام ، دراينكه پيش‌يا پس‌از قتل مسلم بوده‌است ، بر وى معلوم‌نيست . ( ر . ك . قاموس‌الرجال ، ج 6 ، ص 123 ) .\r\n( 3 ) - ابصار العين ، ص 132 .\r\n( 4 ) - الاقبال ، ج 3 ، ص 79 .\r\n( 5 ) - بحار ، ج 98 ، ص 340 .\r\n","page_name":" 342 ","page_number":342},
  {"content":"\r\n\r\nدر اين ميان تنها شيخ مفيد نوشته است ، آنهايى كه كوفيان نزد حسين عليه السلام فرستادند اينها بودند : قيس بن مسهّر صيداوى ، عبدالله و عبدالرحمن پسران شداد ارحبى ( به جاى عبدالرحمن بن عبدالله ارحبى ) ، عمارة بن عبدالله سلولى . وى همچنين گفته است كه امام عليه السلام مسلم را فراخواند و همراه اينان به كوفه فرستاد ؛ « 1 » و اين به خلاف آن چيزى است كه در تواريخ ديگر و دو زيارتنامه ناحيه و رجبيه آمده است .\r\nحجاج بن مسروق جعفى : وى حجاج بن مسروق بن جعف بن سعد عشيره مذحجى جعفى است . او از شيعيان و در كوفه از ياران اميرالمؤمنين عليه السلام بود . هنگامى كه حسين عليه السلام به مكه رفت . وى از كوفه به ديدار آن حضرت شتافت ؛ و با او همراه گشت و در مسير راه مؤذن حضرت بود . وى كسى است كه امام عليه السلام او را به همراه يزيد بن مغفل جعفى در منطقه قصر بنىمقاتل نزد عبيدالله بن حر جعفى فرستاد تا او را نزد حضرتش فرابخوانند .\r\nابن شهرآشوب و ديگران گفته‌اند : چون روز دهم محرم فرارسيد و جنگ روى داد ، حجاج بن مسروق جعفى خدمت حسين عليه السلام رسيد و اجازه ميدان خواست . حضرت اجازه فرمود . اندكى بعد حجاج با بدنى خونين نزد حضرت بازگشت و اين شعر را سرود :\r\n فدتك نفسى هاديا مهديا * اليوم ألقى جدك النبيا \r\n ثم اباك ذا الندى عليا * ذاك الذى نعرفه الوصيا \r\nجانم فدايت كه هدايت‌كننده و هدايت‌شده‌اى ، امروز جدّ تو ، پيامبر ، را ديدار مىكنم .\r\nسپس پدرت ، على بزرگوار را ملاقات خواهم‌كرد كه او را وصى بر حق پيامبر صلى الله عليه و آله مىدانم .\r\nآنگاه حسين عليه السلام فرمود : آرى ، من نيز به دنبال تو با آنان ديدار مىكنم . حجاج بازگشت و جنگيد تا كشته شد . « 2 »\r\nيزيد بن مغفل جعفى : وى يزيد بن مغفل بن جعف بن سعد عشيره مذحجى جعفى و پسرعموى حجاج بن مسروق است . يزيد بن مغفل يكى از شجاعان شيعه و از شاعران\r\n\r\n\r\n","description":"","footnote":"\r\n( 1 ) - ر . ك . الارشاد ، ص 203 .\r\n( 2 ) - ر . ك . ابصار العين ، ص 151 - 152 .\r\n","page_name":" 343 ","page_number":343},
  {"content":"\r\n\r\nتوانا بود . او از اصحاب على عليه السلام بود و در صفين همراه آن حضرت جنگيد . امام عليه السلام او را به جنگ خرّيت خارجى فرستاد و هنگام كشته شدن خرّيت فرماندهى جناح راست سپاه معقل بن قيس را داشت .\r\nعبدالقادر بغدادى ، صاحب كتاب خزانة الادب گويد : « 1 » او از كسانى بود كه از مكه با حسين عليه السلام آمد و حضرت او را در قصر بنى مقاتل همراه حجاج جعفى نزد عبيدالله بن حر جعفى فرستاد .\r\nمرزبانى در معجم الشعرا گويد : او از تابعان و پدرش از صحابه بود . « 2 »\r\nولى مامقانى مىنويسد : او دوران پيامبر صلى الله عليه و آله را درك كرد . در روزگار عمر در قادسيه حضور داشت ، و در جنگ صفين از ياران اميرالمؤمنين عليه السلام بود . سپس امام عليه السلام او را تحت فرماندهى معقل بن قيس ، به جنگ خوارج فرستاد . « 3 »\r\nمقتل نگاران و سيره‌نويسان گفته‌اند كه چون در روز دهم جنگ درگرفت ، يزيد بن مغفل اجازه مبارزه خواست . پس از آنكه امام عليه السلام اجازه فرمود ، گام پيش نهاد و اين رجز را مىخواند :\r\n انا يزيد وأنا ابن مغفل * وفى يمينى نصل سيف منجل\r\nأعلو به الهامات وسط القسطل * عن الحسين الماجد المفضل \r\nمن يزيد و پسر مغفل هستم و در كفم شمشيرى است برنده و پيكانى چاك دهنده .\r\nبدان وسيله در ميان گرد و غبار بر مردم حمله مىبرم ، در دفاع از حسين ارجمند و با فضيلت .\r\nسپس آن قدر جنگيد تا كشته شد . « 4 »\r\n\r\n\r\n","description":"","footnote":"\r\n( 1 )\r\n- ر . ك . خزانة الادب ، ج 2 ، ص 158 .\r\n( 2 ) - ر . ك . ابصار العين ، ص 153 .\r\n( 3 ) - تنقيح المقال ، ج 3 ، ص 328 .\r\n( 4 ) - ر . ك . ابصار العين ، ص 153 - 154 .\r\n","page_name":" 344 ","page_number":344},
  {"content":"\r\n\r\nبنابر اين مجموع خوبانى كه از كوفه در مكه به امام پيوستند - بر اساس اين تحقيق - هفت تن بودند .\r\nشيخ باقر شريف قرشى نوشته است كه صحابى جليل‌القدر ، انس بن حارث كاهلى - از ساكنان كوفه - از مكه با حسين عليه السلام همراه شد و ملازم ركاب بود . « 1 »\r\nشايد شيخ قرشى با استناد به سندى تاريخى اين را گفته است و يا ممكن است سهو قلم وى باشد . زيرا سيره‌نويسان بر اين باورند كه انس بن حارث كاهلى ، پس از خروج از مكه - در عراق - « 2 » و يا هنگام فرود آمدن در كربلا به آن حضرت پيوست . « 3 »\r\n\r\n4 - بصريانى كه در مكه به امام عليه السلام پيوستند\r\nاز بصريان يك گروه هفت نفره از نيكان اين امت ، در مكه مكرمه به امام حسين عليه السلام پيوستند ؛ كه اينان بودند :\r\nحجاج بن بدر تميمى سعدى : وى اهل بصره و از بنىسعيد بن تيم است ؛ و جوابيه يزيد بن مسعود نهشلى « 4 » را در مكه براى امام حسين عليه السلام برد . چون به خدمت حضرت رسيد ، با وى باقى ماند تا آنكه در كربلا در ركاب آن حضرت به شهادت رسيد . « 5 »\r\nصاحب حدائق مىنويسد : « 6 » وى در بعد از ظهر عاشورا جنگيد و كشته شد . ديگران گفته‌اند كه او پيش از ظهر و در حمله نخست كشته شد . « 7 »\r\nقعنب بن عمر نمرى : وى از شيعيان بصره بودكه همراه حجاج سعدى ، نزد حسين عليه السلام\r\n\r\n\r\n","description":"","footnote":"\r\n( 1 ) - ر . ك . حياة الامام الحسين بن على عليه السلام ، ج 3 ، ص 234 .\r\n( 2 ) - ر . ك . ابصار العين ، ص 99 .\r\n( 3 ) - ر . ك . اسد الغابه ، ج 1 ، ص 123 .\r\n( 4 ) - همان طورى كه سماوى در آغاز زندگينامه حجاج نوشته است ( ابصار العين ، ص 212 ) ، وى نامه مسعودبن عمر را نزد امام عليه السلام نبرده است . براى آگاهى بيشتر ر . ك . بخش‌هاى پيشين همين كتاب .\r\n( 5 ) - ر . ك . ابصار العين ، ص 213 - 214 .\r\n( 6 ) - الحدائق الورديه ، ص 122 .\r\n( 7 ) - ابصار العين ، ص 214 .\r\n","page_name":" 345 ","page_number":345},
  {"content":"\r\n\r\nآمد و به آن حضرت پيوست ؛ و در كربلا در حضور آن حضرت جنگيد تا كشته شد . « 1 » او در القائميات « 2 » نام و سلامى دارد « 3 » . » « 4 »\r\nيزيد بن ثبيط عبدى و دو پسرش ، عبدالله و عبيدالله رضى الله عنه : يزيد از شيعيان و از ياران ابىالاسود دؤلى بود . او از بزرگان قبيله خويش و از كسانى بود كه در اجتماع سرّى شيعه در خانه ماريه دختر منقذ عبدى - كه خانه‌اش محفل انس و محل اجتماع شيعيان بصره بود و در آنجا اخبار رويدادهاى آن روزگار را به گفت و گو مىگذاشتند - حضور يافت . ابن زياد از عزم امام حسين عليه السلام براى رفتن به عراق و مكاتبه كوفيان با آن حضرت باخبر شده بود . از اين رو دستور داد كه كارگزارانش مراقب بگمارند و راه‌ها را ببندند .\r\nيزيد بن ثبيط تصميم گرفت كه نزد امام عليه السلام برود . او كه ده پسر داشت از آنها خواست كه وى را همراهى كنند ؛ و گفت : كدام يك از شما مرا همراهى مىكند ؟ دو تن از پسرانش به نام عبدالله و عبيدالله اعلام آمادگى كردند .\r\nآنگاه رو به ياران خود در خانه ماريه كرد و گفت : من آهنگ رفتن دارم و مىروم ، چه كسى با من بيرون مىرود ؟ گفتند : ما از ياران ابن‌زياد مىترسيم !\r\nگفت : من پا به ركاب كنم از تعقيب هيچ تعقيب كننده‌اى باك ندارم .\r\nآنگاه او و دو پسرش به همراه عامر و غلامش ، سيف بن مالك و ادهم بن اميه بيرون آمدند . در راه نيز نيرويشان بيشتر شد تا آنكه در ابطح مكه به حسين عليه السلام رسيد . پس از مدتى استراحت در منزلگاهش ، به منزلگاه امام حسين عليه السلام رفت .\r\nامام عليه السلام پس از شنيدن خبر آمدنش به جست‌وجوى او برآمد تا آنكه به منزلگاهش رسيد .\r\nبه حضرت گفتند : به منزلگاه شما رفته است . امام عليه السلام همانجا نشست و در انتظار ماند .\r\n\r\n\r\n","description":"","footnote":"\r\n( 1 )\r\n- الحدائق الورديه ، ص 122 .\r\n( 2 ) - به دو زيارتنامهء رجبيه و ناحيهء مقدسه ، القائميات گفته مىشود .\r\n( 3 ) - در زيارت ناحيه مقدسه سلام بر وى چنين آمده است : « السلام على قعنب بن عمر التمرى » ( الاقبال ، ج 3 ، ص 78 ) .\r\n( 4 ) - ابصار العين ، ص 215 - 216 .\r\n","page_name":" 346 ","page_number":346},
  {"content":"\r\n\r\nيزيد كه امام حسين عليه السلام را در منزلش نديد و شنيد كه به منزلگاه او رفته است بازگشت . با ديدن امام حسين عليه السلام در منزلگاهش گفت : « قل بفضل الله وبرحمته فبذلك فليفرحوا » ، درود بر تو اى پسر رسول خدا صلى الله عليه و آله .\r\nپس از سلام بر امام عليه السلام ، در حضور حضرت نشست و سبب آمدنش را باز گفت . امام حسين عليه السلام در حق او دعاى خير كرد . سپس يزيد منزلگاهش را به كنار امام حسين عليه السلام انتقال داد و با آن حضرت بود تا آنكه در كربلا جنگيد و كشته شد . پسرانش نيز در حمله نخست كشته شدند .\r\nپسرش ، عامر بن يزيد ، در رثاى او و دو فرزندش چنين مىگويد :\r\n يا فرْوَ قومى فاندبى * خيرالبرية فى القبور\r\nوابكى الشهيد بعبرة * من فيض دمع ذى درور \r\n وارثِ الحسين مع التفجع والتأوه والزفير * قتلوا الحرام من الائمة فى الحرام من الشهور \r\n وابكى يزيد مجدّلًا * وابنيه فى حرالهجير\r\nمتزملين ، دماؤهم * تجرى على لبب النحور\r\nيا لهف نفسى لم تفز * معهم بجنات وحورِ « 1 » \r\nاى « فرو » برخيز و بر بهترين شخص مدفون گريه و زارى كن .\r\nبر شهيدان پياپى اشك بريزيد .\r\nبا ناله و آه و زارى بر حسين نوحه‌سرايى كنيد .\r\nدر ماه محرم امام با حرمت را كشتند .\r\nنيز بر يزيد و دو فرزند بر زمين افتاده‌اش در گرماى نيمروز بگرييد .\r\nآنان آرميده‌اند و خون از گلويشان جارى است .\r\nواى بر من كه در بهشت و نزد حورالعين به ايشان ملحق نشوم .\r\n\r\n\r\n","description":"","footnote":"\r\n( 1 ) - ر . ك . ابصار العين ، ص 189 - 190 .\r\n","page_name":" 347 ","page_number":347},
  {"content":"\r\n\r\nادهم بن اميهء عبدى : ادهم از شيعيان بصره و از كسانى بود كه در خانه ماريه دختر منقذ عبدى اجتماع مىكردند . او همراه يزيد بن ثبيط آهنگ رفتن نزد حسين در مكه كرد ؛ و در آن شهر به كاروان حسينى پيوست . سرانجام در روز عاشورا در ركاب آن حضرت به شهادت رسيد . گويند : وى همراه ديگر ياران حسين عليه السلام كه در حمله نخست كشته شدند ، به شهادت رسيد . « 1 »\r\nبه اعتقاد نمازى ادهم بن اميه صحابى بوده است . « 2 »\r\nسيف بن مالك عبدى : سيف از شيعيان بصره و از كسانى بود كه در خانه ماريه دختر منقذ عبدى اجتماع مىكردند . او همراه يزيد بن ثبيط در مكه به حضور امام حسين عليه السلام رسيد و با آن حضرت بود ، تا آنكه سرانجام در كربلا ، پس از نماز ظهر در حين مبارزه كشته شد . « 3 »\r\nعامر بن مسلم عبدى و غلامش سالم : عامر از شيعيان بصره و از كسانى بود كه با غلامش سالم همراه يزيد بن ثبيط و ديگران آمدند و در مكه به كاروان حسينى پيوستند .\r\nآن دو از امام عليه السلام جدا نشدند تا آنكه در روز عاشورا در كربلا در ركاب آن حضرت به شهادت رسيدند . گفته‌اند : آن دو در حمله نخست كشته شدند . « 4 »\r\nخداى را سپاسگزارم كه مرا توفيق عنايت فرمود تا كتاب « دوران مكى قيام حسينى » را به پايان برسانم .\r\n\r\n\r\n","description":"","footnote":"\r\n( 1 ) - ر . ك . ابصار العين ، ص 192 .\r\n( 2 ) - ر . ك . مستدركات علم الرجال ، ج 1 ، ص 533 .\r\n( 3 ) - ر . ك . ابصار العين ، ص 192 .\r\n( 4 ) - همان ، ص 191 .\r\n","page_name":" 348 ","page_number":348},
  {"content":"\r\n\r\n\r\nفهرست منابع\r\n1 - القرآن الكريم .\r\n2 - إبصار العين : شيخ محمد بن طاهر السماوى متوفاى سال 1370 ه ، نشر مركز تحقيقات اسلامى سپاه پاسداران .\r\n3 - اثبات الهداة : محمد بن حسن حر عاملى ، متوفاى 1104 ه ، كتابفروشى علمى ، قم .\r\n4 - إثبات الوصيّة : على بن حسين مسعودى ، مورّخ ، متوفاى سال 346 ه ، نشر رضى ، قم .\r\n5 - أجوبة مسائل جار الله : سيد عبدالحسين شرف‌الدين الموسوى ، متوفاى سال 1377 ه ، مطبعة العرفان ، صيدا .\r\n6 - أحسن التقاسيم : محمد بن أحمد البنّاء البشّارى المقدسى ، متوفاى 380 ه ، دار احياء التراث العربى ، بيروت .\r\n7 - إحقاق الحق : شهيد قاضى نورالله الحسينى ، ت 1019 ه ، نشر كتابخانه نجفى ، قم .\r\n8 - إختيار معرفة الرجال : مشهور به رجال كشى ، « ابوعمرو الكشى ، متوفاى سال 385 ه ، نشر دانشگاه مشهد مقدس .\r\n9 - أسرار الشهادة : آخوند ملا آقا ، مشهور به دربندى ، متوفاى 1286 ه ، انتشارات اعلمى ، تهران .\r\n10 - إعلام الورى : ابوعلى فضل بن حسن طبرسى ، متوفاى سال 548 ه ، دار المعرفة ، بيروت .\r\n\r\n","description":"","footnote":"","page_name":" 349 ","page_number":349},
  {"content":"\r\n\r\n11 - أعيان الشيعة : سيد محسن الامين العاملى ، متوفاى سال 1370 ه ، دار التعارف ، بيروت .\r\n12 - أمل الآمل : محمد بن حسن حر عاملى ، متوفاى 1104 ه ، دار الكتاب الاسلامى - قم .\r\n13 - أنساب الاشراف : احمد بن يحيى بلاذرى ، متوفاى سال 279 ه ، دار الفكر بيروت .\r\n14 - أنساب القرشيين : موفق الدين مقدسى ، متوفاى سال 620 ه ، عالم الكتب ، مكتبة النهضة العربيه ، بيروت .\r\n15 - الاحتجاج : احمد بن ابىطالب طبرسى - از علماى قرن ششم - كتابفروشى مصطفوى ، قم .\r\n16 - الاخبار الطوال : احمد بن داود دينورى ، متوفاى 282 ه ، چاپ اول ، قاهره .\r\n17 - الارشاد فى معرفة حجج الله على العباد : محمد بن محمد بن نعمان - ملقب به مفيد - متوفاى سال 413 ه ، كتابفروشى بصيرتى ، قم .\r\n18 - الاستبصار : محمد بن حسن طوسى - شيخ الطائفة - متوفاى سال 460 ه ، كتابفروشى مرتضوى ، تهران .\r\n19 - الاستيعاب فى معرفة الاصحاب : ابوعمرو قرطبى ، متوفاى 463 ه ، دارالكتب العلمية ، بيروت .\r\n20 - اسدالغابة فى معرفة الصحابة : ابن‌اثير شيبانى ، متوفاى سال 630 ه ، كتابفروشى اسلامى ، تهران .\r\n21 - الاصابة : ابن حجر عسقلانى ، متوفاى سال 852 ه ، دار الكتاب ، بيروت .\r\n22 - الاغانى : ابوالفرج اصفهانى ، 576 ه ، دار الفكر ، بيروت .\r\n23 - الاقبال بالاعمال الحسنة : سيد رضى الدين ابن طاووس ، 640 ه ، دفتر تبليغات اسلامى ، قم .\r\n24 - الامالى : محمد بن على بن‌الحسين ، معروف‌به صدوق ، متوفاى سال 381 ه ، دارالاعلمى ، بيروت .\r\n25 - الامالى : محمد بن حسن طوسى ، متوفاى 460 ه ، مؤسسة بعثت ، قم .\r\n26 - الامالى : محمد بن محمد بن نعمان ، متوفاى سال 413 ه ، انتشارات جامعهء مدرسين ، قم .\r\n27 - الامامة والسياسة : ابن قتيبة دينورى ، متوفاى سال 276 ه ، نشر شريف رضى ، قم .\r\n28 - الانساب : عبدالكريم سمعانى ، متوفاى سال 562 ه ، دار الفكر ، بيروت .\r\n29 - بحار الانوار : محمد باقر مجلسى ، متوفاى 1111 ه ، مؤسسة الوفاء ، بيروت .\r\n30 - البداية والنهاية : ابن كثير دمشقى ، 774 ه ، دار الفكر ، بيروت .\r\n31 - بشارة المصطفى : ابوجعفر محمد بن ابى القاسم طبرى - از علماى قرن ششم - انتشارات جامعهء مدرسين ، قم .\r\n\r\n","description":"","footnote":"","page_name":" 350 ","page_number":350},
  {"content":"\r\n\r\n32 - بصائر الدرجات : سعد بن عبدالله قمى ، متوفاى 290 ه ، كتابخانهء نجفى ، قم .\r\n33 - بلاغات النساء : احمد بن طاهر معروف به ابن طيفور ، متوفاى 380 ه ، كتابفروشى بصيرتى ، قم .\r\n34 - البلدان : احمد بن يعقوب ، مشهور به يعقوبى ، متوفاى 284 ه ، دار احياء التراث العربى ، بيروت .\r\n35 - بهجة الامال : ملا على عليارى ، متوفاى 1327 ه ، كتابفروشى علمى ، قم .\r\n36 - تاريخ الاسلام : شمس الدين ذهبى ، متوفاى 748 ه ، دار الكتاب العربى ، بيروت .\r\n37 - تاريخ‌الامم والملوك : ابوجعفر محمدبن جريرطبرى ، متوفاى 310 ه ، دارالكتب‌العلمية ، بيروت .\r\n38 - تاريخ بغداد : خطيب ابىبكر بغدادى ، متوفاى 463 ه ، دار الكتب العلمية ، بيروت .\r\n39 - تاريخ خليفة ابن خياط : ابوعمر خليفة بن خياط العصفرى ، متوفاى 240 ه ، دارالباز مكة المكرّمة .\r\n40 - تاريخ الخميس فى أحوال أنفس نفيس : دياربكرى ، متوفاى 966 ه ، موسسة شعبان ، بيروت .\r\n41 - تاريخ دمشق : ابن‌عساكر ، متوفاى 571 ه ، دار الفكر ، بيروت .\r\n42 - تاريخ اليعقوبى : ابن واضح اخبارى ، متوفاى 284 ه ، دار صادر ، بيروت .\r\n43 - التبيان فى تفسير القرآن : شيخ طوسى ، متوفاى 460 ه ، دفتر تبليغات اسلامى ، قم .\r\n44 - التحرير الطاوسى : استخراج از كتاب « حل الاشكال فى معرفة الرجال » ، ابن طاوس ، متوفاى 664 ه ، شيخ حسن بن زين الدين ، شهيد ثانى ، متوفاى 1011 ه ، دار الذخائر ، قم .\r\n45 - تذكرة الخواص : سبط ابن جوزى ، متوفاى 654 ه ، موسسهء اهل البيت ، بيروت .\r\n46 - تذكرة الشهداء : ملا حبيب الله شريف كاشانى ، متوفاى ، 1340 ه ، به اشراف سيد فخرالدين امامت .\r\n47 - تسلية المجالس : محمد بن ابىطالب الكركى - از علماى قرن دهم - نشر مؤسسهء معارف اسلامى ، قم .\r\n48 - تفسير الصافى : ملا محسن ( فيض كاشانى ) ، متوفاى 1091 ه ، مؤسسة الاعلمى بيروت .\r\n49 - تفسير القمى : على بن ابراهيم بن هاشم قمى ، متوفاى قرن سوم ، كتابفروشى علامه ، قم .\r\n50 - تفسير نور الثقلين : عبد على بن جمعة العروسى الحويزى ، متوفاى 1112 ه ، مؤسسهء اسماعيليان ، قم .\r\n51 - تنزيه الانبياء : سيد مرتضى علم الهدى ، متوفاى 436 ه ، كتابفروشى بصيرتى ، قم .\r\n52 - تنقيح المقال : شيخ عبدالله مامقانى ، متوفاى 1315 ه ، المطبعة المرتضوية ، النجف الاشرف .\r\n53 - تهذيب الاحكام : شيخ طوسى ، متوفاى 460 ه ، دار الكتب الاسلامية ، تهران .\r\n\r\n","description":"","footnote":"","page_name":" 351 ","page_number":351},
  {"content":"\r\n\r\n54 - تهذيب التهذيب : احمد بن على بن حجر عسقلانى ، متوفاى 852 ه ، دار صادر ، بيروت .\r\n55 - تهذيب الكمال : ابوالحجاج جمال الدين المزى ، متوفاى 742 ه ، دار الفكر ، بيروت .\r\n56 - التوحيد : محمد بن على بن حسين صدوق ، متوفاى 381 ه ، نشر كتابفروشى صدوق ، تهران .\r\n57 - الثاقب فى المناقب : عمادالدين ابوجعفر طوسى ، متوفاى 566 ه ، نشر موسسهء انصاريان ، قم .\r\n58 - ثورة الحسين ظروفها الاجتماعية وآثارها الانسانية : محمدمهدى شمس‌الدين ، دارالمثقّف المسلم ، قم .\r\n59 - الجامع لاحكام القرآن : ابوعبدالله قرطبى ، متوفاى 671 ه ، دار الكاتب العربى ، القاهرة ، چاپ 1387 ه .\r\n60 - الجامع الصحيح : محمد بن عيسى بن سورهء ترمذى ، متوفاى 297 ه ، دار احياء التراث العربى ، بيروت .\r\n61 - الجمل والنصرة لسيد العترة : محمد بن محمد بن نعمان - مفيد - متوفاى 413 ه ، از موسوعة مصنفات الشيخ المفيد .\r\n62 - جمهرة أنساب العرب : ابن سائب كلبى ، متوفاى 204 ه ، تحقيق محمود العظم .\r\n63 - جواهر الكلام : محمد حسن نجفى ، متوفاى 1266 دار الكتب الاسلامية ، تهران .\r\n64 - الحدائق الناضرة : شيخ يوسف بحرانى ، متوفاى 1107 ه ، انتشارات جامعهء مدرسين ، قم .\r\n65 - الحدائق الوردية : ابىالحسن حميد بن أحمد حلى ، متوفاى 652 ه ، جامع النهرين ، صنعاء .\r\n66 - حكاية المختار فى أخذ الثار : أبى مخنف - چاپ شده با اللهوف فى قتل الطفوف - مطبعة الحيدرية ، نجف اشرف .\r\n67 - حلية الابرار : سيد هاشم بحرانى ، متوفاى 1107 ، مؤسسهء معارف اسلامى ، قم .\r\n68 - حلية الاولياء : ابى نعيم اصفهانى ، متوفاى 430 ه ، دار الفكر ، بيروت .\r\n69 - حياة الامام الحسين عليه السلام : شيخ باقر شريف القرشى ، نشر مدرسهء ايروانى ، قم .\r\n70 - حياة الحيوان : محمد بن موسى دميرى شافعى ( ابوالبقاء كمال الدين ) ، متوفاى 808 ه ، دارالاعتصام ، بيروت .\r\n71 - خزانة الادب : عبدالقادر بن عمر بغدادى ، چاپ مصر عام 1299 ه .\r\n\r\n","description":"","footnote":"","page_name":" 352 ","page_number":352},
  {"content":"\r\n\r\n72 - الخصال : شيخ صدوق ، متوفاى 381 ه ، محمد بن على بن حسين بن بابويه ، انتشارات جامعهء مدرسين ، قم .\r\n73 - الخصائص الحسينية : شيخ جعفر شوشترى ، متوفاى 1303 ه ، دار السرور ، بيروت .\r\n74 - خلاصة الرسائل العشر : سيد على ميلانى .\r\n75 - خلاصة المواجهة مع الرسول وآله : احمد يعقوب حسين ، انتشارات مؤسسهء معارف اسلامى ، قم .\r\n76 - الخرائج والجرائح : قطب الدين راوندى ، متوفاى 573 ه ، مؤسسهء امام مهدى عليه السلام ، قم .\r\n77 - چشم اندازى از حكومت حضرت مهدى : نجم‌الدين طبسى ، سازمان تبليغات اسلامى ، تهران .\r\n78 - الدرجات الرفيعة فى طبقات الشيعة : سيد على خان شيرازى ، متوفاى 1130 ه ، مؤسسهء الوفاء ، بيروت .\r\n79 - الدروس الشرعية : شمس‌الدين عاملى ( شهيد اول ) ، متوفاى 786 ه ، انتشارات جامعهء مدرسين ، قم .\r\n80 - دلائل الامامة : ابو جعفر محمد بن جرير بن رستم ، متوفاى قرن چهارم ه ، انتشارات شريف رضى ، قم .\r\n81 - ذخائر العقبى فى مناقب ذوى القربى : محب‌الدين طبرى ، متوفاى 694 ه ، دار المعرفة ، بيروت .\r\n82 - ذخيرة الدارين فيما يتعلق بالحسين واصحاب الحسين عليه السلام : سيد عبدالحميد حسينى شيرازى حائرى ، زنده به سال 1345 ه .\r\n83 - ذخيرة الصالحين فى شرح تبصرة المتعلمين : - مخطوط - شيخ طبسى - پدر مؤلف ، متوفاى سنهء 1405 ه .\r\n84 - الذريعة الى تصانيف الشيعة : شيخ آقا بزرگ تهرانى ، متوفاى 1389 ه ، نشر مكتبة الاسلامية ، تهران .\r\n85 - ربيع الابرار : ابوالقاسم زمخشرى ، متوفاى 538 ه ، انتشارات شريف رضى ، قم .\r\n86 - رجال المجلسى : شيخ الاسلام محمدباقر مجلسى ، متوفاى 1111 ه ، مؤسسة الاعلمى ، بيروت .\r\n87 - روضة المتقين : محمد تقى بن مقصود اصفهانى مجلسى ، متوفاى 1070 ه ، مؤسسهء كوشانپور ، تهران .\r\n88 - روضة الواعظين : شهيد محمد بن فتال نيشابورى ، متوفاى 508 ه ، انتشارات شريف رضى ، قم .\r\n\r\n","description":"","footnote":"","page_name":" 353 ","page_number":353},
  {"content":"\r\n\r\n89 - رياحين الشريعة فى ترجمة عالمات نساء الشيعة : شيخ ذبيح الله محلاتى ، متوفاى 1403 ه ، دار الكتب الاسلامية ، تهران .\r\n90 - الرياض النضرة : محب الدين طبرى ، متوفاى 694 ه ، دار الكتب العلمية ، بيروت .\r\n91 - زينب الكبرى : شيخ جعفر نقدى ، زنده به سال 1351 ه .\r\n92 - سليم بن قيس : متوفاى 70 ه ، الفنون ، بيروت .\r\n93 - سير اعلام النبلاء : شمس الدين ذهبى ، متوفاى 748 ه ، مؤسسة الرسالة ، بيروت .\r\n94 - السيرة النبوية : ابن هشام ، متوفاى 213 ه ، دار احياء التراث العربى ، بيروت .\r\n95 - سفينة البحار : شيخ عباس قمى ، متوفاى 1359 ه ، دار الاسوة ، قم .\r\n96 - شرح الاخبار : نعمان بن محمد تميمى ، متوفاى 363 ه ، انتشارات جامعهء مدرسين ، قم .\r\n97 - شرح نهج‌البلاغة : ابن أبىالحديد المعتزلى ، متوفاى 656 ه ، دار الكتب العلمية ، قم .\r\n98 - شهيد آگاه : شيخ لطف الله صافى گلپايگانى ، كتابفروشى صدر ، تهران .\r\n99 - صحيح البخارى : محمد بن اسماعيل بخارى ، متوفاى 256 ه ، دار المعرفة ، بيروت .\r\n100 - صحيح مسلم : مسلم بن حجاج قشيرى ، متوفاى 261 ه ، دار احياء التراث العربى ، بيروت .\r\n101 - الطبقات الكبرى : محمد بن سعد بصرى ، متوفاى 230 ه ، دار صادر ، بيروت .\r\n102 - عبدالله بن عباس : سيد على فانى ، متوفاى 1409 ه ، كتابفروشى علمى ، قم .\r\n103 - عبدالله بن عمر بين السياسية والدين : محمد عصمت بكر ، الدار الاسلامية ، بيروت .\r\n104 - العدد القوية لدفع المخاوف اليومية : على بن يوسف بن مطهر حلى - از اعلام قرن هشتم - نشر مكتبة النجفى ، قم .\r\n105 - العقد الفريد : لابن عبدربه اندلسى ، متوفاى 327 ه ، دار الكتاب العربى ، بيروت .\r\n106 - علل الشرائع : لمحمد بن على بن حسين ، صدوق ، متوفاى 381 ه ، المكتبة الحيدرية ، النجف الاشرف .\r\n107 - عمدة الطالب فى نسب آل أبىطالب : سيد داودى ، متوفاى 828 ه ، نشر بمبئى - هند .\r\n108 - العوالم : شيخ عبدالله بحرانى اصفهانى ، نشر مدرسة الامام المهدى ، قم .\r\n109 - عيون اخبار الرضا عليه السلام : محمد بن على بن بابويه قمى ، متوفاى 381 ه ، كتابفروشى طوس ، قم .\r\n110 - الغدير : عبدالحسين امينى ، متوفاى 1390 ه ، دار الكتاب العربى بيروت .\r\n\r\n","description":"","footnote":"","page_name":" 354 ","page_number":354},
  {"content":"\r\n\r\n111 - فتح البارى بشرح صحيح البخارى : ابن حجر عسقلانى ، متوفاى 852 ه ، دار احياء التراث العربى ، بيروت .\r\n112 - الفتنة الكبرى : طه حسين المصرى ، دار المعارف ، مصر .\r\n113 - الفتوح : احمد بن اعثم كوفى ، متوفاى 314 ه ، دار الكتب العلمية بيروت .\r\n114 - الفرج بعد الشدة : محسِّن بن على تنوخى ، متوفاى 384 ه ، دار صادر ، بيروت .\r\n115 - الفصول المهمة : ابن صباغ مالكى ، متوفاى 855 ه ، انتشارات اعلمى ، تهران .\r\n116 - الفهرست : ابن نديم محمد بن اسحاق بن محمد ، متوفاى 380 ه ، دار المعرفة ، بيروت .\r\n117 - الفهرست : شيخ طوسى ، متوفاى 460 ه ، انتشارات شريف رضى ، قم .\r\n118 - الفوائد المجموعة فى الاحاديث الموضوعة : شوكانى ، متوفاى 1250 ه ، دار الكتب العلميه ، بيروت .\r\n119 - الغارات : ابواسحاق ، ابراهيم بن محمد ثقفى ، متوفاى 283 ه ، دار الاضواء بيروت .\r\n120 - قاموس الرجال : محمد تقى شوشترى ، متوفاى 1415 ه ، انتشارات جامعه مدرسين ، قم .\r\n121 - القواعد والفوائد : محمد بن مكى عاملى - شهيد اول - متوفاى 786 ه ، كتابفروشى مفيد ، قم .\r\n122 - الكافى : محمد بن يعقوب رازى كلينى ، متوفاى 328 ه ، كتابفروشى اسلاميه ، تهران .\r\n123 - كامل بهائى : عماد الدين طبرى - قرن هفتم - كتابفروشى مرتضوى ، تهران .\r\n124 - الكامل فىالتاريخ : عزالدين ، معروف بابن اثير ، متوفاى 630 ه ، دار احياء التراث‌العربى ، بيروت .\r\n125 - كامل الزيارات : ابوالقاسم ابن قولويه قمى ، متوفاى 368 ه ، كتابفروشى وجدانى ، قم .\r\n126 - كشف الغمه فى معرفة الائمة عليهم السلام : ابى الحسن اربلى ، متوفاى 692 ه ، دار الكتاب الاسلامى ، بيروت .\r\n127 - كشف اليقين فى فضائل اميرالمؤمنين عليه السلام : علامة حلى ، متوفاى 726 ه .\r\n128 - كفاية الاثر : خزاز قمى ، از علماى قرن چهارم - نشر بيدار - قم .\r\n129 - الكنى والالقاب : شيخ عباس قمى ، متوفاى 1359 ه ، كتابفروشى صدر ، تهران .\r\n130 - الكنى والاسماء : ابوبشر دولابى ، متوفاى 310 ه ، دار الكتب العلمية ، بيروت .\r\n131 - كمال الدين و تمام النعمة : شيخ صدوق ، متوفاى 381 ه ، كتابفروشى صدر ، تهران .\r\n132 - لسان العرب : ابن منظور افريقى ، متوفاى 711 ه ، أدب الحوزه ، قم .\r\n\r\n","description":"","footnote":"","page_name":" 355 ","page_number":355},
  {"content":"\r\n\r\n133 - لطائف المعارف فيما لمواسم العام من الوظائف : زين الدين حنبلى ، متوفاى 795 ه ، دار ابن‌كثير - دمشق .\r\n134 - اللهوف على قتلى الطفوف : لرضى الدين بن طاووس ، متوفاى 664 ه ، دار الاسوة ، قم .\r\n135 - لواعج الاشجان : سيد محسن امين عاملى ، متوفاى 1370 ه ، كتابفروشى بصيرتى ، قم .\r\n136 - مثير الاحزان : ابن نما حلى ، متوفاى 654 ه ، مدرسة الامام المهدى ، قم .\r\n137 - المجدى : لنجم‌الدين علوى - از اعلام قرن پنجم - مكتبة النجفى ، قم .\r\n138 - مجمع البيان ( تفسير ) : طبرسى ، ابوعلى فضل بن حسن ، متوفاى 548 ه ، دار احياء التراث العربى ، بيروت .\r\n139 - مجمع الامثال : ابوالفضل نيشابورى ميدانى ، متوفاى 518 ه ، دار الجبل ، بيروت .\r\n140 - مجمع البحرين : فخر الدين طريحى ، متوفاى 1085 ه ، كتابفروشى مرتضوى ، تهران .\r\n141 - مجمع الزوائد : على بن ابى بكر هيثمى ، متوفاى 807 ه ، دار الكتاب العربى ، بيروت .\r\n142 - المحاسن والمساوىء : ابراهيم بن محمد بيهقى - زنده به سال 320 ه ، دار صادر ، بيروت .\r\n143 - المحبّر : هاشمى بغدادى ، طبع دائرة المعارف العثمانية حيدرآباد ، عام 1361 .\r\n144 - مختصر بصائر الدرجات : عز الدين حسن بن سليمان حلى ، از اعلام قرن نهم ، المطبعة الحيدرية ، النجف الاشرف .\r\n145 - مختصر البلدان : ابوبكر احمد بن محمد همدانى ( ابن‌الفقيه ) ، متوفاى 365 ه ، احياء التراث العربى ، بيروت .\r\n146 - مختصر تاريخ دمشق : محمد بن مكرم ( ابن المنظور ) ، متوفاى 711 ه ، دار الفكر - دمشق .\r\n147 - مدينة المعاجز : سيد هاشم بحرانى ، متوفاى 1107 ه ، مؤسسه معارف اسلامى ، قم .\r\n148 - مرآة الحرمين : لشكر ابراهيم رفعت پاشا ، زنده به سال 1325 ه ، دار الكتب المصرية ، قاهرة .\r\n149 - مرآة العقول : محمد باقر مجلسى ، متوفاى 1111 ه ، دار الكتب الاسلاميّة ، تهران .\r\n150 - مروج الذهب : مسعودى ، على بن حسين ، متوفاى 346 ه ، دار الكتب العلمية ، بيروت .\r\n151 - المسائل المهنائية : علامة حلى ، متوفاى 726 ه ، كتابفروشى خيام ، قم .\r\n152 - مسالك الافهام : زين‌الدين جبعى ( شهيد ثانى ) ، متوفاى 965 ه ، مؤسسهء المعارف الاسلاميّة قم .\r\n153 - المستدرك على الصحيحين : حاكم نيشابورى ، متوفاى 405 ه ، دار الفكر بيروت .\r\n\r\n","description":"","footnote":"","page_name":" 356 ","page_number":356},
  {"content":"\r\n\r\n154 - مستدرك الوسائل : ميرزا محمد حسين نورى ، متوفاى 1320 ه ، مؤسسهء آل البيت ، قم .\r\n155 - مستدركات علم الرجال : شيخ على نمازى شاهرودى ، متوفاى سنهء 1405 ه ، مطبعة الحيدريه ، تهران .\r\n156 - مستمسك العروة الوثقى : امام حكيم ، متوفاى 1390 ه ، مكتبة النجفى ، قم .\r\n157 - مسلم بن عقيل : مقرم ، متوفاى 1391 ه ، نشر رضى ، قم .\r\n158 - مسند احمد : احمد بن حنبل ، متوفاى 241 ه ، دار الفكر بيروت .\r\n159 - المعارف : عبدالله بن مسلم بن قتيبه دينورى ، متوفاى 276 ه ، نشر شريف رضى .\r\n160 - معالى السبطين : شيخ محمد مهدى مازندرانى ، تبريز ، بازار صفى .\r\n161 - معجم احاديث الامام المهدى عليه السلام : نجم الدين طبسى ، با همكارى - نشر مؤسسه المعارف الاسلامية ، قم .\r\n162 - معجم البلدان : ابوعبدالله ياقوت حموى ، متوفاى 626 ه ، دار احياء التراث العربى ، بيروت .\r\n163 - معتمد العروة الوثقى : تقرير بحث‌هاى آيت الله خويى ، به قلم سيد رضا خلخالى ، كتابفروشى علمى ، قم .\r\n164 - معجم رجال الحديث : سيد ابوالقاسم خوئى ، دار الزهراء ، بيروت .\r\n165 - معجم الشعر والشعراء : ابى عبدالله مرزبانى ، متوفاى 384 ه ، مكتبة القدسى ، قاهرة .\r\n166 - معجم المؤلفين : عمر رضا كحالة ، نشر دار احياء التراث العربى .\r\n167 - معجم ما استعجم : عبدالله بكرى اندلسى ، 482 ه ، عالم الكتب ، بيروت .\r\n168 - المغازى : واقدى ، محمد بن عمر بن واقدى ، متوفاى 207 ه ، نشر عالم الكتب ، بيروت .\r\n169 - المغنى فى الضعفاء : ابو عبدالله ذهبى ، متوفاى 748 ه ، دار المعارف ، حلب .\r\n170 - مفتاح الكرامة : محمد جواد عاملى ، متوفاى 1266 ه ، مؤسسهء آل البيت ، قم .\r\n171 - مقاتل الطالبيين : ابوالفرج اصفهانى ، متوفاى 365 ه ، نشر رضى ، قم .\r\n172 - مقتل الحسين : ابوالمؤيد خوارزمى ، متوفاى ، 568 ه ، نشر أنوار الهدى ، قم .\r\n173 - مقتل الحسين : طبسى ، متوفاى 1405 ه ، مخطوط .\r\n174 - مقتل الحسين : مقرم ، عبدالحسين موسوى ، متوفاى 1391 ه ، نشر شريف ، قم .\r\n175 - مكاتيب الائمة : محمد بن محسن كاشانى ، 1378 ه ، كتابفروشى وزيرى ، يزد .\r\n\r\n","description":"","footnote":"","page_name":" 357 ","page_number":357},
  {"content":"\r\n\r\n176 - ملاذ الاخيار : علامة المجلسى ، متوفاى 1111 ه ، قم .\r\n177 - الملحمة الحسينية : شهيد مطهرى ، مركز جهانى پژوهش‌هاى اسلامى .\r\n178 - مناقب آل ابىطالب : ابوجعفر محمد بن على بن شهرآشوب ، متوفاى 588 ه ، نشر علامة ، قم .\r\n179 - المنتخب : للشيخ فخرالدين طريحى ، متوفاى 1085 ه ، نشر رضى ، قم .\r\n180 - المنتظم : ابوالفرج ابن جوزى ، متوفاى 597 ه ، دار الكتب العلميّه ، بيروت .\r\n181 - منتهى المقال : ابوعلى حائرى مازندرانى ، متوفاى 1216 ه ، مؤسسة آل البيت ، قم .\r\n182 - من لا يحضره الفقيه : محمد بن على بن حسين ( صدوق ) ، متوفاى 381 ه ، دار الكتب الاسلاميّة ، تهران .\r\n183 - من مجالس عاشوراء : احسائى نجفى ، نشر رضى ، قم .\r\n184 - منهاج الدموع : شيخ على قرنى .\r\n185 - مهذب الاحكام : للسيد عبدالاعلى سبزوارى ، متوفاى 1414 ه ، مؤسسة المنار ، قم .\r\n186 - المهذب البارع : ابن فهد حلى ، متوفاى 841 ه ، انتشارات جامعهء مدرسين ، قم .\r\n187 - المهذب : لابن البراج طرابلسى ، متوفاى 481 ه ، جامعهء مدرسين ، قم .\r\n188 - موارد السجن : نجم‌الدين طبسى ، دفتر تبليغات اسلامى ، قم .\r\n189 - موسوعة اطراف الحديث : ابوهاجر زغلول ، المكتبة التجارية ، الباز .\r\n190 - الموسوعة الفقهية الميسرة : شيخ محمد على انصارى ، مجمع الفكر الاسلامى ، قم .\r\n191 - ميزان الاعتدال : شمس الدين الذهبى ، متوفاى 748 ه ، دار المعرفة ، بيروت .\r\n192 - ناسخ التواريخ : محمد تقى كاشانى ( سپهر ) ، متوفاى 1297 ه ، كتابفروشى اسلاميه ، تهران .\r\n193 - نثر الدرر : ابوسعد منصور بن حسين الابى ، متوفاى 421 ه ، الهيئة المصرية العامة للكتاب .\r\n194 - نسب قريش : مصعب بن عبدالله زبيرى ، چاپ مصر 1953 م .\r\n195 - نفس المهموم : شيخ عباس قمى ، متوفاى 1359 ه ، دار المحجة البيضاء ، بيروت .\r\n196 - نقد الرجال : سيد مصطفى تفرشى ، من اعلام قرن يازدهم ، مؤسسهء آل البيت ، قم .\r\n197 - نهاية الادب فى فنون الادب : شهاب الدين نويرى ، متوفاى 733 ه .\r\n198 - النهاية فى غريب‌الحديث : مبارك بن محمد جزرى ، متوفاى 606 ه ، مؤسسة اسماعيليان ، قم .\r\n199 - نهج البلاغة : شريف رضى ، صبحى صالح .\r\n\r\n","description":"","footnote":"","page_name":" 358 ","page_number":358},
  {"content":"\r\n\r\n200 - نهج الحق : علامه حلى ، 726 ه ، مؤسسهء دار الهجرة ، قم .\r\n201 - نور الابصار : شبلنجى ، متوفاى 1290 ه ، دار الفكر ، بيروت .\r\n202 - وفيات الاعيان : احمد بن محمد بن خلكان ، متوفاى 681 ه ، دار صادر ، بيروت .\r\n203 - وقايع الايام : شيخ عباس قمى ، متوفاى 1359 ه ، دار البلاغ ، بيروت .\r\n204 - وقعة صفين : نصر بن مزاحم ، متوفاى 212 ه ، مكتبة النجفى ، قم .\r\n205 - وقعة الطف : شيخ هادى يوسفى ، انتشارات جامعهء مدرسين ، قم .\r\n206 - وسائل الشيعة : شيخ محمد بن حسن حر عاملى ، متوفاى 1104 ه ، مؤسسهء آل البيت قم .\r\n207 - ينابيع المودّة : سليمان بن ابراهيم بن قندوزى ، متوفاى 1294 ه ، مطبعة أختر اسلامبول .\r\n208 - الوافى : فيض كاشانى ، متوفاى 1091 ه ، كتابخانهء اميرالمؤمنين عليه السلام ، اصفهان .\r\n209 - الوافى بالوفيات : صلاح الدين صفدى ، متوفاى 764 ه ، جمعية المستشرقين الالمانيّة .\r\n\r\n","description":"","footnote":"","page_name":" 359 ","page_number":359},
  {"content":"\r\n . \r\n\r\n","description":"","footnote":"","page_name":" 360 ","page_number":360}
  ]