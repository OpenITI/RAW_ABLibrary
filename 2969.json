[
  {"content":"\r\nجلد ششم\r\nاز مجلدات تفسير كبير\r\nمنهج الصادقين\r\nفي الزام المخالفين\r\nاز تصنيفات عارف ربانى\r\nملا فتح الله كاشانى\r\nبسرمايه :\r\nكتابفروشى و چاپخانه محمد حسن علمى\r\nتهران - بازار بين الحرمين\r\nارديبهشت 1333\r\nچاپخانه محمد حسن علمى - تلفن 21586\r\n","description":"","footnote":"","page_name":" 1 ","page_number":1},
  {"content":"\r\nجلد ششم\r\nاز كتاب منهج الصادقين فى الزام المخالفين\r\nبسم اللَّه الرحمن الرحيم\r\n\r\n* ( قُلْنا لا تَخَفْ ) * گفتيم ما به او كه اى موسى مترس از آنچه تو را در وهم انداخته كه كار با ساحران درهم خواهد شكست و امر تو از غايت وضوح بر خاص و عام ملتبس نخواهد گشت * ( إِنَّكَ أَنْتَ الأَعْلى ) * بدرستى كه تو برترى از ايشان و غالبى بر ايشان اين تعليل نهى است و تقرير بر غلبية مؤكد باستيناف و حرف تحقيق و تكرير ضمير و تعريف خبر و لفظ علو كه دال است بر غلبهء ظاهره و صيغهء تفصيل يعنى البته غلبية تو را خواهد بود و همهء ايشان مغلوب خواهند گشت * ( وَأَلْقِ ) * و بيفكن * ( ما فِي يَمِينِكَ ) * آنچه در دست راست تست ذكر عصا بطريق ابهام و عدم تصريح باسم آن جهت تحقير آنست يعنى باك مدار بكثرت حبال و عصاء ايشان و اين چوبى كه در دست دارى بينداز و محتملست كه ابهام جهت تعظيم آن باشد يعنى انديشه مكن بكثرت اين اجرام و عظم آن چه در دست تو است چيزى عظيمست كه اثر آن از همه اعظم است پس بينداز آن را * ( تَلْقَفْ ) * تا فرو برد بقدرت كامله * ( ما صَنَعُوا ) * آنچه ساخته‌اند اصل تلقف تتلقف بود بمعنى تتبلغ حذف احد التاءين كردند به جهت كراهت اجتماع تائين و حفص به تخفيف خوانده ماخوذ از لقفته بمعنى تلقفته * ( إِنَّما صَنَعُوا ) * بدرستى كه آنچه ساخته‌اند * ( كَيْدُ ساحِرٍ ) * مكر\r\n","description":"","footnote":"","page_name":" 2 ","page_number":2},
  {"content":"\r\nو فريب و جادو است توحيد ساحر جهت آنست كه مراد به آن جنس مطلقست و اگر بصيغهء جمع واقع ميشد توهم آن بود كه مراد به آن عدد باشد و لهذا قال جل ذكره * ( وَلا يُفْلِحُ السَّاحِرُ ) * و رستگارى نيابد و فيروز نشود ساحر يعنى جنس ساحر * ( حَيْثُ أَتى ) * هر جا كه آيد يعنى بهر جا كه رود و در هر موضع كه باشد فلاح و ظفر نيابد و تنكير اول به جهت تنكير مضافست نه به جهت تنكيران فى نفسه كقول العجاج شعر\r\n\r\nيوم ترى النفوس ما اعتدت\r\nفى سعى دنيا طال ما قد مدت\r\n\r\nكه مراد از آن تنكير سعى است نه دنيا كانه قيل كيد سحرى و سعى دنيوى القصه حضرت موسى ( ع ) عصا بيفكند فى الحال بقدرت ذو الجلال اژدها گشت و دهان خود گشاده روى بسحره و ادوات ايشان آورد و در يك ساعت تمام آن الات و ادوات ايشان را كه چهارصد خروار چوب و رسن بود فرو برد و اثرى از آن پيدا نشد و حجم آن چنان كه بود زياده نگشت مردمان از ترس روى بگريز نهادند موسى بيامد آن را بگرفت همان عصا شد ساحران دانستند كه آن سحر نيست زيرا كه سحر سحر ديگرى را باطل نكند بلكه قدرت خدا و معجزهء موسى است و ديگر اينكه چون ايشان در علم سحر ماهر بودند و هيچ نوع از انواع سحر بر ايشان پوشيده نبود يقين دانستند كه آن از آيات الهى است و معجزات نبوى ( ص ) * ( فَأُلْقِيَ السَّحَرَةُ ) * پس در روى افكنده شدند آن ساحران يعنى يقين ايشان در حقيقت آن ايشان را در روى افكند * ( سُجَّداً ) * در حالتى كه سجده كنندگان بودند مر خداى را از روى صدق و انابت و تعظيم اينمعجزه و توبه از صنيع خود * ( قالُوا آمَنَّا ) * گفتند گرويديم * ( بِرَبِّ هارُونَ وَمُوسى ) * بپروردگار هارون و موسى تقديم هارون به جهت كبر سن او بود يا به جهت ملاحظه رؤس آيات و رعايت فواصل و ديگر آنكه فرعون مربى موسى بود در ايام صغير او پس اگر اقتصار كرده ميشد بر موسى يا مقدم ميشد ذكر موسى توهم آن بود كه مراد ايشان فرعون باشد و ذكر هارون بر سبيل استتباع مرويست كه چون ايشان به سجده درافتادند حق سبحانه روضهء جنان را و منازلى كه نامزد ايشان بود در آن وقت بايشان نمود ايشان چون منازل خود را بديدند بيكبار متفق الكلمه شده گفتند كه ما بپروردگار موسى و هارون گرويديم و تصديق بوحدانيت او نموديم فرعون كه اين صورت را مشاهده كرد از روى انكار * ( قالَ آمَنْتُمْ ) * گفت آيا ايمان آورديد و حفص آمنتم خوانده بر طريق اخبار يعنى شما گرويديد و تصديق نموديد * ( لَه ) * مر موسى را ذكر لام جهت تضمن فعل است بمعنى اتباع يعنى پيروى كرديد مر دين موسى و اقتفا به او نموديد * ( قَبْلَ أَنْ آذَنَ لَكُمْ ) * پيش از آنكه\r\n","description":"","footnote":"","page_name":" 3 ","page_number":3},
  {"content":"\r\nدستورى دهم مر شما را در آنكه به دو بگرويد فرعون به جهت جهالت و حماقت چنان تصور كرده بود كه هيچكس تصديق ننمايد بدينى غير از دين او و اعتقاد نكنند به آن مگر باذن او و فرق ميان اذن و امر آنست كه در امر\r\nدلالتست بر ارادهء آمر مر فعل مامور به را بخلاف اذن و لهذا ايثار اذن نمود بر امر و بعد از آن گفت * ( إِنَّه ) * بدرستى كه موسى * ( لَكَبِيرُكُمُ ) * هر آينه بزرگ شما است در فن سحر * ( الَّذِي عَلَّمَكُمُ السِّحْرَ ) * كه آموخته شما را جادويى يعنى مهتر و معلم و استاد همهء جادوانست و شما با هم ساخته‌ايد و ميخواهيد كه ملك و پادشاهى از من بستانيد و مردمان را از من برهانيد و مغلوبيت شما جهت آنست كه شما قاصريد در فن سحر و شاگرد وييد و مقرر است كه شاگرد عاجز مىباشد از آنچه اسناد مىكند و نميتواند كه با او معارضه كند و نزد بعضى معنى آيه آنست كه موسى مقتدا و پيشواى شما است و شما اشياع و اتباع وييد و ترك معارضهء شما به جهت احتشام و احترام او است نزد شما نه آنكه در معارضه عاجزيد و در مقاومت با او قاصر و اين را به جهت آن گفت تا در وهم عوام اندازد كه عدم معارضهء ايشان جهة تواطؤ و توافق ايشانست در صرف وجوه مردمان به خود و بعد از آن در مقام تهديد در آمده گفت * ( فَلأُقَطِّعَنَّ ) * پس هر آينه ببرم * ( أَيْدِيَكُمْ ) * دستهاى شما را * ( وَأَرْجُلَكُمْ ) * و پايهاى شما را * ( مِنْ خِلافٍ ) * از خلاف يك ديگر يعنى دست راست و پاى چپ و من از براى ابتدائيه است يعنى ابتداى قطع از مخالف عضو خواهد بود بعضو ديگر و جار و مجرور در خبر نصب است بر حاليت أي لا قطعتها مختلفات * ( وَلأُصَلِّبَنَّكُمْ ) * و هر آينه بياويزم شما را * ( فِي جُذُوعِ النَّخْلِ ) * در تنهاى درخت خرما كه درازترين درختانست تا همه كس شما را ببيند و عبرت گيرند تشبيه كرده تمكن مصلوب را بجذع بتمكن مظروف بظرف و مرويست كه اول كسى كه صلب كرد فرعون بود و فرمود * ( وَلَتَعْلَمُنَّ ) * و تا بدانيد شما * ( أَيُّنا ) * كه كدام از ما * ( أَشَدُّ عَذاباً ) * سختتر است از روى عذاب * ( وَأَبْقى ) * و پاينده تر از وجه عقاب مراد وى از اين گفتار نفس خسيس خودش بود و نفس نفيس موسى بدليل قوله امنتهم له و لام با ايمان در كتاب خدا از براى غير او سبحانه است و يا از براى او كقوله يُؤْمِنُ بِاللَّه وَيُؤْمِنُ لِلْمُؤْمِنِينَ و ذكر اينقول به جهت استضعاف و توضيع موسى بود و استهزاء به او چه موسى قدرت تعذيب نداشت و گويند مراد وى نفس خبيث خودش بود و ذات اقدس حقتعالى يعنى تا بدانيد كه عذاب من با عذاب خداى موسى كه به دو ايمان آورده‌ايد سختتر است و پاينده تر ساحران چون از جام جذبهء حقانى مست شده بودند و از تواتر انوار ملاطفات ربانى كه بر دل ايشان تافته\r\n","description":"","footnote":"","page_name":" 4 ","page_number":4},
  {"content":"\r\nبود از دست شده لا جرم انديشه نكرده در جواب فرعون * ( قالُوا ) * گفتند * ( لَنْ نُؤْثِرَكَ ) * نگزينيم و اختيار نكنيم تو را * ( عَلى ما جاءَنا ) * بر آن چيزى كه آمد بما * ( مِنَ الْبَيِّناتِ ) * از معجزات واضحه و براهين ساطعه بتصديق موسى و وحدانيت حقتعالى و نعمت فانيه تو را ايثار نميكنيم بر نعم اخرويه باقيه كه بما نمودند در حالتى كه سجده كرديم * ( وَالَّذِي فَطَرَنا ) * و برنگزينيم تو را بر خداى كه آفريده است ما را و از كتم عدم به صحراى وجود آورده بعضى گفته‌اند كه اين قسم است بر قول مذكور يعنى به حق خداوندى كه ما را آفريده است كه تو را اختيار نكنيم بر آنچه بما آمده از معجزات ظاهره و دلالات واضحه * ( فَاقْضِ ) * پس حكم كن * ( ما أَنْتَ قاضٍ ) * هر چيز را كه تو حكم كنندهء آنى يا بكن هر چه فاعل آنى يعنى هر چه ميخواهى با ما بكن كه پرواى آن نداريم * ( إِنَّما تَقْضِي ) * جز اين نيست كه تو حكم ميكنى * ( هذِه الْحَياةَ الدُّنْيا ) * در اين زندگانى دنيا يعنى حكم تو در اين جهان كه ما هستيم بيش جارى نيست هر چه خواهى ميكن يا فعل تو كه بر وفق اراده و اهواء باطلهء خود ميكنى منحصر است در دنيا و آخرت كه بهتر و پاينده تر است از حكم معزول و به مهم خود مشغول خواهى بود شعر\r\n\r\nامروز بجور هر چه خواهى ميكن\r\nفردا به تو نيز هر چه خواهند كنند\r\n\r\n* ( إِنَّا آمَنَّا ) * بدرستى كه ما گرويده‌ايم * ( بِرَبِّنا ) * بپروردگار خود * ( لِيَغْفِرَ لَنا ) * تا بيامرزد براى ما * ( خَطايانا ) * گناهان ما را از كفر و معاصى * ( وَما أَكْرَهْتَنا عَلَيْه ) * و بيامرزد آنچه اكراه كردى ما را بر آن چيزى * ( مِنَ السِّحْرِ ) * از جادويى كردن و آموختن آن مرويست كه فرعون مردمان را اكراه\r\nبآموختن سحر ميكرد و ايشان را برخواندن آن و حفظ آن اجبار مينمود و بر فعل آن اهتمام مىورزيد و ايشان اينجا از خداى مغفرت آن اكراه طلبيدند زيرا كه در جميع اديان مردمان باكراه در مقام مؤاخذه بوده‌اند و اين مؤاخذه به بركت و ميمنت حضرت رسالت ( ص ) از امت مرحومه برداشته شده و در روايت آمده كه مردمان بفرعون گفتند كه موسى هر گاه در خوابست عصاى او پاسبانى او مىكند و اين صورت از سحر خارجست زيرا كه سحر ساحر در وقت خواب باطلست و اثرى ندارد فرعون از اينسخن درهم شده و سحره را اكراه نمود تا با موسى در مقام معارضه درآمدند و چون بوسيله آيات باهره و معجزات ظاهره ايمان آوردند و فرعون ايشان را تهديد نمود بصلب و قطع گفتند * ( إِنَّما تَقْضِي هذِه الْحَياةَ الدُّنْيا إِنَّا آمَنَّا بِرَبِّنا لِيَغْفِرَ لَنا خَطايانا وَما أَكْرَهْتَنا عَلَيْه مِنَ السِّحْرِ ) * * ( وَاللَّه خَيْرٌ ) * و خدا بهتر است از روى پاداش * ( وَأَبْقى ) * و پاينده تر از وجه ثواب تو ما را بكفر مزدورى ميدهى كه انقطاع به آن راه دارد و خداى\r\n","description":"","footnote":"","page_name":" 5 ","page_number":5},
  {"content":"\r\nبرايمان اجرى عطا مىكند كه گرد زوال گرد آن نگردد و ما اختيار بهتر و پاينده تر كرديم و متاع فانيهء محقره را قطع نظر كرديم پس تو هر چه خواهى بكن يا خداى بهتر است از روى ثواب بر مؤمنان و پاينده تر از روى عقاب بر كافران و سر رشتهء اجر و عقوبت تو بانقطاع مىكشد پس نه از مزدورى تو اعتبارى ميكنيم و نه از عقوبت تو انديشه داريم و بنا بر وجه اخير اين جواب قول فرعونست كه گفت لتعلمن اينا اشد عذابا و ابقى * ( إِنَّه مَنْ يَأْتِ ) * بدرستى كه شان و امر اينست كه هر كس بيايد * ( رَبَّه ) * نزد پروردگار خود * ( مُجْرِماً ) * در حالتى كه مشرك باشد يعنى بر كفر و شرك مرده و در محكمهء حساب و جزا كه در روز قيامت است حاضر شود * ( فَإِنَّ لَه جَهَنَّمَ ) * پس بدرستى كه مر او راست دوزخ * ( لا يَمُوتُ فِيها ) * نميرد در آن تا از عذاب برهد و از عقاب خلاصى يابد * ( وَلا يَحْيى ) * و نه زنده باشد بزندگانى كه خوش گذارند و راحت يابد بلكه زندگانى داشته باشد كه مرگ از آن بهتر بود به جهت شدت عذاب و فرط عقاب * ( وَمَنْ يَأْتِه ) * و هر كه بيايد بوى * ( مُؤْمِناً ) * در حالتى كه گرونده باشد در دنيا و تصديق نماينده بوحدانيت وى و بانبياى وى * ( قَدْ عَمِلَ الصَّالِحاتِ ) * كرده بيقين عملهاى شايسته يعنى ادا نموده امر مفروضه را * ( فَأُولئِكَ ) * پس آن گروه مؤمنان و نيكوكاران * ( لَهُمُ الدَّرَجاتُ الْعُلى ) * مر ايشان را است درجه هاى بلند و مرتبه هاى ارجمند * ( جَنَّاتُ عَدْنٍ ) * بدل درجات على است يعنى مر ايشان راست بوستانهاى اقامت كه هميشه در آنجا باشند * ( تَجْرِي ) * پيوسته رود * ( مِنْ تَحْتِهَا الأَنْهارُ ) * از زير اشجار يا منازل آن جويها * ( خالِدِينَ ) * در حالتى كه جاويدان باشند * ( فِيها ) * در آن بوستانهاى عامل حال معنى اشاره يا استقرار است * ( وَذلِكَ ) * و اين ثواب * ( جَزاءُ مَنْ تَزَكَّى ) * پاداش آن كس است كه پاك باشد از انجاس شرك و ادناس طغيان يا متطهر بود بطاعت و اعمال خير كلبى گفته كه مراد آن كس است كه زكات نفس خود بدهد بدانكه هر اين سه آيه ميتواند بود كه از تتمهء كلام سحره باشد يا ابتداء كلام باشد از حقتعالى و سخن سحره بآيهء وَاللَّه خَيْرٌ وَأَبْقى تمام شده باشد و چون قصهء ايشان شرحى مستوفى در سورة الاعراف بقلم تحرير درآمده اينجا بطريق ايجاز بر ترجمهء مضمون آيات اقتصار رفت و بعد از آن از حال بنى اسرائيل خبر ميدهد بقوله * ( وَلَقَدْ أَوْحَيْنا ) * و بتحقيق كه ما وحى كرديم * ( إِلى مُوسى ) * بموسى يعنى وقتى كه فرعون از رؤيهء معجزات متأثر نشده در تعذيب\r\n","description":"","footnote":"","page_name":" 6 ","page_number":6},
  {"content":"\r\nبنى اسرائيل افزود ما گفتيم او را * ( أَنْ أَسْرِ بِعِبادِي ) * ببر بشب بندگان مرا از مصر و چون بكنار دريا رسند و لشگر فرعون از عقب بيايند باك مدار * ( فَاضْرِبْ لَهُمْ ) * پس بگردان از براى ايشان و اين ماخوذ است از قول عرب كه ضرب له فى ماله سهما جعله و يا از ضرب اللبن اذا اتخذه و عمله يعنى فراگير و قيام نما براى ايشان * ( طَرِيقاً ) * راهى ابن عباس گفته كه بزن عصا را تا سازيم براى ايشان راهى * ( فِي الْبَحْرِ ) * در دريا * ( يَبَساً ) * خشك كه در او آب و لاى نبود و صاحب طبرسى آورده كه اجعل لهم طريقا يابسا فى البحر بضربك العصا لينفلق البحر يعنى تعيين كن براى ايشان\r\nراهى خشك در دريا بزدن تو عصا را تا شكافته شود و راه در او پيدا گردد و يبس مصدر است كه موصوف به واقع شده يق ( يبس يبسا و يبسا كسقم سقما و سقما ) و از اينجهة است كه مؤنث به او موصوف مىشود چون شاتنا يبس و ناقتنا يبس اذا جف لبنهما و قوله * ( لا تَخافُ ) * حالست از ضمير فاضرب يعنى راهى براى ايشان پيدا كن در حالتى كه نترسى * ( دَرَكاً ) * دريافتن دشمن يعنى ايمن باش كه فرعونيان شما را درنيابند * ( وَلا تَخْشى ) * و در حالتى كه نترسى از غرقشدن چه همهء شما را بسلامت بگذرانيم درك و درك هر دو اسم ادراكند و چون موسى بامر الهى بنى اسرائيل را كه هفتاد هزار بودند از مصر بيرون برد ديگر روز قبطيان خبردار شدند و بجهة آنكه در خانهء هر يك از ايشان مصيبتى عظيم افتاده بود چنان كه در سورهء اعراف گذشت به آن مشغول بودند و نتوانستند كه آن روز از پى بنى اسرائيل بروند روز ديگر فرعون بفرمود تا شش صد هزار مرد جمع شدند و بروايتى مقدمهء لشگر او اين عدد بود * ( فَأَتْبَعَهُمْ ) * پس از پى در آمدند بنى اسرائيل را * ( فِرْعَوْنُ بِجُنُودِه ) * فرعون با لشگريان خود نزد بعضى باء تعديه است و معنى آنكه فرعون از پى بنى اسرائيل درآورد لشگريان خود را و يا فعل متعدى به نفسه است و مفعول دويم آن محذوف يعنى از پى ايشان درآورد فرعون نفس خود را با لشگر خود بنا بر معنى اول اتبع بمعنى ( اتبع است ) القصه چون بكنار دريا رسيدند موسى ( ع ) با قوم خود از آن گذشته بودند فرعونيان نيز در آن راه كه ايشان رفته بودند درآمدند و آن دوازده راه بود كه موسى ( ع ) عصا بر دريا زده بود و بقدرت الهى آن راه ها پيدا شده و چون ميان دريا رسيدند * ( فَغَشِيَهُمْ ) * پس فرو گرفت ايشان را * ( مِنَ الْيَمِّ ) * از درياى عميق * ( ما غَشِيَهُمْ ) * آنچه فرو گرفت ايشان را ابهام براى تفخيم مسند اليه است يعنى آن چنان موجى دريافت ايشان را كه هيچكس بكنه آن نرسيد تا لفظى بازاء\r\n","description":"","footnote":"","page_name":" 7 ","page_number":7},
  {"content":"\r\nآن وضع آن تواند كرد و بعبارتى بيان تواند نمود كه مخبر باشد به آنكه آن چگونه بود * ( وَأَضَلَّ فِرْعَوْنُ ) * و گمراه كرد فرعون * ( قَوْمَه ) * گروه خود را در دين * ( وَما هَدى ) * و راه ننمود ايشان را اين تهكمست به او چه ميگفت كه ما اهديكم الا سبل الرشاد و گفته‌اند معنى آنست كه فرعون قوم خود را در دريا گم كرد و ايشان را راه بيرونشدن از آن ننمود و خود نيز راه نجات نيافت بلكه همه غرق شده به هلاكت ابدى گرفتار شدند\r\nو حقتعالى بعد از نجات بنى اسرائيل از دريا و اغراق فرعون و قوم او تعداد نعم فرمود بر بنى اسرائيل و گفت * ( يا بَنِي إِسْرائِيلَ ) * اى فرزندان يعقوب * ( قَدْ أَنْجَيْناكُمْ ) * بدرستى كه ما برهانيديم شما را * ( مِنْ عَدُوِّكُمْ ) * از دشمنان شما كه فرعون و قوم او بودند و ميتواند بود كه خطاب به بنى اسرائيل عهد رسول باشد بنا بر اين اسناد نجات بايشان به جهت آن باشد كه نجات آبا بسبب وجود ايشان شده فكان ايشاناند كه از غرق ناجى شدند و حيات يافته و بنوازش الهى مشرف شده و اول اوجه است و از اينقبيل است قوله * ( وَواعَدْناكُمْ ) * و وعده داديم شما را * ( جانِبَ الطُّورِ الأَيْمَنَ ) * به طرف راست كوه طور براى مناجات موسى و انزال تورية بر او و تعديه مواعده بر ايشان با آنكه آن مر موسى را بود يا مرو را و هفتاد كس از بنى اسرائيل را كه اختيار كرده بود بجهة ملابسه است چه مواعدهء موسى و نقباى ايشان ملابس و متصل بايشان بود * ( وَنَزَّلْنا ) * و فرو فرستاديم * ( عَلَيْكُمُ الْمَنَّ ) * بر شما ترنجبين را * ( وَالسَّلْوى ) * و مرغ بريان در وقتى كه در تيه سرگردان بوديد و تفصيل اين در سورة البقرة مذكور است و گفتيم * ( كُلُوا ) * بخوريد بر وجه اباحه * ( مِنْ طَيِّباتِ ما رَزَقْناكُمْ ) * از پاكيزه ها يعنى حلالها كه شما را روزى كرده‌ام * ( وَلا تَطْغَوْا ) * و از حد در مگذريد * ( فِيه ) * در آن چيز يعنى به جهت اخلال بشكر آن چه شكر قيد نعمت موجود و صيد نعمت مفقود است و يا بجهة تعدى از حدود شرع كه آن صرف نعمت باشد در معصيت و يا در گذشتن از حدى كه مقرر كرده‌ايم در آن چون سرف و بطر و منع آن از اهل استحقاق و يا ستم مكنيد بر يكديگر يعنى هر يك زياده از حصهء خود مگيريد يا ذخيره منهيد براى روز ديگر و كلبى گفته كه حلال آن را به حرام مبدل كنيد كه اگر چنين كنيد * ( فَيَحِلَّ عَلَيْكُمْ ) * پس فرود آيد بر شما * ( غَضَبِي ) * خشم من و اين ماخوذ است از حل الذين اذا وجب اداؤه يعنى عذاب من لازم حال شما شود و عقوبت من بر شما واجب گردد * ( وَمَنْ يَحْلِلْ عَلَيْه ) * و هر كه فرود آيد بر او * ( غَضَبِي ) * خشم من و\r\n","description":"","footnote":"","page_name":" 8 ","page_number":8},
  {"content":"\r\nسخط و عذاب من * ( فَقَدْ هَوى ) * پس بتحقيق كه افتاد در هاويه و هلاك شده و از اوج سعادت بحضيض شقاوت ابدى و عقوبت دائمى افتاده و اصل هوى سقوط است از جبل * ( وَإِنِّي لَغَفَّارٌ ) * و بدرستى كه من هر آينه نيك آمرزنده‌ام * ( لِمَنْ تابَ ) * مر آن كس را كه توبه كرد از شرك * ( وَآمَنَ ) * و گرويد بوحدانيت من و بجميع آن چه پيغمبران از نزد من آورده‌اند * ( وَعَمِلَ صالِحاً ) * و كرد عمل نيكو يعنى اداء فرايض نمود * ( ثُمَّ اهْتَدى ) * پس راه راست رفت يعنى استقامت و ثبات نمود بر ايمان و يا بر سنت و طريقهء پيغمبر من مواظبت كرد و افعال و اقوال خود را موافق نمود تا حين موت و اصلا بر طريق بدعت ميل نكرد و ابن عباس و ربيع ابن انس گفته‌اند كه در ايمان خود شك نياورد و از زيد بن اسلم نقلست كه علم بياموخت تا به آن راه برد بطريق حق و از امام جعفر صادق ( ع ) منقولست كه در تفسير اين آيه فرموده كه\r\nثم اهتدى الى ولايتنا اهل البيت فو اللَّه لو ان رجلا عبد اللَّه عمره ما بين الركن و المقام ثم مات و لم يجيء بولايتنا لاكبه اللَّه فى النار على وجهه\r\nيعنى ثم اهتدى به اين معنى است كه راه يافت بدوستى ما كه اهل يتيم پس به خدا سوگند كه اگر مردى در جميع عمر خود عبادت خدا كند در ميان ركن و مقام و بعد از آن بميرد و التزام ننموده باشد بدوستى ما حق سبحانه او را بر روى در آتش دوزخ افكند و اين روايت حاكم ابو القاسم حسكانى باسناد خود نقل كرده و عياشى نيز در تفسير خود بطريق متعدده ايراد نموده و تفسير اهل البيت به اين طريقست كه\r\nثم اهتدى الى ولاية على ابن ابى طالب ( ع )\r\nآورده‌اند كه بنى اسرائيل بعد از هلاك فرعون از موسى استدعا نمودند كه از براى ما قوانين شريعت و قواعد احكام دين مبين ساز و موسى در اين با رب الارباب مناجات كرد خطاب مستطاب در رسيد كه با جمعى از اشراف بنى اسرائيل بكوه طور رو تا كتابى كه جامع احكام شرع باشد به تو كرامت كنم موسى ( ع ) هارون را بجاى خود بگذاشت و با هفتاد تن از اخيار قوم بنى اسرائيل متوجه طور شدند و در حين رفتن قوم را وعده داد كه چهل روز ديگر ميآيم و كتابى كه مشتمل بر قوانين شرعيه باشد مىآورم چون بنزديك طور رسيدند قوم را بگذاشت و از غايط اشتياق كه بكلام الهى و پيام ربانى داشت زودتر به بالاى كوه برآمد خطاب در رسيد * ( وَما أَعْجَلَكَ ) * و چه چيز شتابان ساخت تو را تا تعجيل كردى و بيشتر آمدى * ( عَنْ قَوْمِكَ يا مُوسى ) * از گروه خود اى موسى اين سؤال است از سبب عجله كه متضمن انكار آنست چه آن فى نفسها نقيصه است و با وجود اين موجب اغفال قومست و ايهام تعظيم بر ايشان فلهذا موسى در آن دو\r\n","description":"","footnote":"","page_name":" 9 ","page_number":9},
  {"content":"\r\nامر جواب داد چون جواب انكار اهم بود از اين جهة او را مقدم داشته * ( قالَ ) * گفت * ( هُمْ أُولاءِ ) * ايشان گروهىاند كه مىآيند * ( عَلى أَثَرِي ) * بر عقب من و همين لحظه ميرسند و من پيش از ايشان نيامده‌ام مگر بگامى چند كه عادة غير معتد به است پس تقدم من مثل تقدم بعضى رفته است بعضى در مسير هم چنان كه عرف و عادتست در ميان مردمان * ( وَعَجِلْتُ إِلَيْكَ ) * و شتافتم بسوى تو * ( رَبِّ ) * اى پروردگار من * ( لِتَرْضى ) * تا خوشنود گردى از من چه مسارعت امتثال امر موجب رضاى امر است يعنى پيش آمدن من از قوم نه بجهة تعظيم بر ايشانست بلكه محض طلب خوشنودى تو كردم و وفا بعهد تو كه موجب مرضاتست * ( قالَ ) * گفت حق سبحانه به موسى ( ع ) * ( فَإِنَّا ) * پس بدرستى كه ما * ( قَدْ فَتَنَّا قَوْمَكَ ) * در فتنه انداختيم قوم تو را و مبتلا و ممتحن ساختيم ايشان را بعبادت گوساله * ( مِنْ بَعْدِكَ ) * از پس بيرون آمدن تو از ميان ايشان يعنى امتحان كرديم ايشان را بعد از توبه تشديد تكليف بر ايشان و با ايشان معامله از مايندگان كرديم به آنچه در ميان ايشان پيدا شد از امر عجل تا متميز شود مخلص ما از منافق و بر عالميان ظاهر گردد كه مؤمن مخلص كدام است و منافق معادى كدام * ( وَأَضَلَّهُمُ السَّامِرِيُّ ) * و گمراه گردانيد ايشان را سامرى باتخاذ عجل و ايشان تابع او شده ضلالت را بر هدايت اختيار كردند اسناد امتحان به خود كه تشديد تكليفست و اسناد اضلال بسامرى دلالتى ظاهر است بر بطلان مذهب كسانى كه اضلال را نسبت به خدا ميدهند و اشعار بر آنكه فتنه غير اضلال است و گويند معنى آيه آنست كه ما الزام كرديم ايشان را كه نزد اينحال نظر كنند و تفكر و انديشه نمايند و به نظر صايب و راى صحيح تا بر ايشان ظاهر گردد بطلان الهية عجل و ايشان ترك تدبر نموده و حجج ظاهره و براهين واضحه را قطع نظر كرده باضلال سامرى در وادى ضلالت و غواية افتادند و سامرى مردى بود منسوب بقبيلهء سامره از عظماى بنى اسرائيل و مطاع ايشان و گويند كافرى بود از كرمان يا از اهل باجرماء از قوم بنى اسرائيل بلكه از جمعى گوساله پرستان بوده او را موسى بن ظفر گفتندى و اظهار اسلام كرده بود و باطنا كافر بود و اصح آنست كه او از بنى اسرائيل است در وقتى كه فرعون ابناى ايشان را ميكشت او متولد شده و مادر او بعد از تولد او را بكنار نيل در جزيرهء بيفكنده بود حق سبحانه جبرئيل را امر كرده بود تا او را پرورش دهد و ماكول و ملبوس و مشروب وى ميها گرداند و بدين سبب او جبرئيل را ميشناخته و در روز غرق شدن فرعونيان از زير سم اسب جبرئيل قبضهء خاك برداشته محافظة ميكرد از موسى شنيده بود كه خاصيت اسب جبرئيل آنست كه خاك زير سم او بر هر چه زنند از او آوازى بيرون\r\n","description":"","footnote":"","page_name":" 10 ","page_number":10},
  {"content":"\r\nآيد و اين از امور قادره است كه حق سبحانه در او مودع نهاده و در اينوقت موسى بطور رفت سامرى نزد هارون آمده و گفت قدرى پيرايه كه از قبطيان عاريت گرفته‌ايم با ما است و ما را در آن تصرف روا نيست و ميبينم كه بنى اسرائيل آن را ميخرند و ميفروشند\r\nحكمفرما تا همه را جمع كنند و بسوزند هارون امر فرمود تا همهء پيرابها را جمع كرده و در حفرهء ريخته آتش در آن زدند و سامرى در زرگرى چالاك بود همين كه اين زرها را ديد بگداخت قالبى بساخت و آن زر گداخته را در آن قالب ريخته و به شكل گوساله چيزى بيرون آورد و قدرى از خاك زير سم اسب جبرئيل كه فرس الحيوة گفتندى در درون وى ريخت فى الحال زنده گشت و گوشت و پوست بر او پيدا شد و بآواز آمد تخصيص شكل گوساله جهة آن بود كه كسانى كه بموسى ايمان نداشتند گاوپرست بودند و فرعون پيش از دعوى الوهيت نيز به اين كيش بود و گويند زنده نشد و ليكن به همان وضع كه ريخته شده بود بانك كرد و چهار دانك از قوم بنى اسرائيل وى را سجده كردند و در مجمع البيان آورده كه در روايت واقع شده كه قوم بنى اسرائيل ششصد هزار كس بودند همه گوساله پرست شدند مگر دوازده هزار و حق سبحانه موسى را خبر كرد كه قوم تو بعد از خروج تو گوساله پرست شدند * ( فَرَجَعَ مُوسى ) * پس بازگشت موسى از مناجات خود بعد از آنكه چهل روز گذشته بود الواح تورية فرا گرفته * ( إِلى قَوْمِه ) * بسوى گروه خود * ( غَضْبانَ ) * در حالتى كه سخت خشمناك بود * ( أَسِفاً ) * اندوهگين از عمل ايشان يا جزع كننده و يا متحسر و متلهف بر آنكه مبادا تدارك اين امر ممكن نباشد و ايشان از ارتداد بازنگردند و به آن حالت بمانند و چون بميان قوم رسيد بانك و خروش ايشان شنيد كه گرداگرد گوساله دف ميزدند و رقص ميكردند عتاب آغاز كرده از روى ملامت * ( قالَ يا قَوْمِ ) * گفت اى گروه من * ( أَ لَمْ يَعِدْكُمْ ) * آيا وعده نداده بود شما را * ( رَبُّكُمْ ) * پروردگار شما * ( وَعْداً حَسَناً ) * وعدهء نيكو يعنى مقرون بصدق و انجاز كه تورية بشما دهد و شما آن را خوانده و دانسته بمضمون آن عمل نمائيد تا مستحق ثواب ابدى شويد و من بجهة اين با اشراف و اخيار قوم شما بطلب آن رفته بودم و نزد حسن بصرى مراد بوعد حسن وعده نجات ايشان بود از فرعون و آمدن ايشان بجانب طور ايمن و وعدهء مغفرت مر نايب را كه متمسك بدين وى باشد تا حين موت و بر هر تقدير موسى گفت كه آفريدگار شما وعدهء راست بشما داده و به آن وفا نمود * ( أَ فَطالَ ) * آيا دراز شد * ( عَلَيْكُمُ الْعَهْدُ ) * بر شما زمان مفارقت من و من چهل روز وعده كرده بودم و به همان وعده باز آمدم * ( أَمْ أَرَدْتُمْ ) * يا خواستيد * ( أَنْ يَحِلَّ عَلَيْكُمْ ) * آنكه فرود آيد بر شما * ( غَضَبٌ\r\n","description":"","footnote":"","page_name":" 11 ","page_number":11},
  {"content":"\r\n* ( مِنْ رَبِّكُمْ ) * خشمى از خداى شما بسبب عبادت عجل و مستوجب عذاب و عقاب الهى گرديد بسبب آن * ( فَأَخْلَفْتُمْ ) * پس خلاف كرديد * ( مَوْعِدِي ) * وعدهء را كه كرده بوديد با من از حسن خلافت كه آن ثبات قدم شما باشد و ايمان و قيام بر او امر و نواهى من و متمسك شدن بطريقهء هارون و اطاعت او و عمل به امر او تا حين رجوع من بشما از ميقات و نزد بعضى موعد آن بود كه موسى ايشان را گفته بود كه در عقب من بميقات آئيد و ايشان خلاف آن كردند و از آن متقاعد شدند و گويند كه ما اخلفتم ماخوذ است از اخلفت وعدا اذا وجدت الخلف فيه يعنى آيا پس يافتيد خلف را در وعدهء من بشما كه آن عود من باشد بعد از چهل روز و اين هر دو قول مطابق و مناسب جواب ايشان نيست كه * ( قالُوا ) * گفتند گوساله پرستان * ( ما أَخْلَفْنا مَوْعِدَكَ ) * خلاف نكرديم وعدهء ترا * ( بِمَلْكِنا ) * بفوت و اختيار خود يعنى اگر مالك امر خود ميبوديم و سامرى ما را به حال خود ميگذاشت و اين تسويلات نميكرد ما خلاف وعده تو نميكرديم و بر آن ثابت قدم بوديم * ( وَلكِنَّا حُمِّلْنا ) * و لكن برداشتيم و حفص حملنا خوانده بصيغهء مجهول از باب تفعيل يعنى تحميل كرده شديم مراد آنست كه ما را تكليف كردند تا برداشتيم * ( أَوْزاراً مِنْ زِينَةِ الْقَوْمِ ) * بارهاى گران و بسيار از پيرايهء گروه قبطيان كه عاريه گرفته بوديم از ايشان برسم عرس يا براى زينة عيد و آن را رد نكرده بوديم بايشان در وقت بيرون آمدن از مصر تا ايشان واقف نشوند بخروج ما از شهر و گويند كه اين زينت آن چيزى بود كه دريا آن را بكنار انداخته بود بعد از غرق شدن فرعونيان و ميشايد كه تسميهء آن به اوزار بجهة\r\nآن بوده باشد كه آنها اسباب اثام بودند چه غنايم در آن زمان حلال نبود و يا آنكه ايشان مستامن بودند و مستامن را جايز نيست كه اخذ مال حربى كند و اكثر مفسران بر اينند كه اينسخن آن دوازده هزار نفر مرد بود كه گوساله را نپرستيده و بر صفت ايمان ثابت بودند يعنى گفتند كه مالك نبوديم و نتوانستيم منع عبدهء عجل كردن و ايشان را از آن بازداشتن بجهة كثرة ايشان و قلة ما بلكه پيرايهاى قوم را كه برداشته بوديم هارون حكم كرد كه آنها را در آتش اندازيد * ( فَقَذَفْناها ) * پس بيفكنديم آن را در آتش به حكم هارون * ( فَكَذلِكَ ) * پس هم چنان كه ما افكنده بوديم آن پيرايه ها را در آتش * ( أَلْقَى السَّامِرِيُّ ) * افكند سامرى آنچه با او بود از پيرايه و گويند اين كلاميست مبتدا از حقتعالى يعنى هم چنان كه ايشان افكنده بودند پيرايه ها را سامرى نيز انداخت آنچه داشت تا گمان برند كه او از ايشانست و در سلك طريقهء ايشان و\r\n","description":"","footnote":"","page_name":" 12 ","page_number":12},
  {"content":"\r\nدر كشاف آورده كه سامرى خاك قدم خيزوم كه اسب جبرئيل بود در حفرهء آتش انداخت و مظنهء ايشان چنان بود كه وى پيرايه را انداخته * ( فَأَخْرَجَ لَهُمْ ) * پس بيرون آورد سامرى براى ايشان * ( عِجْلًا ) * گوسالهء * ( جَسَداً ) * بدل عجل است يعنى بيرون آورد كالبدى از آن حلى كه در آتش افكنده بوديم * ( لَه خُوارٌ ) * مر او را بانگ گوساله بود و در بعضى تفاسير آمده كه چون موسى سى روز وعده داد و حق سبحانه ده روز ديگر بر آن بيفزود و بنى اسرائيل بعد از سى روز گمان بردند كه موعد تمام شده و موسى از وعدهء خود تخلف كرده سامرى بايشان گفت كه موسى به جهت آن خلف وعده كرده كه حلى قبطيان با شما است و آن حرامست بر شما صلاح آنست كه حفرهء بكنيم و آن را پر از آتش كنيم و همهء حلى كه با ما است در آن اندازيم و بسوزيم و چون چنين كردند سامرى آن را به شكل گوساله چيزى بساخت مرصع بانواع جواهر و خاك قدم اسب جبرئيل را در آن انداخت آواز گوساله از او بيرون آمد * ( فَقالُوا ) * پس گفتند سامرى و متابعان او كه مفتون او بودند * ( هذا إِلهُكُمْ ) * اين گوساله خداى شما است * ( وَإِله مُوسى ) * و خداوند موسى * ( فَنَسِيَ ) * پس فراموش كرد موسى خداى خود را و بطلب او به كوه طور رفت و گويند كه نسى بمعنى ضل و خطا است يعنى گمراه شد موسى و در طريق طلب خطا كرد و يا بمعنى ترك يعنى واگذاشت اين خدا را و به جهت طلب خداى ديگر بيرون رفت و بر هر تقدير اين قول سامرى است و اتباع او از عبدهء عجل و نزد بعضى قول حق سبحانه است و ضمير راجع بسامرى يعنى ترك كرد سامرى آنچه به روى بود از ثبات بر ايمان و يا ناسى شد آنچه بر آن بود از اظهار ايمان يا فراموش كرد استدلال را بر حدوث عجل و بر عدم استحقاق الوهيت آن و قول اول از تفسير اول منقولست از ابن عباس و قتاده و مجاهد و سدى و ضحاك و قول اول از تفسير ثانى نيز از ابن عباس ماثور است و بعد از آن حقتعالى حجة را لازم گردانيد بر عبدهء عجل بقوله * ( أَ فَلا يَرَوْنَ ) * آيا نمىبينند يعنى نميدانند گوساله پرستان * ( أَلَّا يَرْجِعُ ) * آنكه باز نميگرداند گوساله * ( إِلَيْهِمْ ) * بسوى ايشان * ( قَوْلًا ) * سخنى را يعنى هر چند او را ميطلبند جواب نميدهد عدم عمل ان جهت آنست كه ان مخففه است نه از حروف ناصبه چه آن بعد از راى واقع شده كه از افعال يقين است * ( وَلا يَمْلِكُ لَهُمْ ) * و نميتواند مر ايشان را * ( ضَرًّا ) * زيانى * ( وَلا نَفْعاً ) * و نه سودى يعنى قدرت ندارد برسانيدن سود و زيان به كسى و چنين چيزى را كه داعى خود را جواب ندهد و بر انتفاع و اضرار ايشان قادر نبود چگونه توان پرستيد از مجاهد مرويست كه سامرى آن گوساله را بصفة چنان ساخته بود كه چون بادى در زير او ميدميدى آن باد در شكم آن مىافتاد و از گلوى آن بر\r\n","description":"","footnote":"","page_name":" 13 ","page_number":13},
  {"content":"\r\nآمدى و مخارق گلوى وى چنان ساخته كه آوازى كه از آنجا حاصل شدى مانند آواز گاو بودى و بعد از آن او را بر مهيب باد بنهادند و پيراهن آن را چنان بر زمين وضع كردند كه باد در زير او بشكمش تواند رفت پس بنى اسرائيل را جمع كرد و گفت بيائيد و بنگريد كه از\r\nبراى شما از آن حلى چه ساخته‌ام ايشان چون بيامدند و نگاه كردند گوسالهء ديدند بغايت نيكو صورت مرصع بانواع جواهر و در ناگاه بادى بر آمد و در شكم گوساله افتاد و از حلق او بيرون آمد و از وى آوازى شنيدند مانند آواز گوساله و چون پيش از اين گاو پرست بودند و آن عقيده باطله در طبيعت ايشان رسوخ بافته بود به همان كيش اول خود رجوع نموده بيكبار در سجده افتادند و گفتند هذا إِلهُكُمْ وَإِله مُوسى فَنَسِيَ از مقابل روايتست كه اينقضيه بعد از آن بود كه موعد موسى سى و پنج روز گذشته بود و سامرى در عرض سه روز كه آن روز سى و ششم و سى و هفتم و سى و هشتم بود جسد گوساله را تمام كرد و در روز سى و نهم بنى اسرائيل را بر عبادت آن خوانده ايشان اجابت نمود و سجدهء آن كردند و موسى بعد از چهل روز بيامد\r\n* ( وَلَقَدْ قالَ ) * و بتحقيق كه گفت * ( لَهُمْ هارُونُ ) * مر ايشان را هارون ( ع ) * ( مِنْ قَبْلُ ) * پيش از آمدن موسى از موعد بطريق نصيحت و موعظه * ( يا قَوْمِ ) * اى گروه من * ( إِنَّما فُتِنْتُمْ ) * جز اين نيست كه مبتلا شده‌ايد به تشديد تكليف و ممتحن گشته * ( بِه ) * بگوساله يعنى بپرستش او و مراد آنست كه حق سبحانه با شما معامله از مايندگان كرده تا محك تمام عيار هر يك از شما بر عالميان ظاهر گردد و بر ايشان روشن شود كه كدام از شما بر دين اسلام ثابت و راسخ خواهد شد و كدام متزلزل و متذبذب يعنى تا محق از مبطل ممتاز گردد * ( وَإِنَّ رَبَّكُمُ الرَّحْمنُ ) * و بدرستى كه آفريدگار شما خداى بسيار بخشش است نه غير او * ( فَاتَّبِعُونِي ) * پس پيروى كنيد مرا در عبادت او * ( وَأَطِيعُوا أَمْرِي ) * و گردن نهيد فرمان مرا در ثبات ورزيدن در دين اسلام و گويند هارون اينسخن گفت پيش از خواندن سامرى ايشان را بعبادت عجل و قايل شدن او بگفتار هذا إِلهُكُمْ وَإِله مُوسى يعنى چون صورت گوساله به نظر وى درآمد گفت شما به اين ممتحن خواهيد شد و خداى شما رحمن است نه اين قالب بيروح و مؤيد وجه اول است اينكه در جواب هارون * ( قالُوا ) * گفتند * ( لَنْ نَبْرَحَ عَلَيْه ) * ما پيوسته بر پرستش گوساله هستيم و آنچه سامرى گفت كه اينخداى موسى است راست گفت * ( عاكِفِينَ ) * اقامت كنندگانيم و مجاورانيم * ( حَتَّى يَرْجِعَ ) * تا وقتى كه بازگردد * ( إِلَيْنا مُوسى ) * بسوى ما موسى از طور و ببينيم كه او پرستش آن مىكند يا نه و آنچه سامرى گفت هذا إِلهُكُمْ وَإِله مُوسى تصديق او مينمايد يا\r\n","description":"","footnote":"","page_name":" 14 ","page_number":14},
  {"content":"\r\nنه هارون از ايشان تبرا كرد و با آن دوازده هزار مرد كه بر دين حق ثابت بودند ايشان را بگذاشته بكنار رفت و باقى قوم گرداگرد عجل ميگرديدند و گاهى رقص ميكردند و دف و نى ميزدند و زمانى سجده و ساعتى شهقه و نعره ميكشيدند و نشاط ميكردند و چون موسى باز آمد و آواز ايشان شنيد به آن هفتاد مرد كه با وى بود گفت\r\nهذا صوت الفتنة\r\nپس اول با قوم عتاب آغاز كرد چنان كه گذشت آن گاه روى به برادر آورد و از روى غصب و فرط خشم در كار الهى خود را نگاه نتوانست داشت و ضبط خود نتوانست كرد چنان كه عادت جبليهء بشريه و طبيعت انسانيه است بى اختيار گشته الواح تورية را انداخت و چنان كه كسى كه در حالت فرط و خشم در خود افتد و موى سر خود و محاسن خود را بگيرد موسى موى پيشانى و محاسن هارون كه جارى مجراى نفس خودش بود بدست بگرفت و بسوى خودش كشيد و از روى عتاب * ( قالَ يا هارُونُ ) * گفت اى هارون * ( ما مَنَعَكَ ) * چه چيز بازداشت تو را * ( إِذْ رَأَيْتَهُمْ ضَلُّوا ) * چون ديدى كه ايشان گمراه شدند بعبادت عجل * ( أَلَّا تَتَّبِعَنِ ) * از آنكه متابعت كنى مرا و پيروى من نمايى در غضب و زجر كردن بر ايشان و محاربه و مقاتله با ايشان براى رضاى الهى و حمايت دين وى يا آنكه از پى من درآيى و خود را به من رسانى و مرا به آن اخبار كنى لاء مزيده براى تاكيد معنى است مانند ما مَنَعَكَ أَلَّا تَسْجُدَ * ( أَ فَعَصَيْتَ أَمْرِي ) * آيا سر كشيدى از فرمان من كه آن تصلبست در دين و محامات كردن در آن و يا از قول من در وقتى كه گفتم به تو اخْلُفْنِي فِي قَوْمِي وَأَصْلِحْ وَلا تَتَّبِعْ سَبِيلَ الْمُفْسِدِينَ و گويند صورت آن استفهام است و مراد تقدير و فرض است چه موسى ميدانست كه هارون در فرمان او عاصى نشده و يا آنكه موسى در حالت فرط غضب و شدت غيظ پنداشته كه هارون منع و زجر ايشان نكرده و به جهت اين نسبت عصيان به او داده و بنا بر آنكه مراد به * ( ما مَنَعَكَ إِذْ رَأَيْتَهُمْ ضَلُّوا أَلَّا تَتَّبِعَنِ ) * عدم تبعيت هارون باشد مر موسى را و ملحق نشدن وى به او عصيان هارون لازم نميآيد چه ممكنست كه اين امر مشروط بمصلحت بوده باشد و هارون صلاح را در اقامت بيشتر ديده باشد از رفتن و مقرر است كه الشاهد يرى ما لا يرى الغائب پس اينمنافى عصمت او نباشد القصه چون هارون غضب وحدت موسى را بديد در مقام ملاطفت و استعطاف در آمده الَ گفت بموسى كه ا بْنَ أُمَّ اى پسر مادر من اگر چه موسى برادر پدر مادرى او بود بر قول اشهر و اكثر اما ذكر مادر كرد براى رقت دل موسى پس بجهة رفق و ملايمت و تحريك مرحمت و شفقت موسى را گفت اى پسر مادر من تَأْخُذْ بِلِحْيَتِي فرا مگير محاسن مرا لا بِرَأْسِي و نه موى سر مرا و گويند كلام بر وجه كنايه است چنان كه يكى گويد كه دست از ريش من بدار كه من در اين\r\n","description":"","footnote":"","page_name":" 15 ","page_number":15},
  {"content":"\r\nكار بى جرمم و مرا بدين معاتبه مكن و مؤاخذهء منماى و بعضى گفته‌اند كه در آن روزگار عادت آن نبود كه بجاى مصافحه و معانقه اين معامله كردندى و از آن متنفر نبودند بلكه از غايت فرط محبت در حين رجوع از سفر اينچنين كارى كردندى و اين هر دو وجه بعيداند از ظاهر آيه و بر هر تقدير هارون زبان اعتذار گشوده گفت اى موسى آتش غضب خود فرو نشان و زبان اعتراض از من كوتاه فرمانِّي خَشِيتُ بدرستى كه من ترسيدم كه اگر مقاتله و مجادله كنم به آنها و يا ايشان را وا گذاشته از پى توايمنْ تَقُولَ آنكه تو گويىرَّقْتَ بَيْنَ بَنِي إِسْرائِيلَ جدايى انداختى ميان بنى اسرائيل لَمْ تَرْقُبْ قَوْلِي و نگاه نداشتى گفتار مرا كه گفته بودم اخْلُفْنِي فِي قَوْمِي وَأَصْلِحْ و مقرر است كه اصلاح نگاه داشت قومست و مدارا نمودن با ايشان پس بجهة خوف اينكه تو گويى كه من گفتم ميان ايشان باصلاح آور تو تفرقه و فساد در ميان ايشان انداختى بقتال و جدال در ميان ايشان و يا بمفارقت و ملحق شدن تو به من و ايشان را بسامرى گذاشتن من بطريق ملايمت و نصح بايشان سلوك ميكردم و بر آن صبر و شكيبايى ميورزيدم تا تو باز آيى و تلافى اين كار كنى چون بر موسى على نبينا و عليه السلام برائة ساحت هارون ظاهر شد اين عذر را از او مسلم داشت و رو بسامرى آورده بر وجه انكار و غضب * ( قالَ ) * گفت * ( فَما خَطْبُكَ يا سامِرِيُّ ) * پس چيست اين كار عظيم تو اى سامرى يعنى اين چيست كه كردى و چه چيز ترا به اين داشت كه گوساله ساختى و به جهت آن بنى اسرائيل را از\r\nدين حق برگردانيدى * ( قالَ ) * گفت سامرى * ( بَصُرْتُ ) * بينا شدم * ( بِما لَمْ يَبْصُرُوا بِه ) * به آن چيزى كه بينا نبودند بنى اسرائيل به آن يعنى متفطن گشتم به آنچه ايشان ندانستند و از آن خبرى نداشتند و آن اين بود كه رسولى كه آمد به تو در وقت غرق شدن فرعون روحانى محض بود و دانستم كه اثر مؤطى فرس او به هيچ چيز نميرسد مگر كه زنده مىشود يا ديدم من بديدهء ظاهر آنچه ايشان نديدند از سوار شدن جبرئيل بر فرس حيات و منشأ شناختن او جبرئيل را و اثر قدم اسب او را قبل از اين گذشت * ( فَقَبَضْتُ ) * پس قبض كردم و گرفتم به كف دست خود * ( قَبْضَةً ) * مقدارى قبضه * ( مِنْ أَثَرِ الرَّسُولِ ) * از نشانهء آن رسول كه متعاهد است ميان من و تو يعنى از خاك قدم اسب جبرئيل اضافهء اثر به رسول جهت ادنى ملابسه ايست و ميشايد كه الف لام براى جنس باشد و سامرى بعنوان ملكيت آن را دانسته بود نه به شخصيت و ميتواند بود كه عدم تصريح باسم به جهت آن بوده باشد كه تا تنبيه كند بر آمدن جبرئيل در آن وقتى كه فرعونيان غرق ميشدند يا در آن زمانى كه موسى را بطور ميبرد قبضه از براى مره است ماخوذ از قبض و گاه است كه اطلاق آن بر مقبوض ميكنند القصه سامرى گفت كه من پارهء از خاك مؤطى فرس\r\n","description":"","footnote":"","page_name":" 16 ","page_number":16},
  {"content":"\r\nالحيوة قبض كردم * ( فَنَبَذْتُها ) * پس درافكندم آن را در ميان گوساله كه از حلى و زيور آن را ريخته بودم يا در حلى مذاب قبل از آنكه آن را مصور سازم به صورت گوساله بجهة آن گوساله زنده شد و بآواز در آمد و بنى اسرائيل را بعبادت او خواندم و ايشان اطاعت من كردند * ( وَكَذلِكَ سَوَّلَتْ لِي ) * و همچنين كه گفتم بياراست براى من و در نظر من نيكو ساخت اين كار را * ( نَفْسِي ) * نفس من و تفصيل جميع اين حكايات و اختلاف اقوال مفسران در سورة الاعراف مرقوم گشته از امام جعفر صادق ( ع ) منقولست و در لباب نيز مذكور است كه موسى قصد قتل سامرى كرد از حق سبحانه وحى آمد كه او را مكش كه صفت سخاوت بر او غالب است و چون كه از سخاى وى مردم منتفعند پس نفس حيات از او باز نتوان داشت و اينجا سر و اما ما ينفع الناس فيمكث فى الارض ظاهر مىشود از رسول ( ص ) ماثور است كه\r\nتجانبوا من ذنب السخى فان اللَّه اخذ بيده كلما عثر\r\nاز سر گناه سخى درگذريد كه حق سبحانه دست وى گيرد هر گاه كه بر وى درآيد و چون موسى را از قتل سامرى منع كردند * ( قالَ ) * گفت مر سامرى را * ( فَاذْهَبْ ) * پس بيرون رو از ميان ما * ( فَإِنَّ لَكَ ) * پس بدرستى كه هست مر تو را از عقوبت * ( فِي الْحَياةِ ) * در زندگانى دنيا * ( أَنْ تَقُولَ ) * آنكه گويى بهر كس كه نزد تو آيد * ( لا مِساسَ ) * نيست مس كردن من تو را و مس كردن تو مرا يعنى دور شو تا يكديگر را مس نكنيم چه به حكم الهى و غضب پادشاهى چنين مقرر شده بود كه هر كه او را مس كند يا او را كسى مس كند او را تب گيرد پس بجهة اينمردمان از او متنفر شدند و ترك مكالمه و مخالطه نمودند به او و او تنها چون حيوانات وحشى در صحرا ميگشت و هر كه را از دور ميديد مبالغه ميكرد كه نزديك من ميا و جبائى گفته كه لا مساس كلام حاليست نه مقالى يعنى سامرى به جهت خوف قتل از ميان مردمان فرار نموده و در صحرا ميگشت و بجهة آنكه هيچكس نمييافت كه با او ملاقات كند و مساس نمايد بمنزلة كسى بود كه قائل لا مساس باشد در بعضى تفاسير آمده كه اولاد سامرى نيز چنين بودند و در اينزمان نيز ايشان هستند و اينحال دارند و اين افحش و اشنع عقوبت بود مر سامرى را در دنيا * ( وَإِنَّ لَكَ ) * و بدرستى كه مر عذاب تو راست * ( مَوْعِداً ) * وعده در آخرت كه به هيچ وجه * ( لَنْ تُخْلَفَه ) * خلاف نكنند با تو در آن بلكه آن را به حد وفا رسانند بعد از عقوبت دنيا يعنى هم چنان كه حق سبحانه انجاز وعدهء عقوبت لا مساس نمود در دنيا بوعدهء عقوبت عقبى نيز وفا كند و تاخير آن نكند و تو خاسر و زيانكار دنيا و آخرت باشى و ذلِكَ هُوَ الْخُسْرانُ الْمُبِينُ * ( وَانْظُرْ ) * و نظر كن * ( إِلى إِلهِكَ\r\n","description":"","footnote":"","page_name":" 17 ","page_number":17},
  {"content":"\r\n* ( الَّذِي ) * بسوى معبودى كه تو * ( ظَلْتَ عَلَيْه ) * بودى همهء روز بر پرستش او * ( عاكِفاً ) * مقيم و مجاور آن * ( لَنُحَرِّقَنَّه ) * هر آينه بسوزانيم آن را به آتش و اينمعنى بنا بر قول كسى است كه ميگويد كه آن گاو را گوشت و پوست بود و مؤيد اينمعنى است قراءة لنحرقنه و لنذبحنه و ابو على فارسى گفته كه ميتواند كه تحريق مبالغهء حرق باشد كه بمعنى برد بالمبرد است يعنى بسوهان آن را براده كنيم و ريزه ريزه گردانيم و اين بر قول آن كس است كه او جسدى بود زرين بيحيات و مقوى اينست قراءة لنحرقنه كه از قرائت امير المؤمنين ( ع ) است * ( ثُمَّ لَنَنْسِفَنَّه ) * پس پراكنده سازيم خاكستر يا برادهء آن را * ( فِي الْيَمِّ ) * در دريا * ( نَسْفاً ) * پراكنده ساختنى به جهت زيادتى عقوبت و هدم مكر سامرى و اظهار غباوة مفتنان يعنى تا بدانند كه آنچه توان سوخت يا مبرد توان ساخت و آن را پراكنده گردانيد بر وجهى كه هيچ از آثار آن باقى نماند صفة الوهيت بر او اطلاق كردن عين جهالت و محض ضلالت است پس بمفتنان خطاب نموده گفت * ( إِنَّما إِلهُكُمُ ) * جز اين نيست كه معبود شما كه مستحق عبادتست * ( اللَّه الَّذِي ) * آن خداييست كه * ( لا إِله إِلَّا هُوَ ) * نيست معبودى به حق فى الحقيقة بجز از وى * ( وَسِعَ ) * فرا رسيده * ( كُلَّ شَيْءٍ ) * به همه چيز * ( عِلْماً ) * از روى دانش يعنى خداى به حق آنست كه علم او احاطه كرده باشد بهمهء آشيانه قالب گوساله كه اگر زنده نيز باشد مثلست در غباوت و بلادت پس موسى بفرمود تا آنعجل را بسوختند و خاكستر آن را در دريا ريختند بعد از آن به حبيب خود ( ص ) خطاب مىكند بقوله * ( كَذلِكَ نَقُصُّ عَلَيْكَ ) * كاف منصوب المحل است بر مفعوليت اى مثل ذلك الاقتصاص نقص يعنى مانند اينقصهء موسى را كه بر تو خوانديم ميخوانيم بر تو اى محمد ( ص ) * ( مِنْ أَنْباءِ ما قَدْ سَبَقَ ) * از خبرهاى آنچه بيقين و تحقيق گذشته از قرون سابقه و امور ماضيه و قصص و اخبار ايشان تا معجزهء نبوت تو بود و زيادتى علم تو و تنبيه و تذكير مستبصران امة تو و تاكيد حجت بر معاندان تو * ( وَقَدْ آتَيْناكَ ) * و بدرستى كه داده بوديم ترا * ( مِنْ لَدُنَّا ) * از نزديك خود * ( ذِكْراً ) * يادبودى كه موجب شرف تو و ساير عالميانست يعنى قرآن كه مشتملست بر اين اقاصيص و اخبار كه حقيقت است بتفكر و اعتبار و تنكير ذكرا براى تعظيمست يعنى ذكرى بزرگوار و تذكرهء عاليمقدار كه موجب نجات و سعادت در اين است مر كسى را كه روى\r\nبه او آورده به آن متذكر و متعظ شود و گويند مراد به آن ذكر جميل آن حضرتست وصيت عظيم\r\n","description":"","footnote":"","page_name":" 18 ","page_number":18},
  {"content":"\r\nاو كه فرا رسيده است بجميع اهل ملت و الصق و انسب است بوجه اول قوله\r\n* ( مَنْ أَعْرَضَ عَنْه ) * هر كه رو بگرداند از آن ذكر كه جامع وجوه سعادت و نجاتست و گفته‌اند كه ضمير راجع به او سبحانه است يعنى هر كه اعراض كند از او سبحانه و به او امر و نواهى او عمل نكند * ( فَإِنَّه ) * پس بدرستى كه آن معرض * ( يَحْمِلُ يَوْمَ الْقِيامَةِ ) * بردارد در روز رستخيز * ( وِزْراً ) * بارى گران كه آن عقوبت عظيمه است و صعوبت مثقله بر او بجهة كفر و ذنوب او و تسميهء آن به وزر بجهة تشبيه آنست در ثقل بر معاقب و صعوبت احتمال آن بر او به كسى كه حامل اثقال عظيمه باشد كه بسبب شدت ثقل آن پشت او شكسته شود و گويند مراد به وزر اثم عظيمست كه آن كفر است و در كلام مضاف محذوفست و تقدير اينكه عقوبة الوزر و جزاؤه و يا از قبل تسميهء مسبب است باسم سبب يعنى آن اعراض كننده در روز قيامت حامل عقوبة گناه خود باشد و بردارندهء پاداش كردار خود * ( خالِدِينَ فِيه ) * در حالتى كه جاويد باشد در آن وزر يا در حمل آن يعنى در عقوبة دائمى و عذاب ابدى گرفتار گردد و هرگز از آن خلاصى نيابد و جمع خالدين و توحيد اعرض بجهة حمل است بر معنى و لفظ و مثل اينست قوله تعالى وَمَنْ يَعْصِ اللَّه وَرَسُولَه فَإِنَّ لَه نارَ جَهَنَّمَ خالِدِينَ فِيها * ( وَساءَ لَهُمْ ) * و بد است مر ايشان را * ( يَوْمَ الْقِيامَةِ حِمْلًا ) * در روز قيامت بار ايشان كه جزاء كفر و تكذيب است حملا مفسر ضمير مبهمست در ساء و مخصوص بذم محذوفست و سوق آيه دالست بر آن اى ساء حملا وزر نعم العبد ايوب و لام لهم براى بيانست مانند لام هيت لك اى هلم لك و صحيح نيست كه ساء بمعنى احزن باشد و ضمير فاعل در او راجع به وزر زيرا كه در اين صورت ذكر لام و نصب حملا مفيد و مزيد معنى نخواهد بود و قوله * ( يَوْمَ يُنْفَخُ فِي الصُّورِ ) * بدل يوم القيمة است يعنى بد است عقوبت و و بال كفر مر ايشان را در روزى كه دميده شود در صور يعنى اسرافيل در صور دمد * ( وَنَحْشُرُ الْمُجْرِمِينَ ) * و حشر كنيم ما گناه كاران را يعنى آنها را كه شرك آوردند و بنبوت پيغمبر ما صلى اللَّه عليه و آله تصديق نكردند * ( يَوْمَئِذٍ ) * در آن روز * ( زُرْقاً ) * در حالتى كه كبود چشمان باشند اتصاف عيون ايشان به زرقة به جهت آنست كه آن أسوء ألوان عيونست نزد عرب زيرا كه روميان كه دشمنترين دشمناناند اين صفت دارند و لهذا در صفت عدو ميگويند كه اسود الكبد اصهب السبال ازرق العين يعنى فلان جگر سياه دارد و شارب زرد و سرخ و چشم كبود و اين همه از صفت روميانست و هم چنان كه زرقة عين علامت دوزخيان است سواد وجه نيز علامت ايشان خواهد بود كقوله تعالى وُجُوهُهُمْ مُسْوَدَّةٌ\r\n","description":"","footnote":"","page_name":" 19 ","page_number":19},
  {"content":"\r\nو گويند مراد بزرقة كورى و نابينائيست يعنى ايشان را در قيامت نابينا محشور سازند كقوله تعالى وَنَحْشُرُه يَوْمَ الْقِيامَةِ أَعْمى و بنا بر اين تسميهء عمى به زرقة به جهت آنست كه در حين ذهاب نور بصر حدقه ميل بزرقة مىكند و زهرى گفته كه زرق بمعنى عطاش است كقوله تعالى وَنَسُوقُ الْمُجْرِمِينَ إِلى جَهَنَّمَ وِرْداً و تسميهء عطاش بزرق به جهت آنست كه تشنه از فرط عطش زرقة در چشم او طارى مىشود و نيز در صفت ايشان ميفرمايد كه * ( يَتَخافَتُونَ بَيْنَهُمْ ) * پنهان و آهسته گويند در ميان يكديگر يعنى به جهت فرط اهوال آن روز زهرهء آن نداشته باشند كه آواز بردارند بلكه نرم و آهسته با يكديگر گويند كه * ( إِنْ لَبِثْتُمْ ) * درنك نگرديد در دنيا * ( إِلَّا عَشْراً ) * مكرده شبان روز يعنى در جنب درازى مدت آخرت و طول لبث ايشان در دوزخ كوتاه شمرند مدت مكث را در دنيا و يا به جهت تاسف بر زندگانى دنيا در وقتى كه شدايد عذاب را معاينه به بينند و بدانند كه ايشان مستحق آنند بسبب ضايع گردانيدن حيات دنيا در قضاى او طار و اتباع شهوات گويند كه ده روزه دنيا را كه عمل در آن موجب حيات ابدى و سعادت سرمدى بود از دست داديد اوقات خود را در بطالت و تباهى و حطام فانى آن گذرانيديد لا جرم به عذاب دائمى گرفتار گشتيد كه هرگز اميد نجات آن متصور نباشد يا به جهت شدت هول و عذاب آن روز مدت دنيا را فراموش كرده باشند و گويند مراد بعشر از نفخهء اولى است تا به ثانيه كه چهل سالست و به جهت آنكه در اينمدت\r\nمعذب نبوده باشند بر ايشان آسان گذشته باشد و پنداشته باشند كه ده روز بيش نبوده هم چنان كه كسى بتنعم سلوك مىكند مرور زمان بر او اندك مينمايد و نزد بعضى مراد مكث ايشان است در قبر كقوله تعالى وَيَوْمَ تَقُومُ السَّاعَةُ يُقْسِمُ الْمُجْرِمُونَ ما لَبِثُوا غَيْرَ ساعَةٍ يعنى زعم ايشان چنان باشد كه ايشان زياده از ده روز در قبر نمانده‌اند و اين به جهت آن باشد كه عذاب قبر را نسبت به عذاب آخرت و اهوال آن سهل و آسان يافته باشند بر وجهى كه گوييا در خواب بوده‌اند و بعد از آنكه متنبه شوند و مشاهدهء انواع عقوبات آخرت كنند از غاية سهولت آن عذاب پندارند كه آن ده روزى بيش نبوده پس حق سبحانه ميفرمايد كه * ( نَحْنُ أَعْلَمُ ) * ما داناتريم * ( بِما يَقُولُونَ ) * به آنچه گويند و با يكديگر مشاورت كنند از تعيين مدت لبث * ( إِذْ يَقُولُ ) * وقتى كه گويد * ( أَمْثَلُهُمْ طَرِيقَةً ) * اعدل و افضل ايشان يعنى تمامترين ايشان از روى راى و عقل كه * ( إِنْ لَبِثْتُمْ ) * درنگ نگرديد در دنيا يا در قبر * ( إِلَّا يَوْماً ) * مگر روزى يعنى مدت لبث شما در دنيا يا قبر مقدار يك روز بيش نبوده مراد آنست كه آن كسى كه در راى و سداد اصوب ايشان باشد گويد كه\r\n","description":"","footnote":"","page_name":" 20 ","page_number":20},
  {"content":"\r\nلبث شما زياده از يك روز نبوده زيرا كه يوم واحد و عشر را هر گاه مقابله كنند بروز قيامت و آنچه مر ايشان راست از عذاب دائمى نسبت يوم واحد به آن اقرب باشد اين استرجاع حقتعالى است مر قول آن كس را كه شدت عذاب و و بال و اوزار و اثقال او بيشتر است از ديگران و مثل اينست قوله تعالى قالَ كَمْ لَبِثْتُمْ فِي الأَرْضِ عَدَدَ سِنِينَ قالُوا لَبِثْنا يَوْماً أَوْ بَعْضَ يَوْمٍ فَسْئَلِ الْعادِّينَ يعنى بجهة شدت اهاويل آن روز از مرور شهور و سنين دنيا يا قبر بى خبر باشند و گويند كه آن يك روز بوده يا نصفى از روز آورده‌اند كه مشركان قريش يا يكى از ثقيف از حضرت رسالت ( ص ) پرسيدند كه حال كوه ها با وجود صلابت و عظمت در قيامت چگونه خواهد بود آيه آمد * ( وَيَسْئَلُونَكَ ) * و ميپرسند تو را * ( عَنِ الْجِبالِ ) * از كوه ها يعنى از مال حال آنها * ( فَقُلْ ) * پس بگويى تأخير در جواب ايشان كه بقدرت كامله * ( يَنْسِفُها ) * پراكنده سازد آنها را * ( رَبِّي ) * آفريدگار من * ( نَسْفاً ) * پراكنده ساختنى يعنى مانند ريك روان آن را در اقطار عالم منتشر سازد صاحب لباب آورده كه بركند آن را از بيخ پس اجزاى آن را ريزه ريزه گرداند تا چون ريك شود و بعد از آن باد دبور را بفرستد تا آن را متفرق سازد و در تبيان گفته كه كوه ها را از اماكن خودشان بردارد و در دريا اندازد * ( فَيَذَرُها ) * پس بگذارد قرار گاه آنها را كه زمين است و ميتواند بود كه ضمير راجع بارض باشد و ح اضماران بدون ذكر مرجع به جهت دلالت جبال باشد بر آن كقوله ما تَرَكَ عَلى ظَهْرِها مِنْ دَابَّةٍ و بنا بر معنى اول كلام بر حذف مضافست اى فيذر مقارها چنان كه به اين مفسر شده و بر هر تقدير مراد آنست كه حق سبحانه بگذارد زمين را * ( قاعاً ) * در حالتى كه ملسا باشد و خالى از كوه ها و نباتات * ( صَفْصَفاً ) * همواره كه همهء اجزاى آن بر صف واحد باشد در استوا و اصلا شائبه ارتفاع و انخفاض نداشته باشد * ( لا تَرى فِيها عِوَجاً ) * نه بينى در آن هيچ اعوجاجى * ( وَلا أَمْتاً ) * و نه اندك بلندى چه جاى بسيار آن يقال مد حبله حتى ما فيها امت نصب قاعا و صفصفا بر حاليت است و گويند لا ترى كلام مستانف است براى بيان حالين و اصح اينست كه او نيز منصوب المحلست بر حاليت و اول و ثانى باعتبار احساس است و ثالث باعتبار مقياس و لهذا ايثار عوج نموده بكسر عين كه مخصوص بمعانيست بر عوج بفتح عين كه مخصوص است باعيان و در كشاف آورده كه ذكر عوج در موقع عوج از بدايع حسنه است در وصف ارض باستوار و ملاست چه آن مستلزم نفى اعوجاج است بر ابلغ وجه زيرا كه اهل بصر اگر قطعهء از ارض را تسويه كنند و به نظر دقيق در تسويه آن كوشند پس همه متفق شوند بر عدم اعوجاج آن و بعد از آن مهندسى و مقدرى را امر كنند كه عرض استواء آن كند بر مقاييس هندسيه هر آينه بوسيله مقياس هندسى مطلع خواهد شد بر عوج آن در موضعى كه اعوجاج آن بحاسهء بصر مدرك نشده باشد\r\nپس حق سبحانه\r\n","description":"","footnote":"","page_name":" 21 ","page_number":21},
  {"content":"\r\nنفى اين عوج نمود كه از ادراك بصر خارج است و به جهت دقت و لطافت بر كسى معلوم نميشود مگر بر صاحب تقدير و هندسه و چون اين اعوجاج بمقياس مدرك مىشود نه باحساس از اين جهت ملحق بمعانى شده لفظ عوج كه موضوع است بازاى آن اختيار نموده شد بر عوج كه استعمال آن در اعيانست نه در معانى خلاصهء معنى آنست كه بعد ز نسف جبال اگر بقياس هندسى در او تامل نمايند هيچ عوجى در او نيابند چه جاى آنكه در نظر معوج نمايد پس اين مبالغه است در نفى اعوجاج آن و عكرمه از ابن عباس نقل كرده كه عوج بمعنى انخفاص است و امت بمعنى ارتفاع و بنا بر اين جملهء فعليه مفسر قاع صفصف باشد و قوله * ( يَوْمَئِذٍ ) * تنوين آن عوض مضاف اليه است پس اضافه بوقت نسف است و تقدير اين كه يوم وقت النسف يعنى روزى كه بركنده و پراكنده گردد زمين و ميتواند بود كه بدل ثانى يَوْمَ الْقِيامَةِ باشد يعنى مجرمان حامل وزر خود باشند در آن روزى كه * ( يَتَّبِعُونَ الدَّاعِيَ ) * پيروى كنند همه مردمان خوانندهء خود را يعنى اسرافيل كه به او از بلند همه مردمان را بحشرگاه قيامت خواند و در خبر است كه چون وقت نشر در رسد حق سبحانه اسرافيل را امر كند تا بر صخره بيت المقدس برآيد و ايستاده و بآواز بلند مردمان را بخواند و مردمان از هر اوب كه باشد متوجه شوند بآنصوب * ( لا عِوَجَ لَه ) * هيچ ميلى و كجى نباشد مر آن داعى را يعنى هيچ مدعوى نتواند كه عدول كند و منحرف گردد از خواندن او و بجانب او نيايد بلكه همه مساوى باشند در اجابت و انقياد او نمودن و بصوب او توجه نمايند مؤمنان بسرعت و كافران بدرك و از ابى مسلم منقولست كه معنى آيه آنست كه اسرافيل در خواندن عدول نكند از احدى بلكه همه را بمحشر قيامت خواند * ( وَخَشَعَتِ الأَصْواتُ ) * و پست شود آوازها * ( لِلرَّحْمنِ ) * از براى خدا يعنى عظمت و مهابت او يا به جهت سخن گفتن او * ( فَلا تَسْمَعُ ) * پس نشنوى تو در آن روز * ( إِلَّا هَمْساً ) * مگر آوازى نرم و سخنى آهسته و همس كه صوت اخفاف ابل است از اين ماخوذ است و منه ايضا الحروف المهموسه و ابن عباس تفسير همس كرده بخفق اقدام و نقل آن بمحشر يعنى او از قدم ايشان در حين رفتن بمحشر نرم باشد و به جهت هيبت و هول ايشان قدم را آهسته بر زمين نهند و نرم نرم روند و قول اول از مجاهد منقولست * ( يَوْمَئِذٍ ) * آن روز * ( لا تَنْفَعُ الشَّفاعَةُ ) * سود نداشته باشد درخواست كسى كسى را * ( إِلَّا مَنْ أَذِنَ لَه ) * مگر شفاعت كسى كه دستورى دهد مر او را در شفاعت كردن * ( الرَّحْمنُ ) * خداوند بخشاينده * ( وَرَضِيَ لَه ) * و بپسندد براى او * ( قَوْلًا ) * سخنى را در باب شفاعت به جهت مكانت و منزلت او نزد حضرت عزت از انبيا و اوليا و\r\n","description":"","footnote":"","page_name":" 22 ","page_number":22},
  {"content":"\r\nصديقين و شهيدان و صالحان و ميتواند بود كه مراد به من مشفوع له باشد يعنى مگر كسى را كه ماذون باشد در آنكه شفاعت او كنند و خوشنود باشد خدا از آنكه شفاعت او نمايد پس من بر معنى اول مرفوع المحل است ببدليه بر حذف مضاف و بر معنى ثانى منصوب المحل است بر مفعوليت و محتملست كه اذن از اذن مشتق باشد يا از اذن بفتحتين كه بمعنى گوش داشتن است و رضى له بمعنى رضى لاجله است اى رضى قوله لاجله و مانند اين لام است لامى كه واقع شده در كريمهء وَقالَ الَّذِينَ كَفَرُوا لِلَّذِينَ آمَنُوا لَوْ كانَ خَيْراً ما سَبَقُونا إِلَيْه و لاجل الذين آمنوا\r\n* ( يَعْلَمُ ) * ميداند خدا * ( ما بَيْنَ أَيْدِيهِمْ ) * آنچه پيش آدميانست از امور آخرت * ( وَما خَلْفَهُمْ ) * و آنچه پس ايشانست از كارهاى دنيا يا آنچه مقدم ايشانست از احوال ماضيه و آنچه بعد از ايشانست از امور مستقبله و اينقول اكثر مفسرانست و يا ميداند جميع اقوال و افعال ايشان را قبل از خلق و بعد از خلق ايشان و در حال حيات و در زمان ممات ايشان و اينقول ابى مسلمست * ( وَلا يُحِيطُونَ ) * و احاطه نميتوانند كرد جميع عالميان * ( بِه ) * بذات خدا * ( عِلْماً ) * از روى دانش يعنى هيچكس از مخلوقات علم ندارند بذات او سبحانه و عدم احاطه علم به او نه از قصور نسبت علميه و نقصان آنست بلكه از كمال ذات متعالى و بينهايت او است يا علم ايشان فرا نميتواند رسيد بمعلومات او سبحانه و گويند ضمير راجع به احد موصولين است يا بمجموع آن يعنى هيچكس از عالميان عالم نميتواند شد بما قبل يا بما بعد يا بهر دو چه ايشان علم بجميع آن ندارند و بتفصيل آنچه اجمالا دانسته باشند از آن نيز عالم نيستند * ( وَعَنَتِ الْوُجُوه ) * و خوار و ذليل باشند رويها مراد اصحاب رويها است يعنى در روز حشر همهء مردمان ذليل و خاضع و خاشع باشند * ( لِلْحَيِّ الْقَيُّومِ ) * مر خداى زندهء پاينده را همچه اسيران در دست پادشاه قهار و عنو در لغت بمعنى خضوع و ذلست و عانى كه بمعنى اسير است از اين ماخوذ است و وجه اسناد عنا بوجوه آنست كه اثر ذلت و خشيت در او ظاهر مىشود زيرا كه آن محل معظم حواس است و ديگر آنكه تا اشارت باشد به آنكه هر گاه وجوه با آنكه اشرف اعضا است متصف بعنا و ذلت باشد بواقى اعضا بطريق اولى كه ذليل و خاشع خواهند بود و معنى ( حى و قيوم ) در سورة البقرة سمت تحرير پذيرفته و نزد بعضى آيه مخصوص است بمشركان و مجرمان تا بملوك و سلاطين كه در دنيا عزيز و ارجمند و در آخرت ذليل و خوار باشند و بنا بر تخصيص لام بدل اضافه خواهد بود و مؤيد اينست قوله * ( وَقَدْ خابَ ) * و بدرستى كه بى بهره ماند و نوميد گشت از رحمت خدا * ( مَنْ حَمَلَ ظُلْماً ) * هر كه برداشت بار ظلم را و بمحشر برد مراد كفر و شركست و ساير عصيان و تعدى بر مردمان و اينجمله فعليه احتمال دارد كه منصوب المحل\r\n","description":"","footnote":"","page_name":" 23 ","page_number":23},
  {"content":"\r\nباشد بر حاليه يا كلام مستانف باشد از براى بيان سبب عنا و مذلت وجوه و مقوى تفسير اولست قوله * ( وَمَنْ يَعْمَلْ ) * و هر كه بكند * ( مِنَ الصَّالِحاتِ ) * بعضى از كارهاى شايسته و ستوده * ( وَهُوَ مُؤْمِنٌ ) * و حال آنكه او گرونده باشد بوحدانيت خدا و نبوت جميع انبيا چه در صحت طاعات و قبول خيرات ايمان شرطست * ( فَلا يَخافُ ) * پس نترسد در آن روز * ( ظُلْماً ) * از ستم و بيداد كه آن منبع ثواب او باشد بر ايمان و عمل صالح * ( وَلا هَضْماً ) * و نه از كسر و شكست كه آن نقصان آن ثواب باشد بر آن بلكه آن را ثواب بر وجهى كه موافق اعمال او باشد و فراخور افعال او به او رسانند بدون كسر و نقص يا آنكه چون ظلم و هضم كه افراط و تفريطست در راه خدا از او صادر نشده باشد پس از جزاى آن خائف نباشد و بنا بر اينمعنى در كلام مضاف محذوفست اى جزاء ظلم و هضم و از ابن عباس مرويست كه از اين نترسد كه از حسنات او چيزى كم كنند و بر سيئاتش افزايند ضحاك گفته كه نترسد از آنكه مؤاخذه كنند او را بعملى كه نكرده باشد و باطل سازند حسنهء او را و بر آن ثواب ندهند آيه دالست بر بطلان تحابط و قوله * ( وَكَذلِكَ ) * عطفست بر كذلك نقص يعنى مثل انزال اين آيات كه متضمن وعيد است * ( أَنْزَلْناه ) * فرو فرستاديم كتاب را * ( قُرْآناً عَرَبِيًّا ) * در حالتى كه قرآنيست بلغت تازى يعنى همهء آن را بر اين و تيره انزال فرموديم * ( وَصَرَّفْنا فِيه ) * حالست از ضمير * ( أَنْزَلْناه ) * يعنى انزال آن نموديم در حالتى كه كه مكرر گردانيديم در او * ( مِنَ الْوَعِيدِ ) * از آيات وعيد بر وجوه مختلفه و الفاظ متنوعه چون ذكر طوفان و رجعت و صيحه و خسف و مسخ * ( لَعَلَّهُمْ يَتَّقُونَ ) * شايد كه بپرهيزند مشركان و عاصيان بترسند از آنكه بديشان نازل شود بجهة آن از كفر و مجتنب شده تقوى را ملكه خود سازند * ( أَوْ يُحْدِثُ ) * يا احداث نمايد يعنى مجدد گرداند قرآن * ( لَعَلَّهُمْ ) * براى\r\nايشان * ( ذِكْراً ) * پندى و نصيحتى و عبرتى چون استماع آن كنند و به جهت اينست كه اسناد تقوى بايشان كرده و اسناد احداث به قرآن چه ذكر آن عظم و اعتبار است حادث مىشود نزد تلاوت و استماع آن كقوله وَإِذا تُلِيَتْ عَلَيْهِمْ آياتُه زادَتْهُمْ إِيماناً و گويند ذكر بمعنى شرفست يعنى تا قرآن محدث شرف و بزرگوارى ايشان شود بسبب ايمان آوردن به آن يا احداث نمايد براى ايشان ذكر خدا و كيفيت اذكار و آداب تسبيحات بر طريقى مجدد نه بر طريق قدماى سلف باشد يا مجدد گرداند احكام شرايع را براى ايشان و نسخ اديان سابقه نمايد زبدهء كلام آنست كه ما انزال قرآن كرديم بر نحوى كه متضمن آيات وعيد است بطريق تكرير تا بندگان خدا جهت آن تقوى را ملكه خود سازند و آن را شعار و دثار خود\r\n","description":"","footnote":"","page_name":" 24 ","page_number":24},
  {"content":"\r\nسازند و در مقام طاعت و عبادت راسخ شوند و اگر چنين نكنند پس لا اقل از آن عبرت گرفته خائف گردند و در كسب خطيئات و معاصي متوافى شوند و فتورى در عصيان و طغيان ايشان پيدا شود * ( فَتَعالَى اللَّه ) * پس بلند است خداى و مرتفع از صفات مخلوقات و چون ذات و صفات او از مماثلت مخلوقات متعاليست پس قرآن كه كلام او است مماثل كلام ممكنات نباشد يا بزرگست از الحاد ملحدان يا پاك از قول مشركان و بر هر تقدير مراد آنست كه هيچكس در ذات و صفات مشابه او نيست چه او اقدر و اعلم است از هر قادرى و عالمى و هر قادر و عالم كه سواى او است محتاجست به او و او غنى مطلقست و ديگر آنكه هر قادرى و عالمى غير از او قادر است بر بعضى و عاجز از بعضى ديگر و عالم بر بعضى ديگر و جاهل از بعضى ديگر بخلاف او سبحانه كه قادر و عالم بالذات است و عالم بجميع معلومات و قادر بر جميع مقدورات ( و على هذا القياس بواقى صفاته العلى ) * ( الْمَلِكُ ) * پادشاه دنيا و آخرت كه نافذ است امر و نهى او بر همه چيز پس حقيق است به آنكه اميدوار باشند بوعد او و بترسند از وعيد او * ( الْحَقُّ ) * ثابت در ذات و صفات خود و يا حق است لذاته در ملكوت خود و يا ثابتست مر او را جميع ملكوت آسمان و زمين چه هر پادشاهى غير از او مالك بعضى اشيا است و او نيز در معرض فنا و زوالست آورده‌اند كه چون جبرئيل بوحى نازل شدى و آيتى از قرآن بر حضرت رسالت صلى اللَّه عليه و آله خواندى آن حضرت قبل از اتمام آن به جهت آنكه مبادا چيزى از آن فوت كند يا فراموش نمايد با جبرئيل قرائت كردى آيه آمد كه * ( وَلا تَعْجَلْ ) * و شتاب مكن * ( بِالْقُرْآنِ ) * بقرائت قرآن * ( مِنْ قَبْلِ أَنْ يُقْضى إِلَيْكَ ) * پيش از آنكه ادا كرده شود بسوى تو * ( وَحْيُه ) * وحى آن پس اين نهيست از استعجال در تلقى وحى از جبرئيل و مساوقت با او در قرائت تا آنكه وحى تمام شود و اين نهى بعد از ذكر انزال اين آيه است بر سبيل استطراد پس آيه مستلزم آن باشد كه تلقى و مساوقت قبل از نزول اين منهى باشد و نافى عصمت او مثل اينست كريمهء لا تُحَرِّكْ بِه لِسانَكَ لِتَعْجَلَ بِه و اين قول ابن عباس و حسن و جبائيست يا آيه و سوره مجملهء كه بر تو نازل شده بر اصحاب خود مخوان و بر ايشان املا مكن تا بيان آن بر تو فرود آيد و معانى آن بر تو مبين شود و اين قول مجاهد و قتاده و عطيه و ابى مسلم است يا سؤال انزال قرآن مكن قبول از آنكه وحى به تو آيد چه حق سبحانه بحسب مصلحت زمان انزال آن مىكند و اينمعنى از ماوردى منقولست و در زاد المسير از حسن بصرى نقل كرده كه مردى زن خود را طپانچه زد و او پيش حضرت پيغمبر صلى اللَّه عليه و آله آمده قصاص طلبيد آن حضرت خواست كه بقصاص حكم كند اين آيه فرود آمد و حضرت در آن توقف فرمود تا آيهء الرِّجالُ قَوَّامُونَ عَلَى النِّساءِ نازل شد پس بنا بر اينمعنى\r\n","description":"","footnote":"","page_name":" 25 ","page_number":25},
  {"content":"\r\nآيه آنست كه حكم مكن به چيزى مگر بعد از انزال قرآن * ( وَقُلْ رَبِّ ) * و بگو اى پروردگار من * ( زِدْنِي عِلْماً ) * بيفزاى مرا دانش به احكام شرع يعنى مرا علمى بعد از علمى كرامت فرماى يا زياده كن دانش مرا به قرآن و معانى آن يعنى بنزول آيتى و سوره بعد از آيتى و\r\nسوره يا تبيين معنى آن كن و يا افزون كن علم مرا بقصص انبيا و بمنازل ايشان و يا زياده كن حفظ مرا تا فراموش نكنم آنچه به من وحى ميكنى مراد آنست كه بدل استعجال در قرائت سؤال زيادتى علم كن چه آنچه به تو وحى كرده خواهد شد البته به تو خواهد رسيد و در قيد حفظ تو در خواهد آمد از عايشه مرويست كه حضرت رسالت صلى اللَّه عليه و آله فرمود\r\nاذا اتى على يوم لا ازداد فيه علما يقربنى الى اللَّه فلا بارك اللَّه لى فى طلوع شمسه\r\nيعنى روزى اگر بر من بگذرد كه زياده نشده باشد مرا در آن علمى كه نزديك گرداند مرا بخداى بركت مكناد خدا مرا در طالع شدن آفتاب آن روز يعنى آن روز بر من ميمون مباد در لطايف قشيرى مذكور است كه موسى على نبينا و عليه السلم زيادتى علم طلبيد حق تعالى حوالهء او را بخضر كرد و بى طلب پيغمبر ما را صلى اللَّه عليه و آله دعاى زيادتى طلب علم بياموخت و حواله به غير خود نكرد تا معلوم شود كه آنكه در مكتب ادب ادبنى ربى سبق * ( قُلْ رَبِّ زِدْنِي عِلْماً ) * خوانده باشد هر آينه در درس علمك ما لم تكن تعلم نكته فعلمت خير الاولين و الاخرين به گوش و هوش مستفيدان حقايق اشياء تواند رساند * ( وَلَقَدْ عَهِدْنا إِلى آدَمَ ) * و بدرستى كه ما عهد كرديم بسوى آدم صفى على نبينا و عليه السلم * ( مِنْ قَبْلُ ) * پيش از اين زمان عهد بمعنى امر است يقال تقدم الملك اليه و او عز اليه و عزم عليه و عهد اليه اذا امره يعنى امر كرديم او را كه گرد شجره منهيه نگردد و از آن نخورد و لام جواب قسم محذوفست و اين جملهء قسميه معطوفست بر آيه وَصَرَّفْنا فِيه مِنَ الْوَعِيدِ و حقيقت معنى آنكه بتصريف آيات قرآنى متذكر شويد و مثل آدم مباشيد كه ما عهد كرديم و امر نموديم او را به آنكه شجرهء منهيه را تناول مكن * ( فَنَسِيَ ) * پس فراموش كرد آن امر را و شجرهء منهيه را اكل كرد * ( وَلَمْ نَجِدْ لَه ) * و نيافتيم مر او را * ( عَزْماً ) * عزيمتى در التزام امر و ثباتى در آن و ميتواند بود كه اينجمله معطوف باشد بر و لا تعجل بالقرآن يعنى تعجيل مكن در تلاوت قرآن قبل از اتمام آن به جهت خوف نسيان آن و لكن توكل كن بر خدا و طلب توفيق نما از او در حفظ آن چه با آدم كه پدر تست عهد كرديم به او و فراموش كرد آن را و حفظ آن ننمود پس سؤال توفيق كن از ما در حفظ آن تا مانند او آن را فراموش نكنى و نزد بعضى ديگر اين معطوفست بر كَذلِكَ نَقُصُّ عَلَيْكَ مِنْ أَنْباءِ ما قَدْ سَبَقَ يعنى همچنين مىخوانيم بر تو خبرهاى گذشتگان و از جملهء آن قصه آدم است كه عهد كرديم به او و او آن را فراموش كرد و بر آن ثبات نورزيد و تصميم عزم ننموده بر آن و نزد بعضى از ارباب تفسير نسيان بمعنى سهو است و عدم\r\n","description":"","footnote":"","page_name":" 26 ","page_number":26},
  {"content":"\r\nو جدان عزم نسبت بذنب يعنى آدم سهو كرد و ما نيافتيم از او عزمى بر ذنب زيرا كه او در آن خطا كرد به آنكه عمدا مرتكب آن شد يعنى غرض او مخالفت امر ما نبود و قتاده گفته كه عزم بمعنى صبر است يعنى او را نيافتيم كه صابر باشد بر آن منهى و مفسران را در امر منسى خلافست بعضى بر آنند كه آن نسيان وعيد بود به بيرون آمدن او از بهشت بعد از اكل شجره و جماعتى گفته‌اند كه ان نسيان قول حقتعالى بود كه به او گفت كه ان هذا عدو لك و لزوجك و جمعى ديگر بر آنند كه آن فراموش كرد كه اين نهى از جنس شجره است و گمان بود كه نهى از شخص شجره باشد و به جهت اين اكل شجرهء ديگر نمود كه از آن جنس بود و چون بادلهء ساطعه و براهين باهره ثابت شده كه انبيا معصومند از جميع ذنوب كبيره و صغيره و سهو و خطا و نسيان پس اقوال مذكوره باطل باشد و مراد به اين عهد نهى تنزيهى و ترك اولى باشد و نسيان بمعنى ترك و عدم عزم او بر آن بر سبيل عهد يعنى آدم ( ع ) ترك اولى نمود كه آن عدم اكل شجره بود و عزم را جزم نكرد بر آنكه آن را نخورد بلكه عمدا آن را تناول نمود و بدانكه لم نجد اگر از وجودى ماخوذ است كه بمعنى علم است پس * ( لَه عَزْماً ) * هر دو مفعول ويست و اگر از وجودى مشتق است كه مناقض عدم است پس له حالست از عزما يا متعلقست بنجد و قوله * ( وَإِذْ قُلْنا ) * متعلقست با ذكر يعنى ياد كن اى محمد حال آدم را در اينوقت تا مبين شود بر تو كه او تارك مندوب بود و از اولو العزم و الثبات نبود و ياد آور اين را كه چون گفتيم * ( لِلْمَلائِكَةِ ) * مر فرشتگان را كه * ( اسْجُدُوا لآدَمَ ) * كه سجده كنيد مر\r\nآدم را سجدهء تحيت و كرامت * ( فَسَجَدُوا ) * پس سجده كردند همهء ايشان * ( إِلَّا إِبْلِيسَ ) * مگر ديو دورمانده از رحمت * ( أَبى ) * سرباز زده از سجده اين جملهء مستانف است از براى بيان آنچه مانع سجود از او باشد از استكبار و ميتواند بود كه ابى احتياج نداشته باشد بتقدير مفعول كه آن سجود است كه مدلول عليه اسجدوا است زيرا كه معنى آن اينست كه اظهر الآباء عن الاطاعة يعنى اظهار امتناع كرد از فرمانبردارى * ( فَقُلْنا ) * پس گفتيم كه * ( يا آدَمُ إِنَّ هذا ) * اى آدم بدرستى كه اين ديو پر تلبيس كه ابليس است * ( عَدُوٌّ لَكَ ) * دشمن است مر ترا * ( وَلِزَوْجِكَ ) * و مر زن ترا كه حوا است * ( فَلا يُخْرِجَنَّكُما ) * پس بايد كه بيرون نكند شما را يعنى سبب بيرون كردن شما نشود * ( مِنَ الْجَنَّةِ ) * از بهشت بسبب وهن و فتور عزم كه در شما بيابد * ( فَتَشْقى ) * پس تو در رنج افتى آن هنگام كه چون از بهشت بيرون روى گرفتار شوى بانواع محن و بلوى و مصايب و آفات كه لازم دنيا است كه چون كد يمين و عرق جبين در اسباب معاش و غير آن تخصيص اسناد شقى\r\n","description":"","footnote":"","page_name":" 27 ","page_number":27},
  {"content":"\r\nبآدم بعد از اشتراك ايشان در خروج به جهت اكتفاء است باستلزام شقاء آدم شقاء حوا را زيرا كه مرد قيم است بر زن و زن محكوم و تابع او است و يا به جهت رعايت فواصل و يا بجهة آنكه مراد به شقاء تعبست در طلب معاش و اين وظيفهء رجالست چه ايشان حامل مؤن زوجاتاند و مؤيد اينست قوله * ( إِنَّ لَكَ ) * بدرستى كه مر تراست در بهشت * ( أَلَّا تَجُوعَ فِيها ) * آنكه گرسنه نشوى در او زيرا كه جميع نعم مرغوبه در او مهيا است * ( وَلا تَعْرى ) * و برهنه نكردى زيرا كه از ملبوسات آنچه بايد و شايد در او موجود است * ( وَأَنَّكَ لا تَظْمَؤُا فِيها ) * بدرستى كه تو تشنه نشوى در او چه آن محتويست بر عيون و انهار دائمى * ( وَلا تَضْحى ) * و در او آفتاب نيابى چه ظل بهشت هميشه ظليلست و آفتاب در او راه ندارد چه در او ضياء و نور و ظل ممدود است بدون وجود آفتاب و در بيرون بهشت اين نعمتها ميسر نيست تخصيص اين چهار چيز كه طعام و شراب و لباس است و مسكن كه مانع آفت آفتاب و سرما است به جهت آنست كه مدار معاش آدميان بر اين منوط است پس اين هر دو آيه در بيان و تذكير آن چيزيست كه مر آدم را بود در بهشت از اسباب كفايت و اقطاب كفاف كه آن شبعورى و كسوت و مكانست بدون احتياج باكتساب آن و سعى در تحصيل اغراض آنكه در مظنهء انقطاع و زوالست هم چنان كه در دنيا مشاهده مىشود چه اكثر مردمان به جهت فقد اغراض ممتحن و مبتلااند بنقايض اسباب مذكوره و تذكير اين نعم در وى و ذكر نفى نقايض آن به جهت آنست كه تا قرع سمع شود باصناف شقوت كه محذر منها است سعيد بن جبير روايت كند كه چون آدم ( ع ) به زمين آمد جبرئيل بفرمان ملك جليل گاوى سرخ از براى كشت كردن وى از بهشت آورد آدم با آن گاو كشت ميكرد و زمين را ميشكافت و عرق از پيشانى وى ميريخت و ميگفت اين شقاوتست كه حق سبحانه مرا گفت فَلا يُخْرِجَنَّكُما مِنَ الْجَنَّةِ فَتَشْقى اگر گويند كه واو در و انك قائم مقام آن است و كلام در تقدير اينست كه ان انك و حال آنكه ان داخل نميشود بر آن و نميگويند ان ان زيدا مطلق گوئيم عاطف اگر چه نايب مناب آنست ليكن نيابت او از اين حيثيت است كه او حرفيست عامل نه از اين حيثيت است كه حرف تحقيقست پس ممتنع نباشد دخول آن بر ان هم چنان كه ممتنع است دخول ان بر آن و لهذا نجاة تجويز بعضى چيزها كرده‌اند در معطوف كه در معطوف عليه تجويز نكرده‌اند مانند ان رب شاة و سخلتها آورده‌اند كه چون ابليس به جهت امتناع او از سجود آدم ( ع ) مسخوط شد بسخط الهى و غضب پادشاهى گرفتار شد پيوسته در انديشهء آن بود كه نوعى كند كه آدم را از اوج جاه كرامت و عزت بحضيض چاه مذلت رساند آخر بوسيلهء مار و طاوس چنان كه در سورة البقرة و اعراف سمت ذكر يافت ببهشت درآمد\r\n* ( فَوَسْوَسَ\r\n","description":"","footnote":"","page_name":" 28 ","page_number":28},
  {"content":"\r\n* ( إِلَيْه الشَّيْطانُ ) * پس وسوسه كرد بسوى آدم ابليس پر تلبيس تعديه وسوسه به الى بجهة آنست كه آن متضمن معنى آنها است يعنى برسانيد وسوسهء خود را بآدم كقولك حدث اليه و اشر اليه و وسوسهء او به اين وجه بود كه با حوا ملاقات كرد و او را ز مرگ بترسانيد و حوا آن را بآدم باز گفت و آدم بسيار از مرگ ترسان شد و چون ابليس يافت كه آدم از اين خايف گشت به صورت پيرى برآمده خود را به او نمود و آدم بطريق تضرع از وى علاج مرك طلبيد * ( قالَ يا آدَمُ ) * گفت ابليس كه اى آدم علاج اينمرض خوردن ميوه شجرة الخلد است و بعد از آن گفت * ( هَلْ أَدُلُّكَ ) * آيا دلالت كنم تو را * ( عَلى شَجَرَةِ الْخُلْدِ ) * بر درخت جاويدى كه هر كه از آن بخورد هرگز نميرد و اضافهء شجره بخلد كه بمعنى خلود است به جهت آنست كه بزعم او آن شجره سبب خلود بود يعنى ترا به دلالت كنم و راه نمونى كنم بر شجرة الخلد كه سبب زندگانى جاويد باشد * ( وَمُلْكٍ لا يَبْلى ) * و دلالت كنم ترا به پادشاهى كه كهنه نشود يعنى زوال بدان نرسد و در روايت آمده كه ابليس آدم را گفت كه در بهشت احوال تو چونست گفت همه نعم بهشت مرا مباحست از خوردن و آشاميدن و پوشيدن و نشستن و هيچ چيز از آنها منع نكرده‌اند مگر يك جنس درخت كه مرا گفته‌اند كه از آن نخورم ابليس در حال گفت كه من ترا راه نمايم بدرخت خلد كه هر كه از آن بخورد در بهشت جاويد بماند و هرگز گرد فنا و زوال بدامن او نرسد و بپادشاهى ترا دلالت كنم كه هرگز آخر نشود آدم گفت آن كدام درخت است ابليس اشاره بشجره منهيه كرد آدم گفت اين درختيست كه مرا منع كردند و من از آن نخواهم خورد ابليس سوگند خورد كه غرض من از اين نصيحت تست و من بجز خير خواهى تو چيزى ديگر نميخواهم ظن آدم چنان بود كه هيچ كس سوگند بدروغ نتواند خورد و به جهت اين از سوگند او فريب خورده * ( فَأَكَلا ) * پس بخوردند آدم و حوا * ( مِنْها ) * از آن درخت يعنى از ميوه آن * ( فَبَدَتْ لَهُما ) * پس آشكارا شد و ظاهر گشت مر ايشان را * ( سَوْآتُهُما ) * عورت ايشان آورده‌اند كه بعد از خوردن آن ميوه بادى برآمد و تاج از سر ايشان بربود و حلهء بهشت را از ايشان بركنده ايشان برهنه بماندند * ( وَطَفِقا يَخْصِفانِ ) * و درايستادند و مىچسبانيدند * ( عَلَيْهِما ) * بر عورات خود * ( مِنْ وَرَقِ الْجَنَّةِ ) * از برك درخت بهشت تا پوشيده شود و چشم ايشان بر عورت يكديگر نيفتد و آن برك انجير بود و گويند و رق انجير بهشت مدور بود و چون آن را بر دست گرفته بر عورت خود نهادند كف دست ايشان بدان شكل مدور شد و قبل از آن بر صورت تدوير نبود و نيز گفته‌اند كه لباس ايشان\r\n","description":"","footnote":"","page_name":" 29 ","page_number":29},
  {"content":"\r\nاز جنس ناخن بود چون اكل شجره منهيه كردند آن لباس از ايشان منتزع شد و بقاى آن در اطراف اصابع ايشان بماند و العلم عند اللَّه * ( وَعَصى آدَمُ ) * و خلاف كرد آدم * ( رَبَّه ) * پروردگار خود را يعنى امر سنة او را كه آن نخوردن ميوه آن درخت بود * ( فَغَوى ) * پس بى بهره ماند از مطلوب خود كه عمر جاودانى بود يا از وجه اصلح كه آن امتثال امر مندوب بود يعنى بجهة اغترار او بقول عدو ترك اولى نمود كه آن عدم امتثال آن بود در امر سنت يا از ثواب امتثال بى نصيب ماند و بدانكه معصيت بمعنى مخالفت امر است مطلقا خواه واجب و خواه سنت پس تارك واجب و سنت را عاصى توان گفت و لهذا ميگويد كه أمرت فلانا بكذا و كذا من الخير فعصانى و خالفنى و اگر چه آن مامور بواجب نبوده باشد و چون بادلهء عقليه معلومست كه انبيا مخالفت امر واجب نميكنند به جهت آنكه آن منافى عصمت است پس مراد بعصيان اينجا مخالفت او است در امر سنت و ترك نقل و فضل چنان كه به اين مفسر شد ( هكذا قال صاحب جامع البيان و تنزيه الانبيا ) اگر گويند بنا بر اين قاعده لازم مىآيد كه انبيا را عاصى توان گفت چه ايشان از ترك مندوب خالى نبوده‌اند گوئيم چون كه بحسب عرف در غالب استعمال اين لفظ در فاعل قبيح است و تارك واجب پس جايز نباشد كه آن را على الاطلاق بر انبيا اطلاق كنند اما اگر مقيد باشد بر\r\nايشان اجرا ميتوان نمود چنان كه گويند كه خداى تعالى فلان پيغمبر خود را بفعل سنت امر نمود و وى از آن عاصى شد و مخالفت آن نمود و نيز در جامع البيان و تنزيه الانبيا آورده كه محتملست كه غى در اينمقام بمعنى خيبت باشد كما قال الشاعر\r\n\r\nفمن يلق خيرا يحمد الناس امره\r\nو من يغو لا يعدم على الغى لائما\r\n\r\nيعنى خايب شد آدم از ثواب عظيم كه مترتب بود بر امتثال امر مندوب و ميتواند بود كه خيبت وى بمعنى ترسيدن وى باشد بمطلوب خود كه آن خلود است انتهى كلامه و در اوراق سابقه سمت ذكر يافت كه آدم ( ع ) چون ترك مندوب كرد حق سبحانه امر فرمود كه با حوا از بهشت بيرون رفته به زمين رود آدم ( ع ) اطاعت امر كرده دست حوا بگرفت و از بهشت بيرون آمده بدار الابتلاى دنيا هبوط نمود و مدت دويست سال تضرع و زارى فرمود و توبه و انابه كرد آخر حضرت رسالت و آل اطهار او را ( ص ) بشفاعت آورد * ( ثُمَّ اجْتَباه رَبُّه ) * پس برگزيد او را پروردگار او يعنى نزديك گردانيد او را برحمت واسعهء خود بوسيلهء توفيق توبه و شفاعت حضرت خاتمية ( ص ) بدانكه اجتبيه ماخوذ است از جبى الى كذا فاجتبيه و نظير اينست ( جليت على العروس فاجتليتها ) و منه قوله عز و جل وَإِذا لَمْ تَأْتِهِمْ بِآيَةٍ قالُوا لَوْ لا اجْتَبَيْتَها اى هلا جبيت اليك فاجتبيتها و اصل اين كلمه بمعنى جمع است كما يق اجتبيت الفرس نفسها\r\n","description":"","footnote":"","page_name":" 30 ","page_number":30},
  {"content":"\r\nاذا اجتمعت نفسها راجعة بعد النفار پس حقيقة معنى آنست كه آدم على نبينا و عليه السلام را بعد از نفار و فرار از او سبحانه به جهت ترك مندوب به خود طلبيد و بوسيلهء انابت و شفاعت در دايرهء كرامت و رحمت خود در آورد * ( فَتابَ عَلَيْه ) * پس قبول توبه كرد بر او * ( وَهَدى ) * و راه نمود يعنى توفيق داد او را بثبات بر توبه از ترك اولى و رسوخ او بر ذكر او سبحانه يا دلالت كرد او را بر كلماتى كه باعث توبهء او باشد كما قال فتلقى آدم من ربه كلمات فتاب عليه و وجه اول اوجه است بمقام * ( قالَ ) * گفت حق سبحانه و تعالى مر آدم و حوا را بعد از تناول شجرهء منهيه كه * ( اهْبِطا ) * فرو رويد از بهشت به زمين * ( مِنْها جَمِيعاً ) * در حالتى كه مجتمع باشيد يعنى همه با هم بر زمين فرو رويد و گويند خطاب بآدم و ابليس است و حوا به تبعيت داخل است پس جميعا دالست بر هبوط آدم و حوا و ابليس و تفصيل قضيهء آدم و حكمت بهبوط او به زمين و غير او در سورة البقرة مذكور است و چون آدم و حوا اصل ذريه بودند از اين جهت ايشان را نازل منزلهء جميع آدميان گردانيده بايشان خطاب فرمود كه * ( بَعْضُكُمْ ) * برخى از شما اى آدميان * ( لِبَعْضٍ ) * مر بعضى ديگر را * ( عَدُوٌّ ) * دشمن بود به جهت امر معاش چنان كه حالا بر آنند از تجاذب و تخاصم و تنازع و اگر مخاطب آدم و ابليساند عداوة هر دو با هم و ذريهء ايشان را با يكديگر ظاهر است و مؤيد اولست قوله * ( فَإِمَّا يَأْتِيَنَّكُمْ ) * پس اگر بيايد بشما وقتى كه در زمين باشيد * ( مِنِّي ) * از نزديك من * ( هُدىً ) * راه نماينده يعنى آنچه سبب هدايت باشد از كتاب و رسول * ( فَمَنِ اتَّبَعَ هُدايَ ) * پس هر كه پيروى كند آن هدى را * ( فَلا يَضِلُّ ) * پس گمراه نشود در دنيا * ( وَلا يَشْقى ) * و برنج نيفتد در عقبى يعنى بعقوبت و عذاب دنيا و آخرت گرفتار نشود بلكه در هر دو سرا مرفه الحال و فارغ البال باشد از ابن عباس منقولست كه حقتعالى ضامن شده مر كسى را كه قرآن بخواند و عمل به آن كند به آنكه او در دنيا گمراه نشود و در آخرت بشقاوت و رنج گرفتار نگردد پس اين آيه تلاوت فرمود كه * ( فَمَنِ اتَّبَعَ هُدايَ فَلا يَضِلُّ وَلا يَشْقى ) * * ( وَمَنْ أَعْرَضَ ) * و هر كه روى بر تابد * ( عَنْ ذِكْرِي ) * از هدى كه سبب ياد كردن منست و داعى بعبادت من يا اعراض كند از قرآن كه ذكر منست * ( فَإِنَّ لَه ) * پس بتحقيق كه مر او راست * ( مَعِيشَةً ضَنْكاً ) * زيستنى تنك و زندگانى سخت در دنيا ضنك مصدر است و لهذا تذكير و تانيث در او مساوى است و به جهت مبالغه در ضيق معيشت موصوف به واقع شده و اين به جهت آنست كه مجامع همت معرض از دين و مطامح نظر او مصروفست باعراض دنيا و حطام آن پس او\r\nهميشه\r\n","description":"","footnote":"","page_name":" 31 ","page_number":31},
  {"content":"\r\nمتهالك و حريص است بر ازدياد آن و خايف بر انتقاص آن و متاسف و مغموم بر فوت و نقص آن بخلاف مؤمن كه طالب آخرتست چه او به جهت آنكه متحليست بحليهء تسليم و رضا و صبر و قناعت و توكل بر او سبحانه حق تعالى اسباب رزق را بسماحت و سهولت به او مىرساند و توفيق ميدهد او را در معيشة واقع و رافع كما قال عز و جل فَلَنُحْيِيَنَّه حَياةً طَيِّبَةً و قوله تعالى وَمَنْ يَتَّقِ اللَّه يَجْعَلْ لَه مَخْرَجاً وَيَرْزُقْه مِنْ حَيْثُ لا يَحْتَسِبُ و قوله وَمَنْ يَتَوَكَّلْ عَلَى اللَّه فَهُوَ حَسْبُه و قوله وَأَنْ لَوِ اسْتَقامُوا عَلَى الطَّرِيقَةِ لأَسْقَيْناهُمْ ماءً غَدَقاً و قوله اسْتَغْفِرُوا رَبَّكُمْ إِنَّه كانَ غَفَّاراً يُرْسِلِ السَّماءَ عَلَيْكُمْ مِدْراراً و فى الحديث القدسى\r\nيا دنيا اخدمى من خدمنى و اتبعى من تبعك\r\nاز سعيد ابن حبير مرويست كه با دين قناعتست و خورسندى و توكل هر كه از دين اعراض كند قناعت از او بستانند و هرگز سير نگردد و اگر چه همهء دنيا به تصرف در آورد و گاه هست كه حقتعالى بشامت كفر روزى را بر كافر تنك ميگرداند و ببركت ايمان توسيع رزق مؤمن ميفرمايد كما قال وَضُرِبَتْ عَلَيْهِمُ الذِّلَّةُ وَالْمَسْكَنَةُ و قوله وَلَوْ أَنَّهُمْ أَقامُوا التَّوْراةَ وَالإِنْجِيلَ و لَوْ أَنَّ أَهْلَ الْقُرى آمَنُوا الايه و اگر چنانچه حقتعالى بر كافر روزى را فراخ ميگرداند وى بر خود تنك گيرى مىكند و بفراغت خواطر آن را صرف نميكند و بمعيشت تنك مىگذراند و ابو هريره از رسول ( ص ) روايت كرده در تفسير اين آيه كه مراد بمعيشت تنك عذاب قبر است و فشارش و تنگى آن و ابو سعيد خدرى نيز گفته كه معيشت ضنك آنست كه چون بنده را در قبر نهند قبر بر وى تنك شود بر وجهى كه همهء استخوانهاى پهلويش از يكديگر بدر روند نود و نه اژدها را بر او مسلط گرداند كه هر يكى را هفت سر باشد تا او را ميگزند و ميدرند و ميخورند تا روز حشر و اگر يكى از آن اژدها يك دم در زمين دمد هرگز زمين نبات نروياند و از ضحاك مرويست كه مراد بمعيشت ضنك كسب حرامست و مشغول به عمل بد ابن عباس فرموده كه مراد آنست كه هر بندهء از بندگان كه مالى داشته باشد از وجه حرام هرگز از آن خير دنيا و آخرت نه بيند خواه اندك و خواه بسيار و دايم در پريشانى و سرگردانى اوقات گذراند نه آنكه معنى آيه اين باشد كه هر كه از ذكر خدا و راه حق عدول كند بر او تنك شود چه بسيار كافر هست گه معيشت بر او فراختر است از مؤمن پس حقيقت معنى آنست كه آنان كه بقيامت ايمان ندارند هر خرجى كه ميكنند غرامت ايشان باشد و بر آن ثوابى نيابند و طمع عوض نداشته باشند پس آن انفاق بر ايشان سخت باشد و هميشه بسبب آن مغموم و پريشان باشند يا اينكه مراد آن باشد كه ابواب خيرات بر او تنك باشد چه آن را در غير مرضات اللَّه صرف نمايد و نزد حسن و ابن زيد معيشت ضنك ضريع و زقوم دوزخست چه آن مآل و معرض و مرجع او است * ( وَنَحْشُرُه ) * و حشر كنيم آن معرض را * ( يَوْمَ الْقِيامَةِ ) * در روز رستخيز\r\n","description":"","footnote":"","page_name":" 32 ","page_number":32},
  {"content":"\r\n* ( أَعْمى ) * در حالتى كه نابينا باشد و هيچ چيز نه بيند مگر جهنم و اصناف عقوبات آن را و مثل ذلك قوله تعالى وَنَحْشُرُهُمْ يَوْمَ الْقِيامَةِ عَلى وُجُوهِهِمْ عُمْياً وَبُكْماً وَصُمًّا از مجاهد مرويست كه مراد از اعمى عدم بصيرتست نه بصر يعنى در آن روز چون اقامت حجت نتواند كرد و اثبات دليلى نتواند نمود كه منتج وصول او باشد به ثواب و خلاصى از عذاب پس از طريق خير و ثواب نابينا باشد و مؤيد اولست قوله * ( قالَ ) * گويد آن معرض * ( رَبِّ ) * اى پروردگار من * ( لِمَ حَشَرْتَنِي ) * چرا حشر كردى مرا * ( أَعْمى ) * در حالى كه نابيناام * ( وَقَدْ كُنْتُ ) * و بتحقيق كه بودم در دنيا * ( بَصِيراً ) * بينا به آنكه چون از قبر برخاستم بينا بودم چرا اكنون كه مرا بمحشر درآوردند نابينا شدم و اينقول فرا است و نزد مجاهد معنى آنست كه من بصير بودم بحجت خود در دنيا يعنى اعتقاد من آن بود كه حجت من منتج نجات باشد چرا اكنون ناجى نيستم و راه نمى برم بطريق صواب كه ثوابست و مصدق اين قولست روايت ماثوره از معوية بن عمار كه گفت سئلت ابا عبد اللَّه عن رجل لم تحج و له مال يعنى از ابو عبد اللَّه ( ع ) پرسيدم كه چه مىفرمايى در حق مردى كه حج نكرده باشد با آنكه او را مال بوده باشد كه سبب استطاعت او گشته باشد فرمود كه\r\nهو ممن قال اللَّه تعالى وَنَحْشُرُه يَوْمَ الْقِيامَةِ أَعْمى\r\nاو از جملهء كسانى باشند كه حق سبحانه درباره ايشان ميفرمايد كه ما ايشان را روز قيامت نابينا حشر كنيم من گفتم سبحان اللَّه او كور محشور خواهد گشت فرمود\r\nاعماه اللَّه عن طريق الحق\r\nحقتعالى او را نابينا سازد از راه حق كه طريق اهل خير است يعنى راه نبرد بطريق بهشت به جهت آنكه در دنيا بطريق خير مهتدى نبوده باشد و چون او گويد كه چرا به اين صفت محشور شدم * ( قالَ ) * گويد حق سبحانه در جواب او كه * ( كَذلِكَ ) * همچنين بود فعل تو يعنى هم چنان كه در دنيا چشم از طريق خير پوشيدى با وجود ظهور و وضوح آن ما نيز امروز راه راست را كه طريق بهشت است از چشم تو پوشانيديم و قوله * ( أَتَتْكَ آياتُنا ) * مفسر كذلك است يعنى آمد به تو آيتهاى كتاب ما يا دلايل قدرت و علامات وحدت ما * ( فَنَسِيتَها ) * پس تو فراموش كردى آن را يعنى ترك آن كردى و از آن چشم بر هم نهادى و در آن تامل نكردى * ( وَكَذلِكَ ) * و هم چه ترك كردن تو آيات باهره و حجج نيرهء ما را * ( الْيَوْمَ تُنْسى ) * امروز ترك كرده و واگذاشته شدى در جايى كه راه بيرون شد آن را نمىبينى و نميدانى يعنى در عذاب ابدى و عقاب دائمى گرفتار گشتى ذكر نيست و تنسى در مقام تركت و تترك از قبيل ذكر ملزوم است در مقام لازم * ( وَكَذلِكَ ) * و مانند اينكه جزا ميدهيم كسى را كه\r\n","description":"","footnote":"","page_name":" 33 ","page_number":33},
  {"content":"\r\nمعرض است از آيات بينهء ما * ( نَجْزِي ) * پاداش ميدهيم * ( مَنْ أَسْرَفَ ) * هر كه را كه از حد درگذشته است بشرك و كفر و به تو غل و انهماك در شهوات مغويه و معاندات معميه * ( وَلَمْ يُؤْمِنْ ) * و نگرويده * ( بِآياتِ رَبِّه ) * بآيتهاى پروردگار خود بلكه تكذيب آن كرده و از آن مخالفت نموده و چون حق سبحانه توعد معرض نمود از ذكر بد و عقوبت كه آن معيشت ضنك است در دنيا يا در قبر و ديگر حشر بر وجه عمى در آخرت ختم آيات وعيد فرمود بقوله * ( وَلَعَذابُ الآخِرَةِ ) * و هر آينه عذاب آن سرا كه عمى است و عذاب آتش دوزخ در عقب آن * ( أَشَدُّ ) * سختتر است از معيشت ضنك اين سرا * ( وَأَبْقى ) * و پاينده تر از آن به جهت عدم انقطاع آن ابدا و يا آنكه عذاب دوزخ اشد و ابقا است از ضنك معيشت و عمى بنا بر آن قول كه عماى او در دوزخ زايل شود تا محل و حال خود را مشاهده كند يا عذاب آخرت اشد است و ابقى از آنچه معرض كرده در دنيا از ترك آيات و نگرويدن به آن * ( أَ فَلَمْ يَهْدِ لَهُمْ ) * آيا راه ننمود مر مشركان قريش را و طريق اعتبار بر ايشان روشن نساخت اينكه * ( كَمْ أَهْلَكْنا ) * بسا هلاك كرديم * ( قَبْلَهُمْ ) * پيش از ايشان * ( مِنَ الْقُرُونِ ) * از اصحاب قرنهاى گذشته چون قوم عاد و ثمود فاعل يهد جملهء استفهاميه است و تقدير اينكه ( أ فلم يهد لهم كثر اهلاكنا القرون قبلهم لتكذيبهم رسلنا فيعتبروا و يؤمنوا ) يعنى آيا هدايت ننمود و تبيين طريق اعتبار نكرد مر صناديد قريش را بسيارى هلاك كردن ما امم ماضيه را به جهت تكذيب نمودن ايشان رسولان ما را تا به آن اعتبار گيرند و تصديق نمايند به خدا و رسول او يا فاعل يهد مدلول عليه اينجمله است اى ( فلم يهد لهم مضمون هذا الكلام ) مانند قوله وَتَرَكْنا عَلَيْه فِي الآخِرِينَ سَلامٌ عَلى نُوحٍ فِي الْعالَمِينَ اى تركنا هذا الكلام و ميتواند بود كه فاعل يهد حقتعالى باشد يا حضرت پيغمبر ( ص ) و يهد بمعنى يعلم و جملهء استفهاميه منصوب المحل بر مفعوليت و معنى اينكه آيا اعلام كفار مكه نكرد حقتعالى يا پيغمبر ( ص ) اين را كه بسيار هلاك كرديم قرون سابقه را از امم انبيا به جهت تكذيب و عناد ايشان * ( يَمْشُونَ ) * ميروند كفار مكه يعنى تجار ايشان بوقت تجارت بشام * ( فِي مَساكِنِهِمْ ) * در مساكنهاى ايشان چون احقاف و ديار حجر و علامات هلاك و عذاب ايشان را مىبينند * ( إِنَّ فِي ذلِكَ ) * بدرستى كه در آن هلاك و عذاب * ( لآياتٍ ) * هر آينه نشانها است براى اعتبار يا بقاياى مساكن ايشان اعلاماتست بر عذاب اهل نكال * ( لأُولِي\r\n","description":"","footnote":"","page_name":" 34 ","page_number":34},
  {"content":"\r\n* ( النُّهى ) * مر خداوندان عقول ناهيه را يعنى عقلهايى كه ارباب خود را نهى كنند از تغافل و تعامى * ( وَلَوْ لا كَلِمَةٌ ) * و اگر نه سخنى است كه * ( سَبَقَتْ ) * پيشى گرفته‌اند بر اينزمان * ( مِنْ رَبِّكَ ) * از پروردگار تو كه عذاب منكران اين امت را بآخرت افكند و يا بوقتى ديگر در دنيا كه آن روز بدر است كه تا مؤمنان از نسل ايشان بيرون آرد * ( لَكانَ ) * هر آينه بودى مثل آنچه نازل شد بر عاد و ثمود از عذاب استيصال * ( لِزاماً ) * لازم منكران اين امت را كه به هيچ وجه مفارقت نكردى از ايشان\r\nتا همه را مستأصل ساختى لزام يا مصدر لازم است كه موصوف به واقع شده و يا فعاليست بمعنى مفعل بمعنى ملزم فكانه آلت لزومست و به جهت فرط لزوم لازم به آن مسمى شده كقولهم ( لزاز خصم اى آلة للز و الإلجاء ) و قوله * ( وَأَجَلٌ مُسَمًّى ) * معطوفست بر كلمة يعنى اگر وعدهء تأخير عذاب تا قيامت يا روز بدر و حكم بوقتى نام برده شده در زمان معين و مقدر براى ابقاى اعمار ايشان نبودى هر آينه بهمهء كافران نازل شدى آنچه بر عاد و ثمود نازل شد و فصل ميان معطوف و معطوف اليه بقوله * ( لَكانَ لِزاماً ) * به جهت استقلال هر يك از آنها است به نفى لزوم عذاب و ميتواند بود كه معطوف باشد بر ضمير مستكن در كان يعنى هر آينه بودى اخذ عاجل و اجل مسمى لازم حال ايشان و چون مآل حال كفار و مرجع و مآب ايشان عذاب و نكالست\r\n* ( فَاصْبِرْ ) * پس شكيبا ميباش اى محمد ( ص ) * ( عَلى ما يَقُولُونَ ) * بر آنچه ميگويند اهل شرك از تكذيب و طعن بر قرآن تا وقتى كه حكم الهى در رسد و عقوبت پادشاهى بر ايشان نازل شود و گويند كه اين آيه بآية السيف منسوخ است * ( وَسَبِّحْ ) * و نماز بگذار * ( بِحَمْدِ رَبِّكَ ) * در حالتى كه آن نماز مقترن باشد به حمد پروردگار تو يعنى در وقت نماز حمد گوى مر خداى را بر توفيق و هدايت يا منزه دان او را از شرك و ساير آنچه كفار نسبت به او ميدهند از نقايص و معايب در حالتى كه حامد او باشى بر هدايت كردن او ترا و بر انعام نعم به تو و قول اول اكثر و اشهر است و بنا بر اين ذكر نماز بعنوان تسبيح و حمد به جهت آنست كه نماز مشتمل بر تقديس و تحميد است و قوله * ( قَبْلَ طُلُوعِ الشَّمْسِ ) * متعلقست بسبح يعنى نمازگذار پيش از برآمدن آفتاب يعنى نماز صبح * ( وَقَبْلَ غُرُوبِها ) * و پيش از فرو رفتن آن يعنى نماز ظهر و عصر چه وقت ظهر و عصر در نصف آخر نهار است تا وقت عصر فقط و يا مراد نماز عصر باشد * ( وَمِنْ آناءِ اللَّيْلِ ) * و از ساعات شب و اين جمع انى است بكسر و قصر يا اناء بفتح و مد و من از براى ابتدائيه است يعنى در اول ساعات شب * ( فَسَبِّحْ ) *\r\n","description":"","footnote":"","page_name":" 35 ","page_number":35},
  {"content":"\r\nپس نمازگذار مراد نماز مغرب و عشا است تقديم زمان ليل بر تسبيح به جهت اختصاص آنست بمزيت فضل چه قلب در اين وقت اجمع است از شواغل و به جهت ميلان نفس باستراحت عبادت در او اشق و اتعب و لهذا قال اللَّه تعالى إِنَّ ناشِئَةَ اللَّيْلِ هِيَ أَشَدُّ وَطْئاً وَأَقْوَمُ قِيلًا و از ابن عباس مرويست كه مراد به * ( آناءِ اللَّيْلِ ) * جميع صلوة ليليه است از فرض و سنت * ( وَأَطْرافَ النَّهارِ ) * و در طرفهاى روز يعنى در وقت نماز صبح و ظهرين كه در طرف اول نصف اولست از نهار و در طرف اول نصف اخير روز و تكرار امر بصلاة صبح و مغرب جهت ارادهء اختصاص است بمزيت فضيلت و ذكر اطراف بلفظ جمع با آنكه مراد طرفين است به جهت امن از التباس است كقوله ظهر آن ما مثل ظهور الترسين يا آنكه مراد از آن امر است بصلاة ظهر كه آن در نهايت نصف اولست از نهار و بدايت نصف اخير و جمع او باعتبار نصفين است يا آنكه مراد نماز عصر باشد و جمعيت اطراف به جهت انساع زمانست و صحت اداى آن در هر جزئى از اجزاى آن زمان و ميتواند بود كه امر باشد بتطوع در اجزاى نهار حاصل كه نماز گذارد در اين اوقات * ( لَعَلَّكَ تَرْضى ) * شايد كه خوشنود كرده شوى و اين متعلقست بسبح يعنى در اوقات مذكوره به نماز قيام نماى بطمع اينكه حقتعالى تو را خوشنود گرداند بمثوبات جليله و حفص بر بناى فاعل خوانده يعنى تا خوشنود شود و خوشنودى در اصح اقوال بكرامتى باشد كه حق سبحانه به حضرت رسالت ( صل ) داده و آن شفاعت امت است و نكتهء وَلَسَوْفَ يُعْطِيكَ رَبُّكَ فَتَرْضى تقويت اينقول مىكند و جماعتى كه حمل تسبيح بر ظاهر خود ميكنند و ميگويند كه مراد مداومت است بر تسبيح و تحميد در عموم اوقات و بدانكه بنا بر تفسير اول كه قول اكثر و اشهر است آيه نص صريح است بسعهء وقت از براى صبح و ظهرين زيرا كه او سبحانه ذكر اواخر اوقات آن نموده و مراد بتوسعهء نماز صبح امتداد آنست از اول صبح تا قبل از طلوع آفتاب و بتوسعهء ظهرين امتداد آنها است از اول زوال تا قبل از غروب و اما امتداد عشائين و اتساع وقت آنها معلوم مىشود بصريح اناء الليل و ببايد دانست كه ظاهر اين آيه بلكه ظاهر اكثر روايات اهل بيت عليهم السلام اگر چه اقتضاى اشتراك ظهرين و عشائين مىكند از اول وقت تا آخر آن ليكن اجماع مقتضى اختصاص جزء اول و آخر وقت است به ظهر و مغرب و بعصر و عشا و ح واجب باشد جمع و توفيق به اينكه مراد باشتراك ما بعد اختصاص است چون ظهر و مغرب و بما قبل آن مانند عصر و عشا و اين بتقييد مطلق است بدليل اجماع و بروايت داود بن فرقد از صادق ( ع ) كه\r\nقال اذا زالت الشمس دخل وقت الظهر فاذا مضى قدر اربع ركعات دخل ظهر و العصر بالاشتراك حتى يبقى عن مغرب الشمس قدر اربع فيخرج وقت\r\n","description":"","footnote":"","page_name":" 36 ","page_number":36},
  {"content":"\r\nالظهر و يبقى العصر حتى تغرب الشمس\r\nعبد اللَّه بن قسيط از ابو رافع رضى اللَّه عنه نقلكرده كه او گفت مهمانى بنزد پيغمبر آمد و در خانه چيزى نبود كه بدان اصلاحشان مهمان توانستى نمود مرا به نزديكى از يهود فرستاد فرمود كه او را بگو كه محمد ( ص ) ميگويد كه مهمانى بنزد ما نزول كرده و در خانه چيزى نمىيابيم كه به آن شرايط ضيافت بتقديم توان رسانيد قدرى آرد بما به فروش و معامله كن تا هلال رجب چون برسد بها بفرستيم من پيغام بيهودى رسانيدم او گفت نميفروشم و معامله نميكنم مگر آنكه چيزى به من رهن كنى من با حضرت مراجعت نمودم و صورت حال باز گفتم فرمود كه\r\nو اللَّه انى لامين فى السماء و امين الارض\r\nاگر با من معامله كردى هر آينه حق او را ادا كردمى پس زره خود را به من داد تا نزد او گرو نهادم و اين آيه جهة تسلى دل مبارك آن حضرت نازل شد * ( وَلا تَمُدَّنَّ عَيْنَيْكَ ) * و باز مكش نظر هر دو چشم خود را * ( إِلى ما مَتَّعْنا ) * بسوى آن چيزى كه برخوردار گردانيديم * ( بِه ) * به آن چيز * ( أَزْواجاً مِنْهُمْ ) * صنفها را از كفره چون وثنى و كتابى به جهت توقع احسان تو از ايشان و ميتواند بود كه ازواجا منصوب باشد بر حاليت از ضمير به و منهم مفعول ( متعنا كان قال الى الذى متعنا به و هو اصناف بعضهم و ناسا منهم ) يعنى چشمهاى خود را مكش و منگر به آن چيزى كه متمتع گردانيده‌ايم به آن بعضى مردمان را و جمعى از ايشان را در حالتى كه آن چيز اصناف و انواع نعمتست كه آن زينت و آرايش دنيا است از مطاعم و ملابس و مشتهيات نفسهاى ايشان از صنوف ملاذ و ملاهى و قوله * ( زَهْرَةَ الْحَياةِ الدُّنْيا ) * منصوبست بر تضمين متعنا بمعنى اعطينا و خولنا يعنى عطا نموده‌ايم آنها را بزينت و به جهت زندگانى دنيا كه مال و منالست يا منصوبست بر ذم بطريق اختصاص يا بر آنكه مفعول دوم متعنا است يا ابدال از محل جار و مجرور كه به است يا از ازواجا بر تقدير ذوى زهرة و بر هر تقدير مراد آنست كه نگاه مكن بزينت و به جهت دنيويه كه با ايشان داده‌ايم * ( لِنَفْتِنَهُمْ ) * تا بيازمائيم ايشان را * ( فِيه ) * در آن چيز يعنى بواسطه آن بايشان معاملهء از مايندگان كنيم بتشديد تعبد و تكليف در اداى حقوق آن تا بر عالميان ظاهر شود كه بشكر آن و اداء حقوق آن قيام مينمايند يا نه اگر شكر آن گويند و مطيع و منقاد امر و نهى ما شوند آن نعمت را بر ايشان زياده گردانيم و اگر كفران آن نمايند آن نعمت را از ايشان بگردانيم و به عذاب آخرتشان معذب گردانيم و گويند لنفتنهم بمعنى لنعذبهم است يعنى تا عذاب كنيم ايشان را در روز قيامت بسبب آن و آن را علت بلا و فتنهء ايشان گردانيم در آخرت و از اينجا معلوم مىشود كه توسيع رزق بر اهل دنيا در مظان تعذيب ايشانست در دنيا و آخرت و نزد بعضى معنى آنست كه اعطاى زينت دنيا بايشان جهت تشديد تعبد است\r\n","description":"","footnote":"","page_name":" 37 ","page_number":37},
  {"content":"\r\nبر ايشان و تكليف ايشان بمتابعت و اطاعت تو با وجود كثرت اموال ايشان و قلة اموال تو از ابى عبد اللَّه ( ع ) مرويست كه چون اين آيه فرود آمد حضرت رسالت ( ص ) تكيه زده بود درست بنشست و فرمود كه\r\nمن لم يتعز بعز اللَّه تقطعت نفسه حشرت على الدنيا و من يتبع بصره ما فى ايدى الناس يطيل حزنه و لا يشفى غيظه و من لم ير للَّه عليه نعمة الا فى مطعمه و مشربه نقص عمله و دنا عذابه\r\nيعنى هر كه بعزت و ارجمندى خداى تعالى متعزز و ارجمند نباشد بلكه خواهد كه در تعزز اعتصام بمخلوق نمايد و غير خداى تعالى را وسيلهء ارجمندى خود گرداند با حسرت و ندامت از دنيا بيرون رود و هر كه چشم خود را بر نعمتى دارد كه در دستهاى مردمانست و تمناى آن كند هميشه در غم و اندوه باشد و علت غيظ و خشم او را شفائى نرسد و هر كه مرئى نشود نعمتى كه حقتعالى به او عطا فرموده باشد مگر در حال خوردن و آشاميدن خودش ناقص باشد در كردار خود و مشرف بر عذاب و عقاب كه آن زوال نعمت است در دنيا و معذب بعقوبات جحيم و نيران در عقبى و نيز از آن حضرت منقولست كه\r\nلا تنظروا الى من هو فوقكم و انظروا الى من هو اسفل منكم فانه اجدر ان لا تزدروا نعمة اللَّه عليكم\r\nدر آن كس منگريد كه در نعمت و حطام دنيا زياده از شما است و در شخصى نظر كنيد كه در نعمت و وسعت رزق كمتر از شما است چه اين احرى و اوليست به آنكه حقير ندانيد نعمت خدا را بر خود و بشكر گذارى آن قيام نمائيد مرويست كه عروة بن زبير هر گاه كه اسباب تجمل و خدم و حشم سلاطين را ميديد اين آيه را تلاوت مينمود * ( وَلا تَمُدَّنَّ عَيْنَيْكَ إِلى ما مَتَّعْنا بِه أَزْواجاً مِنْهُمْ زَهْرَةَ الْحَياةِ الدُّنْيا لِنَفْتِنَهُمْ فِيه ) * * ( وَرِزْقُ رَبِّكَ ) * و روزى دادن پروردگار تو تو را روز بروز كه بر وجه حلالست يا آنچه روزى داده تو را از نبوت و هدايت و آنچه مدخر است براى تو در آخرت از مزيت درجه و تقرب بر جميع انبيا و ساير امت * ( خَيْرٌ ) * بهتر است از مالهاى فانى بى اعتبار ايشان كه از آن متنعماند چه آن مشوبست بحرمت زيرا كه اكثر آن از وجه غير شرع بايشان رسيده چون ربا و سرقه و غصب و لهذا اطلاق اسم رزق بر آن نميتوان كرد زيرا كه رزق مخصوص است در اموال مباحه * ( وَأَبْقى ) * و پاينده تر از آنچه بقاى مال حلال و بركة آن بيشتر است از بقاى مال حرام يا خيريت و بقاى آن اعتبار آنست كه اموال دنيويه در معرض انقطاع و فنا است و نعم اخرويه متصف بتأييد و بقادر كشف الاسرار آورده كه زهره در اصل لغت بمعنى شكوفه است پس حق سبحانه مال دينى را شكوفه خوانده زيرا كه ترى و تازگى و بقاى او دو سه روزى پيش نباشد\r\n","description":"","footnote":"","page_name":" 38 ","page_number":38},
  {"content":"\r\nو در اندك زمانى پژمرده شود و نيست گردد و نعم ما قال بعض الشعرا شعر\r\n\r\nمال جهان بباغ تنعم شكوفه ايست\r\nكاول بجلوه دل بربايد ز اهل حال\r\n\r\n\r\nيك هفته نگذرد كه فرو ريزد از درخت\r\nبر خاك ره شود چه خس و خاك پايمال\r\n\r\n\r\nاهل كمال در دل خود جا چرا دهند\r\nآن را كه دم بدم ز پى است آفت زوال\r\n\r\nپس چون كه نعم دنيويه با وجود فنا و زوال مشوبست بشوب غصص و مستلزم انواع بلوى و محن و مع ذلك مانع تزود بزاد آخرت كه منتج وصولست بنعم دايمه و سعادت سرمديه از اينجهت حضرت عزت حبيب خود را نهى فرمود از مصروف داشتن همت بر آن تا امت عالى همت او اقتفا به او نموده از آن باز ايستند و بر مدارج رفعت و قرب متصاعد شده در رياض جنان كه مشتمل بر جميع ملاذ ابديه است قرار گيرند و بواسطهء همين است كه حقتعالى او را با اهل بيت امجاد او بطاعت و عبادت كه سرمايهء نعم سرمديست امر نمود و فرمود * ( وَأْمُرْ أَهْلَكَ ) * و امر كن كسان خود را * ( بِالصَّلاةِ ) * به نماز يعنى بعد از آنكه مامور شدى به نماز در كريمهء * ( فَسَبِّحْ بِحَمْدِ رَبِّكَ ) * الايه اهل بيت خود را به آن امر نما از ابو سعيد خدرى روايتست كه چون اين آيه نازل شد حضرت رسالت ( ص ) تا مدت نه ماه هر وقت نماز بدر خانهء فاطمه زهرا و امير المؤمنين صلوات اللَّه عليهما ميآمد و بآواز بلند ميگفت\r\nالصلاة رحمكم اللَّه انما يريد اللَّه ليذهب عنكم الرجس اهل البيت و يطهر كم تطهيرا\r\nو اين روايت ابن ابو عقده باسناد خود از طريق كثيره از اهل بيت عليهم السلام نقل كرده و از ابى برزه و ابى رافع نيز ماثور است و ابى جعفر ( ع ) فرموده كه\r\nامره اللَّه تعالى ان يخص اهله دون الناس ليعلم الناس ان لاهله عند اللَّه منزلة ليست للناس فامرهم مع الناس عامة ثم امرهم خاصة\r\nيعنى حقتعالى پيغمبر خود را امر كرد كه مخصوص گرداند اهل بيت خود را بامر كردن به نماز دون ساير مردمان تا بر عالميان واضح شود كه اهل بيت او را نزد خدا منزلتى است كه كسى ديگر از بندگان آن منزلت ندارد پس به جهت اين امر كرد اهل بيت را با مردمان على العموم در كريمهء وَأَقِيمُوا الصَّلاةَ و بعد از آن امر فرمود ايشان را على الخصوص بر اداى آن در تبيان نيز آورده كه هر گاه آن حضرت باهالى خود رسيدى ايشان را به نماز فرمودى و اين آيه بر ايشان خواندى و نزد بعضى مراد باهل هر كسى است كه تابع آن حضرت است در اسلام و ايمان و اينخلاف ظاهر است و مع ذلك اول اكثر و اظهر است و بنا بر اينقول معنى آيه آنست كه اى محمد امر كن همهء اهل ايمان را به نماز * ( وَاصْطَبِرْ عَلَيْها ) * و صبر كن بر نماز يعنى مداومت كن در امر به نماز و بر اداى آن و قول اول اكثر و اشهر است و اظهر و از بكر بن عبد اللَّه المزنى روايتست كه هر گاه فقر و احتياج باهل بيت پيغمبر ميرسد حضرت بايشان ميگفت\r\nقوموا فصلوا بهذا امر اللَّه رسوله\r\nبرخيزيد و نماز گذاريد كه حق سبحانه به اين امر كرده\r\n","description":"","footnote":"","page_name":" 39 ","page_number":39},
  {"content":"\r\nرسول خود را حاصل كه حقتعالى رسول خود را امر فرمود كه با اهل خود اقبال كن بر صلوة كه معظم عباداتست و اساس آن و بوسيلهء آن استعانت جواز خدا بر خصاصت و فقر و فاقهء خود و غمگين مشو بامر رزق و معيشت * ( لا نَسْئَلُكَ ) * نميخواهيم از تو * ( رِزْقاً ) * روزى دادن را يعنى از تو سؤال روزى دادن نميكنم بر خود و بر كسان خود غمگين مشو بامر رزق يعنى نميگويم كه خود را و اهل خود را روزى ده * ( نَحْنُ نَرْزُقُكَ ) * ما روزى ميدهيم ترا و ايشان را پس براى نماز و تهيهء اسباب نياز فارغ بال باش * ( وَالْعاقِبَةُ ) * و سرانجام پسنديده * ( لِلتَّقْوى ) * مر خداوند آن پرهيزكارى را است پس عنان تقوى را از دست مده كه ما ضامن روزى متقيانيم كما قال وَمَنْ يَتَّقِ اللَّه يَجْعَلْ لَه مَخْرَجاً وَيَرْزُقْه مِنْ حَيْثُ لا يَحْتَسِبُ و\r\nفى الحديث القدسى من كان للَّه كان اللَّه له\r\nآورده‌اند كه حق سبحانه هر چند معجزهء بينه بر كفار مكه مينمود ايشان به جهت فرط عناد و تعنت آن را اعتبار نكرده و انكار آن كرده باز اقتراح معجزات از حضرت رسالت ( ص ) ميكردند حق سبحانه و تعالى فرمود كه * ( وَقالُوا ) * و گفتند مشركان مكه * ( لَوْ لا يَأْتِينا بِآيَةٍ ) * چرا نميآورد محمد ( ص ) بر ما آيتى و معجزهء * ( مِنْ رَبِّه ) * از پروردگار خود يعنى چرا از آنچه ما از او ميطلبيم معجزهء ظاهر نميكند تا مصدق دعوى او باشد * ( أَ وَلَمْ تَأْتِهِمْ ) * آيا نيامد بديشان در قرآن * ( بَيِّنَةُ ما فِي الصُّحُفِ الأُولى ) * بيان آنچه در كتابهاى پيشين است يعنى توريه و انجيل از عذاب متفرع بر تكذيب انبيا و هلاك قومى كه بعد از ظهور معجزات اقتراح آيات كردند يا آنكه چون ايشان طلب معجزه كردند حقتعالى الزام كرد ايشان را بعظم معجزات كه قرآنست و فرمود كه آيا نيامده است بديشان بيان روشن كه مشتملست بر خلاصه و زبده آنچه در كتب سماويه بوده از عقايد حقه و احكام كليسا در باب علم و عمل با آنكه منزل اليه امى است و آن صحف را نديده و نشنيده و از كسى تعليم نگرفته و همهء فصحاى عرب از اتيان به مثل سورهء از آن عاجزند و با وجود چنين معجزى واضح آيتى ديگر طلبيدن عناد و انكار است يا آنكه معنى آن باشد كه آيا نيامد بديشان يعنى نشنيدند از اهل كتاب بيان آنچه در تورية و انجيل است از صفت محمد ( ص ) و بشارت قدوم او * ( وَلَوْ أَنَّا أَهْلَكْناهُمْ ) * و اگر ما هلاك كرديمى كفار مكه را * ( بِعَذابٍ ) * بعذابى از نزديك خود بسبب كفر ايشان * ( مِنْ قَبْلِه ) * پيش از بعثت محمد ( ص ) يا قبل از نزول قرآن يا پيش از نمودن بينه چه بينه بمعنى برهان و دليل است پس ارجاع ضمير مذكر بمؤنث لازم نيايد * ( لَقالُوا ) * هر آينه گفتندى در وقت نزول عذاب * ( رَبَّنا ) * اى پروردگار ما * ( لَوْ لا أَرْسَلْتَ إِلَيْنا ) * چرا فرو\r\n","description":"","footnote":"","page_name":" 40 ","page_number":40},
  {"content":"\r\nنفرستادى بسوى ما * ( رَسُولًا ) * فرستادهء از نزد خود تا ما را بطاعت تو خواندى * ( فَنَتَّبِعَ آياتِكَ ) * پس پيروى ميكرديم آيتهاى تو را كه با وى ميفرستادى * ( مِنْ قَبْلِ أَنْ نَذِلَّ ) * پيش از آنكه خوار شويم در دنيا بقتل و سبى و غير آن * ( وَنَخْزى ) * و رسوا گرديم در قيامت بدخول در آتش دوزخ يا قبل او آنكه خوار و رسوا گرديم به عذاب قبر و عقاب جحيم و يا پيش از خوارى و رسوايى ما در دوزخ به عذاب اليم پس ما بجهة قطع حجة ايشان پيغمبر و قرآن فرستاديم و ايشان عناد ورزيده بجحود و انكار آن درآمدند * ( قُلْ ) * بگو اى محمد ( ص ) بايشان * ( كُلٌّ ) * هر يك از ما و شما * ( مُتَرَبِّصٌ ) * منتظر است مآل حال يكديگر را يعنى شما چشم داريد نكبة ما را و ظفر خود را و ما انتظار ميكشيم عقوبت شما را و نصرت و فتح خود را * ( فَتَرَبَّصُوا ) * پس انتظار بريد و مترصد باشيد اين در صورت امر است و مراد تهديد و وعيد است مر كفار قريش را * ( فَسَتَعْلَمُونَ ) * پس زود باشد كه بدانيد يعنى در قيامت معلوم شما گردد كه در نفس الامر * ( مَنْ أَصْحابُ الصِّراطِ السَّوِيِّ ) * كيستند از ما و شما خداوند ان راه است يعنى دين مستقيم و طريق قويم * ( وَمَنِ اهْتَدى ) * و كيست راه يافته به حق من در هر دو موضع براى استفهام است و مرفوع المحل بابتدائيه و ميتواند بود كه ثانيه موصول باشد بخلاف اولى بجهة عدم عايد فحينئذ معطوف باشد بر محل جملهء استفهاميه كه فعل معلق است از آن يعنى غير عامل در آن و بنا بر اين علم بمعنى معرفت خواهد بود و يا آنكه معطوف باشد بر اصحاب اى ( فستعلمون من اهتدى ) و يا بر صراط اى من اصحاب من اهتدى و بنا بر اين مراد به من موصولة حضرت رسالت خواهد بود كه پيشواى اهل اهتداء است و بدانكه آيهء وَلَوْ أَنَّا أَهْلَكْناهُمْ الى آخره دالست بر وجوب لطف چه او سبحانه بيان فرموده كه بعث رسول بر ايشان لطفست و اشعار نموده به اينكه اگر بعث رسول نميفرمود ايشان را حجت ميبود بر او پس در بعث قطع عذر باشد و ازالهء علت و اين محض لطفست الجزء السابع عشر من الاجزاء الثلاثين\r\n\r\nسورة الانبياء عليه السلام\r\nهمهء آن مكى است و عدد آيات آن صد و دوازده است بعدد كوفيان و صد و يازده نزد غير ايشان و اختلاف در يك آيه است و آن آيه ما لا يَنْفَعُكُمْ شَيْئاً وَلا يَضُرُّكُمْ است كه نزد كوفى يك آيتست ابى بن كعب از سيد عالم صلى اللَّه عليه و آله روايت كرده است كه هر كه سورة الانبياء بخواند حق سبحانه در روز\r\n","description":"","footnote":"","page_name":" 41 ","page_number":41},
  {"content":"\r\nقيامت حساب او را بر او آسان گرداند و هر پيغمبرى كه اسم او در آن مذكور است در آن روز با او مصافحه كنند و بر او سلام كنند و ابو عبد اللَّه ( ع ) فرموده كه هر كه اينسوره را بخواند از روى محبت و شوق رفيق جميع پيغمبران باشد در جنات نعيم و تا در دنيا باشد در چشم مردمان موقر و عزيز باشد و با مهيب و شوكت بود و ببايد دانست كه چون حق سبحانه و تعالى ختم سورهء طه كرد بذكر وعيد افتتاح اينسوره كرد بذكر قيامت و فرمود كه\r\n* ( بِسْمِ اللَّه الرَّحْمنِ الرَّحِيمِ اقْتَرَبَ لِلنَّاسِ حِسابُهُمْ ) * نزديك شد مردمان را وقت محاسبهء اعمال ايشان كه آن روز قيامت است و اقتراب و قرب بمعنى قلت زمان يا قلة مسافت مكانست ميان دو چيز و اين اقتراب نسبة به زمان ماضى است چه زمان قريبست بكثرت ماضى و قلت ما بقى و مقرر است كه ما بقى از دنيا اقصر است از ما مضى يا قريب است نزد حقتعالى لقوله تعالى إِنَّهُمْ يَرَوْنَه بَعِيداً وَنَراه قَرِيباً و قوله وَيَسْتَعْجِلُونَكَ بِالْعَذابِ الايه و إِنَّ يَوْماً عِنْدَ رَبِّكَ كَأَلْفِ سَنَةٍ مِمَّا تَعُدُّونَ و يا به جهت آنكه هر چه آينده است نزديكست وقوع آن و بعيد مقصور است به چيزى كه منقرض شده و گذشته و لهذا گفته‌اند كه ( كل ما هو آت قريب ) و ابلغ از اين نيز گفته‌اند كل ما هو آت آت هر چه آمد نيست آمده است يعنى چون محقق الاتيانست پس گوييا واقع گشته و بفعل آمده آورده‌اند كه قيس بن ساعد روزى بر شترى نشسته بود در سوق عكاظ مردمان را وعظ ميفرمود و ميگفت ( ايها الناس ان من عاش مات و من مات فات و كل من هوات آت ) هر كه زنده شد بمرد و هر كه بمرد فوت شد و هر چه آمدنى است در حكم آنست كه آمده است و لهذا از اشراط وقوع قيامت بعثت حضرت رسالت است صلى اللَّه عليه و آله\r\nكما قال صلوات اللَّه عليه انا و الساعة كهاتين\r\nو اشاره بانگشت سبابه و وسطى كرد و لام صله اقترب است و يا براى تاكيد اضافهء حساب از قبيل لا اباء له و اصل كلام اقترب الناس است و از ابن عباس مرويست كه مراد به ناس كفارند فحينئذ اين از قبيل اطلاق اسم جنس است بر بعضى افراد و مؤيد اينست اينكه حق سبحانه آن را مقيد ساخته بقوله * ( وَهُمْ فِي غَفْلَةٍ ) * و ايشان در بيخبرىاند از حساب اعمال سيئهء خود * ( مُعْرِضُونَ ) * اعراض كنندگان از ايمان آوردن و تصديق نمودن به آن و اگر مراد جنس آدميان باشند معنى اين خواهد بود كه ايشان معرضاند از تفكر در آن يعنى انديشه نميكنند در عاقبت و خيمهء خود و متفطن نميشوند بمآل و خاتمه امر خود و بدانكه فى غفلة خبر مبتدا است كه آن ضمير منفصل مرفوعست و معرضون خبر بعد از خبر و ميتواند بود كه فى غفلة\r\n","description":"","footnote":"","page_name":" 42 ","page_number":42},
  {"content":"\r\nحال باشد از ضمير مستكن در معرضون و معنى اينكه و ايشان اعراض كنندگانند در حالتى كه در غفلت و بىخبرند * ( ما يَأْتِيهِمْ ) * نيامد بديشان * ( مِنْ ذِكْرٍ ) * هيچ پندى * ( مِنْ رَبِّهِمْ ) * از نزد پروردگار ايشان اينصفت ذكر است يا صلهء ياتيهم * ( مُحْدَثٍ ) * كه آن ذكر تو فرستاده شده و مجدد منزل گشته به جهت تنبيه بر سته غفلت و جهالت ايشان * ( إِلَّا اسْتَمَعُوه ) * مگر كه بشنوند آن را از پيغمبر ( ص ) * ( وَهُمْ يَلْعَبُونَ ) * و حال آنكه بازى كنند به آن و استهزا نمايند به آن به جهت تناهى غفلت و فرط اعراض ايشان از نظر كردن در آن و تفكر كردن در عواقب خود اينجمله اسميهء حالست از فاعل استمعوه و همچنين است قوله * ( لاهِيَةً قُلُوبُهُمْ ) * يعنى ميشنوند آن ذكر را در حالتى كه مشغولست دلهاى ايشان به چيزى ديگر و ميتواند بود كه حال باشد از ضمير يلعبون يعنى استهزا و سخريه مينمايند در حالتى كه دلهاى ايشان مشغول چيزى ديگر است مراد آنست كه به جهت فرط عناد و جحود در حين استماع خود را مشغول چيزى ديگر ميدارند و در الفاظ و معانى آن تدبر نمينمايند تا اعجاز آن بر ايشان واضح شده مهتدى شوند و در حقايق سلمى مذكور است كه از ابو بكر وراق نقلست كه قلب لاهى دليست مشغول باموال دنيا و غافل از احوال عقبى بدانكه ظاهر آيه دليل است بر حدوث قرآن به جهت آنكه حق سبحانه اطلاق اسم محدث بر آن كرده و محدث نقيض قديمست و اينكه اشاعره ميگويند كه مراد بذكر محمد است صلى اللَّه عليه و آله يا آنكه محدث صفت تنزيل ذكر است نه ذكر و تقدير بر اينكه محدث تنزيله خلاف ظاهر است و بعيد المعنى و ديگر آنكه مستثنى صريح است بر بطلان اينكه مراد حضرت رسالت باشد زيرا كه ذات شخصى مسموع نميشود بلكه مرعى مىشود چه استماع از صفت كلامست نه صفت ذات چنان كه بداهت عقل شاهد اين معنى است و اگر گويند ضمير استمعوه راجعست بذات باعتبار تكلم اين نيز كلامى است خارج از ظاهر و بعيد از دايره فهم و عقل پس كلام اشاعره قوليست متصف به سخافت و ركاكت و دال بر تلهى و اعراض ايشان از تدبر و تفكر در اين آيه هم چنان كه كفار متصفاند به اينكه * ( اسْتَمَعُوه وَهُمْ يَلْعَبُونَ لاهِيَةً قُلُوبُهُمْ وَأَسَرُّوا النَّجْوَى ) * و پوشيده داشتند كافران را از گفتن خود را يعنى مبالغه كردند در اخفاء آن يا نجوى را بر طريقى ميگويند كه هيچكس بتناجى ايشان متفطن نشود و نداند كه ايشان متناجىاند * ( الَّذِينَ ظَلَمُوا ) * بدل واو ضمير است به جهت ايما به آنكه ايشان ظالماند بر خود در آنچه اسرار ميكنند به آن يعنى پنهان گردانيدند نجواى خود را آنان كه ستم كردند بر خود بشرك و معصيت و ميتواند بود كه موصول فاعل اسروا باشد و واو علامت جمع از قبيل اكلو فى البراغيث يا آنكه مبتدا باشد و جملهء متقدمه خبر او تقدير اينكه و هؤلاء اسروا النجوى\r\n","description":"","footnote":"","page_name":" 43 ","page_number":43},
  {"content":"\r\nپس وضع موصول در موضع هؤلاء به جهت تسجيل باشد بر فعل ايشان به آنكه آن محض ظلمست يا آنكه منصوب باشد بر ذم اى اذم الذين ظلموا * ( هَلْ هذا ) * اين در موضع نصب است به آنكه بدل نجويست يعنى پنهان داشتند اينقول را كه آيا هست اينمرد كه شما را دعوت مىكند يعنى نيست محمد صلى اللَّه عليه و آله * ( إِلَّا بَشَرٌ ) * مگر آدمى و ميتواند كه محذوف باشد و معنى اينكه گفتند با يكديگر كه نيست اين مرد كه دعوت شما مىكند مگر آدمى * ( مِثْلُكُمْ ) * مانند شما در اكل و شرب و ذهاب و مجىء و غير آن و\r\nهيچ مزيتى بر شما ندارد اين استدلال ايشانست بر تكذيب آن حضرت در ادعاى رسالت به جهت آنكه اعتقاد ايشان اين بود كه رسول نميباشد مگر فرشته و بسبب اين استلزام نمودند به اينكه آنچه او ميگويد و مينمايد از خوارق عادت چون قرآن و غير آن از قسم سحر است كما قال حكاية عنهم * ( أَ فَتَأْتُونَ السِّحْرَ ) * آيا ميرويد شما بجادويى اين انكار حضور ايشانست به جهت استماع قرآن يعنى پنهان با يكديگر مساره كردند و گفتند بعضى مر بعضى را كه شما ميدانيد هر چه او ميخواند و مىنمايد سحر است پس چرا مىرويد و مىشنويد * ( وَأَنْتُمْ تُبْصِرُونَ ) * و حال آنكه شما ميبينيد كه او آدمى است مثل ما و فرشته نيست پس سخن او سحر است و غرض ايشان از اسرار اين قول تشاور ايشان بود در استنباط آنچه هدم امر پيغمبر كند و فساد دعوى او را بر عامهء مردمان ظاهر سازد و حق سبحانه پيغمبر خود را از آن مساره خبر داد و فرمود كه در جواب ايشان قل بگو و حفص * ( قالَ ) * ميخواند بطريق اخبار يعنى پيغمبر صلى اللَّه عليه و آله در جواب كافران گفت كه * ( رَبِّي ) * پروردگار من * ( يَعْلَمُ الْقَوْلَ ) * ميداند گفتن هر گوينده * ( فِي السَّماءِ وَالأَرْضِ ) * در آسمان و زمين اگر بجهر گويند و اگر بسر پس ميداند مساره شما را در قول باطل و تدبير لا طايل و اين اكد است از قول حق سبحانه و تعالى قُلْ أَنْزَلَه الَّذِي يَعْلَمُ السِّرَّ فِي السَّماواتِ وَالأَرْضِ و لهذا اين جا اين را بر آن اختيار كرد ديگر آنكه در مبالغه مطابق و اسروا النجوى باشد * ( هُوَ السَّمِيعُ ) * و او شنوا است گفتار كفار را * ( الْعَلِيمُ ) * دانا است باسرار و ضماير ايشان * ( بَلْ قالُوا ) * اضرابست از آنچه كفار گفتند كه قرآن سحر است يعنى اول اسناد سحر به قرآن كردند و بعد از آن از آن اعراض كرده گفتند كه قرآن ( اضغات احلام ) سخنان پراكنده و پريشانست چون خوابهاى شوريده كه آن را اصلى نباشد و بهم آميخته اضغاث جمع ضغث است و آن قبضهء حشيش مختلط است كه از گياه تر و خشك و قوى و ضعيف جمع كرده باشند و در اين مقام مستعار است از براى رؤياى كاذبه و احلام جمع حلم است بمعنى خواب\r\n","description":"","footnote":"","page_name":" 44 ","page_number":44},
  {"content":"\r\nيعنى اين سخنان مانند خوابهاى پريشانست و پراكنده و هر يك از جايى پس از آن نيز اضراب كرده گفتند * ( بَلِ افْتَراه ) * بلكه بر بافته است آن را از نزد خود و بر خدا افترا كرده و از آن نيز اعراض نموده گفتند * ( بَلْ هُوَ شاعِرٌ ) * بلكه او شاعر است يعنى كلام شعرى ميگويد و در خيال سامع مىافكند معنى چند كه هيچ حقيقتى ندارد ظاهر كلام دالست بر آنكه بل اولى از براى تماميت حكايت است و ابتدا بحكايت ديگر يا اضراب از تجاوز ايشان در شان پيغمبر صلى اللَّه عليه و آله و آنچه از او ظاهر شده از آيات بتقاول ايشان در امر قرآن و ثانيه و ثالثه براى اضراب ايشان از آنكه قرآن اباطيل و تخاليط است به آنكه آن از مفتريات است و بعد از آن به آنكه كلام شعريست كه معانى آن حقيقتى ندارد و اينهمه بجهة عجز و تحير ميگفتند و از سر جهل و سفاهت چه بديههء عقل حاكمست به اينكه اين احوال مناقض يكديگرند و نقيض قرآن چه اضغاث احلام را هيچ معنى نيست و قرآن مشتملست بر معانى صحيحه و محتوى بر اخبار صادقه و مغيبات كثيره مطابق واقع و منطوى بر تذكير و موعظه كه منقذ هلاكت دنيا و اخرتست و موصل بدرجات جنت و افتراى شيئى امريست ممكن از هر فردى از افراد انسان و حال آنكه هيچكس قادر نيست كه سورهء بلكه آيتى از آن بگويد هم چنان كه حقتعالى تعجيز ايشان فرموده بآوردن مثل آن در كريمهء فَأْتُوا بِسُورَةٍ مِنْ مِثْلِه فَأْتُوا بِعَشْرِ سُوَرٍ مِثْلِه مُفْتَرَياتٍ و غير ان و اسناد شعر به آن نيز امر باطلست زيرا كه شعر كلام مقفى و موزونست و قرآن نه به اين اسلوبست و نيز مشحونست بحقايق و حكم و نيست در او چيزى كه مناسب قول شعرا باشد و ديگر آنكه ايشان چهل سال تجربه پيغمبر ( ص ) ميكردند و از او نه كذب و نه افترا استماع كردند و نه شعرى از او شنودند پس چگونه قرآن شعر و افترا باشد و ميتواند بود كه ذكر اينكلام به جهت تنزيل اقوال ايشان باشد در درج فساد زيرا كه شعريت قرآن ابعد است از آنكه مفترى باشد\r\nبه جهت آنكه مشحون بحقايق و حكمت و مشابهتى بقول شعرا ندارد و مفترى ابعد است از آنكه احلام باشد چه آن مشتمل بر مغيبات كثيره است كه موافق واقعند و مفترى چنين نيست بخلاف احلام چه ممكن است مطابقه او بواقع حاصل كه ايشان در كار حضرت پيغمبر ( ص ) متحير و مضطرب گشته گاهى او را ساحر و وقتى شاعر و زمانى مفترى و نوبتى پريشان سخن ميخواندند و بعد از آن از روى عناد و اضلال قوم خود گفتند كه اگر چنين كه ما مىگوييم نيست * ( فَلْيَأْتِنا بِآيَةٍ ) * پس بايد كه بياورد براى ما معجزى * ( كَما أُرْسِلَ الأَوَّلُونَ ) * هم چنان معجزى كه فرستاده شده بودند پيغمبران پيشين به آن چون ناقه و عصا و يد و بيضا و احياى موتى و ميتواند بود كه ما زايده باشد و معنى آنكه هم چنان كه فرستاده شدند پيغمبران پيشين و بنا بر اين صحة تشبيه از حيثيت آنست كه كلام در معنى اينست كه\r\n","description":"","footnote":"","page_name":" 45 ","page_number":45},
  {"content":"\r\nكما اوتى الاولون بالايات چه ارسال رسل متضمن اتيانست بآية حقتعالى در جواب ايشان فرمود كه * ( ما آمَنَتْ ) * نگرويدند بآيات ظاهره بعد از اقتراح * ( قَبْلَهُمْ ) * پيش از كفار مكه * ( مِنْ قَرْيَةٍ أَهْلَكْناها ) * هيچ اهل شهرى كه هلاك كرديم ايشان را يعنى امم گذشته آيتها طلبيدند و بعد از ظهور آن ايمان نميآوردند و به جهت انكار و تكذيب هلاك شدند * ( أَ فَهُمْ ) * آيا صناديد مكه * ( يُؤْمِنُونَ ) * ايمان آرند اگر آن آيتها را بديشان نمائيم استفهام براى انكار است يعنى ايمان نخواهند آورد به آن بواسطهء آنكه عتو و عناد و استكبار ايشان از مشركان گذشته بيشتر است حقتعالى به اين كلام تنبيه ايشان مىكند بر آنكه عدم اتيان به مقترح به جهت ابقاى ايشانست چه اگر آيات مقترحه بديشان آيد ايمان نيارند به آن و مستوجب عذاب استيصال شوند هم چنان كه امم ماضيه و بعد از آن در جواب ايشان كه ميگفتند كه هَلْ هذا إِلَّا بَشَرٌ مِثْلُكُمْ ميفرمايد كه * ( وَما أَرْسَلْنا قَبْلَكَ ) * و نفرستاديم پيش از تو پيغمبرى * ( إِلَّا رِجالًا نُوحِي ) * مگر مردانى كه وحى فرستاده شد و حفص نوحى ميخواند بصيغهء متكلم يعنى وحى فرستاديم * ( إِلَيْهِمْ ) * بسوى ايشان مراد آنست كه هيچ پيغمبر ملك نبوده بلكه بشر بوده‌اند تا ميان ايشان و امم بسبب جنسيت التيام پذيرفته تا افاده و استفاده بر وجه تام وجود گيرد * ( فَسْئَلُوا ) * پس بپرسيد * ( أَهْلَ الذِّكْرِ ) * از اهل كتاب كه عالمند باخبار انبياء اين را كه پيغمبران بشر بوده‌اند يا ملك * ( إِنْ كُنْتُمْ لا تَعْلَمُونَ ) * اگر هستيد كه نميدانيد كه رسول بايد كه بشر باشد و اعتقاد كرده‌ايد كه پيغمبر را چگونه خواب و خورد و رفتن و آمد باشد حق سبحانه در اين آيه امر فرمود كفار مكه را كه اهل كتاب را از حال رسل متقدمه سؤال كنند تا شبههء ايشان زايل گردد و حوالهء استفسار اين معنى با اهل كتاب يا به جهت الزام است چه مشركان پيوسته مشاورت مىنمودند با اهل كتاب در امر پيغمبر ( ص ) و اعتماد و وثوق بقول ايشان ميكردند و ديگر آنكه آنها اعداء اهل اسلاماند پس اعتراف ايشان حجت باشد و يا به جهت آنكه اخبار جم غفير موجب علم ضروريست و متواترات مثمر يقين اگر چه كفار بوده باشند و در تفسير اهل البيت ( ص ) و در مجمع البيان و تبيان و تفسير ابو الفتوح و جرجانى مذكور است كه امير المؤمنين ( ع ) فرمود كه\r\nنحن اهل الذكر\r\nاهل ذكر مائيم و اين روايت از صادق ( ع ) نيز مرويست و مؤيد اينست كه حقتعالى رسول خود را در ذكر نام نهاده در كريمهء ذكرا رسولا و ابن زيد گفته كه مراد اهل قرآناند يعنى علماى تفسير چه يكى از اسامى قرآن ذكر است كما قال تعالى وَأَنْزَلْنا إِلَيْكَ الذِّكْرَ لِتُبَيِّنَ لِلنَّاسِ و بر هر تقدير معنى آنست كه اگر شما جاهليد از\r\n","description":"","footnote":"","page_name":" 46 ","page_number":46},
  {"content":"\r\nاينكه رسول بشر باشد پس اين را از علماى عصر خود بپرسيد و از احبار روزگار خود سؤال كنيد تا بر شما واضح شود كه رسل از جنس بشر بوده‌اند بعد از آن به جهت اثبات بشريت رسول و انكار و اعتقاد اهل كفر نفى خواص ملكيت از انبيا كرده ميفرمايد كه * ( وَما جَعَلْناهُمْ ) * ما نگردانيديم پيغمبران را * ( جَسَداً ) * خداوندان بدنى كه به آن * ( لا يَأْكُلُونَ الطَّعامَ ) * نخوردند خوردنى را * ( وَما كانُوا خالِدِينَ ) * و نبودند جاويد ماندگان در دنيا كه هرگز نميبرند چه ايشان بشر بودند مانند شما و گويند اين آيه جواب قول ايشانست كه ما لِهذَا الرَّسُولِ يَأْكُلُ الطَّعامَ و قوله * ( وَما كانُوا خالِدِينَ ) * تاكيد و تقدير جواب ايشان چه تعيش بطعام از توابع انواع تحليلست كه مؤدى بفنا است و توحيد جسد يا بجهة ارادهء جنس است يا به جهت اينكه در اصل مصدر است بمعنى مفعول اى المسجد الذى فيه روح و يا بر حذف مضاف اى ذو جسد و يا تاويل ضمير بكل واحد و حسد عبارتست از جسم ذو لون و لهذا آن را بر آب و هوا اطلاق ميكنند ( و منه الجساد للغفران ) و گويند جسد جسمى است ذو تركيب زيرا كه در اصل بمعنى جمع شيئى است و اشتداد آن زبدهء معنى آنست كه ما نگردانيديم انبيايى كه پيش از تو بودند اجسادى كه نخورده باشند طعام را و نه مرده باشند تا اكل و موت تو علت ترك ايمان كفار باشد به تو چه ما بسبب وحى ايشان را از ذى بشريت بيرون نبرده بوديم بلكه با صفت بشريت ايشان را بامم ماضيه فرستاده بوديم * ( ثُمَّ صَدَقْناهُمُ الْوَعْدَ ) * پس راست گردانيديم ايشان را آن وعدهء كه با ايشان كرده بوديم از غالبيت موحدان و مغلوبيت مشركان * ( فَأَنْجَيْناهُمْ ) * پس نجات داديم انبيا را از عذاب * ( وَمَنْ نَشاءُ ) * و هر كه را كه خواستيم از مؤمنان و از هر كه در ابقاى او حكمتى بود به اينكه بعد از اين ايمان آرد يا از ذريهء او قبول ايمان كند و لهذا عرب از عذاب استيصال مامون شدند * ( وَأَهْلَكْنَا الْمُسْرِفِينَ ) * و هلاك كرديم اسراف كنندگان را در كفر و طغيان و شرك و عصيان اين آيه براى تهديد و تخويف كفار مكه است\r\nبعد از آن ذكر نعمت خود مىكند بر ايشان بر انزال قرآن بقوله * ( لَقَدْ أَنْزَلْنا ) * هر آينه فرستاديم * ( إِلَيْكُمْ ) * بسوى شما اى گروه قريش * ( كِتاباً فِيه ) * كتابى كه در او است * ( ذِكْرُكُمْ ) * شرف و بزرگوارى كه موجب نام و آوازهء شما باشد اگر متمسك به آن شويد كقوله و انه لذكر لك و لقومك يا موعظه و پند شما در امر دين و دنيا يا به آنچه به آن طلب حسن ذكر ميكنيد از مكارم اخلاق و محاسن افعال * ( أَ فَلا تَعْقِلُونَ ) * آيا در نمىيابيد و يا تعقل نميكنيد در آن تا شما را بر آن دارد كه بدان\r\n","description":"","footnote":"","page_name":" 47 ","page_number":47},
  {"content":"\r\nبگرويد يا انديشه نميكنيد در اينكه قرآن سبب ذكر شما است و باعث شرف وصيت شما اگر تصديق آن كنيد اين آيه مر اهل قرآن را تشريفى تمام و تكريمى لا كلام است و خبر خير انام كه\r\nاشراف امتى حملة قرآن\r\nمؤيد و مؤكد اين اجلال و اكرام آورده‌اند كه در ولايت يمن دهى بود كه آن را حضور يا حضورا گفتندى حق سبحانه پيغمبرى بديشان فرستاد نام او حنظله سخن او را بسمع قبول اصغا نكردند و چشم از معجزهء او پوشيدند و در آخر او را بزجر تمام بكشتند غضب ربانى بخت نصر بابلى را بر ايشان مسلط گردانيد تا شمشير را در ايشان نهاد و همه را بكشت و خانهاى ايشان را غارت كرد و زن و فرزندان ايشان را اسير ساخت و در حين رسيدن لشگر بر سر ايشان ندايى از آسمان بر آمد كه يا لثارات الانبياء يعنى اى اهل قصاص پيغمبران بيائيد كه وقت شما در آمد ايشان از كردهء خود نادم شده بودند و آن ندامت در آن وقت نفعى بايشان نرسانيد و تمامى هلاك شدند و حق سبحانه از اين خبر ميدهد كه * ( وَكَمْ قَصَمْنا ) * و بسيار كه درهم شكستيم * ( مِنْ قَرْيَةٍ كانَتْ ) * ديهى را كه بودند * ( ظالِمَةً ) * ستمكار يعنى هلاك كرديم اهل آن ده را كه بكفر و شرك و طغيان متصف بودند قصم بمعنى كسريست كه به آن ظاهر شود تلاؤم جميع اجزاء شيثى بخلاف قصم به فا كه آن مسمى كسر است و لهذا ايثار اول بر ثانى نموده و ظالمة صفت اهل قريه است حقيقت و اينكه قريه موصوف به آن شده جهت آنست كه قايم مقام اهل واقع شده و مراد بقصم غضب شديد و سخط عظيمست كه بر اهل قريه وارد شده يعنى ما اهل ديه را باصعب عقاب و اشق عذاب مستاصل ساختيم به جهت فرط عناد و تعدى شرك و كفر ايشان * ( وَأَنْشَأْنا ) * و پديد كرديم و آفريديم * ( بَعْدَها ) * بعد از هلاك آن ده * ( قَوْماً آخَرِينَ ) * گروهى ديگر را بجاى ايشان غرض از ايراد اين حكايت تهديد كفار عربست و توعيد ايشان به اينكه خداوندى كه قادر بود بر اهلاك پيشينيان توانا است بر اهلاك پس آمدگان * ( فَلَمَّا أَحَسُّوا ) * ضمير راجع باهل محذوف است يعنى پس آن هنگام كه اهل ديه يعنى حضور را احساس كردند و دريافتند * ( بَأْسَنا ) * عذاب ما را يعنى مشاهده كردند كه لشگر بخت نصر گرد ايشان فرو گرفته * ( إِذا هُمْ ) * ناگاه ايشان * ( مِنْها يَرْكُضُونَ ) * از آن ديه بسرعت تمام هزيمت ميكردند و ميتاختند و بشتاب چهار پايان را ميزدند و ميراندند و ركض ضرب دابه است برجل يعنى بر دابه سوار شده هر دو پاى را بر پهلوى آن ميزدند و بسرعت ميدوانيدند تا از اين عذاب برهند و ميتواند بود كه مراد تشبيه ايشان باشد در سرعت عدو بر ارجل خود و به جماعت راكب كه ركض دواب خود كنند و بر هر تقدير در حين ركض\r\n","description":"","footnote":"","page_name":" 48 ","page_number":48},
  {"content":"\r\nملائكه بطريق استهزاء و تهكم بايشان گفتند كه * ( لا تَرْكُضُوا ) * متازيد و بسرعت مرويد و مگريزيد * ( وَارْجِعُوا ) * و باز گرديد * ( إِلى ما أُتْرِفْتُمْ فِيه ) * بسوى آن چيزى كه متنعم شده بوديد در آن چيز از مال و ملك و منال و انواع ترفه و التذاذ خود و آن از اتراف مشتق است بمعنى ابطار نعمت يعنى بازائيد بسوى نعمتهايى كه در آن نازان و مترفه و ملتذ بوديد * ( وَمَساكِنِكُمْ ) * و بسوى مسكنهاى خود * ( لَعَلَّكُمْ تُسْئَلُونَ ) * شايد كه شما پرسيده شويد از نعمت يعنى تا فقرا از شما سؤال چيزى كنند چه شما اهل ثروت و نعمتيد يا آنكه رسول شما از شما طلب ايمان كنند هم چنان كه شما را قبل از اين بر آن دعوت ميكردند از ابن عباس منقولست كه تا از شما پرسند كه پيغمبران شما را كه كشته و يا خدم و حشم شما بيايند و از شما سؤال كنند كه ما را بچه ميفرمايند تا امتثال كنيم و خدمت كارى بجا آريم و يا فرداى قيامت شما را از افعال و اعمال سؤال كنند نه در دنيا يا بپرسند از شما كيفيت اين بليه را و در دفع آن كوشند و اين همه بر طريق تهكمست و استهزا و يا از شما سؤال كنند از آنچه بر شما واقع شده و شما جواب دهيد كه بر ما عذاب چنين و چنين نازل شده تا تنبيه غير شود و يا شما را عذاب كنند چه سؤال از مقدمات عذابست و يا شما را از اعمال و تنعمى كه در دنيا به غير حق داشتيد سؤال كنند و از آنچه به آن مستحق اين عذاب گشته‌ايد بپرسند و ميتواند بود كه اين كلام بعضى مؤمنان بوده باشد كه اينجا بوده‌اند و يا بلسان حال باشد يعنى حال ايشان سزاوار اين بود\r\nكه بر طريق تهكم به اين كلام مخاطب شوند القصه چون ايشان مقدمات عذاب را ديدند و خلاصى آن را وجهى نيافتند بر سبيل ندم و حسرت * ( قالُوا يا وَيْلَنا ) * گفتند ايواى بر ما * ( إِنَّا كُنَّا ) * بدرستى كه ما بوديم * ( ظالِمِينَ ) * ستمكاران بر نفس خود كه تكذيب پيغمبر خود كرديم و او را بقتل رسانيديم و ويل كلمه ايست كه در حين نزول عقوبت و هلاكت ميگويند * ( فَما زالَتْ ) * پس هميشه بود * ( تِلْكَ ) * آن كلمهء يا ويلنا * ( دَعْواهُمْ ) * خواندن ايشان يعنى هميشه اين كلمه را تكرار و ترداد ميكردند و تسميهء ترداد بدعوى به جهت آنست كه در مويول بمثابهء آنست كه ويل را خواند و گويد ( يا ويل تعالى فهذا او انك ) يعنى اى ويل بيا كه اين هنگام زمان حضور تست و هر يك از تلك و دعوى احتمال اسميه و خيريه دارد حاصل كه اهل حضور بعد از مشاهدهء عذاب پيوسته كلمهء يا ويلنا مىگفتند * ( حَتَّى جَعَلْناهُمْ ) * تا وقتى كه گردانيديم ايشان را * ( حَصِيداً ) * گياهى درويده * ( خامِدِينَ ) * افسرده گان و مردگان هم چنان كه آتش كه فرو ميرد بدانكه حصيد نبت محصود است و لهذا بصيغهء جمع واقع\r\n","description":"","footnote":"","page_name":" 49 ","page_number":49},
  {"content":"\r\nنشده و در كلام مضاف مقدر است اى ( مثل حصيد ) يعنى چنان كه گياه را بدامن دروند ايشان را بشمشير درويدند و هلاك كردند و اين هر دو اسم بمنزلهء مفعول ثانى جعلنااند كقولك جعلته حلوا حامضا زيرا كه حقيقت معنى اينست كه ( و جعلناهم جامعين لماثلة الحصيد و الخمود ) يا آنكه خامدين صفة حصيد باشد يا حال از ضمير آن زبدهء كلام آنست كه ايشان چون زرع تر و تازه بودند بتيغ عذاب ايشان را بدرويديم و مانند آتش فروزنده و سوزنده بودند خشم ما ايشان را فرو ميرانيد و نزد بعضى مراد به آيه جميع قراى اهل كفر و شركست كه به عذاب استيصال گرفتار شده بودند * ( وَما خَلَقْنَا السَّماءَ وَالأَرْضَ ) * و نيافريديم آسمان و زمين را * ( وَما بَيْنَهُما ) * و آن چه ميان آنها است * ( لاعِبِينَ ) * در حالتى كه بازى كنندگان بوديم يعنى اينها را ببازى نيافريديم بلكه براى تبصره اصحاب بينش و تذكرهء ارباب دانش مشحون گردانيده‌ايم بانواع بدايع و غرايب و اصناف صنايع و عجايب و به جهت تسبب آنچه امور معاش و معاد بان منتظم شود ايجاد فرموده‌ايم پس بر اهل خبرت واجب و لازم است كه متوسل به آن شده در تحصيل كمالات كه مثمر سعادات ابديه است سعى تمام و جهدى لا كلام نمايند و بزخارف فانيهء سريعة الزوال آن مغتر نشوند * ( لَوْ أَرَدْنا ) * اگر ميخواستيم * ( أَنْ نَتَّخِذَ ) * آنكه فرا گيريم * ( لَهْواً ) * چيزى را كه به آن مشغول و مستانس شوند و بازى كنند * ( لَاتَّخَذْناه ) * هر آينه فرا ميگيريم آن را * ( مِنْ لَدُنَّا ) * به جهت قدرت ما بر آن كقوله رِزْقاً مِنْ لَدُنَّا اى من جهة قدرتنا يا از نزديك خود يعنى بر وجهى كه لايق حضرت ما بودى فرا ميگرفتيم كه آن از قسم مجردات باشد نه از نوع ماديات كه آن مانند اجسام مرفوعه است و اجرام مبسوطه هم چنان كه عادت شما است در دفع سقوف و تزويق آن و تسويهء فرش و تزيين آن و گويند لهو بلغة يمن ولد است يا زوجه و در اصل بمعنى جماعست و مراد به آن رد نصارى است يعنى اگر بحسب فرض ما را جايز ميبود كه ولد يا زوجه را فراگيريم هر آينه آن را بر وجهى كه لايق ما ميبود فرا ميگرفتيم كه از اهل سماواتاند از ملائكه نه اهل زمين كه آدمياناند چون عزير و عيسى و مريم * ( إِنْ كُنَّا فاعِلِينَ ) * اگر ميبوديم كنندگان اين كار و جواب متقدم دالست بر جواب اين و گويند ان نافيه است و جمله در حكم نتيجهء شرطيه است يعنى اگر ميخواستيم لهو را فرا ميگرفتيم ليكن حكمة و مصلحة مقتضى عدم اتخاذ آنست پس نبوديم فاعل آن و اينقول مجاهد و قتاده و ابن جريح است * ( بَلْ ) * اضرابست از اتخاذ لهو و تنزيه از صاحبة و ولد يعنى هرگز لهو فرا نگيريم بلكه شان ما آنست كه * ( نَقْذِفُ بِالْحَقِّ ) * بيفكنيم حق را كه جداست * ( عَلَى الْباطِلِ ) * بر باطل كه لهو و لعب است يا اسلام را بر كفر مسلط گردانيم * ( فَيَدْمَغُه ) * پس فرو شكند آن را * ( فَإِذا هُوَ زاهِقٌ ) * پس آن هنگام آن لهو\r\n","description":"","footnote":"","page_name":" 50 ","page_number":50},
  {"content":"\r\nيا كفر محو شده باشد و باطل و نابود گشته بدانكه قذف عبارتست از رمى بعيد كه مستلزم صلابت مرمى باشد و دمغ كه كسر دماغست بر وجهى كه شق شود غشاى آن و مؤدى بزهوق روح گردد مستعارند از براى ادحاض و اهدار باطل\r\nبه حق و تصوير ابطال آن به آن باشد و مبالغه در باب زوال آن و زهوق كه بمعنى ذهاب روحست از براى تشريح مجاز است حاصل كه حق سبحانه در اين آيه تنزيه ذات خود مينمايد از اتخاذ لهو و لعب و ميفرمايد كه بلكه از عبادت ذاتيه ما و حكمت بالغه ما و استغناى تام ما از فعل قبيح آنست كه جد را بر لهو غالب گردانيم و بظهور و غلبية حق محق باطل نمائيم و مراد به حق حجة بالغه است و بينه ساطعه و ايراد غلبية آن بصورة استعاره و تشبيه به جهت مبالغه است در قاهريت آن بر امر باطل يعنى حجة ما بر شبههء مبطلان بحيثيتى غالب و قاهر است كه اگر مجسم بودى بر مغز آن خوردى و دمار از او برآوردى و معدوم صرف گردانيدى بعد از آن از روى تهديد خطاب بكفار مىكند و ميگويد كه * ( وَلَكُمُ الْوَيْلُ ) * و مر شما را است اى اهل كفر و عناد ويل كه كلمهء حسرت و ندامت است نزد معاينه عذاب يا شما راست شدت عقاب * ( مِمَّا تَصِفُونَ ) * از آنچه وصف مىكند خداى را بوصفى نالايق و ناروا از اتخاذ لهو و لعب كه از جملهء ان ولد و صاحب است اين كلام در موضع حالست و ما مصدريه يا موصوله يا موصوفه پس به جهت رد قول كفار اظهار استغناى ذاتيه و الوهيت مطلقهء خود ميفرمايد بقوله * ( وَلَه ) * و مر خدايراست * ( مَنْ فِي السَّماواتِ ) * هر كه در آسمانها است از روحانيات * ( وَالأَرْضِ ) * و هر كه در زمين است از جسمانيات * ( وَمَنْ عِنْدَه ) * و هر كه نزديك او است از ملائكه كه مقربان درگاه الوهيتند و معظم و مكرم نزد حضرت عزت بحسب مكانت و منزلت نه مكان و قرب مسافت يعنى ايشان در تقرب و تكرم بمنزلهء جماعتىاند كه از مقربان ملوك باشند و اين معطوفست بر من فى السموات و افراد آن بذكر جهة تعظيم است يا آنكه اعم من وجه است يا مراد به آن نوعى از ملائكه‌اند كه متعالىاند از تبوء در آسمان و زمين ملخص سخن آنست كه هر چيز غير او سبحانه است از علويات و سفليات و مجردات و ماديات همه مخلوق وىاند و در بقهء عبوديت و مملوكت وى * ( لا يَسْتَكْبِرُونَ ) * سركشى نميكنند و تعظيم نمينمايند * ( عَنْ عِبادَتِه ) * از پرستش او و ميتواند بود كه من عنده مبتدا باشد و خبر آن لا يستكبرون يعنى آن كسانى كه مقربان درگاه عزتاند استكبار نميكنند از عبوديت او * ( وَلا يَسْتَحْسِرُونَ ) * و هيچ مانده نميشوند و ملال نميگيرند در عبادت تا در وظايف طاعت ايشان فتورى و قصورى راه نيابد ذكر استحسار كه ابلغ است از حسور تنبيه است بر آنكه ايشان با آنكه بجهة ثقل و دوام عبادات استحقاق آن دارند كه از آن مستحسر شوند اصلا خللى و ضعفى در آن راه نمىدهند و از\r\n","description":"","footnote":"","page_name":" 51 ","page_number":51},
  {"content":"\r\nآن مانده نميكردند و هميشه\r\n* ( يُسَبِّحُونَ ) * تنزيه ميكنند حق سبحانه را از آنچه لايق حضرت وى نباشد * ( اللَّيْلَ وَالنَّهارَ ) * شب و روز يعنى پيوسته بتنزيه و تعظيم حق تعالى مشغولند اين كلام در قول جماعتى است كه قايلاند بالوهيت ملائكه يا آنكه بنات اللَّه‌اند چه اولاد عبادت والد نميكنند * ( لا يَفْتُرُونَ ) * حال است از ضمير يسبحون يعنى تسبيح و تنزيه او ميكنند در حالتى كه سست نميشوند از آن و ميتواند بود كه اين كلام مستانف باشد يا حال باشد از ما قبل يسبحون * ( أَمِ اتَّخَذُوا آلِهَةً ) * اضرابست از كلام اول و ام منقطعه كه متضمن معنى استفهام است از براى انكار اتخاذ الهه يعنى بلكه يا فرا گرفته‌اند كافران خدايان باطل را * ( مِنَ الأَرْضِ ) * از زمين يعنى خدايانى كه از اجزاء ارضيه مصنوعاند چون زر و نقره و چوب و سنگ اين جار و مجرور صفة الهه است و يا متعلق بفعل بر معنى ابتدا و فائدهء آن تحقير است نه تخصيص يعنى آيا اخذ الهه ميكنند كه از خاك تيره مخلوقشده‌اند * ( هُمْ يُنْشِرُونَ ) * ايشانند كه زنده كنند مردگان را و محتمل است كه جار و مجرور متعلق به ينشرون باشد يعنى خدايانى كه زنده گردانند از زمين مردگان را مراد به اين تجهيل كفار است و تهكم بايشان چه ايشان اگر چه تصريح نكرده‌اند به اينكه بتان نشر موتى كنند ليكن از ادعاى الهيت ايشان اين لازم مىآيد زيرا كه از لوازم الوهيت اقتدار است بر جميع ممكنات و زيادتى ضمير كه موهوم اختصاص انشار است به آن الهه به جهت مبالغه است و تجهيل و تهكم حاصل كه حق تعالى تجهيل مشركان مىكند به اينكه شما بتان را الهه مىگوييد و حال آنكه از لوازم الوهيت اقتدار است بر ممكنات و شما ميدانيد كه ايشان را قدرت نيست و با وجود اين عجز دست از عبادت ايشان باز نميداريد پس بيان توحيد مينمايد بقوله * ( لَوْ كانَ فِيهِما ) * اگر بودى در آسمان و زمين * ( آلِهَةٌ ) * خدايانى كه تدابير امور علوى و سفلى كنند * ( إِلَّا اللَّه ) * به غير از خداى تعالى كه مستحق عبودية است نه غير او * ( لَفَسَدَتا ) * هر آينه تباه شدى آسمان و زمين و نظام كارهاى آن درهم شكستى ليكن فاسد و باطل نشدى پس معبود به حق حق تعالى باشد نه غير او و اين برهان تمانع است كه بناى برهان متكلمين در اثبات توحيد بر آنست و تقرير آن اينست كه اگر دو خدا باشد البته مىبايد كه قديم باشند زيرا كه موجد شيء مىبايد كه واجب الوجود بالذات باشد و قدم از اخص و اشرف صفاتست پس اشتراك در آن موجب تماثل خواهد بود فحينئذ واجب است كه هر دو قادر و عالم وحى باشند و حق هر يك از قادرين اينست كه صحيح باشد كه احدهما مزيد ضد آن چيزى باشد كه ديگرى مريد آنست از امانت و احيا و تحريك و تسكين يا افقار و اغنا و نحو ذلك پس آن هنگام حال خالى نيست كه\r\n","description":"","footnote":"","page_name":" 52 ","page_number":52},
  {"content":"\r\nمراد هر دو حاصل مىشود و اين محالست به جهت اجتماع نقيضين و يا آنست كه مراد احدهما حاصل شود دون ديگرى و اين موجب عجز ديگرى است كه مستلزم خلاف مفروض است و اگر مراد هيچ كدام حاصل نشود ارتفاع نقيضين لازم آيد و اين نيز محالست پس خداى به حق يكى باشد و اگر گويند هر گاه احدهما مريد امرى باشد كه متضمن حكمت باشد و ارادهء ديگرى مطابق آن پس تمانع نخواهد بود گوئيم كلام ما در امكان تمانع است نه در وقوع آن و صحت تمانع كافى است در دليل زيرا كه آن دالست بر آنكه احدهما متناهى المقدور باشد و رتبهء الوهيت نداشته باشد و به وجهى ديگر اگر مراد هر دو موافق يكديگر باشد لازم آيد تطارد قدرتين بر مقدور واحد و اگر مخالفت نمايند در تعويق افتاده ناساخته بماند هم چنان كه امر رعيت بتدبير ملكين فاسد مىشود بجهة تغالب و تناكر و اختلاف بينهما و بر اين قياس است رئيس بلد و متولى قريه والى محله و صاحب بيت چه شركت در حكومت مقتضى اختلاف و فساد است و هر گاه غيرت والى محله بلكه صاحب خانه در تعدد باعث بر اختلاف و فتنه و فساد باشد پس در حق حق سبحانه كه غير از كل است بطريق اولى باشد پس مدبر عالم يكى باشد و آن جز حضرت اللَّه تعالى نشايد و بدانكه الا در اين مقام بمعنى غير است به جهت تعذر استثنا از جمع منكور غير محصور زيرا كه در اين صورت دخول اللَّه در الهه\r\nمتيقن نيست تا آن را اخراج كنند بكلمهء الا و عدم دخول او نيز متيقن نيست تا استثناء منقطع باشد پس شرط صحت استثنا در او متحقق نباشد و در آيه مانع ديگر هست از حمل الا بر استثنا و آن اينست كه اگر حمل آن بر استثنا كنند معنى چنين باشد كه لو كان فيهما آلهة مستثنى عنها اللَّه لفسدتا و اين دلالت نميكند مگر بر آنكه نيست در آسمان و زمين آلهة كه اللَّه سبحانه مستثنى باشد از او و به اين وحدانيت او سبحانه ثابت نميشود زيرا كه جايز است اين هنگام كه الهه باشند و اللَّه از آن مستثنى نباشد بخلاف آنكه از براى صفت باشد بمعنى غير چه در اين صورت دلالت مىكند بر آنكه نيست در آسمان و زمين غير اللَّه و هر گاه الهه غير اللَّه نباشد واجب باشد فقد الهه زيرا كه تعدد الهه مستلزم مغايرتست پس واجب باشد حمل الا بر غير هم چنان كه جايز است حمل غير بر الا و جايز نيست رفع اللَّه بر بدلية زيرا كه بدل متفرع است بر استثنا و مشروط است بر آنكه آن در كلام غير موجب باشد كقوله تعالى و لا يلتفت منكم احد الا امراتك چه اعم عام صحيح است نفى آن و صحيح نيست ايجاب آن و اينجا كلام موجب است پس محتمل بدل نباشد و چون دانسته شد كه تعدد الهه محالست و اتخاذ ولد و صاحبة بر او ممتنع * ( فَسُبْحانَ اللَّه ) * پس تنزيه كن خداى را تنزيه كردنى * ( رَبِّ الْعَرْشِ ) * كه آفريدگار عرش است كه محيط است بجميع اجسام و محل تدابير و منشا تقادير است * ( عَمَّا يَصِفُونَ ) * از آن چه وصف ميكنند او را از اتخاذ شريك و صاحبة و ولد و گويند تخصيص عرش به ذكر به جهت آنست كه اعظم مخلوقاتست و هر كه قادر باشد بر آن بطريق اولى كه بر غير آن قادر خواهد بود * ( لا يُسْئَلُ ) * پرسيده نشود او سبحانه\r\n","description":"","footnote":"","page_name":" 53 ","page_number":53},
  {"content":"\r\n* ( عَمَّا يَفْعَلُ ) * از آنچه مىكند بجهة عظمت و سلطنت ذاتيه و تفرد بالوهيت يا بسبب آنكه در عقول مركوز است كه هر چه كند عين حكمت و صواب باشد و معلل بدواعى مصلحت * ( وَهُمْ ) * و ايشان يعنى آنها كه به زعم كفار خدايانند و يا همهء بندگان * ( يُسْئَلُونَ ) * پرسيده شوند از آن چه ميكنند جهة آنكه مملوكند و مملوك را ناچار است كه حساب اقوال و افعال خود با مالك راست كند و از عهدهء او بيرون آيد و نزد بعضى معنى آيه اينست كه حق سبحانه پرسيده نشود از ادعاى ربوبيت و غير او مسئول شوند در آن دعوى و نظم و سياق آيه مؤيد اينست * ( أَمِ اتَّخَذُوا ) * آيا فرا گرفتند * ( مِنْ دُونِه ) * به غير از خداى به حق * ( آلِهَةً ) * خدايان تكرير اين قول به جهت استعظام و استفظاع امر ايشانست و تبكيت و اظهار جهل ايشان و يا بجهة ضم انكار آنچه سند نقلى ايشان باشد بانكار آنچه دليل عقلى ايشان بود و معنى اينكه آيا يافته‌اند خدايانى كه نشر موتى كنند تا آنها را آلهة خود گرفته باشند بجهة آنچه يافته باشند در ايشان از خواص الوهيت يا آنكه يافتند در كتب الهيه امر باشراك ايشان تا به جهت متابعت امر اتخاذ الوهيت ايشان كرده‌اند و مؤيد اينست كه مرتب ساخته بر اول آنچه دالست بر فساد اتخاذ عقلا و بر ثانى آنچه دليل است بر فساد آن نقلا * ( قُلْ هاتُوا ) * بگو بياريد * ( بُرْهانَكُمْ ) * دليل روشن خود را در اتخاذ الهه بدون خداى عقلا و نقلا چه دعوى لا عن دليل اعتبار ندارد و حكم بر صحت آن كردن نزد عقل معتبر نيست فكيف كه حجج بينه و براهين ساطعه از شواهد قاطعه‌اند بر بطلان تعدد الهه عقلا و نقلا آيه دالست بر فساد و تقليد و وجوب معرفة اللَّه به دليل عقلى و نقلى * ( هذا ) * اين كه مذكور شد در بيان امتناع تعدد آلهة و عدم جواز ولد و صاحبة بر او سبحانه * ( ذِكْرُ مَنْ مَعِيَ ) * ياد كردن كسانيست كه با منند از امت من يعنى قرآن * ( وَذِكْرُ مَنْ قَبْلِي ) * و ياد كردن آنان كه پيش از من بودند يعنى تورية و انجيل و ساير كتب سماويه مراد آنست كه اين وحى وارد شده در معنى توحيد حق تعالى و نفى شركا از او هم چنان كه بر من وارد شده بر جميع انبياى سابق نيز ورود يافته پس اين از تذكره و عظمة آنانيست كه با منند از اهل ايمان و آنان كه قبل از من بودند از امم انبيا\r\nو نزد بعضى معنى آنست كه اين قرآن خبر دهنده آنانى است كه با منند يعنى بر دين من تا روز قيامت به آنچه مر ايشان را باشد از ثواب بر طاعت و عقاب بر معصيت و ذكر آنچه حقتعالى انزال فرموده پيش از من از كتب سالفه پس نظر كنيد در آن و تامل نمائيد كه در آنجا به غير از امر بتوحيد و نهى از اشراك چيزى مييابيد و چون بعثت انبيا و انزال كتب موقوف نيست بر صحت توحيد پس صحيح باشد استدلال كردن در آن بنقل و اضافهء ذكر بامت حضرت خاتميت ص و امم متقدمه به جهت آنست كه قرآن و كتب سالفه تذكير وعظهء ايشانست * ( بَلْ\r\n","description":"","footnote":"","page_name":" 54 ","page_number":54},
  {"content":"\r\n* ( أَكْثَرُهُمْ ) * بلكه بيشتر بندگان * ( لا يَعْلَمُونَ الْحَقَّ ) * نميدانند حق را و ميان آن و باطل تميز نميكنند * ( فَهُمْ مُعْرِضُونَ ) * پس ايشان اعراض كنندگاناند از تامل و تفكر در آن يا از ايمان بوحدانيت خدا و متابعت رسول او و نيز به جهت تقرير ما سبق ميفرمايد از آيات توحيد بقوله * ( وَما أَرْسَلْنا مِنْ قَبْلِكَ ) * و نفرستاديم پيش از تو * ( مِنْ رَسُولٍ ) * هيچ فرستادهء الا يوحى اليه مگر كه وحى كرده ميشد به او و حفص * ( نُوحِي ) * ميخواند بصيغهء تكلم يعنى مگر كه وحى كرديم به او * ( أَنَّه لا إِله ) * آنكه نيست خداى به حق * ( إِلَّا أَنَا ) * مگر من * ( فَاعْبُدُونِ ) * پس بپرستيد مرا نه غير مرا اين آيه تعميم بعد از تخصيص است چه ذكر من قبلى كه خبر اسم اشارتست مخصوص است به آنچه نزد ايشانست از كتب ثلاثه بعد از آن به جهت رد قول قبيلهء خزاعه كه قايل الملائكة نبات اللَّه بودند ميفرمايد كه * ( وَقالُوا اتَّخَذَ الرَّحْمنُ ) * و گفتند كه فرا گرفت خدا * ( وَلَداً ) * فرزندان از ملائكه * ( سُبْحانَه ) * پاك است او و منزه از آن * ( بَلْ ) * بلكه ملائكه * ( عِبادٌ مُكْرَمُونَ ) * بندگانىاند گرامى داشتگان يعنى ايشان مخلوق او سبحانه‌اند و متصف بعبوديتى كه منافى ولادتست الا آنست كه مقرب بارگاه صمديةاند و مفضل و مكرم درگاه الوهيت بجهة آنكه متصفند بمزيت صفات حسنى و متسم بمزيت سمات عظمى و بجهة اين خزاعة فريب خورده‌اند از شيطان لعين و اعتقاد كرده‌اند كه ايشان اولاد او سبحانه‌اند تعالى اللَّه عن ذلك علوا كبيرا و دليل عقلى دالست بر آنكه اتخاذ ولد يا بر سبيل توالد است يا بر طريق تمنى و هيچكدام بر او سبحانه روا نيست زيرا كه اول مقتضى آنست كه او سبحانه از قبيل اجسام باشد و ثانى تقاضاى آن مىكند كه غير ولد او در مقام ولد وى باشد هر گاه حقيقة ولد از او مستحيل باشد پس مشعبه بولد نيز چنين خواهد بود به جهت بودن بعيد ميان او و ولد كه موجب عدم تشبيه است و چون حقيقة خلت و تقرب كه از قسم اختصاص است مثل تشبيه ولد نيست پس مرا و سبحانه را جايز باشد كه ملائكه را مقرب درگاه عزت گرداند و ايشان را بمزيت اختصاص بنوازد و چون زعم خزاعه و ساير اهل شرك آن بود كه ملائكه شفعاى ايشان خواهند بود در روز قيامت از اين جهة حق سبحانه انكار اين معنى نيز نموده ميفرمايد كه * ( لا يَسْبِقُونَه ) * پيشى نگيرند ملائكه بر خداى * ( بِالْقَوْلِ ) * بسخن گفتن يعنى بى دستورى وى سخن نكنند هم چنان كه دأب عبيد مؤدب است پس بى اذن او شفاعت احدى نتوانند كرد * ( وَهُمْ بِأَمْرِه ) * و ايشان بفرمان خداى تعالى * ( يَعْمَلُونَ ) * كار ميكنند اين كلام بجهة سبق ضمير و جار مجرور مفيد حصر است يعنى تا امر الهى نازل نشود بر ايشان به هيچ عملى اقدام نمينمايند و بدانكه اصل\r\n","description":"","footnote":"","page_name":" 55 ","page_number":55},
  {"content":"\r\nدر ( لا يسبقونه بالقول لا يسبق قولهم ) قوله است و نكته در نسبت دادن سبق به او سبحانه و ملائكه و قول را محل و ادات آن گردانيدن تنبيه است بر استهجان منفى كه معرض به باشد مر كسانى را كه گفته‌اند بر او سبحانه آنچه او نگفته و مراد بقوله بالقول بقولهم است و ترك اضافه و تعويض لام بعوض آن به جهت اختصار است كه موجب تجافيست از تكرير ضمير * ( يَعْلَمُ ) * ميداند خداى تعالى * ( ما بَيْنَ أَيْدِيهِمْ ) * آنچه پيش ايشانست * ( وَما خَلْفَهُمْ ) * و آنچه از پس ايشانست يعنى آنچه فرشتگان مقدم و مؤخر داشته‌اند از اعمال و اقوال بر او پوشيده نيست اين كلام بمشابهء علت ما قبل است و تمهيد ما بعد چه ملائكه به جهت احاطهء او سبحانه باحوال سابق و لاحق ايشان ضابط انفس خودند و مراقب احوال خود * ( وَلا يَشْفَعُونَ ) * و در خواست نميكنند * ( إِلَّا لِمَنِ ارْتَضى ) * مگر كسى را كه خدا به پسندد كه در حق وى شفاعت\r\nكنند و آن كسيست كه بوحدانيت او اعتراف كند چنان كه ابن عباس فرموده كه شفاعت نكنند مگر كسى را كه بگويد ( لا إله الا اللَّه محمد رسول اللَّه ) بدانكه اصحاب وعيد را در اين آيه دليلى نيست بر آنكه اهل كباير را شفاعت نباشد براى آنكه رضا مطلقست و مقيد به چيزى نيست پس شايد كه بعضى از اعمال صاحب كبيره پسنديدهء خدا باشد و بسبب آن اعمال حسنهء مرضيه قلم عفو بر سر كبيرهء او كشد و از آن شفاعت او را ارزانى فرمايد و نيز در صفت ملائكه ميفرمايد كه * ( وَهُمْ ) * و ايشان يعنى فرشتگان با وجود قرب منزلت و مزيت مكرمت و عدم قصور فتور در طاعت * ( مِنْ خَشْيَتِه ) * از ترس عذاب و عقوبت او سبحانه * ( مُشْفِقُونَ ) * ترسانند از آنكه مبادا تقصيرى در عبادت ايشان واقع شود و يا از مهابت و عظمت او لرزانند و به جهت آن هرگز قصد خطيئت نميكنند چه جاى آنكه آن را بفعل آرند اصل خشيت خوفيست با تعظيم و لهذا مخصوص شده بعلماء و اشفاق خوفيست با اعتنا پس اگر متعدى نيز باشد به من معنى خوف در او اظهر خواهد بود و اگر به على متعدى شود به عكس از حضرت رسالت ( ص ) منقولست كه\r\nرايت جبرئيل ليلة المعراج ساقطا كالحلس من خشية اللَّه عز و جل\r\nيعنى ديدم جبرئيل را در شب معراج كه مانند كليم منبسط افتاده بود به جهت خوف و خشيت حضرت عزت و امير المؤمنين ( ع ) در صفت خشيت ملائكه فرموده كه\r\nمنهم سجود لا يركعون و منهم ركوع لا ينتصبون و صافون لا يتزايلون و مسبحون لا يسامون لا يغشاهم نوم العيون و لا سهو العقول و لا فترة الأبدان و لا غفلة النسيان و منهم امنا على وحيه السنة على رسله و مختلفون بقضائه و امره و منهم الثابتة فى الارضين و هم السفلى اقدامهم و المارقة من السماء العليا اعناقهم و الخارجة من الاقطار اركانهم المناسبة لقوايم العرش اكنافهم ناكسة\r\n","description":"","footnote":"","page_name":" 56 ","page_number":56},
  {"content":"\r\nدونه ابصارهم متلففون تحته باجنحتهم مضروبة بينهم و بين من دونهم حجب العزة و استار القدرة لا يتوهمون ربهم بالتصوير و لا يجرون عليه صفات المصنوعين و لا يجدونه بالاماكن و لا يشيرون اليه بالنظائر\r\nو بعد از وصف كرامت و قرب منزلت ملائكه و مدحت آنها بدين صفات سنيه و سمات مرضيه به جهت وعيد شديد بر اهل شرك و عناد و انذار ايشان به عذاب جحيم در روز ميعاد مىفرمايد كه * ( وَمَنْ يَقُلْ مِنْهُمْ ) * و هر كه گويد از فرشتگان يا از ساير مخلوقات كه * ( إِنِّي إِله ) * بدرستى كه من خدايم * ( مِنْ دُونِه ) * بجز از خدا * ( فَذلِكَ ) * پس آن قايل را * ( نَجْزِيه جَهَنَّمَ ) * پاداش دهيم او را از دوزخ * ( كَذلِكَ ) * هم چنان كه مدعى ربوبية را پاداش ميدهيم * ( نَجْزِي الظَّالِمِينَ ) * جزا خواهيم داد همهء ستمكاران را كه باشراك و كفر ادعاى ربوبيت ستم بر خود ميكنند اگر مراد به اين قايل ملك است چنان كه سوق آيه دالست بر آن پس اجراى كلام بر سبيل فرض و تمثيل خواهد بود چه او سبحانه عالمست به اينكه ملائكه از اين قول منزه‌اند و مبرا و از اينكلمه بزرگ معر او بر هر تقدير غرض از اين تفظيع امر شركست و تعظيم شان توحيد\r\n* ( أَ وَلَمْ يَرَ ) * آيا نديدند يعنى ندانستند * ( الَّذِينَ كَفَرُوا ) * از آنكه نگرويده‌اند * ( أَنَّ السَّماواتِ وَالأَرْضَ ) * آنكه آسمان هم و زمينها * ( كانَتا رَتْقاً ) * بودند بسته و بر هم نهاده رتق مصدر است بمعنى مرتوق يعنى ملتحم و مضموم و يا در كلام مضاف محذوفست اى ذوات رتق مراد آنست كه ان هر دو حقيقة واحده و شيئى واحد بودند * ( فَفَتَقْناهُما ) * پس باز گشاديم آنها را از يكديگر بتنويع و تمييز و يا همه آسمانها يكى بودند ما آن را بتحريكات مختلفه چندين فلك ساختيم و همچنين همه زمينها يكى بودند ما باختلاف كيفيات و احوال طبقات چندين نوع گردانيديم و يا اينكه سماوات و ارض ملتزق به يكديگر بودند پس آنها را بادخال هوا در ميان آنها از هم جدا گردانيديم و اين قول ابن عباس و حسن و ضحاك و قتاده است و عطا از كعب الاحبار مرويست كه خداى تعالى آسمان و زمين را در وقتى كه آفريد بر هم نهاده بود و فرجه در ميان آنها نبود بادى را فرستاد تا آن را از هم گشود و در زاد المسير آورده كه از زمين شش طبقه اخراج كرديم تا هفت طبقه شد يا آن را شش اقليم گردانيديم و از آسمان نيز شش طبقه بيرون آورديم تا هفت طبقه گشت و اين قول مجاهد و ابو صالح و سديست و گويند آسمان بسته بود و از وى باران نمىآمد و زمين نيز بسته بود و از وى گياه نمىرست پس ما آن را بباران و اين را بگياه گشاده گردانيديم كقوله تعالى وَالسَّماءِ ذاتِ الرَّجْعِ وَالأَرْضِ ذاتِ الصَّدْعِ و بنا بر اين مراد بسموات سماى دنيا است و جمع آن باعتبار آفاقست يا\r\n","description":"","footnote":"","page_name":" 57 ","page_number":57},
  {"content":"\r\nمراد همه سماوات باشند بنا بر آنكه آنها را دخلى در امطار هست و تفسير اخير منقولست از ابى جعفر و ابى عبد اللَّه ( ع ) و عطيه و ابن زيد و عكرمه نيز بر اينند و كفره اگر چه علم ندارند به فتق بعد از رتق اما ممكن و قادرند بر آنكه بطريق نظر علم به اين پيدا كنند چه فتق امر عرضيست كه مفتقر است بمؤثر واجب ابتداء يا بواسطه يا بطريق مطالعه كتب و ايثار كانتا بركن جهت آنست كه مراد جماعت سماوات است و جماعت ارض * ( وَجَعَلْنا مِنَ الْماءِ ) * و گردانيديم يعنى آفريديم از آب * ( كُلَّ شَيْءٍ حَيٍّ ) * هر چيزى كه زنده است يعنى حيوانات را از آب مخلوق ساختيم كقوله وَاللَّه خَلَقَ كُلَّ دَابَّةٍ مِنْ ماءٍ و اين به جهت آنست كه اعظم مواد ايشان آبست و يا به جهت فرط احتياج ايشان به آب و انتفاع آنها از آن گوييا آنها را از آب آفريديم يا خلق كرديم انسان را از نطفه يا آب را سبب حيات هر زنده ساختيم كه بدون آن زنده نميماند و گويند مراد آب بارانست اى احيينا بالماء الذى تنزيل من السماء و عياشى باسناد خود از حسين بن حلوان روايت كرده كه او گفت ابو عبد اللَّه ( ع ) را از طعم آب سؤال كردم فرمود كه\r\nسل نفعها و لا تسئل تعنتها طعم الماء طعم الحيوة\r\nقال اللَّه سبحانه * ( وَجَعَلْنا مِنَ الْماءِ كُلَّ شَيْءٍ حَيٍّ ) * و گويند كه معنى آنست كه آب را سبب حيات هر ذى روحى گردانيديم از حيوانات و نباتات و اشجار * ( أَ فَلا يُؤْمِنُونَ ) * آيا تصديق نميكنند و نميگروند مشركان با وجود اين آيات واضحه و علامات لايحه * ( وَجَعَلْنا فِي الأَرْضِ ) * و گردانيديم يعنى خلق كرديم در زمين * ( رَواسِيَ ) * كوه هاى بلند استوار * ( أَنْ تَمِيدَ بِهِمْ ) * تا نجنباند زمين آدميان را كلام در تقدير لا تميد است و حذف به جهت امن است از التباس يا در تقدير كراهت ان تميد يعنى كوه ها را در زمين استوار و پابرجا گردانيديم به جهت نخواستن آنكه زمين ميل دهد و متحرك سازد آدميان را * ( وَجَعَلْنا فِيها ) * و ساختيم و پيدا كرديم در ميان كوه ها يا در زمين * ( فِجاجاً سُبُلًا ) * راههاى گشاده * ( لَعَلَّهُمْ يَهْتَدُونَ ) * تا باشد كه ايشان راه يابند در آن بمصالح و مقاصد معاش خود تقديم فجاج بر سبل به آن كه در معنى وصف است كما فى قوله لِتَسْلُكُوا مِنْها سُبُلًا فِجاجاً به جهت آنست كه تا معنى حاليه از او مستفاد شود و دلالت كند ضمنا بر اينكه راهها در حين آفريدن و پيدا كردن آن بر صفة اتساع بود پس آيه براى تبيان آيهء مذكوره است و يا آنكه * ( سُبُلًا ) * بدل آن باشد و دلالت كند ضمنا بر آنكه خلق و توسيع آن براى سابله است و مع ذلك مفيد توكيد نيز هست * ( وَجَعَلْنَا السَّماءَ ) * و گردانيديم آسمان را * ( سَقْفاً مَحْفُوظاً ) * سقفى نگاه داشته از افتادن بقدرت كامله كقوله تعالى ان اللَّه يمسك السموات و الارض ان تزولا\r\n","description":"","footnote":"","page_name":" 58 ","page_number":58},
  {"content":"\r\nيا از فساد و انحلال تا وقت معلوم و معين بمشيت باهره يا از استراق سمع به شهب ثاقبه كه حفظا من كل شيطان مارد يا محفوظ در هوا بى علاقه و ستون * ( وَهُمْ ) * و كافران * ( عَنْ آياتِها ) * از نشانهاى آسمان و احوال آن از شمس و قمر و ساير نيرات و مساير و مطالع و مغارب آنها بر حساب قويم و ترتيب عجيب كه دلالت آن بر وجود صانع حكيم و وحدت و كمال قدرت و عدم تناهى علم او در غايت ظهور و نهايت وضوهست * ( مُعْرِضُونَ ) * اعراض كنندگانند و غير متفكر در آن و كدام جهل اعظم از جهل كسى باشد كه اعراض نمايد از تفكر و انديشه ننمايد از تدبر در آن و از غير آن اعتبار نگيرد و باوضاع آن استدلال نكند بر عظم شان كسى كه موجد آنست از كتم عدم و مدبران بر وجه اتم و مودع اشكال غريبه و هيأت عجيبه در آنكه هيچ كس بكنه آن نميتواند رسيد مگر خالق آن عزت قدرته و لطف علمه و حكمته و از جمله آيات بينه كه شاهد است بر علم و قدرت تامة حضرت احديت اينست كه ميفرمايد كه * ( وَهُوَ الَّذِي ) * و او است آن كسى كه بقدرت كاملهء مستقله خود * ( خَلَقَ اللَّيْلَ ) * بيافريد شب تيره را تا در آن آرام گيرند * ( وَالنَّهارَ ) * و روز روشن را تا در او به جهت كسب معيشت اشتغال نمايند كه وَجَعَلْنَا اللَّيْلَ لِباساً وَجَعَلْنَا النَّهارَ مَعاشاً * ( وَالشَّمْسَ وَالْقَمَرَ ) * و آفريد آفتاب و ماه را كه منور روز و شباند و دانستن اوقات و اجال و حساب منوط به آن * ( كُلٌّ ) * همه شمس و قمر * ( فِي فَلَكٍ يَسْبَحُونَ ) * در فلك شنا ميكنند يعنى بر سطح فلك ميشتابند چون شتافتن شناور بر سطح آب بدانكه فلك عبارتست از مجرى و مدار آفتاب و ماه و ستارگان و گويند آن موجيست مكفوف كه مجراى كواكبست و لهذا اسناد سباحت به آن شده و تنوين كل عوض مضاف اليه است اى كلها و چون مراد بفلك اسم جنس است كقولك ( كساهم الامير حله و قلدهم سيفا اى كل واحد منهم او كساهم و قلدهم هذين الجنسين ) پس نسبت سباحة شمس و قمر بفلك كه مفرد است جايز باشد و يسبحون خبر كلست و جمله اسميه حالست از شمس و قمر و انفراد آنها به اين جمله بدون ليل و نهار جهت عدم التباس است كقولك ( رايت زيدا و هندا مشترحه ) و منه قوله تعالى وَوَهَبْنا لَه إِسْحاقَ وَيَعْقُوبَ نافِلَةً و ضمير يسبحون راجع بشمس و قمر است و ايراد آن به صورت جمع باعتبار مطالع است و واو جمع كه از براى ذوى العقولست به جهت آنست كه سباحت از فعل ذوى العقول است كه مسند است بشمس و قمر كقوله وَالشَّمْسَ وَالْقَمَرَ رَأَيْتُهُمْ لِي ساجِدِينَ و گويند مراد سباحت شمس و قمر و نجوم است زيرا كه ليل\r\nدالست بر نجوم پس بنا بر اين وجه جمعيت يسجون ظاهر باشد و ابن عباس فرموده كه ( يسبحون بالخير و الشر و بالشدة و الرخا ) پس اين دالست بر آنكه حركات\r\n","description":"","footnote":"","page_name":" 59 ","page_number":59},
  {"content":"\r\nكواكب واسطه‌اند در تأثير حق سبحانه در عالم كون و فساد و در كشف الاسرار آورده كه نزد اهل اشارهء شب و روز نشان قبض و بسط عارفان است گاه يكى را بقبضهء قبض گيرد تا سلطان جلال دمار از نهاد او برآورد و گاه يكى را بر بساط بسيط بسط نشاند تا ميزبان جمال انوار و راز خان نوال نوالهء اقبال دهد و آفتاب نشانهء صاحب توحيد است كه بتمكن و رسوخ تمام در حضرت بارگاه احديت مزين و آراسته گشته كه نفزايد و نكاهد\r\nكما قال امير المؤمنين صلوات اللَّه عليه لو كشف الغطاء ما ازددت يقينا\r\nو قمر نشانهء اهل تلوينست گاه در كاهش بود و گاه در فزايش زمانى بظهور نور برق وحدت در محاق نيستى افتد و ساعتى بوفور رموز نور جامعيت بمرتبهء بدريت رسد و نعم ما قيل\r\n\r\nگهى بر طارم اعلى نشينم\r\nگهى جز پشت پاى خونه بينم\r\n\r\nآورده‌اند كه معاندان بارگاه رسالت به جهت غوايت و ضلالت ميگفتند نحن نتربص بكم الدوائر و نحن نتربص به ريب المنون انتظار ميبريم كه گرد باد حوادث برآيد و محمد و ياران محمد ( ص ) را متفرق ساخته او را در ورطهء هلاك اندازد حق سبحانه به جهت تسليهء آن حضرت ميفرمايد كه * ( وَما جَعَلْنا لِبَشَرٍ ) * ما نداديم مر هيچ آدمى را * ( مِنْ قَبْلِكَ ) * پيش از تو * ( الْخُلْدَ ) * جاويد ماندن در دنيا * ( أَ فَإِنْ مِتَّ ) * آيا پس اگر تو بميرى * ( فَهُمُ ) * پس ايشان يعنى منتظران موت تو * ( الْخالِدُونَ ) * جاويد ماندگان باشند و از دام مرك رهايى خواهند يافت و فى معناه قوله ( شعر )\r\n\r\nفقل للشامتين بنا افيقوا\r\nسيلقى الشامتون كما لقينا\r\n\r\nو ذكر فا به جهت تعلق شرط است بما قبل آن و همزه از براى انكار يعنى نه اين چنين است كه اگر اجل تو منقضى شود ايشان جاويد بمانند * ( كُلُّ نَفْسٍ ) * بلكه هر نفسى در دنيا * ( ذائِقَةُ الْمَوْتِ ) * چشندهء مرگ است يعنى چشندهء مرارات مفارقت روح از بدن پس هر كه قدم از دروازهء عدم به فضاى صحراى وجود نهاد بضرورت شربت فنا خواهد نوشيد و لباس ممات وفات خواهد پوشيد * ( وَنَبْلُوكُمْ ) * و مىآزمائيم شما را يعنى با شما معالمهء از مايندگان ميكنيم * ( بِالشَّرِّ ) * ببدى يعنى ببلاها و مصيبتها * ( وَالْخَيْرِ ) * و بنيكويى يعنى بعطاها و نعمتها * ( فِتْنَةً ) * آزمودنى اين مصدر است از غير لفظ زبدهء سخن آنست كه ما با شما معاملهء اهل اختيار ميكنيم در سختى و آسانى و نكبت و دولت و فقر و غنا و صحت و مرض تا مرتبهء هر يك در صبر و جزع و شكر و كفران بر اهل عالم ظاهر گردد * ( وَإِلَيْنا تُرْجَعُونَ ) * و بسوى ما باز گرديده خواهيد شد يعنى بحسب اعمال و وفق افعال كه از جملهء آن صبر است و شكر و جزع و كفران جزا خواهيد يافت و اين ايما است به اينكه مقصود از اين حيات ابتلا است و تعريض ثواب و عقاب در روز جزا به جهت تقرير ما سبق مرويست از ابى\r\n","description":"","footnote":"","page_name":" 60 ","page_number":60},
  {"content":"\r\nعبد اللَّه ( ع ) كه امير المؤمنين عليه السلام بيمار شد اقرباى او بعيادت او رفتند و گفتند كيف تجدك يا امير المؤمنين چگونه مىيابى خود را فرمود بشره خود را ملاصق و ملابس شر ميبينم گفتند اين چه كلامست كه گفتن اين از مثل شما بعيد است و بديع فرمود كه\r\nان اللَّه تعالى يقول * ( وَنَبْلُوكُمْ بِالشَّرِّ وَالْخَيْرِ فِتْنَةً ) * الخير الصحة و الغناء الشر المرض و الفقر\r\nاز بعضى زهاد روايت كرده‌اند كه ( الشر غلبة الهوى على النفس و الخير العصمة عن المعاصى ) آورده‌اند كه روزى حضرت رسالت صلى اللَّه عليه و آله بجمعى از صناديد قريش بگذشت ابو جهل از آن ميان طرح بى ادبى افكنده بخنده گفت اين شخص بنى بنى عبد مناف است آيه آمد * ( وَإِذا رَآكَ الَّذِينَ كَفَرُوا ) * و چون به بينند تو را آنان كه نگرويده‌اند * ( إِنْ يَتَّخِذُونَكَ ) * نگيرند تو را * ( إِلَّا هُزُواً ) * مكر مهزو به يعنى كسى كه به او استهزا كنند مراد آنست كه ايشان باستهزا تو را پيغمبر خوانند و با يكديگر گويند * ( أَ هذَا الَّذِي ) * آيا اين آن كس است كه پيوسته * ( يَذْكُرُ آلِهَتَكُمْ ) * ياد ميكنند خدايان شما را يعنى ببدى و مذمت نام ايشان مىبرد و اطلاق ذكر جهت دلالت حالست چه ذكر عدو نميباشد مگر ببدى كقوله ( سمعنا فتن يذكرهم اى يسوئهم ) * ( وَهُمْ ) * و حال آنكه ايشان يعنى آن كافران * ( بِذِكْرِ الرَّحْمنِ ) * به ياد كردن خداى بر وجه توحيد يا بارشاد خلق به بعث رسل و انزال كتب يا به قرآن يا بنام رحمن كقولهم ( و ما الرحمن لما تامرنا ) * ( هُمْ كافِرُونَ ) * ايشانند ناگرويدگان و منكران پس ايشان مستحق استهزا و لايق سخريه باشند نه غير ايشان تكرير ضمير براى تاكيد و تخصيص است و براى حيلولهء صله ميان ضمير و خبر خلاصهء معنى آنست كه چون كفار جاحد معبودى اند كه منعم و قادر و عالم و خالق و رازق همه است و عابد چيزىاند كه نفع و ضرر آن بر ايشان متصور نيست از اصنام پس سزاوار هزؤ و سخريه ايشان باشد نه اهل ايمان و مرويست از عطا كه نصر بن حارث تعجيل عذاب ميكرد از پيغمبر و از روى انكار و استهزا طلب آن مينمود حق تعالى اراده فرمود كه نهى و زجر او كند از استعجال پس اول بر سبيل توطيهء ذم ايشان فرمود بر فرط عجله بقوله * ( خُلِقَ الإِنْسانُ ) * آفريده شده است آدمى * ( مِنْ عَجَلٍ ) * از شتاب زده گى و اين از غايت مبالغه است در لزوم عجله يعنى افراط استعجال و قلة تانى او در امور بر وجهى است كه گوييا از شتاب مخلوق شده و بر آن مطبوع گشته كقولك ( خلق زيد من الكرم ) و از جملهء عجلهء او مبادرت او است بر كفر و استعجال وعيد و بعد از آن نهى و زجر او از آن كرده فرموده كه * ( سَأُرِيكُمْ ) * زود باشد كه بنمايم شما را * ( آياتِي ) * نشانهاى خود را\r\n","description":"","footnote":"","page_name":" 61 ","page_number":61},
  {"content":"\r\nيعنى نقمات و عقوبات خود را در دنيا چون واقعه بدر و در آخرت عذاب دوزخ * ( فَلا تَسْتَعْجِلُونِ ) * پس بشتاب طلب مكنيد از من عذاب را در مجمع البيان آورده كه مفسران را در اين انسان دو قولست اول آنست كه مراد به آن آدم است و بنا بر اين تفسير عجل را بر چند معنى تنزيل كرده‌اند يكى آنكه او سبحانه آدم را بعد از خلق همه اشيا در آخر روز جمعه كه آخر ايام شنبه بود خلق فرمود بسرعت تمام تا قبل از غروب شمس آن روز خلقت او تمام بوده باشد و تمام اشيا در مدت شش روز بىزياد و كم مخلوق شده باشد و اين قول مجاهد است و نزد بعضى چون روح بسر و چشم آدم در آمد نگاه كرد آفتاب را ديد كه بغروب نزديكست گفت\r\nيا رب استعجل بخلقى قبل غروب الشمس\r\nاى پروردگار من تعجيل كن در اتمام خلق من پيش از آنكه آفتاب غايب گردد دويم عجله به اين معنيست كه او را مخلوق نساخت از نطفه و بعد از آن از علقه و پس از آن از مضغه هم چنان كه غير او را به اين وجه بر سبيل تدريج خلق فرمود بلكه بدون اين وسايط بيكدفعه او را از كتم عدم بصحراى وجود آورد و غرض او از اين قول تنبيه است بندگان را بر اين آية عجيبه و صنعت غريبه و قدرت تامه سيم آنكه چون روح به سينه او رسيد خواست كه بنشيند قبل از آنكه روح بجميع بدون او رسد و از ابن عباس و سدى و سعيد بن جبير مرويست كه چون روح بزانوى وى رسيد نگاه كرد ميوهء بهشت را ديد تعجيل كرد و خواست كه قبل از اتمام برخيزد و اين قول از ابى عبد اللَّه نيز منقولست چهارم عجل بمعنى طين است كما قال الشاعر و النبع ينبت بين الصخر صاحية و النخل ينبت بين الماء و العجل پس معنى آنست كه آفريده شد آدم از كل كقوله خَلْقَ الإِنْسانِ مِنْ طِينٍ و قول دويم آنست كه مراد به انسان همهء آدمياناند و اين قول را نيز بر چند وجه تفسير كرده‌اند يكى آنكه معنى آنست كه خلق الانسان عجلا يعنى آدمى مخلوق شده است بر دوستى عجله در امر خود و اين بر طريق مبالغه است در عجله در امرى كه مشتهى او است بر وجهى كه گويا عجله جبلى او است هم چنان كه كثير النوم را ميگويند كه ( ما خلق الا من نوم ) و در حق شرير ميگويند كه ( ما خلق الا من شر و غير ذلك ) و اين قول ابى مسلم و جبائى و قتاده است دوم آنكه در حكم قلب است اى خلقت العجلة من الانسان يعنى تعجيل را از آدمى آفريدند به اين معنى كه فرط عجلهء او بر طريقيست كه گويا عجله را در اصل او خلق كرده‌اند سيم آنكه عجل بمعنى طينت است و معنى آنكه همهء آدميان را از گل آفريده‌اند به اين معنى كه اصل همهء ايشان از آنست چهارم آنكه آدميان آفريده شدند از امر كن كه ملزوم تعجيل است بدون اسباب و وسايط كه مستلزم تدريجاند و اين قول اخفش است * ( وَيَقُولُونَ ) * و ميگويند كافران از روى انكار و استبعاد * ( مَتى هذَا الْوَعْدُ ) * كى باشد وقت اين وعده\r\n","description":"","footnote":"","page_name":" 62 ","page_number":62},
  {"content":"\r\nعذاب يا قيامت يعنى بما بگوئيد كه زمان اين كى خواهد بود * ( إِنْ كُنْتُمْ ) * اگر هستيد * ( صادِقِينَ ) * راست گويان مخاطب حضرت رسالت است صلى اللَّه عليه و آله و اصحاب او حق سبحانه در جواب اين ميفرمايد كه * ( لَوْ يَعْلَمُ الَّذِينَ كَفَرُوا ) * اگر بدانند آنان كه نگرويده‌اند * ( حِينَ لا يَكُفُّونَ ) * هنگاميه باز ندارد * ( عَنْ وُجُوهِهِمُ النَّارَ ) * از رويهاى خود آتش دوزخ را * ( وَلا عَنْ ظُهُورِهِمْ ) * و نه از پشتهاى خود يعنى باز نتوانند داشت آتشى را كه احاطه كرده پس و پيش ايشان را * ( وَلا هُمْ يُنْصَرُونَ ) * و نباشند كه يارى كرده شوند يعنى هيچ يارى نيابند كه عذاب را از وجوه و ظهور ايشان باز دارد و جواب شرط محذوف است تقديرش اينكه اگر كافران بدانند چنين عذابى را تعجيل نكنند بوقوع آن و نگويند مَتى هذَا الْوَعْدُ يا هر آينه بدانند صدق پيغمبر را صلى اللَّه عليه و آله و بطلان قول خود را و بدانكه حين مفعول يعلم است اى ( لو يعلمون ان الوقت الذى يستعجلون منه بقولهم متى هذا الوعد ) و آن وقت زمانى باشد كه آتش بهمهء جوانب ايشان احاطه كند بر وجهي كه قادر بر دفع آن نباشد و ناصرى نيابند كه منع عذابى كنند كه استعجال ميكردند و محتملست كه مفعول يعلم متروك باشد و فعل حين مضمر باشد و تقدير اين كه ( لو كان لهم علم بما استجعلوا يعلموا بطلان ما عليهم حين لا يكفون ) و وضع ظاهر بموضع ضمير در * ( لَوْ يَعْلَمُ الَّذِينَ كَفَرُوا ) * به جهت دلالتست بر آن چيزى كه موجب اين نوع عذاب شده از كفر و شرك\r\n* ( بَلْ ) * اضرابست از انكار ايشان بصدق وعده در وقوع قيامت و عذاب يعنى نه چنانست كه ايشان گمان برده‌اند از كذب وعده بوقوع قيامت و آمدن عذاب بلكه * ( تَأْتِيهِمْ ) * بيايد بايشان اين وعدهء عذاب به آتش دوزخ يا ساعت قيامت * ( بَغْتَةً ) * منصوبست بر مصدريت اى بغتت بغتة يعنى ناگاه درآيد وعده عذاب بايشان ناگاه در آمدنى مراد آنست كه بدون ظهور علامات وقوع آن و شعور ايشان بآمدن آن بيكبار بر ايشان فرود آيد و ميتواند بود كه نصب بغتة بر حاليت باشد از ضمير تاتى يعنى بيايد بديشان آن وعده عذاب در حالتى كه ناگاه در آينده باشد و ح بغتة بمعنى باغتة باشد يا از ضمير مفعول اى مغبوتين يعنى در حالتى كه ايشان ناگاه درآمده شدگانند در آن و محتملست كه نصب او بر تميز باشد يعنى از روى فجاهء آتش دوزخ يا قيامت بديشان رسد * ( فَتَبْهَتُهُمْ ) * پس مبهوت و متحير گرداند ايشان را و يا آن كه بهت بمعنى غلبيت باشد لانه يقال ( للمغلوب فى المحاجة مبهوت و منه فبهت الذى كفر ) يعنى عذاب دوزخ بر ايشان غالب شود و آنها را مغلوب و مقهور گرداند * ( فَلا يَسْتَطِيعُونَ ) * پس نتوانند * ( رَدَّها ) *\r\n","description":"","footnote":"","page_name":" 63 ","page_number":63},
  {"content":"\r\nبازداشتن و بازگردانيدن آن را از خود و يا قادر نباشد برد قيامت و يا بر دفع آن بغتة * ( وَلا هُمْ يُنْظَرُونَ ) * و نباشند ايشان كه مهلت داده شوند براى توبه يا معذرت اين تذكير است بامهال ايشان در دنيا به آن كه نظر نكنند در حال ايشان بزارى آنها ننگرند بعد از آن براى تسليهء خواطر سيد عالم صلى اللَّه عليه و آله از حال انبياء گذشته و استهزاى معاندان بايشان خبر ميدهد و تهديد مستهزيان جناب رسالت پناه مينمايد ميفرمايد بقوله * ( وَلَقَدِ اسْتُهْزِئَ ) * و بدرستى كه استهزا و سخريه كردند * ( بِرُسُلٍ مِنْ قَبْلِكَ ) * برسولان كه پيش از تو بودند * ( فَحاقَ ) * پس احاطه كرد * ( بِالَّذِينَ سَخِرُوا ) * با آنان كه سخريه كردند * ( مِنْهُمْ ) * از حال پيغمبران يعنى قومى كه از اقوال و افعال انبيا تمسخر مىكردند و از وعدهء كه ميدادند بايشان در باب وقوع قيامت و حشر و نشر و عذاب و ثواب استهزا ميكردند بديشان رسيد * ( ما كانُوا بِه ) * جزاى آنچه بودند كه به آن * ( يَسْتَهْزِؤُنَ ) * استهزا ميكردند پس خواطر جمع دار كه همين صورت واقع شود به كسانى كه با تو اين سلوك ميكنند و بر وجه تهديد * ( قُلْ ) * بگو اى محمد ( ص ) با مستهزيان كه * ( مَنْ يَكْلَؤُكُمْ ) * كيست كه نگاه دارد شما را * ( بِاللَّيْلِ وَالنَّهارِ ) * بشب به و روز * ( مِنَ الرَّحْمنِ ) * از عذاب خداوند و انتقام او اگر ارادهء وقوع آن كنند بر شما استفهام بر سبيل انكار است يعنى در هر وقتى از اوقات روز و شب كه ارادهء الهى تعلق گيرد بنزول عذاب بر شما هيچ كس نخواهد بود كه شما را از آن عذاب نگاه دارد لفظ رحمن تنبيه است بر آنكه غير رحمت عامه او حافظى و دافعى نيست و اشارتست بر آنكه آن دفاع عذاب به جهت امهال او است و گويند معنى آيه آنست كه كيست آن كس كه نگاه ميدارد شما را از عوارض آفات و حوادث بليات او سبحانه در وقت خفتن و بيدارى از ذو النون مصرى روايتست كه شبى از شبها كه ماه تاب در آن شب بغايت روشن بود بيرون آمدم و بر كنار رود نيل ميرفتم عقربى را ديدم كه بشتاب تمام مىرفت چنان كه من بدان نميرسيدم گفتم همانا در ضمن اين تعبيه و حكمتى باشد بر اثر او ميرفتم تا بكنار آب رسيد وزغى از آب بيرون آمد نزد او رسيد و پشت بداشت تا آن عقرب بر پشت او نشست و از آن آب عبور كرد من گفتم سبحان اللَّه زهى سبوحى تو كه عقرب را بى سفينه رها نكردى پس من نيز در عقب آن در كشتى نشستم و عبور كردم و چون بخشگى رسيدم ديگر باره تاختن آغاز كرد و من بر اثر آن ميرفتم نگاه كردم جوانى را ديدم مست افتاده و مارى سياه بر سينهء او آهنگ دهن وى كرده آن عقرب بيامد و بر پشت مار نشست و بر او نيشى زد و او را به آن زخم هلاك كرد و برگشت من از آن متعجب شده بر بالين او بايستادم و بآواز بلند اين دو بيت خواندم شعر\r\n\r\nيا نائما و الخليل يحرسه\r\nمن كل سوء يدب فى\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nالظلم\r\nكيف تنام العيون عن ملك\r\nياتيك منه فوايد النعم\r\n\r\nجوان بآواز من از خواب درآمد و من صورت حال به او باز گفتم وى بگريه آمد و بر دست من توبه كرد القصه حق سبحانه ميفرمايد نه چنان است كه كفار از آيات متوعده و دلايل و حجج و بينه متعظ و متذكر شوند * ( بَلْ هُمْ ) * بلكه ايشان از فرط عناد و جحود * ( عَنْ ذِكْرِ رَبِّهِمْ ) * از ياد كردن پروردگار خود يعنى از مواعيد و مواعظ او يا از ذكر او بعنوان وحدانيت * ( مُعْرِضُونَ ) * روى گردانندگاناند و هرگز آن را در خواطر خود نميگذرانند پس از عقوبت الهى كجا ترسند و نگاه دارنده را چه شناسند آن گاه بر سبيل توبيخ و تقريع ميفرمايد كه * ( أَمْ لَهُمْ آلِهَةٌ ) * ام منقطعه است كه بمعنى همزهء استفهاميه است يعنى آيا مر ايشانراست خدايانى كه از روى اقتدار و توانايى * ( تَمْنَعُهُمْ ) * باز دارد از ايشان عذابى را كه * ( مِنْ دُونِنا ) * از نزد ما بايشان رسد يا بازدارند ايشان را از عذاب و متجاوز شوند از منع و حفظى كه نزد ما است يعنى آيا قوت منع و حفظ آنها بر وجهى باشد كه از منع و حفظ ما درگذرند و گويند در كلام تقديم و تاخيرى هست و تقديرش اينكه ام لهم آلهة من دوننا تمنعهم يعنى آيا مر ايشان را خدايانى هست بجز از ما كه منع عذاب نمايند از ايشان و اين هر دو اضراب از امر بسؤال بر طريق ترتيب است چه اضراب از معرضى كه غافل باشد از شيئى بعيد است و از معتقد نقيض آن ابعد پس بيان ضعف الههء ايشان مىكند و ميفرمايد كه * ( لا يَسْتَطِيعُونَ ) * نميتوانند بتان كه به زعم ايشان الهه‌اند * ( نَصْرَ أَنْفُسِهِمْ ) * يارى دادن مر نفسهاى خود را يعنى اگر كسى در صدد آن شود كه مكروهى بايشان رساند از كسر و قطع و تلويث و امثال آن آن را از خود دفع نتوانند كرد پس چگونه عبده خود را نگاه توانند داشت از نكال و عذاب * ( وَلا هُمْ ) * و نيستند اصنام * ( مِنَّا ) * كه از جانب ما * ( يُصْحَبُونَ ) * مصحوب باشند بنصرت يعنى نصرت ما مصاحب ايشان نيست تا نگاه داشته و يارى داده شوند از عذاب اين آيه استينافست بابطال آنچه اهل شرك اعتقاد كرده‌اند و خلاصهء معنى آنست كه هر كه قادر نباشد بر نصرت نفس خود نزد وقوع مكاره بر آن مصحوب نباشد بنصر و تاييد از جانب خدا چگونه و بچه وجه منع عذاب از غير خود كند و ناصر و معين او باشد نزد حدوث عذاب و عقاب بر او و ميتواند بود كه معنى آن باشد كه بتان يا عبدهء ايشان نصرت خود نميتوانند داد و بسبب مصاحبت غيرى بايشان از عذاب ما محفوظ نتوانند شد يعنى مصاحب ايشان آنها را از عذاب ما نتوانند رهانيد و زنهار داد * ( بَلْ مَتَّعْنا ) * اضراب است از توهم ايشان در اينكه حفظ و كلاءت ايشان مانعيست كه منع عذاب ايشان مىكند از\r\n","description":"","footnote":"","page_name":" 65 ","page_number":65},
  {"content":"\r\nحسن اعمال و ميمنت عبادت اصنام بزعم خود يعنى نه آن چنانست كه ايشان توهم كرده‌اند بلكه ما بر خوددارى داديم از روى استدراج * ( هؤُلاءِ ) * آن گروه مكيان را بسعة عيش و ايمنى و سلامتى * ( وَآباءَهُمْ ) * و پدران ايشان را نيز * ( حَتَّى طالَ ) * تا دراز شد * ( عَلَيْهِمُ الْعُمُرُ ) * بر ايشان مدت زندگانى و بدان مغرور شده و امل دراز پيش گرفته پنداشتند كه هميشه چنين خواهند بود بسبب تخيل حسن عمل خود كه آن عبادت اصنام است يعنى زعم ايشان آن بود كه طول عمر و سعهء معيشت ايشان بسبب حسن اعمال و ميامن عبادت اصنام است و ندانستند كه آن تمتيع نعم و تطويل اعمار بر سبيل استدراجست و آخر دست اجل بناى بدن ايشان را كه برافراشته شده است بر زمين اندازد و ايشان را به عذاب ابدى گرفتار گرداند و بعد از آن بيان امرى مىكند كه دالست بر امل كاذب ايشان و ميفرمايد كه * ( أَ فَلا يَرَوْنَ ) * آيا نميبينيد استفهام بر سبيل تقرير است يعنى البته مىبينند كفار قريش * ( أَنَّا نَأْتِي الأَرْضَ ) * آن را كه ما مىآئيم يعنى فرمان ما مىآيد به زمين ايشان * ( نَنْقُصُها مِنْ أَطْرافِها ) * كوتاه ميكنيم و ميكاهانيم آن زمين را از اطراف آن يعنى بتسليط اهل اسلام بر ايشان آن را از ايشان ميكاهانيم و كم ميكنيم و بحوزه تصرف مسلمانان در مىآوريم تا آنكه بنصرت و فتح ما پيوسته قلعه و قريه از ايشان ميگيرند يا آنكه آن را خراب ميكنند و ناقص و باير مىسازند * ( أَ فَهُمُ الْغالِبُونَ ) * آيا ايشاناند غلبه كنندگان بر اهل\r\nاسلام استفهام براى انكار است يعنى نه آنست كه ايشان غالب توانند شد بر پيغمبر ما ص و اتباع او بلكه امر به عكس است اسناد اتيان و نقص به خود با آنكه مراد اتيان عساكر اهل اسلامست بر بلاد كفر و نقص ايشان آن را به جهت تصوير غالبيت او سبحانه است بر ايشان و اظهار شرف مرتبهء حضرت رسالت ( ص ) و عساكر ظفر پيكر او و ايما به آنكه انتقاص ديار ايشان بر دستهاى مسلمانان بفرمان او سبحانه است و گويند نقصان زمين و خرابى آن بمرك اهل آنست چه خرابى سر او نقص آن بموت خداوند سر است و لهذا ابى عبد اللَّه ( ع ) فرموده كه موت علما موجب خرابى زمين است چه انتظام امور هر بلده بوجود علماى آنست كه ترويج احكام ايشان در آن حاصل كه حق سبحانه ميفرمايد كه جميع مخلوقات در قبضهء اقتدار ما است و بقيد فرمان ما در آيند و اگر ميخواهيم ايشان را باقى ميگذاريم و متمتع ميسازيم بنعم خود و اگر ميخواهيم سلب نعمت خود از ايشان ميكنيم و ايشان را فانى ميسازيم بر وفق حكمت و مصلحت و به غير از ما هيچ كس ديگر نيست كه مبقى و مفنى ايشان باشد و باسط و قابض ارزاق * ( قُلْ ) * بگو اى محمد ( ص ) بكفار قريش * ( إِنَّما أُنْذِرُكُمْ ) * جز اين نيست كه من بيم ميكنم شما را * ( بِالْوَحْيِ ) * آنچه وحى كرده مىشود به من يعنى از قبل\r\n","description":"","footnote":"","page_name":" 66 ","page_number":66},
  {"content":"\r\nخود سخن نميكنم بلكه از جانب او سبحانه بطريق وحى شما را ميترسانم و بر هدايت ميخوانم و بر وفق آن معجزات بينه بشما مىنمايم و شما از بيم دادن من متاثر نميشويد و مهتدى نميگرديد * ( وَلا يَسْمَعُ الصُّمُّ الدُّعاءَ ) * و نميشنوند آن كران خواندن را * ( إِذا ما يُنْذَرُونَ ) * چون بيم كرده شوند و يا اين هنگام كه كرانند چگونه تخويف كرده شوند تسميهء ايشان بصم و وضع آن در موضع ضمير يسمعون به جهت دلالت است بر تصام و عدم انتفاع ايشان به آنچه استماع ميكنند يعنى كافران در عدم انتفاع بدانچه ميشنوند از آيات انذار و تذكير وعظه مانند كرانند كه چيزى مسموع ايشان نميشود اين جمله ظرفيه منصوبست به يسمع يا بدعاء و تقييد به آن به جهت آنست كه كلام در انذار است يا به جهت مبالغه در تصام و تحاسر ايشان * ( وَلَئِنْ مَسَّتْهُمْ ) * و اگر برسد بكفره * ( نَفْحَةٌ ) * اندك اثرى و بويى * ( مِنْ عَذابِ رَبِّكَ ) * از عذاب پروردگار تو يعنى از آنچه ايشان را از آن بيم ميكنى در اين كلام مبالغاتست در قلة عذاب كه بايشان رسد از ذكر مس و از آنچه در نفحه است از معنى قلت چه نفحه بمعنى ادنى شيء است زيرا كه اصل آن هبوب رايحهء شيئى است و از بناى آنكه دالست بر مره يعنى اگر اثرى و بويى از عذاب كه در نهايت قلت باشد بايشان رسد خوار و ذليل شوند بر وجهى كه از غايت عجز و اضطراب * ( لَيَقُولُنَّ ) * هر آينه گويند * ( يا وَيْلَنا ) * ايواى بر ما * ( إِنَّا كُنَّا ظالِمِينَ ) * بدرستى كه ما بوديم ستم كنندگان بر خود بشرك و تكذيب و به جهت اين فعل قبيح و قول فضيح به عذاب گرفتار شديم يعنى اعتراف كنند بظلم كردن بر نفسهاى خود بعد از آن ميفرمايد كه * ( وَنَضَعُ الْمَوازِينَ الْقِسْطَ ) * و وضع كنيم ترازوهاى كه با عدالت باشند و راستى * ( لِيَوْمِ الْقِيامَةِ ) * براى جزاى روز رستخيز يا براى اهل آن روز يا روز قيامت كقولك جئت لخمس خلون من الشهر تا صحايف اعمال بطريق عدل و راستى از آن سنجيده شود افراد قسط به جهت آنست كه مصدر است و به جهت مبالغه موصوف به واقع شده فكانها فى انفسها قسط و يا آنكه مضاف در او محذوفست و تقديرش اينكه ذوات العدل و بعضى مفسران بر آنند كه ميزان عبارتست از عدل پس وضع موازين تمثيل است براى محافظت حساب و مكافات اعمال براستى و اما جمهور بر آنند كه مراد ميزانيست كه او را عمودى و دو كفه باشد چون ترازويى كه بدان اجناس ميسنجند و مرويست كه رسول صلى اللَّه عليه و آله فرمود كه شب معراج ترازويى ديدم آويخته كه فراخى هر كفه از آن مانند فراخى مشرق بود تا مغرب گفتم بار خدايا اين ترازو بچه پر شود و بچه سر در آرد خطاب آمد كه بعزت و جلال من كه سر در آرد بحسنهء كه مقدار نيم خرما باشد و پر شود اگر بنده باخلاص آن را كرده باشد در خبر آمده كه داود على نبينا و عليه السلم از حقتعالى درخواست كه ميزان اعمال\r\nرا به او نمايد چون به او نمود غش كرد و بعد از آن كه يا خود آمد گفت\r\nالهى من الذى يقدر ان يملأ\r\n","description":"","footnote":"","page_name":" 67 ","page_number":67},
  {"content":"\r\nكفة حسنات\r\nبار خدايا كه تواند كه كفهء آن را از حسنات پر گرداند خطاب رسيد كه يا داود انى اذا رضيت عن عبدى ملأتها بتمرة اى داود اگر از بندهء خود راضى باشم آن كفه را بيكخرما پر سازم و در تيسير آورده كه ايراد ميزان بلفظ جمع با آنكه يكى خواهد بود به جهت تعظيم شان او است چنان كه يا أَيُّهَا الرُّسُلُ كُلُوا نسبت با حضرت پيغمبر صلى اللَّه عليه و آله يا آنكه چون اعمال هر يك از مكلفان بدان مىسنجيدند پس گوييا باعتبار هر يك از ايشان ميزانيست و ح جمعيت او باضافه با جميع است و نزد بعضى هر كس را علاحده ميزانيست كه عمل او را بدان بسنجند اگر كسى گويد كه اعمال اعراضاند پس چگونه در ميزان به وزن درآيند گوئيم كه جواب از اين بيكى از دو وجه است يكى آن كه صحايف اعمال را به وزن درآرند و آنها از قسم اجساماند دوم آنكه در كفهء حسنات بعوض آن جواهر بيض مشرقه وضع كنند و در كفهء سيئات بعوض آن جواهر شود مظلمه چنانچه آثار مخبر است به آن * ( فَلا تُظْلَمُ نَفْسٌ ) * پس ستم ديده نشود نفسى * ( شَيْئاً ) * چيزى را از حق خود يعنى از نيك و بد هيچ عملى ناسنجيده نگذارند و از ثواب طاعت محسن هيچ باز نگيرند و در عقاب مسيء نيفزايند بلكه همه به قدر طاعت و معصيت خود مثاب و معاقب گردند * ( وَإِنْ كانَ ) * و اگر باشد عمل * ( مِثْقالَ حَبَّةٍ ) * همسنگ دانهء * ( مِنْ خَرْدَلٍ ) * از سپندان كه اصغر حبات است * ( أَتَيْنا بِها ) * بياريم آن را يعنى حاضر سازيم آن را و در ترازوى حساب نهيم و بر وفق آن مجازات دهيم ضمير بها راجع بمثقالست و تانيث آن به جهت اضافه مثقالست بحبة كقولهم ذهبت بعض اصابعهم * ( وَكَفى بِنا حاسِبِينَ ) * و پسنديده‌ايم ما شمار كنندگان مر اعمال بندگان را چه كمال علم و جمال عدل مخصوص بما است پس ما كافى باشيم در آنكه حساب بندگان كنيم و بنقير و تطمير آن وارسيم نزد ابن عباس حاسبين بمعنى عالمين و حافظين است زيرا كه هر كه حساب شيئى مىكند البته عالمست به آن و حافظ آن و بنا بر تفسير اول بمعنى محصين است چه حسب بمعنى عد است و اين قول سدى است و بدانكه چون حق سبحانه در ما تقدم ذكر وحى فرمود و بيان نمود كه انذار سيد عالم صلى اللَّه عليه و آله بطريق وحى است نه كه از پيش خود تخويف و تهديد كفار مىكند در عقب آن ذكر انزال تورية مينمايد بر موسى و هارون تا معلوم بندگان شود كه هم چنان كه تورية وحى الهيست قرآن نيز از نزد وى نزول اجلال يافته بر پيغمبر صلى اللَّه عليه و آله و مىفرمايد * ( وَلَقَدْ آتَيْنا ) * و بدرستى كه داديم ما * ( مُوسى وَهارُونَ الْفُرْقانَ ) * موسى و برادر او هارون را كتابى جدا كننده ميانهء حق و باطل * ( وَضِياءً ) * و روشنى يعنى كتابى روشن كه متابعان او بوسيلهء آن از ظلمات وادى حيرت و جهالت و ضلالت خلاص شده و روى بمنزلگاه اقامة و\r\n","description":"","footnote":"","page_name":" 68 ","page_number":68},
  {"content":"\r\nهدايت آرند * ( وَذِكْراً لِلْمُتَّقِينَ ) * و موعظه و پندى مر پرهيزكاران را ذكر آن چيزيست كه محتاج اليه ايشان باشد از شرايع و اين هر سه صفت توريتاند و نزد بعضى مراد بفرقان معجزات بينه و براهين فارقه است كه به آن حقيت موسى و بطلان فرعون ظاهر شد و به آن موسى بر فرعون نصرت يافت و او را مغلوب و مخذول گردانيد و نزد جمعى ديگر مراد فلق بحر است و قوله * ( الَّذِينَ يَخْشَوْنَ رَبَّهُمْ ) * مجرور المحلست به آنكه صفت متقيانست و يا منصوب و يا مرفوع المحل بر مدح و بر هر تقدير مراد آنست كه متقيان آنانند كه ميترسند از عذاب آفريدگار خود * ( بِالْغَيْبِ ) * حال است از فاعل يا مفعول يعنى ميترسند در حالتى كه پنهاناند از مردمان يعنى در غيبت و خلوت او ترسانند و خشية خود را بمردمان اظهار نميكنند تا از شوب ريا مصون باشد يا ترسانند از خدا در حالتى كه از حواس ايشان غايب است يعنى مشاهد ايشان نيست و بجهة تيقن ايشان بوجود او خايف و خاشىاند و در موضح از ابن عباس نقل ميكنند كه هر كه ايمان آرد به وحدانيت او و بكرود ببهشت و دوزخ و بعث و حساب و ميزان بتحقيق كه او ترسنده است از خداى بغيب * ( وَهُمْ ) * و حال آنكه ايشان يعنى متقيان * ( مِنَ السَّاعَةِ ) * از اهوال قيامت * ( مُشْفِقُونَ ) * ترسندگاناند و در تصدير ضمير و بناى حكم\r\nبر آن مبالغه است و تعريض\r\nو بعد از وصف تورية بانزال قران را نيز به اين صفت ستايش مىكند و ميگويد كه * ( وَهذا ) * و اين قرآن * ( ذِكْرٌ مُبارَكٌ ) * سخنى است با خير و كثير المنفعت در دنيا و آخرت * ( أَنْزَلْناه ) * كه فرو فرستاديم بر محمد ( ص ) * ( أَ فَأَنْتُمْ ) * آيا پس شما * ( لَه مُنْكِرُونَ ) * مر قرآن را انكار كنندگانيد استفهام بر سبيل توبيخ است يعنى با آنكه قرآن معجزه بينه است و از اتيان به مثل آن عاجزيد پس بچه وجه منكر و جاحد آنيد بعد از آن بيان قصهء ابراهيم ميفرمايد كه از آباى كرام حضرت رسالت است و تبيين صلاح و رشد او مينمايد بقوله * ( وَلَقَدْ آتَيْنا إِبْراهِيمَ رُشْدَه ) * و اين عطف است بر وَلَقَدْ آتَيْنا مُوسى يعنى هم چنان كه موسى را تورية داديم كه متصف بود بفرقان و ضياء و ذكر و به تو ذكر بتحقيق كه داديم ابراهيم ( ع ) را راه يافتن بوجوه صلاح و مصالح دين و دنيا اضافه رشد به او به جهت دلالت است بر رشد مثل او و بيان شان او يعنى رشدى كه او را سزد و شايد و فراخور او باشد و مراد به آن ادلهء بينه و حجج نيره بودند كه هادى او شدند بتوحيد و معرفت يعنى او را توفيق معرفت خود ارزانى فرموديم بوسيلهء حجج و براهين عقليه و گويند مراد برشد نبوتست يعنى او را پيغمبرى داديم * ( مِنْ قَبْلُ ) * پيش از موسى و هارون يا قبل از محمد ( ص ) يا آيات بينه و شواهد معرفت خود را به او داديم قبل از بلوغ * ( وَكُنَّا بِه عالِمِينَ ) * و بوديم به او يعنى استحقاق\r\n","description":"","footnote":"","page_name":" 69 ","page_number":69},
  {"content":"\r\nاو مر عطاى رشد را دانا پس فراخور استحقاق او را نوازش فرموديم يا عالم بوديم به اينكه او مجامع محاسن اوصاف و مكارم خصال است و به جهت اين نام خلت بر او نهاديم در آيه اشارتست به آنكه فعل حقتعالى به اختيار و حكمتست و عالم بجزئيات است و قوله * ( إِذْ قالَ ) * متعلقست برشد يعنى داديم بابراهيم آنچه موجب رشد او بود در وقتى كه گفت * ( لأَبِيه ) * مر پدر خود را يعنى عم خود را آزر * ( وَقَوْمِه ) * و گروه خود را يعنى اهل بابل را و يا متعلق است با ذكر محذوفست اى ( اذكر من اوقات رشده وقت ) قوله * ( لأَبِيه وَقَوْمِه ) * يعنى ياد كن از اوقات رشد او وقتى كه گفت مر آزر و قوم خود را * ( ما هذِه التَّماثِيلُ الَّتِي ) * چيست اين شكلها و صورتها كه پيوسته * ( أَنْتُمْ لَها ) * شما مر آن را يعنى مر پرستش آن را * ( عاكِفُونَ ) * مجاورانيد نه مر غير آن را در اين كلام تحقير شان اصنام است و توبيخ آن قوم كه تعظيم و اجلال آنها ميكردند چه تمثال كه صورت بىروحست نه ضررى از آن متصور است و نه نفعى از آن متوقع و لام براى اختصاص است نه تعديه چه تعديه عكوف بعلى است نه بلام پس معنى آنست كه و انتم فاعلون العكوف لها او واقفون لها ) يعنى شما بجا آورندهء مجاوريد از براى آنها يا وقوف نمايندگان براى ايشان و ميتواند بود كه لام بمعنى علا باشد يا عكوف متضمن معنى عبادت و ح عكوف متعدى باشد يعنى شما مجاورت كنندگانيد براى ايشان و مىتواند بود كه لام زائده باشد يعنى عبادت نمايندگانيد آنها را كه هفتاد و دو صورت بودند و در تيسير آورده كه نود بت بودند و بزرگتر همه را از زر ساخته بودند و دو گوهر شهوار در چشمهاى او ترتيب كرده و در تبيان گفته كه آن صورتها بر هيئات سباع و طيور و بهايم و انسان بودند و نزد بعضى ديگر آن تماثيل بر صور هياكل كواكب بودند و گويند بر صورت علماى خود كه منقرض شده بودند ممثل ساخته بودند عياشى باسناد خود از اصبغ بن نباته روايت كرده كه امير المؤمنين ( ع ) بر جماعتى بگذشت كه شطرنج بازى ميكردند فرمود كه\r\n* ( ما هذِه التَّماثِيلُ الَّتِي أَنْتُمْ لَها عاكِفُونَ ) * لقد عصيتم اللَّه و رسوله\r\nچيست آن صورتها كه پرستش آنها قيام نموده‌ايد به خدا كه نافرمانى خدا و رسول كرده‌ايد القصه چون حضرت ابراهيم خليل ( على نبينا و عليه السلام ) فرمود كه اين چه صورتها است كه ميپرستيد * ( قالُوا ) * گفتند در جواب او كه * ( وَجَدْنا آباءَنا ) * بدرستى كه ما يافتيم پدران خود را * ( لَها عابِدِينَ ) * مر آنها را پرستندگان ما نيز تقليد ايشان كرده بعبادت اين بتان مشغول شده‌ايم و بپرستش آنها اقامت نموده اين اعترافست بتقليد و عدم حجت ايشان بر عبادت آنها سواى اتباع اب او در فساد مذهب اهل تقليد و عصبية همين نكته\r\n","description":"","footnote":"","page_name":" 70 ","page_number":70},
  {"content":"\r\nكافيست كه ايشان تابع عبدة اصنام شده‌اند در تقليد و عدم و جدان حجت و برهان بر صحت مذهب خود مرويست كه معظم كيد شيطان آنست كه مردمان را بر تقليد پدر دارد و بوسيلهء آن ايشان را در وادى ضلالت و غوايت در آورد و لهذا چون ابراهيم ( ع ) اين جواب را از ايشان استماع فرمود * ( قالَ ) * گفت كه * ( لَقَدْ كُنْتُمْ أَنْتُمْ ) * به خدا كه بوديد شما * ( وَآباؤُكُمْ ) * و پدران شما * ( فِي ضَلالٍ مُبِينٍ ) * در ضلالت و گمراهى روشن و خطاى آشكارا يعنى منخرط در سلك اهل ضلال كه بر هيچ عاقلى آن ضلالت مخفى نيست به جهت عدم استناد شما و پدران شما بدليلى و حجتى بر مذهب خود و تقليد بر تقدير جواز آن در صورتيست كه مقلد فى الجمله علم بر حقيت آن داشته باشد و اين نيز از شما مسلوب است نمروديان به اين استبعاد قول ابراهيم نموده در تضليل و تجهيل آباء ايشان گمان بردند كه اين كلام را بر وجه ملاعبه ميگويد پس از روى تعجب * ( قالُوا ) * گفتند به او كه * ( أَ جِئْتَنا بِالْحَقِّ ) * آيا آوردى بما سخن راست و جد را يعنى اينسخن را بجد مىگويى * ( أَمْ أَنْتَ مِنَ اللَّاعِبِينَ ) * تا تو از بازى كنندگانى و اين سخن را بر طريق ملاعبه و مطايبه بما مىگويى * ( قالَ ) * گفت ابراهيم ( ع ) كه نيستم بازى كننده در اين قول * ( بَلْ رَبُّكُمْ ) * بلكه پروردگار شما * ( رَبُّ السَّماواتِ وَالأَرْضِ ) * آفريدگار آسمانها و زمينها است * ( الَّذِي فَطَرَهُنَّ ) * آن خداوندى كه آفريد همهء طبقات آسمان و زمين را و گويند ضمير هن راجع بتماثيل است و اين داخل است در تضليل ايشان بالزام حجت بر ايشان يعنى آفريدگار آسمان و زمين آفريننده تماثيل است كه شما بر پرستش آن مشغوليد * ( وَأَنَا عَلى ذلِكُمْ ) * و من بر آنچه گفتم بشما از آنكه او سبحانه خالق جميع عالمست و ربوبيت و معبوديت مخصوص است به او * ( مِنَ الشَّاهِدِينَ ) * از گواهانم و چون شهادت در شىء فرع تحقق و تحقيق آنست نزد شاهد پس حقيقت معنى آنست كه من از روى تحقيق اداى اين شهادت ميكنم و از سر برهان و حجت اين گواهى مىدهم نه آنكه مثل شما باشم در تقليد و سخنى كه گويم قادر بر اثبات آن نباشم بحجج بينه و براهين واضحه آورده اند كه روزى كه بعد از روز اين مناظره بود عيد نمروديان بود كه در آن روز بصحرا رفتندى و تا آخر روز بگشت و سير و تفرج اشجار و نباتات و غير ان مشغول بودندى و قبل از رفتن بتان را بياراستندى و طعامهاى ملون آوردندى و نزد بتان نهادندى تا بركت ايشان بآنطعامها رسد و در بازگشتن ببتخانه درآمدندى و بزبانها بتان را بنواختندى و آن گه سر بر زمين نهاده رسم پرستش را بجا آوردندى و آن طعامها بخوردندى و بعد از آن به خانه هاى خود بازگشتندى چون ابراهيم على نبينا و عليه السلام با جمعى\r\n","description":"","footnote":"","page_name":" 71 ","page_number":71},
  {"content":"\r\nاز ايشان در باب تماثيل مناظره فرمود گفتند فردا روز عيد ما است با ما بيرون آى تا به بينى كه دين و آئين ما چه زيبا است و يقين ميدانيم كه اگر داب و اداب ما را به بينى و زيب و زينت بتان و بتخانهء ما را مشاهده كنى زبان از سرزنش ما ببندى و بدين ما درآيى ابراهيم ( ع ) بلا و نعم جواب ايشان نگفت و روز ديگر كه ميرفتند خواستند او را ببرند بهانهء بيمارى پيش آورد كه انى سقيم چنانچه تفصيل آن در سورهء و الصافات مرقوم خواهد شد ايشان دست از او بازداشتند و بصحرا رفتند و گويند عم ابراهيم ( ع ) بالحاح تمام او را برد و چون بعضى راه برفت گفت انى سقيم مرا وقت غبست و نميتوانم كه بيايم عم او را بگذاشت و برفت ابراهيم در سر راه بخفت و مردم بر وى مينگريستند چون همه به روى بگذشتند پنهان از ايشان فرمود كه * ( وَتَاللَّه ) * و به خدا سوگند كه\r\nمن * ( لأَكِيدَنَّ ) * هر آينه جد جهد كنم و تدبير خفى نمايم در هم شكستن * ( أَصْنامَكُمْ ) * بتان شما را * ( بَعْدَ أَنْ تُوَلُّوا ) * پس از آنكه روى بگردانيد از ايشان * ( مُدْبِرِينَ ) * در حالتى كه پشت كننده باشيد بر ايشان و ايشان را باز گذاشته و بتماشاگاه خود رفته ذكر تدبير و اجتهاد در كسر اصنام به صورت كيد و ايراد تاء قسم كه از براى تعجب است به جهت صعوبت اين امر بود و توقف او بر نوعى از حيل چه او معاصر و مقابل نمرود بود كه در عتو و استكبار و قوة و سلطنت و تهالك و شكيمه و سطوت او در نهايت مراتب بود و مع ذلك ناصر دين و كيش باطل خود و هادم بنيان اهل حق ( و لكن اذا اراد اللَّه سنى عقد شيء و تيسر ) از قتاده و مجاهد مرويست كه يكى از آن قوم بشنيد اين سخن را و با كسى نگفت تا حين برگشتن ايشان از صحرا به بتخانه اما چون قوم برفتند حضرت خليل جليل تبرى برداشته به بتخانهء آن قوم ضليل در آمد * ( فَجَعَلَهُمْ ) * پس گردانيد آن بتان را به زخم تبر * ( جُذذاً ) * پاره پاره اين فعاليست بمعنى مفعول چون حطام ماخوذ از جد بمعنى قطع يعنى گردانيد آنها را پاره پاره و خورد و مرد شده * ( إِلَّا كَبِيراً لَهُمْ ) * مگر بت بزرگى را از آن اصنام يعنى بت بزرگتر را نشكست بلكه تبر را بر گردن او نهاد و بيرون آمد * ( لَعَلَّهُمْ ) * شايد قوم نمروديان * ( إِلَيْه ) * بسوى آن بت بزرگتر * ( يَرْجِعُونَ ) * باز گردند يعنى به دو رجوع كرده از او پرسند كه شكنندهء بتان كيست چه از شان معبود آنست كه در حل مشكلات رجوع به او كنند و غرض ابراهيم ( ع ) از اين عمل تبكيت و تقريع قوم بود و گفته‌اند ضمير اليه راجع بابراهيم است يعنى بتان را بشكست تا شايد رجوع به دو كنند به جهت تفرد و اشتهار او بعداوت الهه ايشان پس محاجه نمايد با ايشان بقوله بَلْ فَعَلَه كَبِيرُهُمْ هذا و عجز بتان را بحجت آوردن بر ايشان ثابت كند القصه چون نمروديان آخر روز به بتخانه درآمدند از وقوع آن صورت متحير شده * ( قالُوا ) * گفتند از روى استفهام و بر\r\n","description":"","footnote":"","page_name":" 72 ","page_number":72},
  {"content":"\r\nوجه تعجب * ( مَنْ فَعَلَ هذا بِآلِهَتِنا ) * كيست كه كرده است اين عمل را بخدايان ما يعنى كه ايشان را به اين طريق درهم شكسته * ( إِنَّه ) * بدرستى كه او * ( لَمِنَ الظَّالِمِينَ ) * هر آينه از ستمكارانست بر الههء ما چه آنها سزاوار آنند كه تعظيم و تكريم ايشان را بجا آرند و بپرستش آنها قيام نمايند او اهانت ايشان كرده و اين عمل شنيع بايشان كرده يا از ظالمانست بر نفس خود كه بدين عمل خود را در ورطهء هلاكت افكنده و مىتواند بود كه من موصوله باشد و معنى اينكه هر كه اين عمل بالههء ما كرده بدرستى كه او از ظالمان است پس نمرود كسان خود را بتفحص و تجسس اينكس برگماشت آن كس كه كلمات تَاللَّه لأَكِيدَنَّ أَصْنامَكُمْ از ابراهيم ( ع ) شنيده بود آن را به ديگرى گفت و زبان به زبان بگماشتگان نمرود رسانيدند و ايشان نزد نمرود آمده\r\n* ( قالُوا ) * گفتند كه از قومى شنيديم كه ميگفتند * ( سَمِعْنا فَتًى ) * شنيديم بواسطه از جوانى كه ببدى * ( يَذْكُرُهُمْ ) * ياد همى كرد بتان را * ( يُقالُ لَه إِبْراهِيمُ ) * ميگفتند مرا او را ابراهيم ( ع ) يعنى نام او ابراهيم است و نزد غير مجاهد و قتاده آنست كه ابراهيم ( ع ) اين سخن را در ميان جمعى گفت و ايشان نيز بنمرود رسانيدند كه شكننده الهه ابراهيم نامست و گويند هيچكس كلمات تَاللَّه لأَكِيدَنَّ أَصْنامَكُمْ از ابراهيم ( ع ) نشنيده بود و ليكن عيوب الهه را از او شنيده بودند و به جهت اين گفتند كه ابراهيم نام الههء ما را ببدى نام ميبرد شايد كه اين عمل او باشد و بدانكه يذكر مفعول ثانى يسمع است و يا صفت فتى و مصحح اينكه سمع به او متعلق باشد و اين ابلغ است در نسبت ذكر به او و ابراهيم خبر مبتداء محذوف است اى هو ابراهيم ( ع ) يا مرفوع باشد به يقال زيرا كه مراد بقول اسم است و چون نمرود و امراى او اينسخن را از قوم بشنيدند * ( قالُوا ) * گفتند بايشان كه * ( فَأْتُوا بِه ) * پس بياوريد او را * ( عَلى أَعْيُنِ النَّاسِ ) * در حالتى كه بر چشمهاى مردمان باشد يعنى چنان كنيد كه ممكن باشد همه مردمان صورت او را به بينند و معنى استعلا كه از على فهم مىشود بر طريق تشبيه و تمثيل است يعنى ثابت و متمكن شود و صورت او در چشمهاى مردمان همچون تمكن و ثبات راكب بر مركوب * ( لَعَلَّهُمْ يَشْهَدُونَ ) * شايد كه گواهى دهند كه اينست كه بتان را نكوهش كرده يا اين عمل كرده يا حاضر شوند نزد عقوبت كردن ما او را تا از آن عبرت گيرند پس ابراهيم ( ع ) را گرفته نزد نمرود بردند * ( قالُوا ) * گفتند به او كه * ( أَ أَنْتَ فَعَلْتَ هذا ) * آيا تو كردهء اين را كه ميبينيم از قطع و كسر * ( بِآلِهَتِنا يا إِبْراهِيمُ ) * بخدايان ما اى ابراهيم * ( قالَ ) * گفت ابراهيم ( ع ) كه من نكردم * ( بَلْ فَعَلَه ) * بلكه كرده است اين عمل را * ( كَبِيرُهُمْ ) * بزرك ايشان كه آن بت است به جهت خشم بر ايشان كه با وجود\r\n","description":"","footnote":"","page_name":" 73 ","page_number":73},
  {"content":"\r\nمن چرا ايشان را ميپرستند * ( هذا فَسْئَلُوهُمْ ) * پس بپرسيد از ايشان چه كس است كه شكسته است شما را * ( إِنْ كانُوا يَنْطِقُونَ ) * اگر هستند كه سخن گويند ببايد دانست كه مفسران را در تفسير اين آيه چند وجه است يكى آنكه * ( بَلْ فَعَلَه كَبِيرُهُمْ ) * مقيد است بان كانوا ينطقون و تقدير اينست كه قد فعله كبير هم ان نطقوا فسئلوهم يعنى اين كسر از فعل كبير ايشانست اگر ناطق شوند پس از ايشان سؤال كنيد و چون تعليق كلام به شرط محالست پس موجب كذب نباشد كه منافى عصمت است و اين مثل آنست كه شخصى گويد كه فلان صادق فيما يقول ان لم يكن فوقنا سماء يعنى فلان كس راستگو است در آنچه ميگويد اگر آسمان بالاى سر ما نباشد پس خلاصهء معنى آنست كه بت بزرگ ايشان را شكسته است اگر چنانچه بسخن درآيند و جواب ايشان بدهند ليكن جواب گفتن ايشان محالست پس اينكه كبير ايشان كسر ايشان كرده باشد محال باشد چه تعليق امرى بر محال محال باشد و طلب سؤال نيز مشروط بر نطق ايشان بوده پس آن نيز قبيح نباشد و غرض او از اين توبيخ و تعنيف ايشان بود بعبادت چيزى كه نفع و ضرر از ايشان نبوده باشد و قوة نطقيه و ساير حواس از او مسلوب خواهد بود دوم آنكه اين كلام اگر چه بحسب ظاهر بمعنى خبر است اما مراد از آن الزام حجت است بر ايشان فكانه قال ( ما تنكرون ان فعله كبيرهم هذا ) و بيان الزام گاهى به صورت سؤال مىباشد و گاهى بلفظ امر و گاهى بلفظ خبر و الزام يكى از اين سه وجه ابلغ است در كلام از تصريح و وجه الزام اينست كه اين اصنام اگر الهه‌اند چنانچه زعم شما است پس جز اين نيست كه اين فعل را كبير ايشان بايشان كرده زيرا كه غير إله قادر نيست كه كسر إله ديگر كند و ح * ( فَسْئَلُوهُمْ إِنْ كانُوا يَنْطِقُونَ ) * از براى اظهار عجز ايشان باشد و نفى الوهيت ايشان حاصل اين وجه آنست كه كلام بر سبيل فرض و تقدير است و حكايت از آنچه لازم مىآيد جواز آن در مذهب ايشان و تقرير آن اينست كه ابراهيم ( ع ) بايشان گفته كه چنان فرض كنيد كه اگر پرسيد از شخصى كه اين عمل از تو صادر شده او گويد كه من نكرده‌ام بلكه بت مهتر ايشان كرده آيا اين قول از وى قبول خواهيد كرد يا\r\nنه اگر گويند نه و او در جواب گويد كه چرا قبول نميكنيد و شما گوئيد براى آنكه حيات و قدرت ندارد پس اين فعل از او محال باشد او گويد از ايشان سؤال كنيد تا آنچه حق است بگويند شما گوئيد چگونه از جماد سؤال كنيم كه آلت گفتن و شنيدن از او منتفى است و چون به اين معترف شويد او گويد پس حجت بر شما لازم شد كه چيزى كه در نهايت عجز باشد از براى پرستش فرا گيريد و بعبادت او مشغول شويد وجه سيم آنست كه قول ابراهيم ( ع ) از براى تقرير نفى فعل است از نفس خود بر سبيل استهزا و تبكيت بر اسلوب تعريضى و آن مثل اينست كه شخصى خطى در غايت نيكويى نوشته باشد يا قصيدهء غرا گفته و يكى كه اصلا از خط و قصيده خبرى ندارد از او پرسد كه اين خط تو نوشتهء و اين قصيده تو گفتهء وى بر سبيل استهزا نه\r\n","description":"","footnote":"","page_name":" 74 ","page_number":74},
  {"content":"\r\nبر طريق نفى از نفس خود در جواب گويد كه من ننوشته‌ام و نگفته‌ام بلكه تو نوشتهء و گفتهء پس در اينمقام نيز ابراهيم ( ع ) را گفتند كه تو كردهء اين عمل را با خدايان ما او بر سبيل تعريض و تبكيت و استهزاء نه بر وجه نفى آن از خود گفت نه بلكه اين بت بزرگتر كرده و آنچه روايت كرده‌اند كه پيغمبر صلى اللَّه عليه و آله فرموده كه ابراهيم ( ع ) دروغ نگفته الا سه بار و به آن جدال كرد با كفار از دين خود يكى آنكه گفت انى سقيم دوم آنكه گفت * ( بَلْ فَعَلَه كَبِيرُهُمْ ) * سيم در وقتى كه پادشاه عصر او ميخواست كه ساره را از او بستاند گفت انها اختى او خواهر منست جواب از اين آنست كه بر تقدير صحت اين حديث مراد آنست كه اين هر سه قول از قسم معارضه‌اند و صورت آن مشابه صورت كذبست اما قول اول در سورهء و الصافات بر وجه ابسط سمت تحرير خواهد يافت و قول ثانى بر وجه تفصيل مذكور شد و قول ثالث مراد وى باخت خواهر دينى بوده نه خواهر صلبى يعنى او خواهر منست در دين هم چنان كه ميگويند فلان برادر در دين منست إِنَّمَا الْمُؤْمِنُونَ إِخْوَةٌ شاهد اين معنى است و بدانكه مىتواند بود كه ضميرى منوى در فعله راجع به فتى يا ابراهيم ( ع ) باشد و كبيرهم هذا مبتدا و خبر و بنا بر اين اسناد فعل بفاعل بر حقيقت خود باشد نه بطريق تجوز القصه چون ابراهيم ( ع ) گفت * ( بَلْ فَعَلَه كَبِيرُهُمْ هذا فَسْئَلُوهُمْ إِنْ كانُوا يَنْطِقُونَ ) * * ( فَرَجَعُوا إِلى أَنْفُسِهِمْ ) * پس بازگشتند نمروديان بنفسهاى خود يعنى با يكديگر رجوع كردند * ( فَقالُوا ) * پس گفتند بعضى با بعضى ديگر * ( إِنَّكُمْ أَنْتُمُ الظَّالِمُونَ ) * بدرستى كه شما ستمكارانيد بر خود به اين سؤال كه كرديد چه وى شما را به جهت اين سؤال ملزم گردانيد و عاجز ساخت در احتجاج و يا آنكه ايشان رجوع بعقول خود كردند بعد از تأمل و تدبر بطلان مذهب خود را يافتند و گفتند با يكديگر كه حقيقت شما ستمكارانيد بر نفسهاى خود كه پرستش چيزى كنيد كه نمىبيند و نميشنود و نميگويد نه آن كسى كه اسناد ظلم به او ميكرديد و ميگفتيد إِنَّه لَمِنَ الظَّالِمِينَ * ( ثُمَّ نُكِسُوا ) * پس نگونسار كرده شدند * ( عَلى رُؤُسِهِمْ ) * بر سرهاى خود اين تشبيه عود ايشانست بسوى باطل به آنكه اسفل شيء بر اعلاى آن مستعلى شود يعنى ايشان منقلب شدند بمجادله بعد از آنكه استقامت نموده بودند بمراجعت و طريق بطلان ايشان بر ايشان روشن شده پس گفتند بابراهيم از روى جدال * ( لَقَدْ عَلِمْتَ ) * بدرستى كه تو دانستهء كه * ( ما هؤُلاءِ يَنْطِقُونَ ) * اين بتان سخن نگويند پس چرا امر ميكنى كه از ايشان بپرسيد و گويند * ( ثُمَّ نُكِسُوا عَلى رُؤُسِهِمْ ) * بر حقيقت خود است نه بر تشبيه يعنى ايشان به جهت فرط خجالت و حيرت و انكسار و انخذال از الزام ابراهيم ( ع ) ايشان را بر وجهى سر در پيش افكندند كه اسفل ايشان مشرف شد بر اعلاى ايشان و به جهت عجز در جواب گفتند * ( لَقَدْ عَلِمْتَ ما هؤُلاءِ يَنْطِقُونَ ) * و چون ابراهيم ( ع ) اعتراف ايشان را در عجز الهه خودشان استماع\r\n","description":"","footnote":"","page_name":" 75 ","page_number":75},
  {"content":"\r\nفرمود * ( قالَ ) * گفت از روى تقريع و انكار عبادت ايشان * ( أَ فَتَعْبُدُونَ ) * آيا پرستش ميكنيد * ( مِنْ دُونِ اللَّه ) * بجز از خداى تعالى * ( ما لا يَنْفَعُكُمْ ) * آن را كه سود نرساند بشما * ( شَيْئاً ) * چيزى را كه پرستش آن نمايند * ( وَلا يَضُرُّكُمْ ) * و زيان نكند شما را اگر ترك پرستش او كنيد و مع ذلك دفع ضرر از نفس\r\nخود نتواند كرد و بر هر كه اندك فهمى و عقلى دارد پوشيده نيست كه عدم نفع و ضر منافى الوهيت است و استحقاق الوهيت مر كسى را ثابت است كه قادر است بر نفع و ضرر و معطى اصول نعم است بشما از حيات و قدرت و شهوت و حواس ظاهره و باطنه و غير آن و توانا بر عقاب و ثواب و چون ابراهيم ( ع ) يافت كه خجالت و انحزال نمروديان بيشتر شد از اين سخن بار ديگر بر سبيل تهجين عبادت ايشان و استعذار آلهة ايشان فرمود كه * ( أُفٍّ لَكُمْ ) * زشتى و ناخوشى باد شما را در عبادت خود * ( وَلِما تَعْبُدُونَ ) * و مر آن چيزى را كه ميپرستيد * ( مِنْ دُونِ اللَّه ) * بجز از خداى * ( أَ فَلا تَعْقِلُونَ ) * آيا درنمىيابيد قبح عمل خود را و عقل نداريد تا بدى كردار خود را بدانيد و از آن باز ايستيد و بعبادت معبود يكتا كه خالق همهء ممكناتست و قادر و عالم بر همهء موجودات مشغول شويد بدانكه اف صوتيست كه در حالت تضجر مىگويند و معنى آن قبح و نتن است و لام از براى بيان متافف له و اختلاف مفسران در معنى آن و وجه بنا و عروض تنوين بر آن در سورهء بنى اسرائيل مذكور شده و چون ايشان از محاجه عاجز شدند جحود و استكبار و فرط عناد و جاهليت ايشان را بر مضاره داشت و همه متفق الكلمه شده * ( قالُوا ) * گفتند با يكديگر كه * ( حَرِّقُوه ) * بسوزانيد او را كه عقوبت آتش اهول و اصعب است * ( وَانْصُرُوا آلِهَتَكُمْ ) * و يارى دهيد خدايان خود را بانتقام كشيدن از روى * ( إِنْ كُنْتُمْ فاعِلِينَ ) * اگر هستيد كنندگان نصرت يعنى يارى دهندگان مر الههء خود را او گويند قايل اين قول مردى بود از اكراد فارس نام او هيون و به جهت اين قول فضيح حقتعالى او را به زمين فرو برد و تا روز قيامت بر زمين فرو خواهد رفت و نزد بعضى ديگر قايل اين نمرود بود كه قوم خود را بر اين فعل قبيح داشت و اول حكم كرد تا خطيرهء در پيش كوه بنا كردند ارتفاع آن شصت گز و قرب يك ماه هيزم جمع كرده آن را پر ساختند و در روايت آمده كه هر كه بيمارى داشتى يا حاجتى او را بودى به جهت صحت آن بيمار و قضاى حاجت هيمه آوردى و در آنجا انداختى و اكثر زنان ريسمان ميريسيدند و ميفروختند و هيمه ميخريدند و در آن خطيره مىانداختند القصه چندان هيزم جمع كردند كه از بالاى آن خطيره مانند كوهى بر آمد و روغن فراوان بر سر آن هيمه ريختند و آتش در آن زدند و آن آتش بر وجهى شعله كشيد كه مرغان در هوا بريان ميشدند و هيچ كس نميتوانست كه نزديك آن رود و چون خواستند كه ابراهيم ( ع ) را در آنجا\r\n","description":"","footnote":"","page_name":" 76 ","page_number":76},
  {"content":"\r\nاندازند ندانستند كه بچه وجه بيندازند ابليس به صورت پيرى برآمده ايشان را تعليم ساختن منجنيق كرد پس منجنيق بساختند و ابراهيم على نبينا و عليه السلام را غل بر گردن و بند بر دست و پا نهاده بر بالاى منجنيق نشانده در آتش انداختند و در اخبار وارد شده كه چون آتش نمرود بالا گرفت و ابراهيم را در منجنيق نهاده خواستند كه در آتش اندازند دست بدعا برداشت و گفت\r\nاللهم انت الواحد فى السماء و انا الواحد فى الارض ليس فى الارض يعبدك غيرى حسبى اللَّه و نعم الوكيل\r\nدر اين حالت فرياد از فرشتگان برخواست و زمين و آسمان و وحوش و طيور بگريه درآمدند و حملهء عرش و سكنه كرسى آغاز گريستن كردند و ملايكه گفتند بار خدايا تو عالمى كه از شرق تا بغرب عالم همين يك آدمست كه تو را بوحدانيت ميشناسد اكنون ميخواهند كه وى را بسوزانند ما را دستورى ده تا او را مددى نمائيم خطاب در رسيد كه نزديك وى رويد اگر شما را مدد طلبد ممد و معاون وى باشيد اول ملك الرياح بيامد و بر خليل سلام كرد ابراهيم ( ع ) جوابداد و گفت تو چه كسى كه بر بىكسان و بيچارگان سلام ميكنى گفت من فرشته‌ام موكل بر بادها آمده‌ام كه تو را مدد كنم اگر فرمايى لشگر باد را امر كنم تا تمام جمرات آتش را بردارند و در خانهاى نمروديان افكنده ابدان و امتعهء ايشان را در آن آتش به سوزانند ابراهيم ( ع ) گفت كه نميخواهم كه در اين حال پناه به غير ايزد متعال برم ملك السحاب آمد و گفت اى خليل همه ابرها محكوم فرمان منند اگر امر كنى بگويم تا قطرات باران بر آن جمرات افشانند و باندك زمانى آتش افروخته را فرونشانند ابراهيم ( ع ) فرمود كه مهم خود را به حق واگذاشته‌ام و چشم از مددكارى اين و آن برداشته‌ام ملك الجبال برسيد و گفت اى پدر ملت و صاحب خلت حكم فرما تا كوه هاى بابل را بر سر نمروديان فرو دارم و همه را در زير كوه هاى بلند و پست كنم ابراهيم ( ع ) گفت نميخواهم كه غير حق را در مهم من مدخلى باشد ملك الارض پيش آمد كه اى خليل جليل طبقات زمين مأمور منند اجازت ده تا زمين بابل را گويم تا همه نمروديان را فرو برد ابراهيم ( ع ) گفت\r\nخلوا بينى و بين حبيبى\r\nبگذاريد مرا با حبيب من تا هر چه خواهد با من كند و آخر جبرئيل آمد بوقتى كه ابراهيم ( ع ) از منجنيق جدا شده بود و بخطيرهء آتش نزديكشده نعرهء زد كه اى خليل\r\nهل لك من حاجة\r\nهيچ حاجت دارى اى ابراهيم ابراهيم ( ع ) گفت\r\nاما اليك فلا\r\nحاجت دارم اما به تو ندارم جبرئيل گفت بر آن كس كه حاجت دارى بخواه ابراهيم ( ع ) جواب داد كه\r\nعلمه بحالى حسبى من سؤالى\r\nدانستن او حال مرا از سؤال باز ميدارد يعنى او چون ميداند چه گويم و چون بيخواستن مراد ميدهد چه جويم آورده‌اند كه چون جبرئيل با وى گفت چرا با آن كس كه حاجت دارى نمىگويى گفت چون اراده دوست سوختن دوست خواهد زيستن روا نيست همان لحظه خطاب در رسيد كه چون دوست مرا دوست خواهد سوختن سزا نيست و بعضى گفته اند\r\n","description":"","footnote":"","page_name":" 77 ","page_number":77},
  {"content":"\r\nكه ابراهيم در جواب جبرئيل گفت مرا هيچ خاستى و حاجتى نمانده و نفس را حكايتى نيست و از نار نمروديان شكايتى نه اراده ارادهء او است يَفْعَلُ اللَّه ما يَشاءُ و يَحْكُمُ ما يُرِيدُ و چون توكل خليل بر ملك جليل و انقطاع از ما سوا در كمال وثوق بود از اين جهة زمهرير قهر الهى به آتش نمرودى رسيد و اشتعال آن را منتفى ساخت و حرارت آن را بيكباره فرو نشانيد آن موضع را سرد و خنك گردانيد كما قال جلت قدرته\r\nو طابت بلية و عمة عطية\r\n* ( قُلْنا يا نارُ ) * گفتيم اى آتش چون خليل ما از طبيعت خود بيرون آمده و بالكليه توجه بما نموده تو هم طبع خود را پاك سوخته و گداخته دار * ( كُونِي ) * باش * ( بَرْداً وَسَلاماً عَلى إِبْراهِيمَ ) * خداوند برودت و سلامت بر ابراهيم يعنى برودتى كه ضرر به او نرساند و به حد اعتدال باشد از ابن عباس منقولست كه اگر سلاما در عقب بردا ذكر نفرمودى ممكن بودى كه ابراهيم از شدت سردى بيفسردى پس از رايحهء طيبه من كلام عاقبت فرجام چنين بشامه اهل محبت ميرسد كه هر كه ببلاى دوست بطريق تسليم در آيد هر آينه از كوره محبت خالص و سليم بيرون آيد و گويند امر به آتش بر سبيل تمثيل است زيرا كه آتش جماد است و قابل خطاب نيست و مراد آنست كه آتش را سرد و با سلامت گردانيديم كما قال كُونُوا قِرَدَةً خاسِئِينَ و ميتواند بود كه بعد از اعطاى فهم سخن بر او و قدرت آن بر انتقال از حالت حرارت به حالت برودت او را به اين خطاب مخاطب ساخته باشد و در برودت آتش بر ابراهيم ( ع ) چند وجه گفته‌اند يكى آنكه حقتعالى احداث برد كرده باشد در او بدل شدت حرارت كه در او بوده چنان كه گذشت دوم آنكه شدة حرارت آن بر حال خود بوده باشد ليكن او سبحانه حايلى پيدا كرده باشد ميان آن و ابراهيم سوم آنكه حصول احراق باعتماداتى است كه در آتش است و آن خروج و صعود حرارتست از آن و حقتعالى كامران شده باشد و صفت اعتماد را از او سلب نموده و اين قريب بوجه دويمست چه حاصل هر دو آنست كه حقتعالى با وجود حرارت رفع احراق و اذية آن نموده باشد هم چنان كه در سمندر و قوله على ابراهيم مشعر است بر اين و نيز قول على ابراهيم دالست بر آنكه بعد از خروج ابراهيم از آن احراق آن عود كرده باشد و اقامت كونى ذات برد در مقام ابردى و بعد از آن حذف مضاف و اقامة مضاف اليه در مقام آن از مبالغاتست و نزد بعضى نسب سلاما يفعل محذوف است اى سلمنا سلاما عليه از ابى عبد اللَّه ( ع ) صلوات اللَّه عليه مرويست كه در حين اشراف ابراهيم ( ع ) بر آتش جبرئيل نزد وى آمد و گفت\r\nالسلام عليك يا ابراهيم و رحمة اللَّه و بركاته أ لك حاجة\r\nفرمود\r\nاما اليك فلا\r\nپس دست بدعا برداشت و گفت\r\nيا اللَّه يا صمد يا من لم يلد و لم يولد ولى يكن له كفوا احد\r\nآتش فى الحال فرو مرد و چون فرود آمد غل و بند از او جدا شد و روايتى آنست كه آتش غل و بند را بسوخت و اصلا متعرض او نشد و حوالى او گل و نرگس بدميد و چشمهء آب\r\n","description":"","footnote":"","page_name":" 78 ","page_number":78},
  {"content":"\r\nشيرين پديد آمد و جبرئيل پيرهنى و بالشى از بهشت بياورد و پيراهن در او پوشانيد و بالش در زير او افكند و او را بر آن نشاند و هفت روز با ابراهيم در آن خطيره بسر برد و با او مكالمه مينمود و انيس وى بود و در روايت آمده كه حق سبحانه ملك الظل را به او فرستاد تا انيس وى باشد و چون نمرود به بالاى قصر برآمد ديد كه ابراهيم در بوستان خوش و گلستان بغايت دلكش نشسته و با ملك الظل سخن ميگويد و بر گردا گرد ايشان آتش شعله مىزند متعجب شده آواز داد كه اى ابراهيم خداى تو كه قدرت او در اينمرتبه است كه مىبينم بزرگ خدائيست و ميخواهم كه از براى او قربانى كنم ابراهيم فرمود كه خداى من قربانى از تو قبول نكند ما دام كه بر كيش خود باشى و در اخبار آمده كه نمرود چهار هزار گاو قربانى كرد و ترك ايذاى ابراهيم كرد و مرويست كه نمرود چون ابراهيم را بدان وضع بديد گفت اى ابراهيم تو را اين بوستان و مرغزار از كجا پيدا شد گفت خداى من اينكرامت فرمود و مرا به آن نوازش نموده گفت بزرگ خدايى دارى اى ابراهيم بعد از آن گفت كه اين كيست كه با تو در سخن است گفت ملك الظل كه خداى من او را فرستاده تا مرا به او انسى باشد و تنها نباشم گفت زهى قدرت و بزرگوارى خداى تو پس گفت در گرداگرد تو حصار آتش است هيچ توانى كه قدم در ميان آن نهاده بيرون آيى گفت ميتوانم گفت بميان آن رو تا ببينم ابراهيم از آن آتش مرور كرده بيرون آمد و هيچ ضررى از آن بوى نرسيد و در بعضى اخبار آمده كه نمرود بعد از اين مشاهده چهل هزار گاو قربانى كرد از براى خداى ابراهيم و از سر او درگذشت و به صحت رسيده كه ابراهيم در آن روز شانزده ساله بود و در وقتى كه اسمعيل را قربانى ميكرد نود ساله بود اسمعيل هفت ساله و در كشف الاسرار آورده كه نزد محقق خطاب يا نار كونى با آتشى بود كه در كانون دل خليل بود يعنى خليل چون نزديك آتش نمرودى رسيد خواست كه از شهود عشق آه كشد و آتش نمرودى را تباه سازد ندا رسيد كه اى آتش شهودى سرد شو بر آتش نمرودى و بسلامت باش بر ابراهيم چه حكمت ما مقتضى آنست كه در آن آتش بمعجزهء خليل بوستانى ظاهر كنيم اگر تو سلطنت خود را در نار نمرودى جارى گردانى نابود شود و معجزه كه آن بوستان سبز است و آب جارى در ميان آتش هويدا نگردد و اگر بر ابراهيم بسلامت نباشى از شعلة نارُ اللَّه الْمُوقَدَةُ بسوزد و قاعده دعوت برافتد و از اينجا معلوم مىشود كه آتش محبت كه در كانون دل محب صادق مشتعل شود بر همه چيز غلبه تواند كرد\r\n* ( وَأَرادُوا بِه ) * و خواستند نمروديان بابراهيم * ( كَيْداً ) * مكرى و تدبيرى در سوختن او * ( فَجَعَلْناهُمُ الأَخْسَرِينَ ) * پس گردانيديم ايشان را از زيانكارتران يعنى زيان كارى ايشان مزية داشت بر جميع زيانكاران چه سعى ايشان برهانى قاطع و دليلى ساطع شد بر حقيقت قول ابراهيم و بطلان فعل ايشان تا موجب مزية درجهء ابراهيم و استحقاق ايشان باشد به عذاب اليم و از ابن عباس مرويست كه اخسريت ايشان آن بود كه حق سبحانه لشگر\r\n","description":"","footnote":"","page_name":" 79 ","page_number":79},
  {"content":"\r\nپشه را بر ايشان گماشت تا كه گوشتهاى ايشان را بخورد و خونهاى ايشان را بياشاميد و يكى از آنها در دماغ نمرود رفت تا آنكه او را هلاك كرد حاصل كه ايشان ميخواستند كه مكرى و كيدى كنند بر ابراهيم آن مكر بر ايشان منقلب شد و بعذابى مستاصل شدند كه اصلا در مخيلهء ايشان نميگذشت كه به آن هلاك توانند شد * ( وَنَجَّيْناه ) * و نجات داديم ما ابراهيم را از زمين عراق كه منزل نمرود و قوم او بود * ( وَلُوطاً ) * و برادر زادهء او لوط بن هارون بن تارخ را و رسانيديم ايشان را * ( إِلَى الأَرْضِ الَّتِي بارَكْنا فِيها ) * بآنزمينى كه بركت داديم در آن * ( لِلْعالَمِينَ ) * مر جهانيان را يعنى زمين شام و در آن زمان اهل توحيد سه كس بيش نبودند ابراهيم و لوط و ساره كه دختر عم ابراهيم بود و زوجه او و بركت زمين از آن حيثيت بود كه قائم انبيا در آن ولايت مبعوث شده بودند و از آنجا شرايع ايشان كه مبادى كمالات و خيرات دينيه و دنيويه بود باقطار عالم رسيده و منتشر شده و يا بركت آن از حيثيت كثرت آب و ثمار و اشجار بود و بسيارى نعمت و ارزانى آن و طيب عيش غنى و فقير و در روايت ثابت شده كه ابراهيم على نبينا و عليه السلام بفلسطين كه افضل بقاع زمين شامست نزول فرمود و لوط عليه السلام بمؤتفكات و ميان اين دو موضع مسافت يك شبانه روز بود و در خبر آمده كه هيچ آبى خوشتر از آب شام نيست و منبع جميع آن آبها از زير صخرهء بيت المقدس است و قتاده گفته كه بركت آن زمين از آن جهت است كه دار هجرة انبيا است و هر چه از زمين بكاهد در شام افزايد و هر چه از شام بكاهد در فلسطين افزايد و ديگر آن زمين حشر و نشر است و عيسى كه از آسمان نزول كند آنجا فرود آيد و هلاكت دجال آنجا باشد ابو قلابه روايت كرده كه رسول فرمود كه در واقعه ديدم كه فرشتگان قرآن برگرفتند و بشام بردند بعد از آن تاويل بر آن وجه فرمود كه در آخر زمان چون اسلام ضعيف شود ملل مختلفه بسيار شود مسلمانان به بيت المقدس گريزند و در خبر آمده كه چون كعب الاخبار بشام توطن كرد عمر كس فرستاد كه چرا بمدينه نيايى كه دار الهجرة حضرت رسالت است در جواب فرستاد كه در كتب اوايل خوانده‌ام كه شام گنج خدا است در زمين و خداى را اينجا گنجى است از براى بندگان از محمد بن اسحق مرويست كه ابراهيم لوط و ساره را كه بوى گرويده بودند برداشته بشام هجرت فرمود كما قال فَآمَنَ لَه لُوطٌ وَقالَ إِنِّي مُهاجِرٌ إِلى رَبِّي و از آنجا بنجران آمد و مدتى آنجا بود و از آنجا بمصر رفت و باز بشام معاودت نمود و در زمين فلسطين توطن كرد و حقتعالى لوط را بمؤتفكه فرستاد بدعوت مردمان و از ابن عباس مرويست كه ابراهيم از زمين عراق متوجه مكه شد كه بركت همهء عالميان از آنست كه كما قال اللَّه تعالى إِنَّ أَوَّلَ بَيْتٍ وُضِعَ لِلنَّاسِ لَلَّذِي بِبَكَّةَ مُبارَكاً وَهُدىً لِلْعالَمِينَ * ( وَوَهَبْنا لَه ) * و بخشيديم ابراهيم را از ساره كه دختر عم او بود پسرى * ( إِسْحاقَ ) * نام او اسحق * ( وَيَعْقُوبَ ) *\r\n","description":"","footnote":"","page_name":" 80 ","page_number":80},
  {"content":"\r\nو داديم او را نبيرهء يعقوب نام * ( نافِلَةً ) * در حالتى كه آن عطيهء بود از ما زايد از سؤال او چه او پسرى از مادر خواست ما پسرى و نبيرهء به او كرامت فرموديم و گويند عرب ولد ولد را نافله ميخوانند به جهت آنكه زياده است بر فرزند هم چنان كه نمازى كه بر فريضه زايد است نافله ميخوانند و غنيمت را نفل ميگويند به جهت آنكه زيادتيست مخصوص بامة مرحومه يعنى ما ولدى و ولد ولدى به او داديم و ميتواند بود كه نافلة حال باشد از معطوف و معطوف عليه و معنى اينكه ما اسحق و يعقوب را به او داديم در حالتى كه محض عطيه\r\nبودند از ما بدون جز او استحقاق و محتملست كه صفت مفعول مطلق محذوف باشد اى و وهبنا هبة نافلة * ( وَكُلًّا ) * و هر يك اين پيغمبران كه ابراهيم و لوط و اسحق و يعقوباند * ( جَعَلْنا صالِحِينَ ) * گردانيديم شايستگان و نيكان يعنى توفيق ايشان داديم بصلاحيت و نيكوكارى و بلطف خود ايشان را هدايت داديم تا در صلاح به حد كمال رسيدند يا ايشان را توفيق داديم بصلاحيت و نيكوكارى در كسب اخلاق حسنه و دفع اوصاف ذميمه يا آنكه به جهت آن صلاحيت رتبهء نبوت پيدا كردند * ( وَجَعَلْناهُمْ أَئِمَّةً ) * و گردانيديم ايشان را پيشوايان كه بندگان اقتدا بايشان كنند در اقوال و افعال * ( يَهْدُونَ ) * راه نمايند مردمان را به حق * ( بِأَمْرِنا ) * بفرمان دادن ما ايشان را به اين هداية يعنى ايشان را امر فرموديم كه هدايت بندگان كنند و تكميل ايشان نمايند * ( وَأَوْحَيْنا إِلَيْهِمْ ) * و وحى كرديم بديشان * ( فِعْلَ الْخَيْراتِ ) * كردن نيكوئيها يعنى انواع اعمال صالحه تا خلق را بر آن ترغيب كنند و به جهت انضمام عمل بعلم كمال ايشان تمام شود و تا مردمان در اعمال ايشان نگاه كرده شوق ايشان زياده شود در اقتدار و انقياد اوامر * ( وَإِقامَ الصَّلاةِ ) * و بپاى داشتن نماز * ( وَإِيتاءَ الزَّكاةِ ) * و دادن زكات تخصيص نماز و زكات از خيرات جهت تفضيلست و حذف تاء اقامت كه معوض است از احدى الالفين به جهت قيام مضاف اليه است در مقام آن * ( وَكانُوا لَنا عابِدِينَ ) * و بودند ما را پرستندگان يعنى موحدان بودند و باخلاص عبادت نمايندگان و به جهت افادهء اينمعنى است كه صله مقدم واقع شده بر عامل خود * ( وَلُوطاً آتَيْناه ) * و لوط را داديم * ( حُكْماً ) * حكمت كه آن امريست واجب العمل يا نبوت يا فصل بين الحضمين يعنى حكومت * ( وَعِلْماً ) * و دانشى كه آن پيغمبر را بايد از قواعد شرع و ملت * ( وَنَجَّيْناه ) * و برهانيديم او را * ( مِنَ الْقَرْيَةِ الَّتِي ) * از دهى كه * ( كانَتْ تَعْمَلُ الْخَبائِثَ ) * بود آن ديه كه مىكردند يعنى اهل آن مىكرده‌اند عملهاى ناپاك و آن ديه سدوم بود از مؤتفكات كه اهل\r\n","description":"","footnote":"","page_name":" 81 ","page_number":81},
  {"content":"\r\nآن بلواطه مشغول بودند و راهزنى مىكردند و غير آن از قبايح كما قال اللَّه تعالى حكاية عنهم إِنَّكُمْ لَتَأْتُونَ الرِّجالَ وَتَقْطَعُونَ السَّبِيلَ وَتَأْتُونَ فِي نادِيكُمُ الْمُنْكَرَ و دال بر وصف قريه است بصفت اهل آن و اسناد صفت ايشان به آن و حذف مضاف و اقامة مضاف اليه در مقام آن قوله * ( إِنَّهُمْ كانُوا ) * بدرستى كه بودند ايشان * ( قَوْمَ سَوْءٍ ) * گروه بدكار يعنى از اهل بدى بودند * ( فاسِقِينَ ) * بيرون رفتگان از دايرهء فرمان يعنى مشرك بودند و از توحيد امتناع مىكردند و مع ذلك مرتكب انواع قبايح و فواحش ميشدند اين كلام در حكم تعليل است مر عمل خبايث را * ( وَأَدْخَلْناه ) * و درآورديم لوط را * ( فِي رَحْمَتِنا ) * در بخشايش خود يعنى در اهل رحمت خود داخل گردانيديم تا در بهشت كه محل رحمت است درآورديم و\r\nفى الحديث القدسى هذه رحمتى ارحم بها من اشاء\r\nبهشت رحمت منست رحم كنم به آن هر كه را خواهم * ( إِنَّه ) * بدرستى كه لوط * ( مِنَ الصَّالِحِينَ ) * از جملهء شايستگان و ستودگان است و گويند مراد بصالحين انبيااند و قصهء لوط بر سبيل تفصيل سمت ذكر يافته * ( وَنُوحاً ) * و ياد كن نوح را * ( إِذْ نادى ) * وقتى كه نداد كرد و مىتواند بود كه عطف باشد بر لوطا يعنى نوح را علم و حكمت داديم وقتى كه بخواند پروردگار خود را * ( مِنْ قَبْلُ ) * پيش از ابراهيم و لوط يعنى دعا كرد بهلاك قوم خود * ( فَاسْتَجَبْنا لَه ) * پس اجابت كرديم مر دعاى او را كه گفت رَبِّ لا تَذَرْ عَلَى الأَرْضِ مِنَ الْكافِرِينَ دَيَّاراً و قال رَبَّه أَنِّي مَغْلُوبٌ فَانْتَصِرْ * ( فَنَجَّيْناه ) * پس برهانديم او را * ( وَأَهْلَه ) * و اهل بيت او را از فرزندان و زنان و يا هر كه در دايرهء ايمان درآمده بود * ( مِنَ الْكَرْبِ الْعَظِيمِ ) * از اندوه بزرگ يعنى طوفان يا از اذية قوم و تكذيب ايشان و مىتواند بود كه نصب نوحا به فاستجبنا يا به نجينا باشد و ايثار كرب برغم به جهت مبالغه است در زيادتى غم چه كرب غميست كه اثر حرارت آن بقلب رسد و او را قلق و مضطرب سازد * ( وَنَصَرْناه ) * و يارى داديم او را و چون نصر مطاوع انتصار است يقال نصر فانتصر پس معنى آنست كه منتصر و منتقم گردانيديم * ( مِنَ الْقَوْمِ الَّذِينَ كَذَّبُوا بِآياتِنا ) * از گروهى كه تكذيب كردند آيات و معجزات ما را و آن را بدروغ داشتند يعنى بنصرت ما انتقام كشيد از ايشان يا نصر متضمن منع است يعنى بازداشتيم او را از ايذاى مكذبان و ابو عبيده گفته كه من بمعنى علا است يعنى نصرت داديم او را بر اهل كفر و تكذيب * ( إِنَّهُمْ كانُوا ) * بدرستى كه بودند ايشان\r\n","description":"","footnote":"","page_name":" 82 ","page_number":82},
  {"content":"\r\n* ( قَوْمَ سَوْءٍ ) * گروه بد و اهل شر چه كفر سر همهء بديها است * ( فَأَغْرَقْناهُمْ أَجْمَعِينَ ) * پس غرق گردانيديم همهء ايشان را از صغار و كبار و ذكور و اناث به جهت اجتماع اين دو امر كه تكذيب حق بود و انهاك ايشان در شر و تفصيل قصهء نوح قبل از اين مرقوم گشته * ( وَداوُدَ وَسُلَيْمانَ ) * و ياد كن قصهء داود و پسر او سليمان عليهم السلام را و يا معنى آنست كه داديم حكم و علم بداود و سليمان و * ( إِذْ يَحْكُمانِ ) * وقتى كه حكم كردند * ( فِي الْحَرْثِ ) * در كشت يا در تاك انگور كه خوشهاى ان آويخته بود و به زمين نزديك رسيده مانند زرع و اين قول ابن عباس است * ( إِذْ نَفَشَتْ ) * بدل ظرف اولست يعنى وقتى كه در شب منتشر شده بودند و چرا كرده بدون راعى * ( فِيه ) * در آن كشت يا بوستان * ( غَنَمُ الْقَوْمِ ) * گوسفندان آن قوم * ( وَكُنَّا ) * و بوديم ما * ( لِحُكْمِهِمْ ) * مر حكم حاكمين و متحاكمين * ( شاهِدِينَ ) * دانايان يعنى دانستيم كه داود و سليمان بر مدعى كه صاحب زرع بوده و مدعى عليه كه صاحب غنم بود چه حكم كردند و جمع ضمير در موضع تثنيه باعتبار اضافهء حكمست به حاكم و محكوم و حقيقت اين قصه به اين طريق بوده كه روزى دو كس بمحكمهء داود ( ع ) آمدند يكى دهقان كه او را ايليا خواندندى و يكى گوسفنددار بود و او را يوحنا خواندندى ايليا گفت يا خليفه اللَّه همسايهء من يوحنا بشب رمهء خود را مىچرانيد بكشتزار من درآمده‌اند و تمام را خورده و بروايت ابن عباس ببستان من رفته‌اند و خوشهاى انگور مرا خورده‌اند و تلف كرده‌اند و اين قول از بى جعفر و ابى عبد اللَّه عليهما السلام نيز مرويست و ابن مسعود نيز بر اينست القصه داود از يوحنا پرسيد كه تو چه مىگويى گفت آرى من در خواب بودم چنين صورتى واقع شده داود فرمود كه حساب كنيد كه بهاى زرع و گوسفندان چند است چون حساب كردند مساوى هم بودند حكم كرد كه گوسفندان خود را بايليا ده تا صاحبى كند و عادت سليمان ( ع ) بر اين قرار گرفته بود كه چون داود در محكمه نشستى وى بر در محكمه نشستى و هر كه بيرون آمدى مهم وى و حكم پدر استفسار كردى چون ايليا و يوحنا از محكمه بيرون آمدند و مضمون قصه و قضيه را اعلام سليمان كردند بمحكمه درآمد و در آن حين او در سن يازده سالگى بود و با پدر گفت كه اگر حكمى غير از اين بودى اصلح و اوفق بودى داود گفت چه نوع توان كرد سليمان جواب داد كه گوسفندان را تسليم ايليا بايد كرد تا از آن نفع گيرد بشير و روغن و پشم و موى\r\nو باغ يا زرع را بيوحنا بايد داد تا غم آن خورده بمرتبهء رساند كه اول بود و چون كشت يا انگور به آن درجه در رسد كه بوده تسليم ايليا كند و گوسفندان خود بستاند تا هيچكدام بى بهره نمانند و ديگر آنكه اهل هر صنعتى كه اعلم است بآداب آن پس مناسب\r\n","description":"","footnote":"","page_name":" 83 ","page_number":83},
  {"content":"\r\nآنست كه هر كس بصنعت خود مشغول باشد داود على نبينا و عليه السلام بر اين منوال حكم فرمود و حق سبحانه حضرت رسالت ( ص ) را از اين قضيه اخبار نمود بقوله * ( فَفَهَّمْناها سُلَيْمانَ ) * پس تفهيم و تعليم داديم آن حكومت يا فتوى را بسليمان يعنى بطريق وحى بفهم او رسانيديم تا حكم كرد كه گوسفندان به صاحب زرع يا باغ دهد تا از او نفع گيرد و بدان تلافى روزگار خود كند و حرث را صاحب گوسفند غمخوارى نمايد و بمرتبهء نخستين رسانيده تسليم او كند تا من بعد از رمه غافل نشود و حقيقت سخن آنست كه در آن زمان حكم چنان بوده كه از داود صادر گشته و خدا وحى كرده بسليمان بنصى كه ناسخ آن حكم شده و داود بعد از اطلاع بمنسوخيت حكم سابق و بنص ناسخ حكم فرموده و كسانى كه قايلند بر جواز اجتهاد از انبيا استمساك كرده اند به اين آيه و گفته‌اند سليمان اين حكم را باجتهاد خود كرده و اگر اجتهاد بر انبيا روا نبودى سليمان اين چنين حكم نكردى و جواب از اين آنست كه لا نسلم كه سليمان اين حكم باجتهاد خود كرده باشد بلكه حكم هر دو از قبيل وحى بوده و ثانى ناسخ حكم اول و اين قول معول عليه جميع علماى ما است كه نافى اجتهاد انبيااند و على بن عيسى بلخى گفته كه چون راى نبى افضل است از رأى غير پس بطريق اولى اجتهاد او را جايز باشد و جواب آنست كه چون پيغمبر را وحى ممكن باشد كه مثمر يقين است پس اجتهاد كه منتج ظن است او را جايز نباشد و ديگر آنكه چون حكم داود بطريق وحى بود پس هر اجتهاد كه خلاف آن بود در شرع و اسلام چگونه تجويز توان كرد كه اجتهاد ناقض وحى خدا بود و اگر هر دو باجتهاد حكم كردندى نه بوحى با وجود امكان وحى پس رجحان آن بر وحى لازم آمدى و بديههء عقل حاكمست بر قبح رجحان ظن بر يقين و ديگر آنكه اگر نبى را اجتهاد جايز بودى هر آينه غير او را جايز بودى مخالفت آن باجتهاد خود هم چنان كه مجتهد را جايز است كه بر خلاف اجتهاد يكديگر عمل كنند و مخالفت انبيا كفر است باجماع پس اجتهاد ايشان را جايز نباشد و نيز در اجتهاد خطا ممكنست پس لازم آيد امكان وقوع خطا در قول انبيا و اين مستلزم عدم وثوقست بر قول ايشان پس جايز نباشد و ديگر آنكه حق تعالى فرموده كه وَما يَنْطِقُ عَنِ الْهَوى إِنْ هُوَ إِلَّا وَحْيٌ يُوحى و منطوق اين دالست بر آنكه نطق حضرت پيغمبر ( ص ) نبود مگر بطريق وحى و نيز مقوى اين قولست ففهمناها سليمان كه بمعنى علمنا الحكمة فى ذلك است چه تعليم جز بطريق وحى نيست اگر گويند تفهيم بمعنى القاى معنى است در دل پس منافى اجتهاد نباشد گوئيم القا اعمست از آنكه از قبل خدا باشد يا غير و اينجا از قبل او سبحانه است هم چنان كه منطوق آيه شاهد اينست پس القا مرادف وحى باشد ديگر آنكه در اخبار وارد شده كه داود را پسران\r\n","description":"","footnote":"","page_name":" 84 ","page_number":84},
  {"content":"\r\nمتعدد بود و ميخواست كه بداند كه خلافت و نيابت او بكدام از ايشان تعلق خواهد گرفت و از خداى تعالى درخواست تا به او باز نمايد كه كدام يك از آنها خليفهء او خواهد بود حقتعالى به اين طريق اعلام كرد تا بداند كه مهبط وحى الهى سليمان است نه پسران ديگر و بعضى از فضلاى ما تجويز اجتهاد پيغمبر ( ص ) كرده اند وقتى كه قضيهء واقع شود و وحى نيامده باشد و در تاخير حكم ضرر باشد و جواب از اين آنست كه حكم آن حضرت اين هنگام باجتهاد به جهت دلالت وحى است بر نفى ضرر پس آن حكمى باشد بنص نوعى و مع ذلك لا نسلم كه اجتهاد وى ح از روى ظن باشد بلكه از سر يقين و علم خواهد بود بدانكه حكم اين مسئله در شرع ما وجوب ضمان است بر صاحب دابة اگر در حفظ آن تفريط كرده باشد خواه در روز و خواه در شب و در نزد شافعى\r\nوجوب ضمان متلفست در شب چه معتاد ضبط دوابست در شب و جمعى از اصحاب ما نيز بر اين رفته‌اند و نزد ابو حنيفه ضمان نيست مگر صورتى كه حافظى به آن دواب بوده باشد انس از پيغمبر روايت كرده كه قضاء سليمان در حق ايليا و يوحنا بر اين وجه بود كه ايليا حفظ مواشى يوحنا كند در شب و يوحنا حفظ حرث ايليا كند در روز تا آنكه زرع به حد نخستين رسد و زهرى روايت كند كه در عهد رسول ( ص ) شترى از ابن غارب در شب بحايط بعضى انصار رفت و اموال او را تلف و ضايع ساخت ابن غارب مرافعه را نزد رسول سيد كاينات آورده آن حضرت اين آيه تلاوت فرمود بعد از آن ارش اموال ابن غارب را از صاحب شتر بگرفت تسليم او كرد و حكم نمود كه بر اصحاب مواشى است كه مواشى خود را در شب محافظت كنند و بر اصحاب زروع و حوايط است كه در روز حفظ آن نمايند و دال بر حكم داود و سليمان است بطريق وحى اگر چه بنص نوعى باشد قوله * ( وَكُلًّا آتَيْنا ) * و هر يك از پدر و پسر را داديم * ( حُكْماً ) * حكم كردن با پيغمبرى * ( وَعِلْماً ) * و دانش بامور دين * ( وَسَخَّرْنا ) * و رام ساختيم * ( مَعَ داوُدَ الْجِبالَ ) * با داود كوه ها را * ( يُسَبِّحْنَ ) * در حالتى كه تسبيح ميكردند خداى را باتفاق و اين حالست از جبال يا استيناف از براى وجه تسخير و مع متعلقست به يسجن و يا سخرنا و يا قوله * ( وَالطَّيْرَ ) * عطف است بر جبال يعنى مسخر فرمان داود گردانيديم كوه ها و مرغان را و يا مفعول معه است يعنى رام گردانيديم جبال را با طيور كه بموافقت و مجاوبت داود تسبيح و تقديس خدا ميكردند * ( وَكُنَّا فاعِلِينَ ) * و هستيم ما كنندگان مرا مثال اينها را و در جنب قدرت قاهرهء ما مانند اين بديع و غريب نيست اگر چه نزد شما عجيب است در تبيان فرموده كه تسبيح جبال بر اين منوال بود كه هر گاه داود ( ع ) تسبيح و تقديس او سبحانه ميكرد از كوه ها نيز مثل آن شنوده ميشد و اين معجزهء آن حضرت بود و در انوار آورده كه بعضى تسبيح\r\n","description":"","footnote":"","page_name":" 85 ","page_number":85},
  {"content":"\r\nرا بمعنى سباحت تنزيل نموده‌اند يعنى هر جا كه داود رفتى كوه ها نيز با وى روان شدندى و در فوايد ذكر كرده كه چون سير جبال با داود در قرآن مذكور نيست پس حمل تسبيح بر سير ضرورت نباشد و نزد جمعى تسبيح طير و جبال بلسان حال بوده و اين سخنى است نحيف و كلاميست ضعيف زيرا كه چون اشيا به زبان حال بتسبيح الهى ناطقاند كما قال اللَّه وَإِنْ مِنْ شَيْءٍ إِلَّا يُسَبِّحُ بِحَمْدِه وَلكِنْ لا تَفْقَهُونَ تَسْبِيحَهُمْ پس وجه اختصاص آن بداود ( ع ) بىوجه باشد و صحيح و صواب آنست كه حق سبحانه خلق كلام كرده بود در جبال و طيور هم چنان كه در شجرهء موسى پس بموافقت داود ( ع ) بر وجهى تسبيح ميگفتند كه همهء سامعان را تركيب حروف و كلمات آن مفهوم ميشد و اينمعنى از قدرت الهى غريب و عجيب نيست و وهب بن منبه اينروايت را از پيغمبر ( ص ) نقل كرده و تقديم جبال بر طير جهت آنست كه تسخير جبال و تسبيح آن اعجب است و دلالت آن اكثر بر قدرت حضرت عزت و ادخل در اعجاز داود چه آن جماد است و طير حيوان و اگر چه هر دو غير ناطقند بعد از اين حقتعالى بيان نعمت ديگر ميفرمايد كه بداود ( ع ) عطا فرموده بود بقوله\r\n* ( وَعَلَّمْناه ) * و بياموختيم مر داود ( ع ) را * ( صَنْعَةَ لَبُوسٍ ) * ساختن زره * ( لَكُمْ ) * براى شما اى آدميان اين متعلقست بعلم يعنى از براى شما اين صنعت را تعليم داود ( ع ) كرديم تا همهء شما از آن منتفع شويد يا صفت لبوس است يعنى زرهى كه از براى حفظ شما است و قوله * ( لِتُحْصِنَكُمْ ) * بدل اشتمال لكم است باعادهء جار يعنى تعليم داديم صنعة لبوس را به جهت آنكه تا نگاه داريم شما را و حفص به تا ميخواند باعادهء ضمير به لبوس بر تاويل درع كه مؤنث سماعيست يعنى تا نگاه دارد شما را زره * ( مِنْ بَأْسِكُمْ ) * از كار زار شما يعنى از قتل و جراحت در كارزار * ( فَهَلْ أَنْتُمْ ) * پس آيا هستيد شما * ( شاكِرُونَ ) * سپاس كنندگان بر اين نعمت اين امر است در صورت استفهام به جهت مبالغه و تقريع يعنى شكر گوئيد خداى را بر چنين لباسى و بدانكه لبوس در اصل لغة هر چيزيست كه مىپوشند از ثياب و درع كقولهم ( البس لكل حالة لبوسها ) و بعد از آن بدرع اختصاص يافته از روى استعمال و باس بمعنى شدت قتال است از قتاده و غير منقولست كه اول كسى كه زره ساخت داود بود و قبل از آن صفايح آهن را بر بدن خود ملصق ميساختند حقتعالى آهن را در دست وى نرم گردانيد تا آن صفايح را بدون اعانت آتش حلقه هاى زره ميساخت و درهم مىبافت مرويست كه سبب نرم شدن آهن در دست داود آن بود كه حقتعالى نبوت و پادشاهى به دو داده بود و در شب در محلات شهر طوف ميكرد بر وجهى كه مردم او را نميشناختند و احوال عمال خود را از ايشان استفسار ميفرمود تا معلوم كند كه سلوك او و عمال او با رعايا چونست يك شبى جبرئيل به صورت آدمى نزد وى آمد\r\n","description":"","footnote":"","page_name":" 86 ","page_number":86},
  {"content":"\r\nو بر او سلام كرد داود جواب سلام او باز داد و به او گفت كه سيرت داود چگونه است جبرئيل گفت سيرت او در نهايت خوبى ميبود اگر از بيت المال نمىخورد داود چون اين سخن بشنيد سوگند خورد كه من بعد از بيت المال نخورد و از حق سبحانه طلب كسب كرد تا از آن ممر معيشت خود بگذراند حق سبحانه آهن را در دست او نرم گردانيد كما قال وَأَلَنَّا لَه الْحَدِيدَ تا زره ميساخت و ميفروخت و خرج معاش خود ميكرد در خبر است كه لقمان حكيم روزى ديد كه داود زره ميساخت چون تمام كرد برخواست و آن را پوشيد و گفت\r\nنعمة الجنة للحرب\r\nلقمان فرمود\r\nالصمت جنة و قليل فاعله\r\nو بعد از ذكر قصهء داود بيان اعطاى نعم خود بر سليمان مينمايد و ميفرمايد كه * ( وَلِسُلَيْمانَ الرِّيحَ ) * عطفست بر مع داود يعنى مسخر گردانيديم براى سليمان باد را و ميشايد كه ايتاء لام در اينجا نه در اول به جهت آن باشد كه اينجا خارق عادت عايد بسليمانست و نفع آن راجع به او و در اول امريست كه ظاهر ميشده در جبال و طير با داود باضافهء به او و قوله * ( عاصِفَةً ) * حالست از ريح يعنى مسخر سليمان ساختيم باد را در حالتى كه سخت و تند و زنده بود بر وجهى كه تخت او برداشتى و در يك روز يك ماهه راه ببردى و اشار اليه بقوله غُدُوُّها شَهْرٌ وَرَواحُها شَهْرٌ و قوله * ( تَجْرِي بِأَمْرِه ) * حال ثانيه است يا بدل از حال اول يعنى در حالتى كه ميرفت بفرمان ما سليمان يعنى بمشيت و اراده او هر جا كه ميخواست ميرفت و گويند گاهى بصفة رخا بود و وقتى به سمت عصف بر حسب ارادهء او و يا حالست از ضمير عاصفت يعنى آن باد در حالت شدت هبوب بر وفق مدعاى او بر هوا ميرفت حاصل كه در كيفيت جريان و كميت قطع مسافت مامور امر سليمان بود يعنى بر هوا هموار ميرفت و كرسى او را در آن متحرك و مضطرب نمىساخت و بسرعت قطع مسير مىنمود بر ارادهء او * ( إِلى الأَرْضِ الَّتِي بارَكْنا فِيها ) * بدان زمينى كه بركت كرده‌ايم در آن يعنى بولايت شام در شبانگاه بعد از آن كه از آنجا سير كرده بود و در بام داد بولايت ديگر در تلخيص آورده كه در شام شهرى بوده تدمر نام كه ديوان براى سليمان ساخته بودند صباح از آنجا بيرون آمدى و باز نماز شام باد وى را آنجا آوردى و در مختار القصص مذكور است كه بام داد از تدمر بيرون آمدى و قيلوله را در اصطخر فارس كردى و شبانگاه بكابل رفتى و روز ديگر از كابل بيرون آمده چاشت در اصطخر بودى و شام بتدمر باز آمدى و در بعضى از تفاسير آمده كه سليمان را بساطى بود طول و عرض آن چهار فرسخ در چهار فرسخ چون به سفر رفتى يا بغزوه توجه نمودى ساز راه را بر آن نهادى و لشگر جن و انس را بر آن نشاندى و طيور بر بالاى آن صف زدندى و باد عاصف را امر كردى تا آن بساط را برداشتى\r\n","description":"","footnote":"","page_name":" 87 ","page_number":87},
  {"content":"\r\nو بر هوا بردى پس باد نرم را فرمودى تا آن را راندى بجايى كه خواستى بامداد يك ماهه راه بردى و شباهگاه يك ماهه را باز آوردى كما قال اللَّه تعالى رخاء حيث اصاب و مرويست كه سليمان در بعلبك متوطن بود و ديوان را امر كرده بود كه بيت المقدس را از براى وى ميساختند و هر روز باد بساط او را از بعلبك برداشتى بارض مقدسه بردى و كيفيت بنا را تعليم ديوان ميكرد و باز به مكان خود مراجعت مينمود پس به جهت بيان حكمت و مصلحت در اين باب ميفرمايد * ( وَكُنَّا ) * و هستيم ما * ( بِكُلِّ شَيْءٍ عالِمِينَ ) * به همه چيزها دانا يعنى آنچه بسليمان اعطا كرده بوديم به جهت علم ما بود بمصلحت و حكمة آنچه علم ما تعلق گرفته است بمصالح و حكم همهء اشيا و قوله * ( وَمِنَ الشَّياطِينِ ) * عطفست بر ريح يعنى مسخر ساختيم مر سليمان را از ديوان * ( مَنْ يَغُوصُونَ ) * كسانى كه غواصى كنند در دريا * ( لَه ) * براى او يعنى استخراج نفايس دريا براى او و مىتواند بود كه من مبتدا باشد كه نكرهء موصوفه است و ما قبل آن خبر او يعنى از شياطين كسانىاند كه فرو ميرفتند در دريا و انواع لالى و درر از براى او بيرون ميآوردند * ( وَيَعْمَلُونَ ) * و ميكردند * ( عَمَلًا دُونَ ذلِكَ ) * عملى ديگر جز غواصى مثل بناى شهرها و قصرها و ساير صناعات غريبه كقوله تعالى يَعْمَلُونَ لَه ما يَشاءُ مِنْ مَحارِيبَ وَتَماثِيلَ * ( وَكُنَّا لَهُمْ ) * و بوديم مر ديوان را * ( حافِظِينَ ) * نگاه دارندگان تا از فرمان سليمان بيرون نروند و نگريزند و بر مقتضاى جبلهء خود افساد نكنند و ضرر بمردمان نرسانند * ( وَأَيُّوبَ ) * و ياد كن اى محمد ( ص ) قصهء ايوب را و او رومى بود پسر اموجر بن رازخ بن روم بن عيص بن اسحق بن ابراهيم است و مادر او از اولاد لوط ( ع ) حق سبحانه او را مال بسيار داده بود و خلعت نبوت بر او پوشانيده و بولايت قيسنه فرستاده بود از وهب بن منبه مرويست كه از مردمان آن روزگار هيچ كس توانگرتر از\r\nايوب نبود تمام سواد شام و سهل و جبل در حوزهء تصرف او بود و او را از انواع گاو و گوسفند و شتر و اسب و استر و حمار و مزارع و باغات مملو از اصناف اشجار از حد و حصر متجاوز بود و پانصد گاو جفت كشت داشت بر هر جفتى گاو غلامى موكل بوده و چهارصد غلام شبان و ساربان با هر غلامى زن و فرزند و مال و تجمل بسيار و با هر گاو و گوسفند و شتر ماده سه چهار ولد بود و زن او رحمه بنت افراهيم بن يوسف يا ماحيز بنت ميشا بن يوسف و از او هفت پسر و هفده دختر داشت و بروايت ديگر دوازده پسر و هفت دختر و در حسن خلق از خلق بمرتبهء كمال رسيده بود و در عفت و صلاحيت و تقوى و خيرات و مبرات از همه در پيش و بر درويشان بغايت مشفق و مهربان و همهء مال خود را وقف يتيمان و فقيران و ابناء سبيل كرده بود و بسيار\r\n","description":"","footnote":"","page_name":" 88 ","page_number":88},
  {"content":"\r\nشاكر نعمة و پاكيزه طوبت و مدت هشتاد سال در فراخى نعمة و طيب معيشت بسر برده بود اما در مدت عمر خود شب و روز بطاعت گذرانيده بود و مراسم طاعت كما ينبغى بتقديم رسانيده و اصلا قصور و فتورى در وظايف عبادت او راه نيافت روزى جبرئيل امين نزد وى آمد و گفت اى ايوب مدتى شد كه در نعمة ميگذرانى حالا حكم شده كه حال تو منقلب گردد و نعمة بمحنة مبدل شود و توانگرى بدرويشى و تندرستى به بيمارى تبدل يابد ايوب فرمود كه چون رضاى دوست اينچنين است باكى نبود ما تن به قضا داديم هر چه از دوست رسد چون مطلوب او است بغاية زيبا و نيكو است و در بعضى روايات آمده كه ابليس عليه اللعنة هر چند خواست كه ايوب را وسوسه كند و نوعى نمايد تا در وظايف عبادت او خلل پديد آيد نتوانست گفت بار خدايا امروز تو را در زمين هيچ بندهء عابدتر و شاكرتر از ايوب نيست ظن من اينست كه كثرت عبادت و شكر او بجهة آنست كه در عافيت و سعهء عيش است چه مال بيشمار و فرزندان بزرگوار دارد و اگر او را بانتزاع مال و اولاد مبتلا سازى از تو برگردد و طريق كفران نعمة پيش آرد حقتعالى فرمود كه چنين نيست كه تو مىگويى و ما را بنده ايست پسنديده اگر هزار بار در كورهء ابتلايش بگذاريم بر محك اعتبار تمام عيار آيد پس حقتعالى بجهة آنكه بر ابليس و ساير عالميان واضح شود كه ايوب بندهء صادق و محب خالص است و از مخصوصان درگاه و مقربان بارگاه وى او را در بوتهء امتحان و ابتلا نهاد و جبرئيل را فرستاد تا اخبار وى كه حال نوبة بلية است و تبدل نعمة بنقمة ايوب توكل بر حضرت عزت كرده و رضا به قضا داده منتظر بلا بود تا روزى نماز بامداد كرده و پشت بمحراب نبوت باز داده و حاضران مجلس را موعظه ميفرمود كه ناگاه فريادى از در مسجد برآمد نگاه كردند مهتر شبانان از در درآمد فريادكنان و گفت اى ايوب سيلى عظيم از كوه درآمد و تمامى رمها را به دريا راند شبان در اين حكاية بود كه يكى از ساربانان در رسيد كه يا نبى اللَّه سمومى پيدا شد كه اگر بر كوه زدى صحرا ساختى و اگر بر خورشيد وزيدى ثريا كردى بر شتران وزيد همه را هلاك كرد و باغبان بيامد و جامهء چاك كرده كه اى پيغمبر خدا صاعقهء پديد آمد و تمام درختان را با زراعت بسوخت ايوب اين سخن مىشنيد و ذكر حق بر زبان مىراند كه مربى فرزندان درآمد سنك بر سينه زنان و نوحه كنان و گفت اى فرستاده خدا يازده پسر تو در خانه برادر مهتر بمهمانى رفته بودند سقف خانه بر ايشان فرود آمد و بعضى را لقمه در دهن و بعضى را دست در كاسه همه را فرو گرفت و غبار فنا بر چهرهء حيات همه نشست لشكر گريه و ناله خواست كه بر ايوب تازد و او را در ورطهء جزع و بىصبرى اندازد ايوب خود را دريافت و به سجده افتاد و گفت باكى نيست\r\n\r\nچون تو دارم همه دارم ديگرم هيچ نبايد\r\n\r\nو چون فرزندان و مال در معرض فنا و\r\n","description":"","footnote":"","page_name":" 89 ","page_number":89},
  {"content":"\r\nزوال رفتند انواع بيمارى روى بوى آورد و تمامى اعضاى او مأوف و متالم شد به غير از دل و زبان هيچ عضو ديگر بسلامت\r\nنماند و اين كه از وهب بن منبه نقل كرده‌اند كه ابليس از خدا درخواست كه مرا بر مال و فرزندان و جسد او مسلط گردان تا حقيقة حال وى ظاهر گردد حق سبحانه ابليس را بر وى مسلط گردانيد و وى ديوان را بر گماشت تا جميع مال او را فانى ساختند پس قصد بدن وى كردند و او را بانواع امراض مبتلا ساختند تا آنكه چهار هزار كرم در بدن او افتادند و اعضاى او را متعفن و مجروح گردانيده ميخوردند و او را هفت سال بر در كناسهء از كناسهاى بنى اسرائيل انداخته بودند و همهء مردمان از اقارب و اجانب بجهة كثرت فنن و عفونت و قبح اعضاى وى از او متنفر شدند به غير از رحمه كه زوجهء وى بود سخنى است در غاية ضعف و نهاية سخافت و ركاكت چه اظهر بديهيات است كه هرگز حق سبحانه ابليس را كه اعدا عدو او است بر انبيا و اولياى خود مسلط نگرداند و كدام عاقل تجويز تواند كرد كه حقتعالى ناقض غرض خود شده كه آن ارسال انبيا است براى هداية بندگان ايشان را بمرضى ممتحن سازد كه طباع همهء خلايق از آن رميده شود و بجهة آن با ايشان مجالست و مكالمت نتوانند كرد بلكه بر او سبحانه واجبست كه هر چه از منفرات باشد ايشان را از آن نگاه دارد از امراض خلقى و اعراض خلقى و عجز به او و امهات او و غير آن تا بندگان بصحبت ايشان مايل شده مهتدى شوند و مؤدى بنقض غرض او نگردد چنان كه در كتب كلامى بدلايل و براهين مبين كشته و در احقاف آورده كه روايت وهب از اخبار يهود است و موثوق به نيست و حق آنست كه حق تعالى اقسام امراض شديده مؤلمه غير منفره بر وى گماشت بجهة امتحان نه بدعاى شيطان چنان كه زعم بعضى از عامه است تا بر آن صابر و شاكر شده اعواض مضاعفه در دنيا و آخرت به او رساند و بر بندگان ظاهر گردد كه او از جملهء محبان يك جهت و مخلصان يك رنگ درگاه حضرت عزتست و در مدت بيمارى او خلافست وهب گفته كه سه سال بوده و نزد كعب هيجده سال بوده و نزد ابن عباس و اكثر مفسران هفت سال و برواية ماثوره از ابى عبد اللَّه نيز هفت سال بوده و نزد قتاده سيزده سال و مقاتل گفته هفت سال و هفت ماه و هفت ساعة و در خبر است كه در مدت بيمارى او سه كس از اهل ايمان نزد وى تردد ميكردند يكى از اهل يمن كه او را يغن گفتندى و دو مرد ديگر از ولاية شام بودند آن يكى يلذم نام داشت و ديگرى ضافر اين هر سه هر روز آمدندى و بشرف خدمة او مشرف گشتندى يكى از ايشان كهل بود و ديگرى جوان اتفاقا روزى بيامدند و او را بسيار رنجور يافتند و از مردمان شنيدند كه با يكديگر ميگفتند همانا ايوب گناه عظيم كرده كه خدا بر وى رحمت نميكند اگر در او چيزى نبودى خدا وى را شفا دادى آن جوان بايشان خصومت كرده گفت شما نميدانيد كه اين\r\n","description":"","footnote":"","page_name":" 90 ","page_number":90},
  {"content":"\r\nپيغمبر خداست و برگزيدهء وى و حقتعالى دوستان خود را بجهة امتحان بانواع مصايب گرفتار گرداند تا صبر ايشان بمردمان نمايد نه بجهة معصيت و خطيئة پس وى را اول بكثرت نعمة امتحان كرد و بعد از آن ببليهء ممتحن ساخت تا شكر و صبر او را در حالت نعمت و نقمة بمردمان نمايد از خدا بترسيد و از اينكه گفتيد توبه كنيد و گمان بد در حق پيغمبران مبريد ايشان گفتند راست گفتى و گفته‌اند كه ايشان گفت شنود در حضور ايوب مىكردند ايوب چون بشنيد كه مردمان اسناد ذنب عظيم بوى ميدهند و سلب خيريت از او مينمايند اول دست بدعا برداشت و گفت بار خدايا تو عالمى كه من هرگز شب خواب نكرده‌ام كه سير بوده باشم و در اطراف و جوانب من گرسنه بوده باشد كه من به او شب طعام نداده باشم و هرگز پيرهنى نپوشيده‌ام كه دانسته باشم كه مردمان برهنه هستند مگر كه اول ايشان را پوشيده باشم و اگر دو مرد در حضور من خصومت كردندى يكى از روى ضجارت و دلتنگى سوگند خوردندى من كفارهء سوگند وى را دادمى تا اگر بدروغ خورده باشد اين كفاره مكفر ذنب او بوده باشد و تو ميدانى كه هرگز در حضرت تو عصيان نورزيده‌ام بلكه در همهء عمر كمر\r\nانقياد و اطاعت تو بر ميان جان بسته‌ام و هميشه در ميدان مجاهدت و رياضت بر توسن طاعت و عبادت سوار شده با نفس و شيطان در مقام محاربه درآمده‌ام اگر غرض من از اين افعال رضاى تو بوده و امتثال امر تو نه معلل باغراض ديگر در اين قول تصديق من كن و بينه كه شاهد باشد بر صدق قول من به من نماى جبرئيل آمد و گفت اى ايوب زمان محنت تو بسر آمد دعا كن تا از دار الشفاى عاطفت الهى شفائى به تو رسد ايوب دست بدعا برداشته طلب شفاعة نمود چنان كه حق سبحانه ميفرمايد كه اى محمد ( ص ) ياد كن قصهء ايوب را * ( إِذْ نادى رَبَّه ) * چون بخواند پروردگار خود را * ( أَنِّي مَسَّنِيَ الضُّرُّ ) * به آنكه رسيد مرا رنج و سستى * ( وَأَنْتَ أَرْحَمُ الرَّاحِمِينَ ) * و تو بخشنده ترين بخشندگانى ضر بفتح شايعست در جميع ضرر و بضم خاص است بضررى كه متعلق بنفس باشد چون بيمارى و پيرى و چون صحت بدن اهم از وفور اموال بود از اين جهة ايوب استدعاى آن نمود در باب زوال اموال چيزى نگفت و اكتفاء ببيان مس ضر نموده و تصريح نفرمود برفع آن بجهة آنكه وصف كردن او پروردگار خود را بغايت رحمت بعد از ذكر ضر خود كافى بود در عرض مطلوب و مع ذلك متضمن لطف بود در سؤال و مذكران گفته‌اند كه حقتعالى در شان ايوب على نبينا و عليه السلم فرمود كه إِنَّا وَجَدْناه صابِراً نِعْمَ الْعَبْدُ و نكتهء * ( أَنِّي مَسَّنِيَ الضُّرُّ ) * منافى آنست چه شكايت از رنج نشان بىصبريست و جواب بر اين وجه تقرير كرده‌اند كه مردمان زبان طعن بر او دراز كرده نسبت ذنب بر او ميدادند چنان كه گذشت وى تاب اين سخن نياورده اين دعا كرد نه بجهة بى صبرى از بيمارى و يا آنكه از شماتة شيطان رنجى عظيم\r\n","description":"","footnote":"","page_name":" 91 ","page_number":91},
  {"content":"\r\nبه او رسيد چه نزد وى آمد و از روى بطر و فرح گفت اى ايوب ديدى كه چندين سال عبادت خدا كردى و آخر تو را به اين بلا مبتلا ساخت اگر يك سجدهء من كنى تو را از اين بلا بيرون مىآورم و هر مدعى كه دارى بر آورم ايوب از ضرر وى شكايت به حضرت عزت كرد نه از رنج خود و از حسن بصرى منقولست كه هر چند بيمارى ايوب اشتداد مىيافت و متزايد ميشد ايوب در صبر و شكر مىافزود و رحمه زوجه او در خدمتكارى وى هيچ دقيقهء فرو گذاشت نميكرد ابليس چندان كه خواست بحيله و تلبيس در صبر و شكر او رخنه كند نتوانست با اتباع و اصحاب خود در اين باب مشورت كرد و چارهء اين امر را از ايشان استفسار كرد گفتند تو پيشواى مايى و ما آنچه دانيم از اسباب اغوا و اضلال و مكر و حيله از تو تعليم گرفته‌ايم آيا وسايل حيلهء تو كه به آن اهل عالم را اضلال ميكردى و همه را از راه ميبردى كجا است و آنچه آدم را به آن فريب دادى چه بود گفت بوسيلهء زن او بود حوا گفتند اينجا نيز همين نوع با ايوب سلوك كن و اغواى وى نماى گفت راست گفتيد و مرا طريق خوب راه نمونى كرديد پس نزد رحمه آمد ديد كه براى ايوب چيزى مىپخت گفت يا امة اللَّه شوهرت كجا است گفت فلان جا بيمار و رنجور است افتاده است و مدة مديد است مريض است و اثر شفا به او نميرسد چون ديد كه رحمه اظهار اندوه و غم و غصهء خود نمود گفت تو را ياد مىآيد آن مال و جمال و فرزندان او كه هيچكس را نبود اكنون همهء آن رفتند و هر روز روزگار او تباه تر مىشود و هرگز به آن حالت نخواهى رسيد كه بود و از اين نوع سخنان ميگفت تا كه رحمه بگريه نشست و بفرياد و فغان درآمد پس گفت اى رحمه گريه و فرياد مكن و خاطر خود را جمع دار كه من علاج اين را خوب ميدانم و دواى آن را نيكو ميشناسم اگر نصيحت من بشنود رحمه گفت آن چيست گفت اين گوسفند را از من بستاند و بنام من قربان كند خدا وى را عافيت دهد و همهء بيمارى او زايل شود رحمه آن گوسفند را برداشت و نزد ايوب آمد و گفت يا نبى اللَّه تا كى در اين محنت بسر برى و اينرنج و عنا كشى مردى طبيب آمده و مرا نصيحتى كرده و علاجى نموده آن قصه را اعلام وى نمود و گفت اين گوسفند را\r\nبنام وى قربان كن كه او گفت شفاى تو در اينست ايوب وى را گفت كه اى ناقص عقل آن ابليس است كه دشمن خدا است و آمده كه تو را به اين وجه از دين برگرداند و كافر كند ندانسته كه همهء نعم و نقم از نزد خدا است اگر خواهد نعمة دهد و اگر مصلحت او باشد بنده را بنقمة مبتلا گرداند ابليس چون ديد كه تير تلبيس او بر سنگ خورد بر صورت مردى صاحب جمال بر زى پادشاهان بر اسبى نيكو نشسته نزد رحمه آمد و او را گفت حال شوهرت چگونه است گفت بغاية رنجور است گفت مرا شناسى من خداى زمينم و آن بيمارى و تلف مال و هلاك فرزندان وى من كرده‌ام بجهة آنكه مرا گذاشته و خداى آسمان را ميپرستد اگر تو مرا سجده كنى من آن همهء الم و رنج از او برداريم و مال و فرزندان به او باز دهيم گفت در اين امر بى آنكه با ايوب مشورت\r\n","description":"","footnote":"","page_name":" 92 ","page_number":92},
  {"content":"\r\nكنم اقدام ننمايم گفت اگر اين كار نكنى با ايوب بگو كه يك بار كه طعام خورى در اول آن بسم اللَّه و در آخر آن الحمد للَّه نگويد تا از او خوشنود شوم و وى را شفا دهم رحمه نزد ايوب آمد و صورت حال باز گفت ايوب بر او خشم گرفت و گفت امروز همه روز با ابليس كه عدوى خداى تعالى است در سخن بودهء و مناظره كردهء و گوش بسخن او كردهء به خدا سوگند اگر او سبحانه مرا از اين بيمارى شفا دهد من تو را صد چوب بزنم از نزد من برو و ديگر نزد من ميا چون رحمه از نزد ايوب بيرون آمد وى تنها بماند و هيچكس نبود كه از براى وى طعام و شرابى مهيا كند و بيمار پرستى نمايد روى بر زمين نهاد و گفت رب * ( أَنِّي مَسَّنِيَ الضُّرُّ ) * و گفته‌اند كه ايوب از جهة شدت بيمارى چنان ضعيف شده بود كه بفرض نماز قيام نتوانست نمود بجهة اين بكلام رب * ( أَنِّي مَسَّنِيَ الضُّرُّ ) * زبان بگشود نه بواسطهء شدت مرض و عدم صبر بر آن تا منافى كريمهء إِنَّا وَجَدْناه صابِراً باشد و يا آنكه چون بيمارى او در دل و زبان او كه اثر نكرده بود بر آن صبر ميفرمود و آن هنگام كه بنزديك آن رسيد كه دل و زبان او كه محل تمجيد و توحيد بود نقصان پذير شود گفت رب * ( أَنِّي مَسَّنِيَ الضُّرُّ ) * و نزد بعضى آنست كه رحمه زنش از غاية بيچارگى گيسوى خود ببريد و بفروخت و براى وى قوتى خريده و ايوب بر اين مطلع شده و آواز مسنى الضر بر كشيد و در حقايق سلمى از امام جعفر صادق ( ع ) نقل مىكند كه چهل روز وحى بوى نيامد و اين شكايت بجهة اين كرد و نيز گفته‌اند كه هر گاه سحرگاه بىواسطهء ملكى و بشرى از بارگاه كبريا اين خطاب مستطاب بايوب مكروب ميرسيد كه اى بيمار ما چگونهء و ايوب بذوق و شوق اين پرسش كوه بلا را بجان ميكشيد و به آن بيمارى خوش بود و در سحر آن روز كه مرهم راحة ميرسيد بتحفهء اينخطاب سرافراز شد فرياد برآورد و گفت رب * ( أَنِّي مَسَّنِيَ الضُّرُّ ) * محققان گفته‌اند كه شكاية به او بود نه از او در بحر الحقايق آورده كه بشرية ايوب از ضر جسمانى ميناليد اما روحانيتش ناظر جمال مؤلى شده كمال عناية در بلا مىديد لا جرم زبان بشريتش * ( مَسَّنِيَ الضُّرُّ ) * گفت و اساس روحانيتش بنداى * ( وَأَنْتَ أَرْحَمُ الرَّاحِمِينَ ) * مترنم شد و در لطايف قشيرى مذكور است كه اين سخن نه بر وجه اعتراض است بر حكم قضا و قدر بلكه از روى ضعف و عجزى بشريست چه منقولست كه جبرئيل بنزد وى آمد و گفت چرا خاموش نشستهء گفت چكنم مگر صبر جبرئيل فرمود كه بلا در خزاين حق بسيار است تو طاقت نيارى از حق عافيت طلب ايوب زبان بقول رب * ( أَنِّي مَسَّنِيَ الضُّرُّ ) * بگشود و در روايت ديگر آمده كه رحمه كه زوجهء ايوب بود وى را گفت چرا دعا نميكنى تا خداى تعالى تو را شفا دهد در جواب گفت كه مدت تنعم ما چند سال بود گفت هشتاد سال فرمود مرا شرم ميآيد كه زمان نقمة مساوى زمان نعمت نشده طلب شفا كنم جبرئيل گفت اى ايوب طلب عافيت كن كه بليه در خزانهء حضرت عزت بىمنتها است ايوب دعا كرد و در بعضى روايت آمده كه در زمان بيمارى\r\n","description":"","footnote":"","page_name":" 93 ","page_number":93},
  {"content":"\r\nاو مرضى و اصحاب بلوى در اقطار\r\nعالم مىآمدند و از وى دعا درميخواستند و وى دعا مىكرد و شفا مىيافتند وى را گفتند كه چرا خود را دعا نكنى گفت مرا حيا مانع مىشود كه مدت هشتاد سال در نعمت گذارنيده‌ام اكنون كه چند روزى در محنت باشم از حقتعالى استكشاف آن نمايم حقتعالى به جهت اين وى را دستورى داد تا دعا كرد و گفت رب * ( أَنِّي مَسَّنِيَ الضُّرُّ وَأَنْتَ أَرْحَمُ الرَّاحِمِينَ ) * * ( فَاسْتَجَبْنا لَه ) * پس اجابت كرديم دعاى او را * ( فَكَشَفْنا ) * پس ببرديم * ( ما بِه ) * آنچه به او رسيده بود * ( مِنْ ضُرٍّ ) * از رنج يعنى او را شفا داديم آورده‌اند كه ايوب در وقت شدت بيمارى چون خواستى كه به قضاى حاجت رود رحمه دست وى گرفتى و بآنموضع آوردى و وى را آنجا بگذاشتى و چون فارغشدى زوجه را آواز دادى و وى بيامدى و دست او را بگرفتى و بمضجع خودش آوردى آن روز كه روز شفا بود بر عادت خود او را ببرد و بازگشت و منتظر آن بود كه وى را آواز دهد حق سبحانه همانجا بايوب وحى كرد كه\r\nاركض برجلك هذا\r\nمغتسل بارد و شراب پاى بر زمين زن چون پاى بر زمين زد از زير قدم او چشمهء آب خوش روان شد بامر او سبحانه از آنجا غسل كرد جميع امراض ظاهرى از وى زايل گشت و بارى ديگر مامور شد كه پاى بر زمين زن چون بر زمين زد چشمهء ديگر ظاهر شد چون آن را بياشاميد امراض باطنى او نيز بالكليه زايل شد و او را قوة و جمال و جوانى و رنگ و روى باز آمد بر وجهى كه نيكوتر و با قوتتر از مرتبهء اول شد و جبرئيل فى الحال بامر ملك ذو الجلال حلهء از بهشت آورده در او پوشانيد و همانجا بر تلى رفت و بنشست چون وقت او از آمدن او دير شد رحمه پريشان شده گفت مبادا عارضهء او را دست داده باشد بيامد بآنموضع ايوب را بر جاى خود نديد بالاى پشته نگاه كرد مردى ديد در سن جوانى با نظارت و طراوت و صباحت تمام از او پرسيد كه اى مرد آن پير بيمار كجا رفت گفت وى چه چيز تست گفت شوهر گفت اگرش ببينى او را شناسى گفت چگونه او را نشناسم كه سالهاست كه با وى مصاحبت ميكنم گفت صورت و شكل او بكه ميماند گفت در وقتى كه جوان بود مشاكل و مشابه تو بود گفت منم شوهر تو حقتعالى بر من منت نهاد و جميع رنج و الم از من بر داشت و به حالت جوانى باز آورد پس دست بر گردن يكديگر كردند و از غايت فرح بگريه افتادند و هنوز دست در گردن يكديگر داشتند حق سبحانه جميع اموال او را اضعافا مضاعفة به او داد كما قال جلت عظمته * ( وَآتَيْناه ) * و داديم او را * ( أَهْلَه ) * فرزندان او يعنى ايشان را براى او زنده گردانيديم * ( وَمِثْلَهُمْ مَعَهُمْ ) * و مانند ايشان بايشان يعنى ضعف آنچه بودند به او كرامت فرموديم تا مثل اولاد و اولاد او و اولاد اولاد او به او داديم و در روايت آمده كه رحمه بعد از عود جوانى و قوت او براى او بيست و شش پسر آورد و اصح اينست كه حقتعالى احياء اولاد او كرد باعيانهم و اشخاصهم و مثل ايشان را در عدد براى او ايجاد\r\n","description":"","footnote":"","page_name":" 94 ","page_number":94},
  {"content":"\r\nفرمود در بطن رحمه و مواشى و اموال نيز باعيانها برآورد فرمود با ضعف آن و اين قول قتاده و حسن است و مرويست از ابى عبد اللَّه و عكرمه و مجاهد بر آنند كه ايوب را مخير ساختند در احياء اولاد و ايجاد مثل ايشان وى اختيار احياء اهل خود كرد در آخرت و مثل ايشان در دنيا و از ابن عباس مرويست كه حقتعالى جميع اولاد و اموال و مواشى وى را مضاعف بوى داد و ابر سرخ و سفيد فرستاد تا ملخ زرين بر وى بباريد و در احقاف آورده كه سه شبانه روز در حوالى سراى او باريد و در حديث آمده كه هر قطرهء آب غسل كه از وى فرو ميچكيد ملخ زرين شد و ايوب آن را بدست جمع كرد وحى آمد كه اى ايوب نه من تو را مستغنى گردانيده‌ام و جميع اموال را باضعف آن به تو دادم از براى چه اين را جمع ميكنى فرمود بار خدايا چون كه اين از بدن من جدا شده كه محل ابتلا و امتحانتست پس آن را بركتى و كرامتى ديگر خواهد بود و مزية تيمن و تبرك خواهد داشت بر اموال ديگر آورده‌اند كه چون ايوب از جميع علل خلاصى يافت و اولاد و اموال بر وجه اضعاف به او رسيد در انديشه آن افتاد كه آيا آن سوگند كه خورده بود كه رحمه را صد چوب بزند چه نوع كند كه برائة ذمه او حاصل شود و ضررى برحمه نرسد حقتعالى بوى وحى كرد كه وَخُذْ بِيَدِكَ ضِغْثاً فَاضْرِبْ بِه وَلا تَحْنَثْ دستهء از شاخ درختان بگير كه بعدد صد چوب باشد و درهم بند و بيكبار بر او زن تا سوگند تو راست شود و ضررى به زوجه ات نرسد و تفصيل اين در سورهء ص مرقوم خواهد شد انشاء اللَّه تعالى و قوله * ( رَحْمَةً مِنْ عِنْدِنا ) * مفعول له كشف و ايتا اولاد است يعنى ما كشف ضر او كرديم و اعطاى اولاد او نموديم با صفت ضعف به جهت بخشش و انعام از نزديك ما به دو * ( وَذِكْرى لِلْعابِدِينَ ) * و به جهت پندى براى پرستندگان تا صبر كنند چنانچه او كرد و جزا يابند چنانچه او يافت و ميتواند بود كه رحمت متعلق بعابدين باشد هم چنان\r\nكه ذكرى يعنى به جهت رحمت ما مر عابدان را و ياد نمودن ما ايشان را باحسان و فراموش نكردن ما ايشان را مراد آنست كه كشف مضرت و اعطاى نعمت بر ايوب به جهت آنست تا بندگان بدانند كه ما بخشايندهء نعيم و ياد كنندهء ايشان بانواع احسان نه فراموش نماينده و واگذارنده ايشان در نقم كه هرگز اثر رحمت خود را بايشان نرسانيم * ( وَإِسْماعِيلَ وَإِدْرِيسَ ) * و ياد كن قصهء اسمعيل و ادريس * ( وَذَا الْكِفْلِ ) * و ذا الكفل را كه يوشع است يا زكريا يا الياس يا اليسع على الاختلاف الروايات و وجه تسميه او به ذا الكفل آنست كه كفل بمعنى نصيب است و ذو بمعنى صاحب يعنى خداوند نصيب و بهره مند از جانب حضرت عزت و گفته‌اند كه كفل بمعنى ضعف است يعنى عمل او دو برابر عمل انبياى زمان او بوده و ثواب او ضعف ايشان و يا ثواب او دو مقابل ثواب امتش بود و بمعنى ضمان نيز آمده يعنى او ضامن امت خود شده بود كه اگر بطريق حق سلوك نمايند ايشان را بجنت عليا و مرتبهء عظمى رساند و در خبر آمده كه ذو الكفل\r\n","description":"","footnote":"","page_name":" 95 ","page_number":95},
  {"content":"\r\nاليسع است كه متكفل پادشاه جبار شد كه بعد از آن انقياد او به او امر الهى او را به بهشت برد و نام پادشاه كنعان بود و خطى به اين مضمون نوشت و بوى داد و در مختار القصص آورده كه ذو الكفل اليسع است كه از الياس تكفل نمود كه بامر دين قيام نمايد بعد از مفارقت الياس از وى و بدين جهة بذو الكفل مسمى شد و صاحب تبيان و محيى السنه آورده‌اند كه بيكى از انبياى بنى اسرائيل وحى آمد كه من ميخواهم كه قبض روح تو كنم تو ملك خود را بر بنى اسرائيل عرض كن كه هر كه متكفل شود كه شب نماز گذارد و فتور و قصور در تهجد او پيدا نشود و در روز روزه دارد و در هيچ روزى افطار نكند و در ميان مردمان به حق حكم كند و خشم نگيرد و در همهء كارها تانى و ثبات قدم ورزد پادشاهى خود بر او تفويض كن چون آن پيغمبر اينسخن را بر بنى اسرائيل ظاهر كرد جوانى از ميان قوم برخواست و گفت انا المتكفل لهذا گفت بنشين و بار دوم و سيم كه اعادهء آن كرد همين او برميخاست آن پيغمبر ملك را بر او تسليم كرد و او بوعدهء خود وفا نمود خلعت پيغمبرى يافت و حق سبحانه او را ذو الكفل لقينهاد و كظم غيظ و تثبت و تانى او بر وجهى بود كه روزى شيطان بيامد تا شيطان او را بخشم آورد و در ثبوت و رسوخ او رخنه افكند در سراى او بشدت تمام بكوفت ذو الكفل گفت چه كسى گفت مردىام و بحاجتى آمده‌ام يكى را بفرستاد تا ببيند كه چه كار دارد گفت تو را نمىخواهم برو تا كسى ديگر بفرستد چون مردى ديگر بيامد همان گفت كه با مرد اول گفته بود ذو الكفل از سرا بيرون آمد و گفت كه را ميخواهى كه به مهم تو قيام نمايد گفت تو را پس دست وى را بگرفت و او را ببازار آورد و در همهء بازارها بگردانيد پس او را بگذاشت و ناپديد شد ذو الكفل بازگشت با سكينه و وقار و به خانه آمد و هيچ اثر غيظى در او پديد نيامد و اين روايت اعمش از منهال بن عمر و نقل كرده و منهال از عبد اللَّه بن حارث و وى از پيغمبر ( ص ) و از مجاهد نقلست كه چون اليسع بكبر سن رسيد انديشه كرد كه آيا كه لياقت خلافت من داشته باشد پس همهء امت خود را جمع كرد و در ميان ايشان بر خواست و گفت بدانيد كه اجل من نزديكشده كيست از شما كه مرا تكفل كند بسه خصلت تا او را خليفهء خود كنم يكى آنكه بروز روزه باشد دوم آنكه بشب نماز كند سوم در كارها خشم نگيرد مردى حقير مجهول الاسم برخواست و گفت من متكفل آنم و كسى ديگر متكفل آن نشد روز دويم برخواست هيچكس ديگر متقبل نشد روز سيم نيز بر همين منوال پس اليسع او را خليفهء خود گردانيد و بعد از فوت او بامر خلافت قيام مينمود و انسه خصال را شعار و دثار خود ساخته همه شب بتهجد اشتغال داشت و روز به روزه بود و جميع اوقات روز در ميان مردم حكم مىفرمود غير از يك ساعت چاشت\r\nكه بقيلوله مشغول ميشد شيطان باتباع خود گفت عليكم بفلان بر شما باد كه ظفر بيابيد به اين كس گفتند ما را هيچ راهى بر او نيست گفت من چارهء كار او بسازم پس در وقتى كه ذو الكفل ميخواست كه بقيلوله مشغول شود به صورت پيرى برآمده\r\n","description":"","footnote":"","page_name":" 96 ","page_number":96},
  {"content":"\r\nبر در خانهء وى آمد در بزد و گفت كيست جواب داد كه پيريست مظلوم كه ظلم و ستم بسيار بر او رفته ذو الكفل برخواست و بيرون آمد ابليس ذو الكفل را بر پاى بداشت و قصه آغاز كرد كه بر من فلان و فلان ظلم كرده‌اند و چندين در اين باب بگفت كه وقت نماز ديگر درآمد و زمان قيلوله درگذشت وى را گفت برو و خصمانت را حاضر كن كه وقت انست كه من بحكومت نشينم پس بمحكمه آمد و بنشست و ميان مردم حكم ميكرد و انتظار ميكشيد تا آن مرد پير مظلوم باز آيد ابليس آن روز نيامده روز ديگر در وقت قيلولهء ذو الكفل بيامد و حلقه بر در زد گفت كيست گفت فلان پير مظلوم گفت نه تو را گفتم كه بمحكمه آيى تا دفع ظلم كنم از تو گفت خصمانم بگريختند و ايشان مردمان ظالمند و چنين و چنين تعدى ميكنند و قصه را بنياد كرد و مىگفت تا آنكه آن روز نيز وقت قيلوله فوت شد و پيشين رسيد و ذو الكفل گفت من الحال بمحكمه ميروم ايشان را نزد من حاضر كن تا داد تو از ايشان بستانم وى برفت و باز نيامد تا روز سيم در همان وقت بيامد و ذو الكفل كسى را بر در سراى خود بداشته بود كه اگر كسى بيايد و خواهد كه در را بزند بگويد كه يك ساعت صبر كن كه سه شبانه روز است كه ذو الكفل خواب نكرده و الحال بخواب رفته تا اندكى خواب كند و رنجور نشود چون ذو الكفل خواست بقيلوله مشغول شود شيطان بيامد آن مرد گفت در را مزن كه وى در خوابست و صورت حال با وى باز گفت ابليس مبالغه آغاز كرد كه البته در را ميزنم كه بيش از اين باب تعدى ندارم و آن مرد مانع او ميشد و نميگذاشت آخر از سوراخ در باندرون در آمد و در بزد ذو الكفل بيدار شد گفت كيستى گفت آن پير مظلومم ذو الكفل آن مرد را آواز داد و گفت نه تو را گفته بودم كه مگذار كسى در بزند گفت عجب حالتى مشاهده كردم وى باندرون خانه آمد بى آنكه در گشوده شود و در اندرون دالان در بزد ذو الكفل گفت گمان من آنست كه تو ابليسى و دشمن خدايى گفت آرى خواستم كه تو را بخشم آورم گفت\r\nالحمد للَّه الذى اعصمنى منك\r\nسپاس مر خداى را كه مرا از شر تو نگه داشت پس ابليس خايب و خاسر بازگشت و از عبد اللَّه عمر روايتست كه از رسول ( ص ) شنيدم كه در بنى اسرائيل مردى بود فاسق نام او ذو الكفل يك روز زنى را شصت دينار داد و او را نزد خود آورد خاست كه با وى خلوت كند ديد كه آن زن چون بيد ميلرزد گفت تو را چه شده است گفت من هرگز اين عمل نكرده‌ام گفت پس چرا اينجا آمدى گفت شدت فقر و فاقه مرا بر اين داشت گفت برو كه براى رضاى الهى از سر تو در گذشتم و آن زر را به تو بخشيدم و توبه كردم كه هرگز مرتكب زنا نشوم اتفاقا آن شب وفات يافت چون روز شد بر در سراى او نوشته بود كه خدا ذو الكفل را بيامرزيد و بسبب آن صبر و انابه و احسان از سر گناه او درگذشت و اصح آنست كه ذو الكفل پيغمبر بوده و معظم اصحاب و تابعين و مفسرين بر اينند چون ابن عباس و مجاهد و غير ايشان و اصحاب ما نيز بر اينند حاصل كه حق سبحانه ميفرمايد كه اى محمد ياد\r\n","description":"","footnote":"","page_name":" 97 ","page_number":97},
  {"content":"\r\nكن قصهء اسمعيل بن ابراهيم و ادريس كه اخنوخ پيغمبر است و ذو الكفل و صبر و ثبات ايشان و نعمتى كه به جهت اين بر ايشان عطا كرديم تذكرهء خواطر عاطر خود كن و در صبر بر بليه و ثبات قدم اقتدا بايشان نما تا مانند ايشان بدرجهء عليا و مرتبهء عظيمى رسى و تفصيل حكايت ادريس قبل از اين گذشت و قصهء اسمعيل در سورهء و الصافات بر وجهى مبسوط سمت تحرير خواهد يافت پس بيان صبر ايشان مىكند و ذكر نعمتى كه به جهت آن بايشان رسيد بقوله * ( كُلٌّ ) * هر يك از اين پيغمبران كه اسمعيل است و ادريس و ذو الكفل * ( مِنَ الصَّابِرِينَ ) * از صبر كنندگان بودند بر مشقت تكليف و شدايد نوب اسمعيل بر اقامة به مكه كه وادى غير ذى زرع بود و بر ذبح صبر فرمود و ادريس در مدت متمادى بر اذية و بلاى قوم صبر كرد و ايمان نياوردند به دو ذو الكفل شكيبايى نمود بر آنچه متكفل آن شده بود * ( وَأَدْخَلْناهُمْ ) * و درآورديم ايشان را * ( فِي رَحْمَتِنا ) * در بخشش خود كه نعمت نبوتست يا مثوبت جزيله و رفعة عاليه در آخرت * ( إِنَّهُمْ ) * بدرستى كه ايشان * ( مِنَ الصَّالِحِينَ ) * از ستودگان و فرمان برندگاناند چه انبياى معصوماند از كدر فساد * ( وَذَا النُّونِ ) * و ياد كن صاحب ماهى را يعنى يونس بن متى * ( إِذْ ذَهَبَ ) * چون برفت از ميان قوم خود * ( مُغاضِباً ) * در حالتى كه خشمناك بود بر ايشان چه مدتى متمادى در ميان ايشان بود و هر چند دعوت ميكرد و بر وفق آن معجزه مىنمود قبول نميكردند بلكه در تمادى اصرار و شدت شكيمه مىافزودند و مغاضبه از بناى مغالبه به جهت مبالغه است و يا به جهت آنكه معنى مغاضبة وى آن باشد كه در غضب آورد قوم خود را بمهاجرت خود بسبب خوف ايشان بلحوق عقوبت نزد مهاجرة او بعضى از شيوخ محققين گفته‌اند كه يونس بر نفس خود خشم گرفت در رفتن چه امر الهى برفتن او صادر نشده بود و اكثر مفسران گفته‌اند كه يونس ايشان را وعدهء عذاب داده بود چون روز ميعاد در رسيد و عذاب دير مىآمد پنداشت كه او را دروغگو خواهند دانست غضبناك از ميان امت بيرون رفت از عبد اللَّه عباس روايتست كه يونس و قومش در زمين فلسطين بودند پادشاهى بمحاربهء ايشان آمده از ايشان نه سبط و نيم را بغارت برد و دو سبط نيم را بگذاشت خداى تعالى وحى كرد بشعياى پيغمبر ( ص ) كه نزد خرقيا رود او پادشاه بنى اسرائيل بود او را بگوى تا پيغمبرى قوى هيكل و قوت با بسط و شوكت بايشان فرستد كه در دل او افكنده‌ايم كه بنى اسرائيل را با او بفرستد تا آن جماعت را كه بغارت برده‌اند بازستاند چون شعيا نزد خرقيا آمد و عرض احوال نمود گفت سمعا و طاعة كيست كه اين كار از او آيد و در مملكت او پنج پيغمبر بودند مردمان گفتند شايستهء اين كار يونس است پادشاه يونس را گفت جمعى از بنى اسرائيل را بردار و بمحاربهء جمعى رو كه ابناى جنس ما را بغارت\r\n","description":"","footnote":"","page_name":" 98 ","page_number":98},
  {"content":"\r\nبرده‌اند يونس گفت آيا حقتعالى مرا براى اين كار اختصاص داده يا حكم مطلق فرموده گفت بطريق اطلاق حكم نموده گفت پس ديگرى را بفرست پادشاه گفت البته تو را مىبايد رفت\r\nگفت نمىتوانم رفت پادشاه در اين باب مبالغه و الحاح به حد اطناب رسانيد پس يونس از روى غيظ و خشم پادشاه و آنان كه در مبالغه شريك پادشاه شده بودند از آنجا بيرون آمد و ذلك قوله * ( وَذَا النُّونِ إِذْ ذَهَبَ مُغاضِباً ) * و اينكه بعضى از ارباب قصص گفته‌اند كه خشم يونس بر خداى بود در حينى كه قوم را وعدهء عذاب داد و چون ايشان علامت عذاب را مشاهده كردند ايمان آوردند خداى تعالى آن عذاب را از ايشان برداشت و يونس از ايشان غايب بود بعد از انقضاى روز ميعاد با خود قرار داده بود كه البته ايشان مستأصل شده باشند و چون بشنيد كه عذاب بايشان نرسيده به جهت خوف آنكه امت او را دروغگو دانند و در صدد قتل او شوند نزد ايشان نيامد و متوجه جانب ديگر شد و بر خدا خشم گرفت قولى است باطل چه اين بديهيست كه انبيا از امثال اين مبرااند بلكه هر كس كه بوى از معرفت خدا داشته باشد اين معنى از او صادر نميشود زيرا كه غضب عبارت است از ارادهء عقاب و مضرت بمغضوب عليه پس هر كه بر خدا مضرت و عذاب تجويز كند او خدا را نشناخته باشد و ديگر آنكه اين معنى موجب كفر و ارتداد است چه آن متضمن عداوتست به او سبحانه نعوذ باللَّه من شرور انفسهم و سوء اعتقادهم و سيئات اقوالهم و آنچه از حسن بصرى مرويست كه سبب خشم يونس آن بود كه خداى تعالى او را باهل نينوا فرستاد تا انذار ايشان كند وى گفت خدايا يك روز مرا مهلت ده تا ساز راه مهيا سازم فرمود مهلت نيست گفت چندان مهلت ده كه نعلين برگيريم گفت رخصت نيست وى بخشم آمد فخرج مغاضبا لربه و آن چنان خشمناك از آنجا بيرون آمد و متوجه نينوا شد اين نيز قوليست باطل به جهت دليل مذكور و ديگر آنكه حقتعالى چگونه شخصى را منصب نبوت دهد كه منقاد اوامر او نباشد و نيز چگونه حقتعالى با پيغمبر خود به اين مرتبه مضايقه كند كه نگذارد كه كارسازى كند و او را منع كند از برداشتن نعلين كه مسافر را از آن چاره نباشد و مستلزم تكليف مالا يطاق بود پس صحيح آنست كه يونس از قوم خود كه در نهايت عتو و عناد بودند خشمناك شده بيرون آمد * ( فَظَنَّ ) * پس گمان برد كه * ( أَنْ لَنْ نَقْدِرَ عَلَيْه ) * آنكه تنك نكنيم تكليف مشقت را بر او يعنى او را بشدايد تكليف و مشقت مبتلا و ممتحن نگردانيم مجاهد و ضحاك و غيرهما گفته‌اند كه معنى آنست كه او پنداشت كه ما بر او حكم نكنيم و معاتب نسازيم بر خروج او بدون اذن ما يعنى با او مسامحة و مساهله كنيم و بنا بر اين معنى نقدر بمعنى نقضى باشد مشتق از قدر بمعنى قضا و جبائى گفته كه ظن برد كه ما تنك نخواهيم ساخت راه رفتن را بر او و او را ملجا نخواهيم ساخت بركوب بر بحر و گويند اين تمثيلست براى حال او به حال كسى كه مظنهء او چنان باشد كه ما قادر نخواهيم بود بر او يعنى از وى\r\n","description":"","footnote":"","page_name":" 99 ","page_number":99},
  {"content":"\r\nفعل كسى ظاهر شد كه گمان وى چنين باشد كه ما قادر نباشيم بر او اينكه بعضى تفسير بر اين وجه كرده‌اند كه يونس گمان برد كه ما قادر نيستيم بر اخذ او و عاجزيم از عقوبت او كلامى ظاهر البطلان و الفساد است چه آن موجب اثائت ظن است بر انبيا زيرا كه متظمن سوء ظن انبيا است به خدا كه مستلزم كفر است ( العياذ باللَّه من الاقوال الفاسدة و الآراء الباطلة و تسويلات الابالسة ) و در عيون الرضا از امام الانس و الجن على بن موسى الرضا ( ع ) نقل كرده‌اند كه ظن در اين مقام بمعنى استيقن است * ( أَنْ لَنْ نَقْدِرَ عَلَيْه ) * بمعنى ان لن نضيق عليه الرزق كما فى قوله وَأَمَّا إِذا مَا ابْتَلاه فَقَدَرَ عَلَيْه رِزْقَه و قوله يَبْسُطُ الرِّزْقَ لِمَنْ يَشاءُ وَيَقْدِرُ يعنى يونس بيقين ميدانست كه ما روزى را بر او تنك نخواهيم كرد بلكه هر جا كه خواهد رفت ما روزى را به او خواهيم رسانيد مرويست كه روزى ابن عباس نزد معويه رفت وى را گفت من ديشب در امواج معانى آيتى از قرآن افتادم و در آن غرق شدم و نتوانستم كه گوهر معنى مقصود از آن بساحل مراد آرم كه موجب تشفى خاطر من شود گفت آن كدام اينست گفت آيهء * ( فَظَنَّ أَنْ لَنْ نَقْدِرَ عَلَيْه ) * است كه ظاهر\r\nمعنى وى آنست كه ظن يونس آن بوده كه خدا قادر نباشد بر مؤاخذت او و چگونه پيغمبر خدا اين نوع گمان به خدا داشته باشد ابن عباس فرمود كه نقدر از قدر مشتق است نه از قدرت و معنى آنست كه يونس گمان برد كه ما تكليف شديده و ميثاق صعبه بر او تنگ گيرى نكنيم و به جهت بيرون آمدند از ميان قوم بدون اذن ما بر او عتابى نكنيم و مضايقه ننمائيم و آن را كان لم يكن انگاريم و حال آنكه خلاف ظن وى بوقوع آمد چه وقتى كه از موضع نينوى بيرون آمد بكنار دريا رسيد كشتى را روانه ميساختند با جمعى بسيار و اموال بيشمار وى در آن كشتى بنشست و چون كشتى به ميان دريا رسيد دريا بموج درآمد و نزديك به آن رسيد كه كشتى غرق شود اهل كشتى گفتند كه در ما بنده گريخته يا مرد عاصى است و از رسم و عادت ايشان آن بود كه در چنين حالى قرعه ميزدند بنام هر كس كه برمىآمد حكم بعصيان او ميكردند و يا بهرب او از مولى و او را به دريا مىانداختند يونس از آن ميانه برخواست و گفت همانا بندهء گريخته منم مرا به دريا اندازيد كه در حال دريا آراميده شود گفتند معاذ اللَّه تو سيماى صلحا دارى و اين معنى از تو بعيد است و ما بدون قرعه اين كار نكنيم پس قرعه افكندند بنام يونس برآمد كما قال اللَّه تعالى و كان من المدحضين و باز اكتفاء نكردند و باز قرعه زدند در اين نوبت نيز بنام وى برآمد پس يونس برخواست و بكنار كشتى آمد تا خود را به دريا اندازد ماهى بيامد و دهن باز كرد گفتند مناسب نيست كه او را طعمهء ماهى گردانيم پس وى را بكنار ديگر بردند آن ماهى از آنجا برگشت و به آن موضع رسيد و دهن باز كرد حاصل كه بهر طرف كه ميرفت آن ماهى ميآمد و دهن باز ميكرد پس يونس سپر توكل در سر كشيده خود را در دريا انداخت ماهى فى الفور او را فرو برد حقتعالى\r\n","description":"","footnote":"","page_name":" 100 ","page_number":100},
  {"content":"\r\nبه آن ماهى الهام فرمود كه ما اين را طعمه تو نه گردانيده‌ايم بلكه به جهت ابتلا و امتحان چند روزى شكم تو را محبس وى گردانيده‌ايم بايد كه پوست وى را نخراشى و اعضاى وى را نيازارى و هم چنان كه مادر تربيت طفل خود كند او را تربيت نمايى پس ماهى ديگر بيامد و آن ماهى را فرو برد و ديگرى آن ديگرى را بلع نمود و اكثر مفسران بر آنند كه يونس چهل روز در شكم ماهى بماند و نزد جمعى هفت شبانه روز و سه روز و چهار ساعت نيز گفته‌اند و حقتعالى بخرق عادت حفظ حيات او ميكرد بدون استنشاق هوا و گويند ماهى هر ساعت سر از آب بيرون ميكرد و وى نفس ميكشيد و باز به دريا ميرفت و او سبحانه شكم ماهى را چون آبگينه گردانيده بود تا عجايب و غرايب هفت دريا را بگردانيد و بقعر دريا رسانيد آوازى شنيد با خود گفت اين چه آوازى باشد وحى آمد به او كه اين آواز تسبيح حيوانات دريا است يونس در تسبيح و تقديس مرافقت ايشان كرد * ( فَنادى ) * پس ندا كرد * ( فِي الظُّلُماتِ ) * در تاريكيها يعنى در تاريكى ميان شكم ماهى و تاريكى دريا و تاريكى شب يا در ظلمت شديدهء متكائفه كه در شدت تكاثف بمثابهء ظلمات بعضها فوق بعض بود كقوله وَتَرَكَهُمْ فِي ظُلُماتٍ و قوله يُخْرِجُونَهُمْ مِنَ النُّورِ إِلَى الظُّلُماتِ و يا در تاريكى سه بطن ماهى بخواند خداى خود را * ( أَنْ لا إِله إِلَّا أَنْتَ ) * به آنكه هيچ معبودى نيست مستحق عبادت مگر تو * ( سُبْحانَكَ ) * تسبيح و تقديس ميكنم تو را تسبيح و تنزيه كردنى از نقص و عجز * ( إِنِّي كُنْتُ ) * بدرستى كه من بودم * ( مِنَ الظَّالِمِينَ ) * از ستمكاران بر نفس خود كه بمهاجرت مبادرت كردم يعنى به جهت ترك اولى كه آن توقف بود در ميان قوم تا اذن تو بخروج من صادر شود از ثواب آن محروم شدم و به جهت اين تقصير و ترك ندب نقص ثواب خود كردم و ظلم در اصل لغت بمعنى نقص و ثلم است يا آنكه من از جمله ظالمانم يعنى از جنس آنان كه ستم ميكنند و از طريق حق تعدى مينمايند چه از جنس بشر ممتنع نيست وقوع ظلم و بنا بر اين معنى اين كلام بر سبيل انقطاع و خضوع و خشوع است چنانچه كسى گويد كه ( انما انا بشر و البشر يخطى و يذنب ) و\r\nمراد وى اين نباشد كه اسناد خطا و ذنب به خود كند بلكه غرض او كسر نفس خودش باشد و از جبائى منقولست كه در آوردن يونس در شكم ماهى نه بر وجه عقوبت بود از جانب او سبحانه زيرا كه عقوبت متضمن عداوتست مر معاقب را بلكه آن بر وجه تاديب بود بر ترك مندوب و تاديب مر مكلف و غير مكلف را جايز است چون تاديب صبى و غير آن و بقاى حيات او در شكم ماهى معجزهء آن حضرت بود و از حسن مرويست كه ( ما نجاة و اللَّه الا اقراره على نفسه بالظلم ) به خدا سوگند كه نجات نداد يونس را مگر اعتراف كردن او بظلم بر نفس خود يعنى چون او به جهت كسر نفس و انقطاع از غير و خشوع و خضوع گفت * ( إِنِّي كُنْتُ مِنَ الظَّالِمِينَ ) * حق سبحانه او را از آن زندان بليه بصحراى فوز و\r\n","description":"","footnote":"","page_name":" 101 ","page_number":101},
  {"content":"\r\nنجات رسانيد و لهذا در عقب اين ايراد فاء تعقيبيه نموده ميفرمايد كه * ( فَاسْتَجَبْنا لَه ) * پس اجابت كرديم دعاى يونس را * ( وَنَجَّيْناه ) * و برهانديم او را * ( مِنَ الْغَمِّ ) * از غم دريا و التقام حوت يعنى ماهى را امر كرديم تا او را از شكم خود بر ساحل دريا افكند بر وجهى كه ضررى به او نرسيد و تفصيل اين قصه در سورهء و الصافات رقم زده كلك بيان خواهد گشت * ( وَكَذلِكَ ) * هم چنان كه يونس را از غم نجات داديم * ( نُنْجِي الْمُؤْمِنِينَ ) * نجات ميدهيم و ميرهانيم گروندگان را از غم گاهى كه باخلاص و خشوع و تذلل در درگاه ما دعا كند و عاصم نجى ميخواند بادغام نون ثانيه در جيم به غير قياس چه ادغام نون در جيم از قاعدهء ادغام خارجست حضرت رسالت ( ص ) فرموده‌اند كه\r\nما من مركوب يدعوا بهذا الدعاء الا استجيب له\r\nهيچ مغمومى اين دعا نكند كه لا إِله إِلَّا أَنْتَ سُبْحانَكَ إِنِّي كُنْتُ مِنَ الظَّالِمِينَ مگر كه حقتعالى اجابت او نموده غم او را بفرح بدل كند و از امام جعفر صادق ( ع ) روايتست كه فرمود كه عجب دارم از آن كس كه از چهار چيز ترسد چگونه ملتجى نشود به چهار چيز اول آنكه او را غمى باشد به اين كلمات پناه نبرد كه لا إِله إِلَّا أَنْتَ سُبْحانَكَ إِنِّي كُنْتُ مِنَ الظَّالِمِينَ و حال آنكه ميشنود كه حق تعالى در عقب اين ميفرمايد كه * ( فَاسْتَجَبْنا لَه وَنَجَّيْناه مِنَ الْغَمِّ وَكَذلِكَ نُنْجِي الْمُؤْمِنِينَ ) * دوم آنكه از كسى ترسد و نگويد حَسْبُنَا اللَّه وَنِعْمَ الْوَكِيلُ با آنكه مىبيند كه حق تعالى در عقب آن ميفرمايد كه فَانْقَلَبُوا بِنِعْمَةٍ مِنَ اللَّه وَفَضْلٍ لَمْ يَمْسَسْهُمْ سُوءٌ سيم آنكه از كيد و مكر كسى خايف باشد و نگويد أُفَوِّضُ أَمْرِي إِلَى اللَّه إِنَّ اللَّه بَصِيرٌ بِالْعِبادِ و ميداند كه حق سبحانه در عقب اين ميفرمايد كه فَوَقاه اللَّه سَيِّئاتِ ما مَكَرُوا چهارم آنكه از چشم بد ترسد چگونه نگويد ( ما شاء اللَّه لا قوة الا باللَّه ) و حال آن كه استماع اين آيه مىكند در عقب آن كه إِنْ تَرَنِ أَنَا أَقَلَّ مِنْكَ مالًا وَوَلَداً فَعَسى رَبِّي أَنْ يُؤْتِيَنِ خَيْراً مِنْ جَنَّتِكَ * ( وَزَكَرِيَّا ) * عطفست بر ذو النون يعنى ياد كن قصهء ذكريا بن ازر را * ( إِذْ نادى رَبَّه ) * چون بخواند پروردگار خود را به اين وجه كه * ( رَبِّ ) * اى پروردگار من * ( لا تَذَرْنِي فَرْداً ) * مگذار مرا تنها يعنى فرزندى به من كرامت فرما كه معين من باشد در امر دين و دنيا و بعد از ممات از من ميراث گيرد * ( وَأَنْتَ خَيْرُ الْوارِثِينَ ) * و تو بهترين جميع وارثانى پس اگر مرا وارث ندهى باك ندارم اين دالست بر استسلام ذكريا و رد امر خود به او سبحانه و متضمن فناى وى بر حقتعالى به آنكه او باقيست بعد از فناى جميع خلقان كه وَلِلَّه مِيراثُ السَّماواتِ وَالأَرْضِ و بهترين آن كسى است كه زنده بماند بعد از هر ميتى و چون ذكريا اين دعا كرد\r\n* ( فَاسْتَجَبْنا لَه ) * پس اجابت كرديم مر دعاى وى را * ( وَوَهَبْنا لَه يَحْيى ) * و بخشيديم مر او را يحيى\r\n","description":"","footnote":"","page_name":" 102 ","page_number":102},
  {"content":"\r\nنام كه به او زنده ماند معالم دين * ( وَأَصْلَحْنا لَه ) * و بصلاح آورديم براى او * ( زَوْجَه ) * زن او را كه ايشاع بنت عمران بود يعنى بعد از عقم و عدم صلاحيت ولادت وى را صالح و قابل ولادت گردانيديم و گفته‌اند كه معنى اينست كه او را خوشخوى گردانيديم براى ذكريا بعد از آنكه سيئ الخلق بود و ابو مسلم گفته كه بعد از آنكه زن او پير شده بود ما او را بجوانى بازگردانيديم حارث بن مغيره روايت كند كه من بابى عبد اللَّه ( ع ) گفتم يا بن رسول اللَّه جميع اهل بيت من منقرض شده‌اند و مرا فرزندى نيست تا از او نسبت من باقى ماند فرمود كه به سجده رو و بگو رَبِّ هَبْ لِي مِنْ لَدُنْكَ ذُرِّيَّةً طَيِّبَةً إِنَّكَ سَمِيعُ الدُّعاءِ رَبِّ لا تَذَرْنِي فَرْداً وَأَنْتَ خَيْرُ الْوارِثِينَ تا حقتعالى تو را فرزند ارزانى فرمايد من چنين كردم حق تعالى مرا دو پسر كرامت فرمود يكى را على نام نهاده و ديگرى را حسين بعد از آن در صفت انبياى مذكوره ميفرمايد كه * ( إِنَّهُمْ ) * بدرستى كه همهء اين پيغمبران كه ذكر ايشان گذشت و گويند ضمير راجع بوالدينست و ولد يعنى بتحقيق كه ذكريا و ايشاع و يحيى * ( كانُوا يُسارِعُونَ ) * بودند كه ميشتافتند * ( فِي الْخَيْراتِ ) * در انواع نيكوئيها و مبادرت ميكردند بر انواع شايستنيها * ( وَيَدْعُونَنا ) * و ميخواندند ما را * ( رَغَباً ) * به جهت رغبت نمودن به ثواب يا طاعت يا اميد داشتن باجابت دعا * ( وَرَهَباً ) * و به جهت ترسيدن از عقاب و يا از معصيت و ميتواند بود كه اين هر دو حال باشند بر حذف مضاف اى ذوى رغب و رهب و يا آنكه مصدر بمعنى فاعل باشد اى راهبين و راغبين يعنى در حالتى كه خداوندان رغبتاند و يا در حالتى كه رغبت نمايندگاناند در ثواب يا در طاعت و اميدواران باجابت دعا و در حالتى كه صاحبان ترس كارانند يا ترسندگانند از عقوبت يا معصيت * ( وَكانُوا لَنا ) * و بودند ما را * ( خاشِعِينَ ) * فروتنان و فرمان پذيرندگان مجاهد گفته كه خشوع بمعنى خوف دايمست در قلب و از حسن مرويست كه خشوع بمعنى مخافة ثابته است در قلب و در كلمهء يسارعون دلالت است بر آنكه مسارعت بهر طاعتى مرغب فيها است و صلوة در اول وقت افضلست و مضمون اين آيه مشعر است بر آنكه استحقاق انبيا باجابت دعوات و رسيدن ايشان بطلبات خود جهت مبادرت ايشان بود بابواب خيرات و مسارعت ايشان در تحصيل ساير قربات و محققان بر آنند كه خاشعان اهل نيازند و مقرر است كه نياز براى او بايد و ناز به جهت او شايد در كشف الاسرار آورده كه هر كه نياز به دو برد توانگرش گرداند و هر كه ناز به جهت او كند عزيزش سازد * ( وَكانُوا لَنا خاشِعِينَ ) * نشان نياز است و من مثلى ( و رب العرش معبودى ) بيان ناز و مرويست از حضرت رسالت ( ص ) كه\r\nان من خيار امتى فيما ابناتى الملا الاعلى فى الدرجات قوما يضحكون جهرا\r\n","description":"","footnote":"","page_name":" 103 ","page_number":103},
  {"content":"\r\nمن سعة رحمة ربهم و يبكون سرا من شدة عذاب ربهم و يدعون بالسنتهم رغبا و رهبا و يسئلونه خفضا و رفعا خاشعين متواضعين\r\n* ( وَالَّتِي ) * و نيز ياد كن آن زن را كه * ( أَحْصَنَتْ ) * نگاه داشت * ( فَرْجَها ) * خود را از حلال و حرام كما قال حكاية عنها وَلَمْ يَمْسَسْنِي بَشَرٌ وَلَمْ أَكُ بَغِيًّا مراد مريم بنت عمران است كه خود را عفيف و پاكيزه داشت و دست هيچ كس را بدامن عصمت خود نگذاشت * ( فَنَفَخْنا ) * پس در دميديم يعنى جبرئيل را فرموديم تا دميد * ( فِيها ) * در مريم يعنى در گريبان يا آستين پيراهن يا در دهان او * ( مِنْ رُوحِنا ) * از روحى كه مخلوق ما و بامر ما است مراد آنست كه جارى گردانيديم در وى روح عيسى را و به آن زنده گردانيديم وى را در شكم چنان كه صاحب كشاف گفته كه تقدير اينست كه و نفخنا الروح فى عيسى فيها اى احييناه فى جوفها و اگر كلام را بر ظاهر خود حمل كنند دلالت بر احياى مريم خواهد كرد از قبيل وَنَفَخْتُ فِيه مِنْ رُوحِي كه دالست بر احياى آدم و اين غير مراد است در اين مقام و ميتواند بود كه مراد بروح جبرئيل باشد و معنى اينكه ما دميديم در مريم از جهت روح كه جبرئيل است يعنى بتوسط او به اين وجه كه وى را فرموديم تا نفخ نمود در جيب درع او پس آن نفخ بجوف او رسيد * ( وَجَعَلْناها ) * و گردانيديم حال مريم را * ( وَابْنَها ) * و حال فرزند وى مسيح را كه از نفخه حاصل شده بود بىتوسط نطفه بر خلاف ساير مردمان * ( آيَةً ) * علامتى و حجتى * ( لِلْعالَمِينَ ) * مر عالميان را يعنى چون تأمل كنند بر ايشان ظاهر و روشن گردد كه ظهور عيسى بى پدر از بتول عذرا به مجرد نفخه دلالت مىكند بر كمال قدرت صانع حكيم جل ذكره و توحيد آية و عدم تثنيهء آن كما قال وَجَعَلْنَا اللَّيْلَ وَالنَّهارَ آيَتَيْنِ به جهت اينست كه حال هر دو من حيث المجموع بمنزله آيهء واحد است كه آن ولادت مريمست عيسى را بدون محل * ( إِنَّ هذِه ) * بدرستى كه اين ملت توحيد و دين اسلام * ( أُمَّتُكُمْ ) * ملت و كيش شما است اى كافهء مردمان كه واجبست همهء شما را استقامت بر آن * ( أُمَّةً واحِدَةً ) * در حالتى كه ملتى است يگانه يعنى اختلافى در آن نيست و نبوده در ميان انبيا بلكه همهء انبيا متفق الكلمه‌اند در اصل توحيد * ( وَأَنَا رَبُّكُمْ ) * و من آفريدگار شماام * ( فَاعْبُدُونِ ) * پس مرا بپرستيد نه غير مرا بدانكه تسميهء امت به ملت به جهت آنست كه امت در اصل لغت بمعنى جماعتى است كه بر مقصد واحد سلوك كنند پس شريعت را بامت تسميه نمودند به جهت اجتماع مردمان به آن بر مقصد واحد و نزد بعضى معنى آنست كه آن جماعتى كه مذكور شدند از انبياى فريق شمااند كه بر شما لازم است اقتدا كردن بايشان چه ايشان مجتمع و متفقاند بر دين حق كما يقال ( هؤلاء امتنا اى فريقنا موافقونا على مذهبنا ) بعد از آن از حال يهود\r\n","description":"","footnote":"","page_name":" 104 ","page_number":104},
  {"content":"\r\nو نصارى كه مختلف الكلمه‌اند خبر مىدهد بقوله * ( وَتَقَطَّعُوا ) * و ببريدند و پاره پاره كردند مردمان يعنى يهود و نصارى * ( أَمْرَهُمْ بَيْنَهُمْ ) * كار دين خود در ميان خود يعنى فرقه فرقه شدند و هر فرقه مذهبى را منقطع ساختند از براى خود و اختيار آن گروه و تكفير فرقهء ديگر نمودند كما قال وَقالَتِ الْيَهُودُ لَيْسَتِ النَّصارى عَلى شَيْءٍ وَقالَتِ النَّصارى لَيْسَتِ الْيَهُودُ عَلى شَيْءٍ پس توعد فرق مختلفه مينمايد به آنكه * ( كُلٌّ ) * همهء اين فرقهاى متجزيه * ( إِلَيْنا راجِعُونَ ) * بسوى ما باز گردندگانند و ما ايشان را فرا خور اعمال ايشان پاداش خواهيم داد و بدانكه سوق كلام مقتضى تقطعتم است تا موافق كلام سابق باشد در خطاب ليكن او سبحانه از خطاب بغيبة التفات فرموده به جهت اظهار كردن بر غير ايشان از اهل اسلام كه ايشان متفرق شدند در دين و بقبح فعل خود امر دين را متقطع و متفرق ساختند پس ملخص معنى آنست كه اى اهل اسلام به بينيد عمل قبيح اهل كتاب را و عظم فظاعت ايشان را در دين خدا كه متقطع و متجزى گردانيدند امر دين خود را كه حقتعالى بتبعيت آن امر كرده بود و در آن اختلاف نموده هر گروهى از ايشان شقى ديگر اختيار كردند كه بر خلاف شق گروه ديگر بود و حقتعالى روز قيامت همه را به جهت اين جزا و سزا خواهد داد * ( فَمَنْ يَعْمَلْ ) * پس هر كه بكند * ( مِنَ الصَّالِحاتِ ) * از عملهاى شايسته و كردارهاى بايسته چون صلهء رحم و معونت ضعيف و نصرت مظلوم و تنفيس از مكروب و غير آن از طاعات بدينه و ماليه * ( وَهُوَ مُؤْمِنٌ ) * و\r\nحال آنكه او گرويده باشد به خدا و رسول چه ايمان شرط است در ثواب يافتن بر فعل طاعات * ( فَلا كُفْرانَ ) * پس ناسپاسى نيست * ( لِسَعْيِه ) * مر شتافتن او را بفعل خيرات يعنى كردار او ضايع نشود بلكه مشكور گردد و بموقع قبول افتد كفران مستعار است از براى منع ثواب و حرمان از آن چنان كه شكر مستعار است براى اعطاى ثواب و رسيدن به آن و لهذا حق تعالى را شكور ميگويند يعنى معطى ثواب و جزاى نفى كفران بعنوان نفى جنس جهت آنست كه آن ابلغست از اين كه گويد فلا تكفر سعيه چه معنى آن راجعست به اينكه عمل آن به هيچ وجهى از وجوه ضايع نخواهد بود و نيز به جهت تاكيد و مبالغه در آن ميفرمايد كه * ( وَإِنَّا لَه كاتِبُونَ ) * و بدرستى كه ما مر سعى او را نويسنده‌ايم يعنى اثبات كنندهء ان در صحايف اعمال مراد انست كه فرشتگان بفرمودهء ما ثبت كنندگانند در صحيفهء اعمال پس هيچ چيز از آن ضايع نگردد چه هر چه ما ثبت كنندهء ان باشيم رقم تضييع بر آن كشيده نشود و صاحب ان بر ان مثاب و مشكور گردد و گويند كاتبون از كتبه مشتق است كه بمعنى ضم رجالست برجال يعنى ما جمع كننده و ضم نمايندگان همهء اعمال ايشانيم تا جزاى هر يك از آن را به صاحب آن برسانيم بر وجه اوفر و اكمل و نعم ما قيل شعر\r\n","description":"","footnote":"","page_name":" 105 ","page_number":105},
  {"content":"\r\n\r\nمزد كار نيكوان ضايع نباشد نزد حق\r\n( لا يضيع اللَّه فى الدارين اجر المحسنين )\r\n\r\n* ( وَحَرامٌ عَلى قَرْيَةٍ ) * و ممتنع است بر اهل ديهى كه ما * ( أَهْلَكْناها ) * هلاك كرديم ايشان را يعنى حكم كرديم با هلاك ايشان يا ايشان را هلاك يافتيم * ( أَنَّهُمْ لا يَرْجِعُونَ ) * آن گه بازگردند بدينى يعنى متصور نيست از هلاك شدگان كه بدينى رجوع كنند براى تلافى اعمال و تدارك احوال و بكر حرم بكسر حا و سكون را ميخواند كه همان بمعنى حرام است چون حل و حلال و حرم و حرام اينجا مستعارند از براى چيزى كه ممتنع باشد وجود آن و منه قوله تعالى إِنَّ اللَّه حَرَّمَهُما عَلَى الْكافِرِينَ اى منعهما منهم و ابى ان يكونا لهم و بعضى لا را اصلى ميدانند نه زايد و معنى آيه را بر اين وجه تفسير ميكنند كه تمنعست بر هالكان يعنى نشايد كه رجوع نكنند بمحشر براى حساب بلكه البته بيايند به آنجا و محاسب شوند و ايشان را از آن گريزى و چاره نيست و قول اول اشهر است و بدانكه * ( أَنَّهُمْ لا يَرْجِعُونَ ) * مبتدا است و خبر آن حرام كه مقدم بر او واقع شده به جهت وجوب تقديم خبر بر آن و بر معمول وى تا مشتبه به ان مكسوره نشود و ميتواند بود كه حرام مبتدا باشد و خبر محذوف و انهم لا يرجعون دال بر آن اى ( حرام على قرية اهلكناها توبتهم و حياتهم او عدم بعثهم ) و در مجمع البيان آورده كه مفسران را در اين آيه چند وجه است يكى آنكه لاء مزيده باشد و معنى اينكه حرام است بر اهل قريه كه بعقوبت هلاك شده باشند آن گاه رجوع به دنيا كنند و اين قول جبائى است و دوم آنكه حرام بمعنى واجبست در كلام عرب حرام بمعنى واجب آمده كقول الخنفساء و ان حراما لا ارى الدهر باكيا على شجوة الا بكيت على عمرو يعنى واجبست بر اهل قريهء كه سمت هلاكت يافته باشند آنكه هرگز باز نگردند به دنيا و اين قول قتاده و عكرمه و كلبى است و نزد عطا مراد حقتعالى آنست كه واجب حتميست از من بر آن كسى كه هلاك گردانيده‌ام آنكه مراجعت نكند به دنيا و اين تخويفست مر كفار مكه را از آنكه ايشان اگر معذب شوند و به هلاكت گرفتار شوند رجوع نخواهند كرد بعد از استيصال به دنيا مانند غير ايشان از امم مهلكه سوم آنكه حرامست بر اهل قريهء كه هلاك شده‌اند به جهت ذنوب آنكه عمل ايشان مقبول باشد به جهت آنكه بازنگردند و توبه و انابه نتوانند كرد بعد از استيصال بنا بر اين معنى لام علت در انهم محذوف باشد چهارم آنكه حرام و ممتنع باشد بر ايشان كه رجوع نكنند بعد از ممات بحياة در نشئهء آخرت بلكه محشور خواهند شد از براى مجازات و اين مرويست از ابى مسلم و محمد بن مسلم از ابى جعفر ( ع ) روايت كرده كه\r\nكل قرية اهلكها اللَّه به عذاب فانهم لا يرجعون\r\nانتهى كلام صاحب المجمع و جابر جعفى گويد كه از امام محمد باقر ( ع ) حديث رجعت پرسيدم اين آيه برخواند و به ظاهر\r\n","description":"","footnote":"","page_name":" 106 ","page_number":106},
  {"content":"\r\nآيه استدلال ميتوان كرد بر صحت رجعت براى آنكه ظاهر وى به اين معنى است كه حرامست بر دهى كه ايشان را هلاك كرده باشيم كه باز نيايند به دنيا و مصداق اينست كه از صادق ( ع ) پرسيدند كه در وقت رجعت كه باز آيد فرمود كه\r\nمن محض الايمان محضا و محض الكفر محضا\r\nو ابن بابويه ره در اعتقادات خود آورده كه رجعت حقست قال اللَّه تعالى أَ لَمْ تَرَ إِلَى الَّذِينَ خَرَجُوا مِنْ دِيارِهِمْ وَهُمْ أُلُوفٌ حَذَرَ الْمَوْتِ فَقالَ لَهُمُ اللَّه مُوتُوا ثُمَّ أَحْياهُمْ و بعد از آن فرموده كه اينها هفتاد هزار خانواده بودند كه هر سال طاعون در ميان ايشان واقع ميشد پس اغنيا به جهت قوتى كه داشتند بيرون آمدند و فقرا بجهة ضعف ماندند و آنها كه بيرون آمدند از طاعون سالم ماندند و آنها كه ماندند اكثر ايشان هلاك شدند پس آنها كه ماندند گفتند\r\nلو خرجنا لما اصابنا الطاعون\r\nو آنها كه بيرون رفته بودند گفتند\r\nلو اقمنا لاصابنا كما اصابوا\r\nپس در سال ديگر كه وقت طاعون بود همه از آن شهر بيرون آمدند و بر شط بحر نزول كردند و چون رحال خود را آنجا نهادند حق تعالى بر ايشان ندا كرد كه موتوا همه آنجا بمردند و مدت مديد پيغمبرى از بنى اسرائيل بر ايشان بگذشت و او را ارميا گفتندى دست بدعا برداشت و گفت\r\nلو شئت يا رب لأحيينهم فيعمروا بلادك و يلدوا عبادك و عبدوك مع من يعبدك\r\nيعنى بار خدايا اگر مشيت تو باشد ايشان را زنده گردانى تا شهرهاى تو را آبادان كنند و بندگان تو را متولد سازند و تو را بپرستند با جماعتى كه عبادت تو ميكنند حقتعالى اجابت دعاى او كرده همه را زنده گردانيد و به دنيا رجوع كردند و بعد از آن هر يك بآجال خود مردند و عزيز نيز صد سال بمرد باز حق تعالى او را زنده گردانيد و بعد از آن باجل خود فوت شده كما قال اللَّه تعالى أَوْ كَالَّذِي مَرَّ عَلى قَرْيَةٍ وَهِيَ خاوِيَةٌ عَلى عُرُوشِها قالَ أَنَّى يُحْيِي هذِه اللَّه بَعْدَ مَوْتِها الى قوله ثُمَّ نَكْسُوها لَحْماً و تفصيل اين در سورة البقره گذشت و نيز قوم موسى كه بميقات رفته بودند و كلام خدا شنيده تصديق به آن نكردند و بموسى گفتند تا خدا را مشاهده نبينيم تصديق نميكنيم حقتعالى صاعقه فرستاد و ايشان را هلاك گردانيد و باز احياى ايشان نمود در همانجا كقوله تعالى ثُمَّ بَعَثْناكُمْ مِنْ بَعْدِ مَوْتِكُمْ لَعَلَّكُمْ تَشْكُرُونَ و مثل اين در امم ماضيه بسيار بوده و حضرت رسالت ( ص ) فرموده كه\r\nيكون فى امتى ما كانت فى الامم السالفة خذوا النعل بالنعل\r\nيعنى واقع شود در ميان امت من آنچه در امم سالفه واقع شده بود كما طابق النعل بالنعل يعنى امت من مساوى و مطابق امم سابقه باشند بدون زيادهء و نقصان پس رجعت در امت مرحومه نيز واجب باشد و بتواتر ثابت شده كه عيسى در وقت خروج مهدى ( ع ) از آسمان به دنيا رجوع نمايد و در نماز اقتدا به آن حضرت كند و در احاديث صحيحه آمده كه هر مؤمنى كه آرزوى لقاى صاحب الزمان ( ع ) داشته باشد و تمناى وى آنكه\r\n","description":"","footnote":"","page_name":" 107 ","page_number":107},
  {"content":"\r\nدر خدمت آن حضرت بشرف شهادت مشرف شود حق تعالى او را زنده گرداند و وى را بتمناى خود رساند و مصداق آنكه مراد به آيه رجوعست به دنيا اين است كه حقتعالى خروج ياجوج و ماجوج را در دنيا كه از علامات قرب قيامت است غاية آيهء مذكوره گردانيده فرموده * ( حَتَّى إِذا فُتِحَتْ ) * يعنى هلاك شدگان و مردگان ممتنعست كه بازگردند تا وقتى كه گشاده شود * ( يَأْجُوجُ وَمَأْجُوجُ ) * سد ياجوج و ماجوج يعنى آن سد را بگشايند رجعت واقع شود و به صحت پيوسته كه خروج مهدى ( ع ) بعد از خروج دجال و دابة الارض و ياجوج و ماجوج و نزول عيسى ( ع ) باشد و بعد از آنكه دجال و دابة الارض و ياجوج و ماجوج را بكشند مدت مديد پادشاهى كند و عالم را پر از عدل و داد كند هم چنان كه پر از ظلم و جور شده باشد و از جملهء اخبار اين حديث مشهور است ميان مخالف و مؤالف\r\nقال النبى ( ص ) لو لم يبق من الدنيا الا يوم واحد لطول اللَّه تعالى ذلك اليوم حتى يخرج رجل من اهل بيتى اسمه اسمى و كنيته كنيتي يملأ الارض عدلا و قسطا كما ملئت ظلما و جورا\r\nيعنى اگر باقى نماند از دنيا مگر يك روز حقتعالى آن روز را دراز گرداند تا بيرون آيد مردى كه نام او نام من باشد و كنيت او كنيت من پر گرداند زمين را از داد و عدل هم چنان كه پر شده باشد از ظلم و جور و حذيفة اليمانى از حضرت رسالت ( ص ) روايت كرده كه از آن حضرت شنيدم كه ميفرمود اول علامتى كه در آخر الزمان واقع شود خروج دجال باشد و بعد از آن خروج دابة الارض و بعد از آن خروج ياجوج و ماجوج و بعد از آن عيسى ( ع ) از آسمان فرود آيد و اين نزديك خروج مهدى بود و بعد از آن كه مهدى بدرجه شهادت برسد آتشى از قعر عدن بيرون آيد و همهء مردمان را بمحشر راند و در كشف الغمه آورده كه من جمله از علامات قيام القائم\r\nاموات نبشرون من القبول حتى يرجعوا الى الدنيا فيتعارفون فيها و يتزاوجون\r\nيعنى و از جملهء علامات ظهور صاحب الزمان آنست كه مردگان از گورها زنده شده باشند و به دنيا رجوع كنند و يكديگر را بشناسند در آن و به يكديگر متزوج و بنا بر آنكه مراد رجوع باشد در آخرت فتح ياجوج و ماجوج اشارتست بوقوع قيامت از قبيل تسميه مشروط باسم شرط يعنى ممتنعست كه موتى رجوع كنند و زنده گردند تا آنكه قيامت قائم شود و اكثر مفسرين به اين تفسير كرده‌اند و بدانكه حتى متعلقست به حرام يا بمحذوفى كه سوق كلام دالست بر آن يا بلا يرجعون اى يستمر الامتناع او الهلاك او عدم الرجوع الى ظهور شرايط الساعة او الى قيام الساعة و حتى حرف ابتدا است نه عاطفه و جاره و آنچه بعد از او است از جملهء شرطيهء كلام محكيست و ياجوج فاعل فتحت است بحذف مضاف اى فتح سد ياجوج و ماجوج هم چنان كه حذف مضاف در قوله على قرية كه بمعنى اهل قريه است و ياجوج و ماجوج اسم دو قبيله‌اند از جنس انس و در روايت آمده كه\r\n","description":"","footnote":"","page_name":" 108 ","page_number":108},
  {"content":"\r\nآدميان ده جزاند نه جزء ايشان ياجوج و ماجوجند و تفصيل اين در سورة الكهف سمت تحرير يافته و قوله * ( وَهُمْ ) * راجعست بياجوج و ماجوج و ايراد ضمير جمع بدون تثينه جهت آنست كه مراد جميع اين دو فرقه‌اند يعنى همهء ياجوج و ماجوج بعد از خروج * ( مِنْ كُلِّ حَدَبٍ ) * از هر بلندى و پستى * ( يَنْسِلُونَ ) * شتابند و دوند مراد آنست كه ايشان در همهء زمين متفرق شوند به آنكه هيچ بقعه از زمين نباشد كه آنجا مسارعت ننمايند و در روايت آمده كه ايشان همهء عالم را فرو گرفته آبهاى درياها را بياشامند و خشك و تر هر چه يابند بخورند و صاحب معتمد فى المعتقد در ذكر علامت قيامت آورده كه بعد از هلاك شدن دجال و اتباع او بر دست عيسى ( ع ) گشوده شدن سد ياجوج و ماجوج باشد و خروج ايشان و تحصن عيسى با مؤمنان بكوه طور و در بعضى احاديث آمده كه ياجوج و ماجوج بروند تا بجبل الحمر كه كوه بيت المقدس است و با هم گويند اهل زمين را كشتيم بيائيد تا اهل آسمان را بكشيم پس تيرها به طرف آسمان افكنند و خون آلوده فرود آيد و كار بر عيسى و اصحاب او تنك شود دعا كند و حقتعالى بيكدفعه همه را هلاك كند و از مجاهد مرويست كه ضمير جمع راجع بجميع مردمانست يعنى همهء آدميان از قبرهاى خود بيرون آمده شتابند تا بحسابگاه خود و كريمهء فَإِذا هُمْ مِنَ الأَجْداثِ إِلى رَبِّهِمْ يَنْسِلُونَ مؤيد اينست و اينكه بعضى من كل حدث به ثاء سه نقطه خوانده‌اند كه بمعنى قبر است نيز شاهد اينمعنى است * ( وَاقْتَرَبَ الْوَعْدُ الْحَقُّ ) * و نزديك رسيده وعدهء راست كه وقوع قيامت است * ( فَإِذا هِيَ ) * پس آن هنگام كه آن واقع شود شان و قصه اين باشد كه * ( شاخِصَةٌ ) * خيره و باز مانده باشد و بر هم نيايد از هول رستخيز * ( أَبْصارُ الَّذِينَ كَفَرُوا ) * ديدهاى آنان كه نگرويده‌اند بدانكه اذا براى مفاجات است و هى جواب شرط ساد مسد فاء جزائية كقوله إِذا هُمْ يَقْنَطُونَ و هر گاه فا يا اذا مقارن شود متعاون ميشوند بر وصل جزا به شرط پس وصل متاكد مىشود و هى ضمير قصه است و يا مبهم و ما بعد آن مفسران و قوله * ( يا وَيْلَنا ) * مقدر است بقولى كه واقع موقع حالست از اسم موصول و تقدير اينست كه قايلين * ( يا وَيْلَنا ) * يعنى پهن و بازمانده باشد چشمهاى كسانى كه كافرند در حالتى كه گويندهء اين باشند كه ايواى بر ما * ( قَدْ كُنَّا ) * بدرستى كه بوديم در دنيا * ( فِي غَفْلَةٍ مِنْ هذا ) * در بيخبرى از اين روز و از اينحال و به جهت مشغولى بحطام دنيا تفكر نكرديم تا بدلايل عقليه علم بوقوع آن حاصل كنيم بعد از آن از اين ترقى نموده گويند * ( بَلْ كُنَّا ) * بلكه بوديم ما * ( ظالِمِينَ ) * ستمكاران بر نفس خود كه سخن پيغمبران نشنيديم و\r\n","description":"","footnote":"","page_name":" 109 ","page_number":109},
  {"content":"\r\nآنچه ايشان ما را از آن خبر ميدادند قبول نكرديم و تكذيب ايشان نموديم يعنى نه براهين عقليه را تتبع نموديم و نه در دلايل نقليه نظر كرديم و بعد از بيان وقوع قيامت به جهت مزية تهديد و توعيد از غيبت التفات كرده خطاب با كفار مىكند و ميفرمايد كه * ( إِنَّكُمْ ) * بدرستى كه شما اى مشركان * ( وَما تَعْبُدُونَ ) * و آنچه ميپرستيد * ( مِنْ دُونِ اللَّه ) * بجز از خداى از بتان و ابليس و اعوان او كه بجهة فرط اطاعت شما ايشان را در حكم عبدهء ايشانيد * ( حَصَبُ جَهَنَّمَ ) * هيزم\r\nآتش دوزخاند حصب به سكون صاد مصدر ست بمعنى رمى بحصبا و بفتح يعنى ما يرمى بالحصباء يقال حصبه يحصبه اذا رماه بالحصبا پس حصب جهنم بمعنى ما يرمى به اليها است يعنى كفار و معبودان ايشان آن چيزىاند كه انداخته شوند بدوزخ هم چنان كه سنگريزه را بجايى اندازند و از خليل نحوى منقولست كه حصب و خصب بصاد مهمله و ضاد معجمه آن چيزيست كه مهيا شده باشد براى افروختن آتش به آن و اگر مهيا نباشد آن را حصب نميگويند پس معنى آنست كه ايشان مهيا هستند به سزاى افروختن آتش و لهذا ابن عباس تفسير حصب به وقود كرده كه بمعنى آن چيزيست كه بان آتش برافروزند و اكثر مفسرين بر اينند و قول اول منقولست از ضحاك و ابى مسلم * ( أَنْتُمْ ) * شما با معبودان * ( لَها وارِدُونَ ) * بدوزخ گذرندگانيد يعنى درآيندگان در او و اين استيناف است و يا بدل حصب و لام معوض است از على به جهت دلالت آن بر اختصاص و اشعار بر آنكه ورود از جهة ايشان است و دخول لازم ايشان و باتفاق مفسرين ورود اينجا بمعنى دخولست و نزد بعضى لام بمعنى الى است كقوله بِأَنَّ رَبَّكَ أَوْحى لَها كه بمعنى اليها است پس معنى آنست كه انتم اليها داخلون و در تبيان گفته كه حكمت در ايراد بتان بدوزخ زيادتى تعذيب بت پرستانست چه بدانها آتش افروخته تر گردد و احتراق ايشان بيفزايد و ديگر به جهت تصغير ايشانست چه هر گاه معبودان خود را بينند كه با ايشان در آتش دوزخ سوزند موجب صغارت و مذلة ايشان شود و ديگر آنكه تصور ايشان آنست كه بتان شفعاى ايشان خواهند بود و بشفاعت ايشان منتفع خواهند شد و چون امر به عكس بينند هيچ چيز در نظر ايشان دشمنتر از ايشان نباشد و نظر بوجه اعدا نوعيست از عذاب پس بر سبيل احتجاج بر كافران و تنبيه ايشان بر خطا و عصيان ميفرمايد كه * ( لَوْ كانَ هؤُلاءِ ) * اگر بودندى آن بتان و شياطين * ( آلِهَةً ) * خدايان چنان كه گمان مىبرند * ( ما وَرَدُوها ) * در نيامدندى بدوزخ چه خداى معذبست نه معذب * ( وَكُلٌّ ) * و همهء بتان و ديوان و بت پرستان * ( فِيها خالِدُونَ ) * در دوزخ جاويد ماندگانند كه به هيچ وجه ايشان را خلاصى نيست و ابد الابدين در آن معذب باشند و بانواع عقوبت معاقب\r\n* ( لَهُمْ فِيها ) * مر ايشانراست در دوزخ * ( زَفِيرٌ ) * ناله زار و زفير نالهء غمگينى باشد كه از غم او عظيمتر غمى نباشد و چون غم عظيم باشد نالهء آن نيز عظيم خواهد\r\n","description":"","footnote":"","page_name":" 110 ","page_number":110},
  {"content":"\r\nبود و لهذا تفسير زفير به صورت حمار كرده‌اند و مراد از آن شدة تنفس است نزد سوختن آتش ايشان را و اين از قبيل اضافه فعل بعض است بكل بجهة تغليب و عدم التباس چه اين صفة از اصنام مسلوبست * ( وَهُمْ فِيها ) * و ايشان در دوزخ * ( لا يَسْمَعُونَ ) * نشنوند سخنى را كه بدان شاد شوند و راحتى بديشان رسد بلكه هميشه آواز معذبان شنوند و يا بجهة هول و شدت عذاب هيچ آوازى را نتوانند شنيد تا آن كه حقتعالى ايشان را كر ساخته باشد هم چنان كه كور گردانيده كما قال صما و بكما و عميا از عبد اللَّه مسعود مرويست كه بجهة آن آن را نشنوند كه در تابوتهاى آتشين باشند كه آن را بمسمارهاى آتشين محكم كرده‌اند و در قعر دوزخ انداخته و هر كس از ايشان گمان برد كه به غير از او كس ديگر معذب نيست در دوزخ و بدانكه اگر كلمهء ما مختص باشد به غير ذوى العقول كه معنى موضوع له او است پس مراد بما تعبدون اصنام خواهند بود و حكم آيه شامل عزير و عيسى و ملائكه نباشد كه معبود بعضى از كفره‌اند و مؤيد اينست كه مخاطب مشركان مكه‌اند كه عبدهء اصنام بوده‌اند و اگر مؤول به من باشد يا به آنچه اعم از آن باشد از ذوى العقول و غير ذوى العقول پس آن مخصص خواهد بود بآيهء * ( إِنَّ الَّذِينَ سَبَقَتْ لَهُمْ مِنَّا الْحُسْنى أُولئِكَ عَنْها مُبْعَدُونَ ) * چنان كه آورده‌اند كه روزى رسول خدا ( ص ) در مسجد الحرام بود ديد كه صناديد قريش در حطيم سيصد و شصت بت نهاده بودند و آن را سجود ميكردند نزديك ايشان آمد و بنشست و با ايشان مناظره آغاز كرد و نضر بن حارث با آن حضرت در مقام مجادله برآمد و آخر حضرت سخن را بجايى رسانيد كه بر همهء ايشان حجت لازم آمد و چون ملزم شدند و هيچ جوابى نداشتند عناد ورزيده گفتند كه ما بر دين اباى خود راسخيم و از آن برنميگرديم حضرت آيهء إِنَّكُمْ وَما تَعْبُدُونَ مِنْ دُونِ اللَّه حَصَبُ جَهَنَّمَ بر ايشان خواند آتش غضب در كانون سينهء ايشان مشتعل شده برخواستند و از سر قهر از مسجد الحرام بيرون رفتند و عبد اللَّه الزبعرى در راه بايشان رسيد ديد كه ايشان بسيار پريشانند و در مهمى با يكديگر مساره و مشاوره مينمايند گفت شما را چه رسيده وليد بن مغيره آنچه پيغمبر فرموده بود اخبار او كرد ابن زبعرى چون ايشان را پريشان ديد گفت هيچ غم مخوريد و اضطراب مكنيد كه من با محمد ( ص ) مباحثه كنم و او را ملزم سازم پس نزد آن حضرت آمد و گفت يا محمد ( ص ) قد خصمتك و رب الكعبة به خدا سوگند كه آمده‌ام كه با تو مخاصمه كنم تو مىگويى كه هر چه ما دون اللَّه ميپرستيد حصب دوزخ خواهد بود و حال آنكه عزير و عيسى و ملائكه معبود يهود و نصارى و بنو مليحند پس لازم مىآيد كه ايشان همه در دوزخ باشند و هر گاه اين معبودان حصب جهنم باشند گو بتان ما نيز باشند حضرت فرمود كه معبودان ايشان شياطينند كه ايشان را به اين امر قبيح امر كردند و عزير و عيسى و ملائكه از پرستندگان خود بيزارند حقتعالى آيه فرستاد كه * ( إِنَّ الَّذِينَ سَبَقَتْ لَهُمْ ) * بدرستى كه آنان كه پيش گرفته است\r\n","description":"","footnote":"","page_name":" 111 ","page_number":111},
  {"content":"\r\nبراى ايشان * ( مِنَّا الْحُسْنى ) * از جانب ما سابقهء نيكو كه سعادت دنيا و آخرتست يعنى توفيق طاعت و رسيدن بجنت و يا وعدهء نيكوتر بر ايمان و اعمال صالحه كه روضهء رضوانست و يا بشارت به ثواب كه مزية حسن دارد بر غير و آنها عزير و عيسى و ملائكه‌اند * ( أُولئِكَ ) * آن گروه مخصوص بسابقهء عنايت * ( عَنْها مُبْعَدُونَ ) * از دوزخ دور كرده شدگانند چه ايشان در اعلى علييناند و دوزخ در اسفل السافلين اكثر مفسران بر آنند كه آيه عام است نسبت بهر كه سبقت يافته باشد براى او وعدهء مثوبت و سعادت و مؤيد اينست آنچه مرويست كه روزى امير المؤمنين ( ع ) خطبهء مىخواند بعد از فراغ از آن اين آيه تلاوت نمود و گفت انا منهم من از اين جماعتم كه عنايت الهيه براى ايشان سبقت گرفته و از اينجا است كه شيخ جنيد گفته كه ( سبقت لهم من اللَّه العناية فى البداية و ظهرت الولاية فى\r\nالنهاية ) سبق عنايت در بدايت موجب ظهور ولايتست\r\n\r\nهر تخم كه در ازل بكشتند نهان\r\nدر مرزعه ابد بروئيد عيان\r\n\r\n* ( لا يَسْمَعُونَ ) * نشنوند دورشوندگان از آتش * ( حَسِيسَها ) * آواز آتش را به جهت فرط مباعدت در مسافت حسيس هر صوتيست كه محسوس شود و بدانكه اين جمله فعليه بدلست از مبعدون يا حال است از ضمير آن و ايراد آن به جهت مبالغه است در ابعاد ايشان از آن * ( وَهُمْ ) * و ايشان * ( فِي مَا اشْتَهَتْ أَنْفُسُهُمْ ) * در آنچه آرزو كند نفسهاى ايشان * ( خالِدُونَ ) * جاويد ماندگاناند يعنى مشتهيات خود را داديم يابند در جنات نعيم تقديم ظرف به جهت اختصاص است يا اهتمام بشأن آن * ( لا يَحْزُنُهُمُ الْفَزَعُ الأَكْبَرُ ) * اندوه ناك نگرداند ايشان را ترسى كه بزرگترين ترسها است و ان قول لا يشريست كه ملائكه باهل شقاوت گويند چه هرگز ايشان اين كلمه را نخواهند شنيد به جهت آنكه اهل سعادتاند و مقربان درگاه عزت يا وقتى كه ملائكه نداى و امتاز و اليوم دردمند و اهل دوزخ را بدوزخ امر نمايند ايشان غمگين نخواهند بود چه بجانب دست راست متوجه بهشت خواهند شد و اين قول حسن است و ضحاك گفته كه اين هنگامى باشد كه طبقات نار را مطبق سازند و منافذ آن را مسدود سازند و اهل دوزخ بدانند كه ايشان هرگز از آنجا بيرون نيايند و ابن عباس فرموده كه فزع اكبر نفخه اخيره است زيرا كه حق سبحانه فرموده كه يَوْمَ يُنْفَخُ فِي الصُّورِ فَفَزِعَ مَنْ فِي السَّماواتِ وَمَنْ فِي الأَرْضِ إِلَّا مَنْ شاءَ اللَّه و از ابن جريح مرويست كه فزع اكبر وقتى باشد كه موت را به صورت كبش املح بر بلندى بدارند و بكشند و اين ندا در رسد كه ( يا اهل النار خلود و لا موت ابدا و يا اهل الجنة خلود و لا موت ابدا ) دوزخيان بفزع آيند و بهشتيان بفرح و طرب * ( وَتَتَلَقَّاهُمُ\r\n","description":"","footnote":"","page_name":" 112 ","page_number":112},
  {"content":"\r\n* ( الْمَلائِكَةُ ) * و پيش آيند و استقبال نمايند آن بهشتيان را فرشتگان در وقت بيرون آمدن از قبور و ايشان را تهنيت گفته گويند كه * ( هذا ) * اينروز * ( يَوْمُكُمُ الَّذِي ) * روز ثواب شما است كه در دنيا * ( كُنْتُمْ تُوعَدُونَ ) * بوديد كه بدين وعده داده ميشديد يعنى اينست روز ثواب و كرامت شما و رسيدن بمطالب مشهيه خود ابو سعيد خدرى از سيد عالم ( ص ) روايت كرده كه\r\nثلثه على كثبان من مسك لا يحزنهم الفزع الاكبر و لا يكترثون اى لا ينالون للحساب رجل قرء القرآن محتسبا ثم امر به قوما محتسبا و رجل أذن محتسبا و مملوك ادى حق اللَّه عز و جل و حق مواليه\r\nيعنى فرداى قيامت سه كس بر پشته از مشك باشند و از فزع اكبر ايمن باشند و از حساب انديشه و باكى نداشته باشند يكى مردى كه تلاوت قرآن كند در حالتى كه طالب مزد خود باشد از خداى تعالى و معتقد حساب و جزا در عقبا و بعد از آن قومى را امر فرمايند بقرائة در حالتى كه به حساب و جزاء كردار خود متيقن باشد و طلب كننده آن دوم مردى كه اذان گويد و بمثوبة اعمال صالحه معترف بود و طالب آن باشد سوم بندهء كه تاديه حق حقتعالى و حق موالى خود نمايد و قوله * ( يَوْمَ نَطْوِي السَّماءَ ) * متعلقست به اذكر يعنى ياد كن روزى را كه درهم پيچيم آسمان را و يا ظرف لا يحزنهم است يا تتلقاهم يا حال مقدره يا بدل از عايد محذوف يا از توعدون چه توعدون در تقدير توعدونه است يعنى غمگين نشوند در روز طى آسمان تا استقبال ايشان نماينده ملائكه در اينروز يا روزى كه موعود مىشويد آن را در حالتى كه در آن روز طى سما شود يا وعده داده مىشديد روزى كه در او آسمان را در نورديم وطى ضد نشر است و گويند مراد از آن محو است مأخوذ از ( اطو عنى هذا الحديث ) يعنى روزى كه محو و نابود گردانيم آسمان را وطى آسمان به جهت آنست كه غرض از نشر آن مظلمهء بنى آدمست پس چون ايشان منقرض شوند آن را از موضع خود بر كنند و و منطوى سازند و درهم پيچند * ( كَطَيِّ السِّجِلِّ ) * همچه پيچيدن طومارى كه مجعولست * ( لِلْكُتُبِ ) * براى كتابت يا براى آنچه نوشته مىشود در آن از معنى مقصود پس كتاب ميتواند بود كه بر مصدريهء خود باشد يا بمعنى مكتوب و حفص للكتب ميخواند بصيغهء جمع يعنى همچون طى كردن سجل كه از براى آن چيزهائيست كه نوشته مىشود در آن از معانى كثيره و جار و مجرور در محل نصب است به آنكه صفة مفعول مطلق محذوف باشد و تقدير اينكه ( نطوى السماء طيا مثل طى السجل ) خلاصة معنى آنست كه ما آسمان را درهم پيچيم بعد از آنكه گشاده‌ايم آن را براى مظلهء بنى آدم مانند پيچيدن صحيفهء بعد از آنكه آن را گشاده باشند براى نوشتن از ابن عباس مرويست كه سجل نام كاتب حضرت رسالة ( ص ) بوده يعنى مانند دبير حضرت ( ص ) بوده كه صحيفه را در هم مىپيچيد ما آسمان\r\n","description":"","footnote":"","page_name":" 113 ","page_number":113},
  {"content":"\r\nدرهم پيچيم و از ابن عمر و سدى منقولست كه سجل نام ملكيست كه اعمال بندگان را در صحيفهء مينويسد و عطا گفته كه فرشته ايست چون كرام الكاتبين نامهاى اعمال را بوى رفع كنند در هم پيچد و حفظ كند بعد از آن در بيان اعاده ميفرمايد * ( كَما بَدَأْنا ) * هم چنان كه آغاز كرديم * ( أَوَّلَ خَلْقٍ ) * نخست آفريدنرا بى ماده و مددى * ( نُعِيدُه ) * بازگردانيديم آن را كه آفريده‌ايم اول باره يعنى اعاده مثل بدلست در ايجاد از عدم يا در جمع كردن از اجزاى متبدده چه هر دو نزد قدرت در كمال آسانيست مقصود از اين بيان صحت اعاده است قياس بر ابدء به جهت شمول امكان ذاتى كه مصحح مقدوريه است و به جهت آنكه تناول قدرت قديمه نسبت بابداء و اعاده على السويه است و بدانكه ما كانه است يا مصدريه و اول مفعول بدءنا است يا مفعول فعلى كه نعيده مفسر او است يا موصوله است و كاف متعلق بمحذوف كه نعيده مفسر او است اى ( نعيده مثل الذى بداناه ) و اول خلق ظرف بدانا يا حال از ضمير موصوف محذوف و تنكير و توحيد خلق به جهت اراده هر فرد از افراد خلايقست و شمول همه آنها بر وجه تفصيل و قوله * ( وَعْداً ) * مقدر بفعل محذوف است و تاكيد نعيده يعنى وعده داديم باعاده وعده دادنى و ميتواند كه منصوب باشد بنعيد زيرا كه آن وعده است باعاده و قوله * ( عَلَيْنا ) * خبر مبتداى محذوفست اى علينا انجازه يعنى بر ما است وفا كردن به آنوعده * ( إِنَّا كُنَّا فاعِلِينَ ) * بدرستى كه ما كننده‌ايم بىشبهه يعنى چنانچه از اول بوجود آوريم براى معرفت ديگر باره موجود خواهيم ساخت براى مكافاتى كه آن عقوبتست و مثوبة و از ابن عباس مرويست كه ما همه چيزها را فانى سازيم چنان كه در اول بودند و گويند معنى آنست كه هم چنان كه آفريديم خلايق را در بطون امهات سر و پا برهنه ختنه ناكرده همچنين به اين وجه در قيامت ايشان را بيافرينيم و از عايشه مرويست كه يك روز رسول ( ص ) در حجرهء من آمد و عجوزهء نزد\r\nمن نشسته بود از بنى عامر مرا گفت اين كيست گفتم احدى خالاتك يكى از جمله خاله هاى تست وى را دعا كن تا خداى تعالى او را ببهشت برد فرمود كه ندانستهء كه عجوزه ببهشت نرود آن زن مضطرب شد و گريستن آغاز كرد رسول فرمود گريه مكن حقتعالى پير زنان را جوان برانگيزد هم چنان كه بوده‌اند در اول و بعد از آن ايشان را ببهشت برد كما قال اللَّه تعالى إِنَّا أَنْشَأْناهُنَّ إِنْشاءً فَجَعَلْناهُنَّ أَبْكاراً عُرُباً أَتْراباً بعد از آن فرمود كه\r\nيحشر الناس حفاة و عراة عزلا\r\nمردمان سراپاى برهنه و ختنه ناكرده محشور سازند و اول كسى را كه جامه پوشانند ابراهيم خليل بود عايشه گويد گفتم يا رسول اللَّه زنان نيز برهنه باشند فرمود بلى واسواتاه آنچه رسوايى باشد رسول ( ص ) فرمود از هول آن روز مرد نداند كه زن كدام است و زن نداند كه مرد كدامست پس اين آيه\r\n","description":"","footnote":"","page_name":" 114 ","page_number":114},
  {"content":"\r\nتلاوت فرمود كه لِكُلِّ امْرِئٍ مِنْهُمْ يَوْمَئِذٍ شَأْنٌ يُغْنِيه * ( وَلَقَدْ كَتَبْنا ) * و بدرستى كه نوشتيم ما * ( فِي الزَّبُورِ ) * در زبور كه كتاب داود است * ( مِنْ بَعْدِ الذِّكْرِ ) * از پس تورية يعنى بعد از آنكه در تورية نوشته بوديم و در زبور نيز ثبت كرديم و سعيد بن جبير و مجاهد و ابن زيد گويند كه مراد بزبور جنس كتب منزله است و ذكر لوح محفوظ يعنى در كتب جميع آسمانى نوشته‌ايم پس از آنكه در لوح محفوظ نيز ثبت نموده بوديم و قول اول از ابن عباس است و بروايتى ديگر از او زبور كتب منزله است و ذكر تورية يعنى در همهء كتابهايى كه بر تورية سابق بودند ثبت كرده‌ايم در تورية نيز نوشته‌ايم و شعبى گفته كه مراد بذكر قرآنست و بعد بمعنى قبل يعنى در همهء كتابها كه پيش از قرآن بودند نوشته‌ايم و در قرآن نيز ثبت كرده ايم * ( أَنَّ الأَرْضَ ) * آنكه زمين بهشت * ( يَرِثُها ) * ميراث گيرند آن را * ( عِبادِيَ الصَّالِحُونَ ) * بندگان من كه ستوده‌اند و متسم بسمة صلاح و تقوى مراد عامهء مؤمناناند و نظير اينست قوله تعالى وَأَوْرَثَنَا الأَرْضَ الاية و قوله الَّذِينَ يَرِثُونَ الْفِرْدَوْسَ و بعضى از مفسران بر آنند كه مراد بارض در اينجا ارض مقدسه ست كه امت پيغمبر ( ص ) آن را ميراث گيرند و بعضى ديگر بر آنند كه ارض اسم جنس است و مراد بصالحان عامه اهل ايمان كقوله وَأَوْرَثْنَا الْقَوْمَ الَّذِينَ كانُوا يُسْتَضْعَفُونَ مَشارِقَ الأَرْضِ وَمَغارِبَهَا و نزد جمعى ديگر مراد بصالحان امت مرحومه‌اند يعنى حكم كرديم كه زمين دنيا را بندگان صالح ما كه امت پيغمبر آخر الزمانند بميراث گيرند يعنى بفتح و نصرة و اجلاء كفار در آن تصرف نمايند بيانه قوله تعالى لِيُظْهِرَه عَلَى الدِّينِ كُلِّه و از حضرت رسالت ( ص ) روايتست كه فرمود\r\nزويت لى الارض فاريت مشارقها و مغاربها و سيبلغ ملك امتى ما ذوى لى منها\r\nيعنى فراهم آورده شد براى من همهء زمين پس نموده شد و بمغارب و مشارق آن زود باشد كه برسد ملك امت من آن مقدار كه فراهم آورده شده است از براى من از زمين ابو جعفر ( ع ) فرموده كه\r\nهم اصحاب المهدى فى آخر الزمان\r\nصلحائى كه وارثان همهء زميناند اصحاب صاحب الزمانند كه در آخر الزمان مشارق و مغارب زمين را بحوزه تصرف درآرند و دال بر اين قولست آنچه خاصه و عامه از سيد انام صلى اللَّه عليه و آله روايت كرده‌اند كه\r\nلو لم يبق من الدنيا الا يوم واحد الطول اللَّه تعالى ذلك اليوم حتى يبعث رجلا من اهل بيتى يملأ الارض قسطا و عدلا كما ملئت ظلما و جورا\r\nو ترجمه اين حديث در اثناى اينسوره مذكور شد و ابو بكر احمد بن الحسينى البيهقى در كتاب بعث و نشور اخبار بسيار در اينمعنى ذكر كرده صاحب مجمع البيان آورده كه حافد امام ابو بكر بيهقى ابو الحسن عبد اللَّه بن محمد بن احمد در شهود ثمانيه عشرة و خمس مائة جميع احاديث و اخبار كه جد او ابو بكر بيهقى در كتاب مذكور نقل كرده بما حديث نمود و حديثى كه ابو عبد اللَّه الحافظ ما را\r\n","description":"","footnote":"","page_name":" 115 ","page_number":115},
  {"content":"\r\nخبر داد باسناد خود از محمد بن خالد جندى از ابان بن صالح از حسن از انس بن مالك كه پيغمبر ( ص ) فرمود\r\nلا يزداد الامر الا شدة و لا الناس الا شحا و لا الدنيا الا ادبارا و لا تقوم الساعة الا على شرار الناس و لا مهدى الا عيسى بن مريم\r\nو اين حديثى است كه محمد بن خالد منفرد است به آن و كسى ديگر اين حديث را از آن حضرت نقل نكرده و اينكه ابو عبد اللَّه الحافظ گفته كه محمد بن خالد مردى مجهول بود دالست بر ضعف اسناد و احاديث در تنصيص بر خروج مهدى و بر آنكه وى از عترة حضرت رسالتست بسيار است از آن جمله حديث كرد ما را حافد ابو بكر بيهقى كه خبر داد ما را ابو على رودبارى و وى از ابو بكر بن داسه و او از ابو داود سجستانى در كتاب سنن از طرق كثيره كه ذكر آنها نموده و بعد از آن گفته كه همه اينها را از عاصم مقرى نقل كردند كه وى از او رواية كرد كه عبد اللَّه بن عباس از پيغمبر ( ص ) رواية نمود كه\r\nلو لم يبق من الدنيا الا يوم واحد لطول اللَّه ذلك اليوم حتى يبعث فيه رجلا متى\r\nو برواية ديگر\r\nرجلا من اهل بيتى\r\nو در بعضى ديگر از روايات\r\nيواطئ اسمه اسمى يملأ الارض قسطا و عدلا كما ما ملئت ظلما و جورا\r\nو نيز ابو الحسن باسناد مذكور حديث كرد ما را ابو داود كه احمد بن ابراهيم گفت كه حديث نمود مرا عبد اللَّه بن جعفر رقى از ابو المليح حسن بن عمر و وى از زياد بن بيان و او از على بن نفيل و على از سعيد بن مسيب و سعيد از ام سلمه كه گفت شنيدم از رسول صلى اللَّه عليه و آله كه ميگفت\r\nالمهدى من عترتى من ولد فاطمة\r\nانتهى كلامه وهب بن منبه گفته كه من در كتب اولى خوانده‌ام كه خداى تعالى فرموده كه من زمين را بميراث بصالحان امة محمد ( ص ) دهم و از ابى جعفر ( ع ) رواية كرده‌اند كه مراد بصالحان در اين آيه مهدى است با اصحاب وى كه همه مؤمنان صالح باشند چنان كه گذشت ( اللهم ارزقنا لقاه و الشهادة بين يديه به حق محمد و على و الهم المعصومين صلوات اللَّه عليهم اجمعين ) * ( إِنَّ فِي هذا ) * بدرستى كه در آن چيزى كه مذكور شد از اهلاك كافران طالح و دولت مؤمنان صالح يا از اخبار و مواعظ و مواعيد در اينسوره * ( لَبَلاغاً ) * هر آينه كفايتست يا سبب بلوغ است به بغية و مطلوب * ( لِقَوْمٍ عابِدِينَ ) * مر گروه پرستندگان را كه تمامى همت خود را صرف كرده باشند در عبادت مراد امة حضرت رسالت ( ص ) اند كه خير و موعظه قرآنى ايشان را كافيست در رسيدن بمطلوب * ( وَما أَرْسَلْناكَ ) * و نفرستاديم ترا اى محمد ( ص ) * ( إِلَّا رَحْمَةً ) * مگر در حالتى كه محض بخشايشى * ( لِلْعالَمِينَ ) * مر عالميان را زيرا كه آنچه به آن مبعوث شده سبب اسعاد و هداية ايشانست و موجب صلاح معاد و معاش ايشان كه مطلوب و مرغوبست و از اينجا است كه آن حضرت فرموده كه انا رحمة مهداة و رحمة او نسبت بكفار امنية ايشانست از خسف و رجف و صيحه و غرق و غير آن از انواع عذاب استيصال\r\n","description":"","footnote":"","page_name":" 116 ","page_number":116},
  {"content":"\r\nكقوله تعالى وَما كانَ اللَّه لِيُعَذِّبَهُمْ وَأَنْتَ فِيهِمْ بلكه معظم رحمة او بر اهل كفرانست كه تعريض ايمان و ثواب داديم بر ايشان نموده و صراط مستقيم كه موصل است به ثواب عظيم و منقذ ايشان از عذاب اليم و عقاب جحيم بر ايشان عرض فرموده اگر چه به آن متهدى نشده‌اند هم چنان كه اگر كسى طعام كثيريرا حاضر سازد نزد جمعى كه گرسنه باشند بعضى از ايشان آن را بخورند و بعضى ديگر از ايشان امتناع نمايند و نخورند او را منعم ميگويند و آن جماعت را منعم عليه با آن كه بعضى از ايشان آن را نخورده‌اند و مانند شخصى كه چشمهء عظيمى را جارى سازد و صلاى عام در دهد كه هر كه هست بيايد و از اين آب بخورد و مواشى و مزارع و اشجار خود را آب دهد بعضى از آن محظوظ گردند و بعضى بجهة تقصير خود از آن نفع نبرند پس هم چنان كه طعام مفروض و عين منفجره فى نفسها نعمة عامه‌اند بر فريقين مذكورين و لكن مقصر بر خود ظلم نموده و بجهة كسلان خود از آن نفع محروم مانده همچنين كفار بجهة تقصير خود از نعمة هداية محروم گشته در وادى ضلالة بجوع و عطش حرمان از خوان هداية و آب زلال رحمة هلاك گشتند و در آيه دلالتست بر بطلان قول مجبره در اينكه خداى را بر كافر نعمتى نيست چه حق سبحانه بيان فرموده كه در ارسال محمد ( ص ) نعمت عظيمست بر جميع عالميان كه از آن جمله آدميانند كه او را بر ايشان مبعوث كردم و در حديث صحيح آمده كه چون آيه نازل شد رسول جبرئيل را گفت كه\r\nهل اصابك من هذه الرحمة شيئى\r\nگفت\r\nنعم انى كنت اخشى عاقبة الامر فامنت بك لما اثنى اللَّه على بقوله ذِي قُوَّةٍ عِنْدَ ذِي الْعَرْشِ مَكِينٍ مُطاعٍ ثَمَّ أَمِينٍ\r\nالايه آرى من از عاقبة امر خود ميترسيدم پس بميمنت تو امنيت يافتم زيرا كه او سبحانه ثناى من نمود در آيهء ذِي قُوَّةٍ عِنْدَ ذِي الْعَرْشِ مَكِينٍ الاية و در كشف الاسرار آورده كه از جملهء رحمة حضرت رسالت آنست كه امت را در هيچ مقام فراموش نكرد اگر در مكهء معظمه بود اگر در مدينهء مشرفه اگر در مسجد مكرم بود اگر در حجرهء طاهره و همچنين چون بر ذروهء عرش و مقام قاب و قوسين بر آمد ايشان را ياد كرد و فرمود\r\nالسلام علينا و على عباد اللَّه الصالحين\r\nو فردا نيز در مقام محمود بساط شفاعت گسترده گويد امتى امتى تا همه را شفاعت كند و از مواضع مهلكه رهاينده در جنة عدن درآورد * ( قُلْ ) * بگوى اى محمد ( ص ) كافران را كه * ( إِنَّما يُوحى إِلَيَّ ) * جز اين نيست كه وحى فرستاده مىشود بسوى * ( أَنَّما إِلهُكُمْ ) * آنكه جز آن نيست كه خداى تعالى * ( إِله واحِدٌ ) * خداى يگانه است و يكتا * ( فَهَلْ أَنْتُمْ ) * پس آيا هستيد شما * ( مُسْلِمُونَ ) * گردن نهادگان مر مقتضاى وحى را كه مصدق است بحجة بينه و باخلاص عبادت كنندگان مرا و سبحانه را بدانكه چون مقصد اصلى از بعثت حضرت رسالت ( ص ) مقصود بود بر توحيد پس قصر اول از براى قصر حكم است بر شيء و ثانى بر عكس چون انما زيد قائم و انما يقوم زيد كه اول بمعنى ( لا يفعل سوى القيام ) است\r\n","description":"","footnote":"","page_name":" 117 ","page_number":117},
  {"content":"\r\nثانى بمعنى يقوم زيد لا غيره پس انما يوحى الى با فاعل بمنزلهء انما يقوم زيد است * ( أَنَّما إِلهُكُمْ إِله واحِدٌ ) * بمنزله انما زيد قائم و ح فائدهء قصرين دلالتست بر آنكه مقصود اصلى از وحى بر رسول مقصود است بر توحيد و ذكر * ( فَهَلْ أَنْتُمْ مُسْلِمُونَ ) * بعد از آن دليل است بر آنكه وحى وارد بر سنن مذكور موجب اخلاص است در توحيد و خلع انداد از او سبحانه و در اينكلام اشعار است بر آنكه اثبات صفة وحدانيت صحيح است كه بطريق سمع باشد و جايز است كه ماء اولى موصوله باشد و معنى اينكه بدرستى كه آن چيزى كه وحى كرده مىشود به من اينست كه جز اين نيست كه خداى شما يكيست * ( فَإِنْ تَوَلَّوْا ) * پس اگر برگردند از توحيد * ( فَقُلْ ) * پس بگو ايشان را كه * ( آذَنْتُكُمْ عَلى سَواءٍ ) * آگاه كردم شما را بر طريق سويه آن چيز را كه بدان مامور شدم از توحيد يعنى آن را به همه شما رسانيدم و در كشاف آورده كه اذن منقولست از اذن كه بمعنى اعلم است و لكن اكثر استعمال آن در جارى مجراى انذار است و منه قوله تعالى فَأْذَنُوا بِحَرْبٍ مِنَ اللَّه وَرَسُولِه پس معنى آنست كه من بعد از تولى و اعراض شما از قبول آنچه بر شما عرض كردم از وجوب توحيد حقتعالى و تنزيهء او از انداد و شركاء انذار شما مينمايم بمحاربه كردن من با شما يعنى مستعد و مهيا شدن من بمقاتلهء شما تا آنكه قبول توحيد كنيد يا كشته گرديد و جار و مجرور در موضع حالست و بتقدير اينكه مستوون فى الاعلام يعنى شما را آگاه كردم بتوحيد در حالتى كه همه برابريد در اين آگاه گردانيدن مراد آنست كه اينمعنى را بهمهء شما رسانيدم يا در اين تقدير كه مستويا انا و انتم فى العلم بما اعلمتكم به يعنى در حالتى كه من و شما مساوى هستم در علم به آنچه اعلام شما نمودم از توحيد يا مساوىايد در معادات و محاربه يعنى با همه شما مقاتله خواهم نمود و با هيچكس مداهنه و مساهله نخواهم ورزيد و ميتواند بود كه جار و مجرور صفة مصدر محذوف باشد اى ايدانا على سواء يعنى اعلام شما كرده‌ام اعلام كردنى بر طريق سويت و همه را در اينخبر يكسان گردانيدم و قومى را دون قومى تخصيص نكردم و گويند معنى آنست كه ( اعلمتكم انى على سواء اى عدل و اصابة و اى بالبرهان النير ) يعنى اعلام شما كردم كه من بر طريق سويتم كه آن عدلست و انصاف و راستى و استقامت راى ببراهين نيره و حجج بينه و مصداق معنى اولست اينكه در موضح آورده كه معنى آنست كه اعلام كردم شما را از آنچه به من وحى كردند و بر شما روشن شد و كافر و مؤمن در علم به آن مساوى شدند و در اين آيه دلالتست بر بطلان قول اصحاب رموز در اينكه در قرآن مواطن معينه هست كه علم به آن مخصوص است بجماعتى دون جماعتى ديگر * ( وَإِنْ أَدْرِي ) * و بگو نميدانم من * ( أَ قَرِيبٌ ) * آيا نزديكست * ( أَمْ بَعِيدٌ ) * يا دور است * ( ما تُوعَدُونَ ) * آنچه وعده داده ميشويد به آن از حشر و نشر يا غلبهء مسلمانان ليكن\r\n","description":"","footnote":"","page_name":" 118 ","page_number":118},
  {"content":"\r\nبيقين ميدانم كه محقق الوقوعست و بى شك و شبهه واقع خواهد شد و نزد بعضى اين آيه منسوخست بقوله وَاقْتَرَبَ الْوَعْدُ الْحَقُّ و اين صحيح نيست زيرا كه نسخ در اخبار نميرود و ديگر آنكه جمع بين الايتين ممكنست زيرا كه اول محمولست بر اجمال و دويم بر تعيين وقت و نيز در آيهء اول اقتراب نسبت بامم ماضيه است و معنى اينكه زمان بيشتر گذشته و كمتر مانده و\r\nاينجا مراد عدم علمست بوقت متعين و مقرر آن * ( إِنَّه ) * بدرستى كه خدا * ( يَعْلَمُ الْجَهْرَ ) * ميداند آشكارا * ( مِنَ الْقَوْلِ ) * از سخن كفار در طعن اسلام * ( وَيَعْلَمُ ما تَكْتُمُونَ ) * و ميداند آنچه ميپوشيد از حسد بر پيغمبر ( ص ) و حقد بر مسلمانان و همه را بر آن جزا و سزا خواهد داد * ( وَإِنْ أَدْرِي ) * و نميدانم حكمت را در تاخير عقوبة شما * ( لَعَلَّه فِتْنَةٌ ) * شايد كه آن تاخير آزمايش باشد * ( لَكُمْ ) * مر شما را و امتحان شما يعنى تا با شما معاملهء آزمايندگان كند در كيفيت عمل كما قال ( لننظر كيف تعملون ) مراد آنست كه تا بر اهل عالم واضح شود كه كدام از شما عناد ورزيده در كفر خود راسخ مىشود و اين از قسم استدراج است و كدام از شما بوسيلهء معجزهء بينه و حجة نيره از آن رجوع نموده باسلام و طاعة توجه مىكند * ( وَمَتاعٌ ) * و شايد كه آن برخوردارى بود شما را * ( إِلى حِينٍ ) * تا هنگامى كه وقت مقرر و اجل مقدر است و بجهة اين تمتع حجة بر شما لازم گردد و تا موعود واقع شود در وقتى كه حكمت و مصلحة مقتضى آن باشد نه در وقت ديگر كه قبل از آن و بعد از آن باشد از شعبى مرويست كه چون امام حسن بن على ( ع ) بجهة مصلحة رعيت با معويه مصالحه نمود و معويه او را گفت خطبه بخوان و مردمان را از اين خبر ده آن حضرت برخاست و بآواز بلند خطبهء خواند مشتمل بر حمد الهى و نعت حضرت رسالت پناهى ( ص ) و بعد از آن فرمود\r\nاكيس الكيس التقى و احمق الحمق الفجور و ان هذا الامر الذى اختلفت فيه انا و معويه اما حق امراء كان احق به و اما كان حقا لى فتركته طلبا لصلاح الامة\r\nعاقلترين عاقلان مرد پرهيزكار است و نادانترين نادانان مرد بدكار تبه روزگار و بدرستى كه اين كار كه من و معويه در آن اختلاف كرديم و منازعه نموديم يا حق مردى بود كه به اين كار سزاوارتر است و يا حق من بود ترك آن كردم و از سر آن حق گذشتم براى صلاح امة پس اين آيه تلاوت فرمود * ( وَإِنْ أَدْرِي لَعَلَّه فِتْنَةٌ لَكُمْ وَمَتاعٌ إِلى حِينٍ ) * قل رب احكم بگو اى آفريدگار من حكم كن و حفص * ( قالَ ) * ميخواند بر طريق حكايت از قول حضرت رسالت ( ص ) يعنى گفت پيغمبر كه اى پروردگار من حكم فرما ميان ما و اهل مكه * ( بِالْحَقِّ ) * براستى يعنى بعدل كه مقتضى استعجال عذاب و تشديد عقابست بر ايشان چه آنها مستوجب اين شده‌اند نه بفضل كه مستلزم محاباتست و بنا بر قراءة\r\n","description":"","footnote":"","page_name":" 119 ","page_number":119},
  {"content":"\r\nحفص ايندعا نيز بامر حقتعالى از او صادر شده نه براى خودش و كسانى كه حق را بر ظاهر خود حمل ميكنند كه ضد باطل است ميگويند كه غرض از اين دعا محض تعبد است تا آن حضرت را بر آن ثوابى و مكرمتى حاصل شود و اگر نه مقرر است كه حق سبحانه هر حكم كه مىكند به حق ميفرمايد نه بباطل پس ايندعا مانند گفتن ما است كه ( اللهم اعل درجته و تقبل شفاعته و ابعثه مقاما محمودا يغبطه الاولون و الاخرون ) چه حقتعالى اينمواهب و مناصب را به آن حضرت ارزانى داشته و موقوف بدعا كردن ما نيست اما ما را در اين نفع و لطف و ثواب حاصل ميگردد و نزد بعضى معنى آنست كه رب احكم بحكمك الحق و آن اظهار حق است بر باطل و بر هر تقدير چون آن حضرت بامر الهى ايندعا فرمود حقتعالى اهل مكه را در بدر معذب گردانيد و بشمشير آبدار نصرت كرد از حيدر كرار با ساير اتباع سيد ابرار ايشان را هلاك ساخته بدار البوار رسانيد از قتاده مرويست كه هر گاه حضرت رسالت ( ص ) بمعركهء جدال حاضر شدى قبل از شروع در قتال فرمود كه * ( رَبِّ احْكُمْ بِالْحَقِّ ) * * ( وَرَبُّنَا الرَّحْمنُ ) * و پروردگار ما بسيار رحمت است بر بندگان خود * ( الْمُسْتَعانُ ) * يارى خواسته شده يعنى ما يارى ميخواهيم از او * ( عَلى ما تَصِفُونَ ) * بر آنچه شما صفة ميكنيد از حالى كه بر خلاف حق است كه آن شوكت و تسلط شما باشد بر ما و نگونسار شدن رايت اسلام در اندك فرصتى چنانچه مدعاى شما است و تكذيب عذاب موعود و واقع نشدن آن و غير آن از صفات باطله چون هَلْ هذا إِلَّا بَشَرٌ مِثْلُكُمْ و اتَّخَذَ الرَّحْمنُ وَلَداً مراد آنست كه شما بر حسب متمناى خود بكلمات غير واقعه تكلم ميكنيد و سخن ناسزا و ناروا مىگوييد و ما از او سبحانه برد آن يارى ميخواهيم و اميدوارى از درگاه حضرت بارى داريم كه حق را بر باطل غالب گرداند و امور باطله را درهم شكند و چون حقتعالى اجابت دعوت آن حضرت كرد همهء اهل كفر را مقهور گردانيد و وعدهء لِيُظْهِرَه عَلَى الدِّينِ كُلِّه را بظهور آورده همه را مغلوب ساخت و ايشان آنچه در آن گمان ميبردند خايب و خاسر گشتند و آنچه طمع آن داشتند نقيض آن را مشاهده كردند خَسِرَ الدُّنْيا وَالآخِرَةَ ذلِكَ هُوَ الْخُسْرانُ الْمُبِينُ\r\n\r\nسورة الحج\r\nهمهء آيات آن مكيست نزد ابن عباس و عطا و نزد حسن مدنيست غير از آياتى كه در باب سفر واقع شده و در نزد بعضى ديگر غير از شش آيه كه آن ان هذان خصمان است تا صراط الحميد و پيش جماعت ديگر غير از چهار آيه كه آن آيه وَما أَرْسَلْنا مِنْ قَبْلِكَ مِنْ رَسُولٍ وَلا نَبِيٍّ الى قوله عذاب مقيم و عدد آيات آن هفتاد و هشت است بعدد كوفى و هفتاد و هفت بعدد مكى هفتاد و پنج نزد بصرى\r\n","description":"","footnote":"","page_name":" 120 ","page_number":120},
  {"content":"\r\nهفتاد و چهار پيش شامى و اختلاف در پنج آيتست الحجيم و الجلود و هر دو كوفىاند و عاد و ثمود غير شامى و قوم لوط حجازى و كوفى و سماكم المسلمين مكى ابى بن كعب از سيد عالم ( ص ) روايت كرده كه هر كه سورة الحج بخواند حقتعالى او را ثواب جميع آن كسانى دهد كه حج و عمره كرده‌اند و كنند تا روز قيامت و از ابو عبد اللَّه ( ع ) مرويست كه هر كه اينسوره را در هر سه روز يك بار تلاوت كند آن سال منقضى نشود تا كه به زيارت بيت اللَّه الحرام مشرف گردد و اگر در سفر فوت شود حقتعالى او را به جنت نعيم رساند و آنچه آرزوى او باشد وى را عطا فرمايد و بدانكه چون حقتعالى ختم سورة الانبياء نمود بامر كردن بندگان بتوحيد و اعلام نمودن ايشان به آنكه پيغمبر او رحمة للعالمين است افتتاح اين سوره كرد بامر مكلفين بپرهيزيدن از شرك و مخالفت دين و ميفرمايد كه\r\n* ( بِسْمِ اللَّه الرَّحْمنِ الرَّحِيمِ يا أَيُّهَا النَّاسُ ) * اى مردمان خطاب بجميع مكلفانست از مرد و زن مؤمن و كافر بنده و آزاد اما كودك و ديوانه و مغمى عليه چون كه از دايرهء تكليف خارجاند در تحت اين خطاب داخل نيستند پس ميفرمايد كه اى مردمان كه اهل تكليفيد * ( اتَّقُوا رَبَّكُمْ ) * بترسيد از عذاب پروردگار خود به جهت آن از كفر و معصيت محترز و مجتنب باشيد * ( إِنَّ زَلْزَلَةَ السَّاعَةِ ) * بدرستى كه جنبانيدن قيامت بسرعت تمام مر زمين را * ( شَيْءٌ عَظِيمٌ ) * چيزى بزرگ و پر هول و هيبت است يا شدت روز قيامت در نهايت صعوبت است اسناد تحريك به ساعت اسناد مجازيست يا آنكه مراد تحريك ارض است در ساعت قيامت پس اضافهء زلزله به ساعت اضافهء معنويه باشد بتقدير فى يا اضافه مصدر بظرف بر اجراى آن در مجراى مفعول به كقوله تعالى بل مكر الليل و النهار و گويند كه اين زلزله قبل از طلوع شمس باشد از جانب مغرب و اين روايت از علقمه و شعبى مرويست پس اضافه آن بساعت جهت آنست كه از اشراط و علامات ساعتست و در زاد الميسر آورده كه قبل از نفخهء اولى زمين متزلزل شود و ندايى از آسمان برسد كه ( يا ايها الناس اتى امر اللَّه ) پس فزعى عظيم در خلايق پديد آمد و نزد ابن عباس و سدى و حسن اينزلزله مقارن روز قيامت باشد و نزد بعضى مراد تزلزل مردمانست نزد قضاى احكام در قيامت و تعلل امر ايشان بتقوى بفظاعة ساعت جهت آنست كه تا بعقول خود تصور آن نموده عالم شوند به اين كه ايمن نتوانند شد از آن مكر بتدرع به لباس تقوى و التزام باوامر حقتعالى و در آيه دليلست بر آنكه معدوم شيئى است و اطلاق شيئيت بر آن جايز است هم چنان كه مذهب بعضى از علماى كلامست چه با آنكه زلزلهء قيامت معدومست حقتعالى آن را شيء\r\n","description":"","footnote":"","page_name":" 121 ","page_number":121},
  {"content":"\r\nگفته و بعد از ذكر شدت ساعت بر سبيل اجمال بيان آن مىفرمايد از روى تصوير و تمثيل يَوْمَ تَرَوْنَها روزى كه بينيد آن زلزله را تَذْهَلُ غافل شود و بى خبر گردد از غايت دهشت آن كُلُّ مُرْضِعَةٍ هر زن شير دهنده عَمَّا أَرْضَعَتْ از آن فرزند كه شير دهد او را يعنى با وجود شدت شفقت و مرحمت مرضعه بر مرتضع خود چون زلزلهء قيامت حادث گردد از دهشت و هول آن پستان را از دهن فرزند خود نزع كند و از او ذاهل و غافل شود و او را فراموش كند و به ياد نياورد و بدانكه يوم منصوبست بتذهل و ايثار مرضعه بر مرضع به جهت دلالتست بر آنكه دهشت زلزله قيامت بر وجهى باشد كه مرضعه در حال ارضاع كه آن وضع ثديست در فم مرتضع نزع ثدى نمايد و او را واگذارد چه مرضعه زنى را گويند كه پستان در دهن كودك نهاده باشد و وى را شير دهد و مرضع زنيست كه از شان او باشد كه شير دهد و اگر چه مباشرت ننمايد بشير دادن و ماء در ما ارضعت ميتواند بود كه مصدريه باشد نه موصوله يعنى مرضعه غافل گردد از شير دادن وَتَضَعُ كُلُّ ذاتِ حَمْلٍ و بنهد هر زنى كه خداوند بار است يعني بيفكند هر زن باردار حَمْلَها بار خود را به اين معنى كه هر زن آبستن فرزند خود را از شكم بيندازد از غايت دهشت و هول آن از حسن مرويست كه ( تذهل المرضعة من ولدها لغير فطام و تضع الحامل فى ما بطنها من غير تام ) و اگر كلام را بر ظاهر خود حمل كنند نه بر وجه تصوير و زلزله در دنيا خواهد بود و از جمله شرايط قرب قيامت وَتَرَى النَّاسَ و به بينى اى بيننده همهء مردمان را از شدت هول آن روز سُكارى در حالتى كه مستان باشند يعنى مانند مستان كه عقل و تميز ايشان زايل شده باشد و اگر ترى بمعنى تظن باشد سكارى مفعول دويم خواهد بود و معنى اينكه ظن تو چنان باشد كه همهء مردمان مستانند وَما هُمْ بِسُكارى و حال آنكه ايشان نباشند مستان از روى حقيقت چه زوال عقل از خوف و حيرت سكر نباشد اگر چه در راى العين مانند سكر نمايد پس بر سبيل حقيقت مست نباشند وَلكِنَّ عَذابَ اللَّه شَدِيدٌ و ليكن عذاب خداى تعالى سخت است و به جهت هول و دهشت آن مدهوش نمايند اين تعليل شباهت ايشانست بسكارى و افراد ترى بعد از جمع كه آن ترون است به جهت آنست كه در اول رؤيت\r\nمتعلقست بزلزله كه همه كس مشاهدهء آن خواهد كرد و اينجا متعلقست بر حال سكر كه هر يك از ايشان رائى آن خواهد بود از غير خود از عمران بن حصين و ابو سعيد خدرى مرويست كه اينهر دو آيه بشب نازل شد در غزوة بنى المصطلق و ايشان قبيله انداز بنى خزاعه و مردمان در اين شب به راه ميرفتند\r\n","description":"","footnote":"","page_name":" 122 ","page_number":122},
  {"content":"\r\nچون اين هر دو آيه نازل گشت رسول ( ص ) بفرمود تا همه توقف كردند و مجتمع شدند در گرداگرد پيغمبر ( ص ) و آن حضرت اين هر دو آيه را بآواز بلند بر ايشان خواند همه بگريه افتادند و در هيچوقتى اين قدر گريه نكرده بودند كه آن شب گريه كردند و چون روز شد هيچكس زين از پشت اسبان فرو نگرفت و خيمه نزد و طعام نپخت و بعضى گريه مىكردند و جمعى حزين و غمگين سر بزانوى خود فرو برده بودند رسول ( ص ) فرمود ميدانيد كه اينروز چه روزى خواهد بود گفتند اللَّه و رسوله اعلم خدا و رسول او بهتر ميدانند فرمود در اين روز خداى تعالى آدم را امر فرمايد كه برخيز و بعضى از فرزندان خود را بدوزخ فرست او گويد چند كس را بدوزخ فرستم ندا آيد كه از هزار نهصد و نود و نه را بدوزخ فرست و يكى را ببهشت اصحاب چون اين بشنيدند صداى اللَّه اكبر از ايشان برخاست و به هاىهاى بگريستند و گفتند يا رسول اللَّه آن ناجى كه خواهد بود فرمود كه\r\nابشروا و اقروا و سددوا\r\nبا مژده باشيد و خوش دل و كار خود را باصلاح آريد كه از جنس شما دو خلق هستند كه ايشان را ياجوج و ماجوج مىگويند و از غايت كثرت از حد و حصر متجاوزند و نهايت ايشان جز خدا نداند همه ايشان با ساير كافران ديگر اهل دوزخ باشند و عدد شما در جنب عدد كفار مانند يك موى سفيد است در گاو سياه يا خالى بر پهلوى شترى و اميد ميدارم كه ربع اهل بهشت شما باشيد ايشان خوشحال شدند و بعد از آن فرمود كه اميدوارم كه ثلث اهل جنت شما باشيد ايشان زبان بتكبير و تحميد بگشودند پس گفت اميد چنان است كه شما دو ثلث اهل بهشت باشيد و بدانيد كه اهل جنت صد و بيست صف باشند هشتاد از آن صف امت من باشند و بعد از آن گفت از امت من هفتاد هزار از آن قبيل باشند كه بى حساب ببهشت روند عمر بن خطاب برخواست و گفت هفتاد هزار بى حساب ببهشت روند فرمود نعم با هر صفى از آن هشتاد صف هفتاد هزار باشند كه بىحساب به بهشت درآيند عكاشة بن محصن برخاست و گفت يا رسول اللَّه دعا كن تا من از جمله ايشان باشم فرمود\r\nاللهم اجله منهم\r\nبار خدايا او را از ايشان گردان مردى از انصار برخاست و همين التماس كرد فرمود\r\nسبقك بها عكاشه\r\nعكاشه به اين بر تو سبقت گرفت و از ابن عباس منقولست كه آن انصارى بود و به جهت اين از براى او دعا نفرمود آورده‌اند كه نضر بن حارث پيوسته با پيغمبر مجادله كردى و گفتى إِنْ هذا إِلَّا أَساطِيرُ الأَوَّلِينَ قرآن نيست مگر افسانهاى پيشينيان و الملائكة بنات اللَّه و فرشتگان دختران خدااند ( و اللَّه ليس قادر على احياء من بلى و صار ترابا ) و خدا قادر نيست بر آنكه مرده پوسيده و ريزه شد باشد و خاك گشته زنده گرداند حق سبحانه دربارهء او و هر كه تابع او بود در اين گفتار فرمود * ( وَمِنَ النَّاسِ ) * و از مردمان * ( مَنْ يُجادِلُ ) * كس هست كه از فرط كفر و عناد جدال و نزاع كند * ( فِي اللَّه ) * در كتاب خدا و در آنچه حقتعالى از آن منزه و مبراست از اسناد ولد به او\r\n","description":"","footnote":"","page_name":" 123 ","page_number":123},
  {"content":"\r\nو عدم قدرت او بر احياى موتى يعنى اثبات صفات سلبيه به او مينمايد و در توحيد و قدرت و نفى شريك و ولد مخاصمه مىورزد * ( بِغَيْرِ عِلْمٍ ) * بىدانش و معرفتى و بدون برهان و حجتى * ( وَيَتَّبِعُ ) * و پيروى مىكند در آن مجادله و در عامه احوال خود * ( كُلَّ شَيْطانٍ مَرِيدٍ ) * هر ديو سركش را كه تمرد كننده است از فرمان خدا مريد در اصل لغت بمعنى متجرد و عريانست و منه الامرد يعنى ديوى كه متجرد است از براى فساد و افساد و معرا از صلاح و اصلاح * ( كُتِبَ عَلَيْه ) * نوشته شده است بر آن ديو يعنى در لوح محفوظ مرقوم گشته و گويند كه كتب بر سبيل مثل است يعنى ظهور ضلالت و اضلال آن ديو بر وجهيست كه گوييا بر او نوشته و واجب گردانيده شده * ( أَنَّه ) * آنكه شان اينست كه * ( مَنْ تَوَلَّاه ) * هر كه آن ديو را دوست دارد يعنى پيروى او نمايد * ( فَأَنَّه ) * پس بدرستى كه آن ديو * ( يُضِلُّه ) * گمراه گرداند تابع خود را از راه راست كه طريق ناجيه است از شقاوت ابديه و موصل بسعادت سرمديه * ( وَيَهْدِيه ) * و راه نمايد او را * ( إِلى عَذابِ السَّعِيرِ ) * بسوى عذاب آتش سوزنده يعنى دوست و تابع خود را بر كارى دارد كه مكافات آن آتش دوزخ بود و در بعضى تفاسير آمده كه ضمير عليه راجع است بمجادل يعنى حكم كرده خداى تعالى بر آن جدال كننده كه هر كه پيرو او باشد بدوزخ رسد خلاصه كلام آنست كه هر كه جدال ورزد در چيزى كه جايز باشد بر او سبحانه و در آنچه ممتنع بود بر او از صفات و افعال و در آن مجادله متمكن و واثق نباشد بعلم و تبعيت برهان و حجت نكند هر آينه سر رشته نصفت و عدالت را از دست داده خود را در چاه غوايت و ضلالت اندازد و خبط نمايد در ما يجادل فيه مانند خبط عشوا در مسالك مظلمه و امتياز ميان حق و باطل نكرده در طريق مخاصمه تابع خطوات شياطين عاتيه شود و به جهت اين از طريق جنت نعيم منحرف شده بوادى عذاب جحيم و عقاب اليم افتد و شبهه نيست در آنكه هر كه تابع ائمه هوا و رؤساى بدع مىشود و پيروى كسانى مينمايد كه منحرفند از جادهء هدايت انتماى حضرت رسالت و اهل بيت او كه مصابيح طريق هدايتند و كواكب برج نجات هر آينه در ظلمت ضلالت گرفتار شده مانند اتباع شياطين و رؤساى كفار بدار البوار شتابد و به عذاب سعير گرفتار گردد ( اللهم ثبتنا على المعتقد الصحيح الذى هو طريق اثمنك المعصومين و المذهب الحق الذى هو تتبع اهل بيت نبيك محمد سيد الانبياء و المرسلين و بعدنا عن معتقدات الأئمة الضالين و المضلين و ادخلنا برحمتك فى عبادك الصالحين به حق محمد و آله الطيبين الطاهرين ) و بدانكه چون اكثر جدال اهل كفر و شرك در باب بعث و نشور است از اين جهت حقتعالى بدليل ساطع و برهان لامع بيان تحقق وقوع آن\r\n","description":"","footnote":"","page_name":" 124 ","page_number":124},
  {"content":"\r\nميفرمايد كه * ( يا أَيُّهَا النَّاسُ ) * اى مردمان مراد منكران بعثاند * ( إِنْ كُنْتُمْ ) * اگر هستيد شما * ( فِي رَيْبٍ مِنَ الْبَعْثِ ) * در شك از برانگيختن حقتعالى همهء بندگان را و مىگوييد كه اعادهء مقدور ممكن نيست مر او سبحانه را آخر نظر كنيد در اول حال خود * ( فَإِنَّا خَلَقْناكُمْ ) * پس بدرستى كه آفريديم ما پدر شما را * ( مِنْ تُرابٍ ) * از خاك و همهء شما فرع اوئيد و هر كه قادر باشد كه آدمى تمام خلقت و صورت از خاك بيافريند البته توانا خواهد بود كه عظام و لحوم را جمع كرده احياى آن نمايد يا شما را خلق كرديم از اغذيهء نباتيه كه\r\nمنى از آن متكون مىشود مراد آنست كه مزيل ريب شما آنست كه تفكر كنيد در بدء خلق خود كه آن اينست كه اول شما را از خاك آفريديم * ( ثُمَّ مِنْ نُطْفَةٍ ) * پس از منى و آن آبيست كه از پشت مرد و سينهء زن در رحم جمع مىشود و نطفه مشتقست از نطف بمعنى صب يعنى از آبى كه ميريزند در رحم * ( ثُمَّ مِنْ عَلَقَةٍ ) * پس از مقدار خون بسته * ( ثُمَّ مِنْ مُضْغَةٍ ) * پس از قطعهء گوشت به مقدار آنكه مضغ كنند و نجايند * ( مُخَلَّقَةٍ ) * تمام خلقت كه در او هيچ نقصى و عيبى نبود * ( وَغَيْرِ مُخَلَّقَةٍ ) * و ناتمام خلقت كه در بعضى از اجزاى آن نقصانى باشد يا مصوره و غير مصوره و در وسيط ذكر كرده كه غير مخلقه در سقط است كه بعضى از آن مصور باشد خلاصهء معنى آنست كه ما شما را منتقل ساختيم از حالى بحالى و از هيئتى بهيئتى * ( لِنُبَيِّنَ لَكُمْ ) * تا بيان كنم براى شما به اين انتقال بر سبيل تدريج قدرت و حكمت خود را يعنى تا استدلال كنيد از مبدء بر معاد و تامل كنيد كه هر چه قابل تغيير و فساد تكونست بار ديگر قبول آن ميتواند كرد و هر كه قادر باشد كه خلق بشر كند از تراب اولا پس از نطفه ثانيا كه هيچ مناسبتى بينهما نيست و نطفه را علقه گرداند ثالثا با آنكه بينهما تباين ظاهر است و علقه را مضغه گرداند رابعا و مضغه را بعظام خامسا لا محاله قادر خواهد بود بر اعادهء آن ثانيا و در حذف مفعول ايما است به آنكه به اين افعال مبين مىشود از قدرت و حكمت او آنچه بذكر احاطهء آن نتوان كرد و به وصف بكنه آن نتوان رسيد * ( وَنُقِرُّ ) * و قرار ميدهيم و باقى ميگذاريم * ( فِي الأَرْحامِ ) * در رحمها * ( ما نَشاءُ ) * آنچه خواهيم كه قرار دهيم و باقى گذاريم يعنى جنينى را كه مشيت ما تعلق گيرد به اينكه سقط نشود و در رحم بماند * ( إِلى أَجَلٍ مُسَمًّى ) * تا وقتى كه نام برده شده كه زمان وضعست يعنى تا زمانى كه معين و مقرر گشته در لوح كه وضع در آن واقع شود و اقل آن ششماه است و اكثر آن ده و بروايتى يك سال و اول اشهر است و اينكه نزد شافعيه اكثر زمان وضع چهار سالست و نزد حنيفه دو سال مخالف اسانيد وثيقه و احاديث صحيحه است از ائمهء هدى ( ع ) از\r\n","description":"","footnote":"","page_name":" 125 ","page_number":125},
  {"content":"\r\nعبد اللَّه مسعود روايتست كه چون نطفه در رحم قرار گيرد حقتعالى فرشتهء را بر آن موكل گرداند آن فرشته گويد بار خدايا اين نطفه مخلقه خواهد بود يا غير مخلقه اگر ندا به او رسد كه غير مخلقه آن را بيندازد و اگر خطاب آيد كه مخلقه گويد خداوندا مذكر خواهد بود يا مؤنث و رزق او از كجا خواهد بود اجلش چيست سعيد يا شقى وى را گويد كه در لوح محفوظ نگاه كن و آن را بنويس نگاه دار نسخهء آن را فرشته بيايد و همه صفات آن را از آنجا بنويسد و نزد خود نگاه دارد و ملازم حال او باشد تا حين وضع و بعد از آن بامر او سبحانه او را از شكم مادرش بيرون آورد كما قال * ( ثُمَّ نُخْرِجُكُمْ ) * پس بيرون آوريم شما را از بطون امهات * ( طِفْلًا ) * در حالتى كه كودك باشيد كه از غايت ضعف و ناتوانى بامور خود قيام نتوانيد نمود و افراد طفل يا بر تأويل كل واحد است از افراد و يا به جهت دلالت آن بر جنس و يا آنكه در اصل مصدر است و افراد و جمع در مساوى و قوله * ( ثُمَّ لِتَبْلُغُوا أَشُدَّكُمْ ) * عطفست بر فعل محذوف و تقدير اينكه ( لترضعوا و تشبوا ثم لتبلغوا اشدكم ) يعنى شما را از شكم مادر بيرون اوريم در حالتى كه طفل باشيد تا آنكه شير خوريد و به آن پرورش يافته بسن شباب درآئيد پس برسيد بكمال سختيهاى خود در قوت عقل يعنى نهايت قوت و غايت فهم و خرد كه آن ميان سى و چهل سالگى است و نزد بعضى از هيجده سالگى يا حين احتلام تا بچهل سالگى و اول اصحست و اشد در اضل اشدد بوده كه حركت دال اول بما قبل داده‌اند و دال در دال ادغام كرده و آن جمع شده است چون انعم كه جمع نعمت است و معنى آن اينجا اجتماع كمال قوت و عقل و تميز است و اين از الفاظ جموعيست كه واحد آن مستعمل نشده است * ( وَمِنْكُمْ مَنْ يُتَوَفَّى ) * و بعضى\r\nاز شما كسى باشد كه متوفى گردد نزد بلوغ اشد يا قبل از آن يعنى در حالت كودكى يا جوانى بميرد * ( وَمِنْكُمْ مَنْ يُرَدُّ ) * و بعضى ديگر از شما آن كس باشد كه رد كرده شود * ( إِلى أَرْذَلِ الْعُمُرِ ) * تا بخسيسترين و فروترين زندگانى كه سن خرافت است و نهايت پيرى * ( لِكَيْلا يَعْلَمَ ) * تا نداند * ( مِنْ بَعْدِ عِلْمٍ ) * بعد از دانستن امور * ( شَيْئاً ) * چيزى را يعنى به حالت كودكى باز گردد كه آن از سخافت عقل و قلت فهم است پس هر چه دانسته باشد فراموش كند و در عود ادمى از نهايت ببدايت اشارتست به آنكه قدرت كامله عاجز نيست از اعادة چنان كه در ابتدا پس آيه استدلال ثانيست بر امكان بعث بر آنچه عارض آدمى مىشود در سنوات امور مختلفه و احوال متضاده چه هر كه قادر بر اين باشد قادر بر نظاير اين نيز خواهد بود كه آن اعاده است و بدانكه حقتعالى سن خرافت را ارذل العمر گفته به جهت آنكه آدمى در اين سن اميد به صحت و قوت ندارد بلكه\r\n","description":"","footnote":"","page_name":" 126 ","page_number":126},
  {"content":"\r\nهر چند برميآيد خفة عقل و ضعف بدن و رذالت و خوارى او بيشتر ميگردد و پيوسته مترقب موتست و فنا بخلاف حال طفوليت و ضعف كه در آن اميدوارى تمام به قوت و كمال عقل دارد و لهذا گفته‌اند كه الشيب احدى الميتين تقدمت اوليهما و تاخرت اخريهما و ذهاب علم يا نسبت بجميع معلومات ويست و يا باعتبار اكثر چه اطلاق ذهاب جميع بر اكثر كثير الاستعمالست و از عكرمه مرويست كه ( من قرء القران لم يصر بهذا الحالة ) هر كه تلاوت قرآن كند حقتعالى او را از خرافت و نقص عقل نگه دارد و احتجاج آورده بقوله ثُمَّ رَدَدْناه أَسْفَلَ سافِلِينَ إِلَّا الَّذِينَ آمَنُوا وَعَمِلُوا الصَّالِحاتِ كه بر معنى و قرء القران تنزيل نموده بعد از آن حق سبحانه استدلال ديگر ميفرمايد بر بعث به اينكه * ( وَتَرَى الأَرْضَ ) * و ميبينى اى آدمى زمين را * ( هامِدَةً ) * در حالتى كه خشك و بى رونق است و پژمرده و چون مردهء افسرده ماخوذ ( من همدت النار اذا صارت رمادا ) * ( فَإِذا أَنْزَلْنا ) * پس چون فرو فرستيم از ابر * ( عَلَيْهَا الْماءَ ) * بر آن زمين آب باران را * ( اهْتَزَّتْ ) * جنبش كند آن زمين بگياه مانند كسى كه از روى نشاط در اهتزاز و حركت درآيد * ( وَرَبَتْ ) * و آماهيده شود و برآيد مانند خمير مايه * ( وَأَنْبَتَتْ ) * و بروياند * ( مِنْ كُلِّ زَوْجٍ ) * از هر صنفى از نبات * ( بَهِيجٍ ) * كه تازه و تر و نيكو باشد و يا به جهت پس قادرى كه زمين مرده را بآبى زنده سازد توانا است بر آنكه اجزاى موتى را جمع ساخته به همان حال كه بوده‌اند باز برد حاصل كه اين آيه استدلال ثالث است بر بعث و آن را مكرر در كتاب خود ذكر فرموده به جهت آنكه در كمال ظهور است و مشاهد و محسوس همه كس و باندك تامل در آن همه را علم بامكان بعث حاصل ميگردد و بيقين عالم ميشوند به اينكه هر كه قدرت داشته باشد كه زمينى كه مرده و افسرده باشد در فصل زمستان و به هيچ وجه نبات از او روئيده نشود چون فصل ربيع در آيد او را در جنبش درآورد و انواع نبات از آن بروياند البته قادر خواهد بود كه همهء مخلوقات را زنده كند پس از آنكه مرده باشند و خاك گشته * ( ذلِكَ ) * آنچه مذكور شد از آفرينش انسان از اطوار مختلفه و تحويل ايشان باحوال متنوعه و هيئات متضاده و احياى زمين بعد از موت * ( بِأَنَّ اللَّه ) * بسبب آنست كه خداى تعالى * ( هُوَ الْحَقُّ ) * او است ثابت در ذات خود و مستحق جميع صفات كمال كه بوجود واجب و ثابت او همهء اشيا متحقق گشته * ( وَأَنَّه ) * و به جهت آنست كه او * ( يُحْيِ الْمَوْتى ) * زنده ميگرداند مردگان را و اگر نه نطفه و زمين خشك شده زنده و تازه نشدى بجهة عدم معقوليت وجود متاثر بدون وجود ماثر در آن * ( وَأَنَّه عَلى كُلِّ شَيْءٍ قَدِيرٌ ) * و براى آنست كه او به همه\r\n","description":"","footnote":"","page_name":" 127 ","page_number":127},
  {"content":"\r\nچيزها توانا است از امامت و احيا و غير آن از مقدورات چه قدرت او از صفات ذاتيه است و نسبت بجميع ممكنات على السويه و چون مشاهده دالست بر قدرت او بر احياى بعضى از اموات پس لازم آيد اقتدار او بر احياى همهء اموات * ( وَأَنَّ السَّاعَةَ آتِيَةٌ ) * و بسبب آنست كه قيامت آينده است يعنى تا به آن دلايل عالم شوند بوقوع قيامت * ( لا رَيْبَ فِيها ) * كه هيچ شكى نيست در آمدن آنچه تعبير از مقدمات انصرامست\r\nو طلايع آن * ( وَأَنَّ اللَّه ) * و براى آنكه بدانند كه خدا * ( يَبْعَثُ ) * برانگيزاند * ( مَنْ فِي الْقُبُورِ ) * كسانى را كه در گورهايند براى جزاى كردارها بمقتضاى وعدهء خود كه قابل خلف نيست و لا محالة وفا به آن خواهد نمود * ( وَمِنَ النَّاسِ ) * و از مردمان * ( مَنْ يُجادِلُ ) * كسى هست كه از روى عناد جدال مىكند * ( فِي اللَّه ) * در كلام خدا يا در توحيد و قدرت او مراد ابو جهلست نزد ابن عباس يا ابى يا نصر بن حارث و بنا بر اين تكرار از براى تاكيد است يا مراد از اول رؤساى كفارند و از ثانى تبعهء ايشان و ساير مقلدان كه هر يك از ايشان طرح جدال مىافكنند * ( بِغَيْرِ عِلْمٍ ) * بيدانشى * ( وَلا هُدىً ) * و بى دليلى كه راه نمايد به مقصد * ( وَلا كِتابٍ مُنِيرٍ ) * و بى كتاب روشن كه بدان صواب از خطا ممتاز گردد و ميتواند بود كه غرض از تكرار دلالت باشد بر آنكه آن مجادل را هيچ سندى نيست بر مدعاى خود از علم و استدلال و وحى بلكه جدال او محض تقليد و تقليد محض است و مراد بعلم علم ضروريست تا صحيح باشد عطف هدى و كتاب بر او و قوله * ( ثانِيَ عِطْفِه ) * حالست از ضمير * ( يُجادِلُ ) * يعنى جدال مىكند در حالتى كه پيچنده جانب دوش و گردن خود است عطف موضعيست كه انسان منعطف و ملتوى ميگرداند از سر و گردن و دوش و تنى عطف كناية است از تكبر مانند لى جيد و و تصيير خدا چه متكبر دامن از همه چيز درمىچيند و گردن و روى خود را از هر چيز منحرف مىسازد و قتاده و مجاهد گويند مراد از آن اعراض است از حق به جهت استخفاف و بر هر تقدير معنى آنست كه اين مقلد جدال مىكند در حالتى كه متجبر است يا معرض از حق * ( لِيُضِلَّ عَنْ سَبِيلِ اللَّه ) * تا گمراه گرداند مردمان را از راه خدا يعنى از فرمان بردارى او * ( لَه فِي الدُّنْيا ) * مر او راست در دنيا * ( خِزْيٌ ) * رسوايى بقتل در روز بدر و فضيحت و نكوهش بر السنهء اهل ايمان * ( وَنُذِيقُه ) * و بچشانيم او را * ( يَوْمَ الْقِيامَةِ ) * در روز رستخيز * ( عَذابَ الْحَرِيقِ ) * از عذاب آتش سوزان و او را گوئيم در روز قيامت\r\n* ( ذلِكَ ) * اين خزى و عذاب * ( بِما قَدَّمَتْ يَداكَ ) * بسبب آن چيزيست كه از پيش فرستاده هر دو دستهاى تو يعنى كسب كرده از كفر\r\n","description":"","footnote":"","page_name":" 128 ","page_number":128},
  {"content":"\r\nو معصيت و ميتواند بود كه كلام بر طريق التفات باشد از غيبت بخطاب به جهت زيادتى بر تهديد نه آنكه مقول قول محذوف باشد يعنى اى مجادل متكبر و معرض متجبر اين عقاب دنيا و عذاب عقبى مر ترا بسبب كفر و معصيت تست كه كسب آن كردهء بدستهاى خود * ( وَأَنَّ اللَّه ) * و بسبب آنست كه خداى * ( لَيْسَ بِظَلَّامٍ ) * نيست ستم كننده اصلا * ( لِلْعَبِيدِ ) * مر بندگان را بلكه جز اين نيست كه او جزا دهندهء ايشانست بر قدر اعمال ايشان نه زياده بر آن بعد از ارسال رسل و انزال كتب و ايراد صيغهء مبالغه جهت كثرت عبيد است و گويند چون صفات حقتعالى بر ابلغ كمالست پس اگر او را ظلم جايز ميبود در نهايت مرتبه ميبود و چون غايت ظلم از او منتفى است پس بدلالت التزام مطلق ظلم از او منتفى باشد و در آيه دلالت واضحه است بر بطلان مذهب مجبره كه ميگويند ثواب و عقاب معلل نيست و خداى تعالى فاعل فعل بندگانست و جميع ظلم كه در عالم است فعل حق تعالى است از ابن عباس مرويست كه جمعى از اعراب بمدينه آمده قبول اسلام كردند و پس هر كه را از ايشان كه مرضى عارض نشده و تن درست بود و زنش پسر تولد نمود و اسب او كرهء خوب آورد و مواشى او نتايج نيكو دادند گفتند اسلام نيكو دينيست و مرا بسبب آن نيكوئيها پيش آمد و دل او باسلام آرميده شد و هر كه را قضيهء بر عكس اين دست داد از دين برگشت و گفت اسلام بر من ميمون نيست و از ابو سعيد خدرى منقولست كه يكى از يهود ايمان آورد و اتفاقا بعد از آن او را درد چشم طارى شده نور باصرهء او تاريك شد و بلاهاى ديگر وى را پيش آمد با حضرت رسالت ( ص ) گفت كه من دين اسلام را شوم گرفتم مرا از آن اقاله كن حضرت جوابداد\r\nان الاسلام لا يقال\r\nيهودى مرتد شد و اين آيه فرود آمد كه * ( وَمِنَ النَّاسِ ) * و از مردمان * ( مَنْ يَعْبُدُ اللَّه ) * كس هست كه بپرستد خدا را بوحدانيت * ( عَلى حَرْفٍ ) * برطرفى و كنارهء از آن نه در وسط يعنى مضطرب و متردد باشد از دين اسلام و ثبات بر آن نداشته باشد و به جهت عدم تمكن او در طريق علم و دلايل مؤديه به حق منقاد ادنى شبهه شده از دين منحرف باشد و بر كنارهء آن ايستاده و بدل قوى در ميان آن در نيايد اين مثليست از براى اضطراب و قلق ايشان در دين خود بدون سكون و طمانينه در آن هم چنان كه كسى بركناره لشگر ايستاده باشد منتظر اينكه اگر ظفر و فتح ايشان را دريابد مطمئن شده و دل او آرميده گشته در ميان آن لشگر درآيد و با ايشان در غنيمت دست يكى دارد و شريك ايشان شود و اگر آن قضيه نتيجه بر عكس اين دهد قرار بر فرار دهد و از ايشان بگريزد كمال قال * ( فَإِنْ أَصابَه ) * پس اگر برسد او را * ( خَيْرٌ ) * نيكويى چون صحت و غنا * ( اطْمَأَنَّ ) * آرام گيرد بدان و ثابت شود بر آن * ( أَصابَه ) * بسبب آن خير\r\n","description":"","footnote":"","page_name":" 129 ","page_number":129},
  {"content":"\r\n* ( وَإِنْ أَصابَتْه فِتْنَةٌ ) * پس اگر برسد او را ابتلايى و آزمايشى چون مرض و فقر و غير آن * ( انْقَلَبَ عَلى وَجْهِه ) * برگردد بر روى خود يعنى از وجهى كه از آن متوجه باشد باسلام كه كفر بود باز بدان عود كند مراد آنست كه مرتد گردد و دين اسلام از دست دهد از حسن نقلست كه مراد به حرف لسانست يعنى به زبان اظهار عبادت خدا و انقياد اسلام نمايد و بدل بر كفر خود راسخ باشد و بعد از آن گفت كه ( للذين حرفان احدهما اللسان و الثانى القلب من اعترف بلسانه و لم يساعده قلبه فهو على حرف ) دين را دو طرفست يكى زبان و ديگرى دل هر كه به زبان اعتراف كند و دل موافق آن نباشد پس او بر يك طرف دينست و بنا بر اين مراد به * ( مَنْ يَعْبُدُ اللَّه عَلى حَرْفٍ ) * منافق خواهد بود * ( خَسِرَ الدُّنْيا ) * زيانكار گردد در دنيا كه بمراد نرسد و آنچه مدعاى وى بود از صحت بدن و غنا و طيب معيشة محروم ماند و منكوب و مخذول گردد * ( وَالآخِرَةَ ) * و زيان نمود در آخرت كه بسبب ارتداد به عذاب ابدى گرفتار شد * ( ذلِكَ ) * اين زيان هر دو سراى * ( هُوَ الْخُسْرانُ الْمُبِينُ ) * آنست زيانى هويدا و پيدا چه بر همهء عقلا ظاهر است كه زيانى از اين عظيمتر نيست كه شخصى از عافيت دنيا محروم ماند و در آخرت از ثواب و جنة نعيم برآمده به عذاب جحيم معذب گردد ببت\r\n\r\nنه مال و نه اعمال و نه دنيا و نه دين\r\nنه لامعهء صدق و نه انوار يقين\r\n\r\n\r\nدر هر دو جهان منفعل و خوار و حزين\r\nالبته زيانى نبود بدتر از اين\r\n\r\n* ( يَدْعُوا ) * ميخواند و مىپرستد آن مرتد * ( مِنْ دُونِ اللَّه ) * بجز از خداى * ( ما لا يَضُرُّه ) * آن چيزى را كه ضر به دو نرساند اگر نبپرستد او را * ( وَما لا يَنْفَعُه ) * آن چه سود ندهد وى را كه اگر پرستش كند چه جمادات فاعل ضرر و نفع نميتواند شد * ( ذلِكَ ) * آن خواندن و پرستش * ( هُوَ الضَّلالُ الْبَعِيدُ ) * آنست گمراهى دور از مقصد كه آن فوز و هدايتست و اين مستعار است از ضلال كسى كه در بيابان بىآب و گياه سلوك كند و هر چند طى مسافت بيشتر كند از آبادى دور تر شود تا آنكه مآل كار او به هلاكت كشد * ( يَدْعُوا ) * ميخواند و ميپرسد * ( لَمَنْ ضَرُّه ) * آن را كه ضرر پرستيدن او كه قتل دينى و عذاب آخرتست * ( أَقْرَبُ ) * نزديكتر است * ( مِنْ نَفْعِه ) * از سود او كه توقع شفاعتست از او و توسل به او به حضرت عزت در كشاف آورده كه اثبات ضرر و نفع از براى اصنام در اين آيه منافات ندارد بنفى ضرر و نفع از ايشان در آيهء اولى چه معنى آيهء اولى بر اين نهج است كه كافر به جهت فرط سفاهت عبادت جمادى مىكند كه مالك ضرر و نفع نميتواند شد و از غايت جهالت و ضلالت معتقد آنست كه منتفع شود به او وقتى كه طلب شفاعة نمايد از او و معنى آيهء ثانيه اينكه كافر در روز قيامت چون مشاهدهء تضرر خود كند بسبب بتان و در آتش در آيد به جهت عبادت آن و اصلا اثر شفاعتى كه دعوى آن كرده باشد در دنيا و به آن اعتقاد نموده به او نرسد گويد\r\n","description":"","footnote":"","page_name":" 130 ","page_number":130},
  {"content":"\r\nاز روى صراخ و فرياد كه * ( لَمَنْ ضَرُّه أَقْرَبُ مِنْ نَفْعِه ) * هر آينه ضرر عبادت آن نزديكتر است از نفع آن و در انوار مذكور است كه لام لمن ضره متعلقست بيدعوا چه آن بمعنى يزعمست و زعم قوليست با اعتقاد و يا داخلست بر جملهء كه قول ضمنى است زيرا كه يدعوا جارى مجراى يقول است اى ( يقول الكافر ذلك بدعاء و صراخ حين يرى استضراره به ) و يا مستانفست و يدعوا تكرير اول اى يدعوا من دون اللَّه ما لا يضره و ما لا ينفعه و من مبتدا و خبرا و قوله * ( لَبِئْسَ الْمَوْلى ) * يعنى هر آينه آنكه ضرر او اقربست از نفع او البته بدياريست * ( وَلَبِئْسَ الْعَشِيرُ ) * و بد معاشرى و مصاحبى كه به او معاشرت كنند و مخالطه ورزند و بنا بر معنى اول و ثانى اين جملهء فعليهء كلام مستقلست و مستانف و معنى اينكه هر آينه بد ناصريست بت و بد مصاحبى چه از او به غير از ضرر ابدى حاصل نميشود و بعد از ذكر كسانى كه شاكند در دين اسلام و يا مصرند بر نقيض آن بيان ثواب اهل ايمان مىكند كه ثابت و راسخاند در آن و ميگويد * ( إِنَّ اللَّه ) * بدرستى كه خداى * ( يُدْخِلُ الَّذِينَ آمَنُوا ) * درمىآرد آنان را كه تصديق كرده‌اند خدا و رسول را * ( وَعَمِلُوا الصَّالِحاتِ ) * و كرده‌اند كارهاى شايسته * ( جَنَّاتٍ تَجْرِي ) * در بوستانها كه ميرود * ( مِنْ تَحْتِهَا الأَنْهارُ ) * از زير اشجار يا غرف آن جويهاى آب چه نزهت باغ و بستان به آب روانست * ( إِنَّ اللَّه يَفْعَلُ ) * بدرستى كه خدا مىكند * ( ما يُرِيدُ ) * آنچه ميخواهد بر وجه مصلحت و حكمت از مكافات موحد و مشرك و هيچ كس نيست كه دافع و مانع اثابت و عقوبت او شود از ابن زيد مرويست كه گروهى از غطفان در قبول اسلام توقف نموده گفتند اميدواريم كه مهم محمد ( ص ) از پيش نرود و مغلوب گردد پس اگر امروز اسلام آوريم دوستى كه ميان ما و يهود است منقطع گردد و مع ذلك فردا مدد اهل اسلام بما نرسد حقتعالى بجهة رد قول ايشان فرمود كه * ( مَنْ كانَ يَظُنُّ ) * در كلام چيزى مطويست و تقدير اينست كه ( ان اللَّه ناصر رسوله فى الدنيا و الاخرة فمن كان يظن ) يعنى بدرستى كه خدا يارى دهندهء پيغمبر خود است در دنيا و آخرت پس هر كه باشد كه گمان برد از دشمنان رسول و بدخواهان وى * ( أَنْ لَنْ يَنْصُرَه اللَّه ) * آنكه نصرت ندهد خداى پيغمبر خود را * ( فِي الدُّنْيا ) * در دنيا باعلاى كلمه و اظهار حجت و غلبيت او بر اعادى * ( وَالآخِرَةِ ) * در آخرت بعلو درجه و شفاعت و قرب و كرامت و بعضى بر آنند كه جمعى از اهل اسلام به جهت شدت غيظ و حقد ايشان بر مشركان استبطاى آن چيزى ميكردند كه حقتعالى رسول خود را به آن وعده داده بود\r\n","description":"","footnote":"","page_name":" 131 ","page_number":131},
  {"content":"\r\nاز نصرت\r\nو غلبية و صبر نداشتند بر زمان رسيدن آن حقتعالى اين آيه فرستاد و نزد مجاهد مراد بنصرت روزيست و ضمير راجع به من موصول و در كلام چيزى محذوف نيست و معنى اينكه هر كه در حق خدا بدگمان باشد و ظن او اينكه خدا روزى ندهد او را در دنيا و آخرت و نزد جمعى ديگر معنى آنست كه ارزاق بيد قدرت خدا است و آن به هيچ كس نميرسد مگر بمشيت او و بنده را ناچار است كه بقسمة او راضى شود پس هر كه گمان وى آنست كه حقتعالى رازق او نيست و بصبر و استسلام راضى نشود * ( فَلْيَمْدُدْ بِسَبَبٍ ) * پس بايد كه بجهة ازالهء غيظ خود بكشد رسنى * ( إِلَى السَّماءِ ) * بسقف خانهء خود يعنى ريسمانى از سقف خانهء خود بياويزد و در خود بندد * ( ثُمَّ لْيَقْطَعْ ) * پس بايد كه ببرد آن رسن را تا به زمين افتد و بميرد يا رسن را در گردن افكند و مختنق و منقطع النفس گرداند خود را مانند كسانى كه خشم بر ايشان مستولى شده باشد چنين كنند و گويند معنى آنست كه رسنى از آسمان دنيا بياويزد و دست در آن زده قطع مسافت كند تا بفلك رسد و در دفع نصرت پيغمبر ( ص ) و يا در نزول عذاب موعود بر مشركان بطريق استعجال و يا در تحصيل و تكثير رزق خود جهد تمام كند * ( فَلْيَنْظُرْ ) * پس بايد كه در نگرد به نظر تامل كه با وجود اين كلفتها * ( هَلْ يُذْهِبَنَّ ) * آيا ميبرد * ( كَيْدُه ) * اين فعل حيله امين كه او نهايت آن چيزيست كه او قادر است بر آن * ( ما يَغِيظُ ) * آنچه بخشم ميآورد او را از كار پيغمبر ( ص ) و اميدارد كه رسول منصور نشود يا از عدم استيصال مشركان على الفور يا از عدم سعت رزق خود و ميتواند بود كه ما مصدريه باشد اى كيده الغيظ و اينمثل آنست كه يكى از ما كارى نتواند كرد و تغيير امرى نتواند نمود او را گويند كه اين كار چنين خواهد بود و اگر تو از آن كراهت دارى و تاب ديدن آن نميارى خود را به حلق بياويز تا ببينى كه مدعاى تو به آن حاصل مىشود يا نه و به آسمان رو و دفع آن نما و تسميهء فعل مذكور بكيد يا بجهة وضع آنست در موضع كيد از آن حيثيت كه قادر بر غير آن نيست و يا بر سبيل استهزا است زيرا كه به آن فعل با محسود كيد نكرده بلكه با نفس خود كيد نموده * ( وَكَذلِكَ ) * و همچنين كه اين آيات مذكوره را انزال كرديم * ( أَنْزَلْناه ) * انزال ميكنيم همه قرآن را * ( آياتٍ بَيِّناتٍ ) * در حالتى كه آيتهاى روشنند در احكام و اخبار و مواعظ براى آنكه بر شما واضح و هويدا گردد * ( وَأَنَّ اللَّه ) * و بر آنكه حقتعالى * ( يَهْدِي ) * راه نمايد بدان آيتها يا بر هدايت ثابت دارد * ( مَنْ يُرِيدُ ) * هر كه را خواهد هدايت او را و داند كه لطف و توفيق وى را نفع خواهد داد و آنها كسانىاند كه طالب حقند و متامل و متفكر در آيات و معجزات نه جماعتى كه به جهت عناد و جحود نظر در دلائل واضحه نكند و استماع آيات هاديه نكند حاصل كه او سبحانه راه مى\r\n","description":"","footnote":"","page_name":" 132 ","page_number":132},
  {"content":"\r\nنمايد هر كه را مهتدى شود بهدايت بوسيلهء نظر در دلايل و حجج بينه نه اهل عناد و انكار و جحود و استكبار و ميتواند بود كه ان اللَّه كه بتقدير لام است خبر مبتداى محذوف باشد نه معطوف بر محذوف و تقدير اينكه لان اللَّه يهدى من يريد انزال القرآن مبينا يعنى بجهة آنكه خدا راه نمايد هر كه را خواهد قرآن را مبين و واضح الدلالة انزال فرمود * ( إِنَّ الَّذِينَ آمَنُوا ) * بدرستى كه آنان كه گرويده‌اند به خدا و رسول * ( وَالَّذِينَ هادُوا ) * و آنان كه يهود شدند * ( وَالصَّابِئِينَ ) * و كفارى كه از دينى بدينى ديگر از ملل كفر نقل كنند يا ستاره پرستان * ( وَالنَّصارى ) * و ترسايان * ( وَالْمَجُوسَ ) * و گبران * ( وَالَّذِينَ أَشْرَكُوا ) * و آنان كه شرك آوردند يعنى عبده اصنام * ( إِنَّ اللَّه يَفْصِلُ بَيْنَهُمْ ) * بتحقيق كه خداى تعالى جدايى مىكند ميان ايشان * ( يَوْمَ الْقِيامَةِ ) * در روز رستخيز به حكم محكم و قضاى مبرم تا محق از مبطل متميز گردد محقان را بعلامت سفيد رويى و مبطلان را بعلامت سياه رويى و يا بنوع جزا و مكافات ايشان را ممتاز گردانند يعنى هر كدام را بر وجهى كه لايق او باشد مجازات نمايد و در موضعى كه معد و مهيا و فراخور او است فرود آورد پس مراد بمعنى اول\r\nامتياز محق است از ساير مبطلان و بمعنى ثانى امتياز هر فرقهء از يكديگر و ادخال آن بر هر يك از طرفين جمله بجهة مزية تاكيد است * ( إِنَّ اللَّه ) * بدرستى كه خدا * ( عَلى كُلِّ شَيْءٍ شَهِيدٌ ) * به همه چيزها گواه است و از حال همه آگاه پس همه را بر وفق اعتقاد جزا خواهد داد در روز ميعاد و وجه تسميهء صابى و نصارى و مجوس در اوايل تفسير تقرير پذيرفته از مجاهد منقولست كه در آيه اهل ملت بر پنج قسماند اربعة للشيطان و واحد للرحمن يكى از آنها كه اهل ايماناند و تابع رحماناند ناجى دنيا و آخرتند و باقى فرق شيطان و هالك ابدىاند و بحقيقت صابى از آن چهار قسم ديگر خارج نيست چه يا يهود است كه منتقل بدين نصارى يا مجوس يا مشرك شده‌اند و يا به عكس * ( أَ لَمْ تَرَ ) * آيا نمىبينى مخاطب حضرت رسالت است ( ص ) و مراد از آن امةاند و روية بمعنى علم يعنى اى اهل تكليف نميدانيد * ( أَنَّ اللَّه ) * آن را كه خداى * ( يَسْجُدُ لَه ) * سجده ميكنند او را * ( مَنْ فِي السَّماواتِ ) * هر كه در آسمانها است از اصناف ملائكه بطوع و رغبت * ( وَمَنْ فِي الأَرْضِ ) * و هر كه در زمين است از مؤمنان جن و انس از روى عبادت و طاعت * ( وَالشَّمْسُ ) * و سجده مىكند آفتاب مر او را بطلوع و غروب كه متضمن خضوع و مذلت او است در انقياد كه آن مدلول عليه سجود است و على هذا المعنى قوله * ( وَالْقَمَرُ ) * و سجده مىكند ماه بشروق و افول\r\n","description":"","footnote":"","page_name":" 133 ","page_number":133},
  {"content":"\r\nاز روى اطاعت و امتثال * ( وَالنُّجُومُ ) * و ستارگان برفتن و آمدن بر وفق مامور * ( وَالْجِبالُ ) * و كوه ها به جريان ينابيع و پرورش معادن بر طريق انقياد * ( وَالشَّجَرُ ) * و درختها بسايهء كه موجب انخفاض و مذلت است * ( وَالدَّوَابُّ ) * و چهار پايان بعجايب تركيب و بصغار و افتادگى و ميتواند بود كه من شامل ذوى العقول و غير ايشان باشد بر وجه تغليب پس بنا بر اين افراد شمس و قمر و نجوم و جبال و دواب بذكر از ميان ذوى العقول به جهت شهرت آنها باشد و رفع استبعاد و خضوع از ايشان حاصل كه ذوى العقول ساجد حضرت احديتند از روى طوع و رغبت و طاعت و عبادت و غير ذوى العقول بر سبيل تسخير و عدم ابا از تدبير ملك قدير يا از روى دلالت كردن آنها بذل و خضوع خود بر عظمت مدبر وجود صانع خود كه مستجمع جميع صفات كمالست كه به جهت آن مستحق عبادت و سجود است * ( وَكَثِيرٌ مِنَ النَّاسِ ) * و سجده ميكنند او را سجدهء طاعت بسيارى از مردمان * ( وَكَثِيرٌ ) * و بسيارى از ايشان كه ابا كردند از سجود * ( حَقَّ عَلَيْه الْعَذابُ ) * سزاوار شده است بر ايشان عذاب يعنى به جهت امتناع از سجود و انقياد و اصرار بر كفر و معصيت حكم شده است بر آنها بعقوبت در دنيا و آخرت و از مجاهد مرويست كه هر كه او سجده نكند خداى را سايهء او بسجدهء قيام نمايد كقوله تعالى وَظِلالُهُمْ بِالْغُدُوِّ وَالآصالِ و بدانكه مراد به كثرت در جملهء اولى كثره است فى حد ذاته نه نسبت بجميع مردمان پس آن منافى آيه وَقَلِيلٌ مِنْ عِبادِيَ الشَّكُورُ نباشد و كثرت ثانيه اعم است از فى حد ذاته و نسبت به غير خود از افراد مؤمنان است در احقاق آورده كه بحسب حقيقة وضع جبهه بر زمين سجود نيست چه اگر كسى از روى استهزا پيش كسى پيشانى بر زمين نهد آن را از حساب سجده نميشمارند بلكه سجده نشان خضوع دل و نهاية تواضع و تضرع و غاية تعظيم و تكريمست همهء ذرات عالم مر خداى تعالى را خاشع و خاضعاند بدلالت حال كه افصح است از دلالت مقال و صاحب كشاف نيز گفته كه مراد بسجود مطاوعة مخلوقاتست مر او را در آنچه احداث نموده در آنها از افعال و در آن چه اجراى افعال نموده در ايشان از تدبير و تسخير خود مر آنها را و تسميهء اين مطاوعة بسجود به جهت تشبيه آنست با دخل افعال مكلف در باب طاعت و انقياد كه آن سجود است كه اصل جميع خضوع و خشوعست و همهء خضوع كه غير آنست ما دون و فروع آنست و بعد از آن دو اعتراض ايراد نموده يكى آنكه سجود بر معنى مذكور نسبت بجميع ممكناتست و اسناد آن ببعضى مردمان دون بعضى چنان كه منطوق آيه * ( وَكَثِيرٌ مِنَ النَّاسِ وَكَثِيرٌ حَقَّ عَلَيْه الْعَذابُ ) * است منافى\r\nآنست دويم آنكه سجود بر سبيل عموم مسند است بجميع آن كه در زمين است از جن و انس پس اسناد آن ببعضى از مردمان ثانيا و نفى آن از بعضى ديگر مناقض\r\n","description":"","footnote":"","page_name":" 134 ","page_number":134},
  {"content":"\r\nآن باشد و جواب از هر دو داده كه كثير در تحت حكم فعل مذكور نيست بلكه مرفوع است بفعل مضمر كه يسجد دالست بر آن و تقدير اينكه و يسجد له كثير من الناس سجود طاعة و عبادة يعنى سجده ميكنند بسيارى از مردمان سجود طاعت و عبادت كه عبارتست از وضع جبهه بر زمين براى امتثال امر حضرت رب العالمين و جايز نيست كه كثير مسند به يسجد اول باشد و مراد بمسند اليه اول مطاوعت باشد در تسخير و تدبير و بثانى كه كثير است وضع جبهه بر زمين زيرا كه صحيح نيست استعمال لفظ واحد در حالت واحده بر معنيين مختلفين و يا آنكه مرفوعست بر ابتدائيه و خبر آن محذوف و تقدير اين كه و كثير من الناس مثاب بقرينه خبر مقابل آن اعنى * ( حَقَّ عَلَيْه الْعَذابُ ) * و ميتواند بود كه من الناس خبر آن باشد اى كثير من الناس الذين هم الناس على الحقيقة و هم الصالحون و المتقون و محتملست كه كثير ثانى از براى تكرير كثير اول باشد و مبالغه در تكثير جماعتى كه مستحق عذاباند كانه قيل و كثير من الناس حق عليهم العذاب و بدانكه اين سجدهء ششم است از سجدات قرآنى باتفاق علما و در فتوحات اين را سجدهء مشاهده و اعتبار گفته و فرموده كه از همهء اشيا غير آدميان را تبعيض نكرده پس بنده بايد كه مبادرت نمايد به سجده تا از كثير اول باشد كه اهل سجده و اقترابند نه از كثير ثانى كه مستحق عذاب و عقابند * ( وَمَنْ يُهِنِ اللَّه ) * و هر كه را خوار گرداند خدا يعنى او را به جهت كفر يا عصيان بشقاوت آخرت كه عذاب دوزخ است گرفتار گرداند * ( فَما لَه ) * پس نيست مر او را * ( مِنْ مُكْرِمٍ ) * هيچ گرامى كنندهء و نوازندهء بسعادت مثوبت و ادخال او به جنت كه دار كرامتست چه مالك مثوبت و عقوبت نيست مگر او سبحانه * ( إِنَّ اللَّه يَفْعَلُ ) * بدرستى كه خدا بكند * ( ما يَشاءُ ) * آنچه خواهد از اهانة و اكرام بر وفق مقتضاى عمل عاملين و اعتقاد معتقدين هيچ كس او را از آن منع نتواند كرد چه او قادر و غالب مطلق است و ما سواى او در نهايت عجز و افتقار و مذلت و احتياج از ابن عباس مرويست كه اهل كتاب با زمرهء اصحاب در مقام مخاصمه درآمده گفتند پيغمبر ما مقدم و دين ما قديمست و ما بحقيقت از شما سزاوارتريم و دين ما محكمتر و قايمتر مؤمنان جواب دادند كه ما پيغمبر خود و پيغمبر شما را و جميع پيغمبران پيشين را تصديق ميكنيم و بكتاب خود و بكتاب شما و ساير كتب سماويه ايمان داريم و شما با آن كه پيغمبر و كتاب ما را ميشناسيد از روى حسد و حقد بوى نميگرويد پس حق به طرف ما باشد نه در جانب شما حق سبحانه اين آيه فرستاد كه * ( هذانِ خَصْمانِ ) * اين دو گروه كه دشمنان يكديگرند * ( اخْتَصَمُوا ) * جنك و جدال نمودند * ( فِي رَبِّهِمْ ) * در دين پروردگار خود خصم اسم جنس است و صفة فوج يا فريق محذوفست و تقدير اينست\r\n","description":"","footnote":"","page_name":" 135 ","page_number":135},
  {"content":"\r\nكه هذان الفوجان او الفريقان مختصمان يعنى اين هر دو فوج يا دو گروه خصمى كنندگانند با هم و تثنيهء خصمان باعتبار لفظست و جمع اختصموا نظر بمعنى كقوله وَمِنْهُمْ مَنْ يَسْتَمِعُ إِلَيْكَ حَتَّى إِذا خَرَجُوا و بخارى در صحيح خود آورده كه از ابو ذر غفارى ره منقولست كه گفت سوگند ميخورم بخداى كه اين آيه در حق شش كس است از مؤمن و كافر كه در روز بدر سبقت كردند بر يكديگر بمبارزات از جانب كفار يكى عقبه بود دوم شيبة بن ربيعه سوم وليد بن عتبه و از طرف مؤمنان حمزه و على و عبيدة بن حارث بن عبد المطلب حمزه مبادرت نموده عتبه را بكشت و امير المؤمنين وليد را بقتل آورد و عبيده شيبه را مقتول ساخت تفصيل اين در آيات بدر مذكور است و در تبيان از امير المؤمنين ( ع ) نقل كرده كه آن حضرت فرمود كه\r\nنزلت الاية فى مبارزتنا الكفار يوم بدر\r\nو در بسيط آورده كه فرق خمسه مذكوره يعنى يهود و صابيان و نصارى و مجوس و مشركان يك گروه‌اند از اين هر دو خصم و مؤمنان عليحده يك گروه ديگر و ايندو خصم پيوسته در ذات و صفات خدا جنگ كنند * ( فَالَّذِينَ كَفَرُوا ) * اينفصل خصومت ايشان است كه معنى است بقوله تعالى إِنَّ اللَّه يَفْصِلُ بَيْنَهُمْ يَوْمَ الْقِيامَةِ يعنى پس آنان كه نگرويدند * ( قُطِّعَتْ لَهُمْ ) * بريده شود براى ايشان به مقدار جثهء ايشان * ( ثِيابٌ مِنْ نارٍ ) * جامه هايى از آتش كه همهء جسد ايشان را فرا گيرد يعنى ايشان چون آن مقطعات النيران را در پوشند بر قد و قامة ايشان باشد و مانند جامه احاطهء جميع بدن ايشان كند و ابو سعيد خدرى گفته كه آن ثياب نحاس باشد از آتش كه حرارت آن بيش از آتش است و با وجود آن * ( يُصَبُّ ) * ريخته شود * ( مِنْ فَوْقِ رُؤُسِهِمُ ) * بر زير سرهاى ايشان يعنى بريزند بر سر ايشان * ( الْحَمِيمُ ) * آبى گرم كه از غايت حرارت\r\n* ( يُصْهَرُ بِه ) * گداخته شود به آن * ( ما فِي بُطُونِهِمْ ) * آنچه در شكمهاى ايشان باشد از امعا و احشا * ( وَالْجُلُودُ ) * و گداخته گردد پوستهاى ايشان يعنى اثر آن حرارت به ظاهر و باطن ايشان رسد ابن عباس فرموده لو سقطت منه نقطة على جبال الدنيا لاذيتها يعنى اگر قطرهء از آن آب بر كوه هاى دنيا آيد در حال بگذارد همهء آن را جمله فعليه اولى حالست از ضمير لهم يا خبر ثانى است و ثانيه حالست از حميم يا از ضمير هم * ( وَلَهُمْ ) * و مر تعذيب ايشانراست * ( مَقامِعُ ) * گرزها در دست زبانيه * ( مِنْ حَدِيدٍ ) * از آهن كه بعنف تمام بر ايشان كوبند * ( كُلَّما أَرادُوا ) * هر گاه خواهند كفار * ( أَنْ يَخْرُجُوا مِنْها ) * آنكه بيرون آيند از آن آتش * ( مِنْ غَمٍّ ) * از جهت كثرت غم و كرب و فرط هم و الم آن پس من بمعنى علة باشد از قبيل خاشِعاً مُتَصَدِّعاً مِنْ خَشْيَةِ اللَّه و گويند غم بدل\r\n","description":"","footnote":"","page_name":" 136 ","page_number":136},
  {"content":"\r\nهاء ضمير است باعادهء جار يعنى هر وقت كه اراده كند به آنكه بيرون آيند از غم و الم آن آتش كه ايشان را بى طاقت گردانيد باشد * ( أُعِيدُوا ) * بازگردانيده شوند به آن مقمعها و گرزها * ( فِيها ) * در آن آتش يعنى چون بكنار دوزخ رسند و بخروج نزديك شوند زبانيه گرزهايى كه در دست داشته باشند بزنند به ايشان و بازگردانند آنها را بدركات چه اعاده نميباشد مگر بعد از خروج از حسن مرويست كه زبانهء آتش بر ايشان خورد و ايشان را بر بالاى دوزخ اندازد و زبانيه بمقامع ايشان را باز بته دوزخ اندازد و بعد از هفتاد خريف بته دوزخ رسند و باز زبانه ايشان را ببالااند از دو زبانيه ايشان را بمقامع بقعر دوزخ افكنند و بر همين منوال معذب باشند و گويند بايشان كه * ( وَذُوقُوا عَذابَ الْحَرِيقِ ) * پس بچشيد عذاب آتش سوزان را كه در نهايت احراق است بر سبيل دوام و در حديث آمده كه\r\nلو وضعت مقمعة منها فى الارض فاجتمع عليها الثقلان ما اقلوها\r\nاگر گرزى از آن گرزها در زمين دنيا نهند و همهء آدميان و پريان بر آن جمع شوند و خواهند كه آن را بردارند برنتوانند داشت راوى اينحديث ابى سعيد خدرى است و عذاب موصوف براى يكى از آن خصمين باشد كه كافرند پس در حق خصم ديگر كه اهل ايماناند ميفرمايد كه * ( إِنَّ اللَّه ) * بتحقيق كه خداى * ( يُدْخِلُ الَّذِينَ آمَنُوا ) * داخل گرداند آنان را كه گرويده‌اند به خدا و رسول * ( وَعَمِلُوا الصَّالِحاتِ ) * و كردند عملهاى شايسته * ( جَنَّاتٍ تَجْرِي ) * در بوستانهايى كه ميرود * ( مِنْ تَحْتِهَا الأَنْهارُ ) * از زير آنها اشجار يا مساكن و قصور آن جويهاى آب تغيير اسلوب در اين آيه نسبت بآيهء سابقه كه دربارهء كفار است و اسناد ادخال به خدا و تاكيد آن به آن بجهة احماد حال ايمانست و تعظيمشان ايشان * ( يُحَلَّوْنَ فِيها ) * آراسته گردانيده و زيور و پيراسته بسته شوند در آن بهشتها * ( مِنْ أَساوِرَ ) * از دستونها اين صفت مفعول مطلق محذوف است اى تحلية حاصلا من اساور و آن جمع اسوره است كه جمع سوار و قوله * ( مِنْ ذَهَبٍ ) * بيان جنس اساور است يعنى از دستورانها كه از طلا باشد * ( وَلُؤْلُؤاً ) * عطف است بر اساور نه بر ذهب زيرا كه معهود نيست كه سوار از لؤلو باشد مگر در صورتى كه مراد اساور مرصعه باشد يعنى زيور بسته شوند از مرواريد يا دستوانها از طلا كه مرواريد در آن نشانده باشند و عاصم لؤلؤ بنصب ميخواند معطوف بر محل من اساور يا باضمار فعل اى و يؤتون لؤلؤ يعنى داده شوند مرواريد تابان را و خود را محلى و مزين گرداند * ( وَلِباسُهُمْ فِيها ) * و جامهء كه پوشند ايشان در بهشت * ( حَرِيرٌ ) * ابريشم خالص است تغيير اسلوب كلام بجهة دلالتست بر آنكه حرير ثياب معتاد ايشانست و يا بجهة محافظة هيئة فواصل و در حديث\r\n","description":"","footnote":"","page_name":" 137 ","page_number":137},
  {"content":"\r\nآمده كه هر كه در دنيا حرير پوشد در آخرت نپوشد مراد مردان امتند كه لباس حرير بر ايشان حرامست و طلا هم مثل اينست و چون حق سبحانه ابريشم و طلا را برجال امت حرامكرده پس در اين آيه بجهة تسليهء ايشان بر صبر اجتناب از آن و تشويق ايشان در امر آخرت اخبار فرمود كه حلى و لباس ايشان در آخرت طلا و ابريشمست * ( وَهُدُوا ) * و راه نموده شوند مؤمنان * ( إِلَى الطَّيِّبِ ) * به چيزى طيب و پاكيزه * ( مِنَ الْقَوْلِ ) * از گفتار يعنى خداى تعالى در آخرت ايشان را بكلمهء طيبه راه نمونى نمايد و آن چنان باشد كه نظر ايشان در بهشت افتد گويند الْحَمْدُ لِلَّه الَّذِي هَدانا لِهذا و چون ببهشت درآيند بر زبان رانند كه\r\nالحمد للَّه الذى اذهب عنا الحزن\r\nو چون در منازل خود قرار گيرند گويند الْحَمْدُ لِلَّه الَّذِي صَدَقَنا وَعْدَه و يا قول پاكيزهء آن باشد كه در بهشت لغو و فحش و باطل نگويند و نشنوند كما قال تعالى لا يَسْمَعُونَ فِيها لَغْواً وَلا تَأْثِيماً و يا مراد ارشاد ايشان باشد در بهشت بتحيات حسنه كه يكديگر را به آن تحية گويند كه وَتَحِيَّتُهُمْ فِيها سَلامٌ و يا حق سبحانه و ملائكه تحيت ايشان گويند چون قول سَلامٌ عَلَيْكُمْ طِبْتُمْ فَادْخُلُوها خالِدِينَ و سَلامٌ قَوْلًا مِنْ رَبٍّ رَحِيمٍ و ايراد هدايت بصيغهء ماضى بجهة تحقق وقوع آنست و اكثر مفسران بر آنند كه صيغهء ماضى بر حقيقت خود است و معنى اينكه اهل ايمان راه يافته‌اند بقول طيب در دنيا كه آن گفتن كلمهء شهادتست كقوله تعالى إِلَيْه يَصْعَدُ الْكَلِمُ الطَّيِّبُ و ابن زيد تكبير را با كلمهء شهادت ضم مىكند و ميگويد قول طيب ( لا إله الا اللَّه و اللَّه اكبر ) است و بقول سدى قول طيب قرآنست و نزد بعضى ديگر مطلق ذكر الهيست و گويند هر قوليست كه مطيب نفوس بود و نزد جمعى ديگر استغفار است و سلمى آورده كه قول طيب ذكر اللَّه است يا نصيحت و موعظهء مسلمانان و ارشاد عالميان يا دعاى مؤمنان يا امر بمعروف و نهى از منكر و در لطايف قشيرى مذكور است كه قول طيب آنست كه از دل خالص و سر صافى صادر شود و مقترن برضاى حضرت اليه باشد و در كشف الاسرار آورده كه كلام پاكيزه آنست كه از دعوى پاك باشد و از عجب دور و به نياز نزديك و سهل تسترى رحمه فرموده كه در اين كلام نظر كردم هيچ راه به حق نزديكتر از نياز نديدم و هيچ حجاب صعبتر از دعوى نيافتم * ( وَهُدُوا ) * و راه يافته شوند اهل ايمان * ( إِلى صِراطِ الْحَمِيدِ ) * به راه خداوند ستوده يعنى به راه كسى كه مستحق حمد است كه آن حق سبحانه است مراد طريق بهشتست و در حديث آمده كه\r\nما احد احب اليه الحمد من اللَّه عز ذكره\r\nهيچكس حمد را دوستتر از خداى تعالى ندارد و گويند صراط الحميد به اين معنى است كه راه كسى كه محمود است فى نفسه يا محمود العاقبة است كه آن رسيدن او است بجنة يا راه يافته‌اند در\r\n","description":"","footnote":"","page_name":" 138 ","page_number":138},
  {"content":"\r\nدنيا بصراط مستقيم كه دين اسلام است بعد از آن از صفات ذميمهء كفار خبر ميدهد كه * ( إِنَّ الَّذِينَ كَفَرُوا ) * بدرستى كه آنان كه نگرويدند به خدا و رسول * ( وَيَصُدُّونَ ) * و باز ميدارند غير خود را * ( عَنْ سَبِيلِ اللَّه ) * از راه خدا مراد از يصدون حال و استقبال نيست بلكه استمرار صد است از راه خدا كقوله فلان يعطى و يمنع و لهذا عطف آن به زمان ماضى مستحسن است پس حقيقة معنى اينست كه ايشان مستمرند در منع مردمان از طاعت و گويند اين جملهء فعليه حالست از فاعل كفروا يعنى آنان كه نگرويدند در حالتى كه مردم از ايمان و طاعت منع ميكنند * ( وَالْمَسْجِدِ الْحَرامِ ) * و از طواف مسجد حرام بقول اشهر مراد روز حديبية است كه پيغمبر و اصحاب را از طواف خانه و مسجد بازداشتند * ( الَّذِي جَعَلْناه ) * آن مسجدى كه ساختيم آن را * ( لِلنَّاسِ ) * براى همهء مردمان و مخصوص نيست ببعضى دون بعضى * ( سَواءً ) * يكسان است * ( الْعاكِفُ فِيه ) * مقيم در او * ( وَالْبادِ ) * و آينده از باديه يعنى شهرى و غريب در قضاى مناسك حج و اداى لوازم تعظيم خانه مساويند بدانكه سواء خبر است مقدم بر مبتدا و اين جمله مفعول ثانى * ( جَعَلْناه ) * اگر ناس حال باشد از ضمير منصوب متصل جعلناه و اگر نه حالست از ضمير مستكن در آن و حفص بنصب سواء خوانده بر آنكه مفعول باشد و يا حال و عاكف مرفوع به آن و خبر آن محذوفست كه عذبوا است يعنى آن گروه فكار كه صد مردمان ميكنند از طاعت و عبادت عذاب كرده شوند در دنيا و آخرت و قرينه حذف آن آخر آيهء ثانيه است كه آن * ( نُذِقْه مِنْ عَذابٍ أَلِيمٍ ) * است و گويند سويهء عاكف و بادى در آن به قبله است يعنى قبلهء كسانى كه مقيمند در آن و جماعتى كه از اطراف و جوانب به آنجا متوجه‌اند از اقصاى عالم مسجد حرام است يعنى همهء بندگان در اين حكم مساويند خواه قريب و خواه بعيد و يا در ايمن بودن از قتل و سبى و غارت و از ابن عباس و قتاده و سعيد بن جبير مرويست كه مراد سويهء همه است از عاكف و بادى در سكنى و نزول در بيوت آن و هيچكدام احق از ديگرى نيستند مگر آنست كه جايز نيست كه صاحب خانه را از خانه بيرون كردن و بجاى او نشستن و حنفى و مالكى و حنبلى بر اينند و دليل ايشان آنست كه مراد به مسجد الحرام همهء زمين مكه است مانند قوله تعالى أَسْرى بِعَبْدِه لَيْلًا مِنَ الْمَسْجِدِ الْحَرامِ چه حضرت رسالت ( ص ) در خانهء خديجه رض بود كه عروج نموده و يا در شعب و يا در بيت ام هانى پس مجاور مسافر مساويند در سكنى مكه و نزول در منازل آن و حاج و معتمر را جايز است شرعا كه در موسم بهر منزل كه خواهند نزول كنند و اگر چه مماليك آن راضى نباشند و اما سكان بيوت را اخراج نكنند و\r\n","description":"","footnote":"","page_name":" 139 ","page_number":139},
  {"content":"\r\nاين دليلى ضعيف است چنان كه مذكور شد و خلافست كه مالك بيت را جايز است كه منع نزول حاج و معتمر نمايد در موسم يا نه بعضى بر آنند كه مكروهست و نزد بعضى ديگر حرام و قول اول اشهر است ميان فقهاى ما و اخبار صحيحه در باب كراهت آن از ائمه هدى متظافر است و نزد حسن بصرى و بعضى ديگر از عامه منع حرام است و مرويست كه عمر خطاب در موسم منادى كرد كه درهاى بيوت مكه را نبندند تا آيندگان هر جا كه خواهند فرود آيند و اين نيز خلافست كه بيوت مكه را اجاره ميتوان داد يا بيع ميتوان كرد يا نه نزد فقهاى ما و شافعى جايز است به جهت آنكه ظاهر آيه دالست بر آنكه سويه در نفس مسجد الحرام باشد نه در مكه به جهت همين است كه مجتهدين ما و شافعى قايل شده‌اند بر حرمت منع نزول حاج و معتمر در بيوت مكه در موسم و علماى حنفيه در حرمت آن استشهاد كرده‌اند به اين آيه و اين با وجود ضعف آن معارض است بكريمهء الَّذِينَ أُخْرِجُوا مِنْ دِيارِهِمْ و ديگر آنكه تسميهء حرام به مسجد الحرام مجاز است و اصل در كلام حقيقت است ( الا ما اخرجه النقل ) و مرويست كه\r\nعمر خطاب در مكه خانهء را از براى زندان بخريد بدون كراهت و نكارت و از حضرت رسالت ( ص ) مرويست كه\r\nما ترك لنا عقيل من دار\r\nعقيل براى ما هيچ خانهء نگذاشت قوله * ( وَمَنْ يُرِدْ فِيه بِإِلْحادٍ بِظُلْمٍ ) * مفعول يرد محذوفست تا شامل جميع امور منهيه باشد و هر دو جار و مجرور صفة مفعول محذوفند و قايم مقام آن و تقدير اينكه و من يرد فيه امرا ملابسا بظلم و بالحاد يعنى هر كه اراده كند در حرم كارى را كه ملابس باشد بميل كردن و گرديدن از راه راست و ملاصق بستمكارى كه آن اشراكست و اكتساب آثام و ميتواند بود كه بالحاد و بظلم هر دو در موضع حال باشند اى ملحدا و ظالما يا ثانى بدل اول باعادهء جار يا صلهء او أي ملحدا بسبب الظلم يعنى هر كه ارادهء امرى كند در حرم در حالتى كه گرونده باشد و ستم كننده و يا گردنده بود از طريق مستقيم بسبب ستمكارى و محتمل است كه باى اول زايده باشد و الحاد مفعول يرد و باء دويم براى سببيه يعنى هر كه خواهد در زمين حرم كه بگردد و از راه راست بسبب ظلم و تعدى از منهج صواب * ( نُذِقْه ) * بچشانيم او را * ( مِنْ عَذابٍ أَلِيمٍ ) * از عذاب دردناك حاصل معنى آنست كه واجبست بر هر كه در آنجا باشد كه ضبط نفس خود كند در طريق سداد و صواب سلوك نمايد و در جميع احوال طريق عدل را از دست ندهد تا به عذاب اليم گرفتار نشود از ابن عباس و ضحاك و مجاهد و ابن زيد مرويست كه مراد بالحاد و ظلم استحلال حرام است و ركوب آثام و عطا گفته كه آن دخول مكه است بدون احرام و بروايت ديگر از او نقل كرده‌اند كه آن قول و اللَّه و بلى و اللَّه است در مبايعه و گويند كه آن هر چيزيست كه منهى عنه است حتى دشنام دادن بخادم چه ذنوب اينجا عظيمست نسبت بمواضع ديگر و عقاب آن\r\n","description":"","footnote":"","page_name":" 140 ","page_number":140},
  {"content":"\r\nمضاعف و نزد بعضى مراد از آن منع حاجتست از نزول ببيوت مكه و در تيسير آورده كه آن احتكار طعام است و اكثر علما بر آنند كه ارادهء گناه در حرم موجب استحقاق عذابست و هر كه قصد گناهى كند در غير حرم اگر بفعل آرد سيئه بر او نويسند و الا فلا مگر در حرم كه اگر انديشهء گناهى كند بىآنكه بفعل آرد آن را خطيئه بر وى مينويسند ابن مسعود ( رض ) فرموده كه اگر كسى در عدن قصد قتل كسى كند به مكه يعنى انديشهء كه كسى را در مكه بكشد او را عذاب اليم بچشانند علم الهدى روح اللَّه روحه فرمود كه چون مكه محترمه مخصوصست بتضاعف حسنات چه نمازى در او با چندين نماز در غير آن برابر است پس جزاى سيئات نيز در او مضاعف باشد از ساير مواضع و نزد جمعى ديگر الحاد و ظلم قصد كشتن كسى است كه وى قصد كشتن او نكند و ظلم كند بر كسى كه وى قصد ظلم او نكند و مرويست كه عبد اللَّه عمر را دو خيمه بود يكى در حرم و يكى در خارج حرم چون خواستى كه با اهل و عيال خود عتابى و نزاعى كند در خيمهء رفتى كه خارج حرم بود منشأ اين از وى پرسيدند گفت براى اينكه ما را گفته‌اند كه من يرد فيه بالحاد بظلم جل لا و من الالحاد قول الرجل لا و اللَّه و بلى و اللَّه بعضى بر آنند كه الحاد ميلست از قانون ادب چون آب دهن انداختن در مسجد الحرام و بصنعتى و كسبى مشغول شدن و غير آن و ظلم آن چيزيست كه متجاوز باشد از قواعد شرع حاصل اينقول آنست كه الحاد فعل مكروهانست و ظلم فعل محرمات و بدانكه ممكنست كه استدلال توان كرد به اين آيه بر آنكه هر كه در حرم احداث امرى كرد كه موجب حد يا تعزير باشد عقوبت او را زياده گردانند به جهت آنكه فرموده كه * ( نُذِقْه مِنْ عَذابٍ أَلِيمٍ ) * * ( وَإِذْ بَوَّأْنا ) * و ياد كن اى محمد ( ص ) كه چون تعيين مرجع كرديم * ( لإِبْراهِيمَ ) * براى ابراهيم * ( مَكانَ الْبَيْتِ ) * جاى خانهء كعبه را در وقت ساختن يعنى آن مكان را مباآت و مرجع وى گردانيديم تا رجوع به آن نموده بر آن خانهء بنا كند و عبادت نمايد تبوء از بوء مشتق است بمعنى رجوع و منه قوله تعالى فَقَدْ باءَ بِغَضَبٍ اى رجع و گويند لام زايد است و مكان ظرفست و ابراهيم مفعول به يعنى جاى داديم ابراهيم را در موضع خانهء كعبه يقال ( بوء فلانا اذا اقامه و اقعده و منه قوله ينبؤ من الجنة\r\nحيث نشاء ) از مقاتل بن سليمان مرويست كه ( بوأنا بمعنى دللنا عليه ) است يعنى راه نموديم وى را بر آن موضع تا در آنجا عمارت خانهء كعبه بسازد و مرويست كه حقتعالى رفع خانهء مكه كرد در زمان نوح و بروايت ديگر طوفان آن را منطمس ساخته بود و اول اصحست و آن از ياقوت سرخ بود و تفصيل اين در سورة البقرة مذكور است پس حقتعالى بابراهيم امر كرد تا در موضع آن خانهء بسازد و مفسران را در كيفيت دلالت او سبحانه بابراهيم بر\r\n","description":"","footnote":"","page_name":" 141 ","page_number":141},
  {"content":"\r\nموضع آن خلافست نزد بعضى آنست كه حق سبحانه ابرى بفرستاد تا سايه افكند بر آن به مقدارى كه زمين خانه بود و جمعى بر آنند كه بادى را برانگيخت تا بدان اندازه زمين را برفت و نيز گفته‌اند كه جبرئيل بيامد گرد آن مكان خطى بكشيد و ابراهيم بر اساس قديم بنا فرمود * ( أَنْ لا تُشْرِكْ ) * ان مفسره بوأنا است چه آن متضمن تعبدنا است زيرا كه غرض از تبؤيه عبادتست يعنى ابراهيم را ببندگى خود گرفتيم به اين وجه كه گفتيم او را بطريق وحى كه شرك مياور و انباز مگير * ( بِي شَيْئاً ) * به من چيزى را كه من از شريك منزه و مقدسم و ياء آن مصدريه است موصوله بنهى و كلام در تقدير اينكه اوحينا اليه ان لا تشرك بعبادتى يعنى وحى كرديم بابراهيم آنكه شرك مياور بر پرستش من چيزى را بلكه مرا بوحدانيت پرستش كن * ( وَطَهِّرْ بَيْتِيَ ) * و پاك ساز خانهء مرا از بتان و از جميع چيزهاى ناشايسته از اقذار و انجاس * ( لِلطَّائِفِينَ ) * براى طواف كنندگان گرداگرد وى * ( وَالْقائِمِينَ ) * و براى ايستادگان در نماز * ( وَالرُّكَّعِ السُّجُودِ ) * و ركوع كنندگان و سجود نمايندگان مراد براكعان و قائمان و ساجدان نماز گذارندگانند كانه قيل للطائفين و المصلين و اين از قبيل تغيير شيئى است باركان آن و به جهت دلالت بر آنكه آنها از معظم افعال نمازند يا اشارتست به آنكه هر يك از آنها مستقلاند در علت غائبه تطهير فكيف كه با هم مجتمع گردند و اكثر مفسران بر آنند كه مراد به طائفين اهل آفاقند كه بطواف خانه توجه نموده باشند و به قائمين كسانى كه مقيمانند و متوطن در آن و راكعان و ساجدان نماز گذارندگان و ايراد و او عطف بر قائمين و عدم آن ميان ركوع و سجود مؤيد اين قولست چه اگر مراد بثلثه اخيرهء نماز باشد توجيه ذكر واو در احد اركان و ترك آن ميان دور كن ديگر متعسر خواهد بود كريمهء أَنْ طَهِّرا بَيْتِيَ لِلطَّائِفِينَ و العاكفين و الركع السجود نيز مصدق اينست حاصل معنى آنكه پاك گردان اى ابراهيم خانهء كعبه را از اصنام و انجاس و آن را پاكيزه دار از آن تا آن را طواف كنند و در آن نماز گذارند اين قول بلسان اهل علمست اما به زبان اهل اشاره ميفرمايد كه اى ابراهيم دل خود را كه دار الملك كبرياى منست از همه چيز پاك كن و غير را بر آن راه مده كه او پيمانهء محبت ما است كه ( القلوب اوانى اللَّه فى ارضه فاحب الاواني الى اللَّه اصفاها ) در خبر است كه وحى آمد بداود ( ع ) كه اى داود براى من خانهء پاك بساز كه نظر عظمت من فرود آيد داود گفت اى بيت يسعك كدام خانه است كه عظمت و جلال تو را شايد فرمود كه آن دل بندهء مؤمن منست داود گفت كه او را چگونه پاك گردانم خطاب آمد كه آتش محبت ما در وى زن تا هر چه غير ما است همه را بسوزد آورده‌اند كه چون ابراهيم خليل ( ع ) خانهء كعبه را تمام كرد وحى\r\n","description":"","footnote":"","page_name":" 142 ","page_number":142},
  {"content":"\r\nآمد بوى كه همهء مردمان را به زيارت خانه آواز ده ابراهيم ( ع ) فرمود كه آواز من بكجا رسد خطاب رسيد كه\r\nعليك الاذان و علينا البلاغ\r\nاز تو ندا كردن و از من رسانيدن پس خليل بفرمان ملك جليل در مقام و اشهر آنست كه بر كوه ابو قبيس رفت و هر دو انگشت بر گوش نهاد و بآواز بلند ندا كرد كه\r\nيا ايها الناس حجوا بيت ربكم\r\nاى مردمان حقتعالى حج خانهء خود را بر شما نوشته و شما را بدان ميخواند اجابت كنيد حق سبحانه آواز او را بجميع مردمان اهل عالم و بهر كه در اصلاب ابا و ارحام امهات بودند از مشرق تا مغرب رسانيد و صداى دعوت او را بهمهء ذرات آدم شنوانيد و هر كس كه در علم اللَّه بود كه حج گذارد بجواب\r\nلبيك اللهم لبيك\r\nمبادرت نمود و حق سبحانه قصهء تاذين خليل به اين وجه بحبيب خود اخبار ميفرمايد كه * ( وَأَذِّنْ فِي النَّاسِ ) * و ندا ده اى ابراهيم در ميان مردمان * ( بِالْحَجِّ ) * بدعوة حج و امر به آن يعنى بخوان ايشان را بطواف و امر نما ايشان را بادا كردن ساير مناسك آن * ( يَأْتُوكَ ) * بيايند بسوى تو * ( رِجالًا ) * در حالتى كه پيادگان باشند اين جمع راجل است چون قايم و قيام * ( وَعَلى كُلِّ ضامِرٍ ) * و در حالتى كه سواران باشند بر هر شترى لاغر شده و نزار گشته به جهت بعد سفر كه بجد تمام * ( يَأْتِينَ ) * آيند آن شتران * ( مِنْ كُلِّ فَجٍّ عَمِيقٍ ) * از هر راه فراخ كه دور باشد مراد آنست كه مردمان را بر وجوب حج دعوت كن كه سواره و پياده خواهند آمد بدانكه ياتين صفت ضامر است و ايراد آن به صورت جمع با توحيد ضامر كه موصوفست محمولست بر معنى ضامر از ابن عباس مروى است كه يريد بالضامر الإبل و لا بد و لا يدخل به غير و لا غيره من الحيوانات الحرم الا و قد هزل مراد بضامر ابليست كه جنس شتر است و هيچ شترى و غير آن از حيوانات بحرم در نيايند مگر لاغر شده باشند به جهت كثرت مسافت و قلة آب و علف و تقديم رجالا به جهت افضليت ما شيئى است بر راكب و تصريح باسم رجال دون ركبان و اكتفاء بمتعلق آن نيز به جهت اشعار است بر افضليت رجال و حديث\r\nافضل الاعمال احمزها\r\nاى اشقها نيز مصداق مزيت فضل رجال است و در مزيت ثواب مشاة بر ركبان احاديث بسيار واقع شده از آن جمله مرويست از سعيد بن جبير كه ابن عباس مر پسران خود را گفت كه يا بنى حجوا من مكه مشاة حتى ترجعوا اليها مشاة اى پسران من حج كنيد پياده در حالت آمدن و بازگشتن كه من از رسول خدا ( ص ) شنيدم كه فرمود\r\nللحاج الراكب بكل خطوة يخطوها راحلته سبعون حسنه و للحاج الماشى بكل خطوة يخطوها سبعمائة حسنة من حسنات الحرم قيل و ما حسنات الحرم قال الحسنة بمائة الف\r\nمر كسى را كه سواره به حج آيد بهر گامى كه راحلهء او بردارد هفتاد حسنه است و مر شخصى را كه پياده آمده باشد و حج گذارده\r\n","description":"","footnote":"","page_name":" 143 ","page_number":143},
  {"content":"\r\nهفتصد حسنه از حسنات حرم گفتند يا رسول اللَّه حسنات حرم چه چيز است فرمود هر حسنهء آن مقابل صد هزار حسنه است در غير آن در كشف الغمه از على بن زيد بن جدعان نقل كرده كه\r\nحج الحسن خمس عشر حجة ماشيا و اذا النجايب ليقاد معه\r\nيعنى امام حسن ( ع ) پانزده حج گذارد پياده ملازمان وى اسبان خوش رفتار را با وى ميكشيدند تا بمكهء معظمه و شبههء نيست در اين كه هر چند مسافت ابعد باشد ثواب آن اكثر خواهد بود از انس مالك ماثور است كه گفت از سيد عالم ( ص ) شنيدم كه فرمود\r\nان اللَّه يباهى باهل عرفات الملائكة يقول يا ملائكتى انظروا الى عبادى شعثاء غبراء اقبلوا يضربون الى من كل فج عميق فاشهدكم انى قد اجبت دعائهم و شفعت رغبتهم و هبت مسيئهم لمحسنهم و اعطيت محسنهم جميع ما سألوني غير التبعات التي بينهم فاذا افاض القوم الى جمع و وقفوا و عاد وافى الرغبة و الطلب من اللَّه يقول يا ملائكتى عبادى وقفوا و عادوا فى الرغبة و الطلب فاشهدكم انى قد اجبت دعاءهم و شفعت رغبتهم و وهبت مسيئهم لمحسنهم و اعطيت محسنهم جميع ما سألوني و كفلت عنهم بالتبعات التي بينهم\r\nترجمهء حديث اينست كه بدرستى و راستى كه حقتعالى با فرشتگان مباهات و نازش ميفرمايد باهل عرفات و ميگويد اى فرشتگان من نظر كنيد به بندگان من كه همه ژوليده موى و گرد آلود توجه نموده‌اند و طى مسافت نموده‌اند و بجانب من آمده‌اند از راه دور پس گواه ميگيرم شما را كه بتحقيق كه من اجابت دعاى ايشان كردم و شفاعت ايشان دادم در هر كه راغب باشند به او بخشيدم بد كار ايشان را به نيكو كار ايشان و اعطا كردم نيكو كاران ايشان را جميع آنچه از من طلبيده‌اند غير از حقوقى كه در ميان ايشان باشد يعنى غير از آن چيزى كه در ذمهء يكديگر داشته باشند و يا بطريق امانت نزد يكديگر گذاشته پس چون حاجيان از عرفات بمشعر روانه شوند و وقوف كرده دعا كنند در مرغبات و مطالب و مقاصد خود و او را با او سبحانه رفع نموده طلب انجاح آن كنند حقتعالى بملائكه گويد اى فرشتگان من بندگان من وقوف نموده‌اند در مشعر و در مرغوب و مطلوب خود عود كرده از من طلب آن ميكنند پس گواه ميگيرم شما را كه من اجابت نمودم دعاى ايشان را و زمام شفاعت بدست ايشان دادم تا در حق هر كه رغبت داشته باشند شفاعت كنند و بدكار ايشان را بنيكوكاران ايشان بخشيدم و نيكوكاران ايشان جميع آنچه طلب كرده‌اند بايشان ارزانى داشتم و ضامن شدم جميع حقوقى كه در ذمه يكديگر دارند و آن را در كف كفايت خود نهادم و فرداى قيامت خصمان ايشان را خوشنود گردانم بر وجهى كه هيچكس دعوى بر ايشان نداشته باشد از حسن و جبائى مرويست كه امر بتاذين متوجه حضرت رسالت ( ص ) است در حجة الوداع و در عين المعانى نيز چنين گفته و مصدق اينقولست آنچه از صادق ( ع ) ماثور است كه پيغمبر ( ص ) قبل از حجة الوداع ده سال در مدينه اقامت فرمود در اين مدت به حج نرفت و چون اين آيه نازل شد منادى خود را امر فرمود كه ندا در دهد در ميان\r\n","description":"","footnote":"","page_name":" 144 ","page_number":144},
  {"content":"\r\nمردمان به حج رفتن پس در مدينه خلايق بسيار از اعراب و غيرهم جمع شدند و اكثر از اهل مدينه بودند آن حضرت بيست و ششم ذى القعده از مدينه بيرون رفت و چون به مسجد شجره رسيد وقت زوال بود همانجا غسل كرده نيت حج قرآن فرمود و بعد از آنكه ظهرين را ادا كرده بود متوجه مكه شد و مناسك حجة الوداع را بجا آورد پس بنا بر اين قول معنى آنست كه اى محمد ( ص ) ندا كن مردمان را و دعوت نما آنها را بطواف خانهء خدا تا سواره و پياده بيايند نزد تو * ( لِيَشْهَدُوا ) * به جهت آنكه حاضر شوند * ( مَنافِعَ لَهُمْ ) * نزد منفعتها كه مر ايشانراست يعنى بمنافع دينى يا دنيوى خود برسند كه آن ارباح تجارتست در دنيا و يا رسيدن بجنات اعلا در عقبى و مستفيض شدند بعفو و مغفرت از جانب حقتعالى اول قول ابن عباس و سعيد بن جبير است و بنا بر اين غرض از ذكر منافع ترغيب مردمانست به مكه چه آن غير ذى ذرع است كه اگر اين ترغيب نميبود سكان آنجا متضرر ميشدند و لذلك قال ابراهيم فَاجْعَلْ أَفْئِدَةً مِنَ النَّاسِ تَهْوِي إِلَيْهِمْ و ثانى قول سعيد بن مسيب و عطيه است و از ابى جعفر و ابى عبد اللَّه ( ع ) نيز ماثور است و احاديث و اخبار متظاهره در اين باب شاهد است بر اينقول و مجاهد گفته كه مراد هم تجارتست در دنيا و هم ثواب در آخرت و در كنز العرفان ذكر كرده كه حمل منافع بر منفعت دنيا و آخرت معا هم چنان كه قول مجاهد است بعيد نيست از صواب و نافى قولين مذكورين نيست و مويد اينست كه منافع را بتنكير ادا نموده كه دالست بر تكثير آن و در كشاف نيز آورده كه تنكير منافع جهت آنست كه مراد از آن منافع دينيه و دنيويه است كه مختص است به اين عبادت و در غير آن از انواع عبادت چون صلوة و صوم و زكات يافت نميشود * ( وَيَذْكُرُوا اسْمَ اللَّه ) * و به جهت آنكه ياد كنند نام خداى را از لبيك اللهم لبيك تا آخر و از تكبير غير آن از اقسام ذكر * ( فِي أَيَّامٍ مَعْلُوماتٍ ) * در روزهاى دانسته شده و معلوم و معهود در ميان ايشان كه آن عشر اولست از ذى الحجه و مراد بمعدودات در آيهء * ( اذْكُرُوا اللَّه فِي أَيَّامٍ مَعْدُوداتٍ ) * ايام تشريقست كه آن روز نحر است و سه روز بعد\r\nاز آن و معدودات ايام عشر و اين قول از ابى جعفر ( ع ) ماثور است و زجاج گفته كه مقوى قول ثانيست اينكه بعد از اين فرموده * ( عَلى ما رَزَقَهُمْ ) * يعنى تا ذكر خدا كنند بر ذبح و نحر آنچه روزى داده است ايشان را * ( مِنْ بَهِيمَةِ الأَنْعامِ ) * از بسته زبانان انعام از شتر و گاو و گوسفند پس مراد آنست كه در حين ذبح و نحر نام خدا ببرند و باسم او بكشند نه باسم بتان هم چنان كه شعار كفار است پس مراد بذكر تسميه باشد و بنا بر اول معنى آنست كه تا ذكر خدا كند و به حمد و شكر او قيام نمايند بر آنچه روزى ايشان گردانيده از انعام و از صادق ( ع ) مرويست كه مراد تكبير است\r\n","description":"","footnote":"","page_name":" 145 ","page_number":145},
  {"content":"\r\nبه منى در عقب پانزده نماز كه اول آن ظهر عيد باشد و اين نيز مؤيد قول ثانيست و صورت تكبير اينست كه\r\n( اللَّه اكبر اللَّه اكبر لا إله الا اللَّه و اللَّه اكبر و للَّه الحمد اللَّه اكبر على ما هدانا و الحمد اللَّه على ما أولانا و اللَّه اكبر على ما رزقنا من بهيمة الانعام )\r\nو واجب است بر فقيه معرفت ايام معدودات و معلومات و امتياز آنها از يكديگر تا اگر چنانچه شخصى صدقه يا صلوة يا غير آن از انواع عبادات نذر كند در احد اين ايام و استفتا كند فتوى تواند داد و اين به تبع احاديث صحيحه است از ائمه ( ع ) نزد بعضى ذكر كنايه از ذبح است چه ذبح اهل اسلام منفك از ذكر نيست تا تنبيه باشد بر آنكه غرض اصلى در ما يتقرب به الى اللَّه آنست كه ذكر اسم او كنند و تعيين فعل بمرزوق و تبيين آن به بهيمه جهت تحريص است بر تقرب و تنبيه بر مقتضى ذكر و بدانكه بهيمه از ابهام مشتق است بمعنى عدم افصاح يعنى غير ناطق و انعام از نعمت بمعنى لين و تسميهء ابل به اين اسم جهت الى اخفاف آنست و اطلاق آن بر بقر و غنم در صورتى است كه منضم باشد بابل پس تسميهء حيوانات ثلث به اين اسم بر سبيل توسعست و اضافهء بهيمه بانعام از قبيل اضافه عام است بخاص مانند حركت نقله چه حركت عام است و نقله حركت در سكك باشد آورده‌اند كه كفار باسم بتان خود قربان ميكردند و از گوشت قربانى نميخوردند و خوردن آن را اثم ميدانستند حقتعالى رسوم باطلهء ايشان را در هم شكسته باهل ايمان امر مىكند كه بنام من قربانى كنيد * ( فَكُلُوا مِنْها ) * پس بخوريد از گوشت آن * ( وَأَطْعِمُوا الْبائِسَ الْفَقِيرَ ) * و بخورانيد از آن قربانى درمانده محنت كشيده محتاج تنگدست را امر باكل از براى اباحه است يا نذر و امر در اطعام از براى ندبست نه وجوب و اين در صورتى است كه مذبوح غير هدى تضحيه باشد و اگر نه امر باكل و اطعام در هدى از براى وجوبست و در اضحيه از براى ندب و اگر ذبح از براى كفارتى باشد يا نذر كرده باشد صاحب مذبوح را جايز نيست خوردن آن و دلايل قاطعه بر اين تفصيل احاديث صحيحه اهل البيت است و بدانكه بائس از بوس مشتق است بمعنى شدت و فقير از فقر بمعنى احتياج پس بائس كسى است كه اثر شدت و محنت بر او ظاهر باشد از جوع و عرى و نزد بعضى بائس آنست كه دست خود را از براى سؤال دراز كند و كف دست براى طلب بگشايد و گويند آن كسى است كه مردمان عار داشته باشند از مجالست او به جهت فرط پريشانى و خوارى او و بر هر تقدير حال بائس از فقيرا سوء است و لهذا حق سبحانه تقديم اسم او نموده بر فقير * ( ثُمَّ لْيَقْضُوا ) * عطفست بر يذكروا يعنى تا ذكر خدا كنند و بعد از آن بگذارند * ( تَفَثَهُمْ ) * همه مناسك حج را و تا زايل گردانند قشف و رسخ خود را نزد احلال به حلق راس و قص شارب و اظفار و نتف ابط و حلق عانه و غسل بدن و تطيب چه تفث در اصل لغت بمعنى وسخ است پس * ( ثُمَّ لْيَقْضُوا تَفَثَهُمْ ) * بمعنى ليزيلوا وسخهم است اول\r\n","description":"","footnote":"","page_name":" 146 ","page_number":146},
  {"content":"\r\nقول ابن عباس و ابن عمر است و ثانى منقولست از حسن و اين اشهر است و جوهرى در صحاح آورده كه ( التفث فى المناسك من قص الاظفار و حلق الرأس و العانه و رمى الجماد و نحر البدن و اشباه ذلك ) و بعد از آن گفته و قال ابو عبيده ( و لم يجيء فيه اى فى لفظ التفث شعر يحتج به ) و زجاج گفته كه قضاى تفث كنايه است از خروج از احرام باحلال و در مجمع البيان آورده كه قال الزهرى لا يعرف التفث فى لغة العرب الا من قول ابن عباس و اهل التفسير و قال نضر بن شميل ( هو ذهاب الشعث ) و در كنز العرفان بعد از ايراد قول ابن عباس كه آن تفسير تفث است بجميع مناسك حج ميگويد كه در اين قول نظر است زيرا كه ذكر آن بعد از ذبح بكلمهء ثم دالست بر ترتيب و تراخى و جميع مناسك واقع نمىشود بعد از ذبح باجماع پس آن را حمل مىبايد كرد بر عملى كه بعد از ذبح است از حلق و رمى و غير آن از مناسك * ( وَلْيُوفُوا نُذُورَهُمْ ) * و تا وفا كنند بنذرهاى خود يعنى به آنچه نذر كرده باشند از حج و غير آن از طاعات كه در اين ايام در مكه بجا آرند تا به جهت آن ثواب ايشان مضاعف گردد و نزد ابن عباس مراد از نذر نحر بدن است و اين دالست بر وجوب ايفاى نذر مطلقا با حصول شرايط آن\r\n* ( وَلْيَطَّوَّفُوا ) * و تا طواف كنند زيارت و طواف نسا و غير آن مثل طواف وداع و طواف عمره * ( بِالْبَيْتِ الْعَتِيقِ ) * به خانه آزاد از غرق در روز طوفان يا از تملك مردمان يا از تسلط جباران و حافظ آن از ايشان و استيصال اصحاب فيل كه قصد تخريب آن خانه كرده بودند شاهدى بين است بر اينمدعا كه از سعيد بن جبير مرويست كه تبع متوجه مكه شد به قصد تخريب خانهء كعبه چون بغدير رسيد مفلوج گشت هر چند اطبا در معالجهء آن كوشيدند فايده نداشت پس جمعى از اهل توحيد نزد او آمدند و گفتند اى ملك اين خانه را خدايى هست كه هر كه قصد آن كند وى را ببلية مبتلا سازد و او را از آن باز دارد و اگر خواهى كه به مكه روى عزم را جزم كن كه تعرضى به آن خانه نرسانى تا خداى آن خانه تو را شفا دهد وى بر اين عزم جازم شده متوجه مكه شد حقتعالى او را از آن مرض شفا داد و وى به مكه آمد بفرمود تا خانه كعبه را كسوتى فاخر پوشانيدند و اول كسى كه كعبه را كسوه پوشانيد وى بود و هزار شتر قربان كرد و اهل حرم را بصله و عطا نوازش نمود و در آن موضع كه فرود آمده بود مطابخ نام نهادند به جهت آنكه طبخ بسيار آنجا كردند و بمردمان مكه و اهل حرم اطعام نمودند و اينكه حجاج تخريب ركنى از مكه نمود حقتعالى او را مستأصل نگردانيد به جهت آن بود كه مقصود او گرفتن عبد اللَّه زبير بود كه ملتجى به آن شده بود نه قصد تخريب آن و لهذا بعد از آنكه ابن زبير را از آنجا بيرون آورد تعمير آن نمود و آن را بر طريق اول بنا نمود و اين وجه خالى از ضعفى نيست چه اقدام او بر اين فعل قبيح موجب قصد او بود به آن و اگر چه بواسطه بود و مخالفت كريمه وَمَنْ دَخَلَه كانَ آمِناً بلكه اولى\r\n","description":"","footnote":"","page_name":" 147 ","page_number":147},
  {"content":"\r\nآنست كه عدم هلاكت و استيصال او به جهت بركت و ميمنت سيد عالم بود چه همهء امت او محفوظاند از عذاب استيصال در دنيا و گويند تسميهء وى بعتيق به جهت قدم عهد آنست زيرا كه بانى آن آدم ( ع ) بوده كقوله إِنَّ أَوَّلَ بَيْتٍ وُضِعَ لِلنَّاسِ الاية و بعد از طوفان ابراهيم ( ع ) تجديد آن نمود و بعد از آن عمالقه و در بعضى ديگر از روايات آمده كه چون آدم ( ع ) به زمين هبوط نمود ملائكه او را گفتند كه\r\nطف حول هذا البيت فقد طفنا قبلك بالفى عام\r\nطواف اين خانه كن كه ما به دو هزار سال قبل از تو طواف اين كرده‌ايم و قبل از آدم آن خانه را صراح مىگفتند و در زمان طوفان نوح آن را به آسمان چهارم بردند و در محاذى آن بناى بنهادند و همهء ملائكه مامور شدند بطواف آن تا روز قيامت و بعضى ديگر گفته‌اند كه تسميهء آن بعتيق به جهت آنست كه بيت كريمست و بانى آن كريم و عتيق بمعنى كريم آمده كما يقال ( عتاق الخيل الكريم منها ) و وجه اول كه عتق آنست از طوفون از طوفان از امام محمد باقر ( ع ) مرويست و ثانى قول مجاهد و سفيان و ثالث از ابن عباس و رابع از ابن زيد و حسن و بدانكه علما را در اين طواف خلافست نزد بعضى مراد طواف زيارتست زيرا كه آن از اركان حج است بلا خلاف و نزد جماعت ديگر طواف صدر كه آن را طواف وداع ميگويند و از اصحاب ما مرويست كه آن طواف نسا است كه وطى نسا به آن مستباح مىشود و اين بعد از طواف زيارتست چه طايف هر گاه از طواف زيارت فارغ شد همه چيزى بر او حلال مىشود مگر نسا و چون طواف نسا را بجا آورد نسا بر او حلال شوند و در كنز العرفان آورده كه * ( وَلْيَطَّوَّفُوا بِالْبَيْتِ الْعَتِيقِ ) * صريحست در امر بطواف كعبه كه دالست بر وجوب باتفاق ليكن اين مجمل است و بيان آن معلوم شده از قول پيغمبر ( ص )\r\nكقوله حذوا عنى مناسككم\r\nپس آن شامل طواف زيارت نسا است و غير آن از طواف عمره و حج و تخصيص آن بطواف زيارت يا نسا بدون غير آن بىوجه باشد و امر بطواف بعد از ذكر تفث كه شامل طواف و غير آنست از مناسك از قبيل عطف خاص است بر عام به جهت اشعار بمزيت فضل طواف بر غير آن از مناسك چون قوله تعالى وَمَلائِكَتِه وَرُسُلِه وَجِبْرِيلَ وَمِيكالَ و قوله فاكِهَةٌ وَنَخْلٌ وَرُمَّانٌ و قوله\r\n* ( ذلِكَ ) * خبر مبتداى محذوف است اى ( الامر ذلك ) يعنى امر حج و مناسك آن اين است كه مذكور شد مانند هذا وَإِنَّ لِلطَّاغِينَ لَشَرَّ مَآبٍ و امثال اين را فصل بين الكلامين مىگويند چه فاصل است ميان كلام اول و كلام ثانى پس قوله * ( وَمَنْ يُعَظِّمْ حُرُماتِ اللَّه ) * ابتداء كلام است يعنى هر كه بزرگ دارد حرمتهاى خدا را يعنى حرمت احكام او را كه هتك او حلال نيست نگاه دارد و خلاف آن نكند * ( فَهُوَ ) * پس آن تعظيم كه حفظ احكام او سبحانه است و امتثال آن * ( خَيْرٌ لَه ) * بهتر است مر او را * ( عِنْدَ رَبِّه ) * نزد پروردگار او از روى پاداش و مجازات او پس مراد بحرمت\r\n","description":"","footnote":"","page_name":" 148 ","page_number":148},
  {"content":"\r\nما لا يحل انتهاكه است و زجاج گفته كه حرمت ما وجب القيام به و حرم التفريط فيه و اين لازم معنى اولست و عدم تعظيم آن ترك ملابسه است به آن و در كنز العرفان آورده كه حرمات اللَّه آن چيزيست كه حقتعالى تحريم آن نموده باشد از ترك واجبات و فعل محرمات و مثل ذلك قوله وَمَنْ يُعَظِّمْ شَعائِرَ اللَّه فَإِنَّها مِنْ تَقْوَى الْقُلُوبِ و تعظيم حرمات و شعاير اعتقاد حكمت است در آن و وقوع آن بر وجه حق و لهذا حقتعالى نسبت آن بقلوب داده و لازم اين اعتقاد است بشدت اهتمام بايقاع آن بر وجه مراد اللَّه در قيام بمراعات آن و حرمات اللَّه يا شامل جميع چيزها است كه حقتعالى تكليف به آن فرموده يا تكليفاتى كه متعلق به حج است در حرم يعنى مناسك حج و اكثر مفسران بر قول ثانىاند به جهت دلالت سوق آيات بر آن از زيد بن اسلم مرويست كه حرمات اللَّه پنجاند كعبة الحرام و مسجد الحرام و بلد الحرام و شهر الحرام و محرم و مراد بخير يا افعل تفضيل است يا اسم نكره و تنكير آن براى تعظيم يعنى خير بسيار و اول اولى و اجود است بجهة استعمال آن در معنى حقيقى خود * ( وَأُحِلَّتْ لَكُمُ ) * و حلال كرده مر شما را در حال احرام * ( الأَنْعامُ ) * همهء چهارپايان و حكم آنها حكم صيد نيست و ميتواند بود كه مراد احلال انعام باشد مطلقا خواه در حال احرام و خواه احلال * ( إِلَّا ما يُتْلى ) * مگر آنچه خوانده شود * ( عَلَيْكُمْ ) * بر شما تحريم آن و آن هر چيزى است كه حرمت عارض آن شود چون ميته و آنچه بنام غير خدا تزكيه كرده باشند و غير آن از موقوذه و نطيحه كقوله تعالى حُرِّمَتْ عَلَيْكُمُ الْمَيْتَةُ الايه در كشاف ذكر كرده كه متلو مستثنى نيست از انعام و لكن معنى اينست كه * ( إِلَّا ما يُتْلى عَلَيْكُمْ ) * آيه تحريم و ذلك قوله في سورة المائدة حُرِّمَتْ عَلَيْكُمُ الْمَيْتَةُ پس حقيقت معنى آنست كه حقتعالى حلال گردانيده مر شما را همهء انعام مگر آنچه مستثنى كرده در كتاب خود پس محافظت نمائيد بر حدود او و بپرهيزيد از آنكه تحريم آن چيزى كنيد كه بر شما حلال است مانند تحريم عبدهء اصنام و اوثان بحيره و سايبه را و غير آن آن و از آنكه حلال گردانيد آن چيز را كه حرام گردانيده بر شما مانند احلال اكل موقوذه و ميته و غير ذلك و چون حقتعالى حث بندگان فرموده بر تعظيم حرمات خود و احماد آن كسى نمود كه تعظيم آن مىكند در عقب آن امر ميفرمايد باجتناب از اوثان و قول زور به جهت آنكه توحيد خدا و نفى شركاء از او اصدق قول و اعظم حرمات است و اسبق آن و ميفرمايد كه * ( فَاجْتَنِبُوا الرِّجْسَ ) * پس مجتنب شويد از پليدى * ( مِنَ الأَوْثانِ ) * كه آن بتاناند مانند اجتناب از انجاس و اين غايت مبالغه است در نهى از تعظيم اوثان و تنفير از عبادت آنها يعنى هم چنان كه طباع شما از رجس متنفر است و مجتنب بايد كه از اوثان نيز به اين مثابة تنفر داشته باشد و تسميهء ميسر و از لام برجس نيز به اين معنى است و چون رجس اعم از اوثانست از اين جهت بعد از آن من بيانيه ذكر فرموده و مراد از\r\n","description":"","footnote":"","page_name":" 149 ","page_number":149},
  {"content":"\r\nآن اجتنابست از شرك به خدا بر سبيل مبالغه و اصحاب ما روايت كرده‌اند كه لعب شطرنج و نرد و ساير انواع قمار در تحت اوثان داخلند و در حكم رجساند و گويند وجه تسميهء اوثان برجس آنست كه مشركان آنها را بدماى قربانيهاى خود ملطخ و آلوده ميساختند و اصح اينست كه مراد از آن نجاست حكمى است از جهت تنفير ذكر فرموده و تسميهء آن برجس بر طريق تشبيه است\r\n* ( وَاجْتَنِبُوا قَوْلَ الزُّورِ ) * و اجتناب كنيد از گفتار دروغ چون دعوى شركت بتان به خدا و غير آن اين تعميم بعد از تخصيص است چه عبادت اوثان اصل زور است و رأس آن فكانه قال ( فاجتنبوا عبادة الاوثان التي هى راس الزور كله و لا تقربوا شيئا منه لتماديه فى القبح و السماجة ) پس امر باجتناب اين دو چيز بعد از حث بر تعظيم حرمات به جهت رد آن چيزيست كه كفار بر آن بودند از تحريم بحاير و سوايب و تعظيم اوثان و افترا بر او سبحانه به آنكه او آمر آنست و بدانكه زور از زور و از وزار مأخوذ است بمعنى انحراف از طريق حق و گفته‌اند قول زور آنست كه كفار ميگفتند هذا حَلالٌ وَهذا حَرامٌ و غير آن از ساير افترا و گويند مراد شهادت زور است چنان كه مرويست كه حضرت نبوى ( ص ) روزى نماز صبح بگذارد پس بر خواست و متوجه مردمان شد و فرمود\r\nعدلت شهادة الزور الاشراك باللَّه\r\nو بعد از آن اين آيه تلاوت فرمود و گفته‌اند مراد مطلق كذب و بهتانست و نزد بعضى ديگر مراد از اين قول كفار است در جاهليت كه مىگفتند در تلبيه ( لبيك لا شريك لك الا شريك هو لك تملكه و ما ملك ) و از اصحاب ما روايتست كه غنا و ساير اقوال الملهيه در تحت قول الزور داخلند * ( حُنَفاءَ لِلَّه غَيْرَ مُشْرِكِينَ بِه ) * هر دو حالند از ضمير اجتنبوا يعنى مجتنب شويد از اوثان و قول زور در حالتى كه ميل كننده باشيد از همهء اديان باطله بدين اسلام از براى خدا يعنى خالص از براى او نه شرك آرندگان بوى مراد آنست كه اداى مناسك نمائيد در حينى كه مخلص باشيد براى خدا و بر خلاف كفار و در تلبيه حج غيرى را شريك او سبحانه مگردانيد و يا آنكه مراد اخلاص است در عبادت يعنى جميع طاعات را خاص و خالص گردانيد براى او * ( وَمَنْ يُشْرِكْ بِاللَّه ) * و هر كه شرك آرد به خدا * ( فَكَأَنَّما خَرَّ ) * پس گوييا در افتاد * ( مِنَ السَّماءِ ) * از آسمان به روى زمين و هلاك چه از اوج عزت ايمان بحضيض ذلت كفر افتاده * ( فَتَخْطَفُه الطَّيْرُ ) * پس در ميربايند او را مرغان مردار خوار از روى زمين و اجزا و اعضاى او را متفرق و متمرق مىسازند اين تشبيه اهواء مرديهء او است كه موزع افكار اويند بتخطف طير * ( أَوْ تَهْوِي بِه الرِّيحُ ) * يا گوييا به زير مىافكند او را باد از موضعى مرتفع * ( فِي مَكانٍ سَحِيقٍ ) * در جايى دور از دستگير و فرياد رسى چه شيطان او را در چاه عميق ضلالت افكنده و او از براى\r\n","description":"","footnote":"","page_name":" 150 ","page_number":150},
  {"content":"\r\nتخيير است هم چنان كه در آيهء او كصيب يا از براى تنويع چه بعضى از مشركان كسانىاند كه اصلا خلاصى ندارند از كفر به جهت توغل ايشان در عناد و جحود و بعضى ديگر آنانند كه ممكنست خلاصى ايشان از حضيض ضلالت به جهت توبه و ليكن بعيدند از آن اين هر دو فقره از تشبيهات مفرده است كه آن تشبيه ايمانست در علو بسما و تشبيه تارك آن بساقط از سما و تشبيه هوا كه موزع افكارند بطير و تشبيه شيطان كه مطوع تارك ايمانست در وادى ضلالت بريحها وى در مكان بعيد و ميتواند بود كه از تشبيهات مركبه باشد و معنى اين كه هر كه شرك آرد به خدا پس بتحقيق كه نفس او هلاك گشته آن چنان هلاكتى كه شبيه باشد باحد هلاكين مذكورين و بنا بر تشبيه مفرق حقيقت معنى آنست كه هر كه از اوج ايمان به حضيض كفر افتد هواهاى نفس او را پريشان و پايمال سازند يا باد وسوسهء شيطان او را در وادى ضلالت افكند و نابود شود * ( ذلِكَ ) * حقيقت امر اينست كه مذكور شد از اجتناب اوثان و قول زور و تشبيه مؤمن و كافر بامرين مذكورين اين نيز فاصل بين الكلامين است پس ابتدا بكلام ديگر كرده ميفرمايد كه * ( وَمَنْ يُعَظِّمْ ) * و هر كه تعظيم كند * ( شَعائِرَ اللَّه ) * نشانهاى خداى را كه مناسك حج است و اعتقاد حقيقت آن نموده بر وجه اخلاص بجا آرد فانّها پس بدرستى كه بزرك داشتن آن شعاير * ( مِنْ تَقْوَى الْقُلُوبِ ) * از پرهيز كارى دلها است تقدير كلام اينست كه فان تعظيما من افعال ذوى تقوى القلوب چه استقامة معنى موقوفست بتقدير اين مضافات زيرا كه ارتباط جزاى من بدون اين تقديرات متحقق نميشود پس معنى آنست كه تعظيم شعائر خدا از فعلهاى كسانيست كه قلوب ايشان ترسكار است از موجبات غضب الهى يا پاكيزه است از شوب اعتقاد فاسد و مصفى است از زنگ خلل و ذكر قلوب جهت آنست كه منشا تقوى و فجور است چه تقوى و فجور چون ثابت و متمكن شد در قلوب اثر آن در ساير اعضا ظاهر ميگردد و بدانكه مشاعر جمع مشعر است بمعنى معلم پس مشاعر خدا بمعنى معالم دين خدا است و اعلامى كه نصب كرده براى عبادت و مفسران را در اينمشاعر اختلافست ابن زيد گفته كه مراد جميع مناسك حجاند و از ابن عباس و مجاهد مرويست كه آن بدن است كه اشعار آن ميكنند يعنى شتران كه قارن كارد بر كوهان آن زده باشد از جانب ايمن و همراه خود به مكه آورده تا اشعار باشد به آنكه آنها هدىاند و تعظيم آنها استسمان و استحسان آنها است و اعتقاد نمودن به آنكه اطاعت و انقياد الهى در تقرب به آنها و هدى آن به نيت تعظيم امرى است عظيم كه ناچار است از اقامة به آن نمودن و مسارعة در آن نمودن مراد\r\nآنست كه شترانى كه تمام الخلقه و نيكو صورت باشند و فربه و بزرگ و گران بها در راه خدا هدى كنند و آن را مشوب بغرض از اغراض ديگر نسازند يا آنكه مراد مطلق هدى و اضحيه است كه در مكه يا منى ذبح كنند خواه واجب\r\n","description":"","footnote":"","page_name":" 151 ","page_number":151},
  {"content":"\r\nو خواه سنت از امام محمد باقر ( ع ) روايتست كه در چهار چيز مكاس مكنيد در ثمن ضحايا و هدايا و در بهاى برده و كفن و كرايهء چهارپايان تا به مكه از ابن عمر منقولست كه گفت پدرم ناقهء نجيبه اى داشت كه بسيصد دينار سرخ از او ميخريدند وى بعرض سيد عالم ( ص ) رسانيد كه شتر مرا بسيصد دينار سرخ ميخرند مصلحت هست كه آن را بفروشم و بهاى آن را شتران متعدد بخرم و هدى كنم فرمود\r\nبل اهدها\r\nبلكه همان را هدى كن و در روايت آمده كه حضرت رسالت ( ص ) يك سال صد شتر نجيب را اهدا نمود كه در ميان آن شتر نرى بود در غايت نجابت كه حلقهء طلا در بينى او كشيده بودند و ابن عمر شتران را محلل ميساخت بحلل مصرى و در مكه و منى ذبح ميكرد و به آن حلل كه بر آن بود تصدق ميكرد و نزد حسن مراد جميع شعاير دين اسلام است و احكام و حدود آن و تعظيم آن الزام نمودنست بهمهء او امر و نواهى آن و مصداق قول ثانيست اينكه بعد از اين ميفرمايد * ( لَكُمْ فِيها ) * مر شما راست در شتران * ( مَنافِعُ ) * منفعتها از شير و پشم و موى و سوارى و حمل زاد و ساير اسباب بر آن * ( إِلى أَجَلٍ مُسَمًّى ) * تا وقتى نام برده كه آن زمان نحر است يا تا قيامت اين اخذ منافع شما را جايز است و منسوخ نخواهد گشت يا از آن منتفع شوند تا حين مردن آنها * ( ثُمَّ مَحِلُّها ) * پس جاى نحر آن منتهى است * ( إِلَى الْبَيْتِ الْعَتِيقِ ) * بخانهء آزاد از غرق يا از تسلط جبابره يا خانهء قديم يا بزرگوار مراد خانهء كعبه است و وجه تسميهء آن انفا سمت ذكر يافت از ابن عباس مرويست كه اخذ منافع از بدن قبل از آنست كه نام هدى بر او اطلاق كنند و اشعار يا تقليد كنند يعنى كوهان وى شكافند و يا نعلى كه در آن نماز گذارده باشند در گردن آن آويزند و فقهاى ما متفقاند بر جواز اخذ منافع مذكوره از آن و اگر چه بعد از اشعار يا تقليد باشد وقتى كه ضررى به آن و ولد آن نرسد و اين را از امام محمد باقر ( ع ) نقلكرده‌اند و محل نحر بدن در مكه است به حزوره اگر هدى براى عمره باشد و در منى اگر براى حج بود پس مراد نحر است در حرم كه آن در حكم بيت است زيرا كه حريم بيت است و در مجمع البيان آورده كه كسانى كه شعاير را بهدى تفسير كرده‌اند مراد بمنافع ركوب ظهور و شرب البان آنست و اين مرويست از ابى جعفر ( ع ) و عطاء ابن ابى رياح و شافعى بر اينند و بنا بر اين اجل مسمى زمان نحر است و مجاهد و قتاده و ضحاك بر آنند كه مراد بمنافع نسل آن و ركوب طهر و اصواف دوابا انست تا محلى كه نام هدى بر او واقع شود و بعد از آن منافع آن منقطعست و اين موافق قول ابن عباس است چنان كه گذشت و قول اول اصح است زيرا كه قبل از اطلاق هدى بر آن آن را شعاير نميگويند و اما كسانى كه گفته‌اند كه شعاير مناسك حج است پس مراد بمنافع تجارتست و باجل مسمى زمان عود از مكه و آنها كه شعاير را بدين اسلام تفسير مىكنند مراد ايشان بمنافع اجر و ثوابست و باجل مسمى قيامت و مراد بمحلهاى الى البيت العتيق كعبه\r\n","description":"","footnote":"","page_name":" 152 ","page_number":152},
  {"content":"\r\nاست مطلقا نزد بعضى و همه حرم نزد جمعى ديگر و اصحاب ما بر آنند كه اگر هدى براى حج است محل آن منى است و اگر براى عمرهء مفردة خروره چنان كه گذشت و اگر شعاير مناسك حج است پس مراد به محل محل حج و عمره است كه آن طواف بيت عتيقست و منتهاى آن چه تحلل واقع شود بطواف و طواف مختص بيت است و اگر مراد بشعاير همهء دينست پس محتمل آنست كه معنى اين باشد كه محل آن عباداتيست كه مختص است باحرام بيت عتيق و آن حج و عمره است در قصد به آن و صلواة است در توجه به آن و يا معنى آن كه جارى گردانيد عبادت را بر وفق مراد رب بيت عتيق و اين بعيد است جدا و در انوار گفته كه ثم براى تراخى است در وقت و ميتواند بود كه مراد تراخى در رتبه باشد يعنى مر شما راست در انعام منافع دنيويه تا وقت نحر و بعد از آن منافع دينيه كه اعظم از آنست * ( وَلِكُلِّ أُمَّةٍ ) * و مر هر گروهى را كه از اهل اديان كه وقت نحر و بعد از آن منافع دينيه كه اعظم از آنست * ( وَلِكُلِّ أُمَّةٍ ) * و مر هر گروهى را كه از اهل اديان كه پيش از شما بودند * ( جَعَلْنا مَنْسَكاً ) * گردانيديم محل عبادتى كه ذبح كنند در آن از براى تقرب بما يا قربانى را كه حلال بود مر ايشان را ذبح آن كردن\r\nو متقرب شدن به آن بما و بنا بر اين منسك ماخوذ است از نسيكه كه بمعنى ذبيحه است و يا معبدى را كه قصد كنند به آن و عبادت ما را بجا آورند در آن يا شريعتى كه به آن متعبد شوند * ( لِيَذْكُرُوا اسْمَ اللَّه ) * تا ياد كنند نام خدا را * ( عَلى ما رَزَقَهُمْ ) * بر ذبح آنچه روزى داد مر ايشان را * ( مِنْ بَهِيمَةِ الأَنْعامِ ) * از بهيمهء چهارپايان يعنى هر امتى را مقرر كرده بوديم كه قربانى كنند بنام ما يا هر كس را كه متدين گردانيده بوديم بنوع طاعتى و عبادتى تا ياد كنند و حمد و شكر ما بجا آرند بر آنچه روزى ايشان كرده بوديم از چهارپايان و بنا بر معنى اول كه اوضع و اشهر است تعليل وضع منسك به ذكر تنبيه است بر آن كه مقصود از مناسك حج ذكر معبود است و در آيه دلالتست بر آنكه واجبست كه قربان از نوع نعم باشد نه غير آن و آنكه ذبايح مختص به اين امت نبوده و تسميه در ذبح در جميع اديان واجب بوده * ( فَإِلهُكُمْ ) * پس خداى شما اى آدميان * ( إِله واحِدٌ ) * يك خدايست * ( فَلَه أَسْلِمُوا ) * پس مر او را گردن نهيد و تقرب به او جوييد و يا ذكر را خالص سازيد بوى و قربان را بشرك مخلوط ميسازيد * ( وَبَشِّرِ الْمُخْبِتِينَ ) * و بشارت ده اى محمد ( ص ) بانجاح و عيش مرغوب در دنيا و عقبى فروتنان و متواضعان را كه بذكر خدا آرميده و مطمئنند و آن ماخوذ است از خبت بمعنى اطمينان و يا مژده ده مخلصان را چه اجتناب از صفة ايشانست و گويند مخبتين كسانىاند كه ظلم نكنند و اگر بر ايشان ظلم كنند انتقام نكشند و مطمئن باشند تا روز رستخيز پس در صفات حميدهء ايشان ميفرمايد كه * ( الَّذِينَ ) * آنان كه * ( إِذا ذُكِرَ اللَّه ) * چون ياد كرده شود خداى\r\n","description":"","footnote":"","page_name":" 153 ","page_number":153},
  {"content":"\r\nنزديك ايشان * ( وَجِلَتْ قُلُوبُهُمْ ) * بترسد دلهاى ايشان از هيبت اشراق اشعهء جلال ربانى و طلوع انوار عظمت سبحانى و يا هر گاه كه ترسيده شوند به عذاب و عقاب الهى دلهاى ايشان خايف و هراسان شود * ( وَالصَّابِرِينَ ) * و ديگر مژده ده صبر كنندگان را * ( عَلى ما أَصابَهُمْ ) * بر آنچه رسيده بايشان و ميرسد از تكاليف و محن و بلوى * ( وَالْمُقِيمِي الصَّلاةِ ) * و بپاى دارندگان نماز را و ادا كنندگان در اوقات خود هم چنان كه مامور شده‌اند به آن * ( وَمِمَّا رَزَقْناهُمْ ) * و از آنچه روزى داده‌ايم ايشان را * ( يُنْفِقُونَ ) * نفقه ميكنند در وجوه خير يعنى صرف آن مينمايند در مصارف واجبه و مندوبه از ابن عباس مرويست كه منهم على و سلمان يعنى على و سلمان از جملهء اهل اخباتند و از صالحان و اقامت نمايندگان نماز و منفقان و باز سر رشتهء سخن را بذكر ذبايح و بيان آن كشيده ميفرمايد كه * ( وَالْبُدْنَ جَعَلْناها لَكُمْ مِنْ شَعائِرِ اللَّه ) * بدن جمع بدنه است چون خشب و خشبه و اصل آن ضمست و لهذا به آن قراءة نموده‌اند و بدنه بمعنى ابل تنآور و ضخيمست و تسميهء آن ببدنه به جهت عظم بدن آنست و حديث حضرت رسالت ( ص ) البدنة عن سبعة و البقرة عن سبعة كه دالست بر الحاق بقره در حكم ابل موجب مشاركت اسم بدنه نيست بابل و بقره هم چنان كه ابو حنيفه بر آن رفته چه شيئى كه ملحق بشيئى ديگر باشد مستلزم آن نيست كه اطلاق اسم ثانى بر آن كنند و نصب آن بما اضمر عامله على شريطة التفسير است اى جعلنا البدن جعلناها لكم و من براى تبعيض است و جار و مجرور متعلق بفعل محذوف كه فعل اول دالست بر آن اى و جعلناها لكم و جعلناها بعض شعائر اللَّه و اضافهء شعائر باسم خود به جهت تعظيم آنست پس معنى آنست كه شتران تنآور و بزرك را گردانيده‌ايم آنها را يعنى معين ساخته‌ايم براى شما و مقرر گردانيده‌ايم آن را كه بعضى از نشانهاى دين خدا باشد و از اعلام و مناسك حج خانهء وى كه آن اشعار و تقليد و اطعام آنها است * ( لَكُمْ فِيها ) * مر شما را در آنها * ( خَيْرٌ ) * نيكويى بسيار است از ظهر و بطن آن و اطلاق خير بر مال شايعست در كلام مرويست كه شخصى از متاع دنيا نه دينار داشت به آن شترى خريد او را از علت اين سؤال كردند گفت به جهت آنكه حقتعالى فرموده * ( لَكُمْ فِيها خَيْرٌ ) * و ذكر خيرية آن در اينمقام به جهت آنست كه در معنى تعليل است مر نحرية آن را از شعاير دين او سبحانه و حقيقت معنى آنست كه چون بدن كثير\r\nالنفع و الخيرند و شدت محبت ايشان به آنها در نهايت مرتبه است پس نحر آنها از دلايل قويه است بر قوت دين و شدت تعظيم امر او سبحانه و عظم اعلام شريعت و اكثر مفسران بر آنند كه مراد بخير منافع دينيه و دنيويه است و تنوين تنكير كه از براى تعظيمست مشعر است بر اين و لهذا بعضى\r\n","description":"","footnote":"","page_name":" 154 ","page_number":154},
  {"content":"\r\nگفته‌اند كه مراد از آن منافع اخرويه است كه اعظم جميع منافع است نه منافع دنيويه كه بصفت حقارت و صغارت موسوم است و بنا بر اين پس ذكر خير به جهت ترغيب بندگانست و تحريص ايشان بر شيئى كه در او خير بسيار و منافع بيشمار است بشهادت حق سبحانه بر آن * ( فَاذْكُرُوا اسْمَ اللَّه ) * پس ياد كنيد نام خداى را * ( عَلَيْها ) * بر كشتن آنها يعنى در حين نحر تكبير بگويند كه آن اللَّه اكبر است و از ابن عباس مرويست كه وقت نحر بگويند اللَّه اكبر لا إله الا اللَّه و اللَّه اكبر اللهم منك و اليك و صحيح آنست كه مطلق ذكر نزد نحر جايز است و احاديث صحيحه از ائمهء هدى ( ع ) مصرح است بر اين و قوله * ( صَوافَّ ) * حالست از ضمير فاعل يعنى ذكر خدا كنيد بر نحر بدن در حالتى كه صف زدگان باشند يعنى بر پاى ايستاده و چهار دست و پا را به ترتيب نهاده و اين بر طريق استحبابست و كيفيت آن اينست كه هر دو دست آن را از خف تا بركبه بر يكديگر بندند و تيغ در كوسينهء او فرو برند از جانب راست و اين طريق از ابى عبد اللَّه ( ع ) مرويست و معمول جميع فقهاى ما است و در گاو چهار دست و پاى او را ببندند و دنب او را رها كنند و در گوسفند دو دست و يك پا بهم بندند و از مجاهد مرويست كه يك دست شتر را زير بغل بندند تا بر سه قوايم بايستد و اين غير معمول ما است * ( فَإِذا وَجَبَتْ ) * پس چون بيفتد بر زمين * ( جُنُوبُها ) * پهلوهاى شتران منحوره وجب جنوب كنايه است از موت يعنى چون روح از آن مفارقت كند * ( فَكُلُوا مِنْها ) * پس بخوريد از آن يعنى از گوشتهاى ايشان * ( وَأَطْعِمُوا الْقانِعَ ) * و بخورانيد درويش قناعت كنندهء ناخواهنده را * ( وَالْمُعْتَرَّ ) * و متعرض را يعنى سؤال كنندهء خواهنده را امر كه باكل مذبوحست دالست بر آن كه مراد از اين ذبايحست كه در غير كفارات و نذور باشد چه در اين صورت واجبست كه همهء آن را تصديق كنند يعنى جلود و شعور آن و مراد يا ضحايا است و يا هدى تمتع و قرآن اگر اضحيه است اكل آن مندوبست و همچنين هدى قران را و اما در هدى تمتع خلافست در وجوب و ندب اكل آن و كسانى كه قايل بوجوبند تمسك ايشان به ظاهر كريمهء و كلوا منها است چه امر حقيقت در وجوبست بر راى اقوى و بحديث صحيح منقول از صادق ( ع ) كه\r\nاذا ذبحت او نحرت فكل و اطعم\r\nكما قال اللَّه تعالى * ( فَكُلُوا مِنْها وَأَطْعِمُوا الْقانِعَ وَالْمُعْتَرَّ ) * و اين مذهب مختار است در ميان فقهاى ما و مروى است كه قبل از شريعت ما امم سالفه از اكل نسايل خود ممتنع ميشدند و خوردن آن را اثم ميدانستند حق سبحانه رفع حرج از اكل آن نموده امر باكل آن فرمود بدانكه قانع بمعنى راضى است به آنچه نزد او باشد و به آنچه به او بدهند بدون سؤال ماخوذ از ( قنع بالكسر يقنع قناعة فهو قانع و هو قانع ) و گويند مشتق است از ( قنع يقنع بفتح العين فى الماضى\r\n","description":"","footnote":"","page_name":" 155 ","page_number":155},
  {"content":"\r\nو الغابر قنوعا اذا خضع فى السؤال ) پس معتر بر قول اول بمعنى متعرض است از براى سؤال يعنى سايل و بر ثانى متعرض بدون سؤال و روايات داله بر اين دو قول از اهل البيت ( ع ) وارد است از آن جمله از ابو جعفر و ابو عبد اللَّه ( ع ) روايتست كه\r\nالقانع الذى يقنع بما اعطيته و لا يسخط و لا يكلح و لا يلوى شدقه غضبا و المعتر المار بك تطعمه\r\nو فى رواية الحلبى عن ابى عبد اللَّه ( ع ) قال القانع الذى يسئل فيرضى بما اعطى و المعتر الذى يعترى رحلك ممن لا يسئل\r\nو در زاد المسير آورده كه قانع فقير مكيست و معتر درويش آفاقى و اين آيه نافى آيهء وَأَطْعِمُوا الْبائِسَ الْفَقِيرَ نيست به جهت جواز اجتماع وصفين در شخص واحد به اين معنى كه يك كس صاحب هر دو باشد به جهت فقر و سؤال كند يا نكند و بدانكه ظاهر روايات اهل البيت و فتيا بر قسمت هديست اثلاثا و خلاف در وجوب و ندب تثليث آنست و اصح و اشهر وجوب تصدقست به تثليث آن و اهداى آن بثلث ديگر و اكل آن بثلث ديگر اما همهء آن ثلث را خوردن واجب نيست بلكه مسمى كافيست و واجب است كه هدى واجب تام الخلقة و غير مهزول باشد و هزال آنست كه بر كليتين آن شحم نباشد و قوله * ( لَكُمْ فِيها خَيْرٌ ) * تنبيه است بر اين چه در ناقص و مهزول خيريت نيست * ( كَذلِكَ ) * همچنين كه ياد كرده شد يعنى مثل آنچه وصف كرديم از امر به نحر كردن شتران در حالتى كه ايستاده باشند * ( سَخَّرْناها ) * رام گردانيديم آنها را با وجود قوت و عظم جثّه * ( لَكُمْ ) * براى شما تا آنكه بى تعب و مشقت آنها را كه ميگيريد و ميبنديد و ميكشيد در حالتى كه صف زده‌اند و ايستاده اطاعت و انقياد نمايند * ( لَعَلَّكُمْ ) * تا شايد شما * ( تَشْكُرُونَ ) * سپاس دارى كنيد مر خداى را بر نعمتهاى او بتقرب و اخلاص آورده‌اند كه اهل جاهليت خون قربانيها خود را بر ديوار كعبه ميماليدند و آن را سبب تقرب ميپنداشتند در زمان اسلام مؤمنان نيز به همان قاعده سابقه داعيهء آلودگى ديوار محترم كعبهء معظمه داشتند حقتعالى از آن نهى كرده فرمود كه * ( لَنْ يَنالَ اللَّه ) * هرگز نرسد بخداى تعالى * ( لُحُومُها ) * گوشتهاى قربانى كه صدقه ميدهيد * ( وَلا دِماؤُها ) * و نه خونهاى ايشان كه بوقت قربان ميريزيد نيل كنايتست از قبول يعنى گوشت و خون آن به محل رضا و قبول او سبحانه نميرسد * ( وَلكِنْ يَنالُه ) * و لكن ميرسد به محل قبول و موقع رضاى او * ( التَّقْوى ) * آنچه مصاحب است به آن از پرهيزكارى * ( مِنْكُمْ ) * از جانب شما يعنى از تقوى قلوب شما كه آن اجتنابست از معاصى و صدق نيت و خلوص اعتقاد كه داعى شما است بتعظيم امر خدا و تقرب و اخلاص به او بقربانى كردن و در كشاف آورده كه مراد اصحاب\r\n","description":"","footnote":"","page_name":" 156 ","page_number":156},
  {"content":"\r\nلحوم و دمااند و معنى اينكه اضحيهء تضحيه كنندگان راضى نميگرداند خدا را مگر بمراعات نيت و اخلاص و احتفاظ بشروط تقوى كه از محافظات شرعيه است و او امر ورع يعنى اگر مراعات اين نكنند تضحيه فائده بديشان نرساند و اگر چه بسيار باشد * ( كَذلِكَ ) * هم چنان كه مذكور شد * ( سَخَّرَها لَكُمْ ) * رام كرد و مسخر فرمان گردانيد آن را خدا براى شما تكرار به جهت تذكير نعمتست و تعليل آن بقوله * ( لِتُكَبِّرُوا اللَّه ) * تا ببزرگى ياد كنيد خداى را و بشناسيد عظمت و اقتدار او را بر چيزى كه غير از او بر آن قادر نيست و در كبريايى و جبروت او را متوحد دانيد * ( عَلى ما هَداكُمْ ) * بر آنچه راه نمود شما را بطريق تسخير و نحر ضحايا و كيفيات تقرب بدان و بدانكه ما احتمال مصدرية و خبريه دارد و على متعلق است به * ( لِتُكَبِّرُوا ) * به جهت آنكه متضمن معنى شكر است يعنى تا تحميد و تمجيد او نمائيد بر ارشاد نمودن او شما را يا بر آنچه راهنمونى كرد شما را از اعلام دين و مناسك حج و اركان آن و گويند مراد تكبير است در حالت ذبح يعنى انعام را مسخر شما گردانيد تا تكبير گوئيد بر ذبح آن و نزد بعضى مراد آنست كه بگوئيد اكبر اللَّه على ما هدانا و لهذا آن را جزء تكبير مىگيرند كه آن اينست كه ( اللَّه اكبر اللَّه اكبر اللَّه اكبر لا إله الا اللَّه و اللَّه اكبر و للَّه الحمد على ما هدانا و له الشكر على ما اولانا و اللَّه اكبر على ما رزقنا من بهيمة الانعام ) * ( وَبَشِّرِ الْمُحْسِنِينَ ) * و مژده ده اى محمد ( ص ) نيكوكاران مخلص را يا احسان نمايندگان را بر وجه اخلاص ببهشت يا بقبول طاعت يا بوعدهء نصرت كما قال * ( إِنَّ اللَّه يُدافِعُ ) * بدرستى كه خداى به او ميدارد غايلهء مشركان و فتنهء ايشان را * ( عَنِ الَّذِينَ آمَنُوا ) * از آنان كه گرويده‌اند ايراد دفع از باب مفاعله به جهت مبالغه است در دفع چه مغالب در صدد آنست كه فعل او اقوى و ابلغ باشد از مخاصم او يعنى البته حقتعالى دفع فتنهء اهل شرك كند از مؤمنان و اهل ايمان را نصرت دهد بر ايشان * ( إِنَّ اللَّه لا يُحِبُّ ) * بدرستى كه خدا\r\nدوست نميدارد * ( كُلَّ خَوَّانٍ ) * هر خيانت كنندهء كه در امانت دين خائنست بجهة اشراك * ( كَفُورٍ ) * ناسپاس بر نعمت او كه بمحض فضل انعام بديشان مىدهد و ايشان بنام بتان قربان ميكنند يعنى چون او سبحانه بفعل ايشان راضى نيست پس هرگز نصرت ايشان ندهد و همه را مغلوب و مخذول گرداند در اسباب نزول و در اكثر تفاسير ديگر مذكور است كه كفار مكه بدست و زبان در آزار و ايذاى مؤمنان ميكوشيدند و هر ساعت از اصحاب بعضى سرشكسته و جمى دست بسته به خدمت حضرت نبوى ( ص ) آمده و شكايت مينمودند و حضرت پيغمبر ( ص ) مىفرمود كه صبر كنيد كه من بقتال ايشان مامور نيستم و حقتعالى\r\n","description":"","footnote":"","page_name":" 157 ","page_number":157},
  {"content":"\r\nزياده از هفتاد آيه در باب نهى از قتال به من انزال فرموده چون هجرت بمدينه واقع شد اذن قتال در رسيد و اول آيتى كه در باب جهاد نازل شد اين بود كه * ( أُذِنَ ) * دستورى داده شد كارزار كردن * ( لِلَّذِينَ يُقاتَلُونَ ) * مر آن را كه خواهند كارزار كنند با كافران * ( بِأَنَّهُمْ ظُلِمُوا ) * بسبب آنكه ستم رسيده شده‌اند و جفا هاى بسيار از دشمنان كشيده‌اند حذف ماذونه فيه كه قتالست به جهت دلالت * ( لِلَّذِينَ يُقاتَلُونَ ) * است بر آن و حفص بفتح تا مىخواند بصيغهء مجهول يعنى آنان را كه كافران با ايشان مقاتله ميكنند دستورى داديم كه قتال كنند * ( وَإِنَّ اللَّه ) * و بدرستى كه خدا * ( عَلى نَصْرِهِمْ ) * بر يارى دادن مظلومان كه اهل ايمانند و اصحاب پيغمبر آخر الزمان ( ص ) * ( لَقَدِيرٌ ) * هر آينه توانا است اين وعدهء ايشان است بنصرت هم چنان كه بدفع اذيت كفار از ايشان وعده فرموده بود كانه قيل ( ان اللَّه سينصرهم )\r\n* ( الَّذِينَ أُخْرِجُوا مِنْ دِيارِهِمْ ) * در محل جر است به آنكه بدل اسم موصول مذكور است اى ( اذن للذين اخرجوا ) يا در محل رفع به آنكه خبر مبتداى محذوفست اى ( هم الذين ) يعنى رخصت داده شد قتال مر آنان را كه بيرون كرده شدند از سراهاى خود كه در مكه داشتند يا آنان كه مرخصاند بقتال آناناند كه اخراج كرده شدند از منازل خود * ( بِغَيْرِ حَقٍّ ) * بنا حق اين در موضع حالست يعنى در حالتى كه مستوجب اخراج نبودند بحقيقة و يا آنكه صفت موصوف محذوفست و تقدير اينكه اخراجا به غير حق يعنى بيرون كردنى بناحق و ناروا و ناسزا و چيزى از ايشان صادر نشده بود كه سبب بيرون كردن ايشان بود * ( إِلَّا أَنْ يَقُولُوا ) * مگر آن كه ميگفتند كه * ( رَبُّنَا اللَّه ) * پروردگار ما خدا است و بيگانگى او اقرار ميكردند و اين استثناى منقطع است و يا بر طريق قول نابغه كه ( و لا عيب فيهم غير ان سيوفهم بهن فلول من قراع الكتائب ) مراد آنست كه هيچ چيز موجب اخراج ايشان نشد از ذنب و تقصير مگر توحيد كه بحسب حقيقت باعث آنست كه ايشان را تمكين دهد در ديار خود نه آنكه اخراج كنند و اينمثل آنست كه گويند ( ما يبغضنى الا لانى اقول الحق ) و در كشاف ذكر كرده كه * ( أَنْ يَقُولُوا ) * در محل جر است اى ( به غير موجب سوى التوحيد الذى ينبغى ان يكون موجب الاقرار و التمكين لا موجب الاخراج و التيسير ) و مثله هَلْ تَنْقِمُونَ مِنَّا إِلَّا أَنْ آمَنَّا بِاللَّه و بعضى گفته‌اند كه نزول اين آيه در شان آن جماعتى بود از اهل اسلام كه بعد از هجرت رسول در مكه بماندند و بجهة ضعف و ناتوانى نتوانستند كه بموافقت حضرت رسالت ( ص ) موافقت نمايند و بعد از استطاعت چون خواستند كه بيرون روند مشركان مانع شدند و حقتعالى اين\r\n","description":"","footnote":"","page_name":" 158 ","page_number":158},
  {"content":"\r\nآيه فرستاد و ايشان را رخصت داد در قتال آنان كه با ايشان قتال كردند و از ابى جعفر مرويست كه\r\nنزلت فى المهاجرين و جرت فى آل محمد الذين اخرجوا من ديارهم و اجيفوا\r\nاين آيه نازل شده در مهاجرين و جارى گشته در آل محمد ( ص ) كه از ديار خودشان بيرون كردند و ستم بر ايشان روا داشتند * ( وَلَوْ لا دَفْعُ اللَّه النَّاسَ ) * و اگر نه دفع كردن خدا بودى مردمان را * ( بَعْضَهُمْ بِبَعْضٍ ) * برخى ايشان را ببعضى بتسليط مؤمنان از ايشان بر مشركان * ( لَهُدِّمَتْ ) * هر آينه ويران كرده شدى باستيلاى كافران مشرك بر ملل مختلفه و بر متعبدات ايشان * ( صَوامِعُ ) * صومعه هاى رهبانان ايام شريعت عيسى ( ع ) در صحارى و جبال * ( وَبِيَعٌ ) * و كليسيهاى ترسايان زمان عيسى ( ع ) در بلدان و قرى * ( وَصَلَواتٌ ) * و كليسيهاى جهودان در زمان موسى ( ع ) و تسميهء آن بصلوات به جهت وقوع صلوات است در آن و يا كلمهء معربست و اصل آن بعر أبي صلواتا است و اين مرويست از ابن عباس و ضحاك و قتاده و گويند مراد بصلوات هدم صلوات است بقتل فاعل آن و منع از اقامت آن و نزد بعضى مراد بصلوات مصليات اهل كتاب و مسلمانان است كه بر راهها ساخته باشند كقوله تعالى لا تَقْرَبُوا الصَّلاةَ وَأَنْتُمْ سُكارى * ( وَمَساجِدُ ) * و مسجد هاى مسلمانان در آخر الزمان * ( يُذْكَرُ فِيهَا ) * كه هميشه ذكر كرده ميشدى در آن مساجد و يا در جميع بقاع مذكوره * ( اسْمُ اللَّه كَثِيراً ) * نام خداى بسيار و اين صفت مفعول محذوفست و يا صفت وقت محذوف يعنى ذكر بسيار يا در وقت بسيار و بنا بر آنكه ضمير راجع بمساجد باشد تخصيص آن بذكر جهة تفضيل آن است و گويند مراد مشركان زمان پيغمبرند ( ص ) يعنى هر آينه غالب شدندى مشركان امت محمد بر مسلمانان و اهل كتاب ايشان و منهدم ساختندى متعبدات فريقين را و تقديم صوامع و بيع و صلوات بر مساجد جهة تقديم زمانيست و ديگر تاختم بنفيستر باشد كقوله وَمِنْهُمْ سابِقٌ بِالْخَيْراتِ * ( وَلَيَنْصُرَنَّ اللَّه ) * و هر آينه يارى دهد خداى * ( مَنْ يَنْصُرُه ) * كسى را كه دين او را يارى مىدهد * ( إِنَّ اللَّه لَقَوِيٌّ ) * بدرستى كه خدا توانا است بر نصرت مؤمنان * ( عَزِيزٌ ) * غالب است بر همه كس و بر همه چيز و هر كه را خواهد غلبه دهد حقتعالى در اين آيه وعده داد مظلومان اصحاب را بنصرت و انجاز وعدهء آن كرد چه تسليط مهاجر و انصار نمود بر صناديد عرب و اكابر و اكاسرهء عجم و قياصرهء ايشان و زمين و ديار ايشان را به مسلمانان تفويض نمود پس آيه اخبار به ظهر غيب از آنچه بعد از اين بظهور رسيد از استيلاى اهل اسلام بر اهل كفر و غلبهء ايشان بر مشركان و ساير كافران و ديگر باره در صفت مهاجران كه ماذون بقتالند ميفرمايد كه * ( الَّذِينَ إِنْ مَكَّنَّاهُمْ ) *\r\n","description":"","footnote":"","page_name":" 159 ","page_number":159},
  {"content":"\r\nخبر مبتداى محذوفست اى هم الذين و يا آنكه بدل لِلَّذِينَ يُقاتَلُونَ اى اذن للذين ان مكناهم يا بدل من ينصر اى و لينصرن اللَّه الذين ان مكناهم پس معنى آيه آنست كه جماعت ماذونان كسانىاند كه اگر مكانت و قدرت دهيم يا اذن بقتال داده شده است مر آنان را كه اگر جاى دهيم ايشان را يا يارى دهد خدا آنان را كه اگر تمكين و اقتدار دهيم آنها را * ( فِي الأَرْضِ ) * در زمين و زمان حكومت در كف كفايت ايشان دهيم يعنى اعطا نمائيم بايشان آنچه صحيح باشد به آن تسلط و حكومت از علم و نصب دلالت واضحه و سلامتى قوى و قدرت و ازاحهء علت و غير آن از الطاف * ( أَقامُوا الصَّلاةَ ) * بپاى دارند نماز را به جهت تعظيم ما * ( وَآتَوُا الزَّكاةَ ) * و بدهند زكات مال را جهت مساعدة بندگان ما * ( وَأَمَرُوا بِالْمَعْرُوفِ ) * و بفرمايند بنيكويى يعنى آنچه شرعا و عرفا حسن گويند * ( وَنَهَوْا عَنِ الْمُنْكَرِ ) * و باز دارند مردمان را از زشتى يعنى آنچه بحسب شرع و عقل قبيح شمرند * ( وَلِلَّه ) * و مر خدايراست * ( عاقِبَةُ الأُمُورِ ) * نهايت و سرانجام همهء كارها يعنى مرجع همهء امور با حكم او است هر كه را خواهد نصرت دهد و هر كه را خواهد فروگذارد بر وفق مشية و حكمة كقوله تعالى تُؤْتِي الْمُلْكَ مَنْ تَشاءُ وَتَنْزِعُ الْمُلْكَ مِمَّنْ تَشاءُ وَتُعِزُّ مَنْ تَشاءُ وَتُذِلُّ مَنْ تَشاءُ بِيَدِكَ الْخَيْرُ إِنَّكَ عَلى كُلِّ شَيْءٍ قَدِيرٌ اين تاكيد وعدهء نصرتست و گويند اين آيه بمعنى كريمهء و الى اللَّه ترجع الامور است پس معنى مراد آنست كه بعد از فناى مدعيان ملك و حكم كه امروز دعوى بيموقع كنند همهء امور به حكم او راجع گردد بدون منازعى و مانعى و هيچكس نباشد كه در آن روز دعوى مالكيت و حاكميت كند مگر او سبحانه كما قال\r\nلِمَنِ الْمُلْكُ الْيَوْمَ لِلَّه الْواحِدِ الْقَهَّارِ از حسن و عكرمه مرويست كه اين متمكنان امت مرحومه‌اند و نزد قتاده و ضحاك اصحاب پيغمبراند و از ابو جعفر منقولست كه\r\nنحن هم و اللَّه\r\nآنها مائيم كه منصب امامت و حكومت و عظمة نامزد ما است و رتبهء علم و مزيت فضل و طهارت تقوى و ساير صفات كمال لازم احوال ما است بعد از آن جهت تسلى خاطر عاطر سيد عالم ( ص ) كه كفار پيوسته تكذيب او ميكردند تهديد مكذبان او نموده ميفرمايد * ( وَإِنْ يُكَذِّبُوكَ ) * و اگر تكذيب ميكنند ترا مشركان قريش غم و اندوه به خود راه مده كه تكذيب اهل كفر و شرك مخصوص به تو نيست * ( فَقَدْ كَذَّبَتْ ) * پس بتحقيق كه تكذيب كردند * ( قَبْلَهُمْ ) * پيش از صناديد مكه كه مكذب تواند * ( قَوْمُ نُوحٍ ) * گروه نوح مر نوح را * ( وَعادٌ ) * و گروه عاد هود را * ( وَثَمُودُ ) * و گروه ثمود صالح را * ( وَقَوْمُ إِبْراهِيمَ ) * و گروه ابراهيم مر ابراهيم را * ( وَقَوْمُ لُوطٍ ) * و گروه لوط لوط را * ( وَأَصْحابُ مَدْيَنَ ) * و اصحاب مدين شعيب را * ( وَكُذِّبَ مُوسى ) *\r\n","description":"","footnote":"","page_name":" 160 ","page_number":160},
  {"content":"\r\nتكذيب كرده شد موسى يعنى قبطيان او تكذيب كردند نه قوم او كه بنى اسرائيل بودند و تغيير نظم و ايراد فعل مجهول جهة تست كه قوم موسى بنى اسرائيل بودند و ايشان مصدق او بودند نه مكذب بلكه مكذبان او قبطيان بودند و ديگر به جهت اشعار است به آنكه تكذيب او اشنع بود به جهت آنكه آيات و معجزات او اعظم و اشنع بود فكانه قيل ( بعد ما ذكر تكذيب كل قوم رسولهم و كذب موسى ايضا مع وضوح آياته و عظم معجزاته فما ظنك بغيره ) * ( فَأَمْلَيْتُ ) * پس مهلت داديم * ( لِلْكافِرِينَ ) * مر ناگرويدگان را تا وقتى كه اجال مقدره ايشان در آيد يعنى تعجيل عقوبت ايشان نكردم تا حجت بر ايشان مؤكد گردد * ( ثُمَّ أَخَذْتُهُمْ ) * پس بگرفتم ايشان را به عذاب طوفان و ريح صرصر و صيحه و لشگر بعوضه و خسف و حجاره و عذاب يوم الظلة و غرق * ( فَكَيْفَ كانَ ) * پس چگونه بود * ( نَكِيرِ ) * ناپسنديدند من ايشان را استفهام بر سبيل تقرير است و نكير بمعنى انكار چون نذير بمعنى انذار يعنى به جهت شدت انكار من بر فعل قبيح ايشان بوسيلهء انواع عقوبت شديده مذكوره نعمت را به نقمت بدل ساختم و حيات را به هلاكت و عمارت را به خرابى بعد از آن در كيفيت عقوبت مكذبان ميفرمايد * ( فَكَأَيِّنْ مِنْ قَرْيَةٍ ) * بسا از ديه و شهر كه ما * ( أَهْلَكْناها ) * هلاك كرديم آن را با هلاك اهل آن * ( وَهِيَ ) * و حال آنكه ديه يعنى مردمان آن * ( ظالِمَةٌ ) * ستمكاران بودند بر خود يعنى مشرك و كافر * ( فَهِيَ ) * پس آن ديه * ( خاوِيَةٌ عَلى عُرُوشِها ) * افتاده است بر سقفهاى خود يعنى اول سقفهاى ابنيهء آن بيفتاد و بعد از آن ديوارهاى آن بر بالاى آن فرود آمد بدانكه هر شيئى مرتفع كه سايه بر چيزى افكند از سقف و بيت و خيمه و ظله و كرم آن را عرش ميگويند و خاوى بمعنى ساقط است ماخوذ از ( خوى النجم اذا سقط ) و گويند خاوى بمعنى خاليست مشتق از ( خوى المنزل اذا خلا من اهله و خوى بطن الحامل و على عروشها ) خالى از آن نيست كه متعلقست به خاويه پس معنى اينست كه ( انها ساقطة على عروشها ) يعنى افتاده است سقوف آن بر زمين و بعد از آن حيطان آن منهدم گشته بر بالاى آن سقوف افتاده يا معنى اينكه انها خالية مع بقاء عروشها يعنى آن ديه خالى گشته از مردمان با بقاى سقوف و سلامتى آن يا خبر بعد از خبر است كانه قيل ( هى خالية و هى على عروشها ) يعنى آن ديه خاليست از مردمان و فانى نيست و مشرف بر سقوط خود به اين معنى كه سقوف بر ارض ساقط شده و حيطان آن مشرف بر آن سقوف ساقط است و محل اعراب هى ظالمة نصب است بر حاليت و هى خاوية محلى از اعراب ندارد زيرا كه آن معطوفست بر\r\n","description":"","footnote":"","page_name":" 161 ","page_number":161},
  {"content":"\r\nاهلكناها كه او را محلى از اعراب نيست و قوله * ( وَبِئْرٍ مُعَطَّلَةٍ ) * عطفست بر قريه يعنى بسا از چاه باز گذاشته شده از آب كشيدن كه پر آب و معمور است در باديه و يا الات استقاء كه واگذاشته و دست باز داشته شده است از آن به جهت آنكه اهل آن آب هلاك شده‌اند و كسى نيست كه از آن آب كشد * ( وَقَصْرٍ مَشِيدٍ ) * و بسا كوشك بلند افراشته يا گچ كارى شده و مستحكم كه از ساكنان خالى است به جهت استيصال ايشان و آن ماخوذ است از شاده يشيده شيدا اى جصصه و فى الصحاح المشيد المعمول بالشيد و هو الجص و كل ما طليت به الحابط من خص او بلاط هو الشيد و يا ماخوذ است\r\nاز شيده يشيده بمعنى طوله فالمشيد بمعنى مرتفع البناء و بدانكه كلام در تقدير اينست كه كم اهلكنا من قرية و كم بئر عطلنا عن سقاها و كم قصر مرتفع البناء او مجصص اخليناه عن ساكنيه و ترك ذكر اخليناه به جهت دلالت معطله است بر آن و اين دليل است بر آنكه على عروشها بمعنى مع بقاء عروشها اوجه است اصحاب ابا و ملوك بدويه‌اند و اصحاب قصور ملوك حضريه و در تفسير اهل البيت مذكور است كه قوله * ( وَبِئْرٍ مُعَطَّلَةٍ ) * معناه كم من عالم لا يرجع اليه و لا ينتفع بعلمه و در اكثر تفاسير آمده كه اين چاه در پايان كوهيست بحضر موت و قصر مشيد بر قلهء آن كوه و در لباب گفته كه بانى قصر پسر عاد ثانى بوده كه او را منذر گويند و در اشهر روايات واقع شده كه چون قوم نمود هلاكشدند صالح ( ع ) با چهار هزار كس از مؤمنان بديار يمن آمدند و در بعضى منازل انولايت موت بر او طارى شد و آن منزل را حضرموت نام نهادند اى ( مكان حضرموت صالح فيه ) و آنجا بلده ساختند و حضور نام نهادند و اصحاب او خلاص بن شويد و بروايتى خليس بن حلاس را بر خود امير كردند و وزارت او بسخاريب بن سواده دادند و بر سر اين چاه كه بئر معطله اشاره است به آن قرار گرفتند و قصر مشيد ساختند و اولاد ايشان بعد از مدتى بت پرستى آغاز كردند و از دين آبا برگشتند و حنظلة بن صفوان كه مردى بود شتربان به پيغمبرى بر ايشان آمد وى را در بازار بخوارى و زارى بكشتند و خداى تعالى به جهت اين ايشان را مستاصل ساخت و چاه ايشان معطل و كوشك ايشان خالى بماند و يك كس از ايشان نماند كه از آن آب كشد و در قصر مشيد بنشيند و در تيسير آورده كه پادشاهى كافر بر وزير مسلمان غضبكرده خواست كه او را بكشد وزير بگريخت با چهار هزار كس از اهل ايمان و در پايان كوه حضرموت كه هواى خوش داشت منزل ساخت و هر چند چاه ميكندند آب تلخ بيرون مىآمد يكى از رجال الغيب بديشان رسيده موضعى جهت چاه نشان كرد چون بكندند آبى در غايت صفا و لطافت و نهايت رقت و عذوبت بيرون آمد ايشان آن چاه را گشاده ساختند و از پايان تا بالاى آن بخشتهاى زر و نقره برآوردند و بپرستش پروردگار\r\n","description":"","footnote":"","page_name":" 162 ","page_number":162},
  {"content":"\r\nمشغول شدند و بعد از مدت متمادى شيطان به صورت عجوزه صالحه برآمده و زنان را دلالت كرد بر آنكه در وقت غيبت شوهران بسحق اشتغال كنند و ديگر باره به شكل پير زاهد بر ايشان ظاهر گشت و مردان را بوقت دورى از زنان خود بر اتيان بهايم داشت و چون اين عمل قبيح در ميان ايشان پديد آمد حقتعالى حنظلة بن صفوان را با قحافه بن صفوان پيغمبرى بر ايشان فرستاد به دو نگرويدند آب چاه ايشان به زمين فرو رفت و بعد از وعده ايمان آن پيغمبر دعا فرمود آب باز آمد ديگر باره آغاز نافرمانى كردند و تكذيب او نمودند حقتعالى به آن پيغمبر اخبار فرمود كه بعد از هفت سال و هفت ماه و هفت روز و هفت ساعة عذاب بر ايشان خواهم فرستاد ايشان قصر مشيد را بنا كردند بخشتهاى زر و نقره و بيواقيت و جواهر مرصع گردانيدند و بعد از انقضاى زمان مهلت رجوع بدان قصر كرده درها فرو بستند جبرئيل فرود آمد و ايشان را با كوشك به زمين فرو برد و اكنون چاه ايشان مانده است و دود سياه منتن از آنجا بيرون ميآيد و در آن نواحى نالهء هلاك شدگان ميشنوند * ( أَ فَلَمْ يَسِيرُوا ) * آيا نرفتند كفار مكه و سير نكردند * ( فِي الأَرْضِ ) * در زمين يمن و شام اين چيست مر ايشان را كه مسافرت نمايند بآنموضع تا مصارع هلاك شدگان را ببينند و به آن عبرت گيرند و ايشان را اگر چه قبل از اين به آنجا گذار ميكردند اما به نظر اعتبار در او نگاه نميكردند پس حق سبحانه ميفرمايد كه بايد قوم تو اى محمد ( ص ) بآنمصارع اهل استيصال سير كنند و به نظر عبرت در آن نگرند و در آن باب تامل نموده از طريق ايشان كه كفر و شركست بر كردند تا به آن عذاب گرفتار نگردند چنان كه ميفرمايد كه * ( فَتَكُونَ لَهُمْ ) * پس باشد مر ايشان را * ( قُلُوبٌ يَعْقِلُونَ بِها ) * دلهايى كه تعقل كنند به آن چيزى را كه سبب استبصار و مؤدى باعتبار باشد به آن چيزى كه واجبست تعقل كردن آن از\r\nتوحيد بسبب استبصار و استدلال و اعتبارات بحالات امم سالفه و وقايع ايشان * ( أَوْ آذانٌ يَسْمَعُونَ ) * يا باشد ايشان را گوشهايى كه بشنوند * ( بِها ) * به آن گوش آنچه واجبست استماع آن از وحى و تذكير بحالات آنان كه آثار ايشان را مشاهده كرده‌اند از اهل استيصال * ( فَإِنَّها ) * پس قصه و شان اينست كه * ( لا تَعْمَى الأَبْصارُ ) * كور و نابينا نيست ديده هاى ظاهر ايشان و گويند ضمير فانها مبهم است و ابصار مفسرانست و ضمير اعمى راجع است به آن و اسم ظاهر قايم مقام آن و تقدير اينكه ان الأبصار لا تعمى يعنى بدرستى كه چشمهاى سر ايشان نابينا نيست و در مشاعر ايشان خللى نه چه همهء چيزها را چنان كه ميبايد مىبينند * ( وَلكِنْ تَعْمَى ) * و ليكن نابينا است از مشاهدهء اعتبار * ( الْقُلُوبُ الَّتِي فِي الصُّدُورِ ) * آن\r\n","description":"","footnote":"","page_name":" 163 ","page_number":163},
  {"content":"\r\nدلهايى كه هست در سينه هاى ايشان يعنى چشم دل ايشان به جهت اتباع هوا و فرط عناد و تقليد پوشيده است از مشاهدهء احوال گذشتگان و بى بصير تست از ديدن وقايع و حوادث ايشان كه آن نزول انواع عقوباتست بر ايشان و به جهت اين بدان عبرت نمىگيرند و مستبصر نميشوند و ذكر صدور به جهت مبالغه و تاكيد است مانند عشرة كاملة و يطير بجناحيه و يقولون بافواههم و به جهت نفى تجوز چه قلوب را بر معنى ديگر اطلاق ميكنند بر طريق مجاز چون ( قلب النخل و قلب الشتا و قلب الاسد ) و در كشاف آورده كه متعارفى معتقد مردمان آنست كه عمى بر سبيل حقيقت مكان آن بصر است چه آن عبارتست از آنكه چيزى بحدقه رسد كه طامس نوران شود و استعمال آن در قلب از روى استعاره است و مثل پس هر گاه مراد از آن اثبات چيزى باشد كه خلاف معتقد و متعارف است كه آن نسبت عمى باشد بقلوب حقيقت و نفى آن از ابصار اين تصوير احتياج خواهد داشت بزيادتى تعيين و فضل تعريف تا در نفوس متقرر شود كه مكان عمى قلوبست نه ابصار كما تقول ( ليس المضاء للسيف و لكنه للسانك الذى بين فكيك كه الذى بين فكيك ) تقرير آن چيزيست كه اثبات كرده شده است مر لسان را و تثبيت اينكه محل مضا لسانست نه سيف ( كانك قلت ما نفيت المضاء عن السيف و ائبته للسانك فلتة و لا سهوا منى و لكن تعمدت اياه بعينه تعمدا ) مرويست كه چون ايه و من كان فى هذه اعمى فهو فى الاخرة اعمى نازل شد ابن مكتوم مغموم شده نزد حضرت رسالت ( ص ) آمد و گفت يا رسول اللَّه من در دنيا اعمىام پس در آخرت من اعمى خواهم بود حق تعالى اين آيه فرو فرستاد و چون ابن مكتوم اين آيه بشنيد شاد شد آورده‌اند كه كفار قريش چون نضر بن حارث و امثال او پيوسته تعجيل عذاب ميكردند و با پيغمبر ( ص ) ميگفتند كه اگر در دعوى نبوت و انزال عذاب صادقى از خداى خود در خواه تا بر ما عذاب نازل سازد آيه آمد * ( وَيَسْتَعْجِلُونَكَ ) * و بشتاب ميخواهند از تو كافران مكه كه نضر بن حارث و احزاب اويند تعجيل ميكنند * ( بِالْعَذابِ ) * بنزول عذاب موعود * ( وَلَنْ يُخْلِفَ اللَّه ) * و هرگز خلاف نخواهد كرد خدا * ( وَعْدَه ) * وعدهء خود را كه در انزال عذاب ايشان فرموده به جهت امتناع خلف در خبر او پس عذاب موعود به را بايشان خواهد رسانيد و اگرچه بعد آن ازمنه مطاوله باشد لكن او سبحانه صبور است و حكمت او مقتضى آن نيست كه بعقوبت تعجيل نمايد و انزال وعده عذاب در روز بدر بود كه بذو الفقار امير المؤمنين ( ع ) و مدد فرشتگان همه مقتول شده به عذاب جحيم رسيدند * ( وَإِنَّ يَوْماً ) * و بدرستى كه روزى از روزهاى شما * ( عِنْدَ رَبِّكَ ) * نزد پروردگار تو * ( كَأَلْفِ سَنَةٍ ) * مانند هزار سال است * ( مِمَّا تَعُدُّونَ ) * از آنچه ميشمريد اين بيان تناهي صبر او سبحانه است و تانى و حلم او تا بمرتبهء كه مدد و ازمنهء\r\n","description":"","footnote":"","page_name":" 164 ","page_number":164},
  {"content":"\r\nطويله را قصير ميداند و حقير مىشمرد و چون يك روز و هزار سال هر دو على السويه‌اند نزد او سبحانه جهت آنكه حكم زمان بر او جارى نيست پس وجود و عدم و قلت و كثرت آن نزديك او يكسانست و هر گاه كه خواهد عذاب فرستد وى را استعجال زمان عقوبت هيچ اثرى بر او مترتب نگردد و گويند معنى آنست كه چگونه استعجال ميكنيد و طلبهء عجله مينمايند از كسى كه طول يك روز از ايام عذاب او مانند طول هزار سالست كه از سالهاى شما چه ايام شدايد مستطالست و از\r\nابن عباس و مجاهد و عكرمه و ابن زيد نيز نقل است كه ( معناه ان يوما من الايام الاخرة يكون كالف سنة من ايام الدنيا ) و بروايت ديگر از ابن عباس ( ان يوما من الايام التي خلق اللَّه فيها السموات و الارض كالف سنة ) و دال بر اينمعنى است آنچه مرويست از حضرت نبوى ( ص ) كه\r\nالفقراء يدخلون الجنة قبل الاغنياء به نصف يوم خمسمائة عام\r\nپس معنى اين آيه به اين راهست كه كفار استعجال عذاب ميكنند و حال آنكه روزى از روزهاى عذاب ايشان در آخرت همچه هزار سالست و از جبائى مرويست كه معنى آنست كه يك روز عذاب او سبحانه در حكم هزار سال عذاب غير است به جهت شدت عذاب و صعوبت عقاب پس اين آيه و آيهء كانَ مِقْدارُه خَمْسِينَ أَلْفَ سَنَةٍ در بيان عذاب روز قيامت است بر طريق مبالغه چنان كه يكى از ما گويد كه مرا روزى بى تو هزار سالست و مراد شدت و استطالت و گرانى احوال و اهوال باشد و من هذا قول الشاعر\r\n\r\n( و يوم لا اراك كالف شهر\r\nو شهر لا اراك كالف عام )\r\n\r\n* ( وَكَأَيِّنْ مِنْ قَرْيَةٍ ) * و چندين از ديه هاى يعنى اهالى آن كه من بمحض رحمت رحمانيت خود * ( أَمْلَيْتُ لَها ) * مهلت دادم من اهل آن را بتاخير عذاب * ( وَهِيَ ظالِمَةٌ ) * و حال آن كه آن قريه يعنى مردم آن در آن ستمكار بودند بر خود به جهت شرك و كفر و اكتساب ساير معصيت و مانند شما اى اهل مكه مستحق بتعجيل عقوبت و مهلت من به جهت آن بود كه توبه كنند و به حق باز گردند * ( ثُمَّ أَخَذْتُها ) * پس گرفتم ايشان را چون توبه نكردند به عذاب سخت در دنيا * ( وَإِلَيَّ الْمَصِيرُ ) * و بسوى من است بازگشت همه يعنى مرجع جميع مردم بسوى حكم منست در آخرت و آنجا بجزاى خود خواهند رسيد و حال شما اى كفار قريش نيز چنين خواهد بود و بدانكه چون فَكَأَيِّنْ مِنْ قَرْيَةٍ أَهْلَكْناها بدل فَكَيْفَ كانَ نَكِيرِ بود و اينجا * ( وَكَأَيِّنْ مِنْ قَرْيَةٍ أَمْلَيْتُ لَها ) * در حكم جملتين متقدمتين است يعنى قوله و لن يخلف اللَّه وعده و ان يوما عنده ربك كالف سنة كه هر يك از آنها معطوفاند به واو و از اين جهت اول معطوف شد بفاء و اينجا معطوف گشت به واو و حذف مضاف در من قرية كه آن اهل است و تقدير اينكه و كم من اهل قرية و اقامت مضاف اليه در مقام آن در اعراب و رجع ضماير و احكام به جهت مبالغه است در تعميم و تهويل و نيز به جهت تهديد و تخويف بندگان\r\n","description":"","footnote":"","page_name":" 165 ","page_number":165},
  {"content":"\r\nخطاب به پيغمبر ( ص ) مىكند و ميفرمايد كه * ( قُلْ ) * بگو اى محمد ( ص ) باهل روزگار خود كه * ( يا أَيُّهَا النَّاسُ ) * اى مردمان * ( إِنَّما أَنَا لَكُمْ ) * جز اين نيست كه من شما را * ( نَذِيرٌ مُبِينٌ ) * بيم كننده‌ام هويدا يعنى روشن كننده آن چه شما را بدان انذار ميكنم اقتصار بر انذار با عموم خطاب و ذكر اهل ايمان و كفار\r\nبعد از آن جهت آنست كه صدر كلام و مساق آن براى كافرانست و غرض از ذكر مؤمنان و ثواب ايشان زيادتى غيظ كافرانست و لهذا اول آن را مقدم داشت و فرمود كه * ( فَالَّذِينَ آمَنُوا ) * پس آنان كه گرويدند به خدا و رسول او * ( وَعَمِلُوا الصَّالِحاتِ ) * و كردند كارهاى شايسته از انواع طاعات * ( لَهُمْ مَغْفِرَةٌ ) * مر ايشانراست آمرزش از گناهان گذشته * ( وَرِزْقٌ كَرِيمٌ ) * و روزى بزرگوار و نيكو مراد نعيم جنت است چه اكرم نعم در اكرم داراست و تنوين مغفرة و رزق تنوين تعظيم و تكثير است يعنى مغفرة بسيار و رزق بيشمار و كريم از هر نوع آن چيزيست كه جامع فضايل آن باشد و نزد بعضى مراد برزق كريم روزيى است كه بىتعب و رنج و منت باشد خواه در دنيا و خواه در آخرت * ( وَالَّذِينَ سَعَوْا ) * و آنان كه شتافتند از روى مجادله و بذل جهد نمودند * ( فِي آياتِنا ) * در امر آيتهاى ما برد و ابطال يعنى سعى كردند كه آيات قرآنى را باطل كنند و به جهت آن زبان طعن گشوده نسبت سحر و شعر و كهانة و اساطير اولين به آن دادند * ( مُعاجِزِينَ ) * در حالتى كه پيشى گيرندگانند بر ما باعجاز يعنى زعم ايشان آنست كه به جهت كيد و مكرى كه در باب اسلام دارند از ما درگذرند و بر ما غالب شوند در عاجز گردانيدن و به جهت اين عذاب ما از ايشان فوت شود و كيدى و مكرى كه در باب ابطال اسلام دارند تمام شود * ( أُولئِكَ ) * آن گروه ساعيان * ( أَصْحابُ الْجَحِيمِ ) * ملازمان دركه جحيماند كه از دركات اسفل دوزخست و آتش آن افروخته تر و يا مراد جنس نار موقده است و در كشاف آورده كه ( سعيت فى امر فلان اذا افسده او اصلحه بسعيه و عاجزه سابقه لان كل واحد منهما فى طلب اعجاز الامر عن اللحاق به فاذا سبقه قيل اعجزه و عجزه ) خلاصهء معنى آنست كه كفار در مجادله با خدا و سعى در باب ابطال آيات قرآنى مانند كسانىاند كه معارضه كنند با شخصى تا وى را عاجز گردانند و بر او غالب آيند آورده‌اند كه چون سورهء و النجم نازل شد سيد عالم ( ص ) آن را در مسجد الحرام در مجمع قريش ميخواند و در ميان ايتها توقف ميفرمود تا مردم تلقى نموده ياد گيرند پس بطريق مذكوره بعد از تلاوت آيهء أَ فَرَأَيْتُمُ اللَّاتَ وَالْعُزَّى وَمَناةَ الثَّالِثَةَ الأُخْرى توقف نمود شيطان در آن ميان مجال يافته به گوش مشركان رسانيد كه تلك الغرانيق العلى و ان شفاعتهن لترجى يعنى اين بتان بزرگان\r\n","description":"","footnote":"","page_name":" 166 ","page_number":166},
  {"content":"\r\nقوماند و با نضارت و حسن و طراوتاند اميد بشفاعت ايشان ميتوان داشت كفار باستماع اين كلمات ناخوش خوش دل شده پنداشتند كه آن را حضرت رسالت ( ص ) خواند و بتان ايشان را ستايش كرد لا جرم در آخر سوره كه آن حضرت با مؤمنان سجده كردند اكثر اهل شرك اتفاق كردند در سجده جبرئيل ( ع ) فرود آمد و صورت حال بعرض آن حضرت رسانيد دل مبارك آن حضرت از آن بسيار اندوه ناك شد حقتعالى جهت تسلى خاطر عاطر سيد عالم ( ص ) اين آيه فرستاد * ( وَما أَرْسَلْنا ) * و نفرستاديم ما * ( مِنْ قَبْلِكَ ) * پيش از فرستادن تو * ( مِنْ رَسُولٍ ) * هيچ رسولى * ( وَلا نَبِيٍّ ) * و هيچ نبيى فرق ميان رسول و نبى آنست كه رسول صاحب شريعت است و نبى تابع آن در آن شريعت چون لوط كه بشريعت ابراهيم دعوت ميكرد و همچنين است يوشع و شمعون كه بشريعت موسى و عيسى دعوت مردمان مينمودند يا رسول داعيست بشريعت مجدده و نبى اعم از آن يعنى داعى بآنشريعت و بشريعت كسى كه مقر شرع سابق باشد چون انبياى بنى اسرائيل كه ميان موسى و عيسى بودند و لهذا حضرت رسالت ( ص ) علماى امت خود را تشبيه فرموده بايشان و گفته\r\nعلماء امتى كانبياء بنى اسرائيل\r\nو گفته‌اند كه رسول آنست كه جامع معجز و كتابى باشد كه بر او منزل گشته و نبى آنكه صاحب كتاب نباشد و مردم را به مجرد معجزه دعوت كند يا آنكه رسول اعم از ملائكه و بشر است و نبى مخصوص بشر و نيز گفته‌اند كه رسول آنست كه فرشته وحى بوى فرود آورد و نبى آنكه آوازى شنود بدون ديدن صاحب آن يا ملهم گردد يا خواب بيند و حق اين است كه بينهما عموم و خصوص مطلقست به اين وجه كه رسول صاحب كتابست و نبى اعم از آنكه با او كتاب باشد يا نه و لهذا حقتعالى اطلاق هر دو بر پيغمبر ما ص كرده و فرموده كه يا أَيُّهَا النَّبِيُّ و يا أَيُّهَا الرَّسُولُ و بر هر تقدير آيه دليلى مبين است بر تغاير نبى و رسول و نيز در روايت صحيحه ثابت شده كه ابو ذر غفارى از پيغمبر ( ص ) سؤال كتب انبيا كرده فرمود كه\r\nمائة الف و اربعة و عشرون\r\nبعد از آن گفت فكم الرسول منهم فرمود\r\nثلاثة مائة و ثلث عشر جما غفيرا\r\nحاصل كه حق سبحانه ميفرمايد كه ما هيچ نبى و رسول نفرستاديم * ( إِلَّا إِذا تَمَنَّى ) * مگر كه چون تلاوت كرد * ( أَلْقَى الشَّيْطانُ ) * بيفكند شيطان * ( فِي أُمْنِيَّتِه ) * نزد تلاوت او آنچه خواست چنان كه بوقت تلاوت تو شيطانى كه او را ابيض گويند بهنجار او از تو از تو اين كلمات بر خواند و مشركان گمان بردند كه آن تلاوت تست و به جهت آن خوشحال شد به سجده افتادند و بدانكه تمنى بمعنى تلاوت در كلام عرب شايعست كقول الشاعر\r\n\r\nتمنى كتاب اللَّه اول مرة\r\nتمنى داود الزبور على الرسل\r\n\r\nو كما قال حسان بن ثابت\r\n\r\nتمنى كتاب اللَّه اول ليلة\r\nو آخرة لاتى حمام المقادر\r\n\r\nو فى الصحاح تميت الكتاب قراءة و فى المصادر الزوزنى و الكنز التمنى قرآن خواندن و كتاب خواندن و آرزو كردن و اگر تمنى بمعنى ظ خود باشد\r\n","description":"","footnote":"","page_name":" 167 ","page_number":167},
  {"content":"\r\nچنان كه بعضى گفته‌اند پس معنى آن خواهد بود كه ما ارسال رسول و نبى نكرديم در هيچ وقت مگر چون دل او آرزوى امرى از امور سايغه كردى شيطان وسوسهء او ميداد در آن بباطل و او را بر خلاف حق ميخواند و حديث\r\nانه ليغان على قلبى فاستغفر اللَّه فى اليوم سبعين مرة\r\nمشعر است بر اين * ( فَيَنْسَخُ اللَّه ) * پس باطل و زايل گرداند خدا * ( ما يُلْقِي الشَّيْطانُ ) * آنچه در افكند شيطان از كلمات كفر يا از وساوس * ( ثُمَّ يُحْكِمُ اللَّه ) * پس ثابت كند خدا * ( آياتِه ) * آيتهاى خود را كه پيغمبر ميخواند يا علامات امر حق و دلايل آن را ثابت گرداند در قلوب و نشانهاى امر باطل را دفع كند از آن * ( وَاللَّه عَلِيمٌ ) * و خداى تعالى دانا است به احوال بندگان * ( حَكِيمٌ ) * محكم كار است در آنچه كند يعنى هر فعلى كه كند بر وجه حكمة و مصلحت باشد و يا حكم كننده است بر مكلفان بدانكه در بعضى تفاسير قصهء القاى شيطان در امنية پيغمبر بر وجهى ايراد كرده‌اند كه مرضى اهل حق نيست و از آن جمله گفته‌اند كه چون رسول ديد كه مردمان از او متنفرند و هر چند بيشتر ايشان را دعوت مىكند از او دور تر ميشوند پس از غايت حرصى كه داشت بر ايمان ايشان تمنى كرد در نفس خود كه چه بودى اگر خدا آياتى چند فرستادى كه موافق خواطر ايشان بودى و ملايم طبع ايشان تا بايمان نزديك شدندى و چون حقتعالى سورهء و النجم فرستاد حضرت آن را در مجمع مسلمانان و مشركان تلاوت كرد و چون به اين آيه رسيد كه أَ فَرَأَيْتُمُ اللَّاتَ وَالْعُزَّى شيطان به جهت آنكه مقاربهء محبت كفار را در نفس پيغمبر متمكن يافت بر زبان او القا كرد كه تلك الغرانيق العلى و ان شفاعتهن لترجى و چون كفار مدح و ثناى الههء خود را از پيغمبر ( ص ) استماع كردند مسرور گشتند تا غايتى كه در آخر سوره همه با مؤمنان اتفاق نموده به سجده رفتند و در آن مسجد هيچ مؤمن و كافرى نماند مگر كه سجده كرد الا وليد بن مغيره كه بجهة كبر سن و ناتوانى و ضعف نتوانست كه سجده كند و آخر سنگى چند بر بالاى يكديگر نهاد و بر آن سجده كرد پس مردمان از مسجد متفرق شدند و همه مشركان قريش مبتهج و مسرور شدند جبرئيل بيامد و از روى عتاب خطاب بپيغمبر كرد كه اين چه سخنى بود كه گفتى و چيزى كه ما بر تو نخوانده بوديم بمشركان خواندى رسول ( ص ) از اين حال دل تنگ شد حق سبحانه و تعالى جهت خوشحالى وى اين آيه فرستاد و علم الهدى در تنزيه الانبيا بعد از نقل اين قول ناروا گفته كه اين سخنيست باطل و كلامى است عاطل و از كلمات مزخرفه و اقوال حشويه است و ظاهر آيه اصلا دلالت ندارد بر آن چه ظاهر آن مقتضى يكى از دو امر بيش نيست يكى آنكه تمنى بمعنى تلاوت باشد و ديگرى بمعنى تمنى قلب و هيچكدام مثمر قول مذكور نيست اما اول معنى مراد بر اين وجه است كه هيچ پيغمبر را پيش از تو نفرستاديم مگر كه چون ميخواند بقوم خود آنچه به آن مامور ميبود ايشان تحريف آن ميكردند و بر\r\n","description":"","footnote":"","page_name":" 168 ","page_number":168},
  {"content":"\r\nمراد خود چيزى را در آن ميافزودند يا كم ميكردند چنان كه يهود افترى كردند بر پيغمبر خود و چيزى كه او نگفته بود بوى نسبت دادند و بنا بر اين معنى اضافهء القاء بشيطان به جهت آنست كه تحريف و زياده و كم گردانيدن كلام از ايشان بوسوسهء شيطان بود و غرور او بعد از آن حقتعالى بيان فرموده كه ما بعد از القاى كلام شيطانى نسخ آن نموديم بظهور حجج بينه و جسم مادهء شبهه فرموديم بآيات واضحه و بدين وجه خروج آيه در مخرج تسليهء حضرت رسالت ( ص ) است كه مشركان تكذيب ميكردند بر او و اضافهء تلاوت كلام باطل به او ميكردند و اما دوم معنى به اين طريقست كه ما ارسال هيچ رسول و نبى نكرديم مگر كه چون در خاطر خود تمناى امرى از امور ميكرد شيطان او را وسوسه ميداد بباطل يعنى بحديث نفس او را بر عصيان ميخواند پس حقتعالى نسخ آن كرد و ارشاد فرمود بمخالفت شيطان و عصيان او و ترك استماع غرور او و چون انبيا معصوماند از خطا و عصيان و سهو و نسيان چنان كه در كتب كلاميه مبرهن گشته پس نسبت قول مذكور به ايشان عين خطا و محض فساد باشد و بعيد از طريق حق و منهج صواب و مع ذلك آيات قرآنى مكذب آن قولند چون آيهء نُثَبِّتُ بِه فُؤادَكَ يعنى بالقرآن و قوله وَلَوْ تَقَوَّلَ عَلَيْنا بَعْضَ الأَقاوِيلِ لأَخَذْنا مِنْه بِالْيَمِينِ ثُمَّ لَقَطَعْنا مِنْه الْوَتِينَ و قوله سَنُقْرِئُكَ فَلا تَنْسى و نيز بديهى از باب الباب و اصحاب نهى است كه\r\nحق سبحانه تمكين ندهد شيطان را بر پيغمبر خود بر وجهى كه بر زبان او كلمات باطله جارى سازد چه آن موجب عدم وثوقست بر قول او كه يك بار ذم بتان نمايد و بار ديگر مدح ايشان گويد و نيز شيطان قادر نيست كه بر زبان كسى سخن گويد و اگر بر سبيل فرض سهو بر پيغمبر روا باشد مثل اين سهو از او ممتنع است چه ممكن نيست كه شخصى قصيدهء خواند و در ميان آن يك بيت هم بر آن وزن و قافيه بسهو و بگويد و ديگر آنكه هر گاه حقتعالى پيغمبر خود را نهى كرده باشد از غلظة و فظاظة و قول شعر و غير ذلك كه ما دون مدح اصناماند چگونه عاصم او نبوده باشد از آنكه مدح اوثان كه در نهايت فظاعة و قباحتست و غايت غواية و ضلالت بر زبان او جارى شود و بعضى از علماى محققين گفته‌اند كه ممكنست كه وجه اين التباس دو امر بوده باشد يكى آنكه پيغمبر در مجمع قريش اين سوره را تلاوت كرده باشد چون بآيهء أ فرأيتم اللات و العزى رسيده باشد توقف كرده باشد يكى از ايشان نزديك پيغمبر ( ص ) بوده باشد به جهت خوف آنكه مبادا آن حضرت بعد از اين بمذمت و منقصت الههء ايشان زبان بگشايد آواز خود را مشابه آواز آن حضرت گردانيده زبان بكلمات واهيهء باطلهء تلك الغرانيق العلى و ان شفاعتهن لترجى گشوده باشد كه مراد شيطان انس باشد و كفار ديگر كه دور تر باشند تصور كرده باشند كه پيغمبران را گفته و به جهت اين همه سجده كرده باشند و ح اسناد القاب شيطان يا به جهت آن باشد كه مراد شيطان انس باشد يا شيطان جن كه وسوسهء او داده باشد و اين كلمات را به او تعليم داده دوم آنكه حضرت كلمات\r\n","description":"","footnote":"","page_name":" 169 ","page_number":169},
  {"content":"\r\nمذكور را گفته باشد بر سبيل انكار و معاريض و بر طريق تهكم و استهزا و مظنهء ايشان چنان بوده باشد كه آن حضرت به قصد تعظيم مدحت اصنام اين را گفت و چون عادت مشركان چنان بود كه هر گاه رسول ( ص ) قرآن خواندى ايشان در ميان آن شعر خواندندى و سخن لغو و باطل گفتندى تا رسول را بغلط اندازند و كسى استماع قرائت او نكند و آنچه گويد باطل گردانند كما قال اللَّه تعالى وَقالَ الَّذِينَ كَفَرُوا لا تَسْمَعُوا لِهذَا الْقُرْآنِ وَالْغَوْا فِيه لَعَلَّكُمْ تَغْلِبُونَ پس ممكنست كه كلمات مذكوره را به قصد اين گفته باشند و بمردمان رسانيده كه قول پيغمبر است و گويند در حينى كه پيغمبر ( ص ) در نماز قراءة كرده وقف نمود يكى از مشركان اين كلمات واهيه را در ميان قراءة او انداخته و در مخيله مردمان چنان نمود كه آن حضرت گفته و يا مباح بوده باشد كه پيغمبر ( ص ) بر طريق انكار و استهزا و تهكم اين را در نماز بگويد و بعد از آن منسوخ شده باشد بآيات ديگر و نزد بعضى ديگر مراد آن حضرت بغرانيق ملائكه بود و مشركان توهم كردند كه مراد وى از آن الههء ايشانست و در بعضى روايات آمده كه اين كلمات قرآنى بود در وصف ملائكه و معنى آنكه ملائكه كه متصفاند بسيادت و كرامت و حسن صورت و سيرت شفيعانند نه اصنام و چون مظنهء مشركان چنان بود كه مراد از آن الهه ايشانند حقتعالى نسخ قراءة آن فرمود و برخى گفته كه جايز است كه پيغمبر ( ص ) اين كلمات را از قوم شنيده باشد و حفظ كرده در اثناى قراءة شيطان القاى اين كرده باشد در خواطر او نزديك به آن رسيده كه بر زبان او جارى شود حقتعالى عاصم او شده باشد و او را متنبه ساخته و نسخ وسواس شيطان كرده و احكام آيات خود فرموده و آن را محفوظ داشته از ارادهء شيطان از مجاهد مرويست كه مراد آنست كه چون وحى دير شدى رسول تمناى آن كردى شيطان در آن حال مجال يافته وسواس او دادى كه وحى منقطع شد حقتعالى نسخ آن كرده بانزال آيات و قول اول كه صدر آيه مذكور شد اوضح و اصح اين اقوالست و مؤيد اينست كه بعد از آن بيان حكمت مىكند در تمكين شيطان از القاى كلام در ميان تلاوت سيدا نام ( ص ) كه دالست بر آنكه ملقى امر ظاهر است ميان محق و مبطل و همهء ايشان آن را مىدانند و مىفرمايد كه * ( لِيَجْعَلَ ) * يعنى تمكين داد خداى تعالى شيطان را از آنكه القا كند بوقت تلاوت انبيا تا گرداند او سبحانه * ( ما يُلْقِي الشَّيْطانُ ) * آن\r\nچيزى را كه القا مىكند شيطان * ( فِتْنَةً ) * آزمايشى و ابتدايى * ( لِلَّذِينَ فِي قُلُوبِهِمْ ) * مر آنان را كه در دلهاى ايشان * ( مَرَضٌ ) * بيمارى شك و تردد باشد يعنى منافقان * ( وَالْقاسِيَةِ قُلُوبُهُمْ ) * و مر آنان را كه سخت است دلهاى ايشان يعنى كافران مراد آنست كه تا منافقان معاند و مشركان جاحد از القاى شيطان مادر كه متضمن شده تكليف است در تعبد و صعوبت و مشقت در فرق كردن ميان آنچه حقتعالى احكام\r\n","description":"","footnote":"","page_name":" 170 ","page_number":170},
  {"content":"\r\nآن گروه از آيات حقه و آنچه شيطان القاى آن كرده از كلمات باطلهء شك و تردد ايشان بيشتر گرد و در كفر خود بيفزايند به جهت عدم تامل و تفكر در فرق كردن ميان حق و باطل * ( وَإِنَّ الظَّالِمِينَ ) * و بدرستى كه ستمكاران يعنى اين دو گروه وضع مظهر در موضع مضمر كه ان انهم است جهة اثبات ظلمست بر ايشان يعنى فرقهء كفر و طايفهء نفاق كه ظلم و ستمكارند بر خود بضلالت و غوايت و بر غير باضلال و اغوا * ( لَفِي شِقاقٍ بَعِيدٍ ) * هر آينه در خلاف و نزاع دور و درازند و در ستيزه و عناد بىپايان يعنى به جهت فرط عناد و جحود دور افتاده‌اند از طريق صواب كه آن متابعت سيد عالم است ( ص ) * ( وَلِيَعْلَمَ الَّذِينَ ) * و ديگر آنكه حكمت در تمكين شيطان از القا آنست كه تا بدانند آنان كه * ( أُوتُوا الْعِلْمَ ) * داده شده‌اند دانش يعنى تا اهل ايمان كه عالماند بطريق صواب و منهج حق بدانند * ( أَنَّه الْحَقُّ ) * آنكه قرآن حق است * ( مِنْ رَبِّكَ ) * نازل از پروردگار تو و شيطان را در آن مجال تغيير و تبديل نيست * ( فَيُؤْمِنُوا بِه ) * پس ايمان آورند به قرآن يا به خدا يعنى ثابت و راسخ شوند در ايمان يا زياده گردانند ايمان را بر ايمان خود * ( فَتُخْبِتَ لَه ) * پس نرم شود و بيارامد براى قرآن يا خدا * ( قُلُوبُهُمْ ) * دلهاى ايشان تا بعبادت و خشيت به جهت قوة ايمان و احكام آن را قبول كنند و گويند معنى آنست كه تا آنان كه عالمند بحكمت و مصلحت حضرت عزت بدانند اين را كه تمكين شيطان از القا حقست و صادر از پروردگار از روى حكمت كه آن امتحان و ابتلا است يعنى به جهت امتياز ميان اهل كفر و نفاق و ميان اهل ايمان پس بگروند به آن و تصديق آن نمايند و قلوب ايشان خاضع و خاشع گردد مر او سبحانه را و مطيع و منقاد امر او شوند * ( وَإِنَّ اللَّه ) * و بتحقيق كه خداى تعالى * ( لَهادِ الَّذِينَ آمَنُوا ) * هر آينه راه نماينده است آنان را كه گرويده اند * ( إِلى صِراطٍ مُسْتَقِيمٍ ) * بسوى راه راست يعنى هر چه بر مؤمنان مشكل و متشابه گردد در دين حق تعالى ايشان را راه نمايد به نظر صحيح و فكر سليم تا بتاويلات صحيحه كه مقتضى اصول محكمه و قوانين حقه باشد تنزيل و تاويل نموده به مقصود رسند كه آن طريق حق و منهج صوابست و حيرت و شبهه بالكليه زايل گردد از ايشان و گويند مراد بصراط مستقيم طريق جنت است يعنى هدايت كنند ايشان را در قيامت ببهشت * ( وَلا يَزالُ الَّذِينَ كَفَرُوا ) * و هميشه باشند آنان كه نگرويده‌اند * ( فِي مِرْيَةٍ مِنْه ) * در شك از قرآن يا از رسول يا از آنجا كه القاى آن كرده شيطان در تلاوت پيغمبر و ميگويند كه چه شد محمد ( ص ) را كه بعد از ذكر الههء ما بصفة خير از آن برگشت و پشيمان شد و ندانستند كه قايل اين شيطان بود نه پيغمبر پس دايم ايشان در شكند * ( حَتَّى تَأْتِيَهُمُ السَّاعَةُ ) * تا وقتى كه بيايد بديشان قيامت يا اشراط آن يا مرگ كه قيامت\r\n","description":"","footnote":"","page_name":" 171 ","page_number":171},
  {"content":"\r\nصغرى است * ( بَغْتَةً ) * از روى فجاة و ناگاه رسيدن * ( أَوْ يَأْتِيَهُمْ ) * يا بيايد بديشان * ( عَذابُ يَوْمٍ عَقِيمٍ ) * عذاب روزى نازاينده يعنى روزى كه نسل ايشان در آن روز برافتد مراد روز بدر است كه همه كشته شده مستاصل شدند و به جهت آن كسى از ايشان نماند تا فرزندى از او متولد شود و يا آنكه چون كشته شدند مادران ايشان بىفرزند شدند هم چنان كه زنان نازاينده و يا آنكه مقاتلين را ابناى حرب ميگويند و چون كشته شدند روز حرب بعقيم تسميه يافت بر سبيل مجاز بر هر تقدير وصف روز بعقيم بر سبيل اتساعست و گويند مراد بعقم قطع خير است يعنى در آن روز منقطع شدند از خير و هيچ نفعى بديشان نرسيد بلكه همه بشر عذاب كه قتل بود هلاك گشتند و ريح عقيم به جهت آن ميگويند كه منشى مطر و ملقح شجر نيست و يا آنكه عقيم بمعنى عدم مثل است\r\nيعنى عذابى كه آن را نظيرى و مثلى نبود در عظم امر چه در آن روز ملائكه بايشان مقاتله ميكردند و يا آنكه مراد در روز قيامتست گاهى كه ساعت بمعنى موت باشد يا اشراط قيامت يا وضع آن در موضع ضمير ساعة به جهت تحويل باشد يعنى از عذاب روز قيامت و بنا بر اين تسميهء آن روز بعقيم جهت آنست كه بعد از او روز ديگر نباشد يا آن روز را شب نبود و شبههء نيست در اينكه اين آيه خاص است بكفارى كه علم الهى تعلق گرفته بود به آنكه بر صفت كفر بميرند و بدانكه بنا بر قول كسانى كه مراد بالقاى شيطان حديث نفسانى است كه شيطان آن را بقلوب انبيا انداخته باشد معنى آيهء لِيَجْعَلَ تا آخر آنست كه ما تمكين مىدهم وسوسهء شيطانى را در قلوب انبيا تا كسانى كه منافق و كافرند بعد از استماع آن آن را مؤثر دانسته تجويز خطا و عصيان نمايند در حق ايشان و به جهت اين شدت و كفر را زياده گردانند و جمعى كه صادق الايمانند اعتقاد كنند كه حقتعالى عاصم پيغمبران خود است از آن و نه ميگذارد كه به جهت آن از طريق اهتدى منحرف شوند و خفايى نيست در اينكه ظاهر آيه با معنى اولست كه آن تمكين شيطانست كه از القاى كلام در ميان تلاوت و اللَّه اعلم بحقايق الامور بعد از آن در بيان احوال قيامت ميفرمايد كه * ( الْمُلْكُ ) * پادشاهى و فرمان دهى * ( يَوْمَئِذٍ لِلَّه ) * در آن روز مر خداى راست تنوين نايب مناب جمله ايست كه غايت دلالت دارد بر آن اى ( يوم تزول مريتهم ) يعنى پادشاهى در روزى كه شك كفار و اهل نفاق زايل گردد يعنى روز قيامت مر خدايراست بى مدعى و منازعى مراد آنست كه در اينروز ملوك و سلاطين را دعوى سلطنت و ملك دارى كه هست نماند و كمر تكبر از ميان متجبران بگشايند و تاج تجبر از سر خسروان بربايند دعويها منقطع و داعيها مرتفع گردد و مالك ملك رخت تخيلات و تصورات مسلوك را در قعر درياى عدم افكند و رسوم توهمات و تفكرات سلاطين را بصدمة لِمَنِ الْمُلْكُ درهم شكند و همه را جز اظهار عبوديت و اقرار بعجز و بيچارگى چاره نباشد\r\n","description":"","footnote":"","page_name":" 172 ","page_number":172},
  {"content":"\r\nو ملكيت و مالكيت مخصوص گردد به حضرت احديت * ( يَحْكُمُ ) * حكم كند بمجازات بدون شركت كسى * ( بَيْنَهُمْ ) * ميان بندگان از مؤمن و كافر * ( فَالَّذِينَ آمَنُوا ) * پس آنان كه گرويدند * ( وَعَمِلُوا الصَّالِحاتِ ) * و كردند عملهاى ستوده * ( فِي جَنَّاتِ النَّعِيمِ ) * در بوستانهاى پر نعمتند بىرنج و تعب و محنت * ( وَالَّذِينَ كَفَرُوا ) * و آنان كه نگرويدند * ( وَكَذَّبُوا بِآياتِنا ) * و تكذيب كردند مر آيتهاى ما را * ( فَأُولئِكَ ) * پس آن گروه * ( لَهُمْ ) * مر ايشان راست * ( عَذابٌ مُهِينٌ ) * عذابى خوار كننده و رسوا سازنده كه آن عذاب جحيم و عقاب اليمست ادخال فا در خبر ثانى دون اول تنبيه است بر آنكه اثابهء مؤمنان به جنات محض تفضل است از جانب او سبحانه و عقاب كفار مسبب از اعمال ايشان و لهذا فرمود كه لهم عذاب و نگفت هم فى عذاب در بعضى روايات آمده كه اين آيه دربارهء جماعتى آمد از كفار كه رسول ايشان را بگرفت و بزشتترين نوعى عقوبت كرد به جهت جزاى آنكه در روز احد بعضى مسلمانان را مثله كرده بودند * ( وَالَّذِينَ هاجَرُوا ) * و آنان كه هجرت كردند از مكه بمدينه و از ديار خود ببريدند * ( فِي سَبِيلِ اللَّه ) * در راه خدا يعنى در طاعت او و براى طلب رضاى وى * ( ثُمَّ قُتِلُوا ) * پس كشته شدند در جهاد با دشمنان دين * ( أَوْ ماتُوا ) * و يا مردند بى آنكه شربت شهادت چشيده باشند * ( لَيَرْزُقَنَّهُمُ اللَّه ) * هر آينه روزى دهد خدا ايشان را * ( رِزْقاً حَسَناً ) * روزى نيكو كه نعيم بهشت است نه تعبى رسد ايشان را در تحصيل آن و نه علتى طارى شود در تناول آن و نه دغدغهء انقطاع باشد در آن تسويهء در شهادت و موت در وعد به جهت استواى آن هر دو است در قصد اصل عملى كه مهاجرت است در طلب مرضات اللَّه خالصا لوجه اللَّه چنان كه آورده‌اند كه بعضى از اصحاب سيد عالم ( ص ) بعرض رسانيدند كه يا رسول اللَّه ما جمعى از برادران دينى كه بجهاد ميرويم ايشان شهيد ميشوند و بعطيات الهى اختصاص مىيابند اگر چنان كه ما كه به قصد جهاد در مهاجرت با تو موافقت نموده‌ايم بميريم و شهيد نشويم حال ما چون باشد اين آيه فرود آمد كه چون همه در نيت جهاد متفقاند بهمهء ايشان رزق حسن كه جنت نعيم\r\nاست عطا خواهيم فرمود گويند رزق حسن آنست كه چون آن را مشاهده كنند از غايت التذاذ نفس به آن نخواهند كه چشم از آن بردارند و به چيزى ديگر نگرند و اين مقدور غير او سبحانه نيست و لهذا فرموده كه * ( وَإِنَّ اللَّه ) * و بدرستى كه خداى * ( لَهُوَ خَيْرُ الرَّازِقِينَ ) * هر آينه او است بهترين روزى دهندگان چه بىحساب و بىحصر و عدد روزى ميدهد از سلمان سلامان بن عامر روايتست كه اگر روزى دو جنازهء از معركهء جهاد بياوردند يكى\r\n","description":"","footnote":"","page_name":" 173 ","page_number":173},
  {"content":"\r\nكشته و ديگرى مرده مردمان تشييع جنازهء كشته بيشتر كردندى و در عقب جنازهء مرده چندان رغبت نكردند فضل بن روس گفت اى قوم ميل و رغبت شما در تشييع جنازهء كشته بيشتر مىبينم به خدا سوگند كه من رجحان نميدهم كشته را بر مرده و هر دو را على السويه ميدانم زيرا كه حق تعالى فرموده كه * ( وَالَّذِينَ هاجَرُوا فِي سَبِيلِ اللَّه ثُمَّ قُتِلُوا أَوْ ماتُوا لَيَرْزُقَنَّهُمُ اللَّه رِزْقاً حَسَناً وَإِنَّ اللَّه لَهُوَ خَيْرُ الرَّازِقِينَ ) * * ( لَيُدْخِلَنَّهُمْ ) * هر آينه در آرد همهء ايشان را از كشته و مرده ببهشت * ( مُدْخَلًا يَرْضَوْنَه ) * در آوردنى كه بپسندند آن را چه ملائكه را باستقبال ايشان فرستد و بتعظيم هر چه تمامتر ببهشت درآورد و ميتواند بود كه مدخل اسم مكان باشد يعنى درآورند ايشان را در جايى كه آن را بپسندند و آن جنت نعيم است كه بايشان انعام فرمايد بر وجهى كه هيچ چشمى آن را نديده باشد و هيچ گوشى نشنيده و در خواطر هيچ كس خطور نكرده كما\r\nوقع فى الحديث ما لا عين رات و لا اذن سمعت و لا خطر على قلب بشر\r\nو آنچه از روى نفس ايشان باشد آنجا معد و مهيا بود كقوله تعالى وَفِيها ما تَشْتَهِيه الأَنْفُسُ وَتَلَذُّ الأَعْيُنُ * ( وَإِنَّ اللَّه لَعَلِيمٌ ) * و بدرستى كه خداى تعالى دانا است باحوال ايشان و ادعاى ايشان * ( حَلِيمٌ ) * بردبار است كه در عقوبت اعدا بتعجيل نكند چه شتاب كسى كند كه از فوت آن ترسد و حال آنكه نتواند كسى از قبضهء اقتدار او بجهد يا آنكه عالم است بدرجات عاملان و مراتب استحقاق ايشان و حليم از تفريط مفرط ايشان بفضل و كرم خود\r\n* ( ذلِكَ ) * امر خدا اينست كه مذكور شد در باب مؤمن و كافر اين از براى تنبيه و تقرير كلام سابقست و مسمى است بفصل بين الكلامين و در تبيان آورده كه قومى از مشركان در شب آخر از ماه محرم خواستند كه با مسلمانان قتال كنند و اهل اسلام از قتال در ماه حرام اجتناب نموده گفتند صبر كنيد تا شهر محرم بگذرد و كافران به اين راضى نشده در مقام مقاتله درآمدند و مسلمانان بالضرورة به قصد دفع ضرر از نفس و قصاص با ايشان كارزار كرده مظفر و منصور گشتند و حقتعالى اين آيه فرستاد از آن صورت خبر داده كه * ( وَمَنْ عاقَبَ ) * و هر كه عقوبت كند * ( بِمِثْلِ ما عُوقِبَ بِه ) * بمانند آنچه با او عقوبت كرده شود تسميهء ابتدا كه آن ما عوقب است بعقوبت به جهت ازدواج و يا به جهت آنكه سبب عقوبت است مراد آنست كه هر كه از اهل اسلام با مشركان مقاتله كند به مثل آنچه مشركان با او مقاتله كرده‌اند بدون زيادتى قصاص * ( ثُمَّ بُغِيَ عَلَيْه ) * پس ستم كرده شود بر او يعنى مشركان به او معاودت نمايند يا عقوبت معاقب كه مجازى و منتقم ايشان بوده * ( لَيَنْصُرَنَّه اللَّه ) * هر آينه البته نصرت دهد خداى تعالى او را بر آن باغى و\r\n","description":"","footnote":"","page_name":" 174 ","page_number":174},
  {"content":"\r\nمتعدى كه در عقوبت از اقتصاص تجاوز نمود * ( إِنَّ اللَّه ) * بدرستى كه خدا * ( لَعَفُوٌّ ) * هر آينه عفو كننده است * ( غَفُورٌ ) * آمرزنده مر منتقمرا كه در حرم مقاتله نموده و چون غرض او از آن مقابلهء اهل شركست در قصاص نه در زياده بر آن و ابن مجوز است شرعا در حرم و ذكر عفو و غفور با وجود عدم ذنوب در اين مقام جهت مبالغه است در ترك مقاتله در حرم و فرط ملاحظهء حرمت آن بر وجهى كه گوييا اقتصاص نيز حرام است در حرام و نزد بعضى معنى آنست كه هر مسلمانى كه عقوبت كند مشركان را در مكه بعد از آنكه با او در مقام ايذا و قتال در آمده باشند و باز ايشان بر او ستم كنند باخراج او از زمين حرم حق تعالى او را بر ايشان مظفر گرداند در روز فتح مكه و در موضع آورده كه آيه در بيان حكم جراحاتست مطلقا يعنى هر كه شخصى را مجروح سازد و وى را مقابل آن جارح خود را مجروح گرداند و ديگر باره آن شخص بر مجروح اول اعادهء جرح كند حق تعالى شخص ثانى را نصرت دهد بر اول يا آنكه مراد مطلق ظلم باشد يعنى اگر كسى ظلم كند و مظلوم دست يافته ظالم خود را عقوبت كند و باز اين ظالم بر اين مظلوم كه جزاى او داده باشد در عقوبت دست يابد خدا نصرت اين مظلوم دهد بر او و خداى درگذرنده و آمرزنده منتصر است كه تابع هواى خود شده در انتقام و اعراض نموده از آنچه حقتعالى بر او مندوب گردانيده در كريمهء وَلَمَنْ صَبَرَ وَغَفَرَ إِنَّ ذلِكَ لَمِنْ عَزْمِ الأُمُورِ در اين تعريض است بر حث بر عفو و مغفرت چه هر گاه حق تعالى با آنكه در نهايت اقتدار و كمال قدرتست عفو كند و از سر گناه درگذرد پس غير او اولى خواهد بود به اين و تنبيه است بر آنكه او سبحانه قادر است بر عقوبت چه موصوف بعفو نميشود مگر كسى كه قادر باشد بر ضدان و در كشاف آورده كه ذكر عفو و غفور در اين موضع جهت آنست كه معاقب مبعوث است و مامور از جانب حقتعالى بر اخلال عقاب و عفو از جانى بر طريق تنزيه نه تحريم و مستوجب مدحست نزد او سبحانه اگر اختيار اين مندوب اليه كند و در طريق تنزيه سلوك نمايد و چون ايثار عفو نكرد بلكه در صدد انتصار و عقاب درآمد و نظر نكرد در كريمهء فَمَنْ عَفا وَأَصْلَحَ فَأَجْرُه عَلَى اللَّه وَأَنْ تَعْفُوا أَقْرَبُ لِلتَّقْوى وَلَمَنْ صَبَرَ وَغَفَرَ إِنَّ ذلِكَ لَمِنْ عَزْمِ الأُمُورِ بس حقتعالى عفو و غفور است كه ملامت نكند او را بر ترك اين مندوب و مع ذلك ضامن نصرت او است در كرت ثانيه بانتقام او از باغى و ظاهر آيه دليلست بر آنكه مراد مطلق جراحات و مظالمست * ( ذلِكَ ) * آن نصر خداى مظلوم را * ( بِأَنَّ اللَّه ) * بسبب آنست كه حق تعالى قادر مطلقست بر آنكه بعضى امور را بر بعضى غالب گرداند و عادت او جاريست بر مداولة ميان اشياى متعانده و از آن جمله اينست كه * ( يُولِجُ اللَّيْلَ ) * در ميآرد شب را * ( فِي النَّهارِ ) * در\r\nروز به اين وجه كه ساعت\r\n","description":"","footnote":"","page_name":" 175 ","page_number":175},
  {"content":"\r\nاو را مىافزايد در روز يا ظلمت شب را بجاى روشنى روز مينهد * ( وَيُولِجُ النَّهارَ ) * و در مىآورد روز را * ( فِي اللَّيْلِ ) * در شب يعنى ساعتهاى او را زياده مىسازد يا ضوء نهار را بجاى ظلمت ليل ميآورد مراد آنست كه بمحض قدرت كامله از شب كم مىكند و ميكاهد و در روز ميافزايد و از روز ميكاهد و در شب ميافزايد يا تحصيل ظلمت ليل مىكند در مكان ضياء شمس بغيبوبة شمس و ضياى روز در مكان ظلمت ليل بطلوع آن * ( وَأَنَّ اللَّه ) * و بسبب آنست كه خداى تعالى * ( سَمِيعٌ ) * شنواست قول معاقب را در دعا كردن بنصرت * ( بَصِيرٌ ) * بينا باحوال منتقم يعنى عالمست باقوال و احوال مظلوم پس مقرون سازد دعاى او را باجابت * ( ذلِكَ ) * اين وصف حقتعالى بكمال قدرت و علم در خلق ليل و نهار و احاطهء او به آنچه جارى مىشود در آن از اقوال و احوال آفريدگان * ( بِأَنَّ اللَّه ) * بسبب آنست كه حقتعالى * ( هُوَ الْحَقُّ ) * او است ثابت در نفس و واجب بذات خود نه غير او و وجوب وجود لذاته مقتضى آنست كه وى مبدء وجود ما سواى خود باشد و عالم بالذات بما عداى خود يا آن كه او است ثابت در الوهيت نه غير او پس البته قادر و عالم باشد بر جميع مكنونات * ( وَأَنَّ ما يَدْعُونَ ) * و بسبب آنست كه آنچه شما ميپرستيد و حفص به يا مىخواند يعنى آنچه ميخوانند و مىپرستند مشركان * ( مِنْ دُونِه ) * بجز از خداى از اصنام * ( هُوَ الْباطِلُ ) * او است باطل و معدوم در حد ذات خود يا باطل در الوهيت * ( وَأَنَّ اللَّه ) * و بسبب آنست كه خداى تعالى * ( هُوَ الْعَلِيُّ ) * او است متعالى از اشباه در حد ذات خود و بلند مرتبه از همهء اشياء * ( الْكَبِيرُ ) * بزرگوار از آنكه او را شريكى باشد چه شان او اعلا است از ما سوى او سلطانية او اكبر از ما عداى و جميع ممكنات در جنب عظمت او در نهايت صغارت و حقارتند و در غايت افتقار و مذلت در احقاق آورده كه او است موجود بذات خود و ديگران اگر چه موجودند وجود ايشان به دو است پس بذات خود باطل باشند چه باطل آنست كه فى ذاته موجود نبود مانند دعاوى باطله و از اينجا است كه حضرت رسالت ص فرموده كه\r\nصدق بيت قالت العرب قول اللبيد ع الا كل شىء ما خلا اللَّه باطل\r\nو نيز به جهت بيان قدرت كاملهء خود مىفرمايد كه * ( أَ لَمْ تَرَ ) * آيا نديدى و ندانستى استفهام براى تقرير است يعنى البته دانسته * ( أَنَّ اللَّه ) * آن را كه خدا * ( أَنْزَلَ مِنَ السَّماءِ ) * فرو فرستاد از ابر يا از جانب آسمان * ( السَّماءِ ) * آبى را * ( فَتُصْبِحُ الأَرْضُ ) * پس كشت زمين * ( مُخْضَرَّةً ) * سبز گشته بگياه بعد از پژمردگى و خشكى و بدانكه چون استفهام بر صرافت معنى خود نيست بلكه غرض از\r\n","description":"","footnote":"","page_name":" 176 ","page_number":176},
  {"content":"\r\nآن تقرير قول مذكور است از اين جهت تصبح مرفوع واقع شده نه منصوب بجواب نفى كه غير مقصود است چه اگر منصوب ميبود دلالت بر نفى اخضرار ميكرد كما فى قولك ا لم ترانى جئتك فتكرمني و حال آنكه مقصود از آن اثبات اخضرار است و عدول از صيغهء ماضى كه آن اصبحت است بمضارع به جهت دلالت است بر بقاى اثر مطر مدت متمادى يعنى پيوسته زمين هست بسبب آب باران سبز و خرم * ( أَنَّ اللَّه ) * بدرستى كه خدا * ( لَطِيفٌ ) * لطف كننده است يعنى رسيده است لطف و فضل او بجميع آفريدگان كه از جملهء آن رويانيدن گياه است تا ايشان را از آن روزى دهد * ( خَبِيرٌ ) * دانا است به حال رزق و مرزوق يا رسيده است علم او بدقايق همهء اشيا و تدابير دقيقهء امور كه بر غير او متعذر است علم به آن و آگاه بمصالح و منافع همهء بندگان و يا لطيف است يا رزاق بندگان كه روزى بر وجهى بايشان مىرساند كه از آن گمان ندارند و خبير است به آنچه در قلوب بندگانست * ( لَه ما فِي السَّماواتِ ) * و مر او راست آنچه در آسمانها است * ( وَما فِي الأَرْضِ ) * و آنچه در زمينها است يعنى خالق و مالك همهء علويات و سفليات است * ( وَإِنَّ اللَّه ) * و بدرستى كه خدا * ( لَهُوَ الْغَنِيُّ ) * هر آينه او است بى نياز در ذات خود از ما سواى * ( الْحَمِيدُ ) * ستوده شده يعنى مستوجب ستايش بصفات و افعال خود و سزاوار اينكه همه كس او را بستايد و ستايش كند * ( أَ لَمْ تَرَ ) * آيا ندانستى يعنى هر آينه دانستى * ( أَنَّ اللَّه ) * آنكه خدا * ( سَخَّرَ لَكُمْ ) * مسخر گردانيد براى شما و رام ساخت * ( ما فِي الأَرْضِ ) * آنچه در زمين است از حيوانات و غيره آن يعنى معد و مهيا گردانيد براى شما بر وجه سهولت هر چه به آن منتفع شويد * ( وَالْفُلْكَ ) * و رام گردانيد براى شما كشتيها و گويند مراد به ما فى الارض مراكب براست بقرينهء مقابله يعنى مسخر شما گردانيد چهار پايان را براى سوارى و كشتيها را كه مراكب بحر است تا بر او نشينيد و ميتواند بود كه اين عطف باشد بر اسم آن نه بر ما يعنى آيا نديدهء و ندانستهء كشتيها را * ( تَجْرِي فِي الْبَحْرِ ) * در حالتى كه ميروند در درياها * ( بِأَمْرِه ) * بفرمان او و اين حالست بنا بر آنكه فلك معطوف باشد بر ما و خبر است اگر معطوف باشد بر اسم آن * ( وَيُمْسِكُ السَّماءَ ) * و آيا ندانسته كه خداى نگاه ميدارد آسمان را * ( أَنْ تَقَعَ ) * از آنكه بيفتد * ( عَلَى الأَرْضِ ) * بر زمين يا به جهت كراهت آنكه واقع شود بر زمين بنا بر اول حرف جر مقدر است اى من ان تقع و بنا بر ثانى مضاف كه منصوب المحلست بر عليه و مراد آنست كه آن را بر صورتى خلق كرده كه متداعيست باستمساك پس به جهت آن نمىافتد * ( إِلَّا بِإِذْنِه ) *\r\n","description":"","footnote":"","page_name":" 177 ","page_number":177},
  {"content":"\r\nمگر بمشيت و خواست او كه در آن زمان الات حفظ از آن انتزاع نمايد و بر زمين افتد و اين در روز قيامت باشد و اصح آنست كه آسمان مستمسك بالذات نيست و ظاهر استثنا دال است بر آن پس آن مساوى ساير اجسام است در جسميت پس بالذات قابل ميل هابط باشد و ليكن حقتعالى بمحض قدرت كاملهء خود آن را نگه داشته از سقوط در روز قيامت كه ارادهء سقوط آن داشته باشد البته بيفتد * ( إِنَّ اللَّه بِالنَّاسِ ) * بتحقيق كه حقتعالى بمردمان * ( لَرَؤُفٌ رَحِيمٌ ) * هر آينه مهربان و بخشاينده است كه اسباب استدلال بر وحدانية و قدرت باهرهء خود را بايشان نموده و ابواب منافع بر روى مقاصد ايشان گشوده و انواع مضار از ايشان دفع فرموده آن گه بوجهى ديگر بيان وحدانيت خود مىكند و ميگويد كه * ( وَهُوَ الَّذِي أَحْياكُمْ ) * و او است آن كسى كه زنده كرد شما را بعد از آنكه عناصر و نطف بوديد كه از قسم جماداتند * ( ثُمَّ يُمِيتُكُمْ ) * پس بميراند شما را چون اجل در رسد * ( ثُمَّ يُحْيِيكُمْ ) * پس زنده گرداند شما را در روز قيامت براى مجازات اعمال و اين بديهى است كه\r\nهر كه قادر باشد بر ابتداى احيا هر آينه قادر خواهد بود بر اعادهء احيا * ( إِنَّ الإِنْسانَ ) * بدرستى كه آدمى * ( لَكَفُورٌ ) * هر آينه ناسپاس است و بسيار كافر نعمت كه با وجود چندين نعم كه او سبحانه به انسان عطا فرموده پرستش غير او مىكند و منعم حقيقى خود را فرو ميگذارد و در نعم او جحود و كفران ميورزد و منكر بعث مىشود * ( لِكُلِّ أُمَّةٍ ) * مر گروهى را از اهل ملت سالفه و حاضره * ( جَعَلْنا مَنْسَكاً ) * معين و مقرر گردانيديم دينى و شريعتى يا متعبدى كه بامر ما * ( هُمْ ناسِكُوه ) * ايشان پذيرنده آنند و عمل نمايندگان آن بر وجه الفت يا عبادت كنندگان در آن بر طريق رغبت و اصل منسك جائيست كه مردمان الفت گرفته باشند به آن براى عبادت يا بامرى از امور خير يا شريعتى ملتى كه به آن الفت گرفته عبادت كنند يا مكانى كه مالوف و معتاد آنها باشد براى عبادت و مناسك حج از اين قبيل است چه آنها متعبدات حج و مواضع عبادتند از مجاهد و قتاده مرويست كه مراد بمنسك موضع قربانست يعنى معبدى كه براى اراقهء دما باشد يا از براى قرب اعم از آنكه در منى باشد يا غير آن بنا بر اين منسك از نسيكه و نسائك ماخوذ است بمعنى ذبيحه و ذبايح و نزد بعضى ديگر مراد بمنسك عيد است يعنى از براى هر امتى عيدى تعيين كرديم كه نگه دارندهء آنند و بجا آرندگان مراسم آن * ( فَلا يُنازِعُنَّكَ ) * پس بايد كه نزاع نكنند ارباب اديان با تو * ( فِي الأَمْرِ ) * در كار دين در امر نسائك يا مطلق مناسك چه ايشان جاهلانند و از علم عارى و اهل عناد و جحود و يا به جهت آنكه امر دين تو از آن ظاهرتر است كه تصور نزاع در آن توان كرد مراد نهي رسول\r\n","description":"","footnote":"","page_name":" 178 ","page_number":178},
  {"content":"\r\nاست از تمكين ايشان در منازعه يعنى التفات مكن بقول ايشان و ايشان را تمكين مده از آنكه با تو مناظره كنند كه مؤدى بمنازعهء ايشان شود چه مناظره نفع نميدهد مگر بطالب حق و ايشان اهل مراء و عناد و جحودند يا زجر است مر ايشان را از تعرض به پيغمبر ص و منازعهء با او در دين از زجاج منقولست كه مراد نهى است مر رسول را از منازعهء ايشان كما يقال لا يضاربنك فلان اى تضاربه و اين جايز است در فعلى كه نباشد مگر بين اثنين و مانند اين است خصومت و جدال و غير آن پس مراد آنست كه نزاع مكن با ايشان و آنها كفار خزاعه بودند كه جهال آن قوم بودند كه به هيچ وجه طريق حقرا نميدانستند و خبر از دين خود نيز نداشتند و در نهايت عناد و جحود بودند مرويست كه بديل بن ورقا و بشر بن سفيان كه از خزاعه بودند و غير ايشان از بنى خزاعه به مسلمانان گفتند چه مىشود شما را كه آنچه خود ميكشيد ميخوريد و آنچه خدا مىكشد نميخوريد مراد ايشان از اين گوشت مرده بود حق تعالى اين آيه فرستاد و منع نزاع ايشان فرمود و رسول خود را امر كرد كه مخاصمه مكن با ايشان در باب ذبح و بنزع ايشان ملتفت مشو * ( وَادْعُ ) * و بخوان مردمان را * ( إِلى رَبِّكَ ) * بتوحيد و عبادت پروردگار خود * ( إِنَّكَ ) * بدرستى كه تو * ( لَعَلى هُدىً مُسْتَقِيمٍ ) * هر آينه بر راهى راستى كه موصل است به حق و نزد بعضى معنى آنست كه ايشان را نميرسد كه با تو نزاع كنند در شريعت تو كه ناسخ شرايع متقدمه است و چون چنين است پس همه كس را بشريعت خود دعوت كن كه منهج قويم و صراط مستقيمست و هادى مردمان بجنة نعيم * ( وَإِنْ جادَلُوكَ ) * و اگر جدال كنند با تو و خصومت ورزند يعنى به جهت لجاج و عناد از نزاع و جدال ممتنع نشوند و به آن مصر شوند و حال آنكه حق ظاهر شده و حجة لازم گشته * ( فَقُلِ اللَّه ) * پس بگو كه خدا * ( أَعْلَمُ ) * داناتر است * ( بِما تَعْمَلُونَ ) * به آنچه ميكنيد از عناد و جدال باطل و بر آن شما را جزا و سزا خواهد داد اين وعيد است بر طريق رفق و اين و يا آنكه اگر مخاصمه كنند در امر ذبيحه پس بگو خدا اعلم است بتكذيب شما و شما را به آن مجازاة خواهد داد و يا آنكه نزاع كنند در نسخ شريعت پس بگو خداى داناتر است به آنچه كنيد و شما را بجزاى خود رساند و در زاد المسير آورده كه اين بآية السيف منسوخ است * ( اللَّه يَحْكُمُ ) * خدا حكم كند * ( بَيْنَكُمْ ) * ميان\r\nشما اى مؤمنان و كافران * ( يَوْمَ الْقِيامَةِ ) * در روز رستخيز * ( فِيما كُنْتُمْ فِيه ) * در آنچه هستيد شما كه در آن * ( تَخْتَلِفُونَ ) * اختلاف ميكنيد امروز از امر دين و به جهت اين در آن روز ظاهر گردد كه حق با كيست و كه راه باطل دارد و حكم حق سبحانه در آن روز بر اينوجه باشد كه مؤمن را بدرجات ثواب بردارد و كافران را در دركات عقاب افكند هم چنان كه در دنيا حكم كرده ميان حق و باطل و امتياز آنها نموده از\r\n","description":"","footnote":"","page_name":" 179 ","page_number":179},
  {"content":"\r\nيكديگر بحجج بينه و آيات واضحهء حق سبحانه در اين آيه طريق آداب را بر وجه نيكو باهل ايمان آموخته تا اگر كسى از منكران حق با ايشان جدال كند و استماع حجج و براهين ايشان نكند به جهت عناد و لجاج ايشان به او منازعه ننموده و حوالهء او را با حكم خدا كنند و به او گويند كه در نشاهء قيامت ظاهر گردد كه محق و مبطل از ما و شما كيست\r\nپس به جهت تسلى خواطر عاطر سيد عالم ص ميفرمايد * ( أَ لَمْ تَعْلَمْ ) * آيا نديدهء يعنى البته دانستهء * ( أَنَّ اللَّه ) * آن را كه خداى تعالى * ( يَعْلَمُ ما فِي السَّماءِ ) * ميداند آنچه در آسمانها است از عجايب علويات * ( وَالأَرْضِ ) * و آنچه در زمين است از غرايب سفليات و هيچ چيز بر او پوشيده نيست * ( إِنَّ ذلِكَ ) * بدرستى كه آنچه در همهء آسمانها و زمين است نوشته شده است * ( فِي كِتابٍ ) * در لوح محفوظ كه نزد ما است قبل از آنكه حادث شود و هر گاه كه ما عالم باشيم بهمهء اشياء و حافظان كه از جملهء آن مجادله و منازعهء كفار قريش است پس غمگين و اندوهناك مشو از قول و فعل ايشان چه ما عالميم به آن و حفظ آن نموده ايشان را به آن جزا خواهيم داد * ( إِنَّ ذلِكَ ) * بدرستى كه علم بهمهء اشيا و اثبات آن در لوح محفوظ * ( عَلَى اللَّه يَسِيرٌ ) * بر خداى تعالى آسانست چه علم او كه از مقتضاى ذات اوست متعلق است بهمهء معلومات على السويه يا بدرستى كه حكم كردن ميان مؤمنان و كافران در روز قيامت بر خداى تعالى آسان است چه قدرت او شامل جميع مقدورات است * ( وَيَعْبُدُونَ ) * و ميپرستند كفار مكه * ( مِنْ دُونِ اللَّه ) * بجز از خداى به حق * ( ما لَمْ يُنَزِّلْ ) * آن چيزى را كه نفرستاد خداى تعالى * ( بِه ) * بپرستش آن * ( سُلْطاناً ) * حجتى و برهانى كه دلالت كند بر جواز عبادت آن * ( وَما لَيْسَ لَهُمْ ) * و پرستش مىنمايند چيزى را كه نيست مر ايشان را * ( بِه عِلْمٌ ) * به آن چيز دانشى يعنى نه علم ضرورى دارند و نه علم استدلالى عقلى و نقلى كه مستمسك شوند به آن بر پرستيدن آن چيز بلكه از محض جهل و تقليد ميپرستند آن را * ( وَما لِلظَّالِمِينَ ) * و نيست مر مشركان را كه تجاوز نموده‌اند از طريق حق و مرتكب ظلمى عظيم شده‌اند كه شركست * ( مِنْ نَصِيرٍ ) * هيچ يارى كه مقرر مذهب ايشان باشد و منصور آن تا دفع عذاب كند از ايشان بعد از آن از شدت عناد ايشان خبر ميدهد كه * ( وَإِذا تُتْلى ) * و چون خوانده شود * ( عَلَيْهِمْ ) * بر ايشان * ( آياتُنا ) * آيتهاى ما يعنى قرآن * ( بَيِّناتٍ ) * در حالتى كه آن آيتهاى روشناند و هويدا يعنى دلالت واضحه دارند بر عقايد حقه و احكام الهيه بى لبس و نقص و تناقض و اختلاف و اختلال * ( تَعْرِفُ ) * ميشناسى اى محمد ص * ( فِي وُجُوه الَّذِينَ كَفَرُوا ) * در روىهاى آنهائي كه نگرويده‌اند * ( الْمُنْكَرَ ) * انكار و ناشناخت\r\n","description":"","footnote":"","page_name":" 180 ","page_number":180},
  {"content":"\r\nمنكر مصدر ميمى است بمعنى انكار چون مكرم بمعنى اكرام و مراد اثر انكار است كه آن عبوس بشره است يعنى چون قرآن بر كافران خوانى اثر كراهة و نفرت در روى ايشان ببينى از فرط تكبر و غيظ و عناد و لجاج كه با حق دارند بجهة اباطيلى كه اخذ آن كرده‌اند از روى تقليد و اين منتهاى جهالت است و به جهت اشعار بر اين وضع الذين كفروا در موضع ضمير واقع شده كه ان فى وجوههم است * ( يَكادُونَ يَسْطُونَ ) * سطو بمعنى وثب و بطش است يق سطا عليه و سطا به اذا تناوله بالبطش يغنى نزديك باشد كه از فرط غيظ و غضب برجهند و بگيرند بشدت تمام * ( بِالَّذِينَ ) * به آنان كه * ( يَتْلُونَ عَلَيْهِمْ ) * ميخوانند بر ايشان * ( آياتُنا ) * آيتهاى ما را و هر نوع اذية و بدى كه توانند بايشان رسانند * ( قُلْ ) * بگو اى محمد ص ايشان را * ( أَ فَأُنَبِّئُكُمْ ) * آيا خبر كنم شما را * ( بِشَرٍّ مِنْ ذلِكُمُ ) * ببدتر از آنچه ميخواهيد شما بتاليان قرآن و صعبتر از غيظ و خشم شما بر ايشان يا سختتر بر شما از آنچه بشما رسيده از كراهيت و ضجر بسبب آنچه خوانده مىشود بر شما از قرآن * ( النَّارُ ) * آن آتش دوزخ است كه سختتر و مكروه تر است از غيظ و سطوة شما رفع نار بخبريت است و مبتدا محذوفست اى هذه النار و اين جواب سؤال مقدر است كانه سايلى سؤال كرده كه ما هو در جواب او واقع شده كه النار اى هذا النار و ميتواند بود كه النار مبتدا باشد بر طريق استيناف و خبر آن قوله * ( وَعَدَهَا اللَّه ) * يعنى آتشى كه وعده داده است آن را خدا * ( الَّذِينَ كَفَرُوا ) * آنان را كه نگرويدند و بنا بر اول جملهء فعليه جملهء مستانفه است و يا آنكه در موضع حالست از اسم اشارهء كه در تاويل انبه يا اشبر است يعنى آنكه بدتر و سختتر از غيظ و سطو شما است آتش دوزخ است در حالتى كه حقتعالى وعده داده آن را بكافران * ( وَبِئْسَ الْمَصِيرُ ) * و بد موضع بازگشتيست آتش\r\nخلاصهء معنى آنست كه اى كافران شما بجهة آنكه مؤمنان آيات قرآن بر شما ميخوانند به اين مرتبه خشمناك و غضبناك ميشويد كه از غايت غيظ ميخواهيد كه بسط يد كنيد بر ايشان بانواع ضرر و ايذا پس حال شما در شدة غيظ چگونه باشد در وقتى كه آتش دوزخ را ببينيد كه بمراتب بدتر و سختتر است از آن خطاب بمشركان مكه كرده و ميفرمايد كه * ( يا أَيُّهَا النَّاسُ ) * اى مردمان * ( ضُرِبَ مَثَلٌ ) * زده شده است مثلى براى عبادت شما مر اصنام را و بيان كرده شده * ( فَاسْتَمِعُوا ) * پس بشنويد و گوش فرا داريد * ( لَه ) * مر آن مثل را به گوش هوش و در آن تامل كنيد مراد بضرب مثل اين جا بيان قصهء رايقه و حال مستغربه است كه مثابه ساير مثل است و در استغراب و استعجاب\r\n","description":"","footnote":"","page_name":" 181 ","page_number":181},
  {"content":"\r\nو استحسان پس تسميهء آن به مثل از قبيل تسميهء مشبه است بمشبه به نه آنكه مراد از آن مثل ساير باشد زيرا كه بيان آن بر اين وجه مىكند كه * ( إِنَّ الَّذِينَ تَدْعُونَ ) * بدرستى كه آنان را كه ميخوانيد از بتان و آن سيصد و شصت بت بودند كه بر حوالى خانهء كعبه نهاده بودند يعنى همه اين بتان كه ميپرستيد * ( مِنْ دُونِ اللَّه ) * بجز از خداى به حق * ( لَنْ يَخْلُقُوا ) * هرگز نيافرينند يعنى قادر نباشند كه بيافرينند * ( ذُباباً ) * مگسى را با وجود صغر جثه * ( وَلَوِ اجْتَمَعُوا لَه ) * و اگر چه اجتماع كنند و اتفاق نمايند براى آفريدن آن اين كلام با جواب مقدر در موضع حالست و ايراد آن براى مبالغه است يعنى نتوانند كه مگسى را خلق كنند در حالتى كه مجتمع باشند و معاون يكديگر بر ايجاد آن فكيف كه منفرد باشند و ذباب مشتق است از ذب بمعنى مذبوب بمعنى دفع و تسميه مگس به آن به جهت آنست كه آدمى آن را از خود دفع و منع مىكند و جمع آن اذبه است و ذباب * ( وَإِنْ يَسْلُبْهُمُ الذُّبابُ ) * و اگر بربايد مگس از ايشان * ( شَيْئاً ) * چيزى را از طيب و عسل و غير آن كه بدان آلوده باشند * ( لا يَسْتَنْقِذُوه ) * نمىتوانند رهانيد آن را يعنى باز نمىتوانند ستدن آن چيز * ( مِنْه ) * از مگس رسم مشركان عرب آن بود كه بتان را بعسل و خلوق كعبه مىاندودند و درهاى بتخانه بر ايشان مىبستند مگسان از روزن درآمده آنها را مىخوردند و بعد از چند روز كه اثر طيب و عسل بر آن بتان نبود شادى ميكردند كه الههء ما آنها را خورده‌اند حقتعالى از ضعف و عجز بتان خبر داد كه آنها نه بر آفريدن مگسى قادرند و نه بر دفع ايشان از خود و اثبات فرط جهالت ايشان نمود به اينكه شريك ساختند بخدايى كه قادر است بر جميع مخلوقات و مقدورات و متفرد بايجاد همهء موجودات تماثيلى را كه عاجزترين همهء اشياءاند و به جهت نهايت عجز قادر نيستند بر خلق اقل اشياء و اذل آنها اگر چه همه مجتمع و متفق شوند بر آن بلكه قوت ندارند بر مقاومت اين اقل و ادل و عاجزند از دفع آنها از خود و استنقاذ آنچه خطف آن كرده‌اند از ايشان * ( ضَعُفَ الطَّالِبُ ) * سست و عاجز است جوينده يعنى مگس كه رباينده طيب و عسل است از صنم * ( وَالْمَطْلُوبُ ) * و ضعيف است طلبكرده شده يعنى بت كه در كمال عجز است يا ضعيفست صنم كه طالب استنقاذ شود از مگس و سست است مگس كه خواهد طلب استرداد كند از او و بر هر تقدير مراد ضعف اصنام و دباب است و از ضحاك منقولست كه طالب مشركست و مطلوب صنم يعنى سست و عاجزند پرستنده و پرستيده شده كه مشرك و صنماند و بحقيقت معبود مشرك بمراتب اضعف از او است و از مگس چه بتان از قسم جماداتند و مشرك و ذباب از نوع حيوان و بدانكه نزد بعضى مراد بضرب مثل بيان مثلى است كه در سوره عنكبوت مذكور است و هو قوله مَثَلُ الَّذِينَ\r\n","description":"","footnote":"","page_name":" 182 ","page_number":182},
  {"content":"\r\nاتَّخَذُوا مِنْ دُونِ اللَّه أَوْلِياءَ كَمَثَلِ الْعَنْكَبُوتِ اتَّخَذَتْ بَيْتاً پس بنا بر اين آيهء * ( إِنَّ الَّذِينَ تَدْعُونَ ) * تا آخر كلام مستقل و مستانف است و در تحت مثل داخل نيست و اخفش گفته كه ( ليس هاهنا مثل و المعنى ان اللَّه قال ضرب لى مثل اى شبه فى الاوثان ثم قال فاستمعوا لهذا المثل الذى جعلوه مثلى ) يعنى اينجا مثلى مذكور نشده بلكه معنى آنست كه حق تعالى فرموده كه زده شده براى من مثلى يعنى گفتند كفار كه من شبيهم باوثان و بعد از آن فرموده كه استماع اين مثل\r\nفظيع و شنيع كنيد پس مثل بمعنى مثل باشد كما يق زيد مثل عمرو و مثله و مثيله نحو شبه و شبيهه و مؤيد اينست كه بعد از اين ميفرمايد كه * ( ما قَدَرُوا اللَّه ) * تعظيم نكردند كفار خداى را * ( حَقَّ قَدْرِه ) * آنچه سزاى تعظيم او است يا او را نشناختند چنان كه حق شناختن او باشد يا وصف او نكردند به آنچه لايق او باشد چه اگر او را شناختندى و مرتبهء عظمت و بزرگوارى او را دانستندى به او شريك نياوردندى و نام او را بر چيزى كه ابعد اشياء است از او بمناسبت و مشابهت و اعجز از همه اطلاق نكردندى و در بعضى روايت آمده كه مالك بن ضعيف و كعب بن اشرف با بعضى از يهود گفتند كه خداى تعالى عالم را بشش روز آفريد پس روز شنبه براى استراحت بر پشت تكيه كرد حق سبحانه اين آيه فرستاد كه يهود تعظيم خدا نكردند چنان كه حق تعظيم او است كه رنج و تعب را به دو نسبت دادند محققان گفته‌اند كه هم چنان كه اهل شرك و كفر به حق معرفت او نرسيده‌اند و او را چنان كه سزاوار باشد نشناختند و ندانستند و به جهت اين به دو شرك آوردند و نسبت عجز و ضعف به دو دادند اهل علم نيز از روى حقيقت پى بمعرفت او نبردند زيرا كه حاجب درگاه وَلا يُحِيطُونَ بِه عِلْماً كسى را در حوالى بارگاه كبريا نميگذارد و بغيب هوية خود هيچ رهبر و راه نما را راه نميدهد و از اينجا است كه شيخ ابو بكر واسطى گفته كه ( لا يعرف حق قدره الا هو ) يعنى حق قدر او را جز او نداند و بسر معرفت او جزا و پى نبرد ميان او و ما سواى او هيچ نوع نسبتى نيست تا در طريق معرفتش شروع توانند كرد و معرفت بىمناسبت از قبيل محالاتست ( و ما للطين و رب العالمين ) چه نسبت خاك را با حضرت پاك و نكتهء ( تفكروا فى الاء اللَّه لا تتفكروا فى ذات اللَّه ) دلالتى واضحست بر اين و امير المؤمنين ع در خطبهء اول از نهج البلاغه فرموده كه\r\nالحمد للَّه الذى لا يبلغ مدحته القائلون و لا يحصى نعماءه العادون و لا يؤدى حقه المجتهدون الذى لا يدركه بعد الهمم و لا يناله غوص الفطن الذى ليس لصفته حد محدود و لا نعت موجود و لا وقت معدود و لا اجل ممدود و نعم ما قيل اعتصام الورى بمغفرتك عجز الواصفون عن صفتك تب علينا فاننا بشر ما عرفناك حق معرفتك\r\n\r\nعقلها عاجزند از اوصافش\r\nفكر بيهوده مىزند لافش\r\n\r\nجلت عظمته و عظم قدره * ( إِنَّ اللَّه ) * بدرستى كه خداى تعالى * ( لَقَوِيٌّ ) * هر آينه توانا است بر خلق اشيا * ( عَزِيزٌ ) * غالبست بر همهء چيزها كه هيچ چيز بر او\r\n","description":"","footnote":"","page_name":" 183 ","page_number":183},
  {"content":"\r\nمقالبه نتواند كرد و الهه شما اى مشركان گمراه اعجز از اقل ممكناتند و مقهور و مغلوب اذل كايناتاند پس بچه وجه ايشان را به حق تعالى نسبت ميدهيد و او سبحانه را شبيه آنها ميدانيد و اطلاق اسم الهه بر ايشان تجويز ميكنيد * ( اللَّه يَصْطَفِي ) * خداى برميگزيند * ( مِنَ الْمَلائِكَةِ ) * از فرشتگان * ( رُسُلًا ) * فرستادگان را كه واسطه باشند ميان وى و پيغمبران وى برسانيدن وحى چون جبرئيل و ميكائيل * ( وَمِنَ النَّاسِ ) * و برميگزيند از آدميان كه پيغمبرانند تا خلق را بوى دعوت كنند * ( إِنَّ اللَّه سَمِيعٌ ) * بتحقيق كه خداى شنواست مقالهء پيغمبر را در وقت تبليغ * ( بَصِيرٌ ) * بينا به حال امت او در رد و قبول دعوت چه او غالبست بجميع اشيا كه از جملهء آن مسموعات و مبصراتند اين آيه رد انكار مشركانست كه پيغمبران از جنس بشر باشند و بيان آنكه رسل خداى بر دو نوعاند كه آن ملائكه‌اند و بشر و در انوار آورده كه چون حق تعالى در آيات سابقه تقرير وحدانيت خود كرد در الوهيت و نفى شركت غير با او در معبوديت در صفات الوهيت در اين آيه مبين ساخت كه او را بندگان برگزيده هست براى رسالتى كه بندگان متوسل ميشوند باجابت دعوت ايشان و اقتدا بديشان مينمايند در عبادت حضرت عزت به جهت تقرير نبوت و ترصيف قول ايشان كه ميگفتند ما نَعْبُدُهُمْ إِلَّا لِيُقَرِّبُونا إِلَى اللَّه زُلْفى و الملائكة بنات اللَّه و غير اين و تبيين اين كه كسانى كه رسل خداى را چون عيسى و ملائكه اولاد او ميدانند تعظيم نكرده‌اند او را چنانچه سزاوار تعظيم او است و آن چنان كه حق معرفت باشد او را نشناخته كه عابدان خدا را اولاد او دانسته‌اند و آنها را مثل معبودى به حق گردانيده تعالى اللَّه عن ذلك علوا كبيرا و در بعضى تفاسير آمده كه سبب نزول اين آيه آن بود كه مشركان ميگفتند بر سبيل انكار كه أَ أُنْزِلَ عَلَيْه الذِّكْرُ مِنْ بَيْنِنا يا خدا يا از ميان ما محمد ص را برگزيده كه يتيم ابو طالبست و كتاب را بر او انزال كرده حق تعالى رد قول ايشان كرده به آنكه اخراج او كند از زمين حرم و او را بر ايشان مظفر گرداند در روز بدر و در موضح آورده كه آيه در بيان رد انكار و تعجب كفار است از اينكه حقتعالى برمىگزيند از فرشتگان آن را كه خواهند چون جبرئيل و ميكائيل و غير ايشان و از آدميان آن را كه اراده فرمايد چون نوح و ابراهيم و محمد ص و غير ايشان و او سبحانه شنوندهء مقال جميع بندگان است و دانندهء احوال ايشان و همه را بر وفق آن جزا خواهد داد * ( يَعْلَمُ ما بَيْنَ أَيْدِيهِمْ ) * ميداند آنچه در پيش آدميانست از عملهايى كه كرده‌اند * ( وَما خَلْفَهُمْ ) * و آنچه از پس ايشانست از كارهايى كه خواهند كرد و يا عالمست به آنچه در مستقبل ايشانست از قيامت و احوال آن و آنچه در عقب خود بگذارند از دنيا و اموال و منال آن يا ميداند آنچه قبل از خلق ملائكه و انبيا است و آنچه\r\n","description":"","footnote":"","page_name":" 184 ","page_number":184},
  {"content":"\r\nبعد از خلق ايشانست حاصل كه او سبحانه عالمست بواقع و متوقع * ( وَإِلَى اللَّه ) * و بسوى خدا نه غير او * ( تُرْجَعُ الأُمُورُ ) * باز گردانيده مىشود همهء كارها و كسى كه متصف به اين صفات باشد هيچ احدى را نرسد كه در حكم و تدابير او كه از جملهء آن اختيار رسل است بر او اعتراض كند و بعد از اثبات وحدانيت خود در الوهيت و نفى شركت غير از خود بندگان را بعبادت خود امر ميفرمايد كه * ( يا أَيُّهَا الَّذِينَ آمَنُوا ) * اى كسانى كه گرويده‌ايد * ( ارْكَعُوا وَاسْجُدُوا ) * ركوع كنيد و سجود كنيد در نماز كه از اركان و عظم افعالست و مرويست كه در اول اسلام در نماز همين قيام و قعود بود و بدين آيه ركوع و سجود داخل شد و گويند مراد امر است به نماز و تعبير صلوة به ركوع و سجود جهت آنست كه دو ركن اعظماند پس تسميهء شيء باشد باسم اعظم اجزاى آن و از جملهء مواضعى كه قارى را سنت است سجده كردن نزد تلاوت قرآن اين آيتست و باتفاق ما و بعضى از عامه كه حنفى و مالكيست اين سجده واجب نيست در حين تلاوت اين چه مراد\r\nامر است به ركوع و سجود در نماز نه مطلقا و ذكر ركوع يا سجود دالست بر اين و شافعى و حنبلى اين سجده را در وقت تلاوت واجب ميدانند و ميگويند كه ظاهر امر بسجود واقع شده و در حديث نيز آمده كه\r\nفضيلت سورة الحج بسجدتين من لم يسجدهما فلا يقراها\r\nپس مراد آنست كه ( اخضعوا للَّه و خروا له سجدا ) اجماع مجتهدين ما و احاديث صحيحه از ائمهء معصومين دافع و جواب آنست چه به اتفاق جميع علماى ما سجدهء واجبه منحصر است در عزايم اربع و حديث مذكور بر تقدير صحت دلالت صريح ندارد بر وجوب آن و بعضى از علما اين سجده را سجدة الفلاح گويند و فعل خير كه بعد از اين مذكور ميگردد حمل ميكنند بر مبادرت به سجده و اين وجهى بعيد است * ( وَاعْبُدُوا رَبَّكُمْ ) * و بپرستيد آفريدگار خود را در جميع آنچه متعبدين بدان از نماز و روزه و زكات و حج و جهاد و عبادت بمعنى تذلل است و منه طريق ( متعبد اى مذلل ) و مراد بذلت تذليل نفس اماره و لوامه است مر نفس مطمئنه را كه موجب ترقيست بكمال و رضا و تقرب به حضرت ذو الجلال يعنى من جميع الوجوه نفس خود را متذلل و منقاد سازيد بامر پروردگار خود و ذكر رب اشارة است به آنكه موجب عبادت مقام ربوبيت است * ( وَافْعَلُوا الْخَيْرَ ) * و بكنيد نيكويى يعنى عملى كه در شرع پسنديده باشد و مزيت و رجحانى داشته باشد بر افعال مباحه چون نوافل طاعات وصلهء ارحام و مكارم اخلاق و اعانت ملهوف و اغاثه مظلوم و غير آن از مندوبات حاصل كه حق سبحانه و تعالى در اين آيه اول مؤمنانرا بصلاة دعوت كرد كه ذكر خاص است و اعظم عبادات و بعد از آن بمطلق عبادت امر فرموده و اگر چه اين شامل امر بصلاة نيز هست اما به جهت شرافت و مزيت\r\n","description":"","footnote":"","page_name":" 185 ","page_number":185},
  {"content":"\r\nفضيلت افراد آن فرموده و تقديم آن نموده و بعد از آن على العموم حث بندگان كرده بر ساير خيرات و آن كه به جهت آنكه بندگان تكيه بر عمل خود نكنند و بكثرت عبادات و طاعات خود مغرور نشوند فرموده * ( لَعَلَّكُمْ تُفْلِحُونَ ) * شايد كه شما رستگار شويد و اين در موضع حالست يعنى بهمهء اين امور امتثال نمائيد در حالتى كه اميدوار باشيد بفلاح و به جهت وثوق بر طاعات و اعتماد بر كثرت عبادات خود بر فلاح متيقن مشويد و بدانكه آيهء مذكوره اگرچه متضمن امر بجهاد نيز هست اما چون كه جهاد موجب هدم بنيان كفر است و شرك و سبب اعلاى كلمهء اسلام و باعث اظهار شعاير ايمان و مرغم شيطان و مخزى آن و قالع صفات ذميمه و سمات مذمومه و رسوم باطله و اهواى مهلكه از اين جهت افراد بذكر آن نيز كرده ميفرمايد كه * ( وَجاهِدُوا ) * و جهاد كنيد با دشمنان خدا و اگر چه ابا و ابناى شما باشند * ( فِي اللَّه ) * در طاعت خدا و از براى او * ( حَقَّ جِهادِه ) * چنانچه سزاوار جهاد او است يعنى نيت جهاد را خالص سازيد از براى رضاى الهى و امتثال امر او كه اصلا مشوب نباشد بغرضى ديگر اكثر مفسران حمل جهاد كرده‌اند در اين مقام بر جميع اعمال طاعت و حق جهاد بمعنى نيت صادق و خالص در جميع انواع عبادت و جهد و جد و مبادرت نمودن بر اقسام طاعت و از عبد اللَّه بن مبارك مرويست كه مراد مجاهده است با نفس و هوا كه از اعادى باطناند هم چنان كه كفار كه از ادعاى ظاهرند چنان كه حضرت رسالت بعد از رجوع از غزوهء تبوك فرمود كه\r\nرجعنا من جهاد الاصغر الى جهاد الاكبر\r\nيعنى رجوع كرديم از جهاد اصغر كه محاربه است با كفار به جهاد اكبر كه مجاهده است با نفس كه بزرگترين دشمن اين كس است كما قال ص ( اعدا عدوك بين جنبيك ) دشمنترين دشمن تو آن چيزيست كه ميان هر دو پهلوى تست يعنى نفس و از اينجا است كه قشيرى گفته كه حق جهاد آنست كه يك چشم زدن از مجاهدهء نفس باز نه ايستد زيرا كه از او به هيچ وجه ايمن نتوان بود و در هيچ وقت اعتماد بر او نتوان كرد و بدانكه اضافهء حق بجهاد از قبيل اضافهء صفت به موصوفست اى ( جهادا حقا خالصا لوجهه ) و تقديم صفت به جهت اهتمام است به آن و مبالغهء در آن كقولهم ( هو حق عالم وجد عالم اى عالم حقا و جدا ) و اضافهء جهاد بضمير بادنى ملابسه است به جهت افادهء اختصاص چه جهاد مختص به او سبحانه است از حيثيت آنكه مفعولست لوجه اللَّه و من اجله و يا بطريق اتساع در ظرف چون ( ضرب اليوم اى حق جهاد فى اللَّه ) * ( هُوَ اجْتَباكُمْ ) * او سبحانه برگزيد شما را براى دين خود و نصرت آن اين تنبيه است بر آنچه مقتضى جهاد است و داعى آن * ( وَما جَعَلَ عَلَيْكُمْ ) * و نساخت و مقرر نكرد بر شما * ( فِي الدِّينِ مِنْ حَرَجٍ ) * در دين هيچ تنگى يعنى احكام دين را بر شما تنك\r\n","description":"","footnote":"","page_name":" 186 ","page_number":186},
  {"content":"\r\nفرا نگرفت و تكليف ما لا يطاق نفرموده شما را در آن بلكه بوقت ضرورت رخصتها فرموده چون رفع تكليف جهاد در حالت مرض و رخصت افطار صوم و قصر صلوة در سفر و مرض و جواز تيمم در حين فقدان آب و اكل ميته در حالت خوف تلف نفس و عدم و جدان طعام حلال و غير آن و از اينجا است كه حضرت رسالت ص فرموده كه\r\nاذا امرتكم بشيء فاتوا منه ما استطعتم\r\nحاصل كه آيه دالست بر آنكه بندگان را رخصت است در اغفال بعضى از آنچه حق سبحانه امر به آن نموده گاهى كه مشقت عظيم بديشان رسد نزد اقدام به آن و مثل اينست كريمهء يُرِيدُ اللَّه بِكُمُ الْيُسْرَ وَلا يُرِيدُ بِكُمُ الْعُسْرَ و گويند كه معنى آيهء آنست كه نيست بر شما در دين حرجى و ضيقى كه از آن مخرجى و مخلصى نباشد از عقاب او بلكه او سبحانه از براى شما توبه و كفاره و رد مظالم و ديات و اروش و حد و تعزير و قصاص تعيين فرموده براى خلاصى ذنوب و چون منتفى است در دين اسلام آنچه راهى نباشد بخلاصى از عقاب او پس شما را هيچ عذرى نباشد در ترك استعداد براى روز حساب مرويست كه ابن عباس را از معنى اين آيه پرسيدند فرمود مراد آنست كه خداى تعالى دين اسلام را بر امت مرحومه سهل و آسان گردانيد و ايشان را از گناه خلاصى داد بكفاره بخلاف بنى اسرائيل كه كفارهء ايشان مكفر ذنوب ايشان نميشد و شدايد تكليف ايشان بمراتب زياده از اين امت بود و در كنز العرفان آورده كه اين آيه دالست بر وجوب جهاد چه صيغهء امر دالست بر وجوب و جهاد اينجا محتمل سه معنى است يكى جهاد با كفار در نصرت اسلام و اعلاء كلمة اللَّه دوم جهاد با نفس اماره و لوامه در نصرت نفس عاقله مطمئنه و اين جهاد اكبر است چنان كه حديث\r\nرجعنا من الجهاد الاصغر الى الجهاد الاكبر\r\nدالست بر اين سيم جهاد بمعنى رتبهء احسان كما قال اللَّه تعالى وَالَّذِينَ جاهَدُوا فِينا لَنَهْدِيَنَّهُمْ سُبُلَنا و معنى رتبهء احسان آنست كه بنده در طاعت او چنان اقدام نمايد كه گويا او را مىبيند چه اگر بنده او را نمىبيند اما او سبحانه وى را ميبيند و لهذا گفته كه ( حق جهاده اى جهادا حقا كما ينبغى بنجد النفس و خلوصها عن شوائب الرياء و السمعه مع الخشوع و الخضوع و اجتبا ) بمعنى اصطفا و اختيار او سبحانه است بندگان مؤمن را از ميان ساير موجودات و خليفه گردانيدن ايشان را در زمين و مفتاح خير و صلاح تسليم ايشان نمودن و حرج بمعنى صعوبت و ضيقست و اين جوابى است از سؤال مقدر و تقدير اينكه بعضى مردمان متمكنند بر حق جهاد و نه همهء ايشان بلكه بحسب حقيقت هيچكس قدرت بر حق جهاد او ندارد كما\r\nقال النبى ص لا احصى ثناء عليك\r\nپس چگونه همه مأمور شده‌اند به حق جهاد او و جواب به اين نوع فرموده كه حق تعالى مقرر نكرده در دين حرجى و ضيقى و صعوبتى بر شما بلكه همه را به قدر تمكن و طاقت در اجتهاد امر فرموده كما قال اللَّه لا يُكَلِّفُ اللَّه نَفْساً إِلَّا وُسْعَها انتهى كلامه و قوله * ( مِلَّةَ أَبِيكُمْ إِبْراهِيمَ ) * منصوبست بر مصدريه بخلاف مضاف و مضمون\r\n","description":"","footnote":"","page_name":" 187 ","page_number":187},
  {"content":"\r\nما قبل ان دالست بر حذف فعل آن و تقدير اينست كه ( وسع دينكم توسعة ملة ابيكم ابراهيم ) يعنى حقتعالى توسيع كرد دين شما را مانند موسع گردانيدن كيش پدر شما كه ابراهيم است و تضييق و تنك گيرى نكرد در آن همچون كه با بنى اسرائيل كرده و يا آنكه منصوبست بر اغراء و اختصاص كقولك ( الحمد للَّه الحميد اعنى بالدين ملة ابيكم ابراهيم ) يعنى ميخواهم بدين مذكور كه حرج در او منتفى است ملت پدر شما را كه ابراهيم است و يا منصوبست به ( اتبعوا و الزموا ) يعنى پيروى كنيد و لازم خود گردانيد ملت ابراهيم را و چون عرب از ذرية ابراهيم ع بودند چه ايشان از نسل اسمعيلاند هم چنان كه اكثر عجم از نسل اسحقاند از اين جهت ابراهيم را پدر ايشان خواند و يا به جهت آنكه حرمة او بر مسلمين مثل حرمت والد است بر ولد كما قال اللَّه وَأَزْواجُه أُمَّهاتُهُمْ و يا آنكه پدر پيغمبر ما است ص و آن حضرت در حكم پدر است و پدر پدر حكم پدر دارد و ابوة پيغمبر ما نسبت بامت به آن اعتبار است كه وى سبب حيات ابديه ايشانست و منشأ وجود ايشان بر وجه معتد به در آخرت و مراد از ملة ابراهيم احكام شريعت او است كه موافق شريعت پيغمبر ما است چه رسول ص بشرع هيچ پيغمبر متعبد نبوده و ذكر ملت وى را به جهت آن فرمود تا همهء مردمان به اين شريعت راغب شوند و مخالفت نكنند و چه طباع بموافقت آثار ابا و اجداد مايلند * ( هُوَ ) * خداى مستحق پرستش * ( سَمَّاكُمُ الْمُسْلِمِينَ ) * نام نهاد شما را مسلمانان * ( مِنْ قَبْلُ ) * پيش از قرآن در كتب منزله * ( وَفِي هذا ) * و در قرآن نيز و گويند ضمير راجع بابراهيم است و معنى اينكه ابراهيم شما را مسلمانان نام نهاد در زمان خود و در اين زمان نيز شما را به سمت اسلام ياد فرمود چه در قرآن مذكور است كه ابراهيم گفته كه ( و من ذريتنا امة مسلمة لك ) و گويند فى هذا در اين تقدير است كه ( فى هذا القرآن بيان تسميه اباكم ) يعنى در اين قرآن بيان نام نهادن ابراهيم است شما را بمسلمين و ذكر اينكه شما را به اين اسم خوانده پس ملازم دين او باشيد كه اسلام است و قوله * ( لِيَكُونَ الرَّسُولُ ) * متعلقست بسميكم يعنى خداى ابراهيم شما را مسلمان خوانده و به اين نام بزرگوار تسميه فرموده تا باشد پيغمبر يعنى محمد ص در روز قيامت * ( شَهِيداً عَلَيْكُمْ ) * گواه بر شما به آن كه تبليغ شما نموده و شهادت او مقبول باشد نزد خدا به جهت عصمت وى و يا گواه باشد بر شما بقبول دعوت و متابعت ملت خليل يعنى بعد از تبليغ گواهى دهد بر شما بر آن كه از شما كه اطاعت و انقياد نموده و كدام عصيان ورزيده و قبول آن نكرده * ( وَتَكُونُوا شُهَداءَ ) * و تا باشيد شما گواهان * ( عَلَى النَّاسِ ) * بر مردمان برسانيدن انبيا دعوت حق را بايشان يعنى چون پيغمبر بايمان و اطاعت شما گواهى داده و تعديل شما نموده پس گواهى خواهند داد از روى عدالت بر امم ماضيه به آنكه رسل تبليغ دعوت و رسالت\r\n","description":"","footnote":"","page_name":" 188 ","page_number":188},
  {"content":"\r\nپروردگار خود كرده‌اند و ايشان كه قبول آن نكرده‌اند مستوجب نارند و عذاب اليم و جمعى كه ايمان به آن آورده‌اند مستحق جنت نعيمند و اين اشرف مراتب شما است و مثل اينست كريمهء وَكَذلِكَ جَعَلْناكُمْ أُمَّةً وَسَطاً الاية و گويند معنى آنست كه تا رسول شاهد باشد بر شما در ابلاغ رسالت آفريدگار خود بشما و باشيد شما گواهان بر مردمانى كه بعد از شما باشند به اين وجه كه تبليغ كنيد بايشان آنچه پيغمبر بشما رسانيده و اول اظهر است و چون خداى تعالى شما را بدين كرامت خاص گردانيد و اين مرتبه و منزلت كرامت فرمود * ( فَأَقِيمُوا الصَّلاةَ ) * پس به پا داريد نماز را به جهت تعظيم امر او و سپاس دارى بر آنچه بشما كرامت فرموده * ( وَآتُوا الزَّكاةَ ) * و بدهيد زكات را براى شفقت بر خلق خدا يعنى بانواع طاعات بدنى و مالى متقرب به خدا شويد به جهت خاص گردانيدن خداى تعالى شما را به اين فضل و شرف\r\n* ( وَاعْتَصِمُوا بِاللَّه ) * و چنك در زنيد بفضل خدا يعنى در مجامع امور خود اعتماد بر او كنيد و در جميع حالات اعانت و نصرت از او طلبيد نه از غير او يا بكتاب او متمسك شويد و بمضمون آن عمل كنيد و يا بدين او اعتصام نمائيد و بدان استقامت ورزيد تا بوسيلهء طاعت از معصيت ممتنع شويد و از اعداى خود به خدا واثق شويد و او را عاصم خود دانيد از ضرر اعد اسلمى گفته كه اعتصام بحبل اللَّه امر عوام است و باللَّه كار خواص اما اعتصام بحبل اللَّه موقوفست بر امتثال او امر و نواهى و اعتصام باللَّه خلو است از ما سواى حضرت الهى از قتاده مرويست كه فريضتان واجبتان افترضهما اللَّه عليكم يعنى نماز و روزه دو فريضه‌اند كه حق سبحانه آن را بر شما فرض كرده است پس اداء آن كنيد براى رضاى او سبحانه و تقرب به او و عبد اللَّه بن عمر از پيغمبر ص روايت كرده كه\r\nلا تقبل الصلاة الا بالزكاة\r\nنماز بدون زكات مقبول نيست * ( هُوَ مَوْلاكُمْ ) * او است يار شما اى آدميان و متولى كار درماندگان و مالك امر جميع آفريدگان * ( فَنِعْمَ الْمَوْلى ) * پس نيكو يارى و خداونديست او * ( وَنِعْمَ النَّصِيرُ ) * و نيكو مددكارى و ياورى به يارى عيبها را بپوشد و بمددكارى گناهان را ببخشد و بولايت روزى را برقرار خود بر بندگان مستمر دارد و اگر چه در حق او عصيان نمايند و بنصرت محتاجان را دستگيرى كند پس يارى از او خواه كه از يارى در نماند و مددكارى از او جوى كه از مدد كارى عاجز نشود چه در ولايت بىنظير است و در نصرت بى مثل بلكه فى الحقيقت هيچ مولايى و ناصرى سواى او نيست رباعى\r\n\r\nاز يارى خلق بگذر اى مرد خدا\r\nيارى طلب آن چنان كه از روى وفا\r\n\r\n\r\nكار تو تواند كه بسازد همه وقت\r\nدست تو تواند كه بگيرد همه جا\r\n\r\n","description":"","footnote":"","page_name":" 189 ","page_number":189},
  {"content":"\r\nالجزء الثامن عشر من الاجزاء الثلاثين\r\n\r\nسورة المؤمنون\r\nمكيه است و آيات آن صد و هيجده است بعدد كوفى و صد و نوزده نزد غير كوفى و اختلاف در آيهء وَأَخاه هارُونَ است كه غير كوفى است ابى بن كعب از سيد عالم ص روايت كرده كه هر كه سورهء المؤمنون را قرائت كند ملائكه مقربين در روز قيامت وى را بشارت دهند بروح و ريحان و در وقت آمدن ملك الموت بقبض روح او وى را مژده دهند به چيزى كه چشم او به او روشن شود و دل او به آن شادان و خرم شود و بنشاط تمام روح از او مفارقت كند و اصل بدار السلم گردد و از ابو عبد اللَّه ع روايتست كه هر كه سورهء المؤمنون را بخواند حقتعالى ختم كار او را بسعادت مقرون دارد و هر كه در هر جمعه بقرائة آن مداومت نمايد منزل او در فردوس اعلا با پيغمبران مرسل باشد و از حضرت رسالت ص مرويست كه ده آيه بر من نازل شده كه هر كه قراءة آن كند ببهشت درآيد و بعد از آن از اول اين سوره تلاوت فرمود تا آنكه ده آيه را تمام كرد و نيز منقولست از آن حضرت كه\r\nاولها و آخرها من كنوز الجنة\r\nاول اين سوره و آخر آن از گنجهاى بهشت است هر كه عمل كند بسه آيه از اول اين سوره و پندگيرد به چهار آيه از آخر آن ناجى و رستگار گردد و بدانكه چون حق سبحانه ختم سورة الحج كرد بامر مكلفان بعبادت و افعال خير بر طريق اجمال افتتاح اين سوره كرد بتفصيل آن مجمل و تبيين آن افعال و فرمود كه\r\n* ( بِسْمِ اللَّه الرَّحْمنِ الرَّحِيمِ قَدْ أَفْلَحَ الْمُؤْمِنُونَ ) * بدرستى كه رستگار شدند و بمقاصد دنيويه و اخرويه خود رسيدند گرويدگان به خدا و رسول ببايد دانست كه قد مثبت متوقع است هم چنان كه لما نافى آن است و هر گاه كه بر ماضى داخلشد دالست بر اثبات و دوام آن و لهذا مقرب آنست به زمان حال و چون مؤمنان از فضل الهى متوقع بودند و راجى فوز و نجات از اين جهت اين سوره را مصدر ساخت به بشارت فوز و فلاح و استمرار آن و بعد از آن در صفت ايشان فرمود كه * ( الَّذِينَ هُمْ ) * مؤمنان آناناند كه ايشان * ( فِي صَلاتِهِمْ ) * در نماز خود * ( خاشِعُونَ ) * ترسكارانند از خدا و متذلل و متخاضع در آن و چشم بر سجده گاه نهاده‌اند و بدل بدرگاه مناجات حاضر شده‌اند آورده‌اند كه پيغمبر ص در مبدء حال وقت اداى نماز بجانب آسمان نظر مىفرمود چون اين آيه نازل شد نظر بر موضع سجود گماشت و به هيچ جهة ديگر نظر نينداخت و در لباب آورده كه در حال قيام ديده بر سجده گاه بايد گماشت مگر بمكهء معظمه كه در خانهء مكرمه بايد نگريست چه\r\n","description":"","footnote":"","page_name":" 190 ","page_number":190},
  {"content":"\r\nنظر كردن در آن عبادتست و مجاهد گفته كه خاشع آنست كه چشم بر هم نهد از ترس خدا و گويند خشوع آنست كه مصلى نداند كه بر راست و چپ او كيست و اقوى آنست كه خشوع حضور قلبست نزد معبود و توجيه همم و عزايم و ارادات به او در جميع احوال نماز و صرف نظر در مواضعى كه در شرع مقرر شده چون صرف آن در حال قيام بموضع سجود و حال ركوع بما بين رجلين و حال سجود به طرف انف و حال تشهد بحجر خود و حال قنوت به باطن كفين و واسطى گفته كه خشوع اداى نماز است للَّه فى اللَّه بدون ملاحظهء اعراض و اعواض و در بحر الحقايق مذكور است كه خشوع در ظاهر آنست كه سر بپيش افكنده و ديده از التفات چپ و راست منع كند و قرائت او از روى حضور قلب بود و در باطن آنكه خواطر و هواجس را منع كند و بالكليه توجه بمولى نمايد و در بحر شهود مستغرق گشته از شعلهء نار ظهور انوار جلال و جمال بگدازد و محققى گفته كه در نماز اول از خود بىخبر بايد شد پس طالب وصول بقرب ربانى بايد شد چنان كه در اخبار صحيحه آمده كه در روز احد پيكان مخالفين در بدن مبارك امير المؤمنين ع نشست و از غاية وجع نتوانستند كه آن را بيرون آورند صورت حال را به حضرت رسالت ص عرض كردند فرمود كه در وقتى كه وى در نماز باشد پيكان را از بدن او بيرون كشيد چه توجه او در اين حال به حضرت عزت بر وجهيست كه خود را فراموش مىكند و از ما سوى بى خبر مىشود پس چون به نماز مشغول شد جراح را آوردند و پيكان را از بدن اطهر او بيرون آوردند و خون بسيار بر سجادهء آن حضرت ريخته شد و چون از نماز فارغ شد و آن خون را مشاهده نمود پرسيد كه اين خون چيست گفتند كه در حينى كه پيكان از بدن شما بيرون آورديم اين خون از آن جراحت بيرون آمد فرمود كه بخدايى كه جان على در قبضهء قدرت او است كه در نيافتم و واقف نشدم كه شما در چه وقت بدن مرا شكافتيد و پيكان را بيرون آورديد ابو هريره روايت كرده از پيغمبر ص كه چون بنده در نماز ايستد خداى تعالى به نظر رحمت در وى نگرد و چون بجاى ديگر نظر كند حق سبحانه گويد كه اى بندهء مؤمن من به تو مينگرم تو بكه مينگرى روى به من آور كه از من بهترى نيست عطا گويد كه خضوع در نماز آن باشد كه در نماز بجوارح خود بازى نكند و تمطى و تثاوب و فرقعه و تشبيك و تقليب حصا و شبه آن از او صادر نشود و در خبر آمده كه رسول ص مردى را ديد كه نماز ميگذارد و دست بمحاسن خود فرود ميآورد فرمود كه اگر دل اين مرد خاشع بودى اعضاى وى نيز با خضوع بودى ابو ذر غفارى از پيغمبر ص روايت كرده كه چون يكى از شما روى به نماز آورد رحمت خدا روى بوى آورد پس بايد كه بنده بسنگريزهء مسجد و غيره بازى نكند و بالكليه متوجه او سبحانه شود مرويست كه حسن بصرى مردى را ديد كه بسنگريزهء مسجد بازى مىكرد و در تعقيب نماز\r\nميگفت ( اللهم زوجنى من الحور العين ) حسن گفت بئس الخاطب انت تخطب و انت تلعب بد خطبه كنندهء از خداى طلب حور ميكنى و\r\n","description":"","footnote":"","page_name":" 191 ","page_number":191},
  {"content":"\r\nبدست بازى ميكنى حاصل كه عبث و تمطى و شبه آن در نماز و تعلق دل بامور دنيويه و غير ان از ما سوا نافى خشوع و خضوعاند مرويست كه ابو العاس جوالقى مردى جوال فروش بود روزى جوالى به كسى داد و فراموش كرد هر چند انديشه كرد با يادش نيامد روزى در نماز بيادش آمد كه بكه داده چون بدكان آمد با شاگرد گفت كه اى فلان جوال با ياد من آمد كه بكه داده‌ام گفت كى بخاطرات رسيد جواب داد در نماز به ياد من آمد شاگرد گفت اى استاد تو به نماز مشغول بودى يا بجوال طلبيدن ابو العباس از اين سخن با خود آمده در غيرت افتاد و در طلب علوم و معارف الهى شتافت تا آنكه از جملهء مشاهير عصر و زهاد دهر گشت واسطى گفته كه خشوع در نماز خاص و خالص گردانيدن آنست براى خدا نه به قصد طمع ثواب و خوف عقاب و از امير المؤمنين ع مرويست كه در مناجات فرموده‌اند كه\r\nما عبدتك خوفا من نارك و لا طمعا الى جنتك لثوابك بل وجدتك اهلا للعبادة فعبدتك\r\nپرستش تو را نه به جهت ترس از آتش دوزخ و طمع ثواب ميكنم بلكه تو را اهل عبادت و سزاوار پرستش يافتم و به جهت آن پرستش تو نمودم سلمة بن دينار گفته كه در خدمت امام زين العابدين ع نشسته بودم مردى درآمد و آن حضرت را گفت نماز را ميدانى كه چگونه بايد گذارد من خواستم تا وى را بزنم و جفا كنم امام فرمود كه\r\nمهلا يا ابا حازم فان العلماء حلماء\r\nساكن باش كه عالمان حليم و رحيم باشند پس روى بسايل كرد و گفت آرى كيفيت نماز را ميدانم گفت پيش از شروع در نماز فريضه چند چيز بر تو واجبست فرمود كه هفت چيز و نيت طهارت و ستر عورت و جاى سجده پاك كردن از نجاست و شناختن وقت و جامهء پاك پوشيدن و رو به قبله آوردن گفت بچه نيت از خانهء خود بيرون مىآيى گفت به نيت زيارت خانهء خدا گفت بچه نيت در مسجد در مىآيى فرمود به نيت عبادت گفت بچه نيت قيام نمايى به نماز گفت به نيت خدمت كه آن عبوديت است و اعتراف بوحدانيت و ربوبيت او سبحانه گفت بچه توجه نمايى گفت بسه فريضه و يك سنت فريضه رو به قبله آوردن و نيت نماز كردن و تكبير احرام گفتن و سنت برداشتن دست در وقت تكبير گفت تكبيرات چند فرمود نه يكى فريضه كه آن تكبيرة الاحرام است و باقى سنت گفت بچه در نماز درآيى گفت بتكبير گفت برهان نماز و خشوع آن كدام است فرمود كه نظر در سجده گاه داشتن و بسكينه و وقار بودن و توجه تام به او سبحانه كردن گفت تحريم نماز چيست فرمود تكبيرش گفت تحليلش كدام است فرمود تسليمش گفت جوهرش چيست فرمود تسبيحش گفت شعارش چيست فرمود تعقيبش گفت تماميت نماز بچيست گفت صلوات بر محمد ص و آل محمد ص گفت سبب قبولش چيست فرمود\r\nولايتنا و البراءة من اعدائنا\r\nدوستى ما و بيزارى از دشمنان ما گفت هيچ حجه رها نكردى بر خود اللَّه أَعْلَمُ حَيْثُ يَجْعَلُ رِسالَتَه ابن عباس از رسول ص روايت كرده كه چون خداى تعالى\r\n","description":"","footnote":"","page_name":" 192 ","page_number":192},
  {"content":"\r\nبهشت عدن را ايجاد كرد براتم وجه بر وجهى كه\r\nما لا عين ذات و لا اذن سمعت و لا خطر على قلب بشر\r\nبا او خطاب كرد كه ( تكلمى ) سخن گوى بهشت عدن به او از درآمد كه * ( قَدْ أَفْلَحَ الْمُؤْمِنُونَ الَّذِينَ هُمْ فِي صَلاتِهِمْ خاشِعُونَ ) * انا حرام على كل بخيل و مراء فلاح يافتند مؤمنانى كه در نماز خاشع باشند و من حرامم بر بخيلان و ريا كنندگان و نيز در صفت اهل ايمان ميفرمايد كه * ( وَالَّذِينَ هُمْ ) * مؤمنان آن كسانىاند كه ايشان * ( عَنِ اللَّغْوِ ) * از آنچه بيهوده و بىفايده است از گفتار و كردار * ( مُعْرِضُونَ ) * اعراض كنند گاناند و روىگردانندگان از آن و ابن عباس تفسير لغو بباطل كرده و نزد حسن مراد بلغو جميع معاصى است و اينمعنى در تحت قول ابن عباس داخل است و نزد سدى لغو بمعنى كذبست و بمذهب كلبى خلاف وعده و اين هر دو اخصند از اول و از اين قبيل است قول مقاتل كه مراد از آن شتمست چه كفار مكه دشنام ميدادند به پيغمبر ( ص ) و اصحاب او حقتعالى به اين آيه اهل ايمان را از جواب دادند نهى فرمود و از ابى عبد اللَّه ( ع ) مرويست كه مراد آنست كه شخصى از روى بهتان امر باطل را به تو نسبت دهد و چيزى كه در تو نباشد به تو اسناد دهد و تو ( خالصا للَّه و قربة الى اللَّه ) بجواب او التفات نكرده از او اعراض نمايى و در روايت ديگر آمده كه لغو غنا است و ساير ملاهى و قشيرى گفته كه هر چه براى خدا نيست حشو است و آنچه تو را از خدا باز دارد سهو است و آنچه بنده را در آن حظى باشد لهو است و آنچه از خدا نبود لغو است و حقيقت آنست كه لغو هر چيزيست كه به هيچ كارى نيايد و مثمر فايده نباشد از اقوال و افعال چنان كه مذكور شد و بدانكه چون * ( وَالَّذِينَ هُمْ عَنِ اللَّغْوِ مُعْرِضُونَ ) * ابلغ بود از و الذين لا يلهون بوجوه متعدده كه از جملهء ان اسميه است و بناء حكم بر ضمير و تعبير از آن باسم و تقديم صله بر ان از اين جهت ايثار آن نموده بر اين و اقامت اعراض در مقام ترك به جهت آنست كه آن دلالت مىكند بر بعد ايشان بجميع حيثيات از مباشرت و سبب و ميل و حضور بخلاف ترك و ذكر وصف مؤمنان باعراض از لغو بعد از بيان وصف ايشان بخضوع بجهة آنست كه تا مؤمنان جامع اين فعل و ترك باشند كه از اصول و قواعد بناء تكليفند و از مشاق ان و بعد از وصف آنها به اين دو صفت كه از عبادات بدنيه‌اند نعت ايشان ميفرمايد به زكات دادن كه از عبادات ماليه است و ميفرمايد كه * ( وَالَّذِينَ هُمْ ) * و آنان كه ايشان * ( لِلزَّكاةِ ) * مر زكات واجبى از اموال خود * ( فاعِلُونَ ) * كنندگاناند يعنى ادا نمايندگان چه اصل اعراض از شيئى انست كه شخصى در عرضى و جانبى باشد و انشيئى در عرضى و جانبى ديگر يعنى مستمرند بر اين صفت اين كلام نيز ابلغست از ( الذين يؤتون الزكاة ) از وجوه متعدده بر طريق وجوه مذكور و گويند مراد\r\n","description":"","footnote":"","page_name":" 193 ","page_number":193},
  {"content":"\r\nبزكوة اعم از انست كه زكات مال باشد يا فطر يا تصدقات متطوعه و اما ابن عباس تفسير ان بزكوة واجبهء ماليه كرده و تعبير از تأديه بفعل به جهت آنست كه تأديه انواع فعلست و ديگر آنكه ذكر فاعلون در اينمقام در طريق اساليب كلام عرب و اشعار ايشان بسيار است و قران بر طريقهء اساليب ايشان واقع شده و از آن جمله امية بن ابى الصلت ( ع ) گفته كه ( المطعمون الطعام فى السنة الازمة و الفاعلون للزكوة ) و بدانكه زكات اسمى مشتركست ميان عين و معنى عين قدرى از مالست كه مزكى از نصاب اخراج كند و به فقيرى دهد و معنى فعل مزگيست كه ان تزكيه است و مراد حق سبحانه در اين آيا معنيست زيرا كه فاعل فاعل حدث است نه محل آن موقع حدث است و ميتواند بود كه مراد عين باشد بر تقدير مضاف اى اداء الزكاة فاعلون * ( وَالَّذِينَ هُمْ ) * و آنان كه ايشان * ( لِفُرُوجِهِمْ ) * مر فرجهاى خود را * ( حافِظُونَ ) * نگه دارندگانند يعنى ضبط كنندگان و منع كنندگان خود از مباشرت و مواقعه * ( إِلَّا عَلى أَزْواجِهِمْ ) * مگر در حالتى كه مستعلى و متسلطند بر زنان منكوب خود * ( أَوْ ما مَلَكَتْ أَيْمانُهُمْ ) * يا بر آنان كه مالك شده است ايشان را دستهاى ايشان يعنى كنيزكان كه ملك يميناند و بدانكه تعديهء حفظ بعلى جهت ارادهء استعلاى حافظ است مر محفوظ عليه كما يق حفظت على زيد ماله و كقولك احفظ على عنان فرسى و\r\nدر كشاف آورده كه على ازواجهم در موضع حالست و تقدير اينكه الوالين على ازواجهم او قوامين عليهن من قولك كان فلان عن فلانه فمات عنها فخلف عليها فلان و نظيره كان زيد على البصرة اى واليا عليها و منه قوله فلانه تحت فلان و من ثم سميت المرأة فراشا و بعد از آن گفته كه معنى مراد از ايه آنست كه مؤمنان حافظ فروج خودند در جميع احوال الا در حالت تزويج و تسرى ايشان و يا آنكه على متعلقست بمحذوفى كه غير ملومين دالست بر آن كانه قيل يلامون الا على ازواجهم يعنى ملامت كرده شدگانند بر هر مباشرى مگر بر زوجات و سريات * ( فَإِنَّهُمْ ) * پس بدرستى كه ايشان كه اقدام نمايندگانند بر زوجات و سريات خود * ( غَيْرُ مَلُومِينَ ) * ملامت كرده نشده اند بر اتيان نمودن آنها بحسب ذات مگر به جهت امر عرضى كه حيض و نفاس و روزه و احرام و اعتكاف باشد و غير آن از عروض موانع شرعيه يا آنكه ضمير راجع بحافظون است و معنى اينكه نگه دارندگان اند فروج خود را مگر بر ازواج و سرارى خود كه ملامت كرده نشوند * ( فَمَنِ ابْتَغى ) * پس هر كه جويد براى مباشرت * ( وَراءَ ذلِكَ ) * غير از زنان و كنيزان خود * ( فَأُولئِكَ ) * پس آن گروه * ( هُمُ\r\n","description":"","footnote":"","page_name":" 194 ","page_number":194},
  {"content":"\r\n* ( العادُونَ ) * ايشانند درگذرندگان از حلال به حرام ذكر ضمير فصل به جهت افادهء حصر است بر طريقهء مبالغه يعنى كمال عدوان و تناهى آن منحصر است در ايشان و كسى كه استمناييد و اتيان ببهايم نمايد از اين گروه است و بدانكه ذكر ما در ما مَلَكَتْ أَيْمانُهُمْ در مقام من به جهت اجراى مماليكست در مجراى غير عقلا چه اناث به جهت نقض عقل در حكم غير ذوى العقولند و وجه ديگر آنفا سمت تحرير خواهد يافت و در تجريد و افراد اين صفت با آنكه در تحت كريمهء وَالَّذِينَ هُمْ عَنِ اللَّغْوِ مُعْرِضُونَ داخلست بجهة آنست كه مباشرت لشها ملاهيست بنفس و خطر آن اعظم از ساير مناهى و در كنز العرفان مذكور است كه اين آيات ثلاثهء اخيره متضمن چند فايده است يكى آنكه عبادت صريح است در رجال به جهت تذكير ضمير و حكم نسا مستفاد است از دليل خارجى هم چنان كه حكم اهل عصر ما مستفاد است از بيان رسول و از اجماع به جهت قبح خطاب با معدوم و تكليف به او و ح لازم نميآيد جواز نكاح عبد مالكهء خود را و گويند مراد از آيه رجال و نساءاند از روى تغليب و اين هنگام لازم ميآيد جواز نكاح عبد مالكهء خود را به حكم استثنا پس احتياج ميافتد منع آن بدليل خارجى و اول اولى است به جهت آنكه استعمال آن در معنى حقيقى خود است دوم آيه مصرحست در انحصار سبب اباحه در اين دو قسم مذكور كه زواجست و ملك يمين بر سبيل انفصال حقيقى يعنى به ازدواج و ملك اليمين بحيثيتى كه هر دو مجتمع نباشند و مرتفع نگردند و قوله * ( فَمَنِ ابْتَغى وَراءَ ذلِكَ فَأُولئِكَ هُمُ العادُونَ ) * مؤكد اينمعنى است سوم آنكه چون اصحاب ما حكم كرده‌اند باباحهء متعه و تحليل امه مر غير را پس واجب است دخول اين هر دو مسئله در منفصلهء مذكوره و اگر نه بطلاق آن لازم آيد پس متعه داخل در ازواج باشد و تحليل نزد بعضى داخلست در ازواج و در حكم عقد منقطع فحينئذ تحليل مفتقر است به مهر و تقدير مدت و حق خلاف اينست بلكه داخلست در ملك يمين زيرا كه ملك شامل عين و منفعت است و تحليل تمليك منفعت است و لذا فرموده كه أَوْ ما مَلَكَتْ أَيْمانُهُمْ كه در مدلول آن عقل شرط نيست و اگر ملك يمين ميبود من ملكت واقع ميشد نه ما ملكت و روايات اهل البيت ع مؤيد اينست و ح مىگوييم كه ملك منفعت اعم است از آنكه تابع ملك اصل باشد يا منفرد و از اينجا لازم نميآيد ملك يمين به اجاره و غير ان از عقودى كه مملكه متنافعند زيرا كه دليل اجماع دافع انست ( چهارم ) از اين منفصله حقيقت ظاهر شد كه بضع مبعض نمىشود پس اگر شخصى مالك بعضى از امه شود حلال نيست او را كه بر باقى آن عقد كند و اگر نه تبعيض لازم آيد كه آن استباحت بعضى از آنست بملك و بعضى ديگر به عقد و اين باطلست و اصحاب را اختلافست در آنكه تحليل شريك حصهء خود را بشريك خود مبيع وطى امه مىشود يا نه بعضى تجويز آن نكرده‌اند به جهت لزوم تبعيض كه غير مجوز است و بعضى\r\n","description":"","footnote":"","page_name":" 195 ","page_number":195},
  {"content":"\r\nحكم به اباحهء\r\nآن كرده‌اند كه آن ابن ادريس است و اتباع او و اينمختار شهيد است و مفتى به اكثر مجتهدين به جهت آنكه اباحه داخل است در ملك نه ازواج چنان كه دانسته شد پس مستباح باشد بملك و اينكه بعضى از آن تابع يمين است و بعضى منفرد قادح اباحهء وطى او نميشود زيرا كه اسباب ملكيت متعدد است چون شراء و اتهاب وارث و غير آن و از جملهء آن تحليل است الا آنست كه آن سبب ملك منفعت بضعست نه عين و تبعيض سبب ملك ضرر نميرساند و اگر نه تحريم بضع آن لازم آيد گاهى كه بعضى از آن بشراء باشد و بعضى ديگر به ارث و حال آنكه اجماع بر خلاف اينست پنجم آيهء * ( فَمَنِ ابْتَغى وَراءَ ذلِكَ فَأُولئِكَ هُمُ العادُونَ ) * دالست بر تحريم جميع ايلاج كه در غير زوج يا ملك يمين باشد حتى ايلاج در جلد غير كه آن نيز داخل و راء ذلك است ششم آنكه زواج حكم شرعى حادثيست پس ناچار است آن را از دليلى كه دلالت كند بر حصول آن و آن عقد لفظيست كه متلقى از نص باشد و اين ايجابست از مرأة يا قائم مقام او و قبول است از زوج و يا قايم مقام او و الفاظ ايجاب سه است يكى انكحتك لقوله تعالى حَتَّى تَنْكِحَ زَوْجاً غَيْرَه دوم زوجتك لقوله تعالى زَوَّجْناكَها سيم متعتك لقوله تعالى فَمَا اسْتَمْتَعْتُمْ بِه مِنْهُنَّ و قبول هر لفظيست كه دال بر آن باشد چون قبلت و تزوجت و غير آن انتهى كلامه و در مجمع مذكور است كه مراد بما ملكت اماء است نه عبيد زيرا كه خلافى نيست در وجوب حفظ فروج از ذكور مملكه و تخصيص اسم ملك يمين بر جاريه و عدم اطلاق آن بر دور و بساطين و ارضين و ساير امتعه به جهت آنست كه ملك جاريه اخص است و اشرف زيرا كه جايز است نقض بينهء دار و بساتين و نقض بينهء جاريه به هيچ وجه جايز نيست و نيز جايز است از براى او عاريه دار و جايز نيست عاريهء جاريه و اجارهء آن براى وطى و اطلاق اباحهء وطى ازواج و اماء با اينكه ايشان را حالاتى واقع مىشود كه محرم وطى است در اثناى آن چون حيض و نفاس وعده جاريه از زوج و غير آن به جهت آنست كه مراد به آيه بيان جنس آن زنا نيست كه وطى آن حلال باشد نه احوالى كه در آن حلال نباشد وطى او حاصل كه حقتعالى در آيات سابقه وصف اهل ايمان نموده بقيام نمودن ايشان بر طاعت بدنيه و ماليه و تجنب ايشان از محرمات و ساير آنچه اجتناب از آن واجب است در شرع و بعد از آن بيان وصف ايشان مينمايد برعايت امانت و عهد و ميفرمايد كه * ( وَالَّذِينَ هُمْ ) * و آنان كه ايشان * ( لأَماناتِهِمْ ) * مر امانتهاى خود را يعنى آنچه ايشان را بر آن امين ساخته باشند امانات و ودايع و شهادات خلق و آنچه امانت حقست چون نماز و روزه و غسل جنابت و غير ان * ( وَعَهْدِهِمْ ) * و مر عهدهاى خود را كه با خلق يا با حق بندند از نذر و عقود * ( راعُونَ ) * رعايت كنندگانند يعنى نگاه داشت\r\n","description":"","footnote":"","page_name":" 196 ","page_number":196},
  {"content":"\r\nآن ميكنند و بر آن قيام مينمايند و شبههء نيست در وجوب وفا بجميع ضروب امانات و عهود * ( وَالَّذِينَ هُمْ ) * و آنان كه ايشان * ( عَلى صَلَواتِهِمْ ) * بر نمازهاى خود و بكر صلوة ميخواند به صيغه مفرد كه مراد جنس صلوة باشد يعنى آنان كه در نماز خود * ( يُحافِظُونَ ) * محافظت ميكنند يعنى بدان مداومت نموده بشرايط و آداب و اذكار در اوقات ادا ميكنند و تضييع آن نمينمايند ذكر صلواة در مبدء و منتهاى اين اوصاف كه موجب فلاح مؤمنانست اشارتست بتعظيم شان نماز و ايراد محافظت به صيغه فعل به جهت تكرر و تجدد صلواتست و چون خشوع در نماز غير محافظة است بر آن پس موجب تكرير وصف ايشان نباشد و توحيد صلوات اولا و جمع آن اخرا به جهت خشوع است در جنس صلوة بهر نوعى كه باشد و افادهء محافظت بر اعداد آن نباشد كه صلوة خمس است و نوافل مرتبهء با هر يك از آنها و صلوة جمعه و عيدين و جنازه و استسقا و كسوف و خسوف و تهجد و صلوة و تسبيح و صلوة حاجت و غير ان از نوافل\r\n* ( أُولئِكَ ) * آن گروه مؤمنان كه جامع اين شش صفتاند * ( هُمُ الْوارِثُونَ ) * ايشاناند ميراث برندگان يعنى سزاوار اينكه اسم وارث بر ايشان اطلاق كنند نه بر غير ايشان پس در بيان آنچه آن را بميراث برند ميفرمايد كه * ( الَّذِينَ يَرِثُونَ الْفِرْدَوْسَ ) * آنان كه از روى استحقاق ميراث برند فردوس را كه بلندترين درجات بهشت است تقييد وراثت بعد از اطلاق آن به جهت تفخيم و تاكيد آنست و وراثت مستعار است براى استحقاق ايشان فردوس را به جهت اعمال حسنه هم چه استحقاق وراث بميراث به جهت نسب جبائى گفته كه معنى وراثت آنست كه جنت و نعيم آن منتقل بايشان شود بدون اكتساب هم چنان كه ميراث كه بوارث راجع مىشود به غير اكتساب و گويند كه مراد آنست كه ايشان منازل اهل نار را در جنت ميراث گيرند كما\r\nروى عن النبى ( ص ) انه قال ما منكم من احد الا و له منزلان منزل فى الجنة و منزل فى النار فان مات و دخل النار ورث اهل الجنة منزله\r\nيعنى هيچ كس از شما نباشد مگر كه او را دو منزل باشد يكى در بهشت و يكى در دوزخ پس اگر بميرد و در دوزخ در آيد به جهت عصيان اهل بهشت منزل او را بميراث گيرند در روضهء جنان و در زاد المسير آورده كه بهشت را به نظر كفار درآورند و مقامهاى ايشان را كه اگر ايمان آوردندى نام زد ايشان بودى به ايشان نمايند و در مشاهدهء ايشان آن را باهل بهشت دهند تا حسرت ايشان زياده گردد * ( هُمْ ) * و ايشان كه وارثان فردوساند * ( فِيها خالِدُونَ ) * در آن جاويد مانندگانند كه هرگز از آن موضع نزه و كرامت بيرون نيايند بدانكه فردوس اسم روضه ايست از روضات جنت كه اعلاى طبقات آنست\r\n","description":"","footnote":"","page_name":" 197 ","page_number":197},
  {"content":"\r\nماخوذ از كرم مفردس اى مغرس و تانيت ضمير باعتبار اينست و در روايت آمده كه حقتعالى فردوس را بنا كرد خشتى از طلا و خشتى از نقره و خلال آن خشتهاى بجاى گل مشك ازفر نهاد و در روايت ديگر آمده كه خشتى از آن از طلا بنا نهادند و خشتى از نقره و خشتى از مشك و فواكه لذيذه و رياحين طيبه را در آنجا غرس فرموده و چون حق سبحانه بيان نعمت جنت نمود براى اهل ايمان تنبيه ايشان كرد بر اعظم نعمت دنيويه كه ايجاد ايشان است بر احسن وجه و فرمود كه * ( وَلَقَدْ خَلَقْنَا الإِنْسانَ ) * و بدرستى كه آفريديم آدم را * ( مِنْ سُلالَةٍ ) * از خلاصهء و نقاوه بيرون كشيده شده * ( مِنْ طِينٍ ) * از گل اين جار مجرور متعلق است بمحذوفى كه صفت سلالة است اى حاصله من طين يا آنكه من بيانيه است و يا متعلق است بسلاله بجهة آنكه در معنى مسلوله است پس من از براى ابتدائيه باشد هم چنان كه اولى و مراد بالانسان ابو البشر ( ع ) است كه آدم صفى است كه مخلوقشده از صغوه و خلاصهء مسلول و بيرون كشيده شده از طين و يا مراد جنس است زيرا كه همهء آدميان مخلوق شده‌اند از سلالاتى كه بعد از ادوار نطف شده‌اند چه نطف از نباتات حاصل شده‌اند بىواسطه چون حنطه يا بواسطه چون لحوم و نباتات از اجزاى ارضيه‌اند كما قال منها خلقناكم و گويند مراد بطين آدم است زيرا كه وى از آن مخلوق گشته و سلالة نطفه او يعنى بيافريديم آدميان را از منى كه بيرون آمد از گل كه آدم است على الخاتم و عليه السلام * ( ثُمَّ جَعَلْناه نُطْفَةً ) * در كلام مضاف محذوف است اى ثم جعلنا نسله يعنى گردانيديم نسل آدم را از نطفهء مراد آنست كه آفريديم ذريهء او را از آب منى و بنا بر تفسير ثانى معنى آنست كه گردانيديم سلاله را بنطفه و بنا بر اين تذكير ضمير بر تاويل جوهر است يا مسلول يا ماء و قوله * ( فِي قَرارٍ مَكِينٍ ) * متعلق است به محذوف اى نطفة مستقرة فى قرار مكين و قرار بمعنى مستقر است كقوله جَعَلَ لَكُمُ الأَرْضَ قَراراً اى مستقرا يعنى نطفه قرار گرفت در قرارگاه استوار كه رحم است و وصف محل كه مستقر است بمكانت كه محل است يا آنكه حقيقت صفت نطفه است كه حال است و مستقر در رحم به جهت مبالغه است هم چنان كه تغيير مستقر بقرار كقولك طريق ساير و ميتواند بود كه وصف رحم بمكانت بر حقيقت خود باشد چه رحم فى نفسها ممكنست و محروز و محفوظ از ضعف ماسكه و فتور حفظ حاصل كه حق سبحانه ميفرمايد كه ما نطفه را در رحم جاى داديم و تا چهل روز آنجا سفيد نگاه داشتيم * ( ثُمَّ خَلَقْنَا النُّطْفَةَ ) * پس قرار داديم آن نطفهء سفيد را * ( عَلَقَةً ) * پارهء خون سرخ بسته چهل روز ديگر * ( فَخَلَقْنَا الْعَلَقَةَ ) * پس ساختيم آن خون بسته را * ( مُضْغَةً ) * آن مقدار گوشتى كه به يك بار بخايند چهل روز ديگر * ( فَخَلَقْنَا الْمُضْغَةَ ) * پس گردانيديم\r\n","description":"","footnote":"","page_name":" 198 ","page_number":198},
  {"content":"\r\nآن گوشت را * ( عِظاماً ) * استخوان به آنكه محكم گردانيديم آن را بعد از سه اربعين * ( فَكَسَوْنَا الْعِظامَ ) * پس پوشانيديم آن استخوان را * ( لَحْماً ) * گوشتى يعنى گوشتى كه از آن مضغه باقى مانده بود بر آن پوشانيديم يا آنكه گوشتى مجدد بر آن استخوان برويانيديم بعد از رستن عروق و اعصاب و اوتار و عضلات بر آن و در انوار آورده كه اختلاف عواطف به جهت تفاوت استحالاتست و جمع عظام و توحيد غير آن بجهة اخلاف استحالهء آنست در هيئت و صلابت نسبت باستحالات ديگر ابو بكر و ابن عامر بتوحيد خوانده در هر دو جا به جهت اكتفاء باسم جنس از جمع * ( ثُمَّ أَنْشَأْناه ) * پس بيافريديم او را * ( خَلْقاً آخَرَ ) * آفريدنى ديگر\r\nدر بطن ام يعنى روح در او دميديم تا زنده شد بعد از آنكه جماد بود يا صورت انسانى را بر آن فايض گردانيديم يا قوى در او ايجاد فرموديم و ميتواند بود كه مراد مجموع امور ثلثه باشد و ذكر ثم به جهت تفاوت ما بين الخلقين است و يا آنكه آن را مذكور و مؤنث گردانيديم و قول اول اولى و اشهر است ميان مفسرين و منقولست از ابن عباس و لهذا صاحب كشاف اختيار آن كرده و گفته كه مراد بخلق آخر خلقيست كه مباين خلق اول است مباينت تامه چه بعد از آنكه جماد بود آن را حيوان گردانيد و ابكم بود آن را ناطق ساخت و اصم بود سميع گردانيد و اكمه بود آن را بصير ساخت و ابداع فرمود در باطن و ظاهر آن بلكه در هر عضوى از اعضاى آن و در هر جزئى از اجزاى آن عجايب فطرت و غرايب حكمت كه وصف هيچ واصف و شرح هيچ شارحى بكنه آن نرسد و حكما در كتب تشريح به قدر طاقة بشريه بيان آن كرده‌اند فليطالع ثمة و در كتب طيبه مذكور است كه آدمى جسميست حار و رطب هر گاه حرارت بر رطوبت اثر كند و بخارى از وى متصاعد شود و متحلل گردد اگر هميشه اين تحلل باشد جسم آدمى باطل و فانى گردد پس آفريدگار عالم جلت قدرته و عظمت حكمته چنان تقدير فرموده كه چون غذا بر بدن وارد شود بدل جسم متحلل گردد به اين وجه كه چون بمعده رسد از او جسمى مانند كشكاب غليظ متولد شود و در معده نضجى يابد لطيف آن بجگر آيد و كثيف آن با معا منصب شود و در آنجا نضجى ديگر يافته از مخرج طبيعى بيرون آيد و اين فضله هضم اولست و لطيف آن در جگر نضج تمام يافته به خون مستحيل شود و كفى در روى آن پيدا شود و آن صفر است و از جملهء فايدهء آن آنست كه در مجارى ضيقه درآيد و به جهت حدت و لطافت خون را باعضا رساند و دردى در آن پديد آيد و آن سودا است و طحال آن را به خود كشد و فايدهء وى آنست كه بر فم معده ريخته شود و دغدغهء آن نمايد تا طالب آن شود كه غذاى مجدد بر بدن وارد گردد و چيزى سفيد نيز در ميان آن ظاهر گردد و آن بلغم است و فايدهء آن طيب بدن است و استحالهء آن بدم در حين فقدان دم در اعضا و مايعى كه با خون باشد به جهت زيادتى آب كه خورده باشد و با غذا آميخته از وى جدا گردد و به\r\n","description":"","footnote":"","page_name":" 199 ","page_number":199},
  {"content":"\r\nمثانه ريخته شود و از رهگذر احليل بيرون آيد و اينفضلهء هضم ثانى است و اگر چيزى از آن مائيت با خون مانده باشد و بمصاحبت آن بجميع بدن سارى گشته بطريق عروق و وسخ مندفع گردد و اينفضلهء هضم سيم است پس خون صافى كه بمجارى عروق رقيقه ضيقه بجميع بدن رسيده باشد غذاى بدن گردد و اين هضم چهارم است و بعد از آنكه قوة جاذبه هر عضوى آن خون را بر آن رساند منشأ خاصيت هر يك از اعضا شود و طبيعت قدرى از آن از هر عضوى باز ستاند و باوعيهء منى درآرد و اينفضلهء هضم خامس است و چون بقاى انسان بحرارت غريزى و رطوبت غريزيست چنان كه در موضع خود مبرهن گشته و حرارت و رطوبت تاثير مىكند و بتدريج در صدد افناى آن مىشود تا آنكه بفناى او خود نيز سمت فنا پذيرد و به جهت آنكه قيام او بوجود رطوبت است مانند تاثير حرارت در روغن فتيله كه پيوسته از اجزاى روغن چيزى كم مىكند تا آنكه تمام آن را فانى ميگرداند و خود نيز منتفى مىشود و به جهت اين بقاى شخص دايم الدهر ممكن نيست پس حكيم تعالى براى ابقاى نوع انسانى قوت شهوت و لذت را در بدن ايجاد فرمود تا به جهت التذاذ مقاربت ميانهء ذكور و اناث نطفهء منويه از صلب برحم رسد و فرزند از آن ممر در وجود آيد بدين وجه كه بعد از وصول آن برحم مانند زبد شود به جهت آنكه جرم نطفه صغير است و رحم وسيع پس بقدرت خالق جلت عظمته رحم مجتمع شده بگرد آن درآيد و احاطهء آن نمايد و آن نطفه مدور شود و اين شكل ابعد اشكالست از قبول آفات و بعد از سه روز ظاهر آن زبد غشاى صلب بديد آيد مانند خمير نرم كه بر\r\nسنگ تفتيده نهند غشاى صلب بر ظاهر آن پيدا گردد و حكمت در اين آنست كه چون غشاى گردان جسم در آيد حرارت غريزى قوى گردد و عمل قوت مصوره بتدبير خالق بيچون كاملتر شود و اجزاى روحانى در آن غشا محفوظتر گرد و چون حرارت غريزى در باطن آن جمع شود و در آن رطوبت كروية اثر كند بخارات متولد شود و منفذى خواهد كه از آن بيرون آيد پس از منافذ آن غشا بيرون آيد و بواسطهء آن خلقت جسم تمام گردد و آن غشاى مشبك را مشيمه گويند در حين تصرف حرارت غريزى در آن رطوبت كرويه اجزاى روحانيه در باطن آن جمع شود و اجزاى كثيفه گرد آن درآيد و به اين وجه بتدريج از علقه بمضغه و از مضغه بعظامى رسد تا بعد از اكمال و فيضان صورت انسانيه بر آن روح در آن در مىآيد و چون مناسبتى تمام است ميان انسان و عالم از اينجهت انسان را عالم اصغر گفتند چه هم چنان كه عالم اكبر كرويست انسان نيز در بداية حال كرويست و چنان كه عالم در فضاى نامتناهى معلقست بحفظ خالق عالم انسان كه عالم اصغر است نيز در فضاى رحم بحفظ و حراست خالق عالم معلق ايستاده و لهذا فرموده كه فِي قَرارٍ مَكِينٍ هم چنان كه در صفة عالم اكبر فرموده كه وَبَنَيْنا فَوْقَكُمْ سَبْعاً شِداداً چه بناى عالم بر قدرت باهرهء او سبحانه است نه بر مقرى مكانة نطفة در رحم نيز بقدرت قاهرهء او است نه بر مستقرى و حكمت در آفريدن استخوان آنست كه قوام\r\n","description":"","footnote":"","page_name":" 200 ","page_number":200},
  {"content":"\r\nبدن به آنست و اصل بنيان آنست و لحم به جهت التيام و اتصال آنست هم چنان كه خشت كه اصل بنا است و گل آلت التيام آن و خلق اوتار و اعصاب در آن بجهة آنست كه آن منشا حس و حركت است و فايدهء ديگر از لحم آنست كه چون اعصاب بسيار يارىكند و خوف آنست كه از هم بگسلند و با عظام نيز اتصال تام نمىپذيرد پس حقتعالى لحوم را در خلال آن ايجاد فرمود تا عظام و اعصاب بهم ملتئم گردند و ديگر آنكه طبع لحم حار و رطب است پس سبب قوت حرارت بدن مىشود و لحم در بدن مانند محلوج جامه است و از اين جهت است كه لحمانى كمتر متاثر مىشود از سرما و ديگر آنكه اگر گوشت نبودى استخوانها شكسته گشتى از بهر آنكه بعضى بزرگترند و بعضى خوردتر و يا همه بر هم سائيده شدى و بمرور ايام باقى نماندى هم چنان كه دو سفال كه چون به يكديگر سائيده ميشوند خورد و مرد ميگردند و در كتب طيبه مذكور است كه هر گاه صورت اعضا در مدتى كه معين است سمت وجود بپذيرد و بعد از آن مثل آن بوى مضاف شود خلقت اعضاى او تمام گردد و چون ضعف آن مجموع بوى مضاف گردد جنين از رحم منفصل گردد پس مجموع آن صد و هشتاد روز بود و آن شش ماه است كه كمترين ايام حمل است و اگر در چهل و پنج روز متصور شود نود روز اتمام پذيرد و بعد از صد و هشتاد روز منفصل شود و اين نه ماه بود و ببايد دانست كه مخلوقات بر سه قسم اند يا همه روحانى و يا همه جسمانى و يا مركب از جسمانى و روحانى آنها كه روحانى محضاند ملائكه اند كه نور بحتاند و مبرا از صفات شهوت و غضب و غير آن از صفاتى كه لازم جسميه‌اند و آنها كه جسمانى محضاند مانند نباتات و معدنياتاند و قسم سوم كه مركباند از جسمانيه و روحانيه اگر روحانية غالب است بر جسمانية جنياناند و اگر به عكس آدميان حاصل كه حق سبحانه آدمى را از هفت مرتبه به حد انسانية رسانيده اول سلاله دوم نطفه سوم علقه چهارم مضغه پنجم عظام ششم لحم و اين شش تعلق بجسد دارد هفتم ايلاج روحست در آن كما قال * ( ثُمَّ أَنْشَأْناه خَلْقاً آخَرَ ) * و چون حقتعالى در اين آيه احوال بنى آدم و ترقى از مقامى بمقامى بيان فرمود دانست كه او را زبانى كه باداى مراسم حمد و ثنائى كه مستحق بارگاه قدم باشد نخواهد بود از اين جهت در ستايش ذات مقدس خود بنيابت مخلوق فرمود كه * ( فَتَبارَكَ اللَّه ) * پس بزرگست و بلند عظمت و قدرت و حكمت خدايى كه * ( أَحْسَنُ الْخالِقِينَ ) * نيكوترين تقدير كنندگان است تبارك از بروك ماخوذ است بمعنى ثبوت يعنى دايم و ثابت و حوض را به جهت\r\nاقامت و ثبوت آب در آن بركه ميگويند و بركه بمعنى نماء و زيادتى است نيز به جهت اينست و در اينمقام بمعنى تعالى امر او سبحانه است در علم و قدرت و حكمت و خلق بمعنى تقدير است كقوله وَإِذْ تَخْلُقُ مِنَ الطِّينِ كَهَيْئَةِ الطَّيْرِ اى تقدر يقال خلقت الاديم اذا قسته لتقطع منه شيئا پس احسن الخالقين بمعنى احسن المقدرين تقدير است\r\n","description":"","footnote":"","page_name":" 201 ","page_number":201},
  {"content":"\r\nو حذف تميز به جهت دلالت خالقين است بر آن يعنى بهترين تقدير و اندازه كنندگانست از روى اندازه كردن چه انسان را از سلاله به حد انسانى رسانيدن و تركيب دادن ميان روح و تن از اعجب و اغرب امور عجيبه و غريبه است چه مقرر است كه و و نورانى و علويست و جسم ظلمانى و سفلى و روح لطيفست و جسد كثيف و روح را بهجة معرفت حقست و سرور او بذكر معبود مطلق و ذوق او با حضرت عزت و جسد را لذت بمحسوساتست و انس او بمشتهيات و بالجمله جملهء احوال روح ضد جملهء احوال بدنست پس تركيب ميان آن و اين قريب بمحالاتست فحينئذ اين تركيب دليل باهر و برهان ساطع باشد بر كمال قدرت و حكمة و جلال و عظمت صانع عالم و لهذا حق سبحانه بعد از بيان خلق عرش و كرسى و لوح و قلم و ملايكه و نجوم و سماوات و ارضين ذات اقدس خود را به اين ستايش نكرده و بدين نوع ثنا نفرموده كه بعد از آفرينش انسان ذكر كرده و از اين كلام تفضيل و تكريم انسان بر غير استشمام ميتوان كرد و اين آيه دليلست بر بطلان قول آنان كه گفتند كه لا خالق الا اللَّه چه اگر خالقى غير از او نبودى * ( أَحْسَنُ الْخالِقِينَ ) * نفرمودى پس اطلاق اسم خلق بر فعل غير خدا جايز باشد چون خالق الاديم هم چنان كه ميگويند رب الدار و رب المسجد و ليكن بحسب حقيقت اطلاق آن مقصور است بر خدا چه مراد از خلق حقيقة ايجاد شيء است كه مقدر باشد به تقديرى كه هيچ تفاوتى در آن نباشد و اين ممكن نيست مگر مر او سبحانه را و ليله قوله أَلا لَه الْخَلْقُ وَالأَمْرُ و نزد بعضى چون در افعل تفضيل دو وجه جايز است يكى تفضيل اسم بر غير و ديگرى زيارتى مطلقه قطع نظر از اضافه پس اگر مراد باحسن وجه اول باشد معنى آن احسن المقدرين است و أحسن الصانعين و اگر ثانيست معنى آنست كه حق سبحانه نيكو خالقيست هم چنان كه يوسف احسن اخوته به اين معنيست كه يوسف صاحب حسنست نه اخوة او و اين وجه غير وجيه است و غير حسن چه در صورة ثانى اضافه به جهت توضيح است هم چنان كه در يوسف احسن اخوته كه معنى آنست كه يوسف حسن الوجه است از جملهء برادران خودش و اينوجه در * ( أَحْسَنُ الْخالِقِينَ ) * منتفى است چه او سبحانه از جملهء خالقين و ز جنس ايشان نيست آورده‌اند كه عبد اللَّه بن ابى سرح كاتب وحى بود چون اين آيه آمد حضرت او را گفت بنويس چون به أنشأناه خلقا آخر رسيد بر زبانش جارى شد كه فتبارك اللَّه احسن الخالقين پيغمبر فرمود كه اين را بنويس كه جبرئيل آن را از نزد ملك جليل انزال فرموده عبد اللَّه با خود گفت اگر محمد ص پيغمبر است و قرآن را بر او وحى ميكنند من نيز پيغمبرم كه در دل من آيات قرآنى القا مىكند پس مرتد شد و از مدينه به مكه رفت و بكفار ملحق شد و اين آيه در شان او نازل شد وَمَنْ أَظْلَمُ مِمَّنِ افْتَرى عَلَى اللَّه كَذِباً أَوْ قالَ أُوحِيَ إِلَيَّ وَلَمْ يُوحَ إِلَيْه شَيْءٌ و بنا بر تقدير صحت روايت مذكوره اين قدر از كلام معجزه نيست و ممتنع نيست كه موافق گفتار يكى از ما باشد ليكن اين امر بر عبد اللَّه مشتبه شد يا آن را بر نفس خود مشتبه ساخت به جهت\r\n","description":"","footnote":"","page_name":" 202 ","page_number":202},
  {"content":"\r\nفرط كفر و حسد كه در سينه داشت و مرويست كه وى در روز فتح باز باسلام رجوع كرد و از اهل ايمان شد و شيخ مقداد قدس سره اين آيه را در كنز العرفان آورده و از آيات احكام شمرده و گفته كه مادر اين آيه اول ذكر شرح آن كنيم و بعد از آن فرض فقها از آن بيان كنيم پس مىگوييم كه خلق به معنى تقدير است در اجزاى مخلوق يا در هيئت تركيب آن اجزا و يا در آفات و افناى مخلوق و منه\r\nقوله تعالى خَلَقَ الْمَوْتَ وَالْحَياةَ و مراد به انسان در اين مقام هيكل محسوس است و سلالهء فعاله ايست كه موضوع است براى مقدار آنچه از چيزى جزئى فاضلايد خواه آنكه از شان آن اين باشد كه او را بيندازند چون قلامه و بخاره و يا حفظ آن نمايند چون خلاصه و سلاله و من در هر دو موضع از براى ابتداى غايتست چه آدم مخلوق شده از سلالة كه مخلوق گشته از طين نه آنكه ثانيهء بيانيه باشد هم چنان كه زمخشرى در كشاف آورده زيرا كه ابتداى غايت مغنى است از بيان و قوله * ( ثُمَّ خَلَقْنَا النُّطْفَةَ ) * به اين معنيست كه اولاد آدم را از نطفه آفريديم پس انتصاب آن بنزع خافض است و قرار مكين كه بمعنى مستقر محكمست ظهر آنست و جار و مجرور صفت نطفه نه آنكه بطن ام است هم چنان كه زمخشرى گفته و اگر نه واجب آنست كه چنين گفته شود كه ( فجعلنا النطفة علقة ) زيرا كه مبدء خلقت علقه متراخى نميشود در بطنام از نطفه بلكه متراخيست از كينونة نطفه در ظهر اب و قوله * ( ثُمَّ خَلَقْنَا النُّطْفَةَ عَلَقَةً ) * به اين معنيست كه نطفه را علقه گردانيديم بعد از انتقال آن از ظهر اب برحم و لهذا لفظ ثم كه موضوعست براى تراخى زمان ايراد فرموده چه نطفه بر حالت خود موجود است قبل از انتقال و حال انتقال آن تا آنكه در رحم قرار ميگيرد و ذكر فا در فخلقنا العلقة باعتبار آنست كه علقه مستعد مضغه است چه آن متعقبست بعلقه بدون تراخى زمان و همچنين است انتقالاتى كه بعد از اينست و قوله * ( ثُمَّ أَنْشَأْناه خَلْقاً آخَرَ ) * به اين معنيست كه نفخ روح كرديم در آن پس به حد انسانيت رسيد بعد از آنكه بدن فقط بود و ذكر ثم به جهت آنست كه در عرف و عادت تركيب شيئى است از شيئين احتياج دارد بتوسط زمان بينهما و اين قول ابن عباس و مجاهد است و نزد بعضى ان ابنات شعر و اسنان است و نزد بعضى ديگران گردانيدن او است ذكر يا انثى و علقه قطعه دوم نخستين است و مضغه قطعه لحم و ابو حنيفه بكريمهء * ( ثُمَّ أَنْشَأْناه خَلْقاً آخَرَ ) * بر مذهب خود احتجاج كرده كه اگر كسى بيضه را غصب كند و نزد او فرخ شود و يا حبه را غصب نمايد و آن را دقيق گرداند مالك آن مىشود و بر او واجب نيست كه رد فرخ يا دقيق كند بلكه بر او است كه مثل بيضه و حبه را به مالك دهد زيرا كه فرخ و دقيق خلقى ديگر است و اين احتجاج باطلست زيرا كه صورت تابع ماده است و ماده از غير غاصب است پس بر تقدير آنكه غاصب مالك صورت شود چگونه مالك ماده خواهد شد ليكن اين ميتواند گفت كه صحيح است اجراى اين دليل در خمرى كه مسلمانى از مسلمان ديگر غصب كند و نزد او\r\n","description":"","footnote":"","page_name":" 203 ","page_number":203},
  {"content":"\r\nسركه شود به جهت عدم مالكيت اول مر آن را و چون اين كلام بر صفحهء خواطر منقش گشت پس مىگوييم كه معظم فقها به اين آيه استدلال كرده‌اند بر توزيع ديه بر حالات و انتقالات مذكوره به اين وجه كه واجب گردانيده‌اند بيست دينار در اتلاف نطفه بعد از استقرار آن در رحم زيرا كه در نطفه قبل از وقوع آن در رحم ده دينار است بدليل ( لو انه افرغ مجامعا فعزل ضمن المفرغ عشرة و كذا لو عزل الزوج عن خرة به عقد الدوام كان عليه عشرة دنانير فحينئذ ) مستفيد مىشود بوقوع آن در رحم حالت ديگر كه زايد است بر آن پس او را دينى زايد بر آن واجب باشد و چهل دينار واجب گردانيده‌اند در علقه و شصت در مضغه و هشتاد در عظم و بعد از اكتساى لحم و قبل از ولوج روح صد دينار و بعد از ولوج روح ديهء كامله اگر مذكر باشد و نصف شدن اگر مؤنث باشد و اگر مجهول الحال باشد نصف ديه مذكور و مؤنث و نزد بعضى حكم بقرعه است و نيز گفته‌اند كه ميان حالت سابقه و ما بعد آن بيست روز است و اتيان به كلمهء فا منافى اين نيست به جهت تعقيب استعدادى چنان كه گذشت پس براى هر روزى دينارى باشد و اين هنگام اگر نطفهء بيست روز لبث كرده باشد در رحم بيست دينار ديه آن باشد و اگر بيست و يك روز باشد بيست و يك دينار و اگر سى روز سى دينار و على هذا القياس و اين حكم مشهور است\r\nميان فقها و ليكن مستند آن معلوم نيست و حديثى كه شيخ در تهذيب از يونس شيبانى نقل كرده كه او گفت از صادق ( ع ) پرسيدم كه اگر از نطفه قطرهء خون بيرون آيد به جهت جنايت ديهء آن چيست فرمود\r\nالقطرة غير النفطة فيها اثنان و عشرون دينارا\r\nگفتم اگر دو قطره بيرون آيد فرمود\r\nاربعة و عشرون دينارا\r\nگفتم اگر سه قطره باشد فرمود\r\nست و عشرون دينارا\r\nگفتم اگر چهار قطره باشد فرمود\r\nثمانية و عشرون دينارا و فى خمس ثلاثون دينارا و ما زاد على النصف فعلى حساب ذلك حتى يصير علقة فاذا صارت علقة ففيها اربعون دينارا\r\nدر طريق آن صالح بن عقبه است و او كذابست و غالى بوده و مناكير بسيار از او صادر شده و نيز بعضى از فقهاى ما گفته‌اند كه در ديهء جنين قبل از ولوج روح در ان غره است و ابن جنيد تقدير قيمة غره به نصف عشر ديه كرده و غره در اصل لغت بمعنى عبد و امه است و مرويست كه صحابه اختلاف كرده‌اند در موؤده كه آن چه باشد و در عزل و اسقاط مرأة جنين خود را عمدا نيز با يكديگر اختلاف كرده‌اند كه واد باشد يا نه امير المؤمنين ( ع ) فرمود كه\r\nانهما لا تكون موؤدة حتى لا يأتى عليها التارات السبع\r\nعمر گفت ( صدقت اطال اللَّه بقاءك ) و مراد حضرت بتارات سبع طبقات سبعست كه در آيهء مذكوره مبين شده و بعد از ان فرمود كه\r\nاذا استهل بعد الولادة ثم دفن فقد وعد\r\nپس حاملهء مسقطه را وائد نتوان گفت انتهى كلام الشيخ فى الكنز و اينكه از حضرت رسالت پناه ( ص ) مرويست كه\r\nيجمع اللَّه خلق احدكم فى بطن امة اربعين يوما نطفة ثم يكون علقة مثل ذلك ثم يكون مضغة مثل ذلك ثم يرسل ملكا ينفخ فيه الروح فيؤمر باربع كلمات فيكتب رزقه و اجله و عمله و شقى\r\n","description":"","footnote":"","page_name":" 204 ","page_number":204},
  {"content":"\r\nهو او سعيد\r\nمصرح است به آنكه كمال اعضا و تماميت آن و اكتساى لحم بر آن و ولوج روح در آن بعد از مضى سه اربعين است * ( ثُمَّ إِنَّكُمْ ) * پس بدرستى كه شما * ( بَعْدَ ذلِكَ ) * پس از آفرينش اعضا و زنده شدن بولوج روح * ( لَمَيِّتُونَ ) * هر آينه ميرندگانيد نزد انقضاى اجال اعمار و ايثار ميت كه صيغهء مبالغه است بر مائيت كه اسم فاعلست به جهت دلالت است بر ثبوت موت و تحقق آن لا محالة يعنى البته لا محالة مآل حال شما بمرگ خواهد كشيد و بلا شبهه ساغر فنا را از دست ساقى اجل خواهيد چشيد * ( ثُمَّ إِنَّكُمْ ) * پس بدرستى كه شما * ( يَوْمَ الْقِيامَةِ ) * روز رستخيز * ( تُبْعَثُونَ ) * برانگيخته شويد براى محاسبه و مجازات و بدانكه ذكر حياتين در اين آيات نافى حيات ثالثه نيست كه آن حيات قبر است هم چنان كه ذكر دو ثلث چيزى كه نزد كسى باشد وطى ذكر ثلث ديگر از آن دلالت نميكند بر آنكه آن ثلث نزد او نباشد و ديگر آنكه غرض ذكر اجناس ثلثه است كه انشاء و اماتة و اعاده است و آنچه مطلوبست ذكر حياتيست كه از جنس اعاده است حاصل كه حقتعالى سبحانه در اين آيه خبر داده كه اين بينه عجيبه كه مبنى است بر احسن اتقان و احكام منتقض خواهد شد بموت به جهت غرض صحيح آن كه بعث و اعاده است براى مكافات اعمال و در آيه دليلست بر فساد قول نظام كه انسان روح فقط است و قول معمر كه انسان شيئى منقسمت و جسم نيست و نيز به جهت بيان قدرت خود بر اعاده بندگان ميفرمايد كه * ( وَلَقَدْ خَلَقْنا فَوْقَكُمْ ) * و بتحقيق كه آفريديم زبر شما * ( سَبْعَ طَرائِقَ ) * هفت آسمان طبقهء بالاى طبقه و تسميهء سماوات بطرائق به جهت مطارقهء بعضى از آنست بر بعضى مانند مطارقه فعلى فوق فعل ديگر و عرب هر چه ما فوق شيئى باشد آن را طريقه ميگويند يقال ( ريش طرائق اذا كان بعضه فوق بعض و طارق بين النعلين اى خصف احدهما فوق الاخر ) و ابن زيد گفته كه ( الطرائق الطباق و كل طبقة طريقه ) و از جبائى منقولست كه سماوات را به جهت آن طرائق گفته كه راههاى فرشتگانست و محل آمد و شد ايشان و يا آنكه طرائق كواكب است و مسير آن و يا باعتبار آنكه بخانهء هر يك از انها و ما بين انها طرائق متباعده است و مسافت بعيده چه در خبر است كه ما بين آسمانى تا آسمانى پانصد ساله راهست و ثخن هر يك از آنها نيز همچنين * ( وَما كُنَّا ) * و نيستيم ما * ( عَنِ الْخَلْقِ ) * از اينمخلوق كه آسمانست * ( غافِلِينَ ) * بى خبر كه امر او را مهمل بگذاريم بلكه او را از زوال و اختلال نگاه مىداريم و تدابير امر ان ميكنيم بر زبر سر آدميان و نمى گذاريم كه بر ايشان واقع شود تا بوقتى معلوم كه حكمت متعلق بزوال آن شود و مشيت تعلق گيرد بر هدم آن و گويند مراد بخلق آدمياناند يعنى ما خلق سماوات فرموديم بر خبر آدميان تا ابواب ارزاق و\r\n","description":"","footnote":"","page_name":" 205 ","page_number":205},
  {"content":"\r\nبركات را از آن بر ايشان مفتوح سازيم و انواع منافع را از آن ممر بايشان رسانيم نه آنكه غافل باشيم از ايشان و ذاهل از آنچه صلاح ايشان در آن باشد از احوال بندگان و يا غافل نيستيم و بر خير و شر و كفر و شرك و كفران ايشان مطلعيم و همه را بر وفق آن جزا خواهيم داد و يا مراد جميع مخلوقات باشد و معنى اينكه ما از تدابير امر هيچ چيز از سفليات و علويات غافل نيستم و غفلت در اصل لغت بمعنى ذهاب است از نفس و مراد از آن در اينمقام نفى علمست پس در آيه دلالت است بر آنكه او عالم بجميع معلومات است و تنبيه بر زجر سيئات و ترغيب در طاعات * ( وَأَنْزَلْنا ) * و فرو فرستاديم * ( مِنَ السَّماءِ ماءً ) * از آسمان آبى يعنى اب باران * ( بِقَدَرٍ ) * باندازهء كه صلاح بندگان در آن دانستيم و يا به مقدارى كه كثير النفع و قليل الضرر است * ( فَأَسْكَنَّاه ) * پس ساكن گردانيديم آن آب را يعنى ثابت و مستقر ساختيم آن را * ( فِي الأَرْضِ ) * در زمين تا بتدريج از چشمه و كاريز بيرونايد كقوله فَسَلَكَه يَنابِيعَ فِي الأَرْضِ و از اينجا معلوم مىشود كه جميع آبهاى زمين از عيون و انهار و قنوات از آسمانست و در تبيان و غير ان از ابن عباس نقل مىكند كه پيغمبر ( ص ) فرمود كه حقتعالى سبحانه پنج جوى آب را از يك چشمه از چشمهاى\r\nبهشت بر بال جبرئيل نهاده از آسمان فرو فرستاد يكى سيحون كه نهر هند است دوم جيحون كه نهر بلخ است سوم فرات ( چهارم ) دجله و اين هر دو نهر عراقند پنجم نيل كه نهر مصر است و انها را بر سبيل وديعت بجبال داده و به قدر مصلحت به جهت منافع خلق جارى ميگرداند و از اينجهة است كه ميفرمايد كه آب را در زمين ثابت و ساكن ساختيم * ( وَإِنَّا ) * و بدرستى كه ما * ( عَلى ذَهابٍ بِه ) * بر بردن آن اب و زايل ساختن با بتصعيد يا بتعميق بر وجهى كه متعذر باشد استنباط ان و يا به افساد * ( لَقادِرُونَ ) * تواناييم چنان كه بر انزال آن قادر بوديم و در تنكير ذهاب ايمان است بكثرت طرق اذهاب و مبالغه در ايعاد بندگان به آن يعنى قادريم بر وجهى از وجوه اذهاب آن و بر هر طريقى از طرق ان و در اين ايذانست بكمال اقتدار مذهب و عدم حاجزى و مانعى بر او نزد ارادهء اذهاب و اين ابلغ است در ايعاد از كريمهء قُلْ أَ رَأَيْتُمْ إِنْ أَصْبَحَ ماؤُكُمْ غَوْراً فَمَنْ يَأْتِيكُمْ بِماءٍ مَعِينٍ پس بر عباد واجب و متحتم است كه استعظام نعمة او كنند در آب كه بناى حيات ايشان بر آنست و بشكر دايم آن را مقيد سازند و از نفاد ان خايف و خاشى باشند در وقت كفران آن و در اخبار امده كه بعد از خروج ياجوج و مأجوج جبرئيل به زمين آمد و قرآن و حجر الاسود و مقام ابراهيم و تابوت و سكينه و انهار خمسه كه مذكور شد به آسمان برد و بعد از آن به روى زمين هيچ اثر خيرى و بركتى نماند * ( فَأَنْشَأْنا ) * پس بيافريديم * ( لَكُمْ بِه ) * براى شما بسبب اين آب * ( جَنَّاتٍ ) * بوستانها * ( مِنْ نَخِيلٍ ) * از\r\n","description":"","footnote":"","page_name":" 206 ","page_number":206},
  {"content":"\r\nخرما بنان * ( وَأَعْنابٍ ) * و از تاك بنان و تخصيصاند و درخت جهة اختصاص اهل مدينه است بخرما و اهل طايف بانگور و ديگر آنكه نخل و عنب در زمين حجاز از همه ديار عرب بيشتر مىباشد پس بجهة تذكير ايشان بر اين دو نعمت بذكر تخصيص داد و بعد از اين فرمود كه * ( لَكُمْ فِيها ) * شما را در اين بوستانها * ( فَواكِه كَثِيرَةٌ ) * ميوه هاى بسيار است غير از ثمر و عنب * ( وَمِنْها ) * و از ان بوستانها يعنى از اثمار و زروع آن * ( تَأْكُلُونَ ) * ميخوريد و معايش و ارزاق خود را از آن تحصيل ميكنيد و بنا بر اينمعنى اين كلام مأخوذ است از قول عرب كه ( فلان ياكل من حرقة يحترفها و من ضيعة يعتلفها و من تجارة يتربح بها ) يعنى طعمه و جهة معيشت او از اين ممر است فكانه قال ( و هذه الجنات وجوه ارزاقكم و معايشكم منها ترزقون و تتعيشون ) و ميتواند بود كه ضمير ( فيها و منها ) راجع بنخيل و اعناب باشد و جمعيت ان باعتبار افراد ان باشد يعنى مر شما راست در ثمرهء آن دو درخت انواع فواكه كه آن رطب و عنب است و تمر و زبيب و عصير و دبس و غير آن و طعامى كه از آن ميسازيد و مىخوريد\r\n* ( وَشَجَرَةً تَخْرُجُ ) * و ديگر آفريديم براى شما درختى يعنى درخت زيتون كه بيرون ميآيد * ( مِنْ طُورِ سَيْناءَ ) * از كوه زيتا كه جبال موسى است ميان مصر و ابله و بر آن مناجات مىفرمود و گويند اين كوه در فلسطين است و آن را طور سينين نيز ميگويند و بدانكه ميتواند بود كه طور اسم جبل باشد و سينا اسم بقعه كه جبل در آن واقع شده و يا مجموع مضاف و مضاف اليه اسم جبل باشد چون امرء القيس و بعلبك و منع صرف ان بجهة الف تأنيث است چون صحرا پس بر وزن فعلا باشد و يا بر وزن فيعال باشد كه يماس و منع صرف ان بجهة تعريف و عجمه و يا تأنيث باعتبار بقعه و نمىتواند بود كه بر وزن فعلال باشد بجهة عدم مجيء آن در كلام عرب و اصح اقوال آنست كه سينا اسم مكانيست كه اين جبل در او واقع شده و اين نبطيه است در قول ضحاك و حبشيه بقول عكرمه و مجاهد گفته كه سينا اسم حجاره ايست بعينها كه اضافه جبل به او شده و از ابن عباس و قتاده مرويست كه سينا بمعنى بركه است فكانه قيل جبل البركة و كلبى گفته كه طور سينا جبلى است كه كثير الشجر باشد و از عطا مرويست كه ( هو الجبل الحسن البهى ) و ابن زيد گفته كه آن جبلى است كه موسى را در آن ندا كردند چنان كه گذشت و از مقاتل نقل است كه تخصيص اين كوه بزيتون جهة آنست كه اولين كوهى بود كه زيتون در او روئيده شده و نيز مرويست كه اول درختى كه به زمين رسته شد بعد از طوفان درخت زيتون بود * ( تَنْبُتُ ) * ميرويد اين درخت * ( بِالدُّهْنِ ) * در حالتى كه متلبس است بروغن و مستصحب آن * ( وَصِبْغٍ ) * و ملتبس بنان خورش * ( لِلآكِلِينَ ) * مر خورندگان را يعنى ميرويد در حينى كه\r\n","description":"","footnote":"","page_name":" 207 ","page_number":207},
  {"content":"\r\nجامع دهنيت و صبغيت است كه هم بدان روغن چراغ توان افروخت و هم از ان نان و خورش توان ساخت چنان كه در انوار گويد كه صبغ معطوفست بر دهن و جارى بر اعراب آن مانند عطف احد وصفين شىء بر ديگرى اى ( تنبت بالشيء الجامع بين كونه دهنا يدهن به و يسرج منه و كونه ادا ما يصبغ فيه الخبراء يغمس فيه للايتدام ) و در مجمع و كشاف آورده كه بالدهن در محل حالست و تقدير اينكه تنبت و فيها الدهن و الصبغ و مىتواند بود كه باء تعديه باشد چون ذهبت بزيد يعنى ميروياند آن درخت دهن را و صبغ را يعنى چيزى را كه جامع اين دو چيز است و حقتعالى اختصاص نموده اين سه نوع فاكهه كه نخيل و زيتون و اعنابست بجهة آنكه اكرم و افضل شجراند و اجمع در منافع و وصف نخل و عنب فرمود به اينكه جامع امريناند كه ان فاكهه است كه به آن متفكه ميشوند و طعام است كه آن را اكل ميكنند رطبا و يابسا يعنى رطب است و عنب و تمر و زبيب و وصف زيتون كرده به آنكه دهن آن صالح استصباح و اصطباغ است و مرويست از پيغمبر ( ص ) كه\r\nالزيت من شجرة مباركة فاقدموا به و ادهنوا\r\nروغن زيت از درختى با بركت است به آن نان خورش سازيد و به خود ماليد و حق سبحانه وصف بركت آن فرموده در كريمهء يُوقَدُ مِنْ شَجَرَةٍ مُبارَكَةٍ زَيْتُونَةٍ بعد از آن بيان نعمة ديگر ميفرمايد كه * ( وَإِنَّ لَكُمْ ) * و بدرستى كه مر شما راست * ( فِي الأَنْعامِ ) * در چهارپايان يعنى ابل و بقر و غنم * ( لَعِبْرَةً ) * چيزى كه بدان عبرت گيريد و بدان بر قدرت حضرت پروردگار استدلال كنيد و از جملهء آن اين است كه * ( نُسْقِيكُمْ ) * ميآشامانيم شما را * ( مِمَّا فِي بُطُونِها ) * از آنچه در شكم ايشانست يعنى شير خالص را كه در ضروع انها است سقاى شما گردانيديم و بكر نسقيكم ميخواند بفتح نون مشتق از سقى و فرق ميان سقى و اسقا در سورة النحل مذكور شده و من براى تبعيض است يا ابتدا * ( وَلَكُمْ فِيها ) * و مر شما را است در ايشان * ( مَنافِعُ كَثِيرَةٌ ) * منفعتهاى بسيار كه آن ركوب شما است بر بعضى از آنها و تحميل اثقال و احمال بر بعضى و اخذ نتايج از انسان و منتفع شدن باصواف و اشعار و او بار ايشان و غير آن * ( وَمِنْها تَأْكُلُونَ ) * و از ايشان يعنى از لحوم و رسوم ايشان ميخوريد و بايشان تحصيل معايش و ارزاق خود ميكنيد عَلَيْها و بر انها يعنى بر بعضى از آنها كه ابل و بقرند و اكثر بر آنند كه مراد ابلاند بجهة مناسبت انها بفلك و لهذا انها را گشتى بيابان گفته‌اند كما قال ( ذو الرمة سفينة بر تحت خداى زمامها ) يعنى شتران كشتيانند در خشكى عَلَى الْفُلْكِ و بر كشتىها در ترىحْمَلُونَ برداشته مىشويد يعنى شتر و كشتى شما را برميدارند و از موضعى بموضعى مىبرند و هذا كقوله تعالى وَحَمَلْناهُمْ فِي الْبَرِّ وَالْبَحْرِ و صاحب كشاف\r\n","description":"","footnote":"","page_name":" 208 ","page_number":208},
  {"content":"\r\nدر تفسير منها تأكلون گفته كه معنى آنست كه با وجود منافعى كه مترتب بر بقال و حمير و خيل مىشود از ركوب و حمل و غير ذلك بر انعام نيز مترتبست با منفعتى ديگر كه زايد است بر آن و آن اكل است كه انتفاعست بذوات آنها پس بر نعم نعم شكر كنيد و منعم خود را كه معبود مطلقست پرستش كنيد نه غير او را تا موجب دوام و مزيت نعمت شما گردد و اگر كفران نمائيد و بپرستش غير او اشتغال نمائيد سبب زوال نعمت گردد و باعث استيصال و عقاب آخرت چنان كه بر امم ماضيه واقع شد كمال قال جل ذكره * ( وَلَقَدْ أَرْسَلْنا ) * و هر آينه فرستاديم قبل از شما * ( نُوحاً إِلى قَوْمِه ) * نوح را بسوى گروه او * ( فَقالَ ) * پس گفت از روى دعوت * ( يا قَوْمِ اعْبُدُوا اللَّه ) * اى گروه من پرستش كنيد خداى را * ( ما لَكُمْ مِنْ إِله ) * نيست مر شما را هيچ معبودى كه مستحق عبادت باشد * ( غَيْرُه ) * بجز از وى كه خالق اصول جميع نعم است اين استيناف است براى تعليل امر بعبادت معبود به حق * ( أَ فَلا تَتَّقُونَ ) * آيا نميترسيد از عذاب وى كه خالق و رازق نعم است بر شما استفهام بر سبيل تقرير است يعنى البته بترسيد از آنكه حق تعالى نعم خود را از شما زايل گرداند و به جهت رفض عبادت او و ارتكاب عبادت غير او و كفران نعمت شما را مستاصل گرداند و به عذاب دايمى گرفتار گرداند * ( فَقالَ الْمَلأُ الَّذِينَ كَفَرُوا ) * پس گفتند گروهى از اشراف و بزرگان كه نگرويدند بوحدانيت او * ( مِنْ قَوْمِه ) * از گروه او مر عوام خلق را مراد آنست كه چون اكابر قوم اصاغر را بدين و دعوت نوح ( ع ) مايل ديدند ايشان را تنفير نموده گفتند * ( ما هذا ) * نيست اينكه مىخواند بتوحيد يعنى نوح ( ع ) * ( إِلَّا بَشَرٌ مِثْلُكُمْ ) * مگر آدمى مانند شما در خوردن و آشاميدن و راه رفتن و غير آن * ( يُرِيدُ أَنْ يَتَفَضَّلَ ) * ميخواهد كه افزونى جويد * ( عَلَيْكُمْ ) * بر شما و مهتر شما گردد و شما را محكوم و متبوع خود سازد و به جهت اين دعوى نبوت مىكند و اگر نه چگونه پيغمبر خدا از جنس بشر باشد * ( وَلَوْ شاءَ اللَّه ) * و اگر خدا خواستى كه رسولى به بنى آدم فرستد تا غير او را نپرستند * ( لأَنْزَلَ مَلائِكَةً ) * هر آينه فرو فرستادى فرشتگان را تا مرسل از مرسل اليه متميز بودى * ( ما سَمِعْنا بِهذا ) * نشنيديم اين را كه آدمى رسول خدا تواند بود بخلقان * ( فِي آبائِنَا الأَوَّلِينَ ) * در ميان پدران خود كه نخست بوده‌اند يا از اباى خود نشنيده‌ايم كه نوح ع پيغمبر خداست و يا از ايشان استماع نكرده‌ايم اين سخن را كه نوح ميگويد از حث بر عبادت\r\nيك خدا و نفى الهه ديگر و اين را يا از فرط عناد و جهل ميگفتند و يا ميان ادريس ( ع ) و ميان ايشان مدتى مديد گذشته\r\n","description":"","footnote":"","page_name":" 209 ","page_number":209},
  {"content":"\r\nبود و نشنوده بودند كه از اولاد آدم پيغمبرى بود و يا عبادت غير خدا نبايد كرد و يا اباى ايشان تصديق نبوت او نكرده بودند و از جملهء عجايب اهل ضلال است كه راضى بنبوت بشر نميشوند و بالوهية او اعتقاد نمينمايند و اين غايت انهماكست در غوايت و جد و جهد ايشان در دفع حق و لهذا با آنكه ميدانستند كه نوح ( ع ) ارجح مردمان بود در عقل و ارزن ايشان در قول اسناد جنون به او ميكردند كما قال اللَّه تعالى حكاية عنهم * ( إِنْ هُوَ ) * نيست نوح ع * ( إِلَّا رَجُلٌ بِه جِنَّةٌ ) * مگر مردى كه به او نوع ديوانگى است چه اگر جنون نداشتى دانستى كه بشر قابليت رسالت ندارد و يا آنكه اين كلمات كه نفى الهه است از او صادر نشدى * ( فَتَرَبَّصُوا بِه ) * پس انتظار بريد و چشم داريد به او * ( حَتَّى حِينٍ ) * تا هنگامى از زمان يعنى صبرى كنيد كه در اندك وقتى بميرد و از وى باز رهيم و يا از جنون به هوش آيد و ترك اين سخنان كند و پى كار خود گيرد و اگر از اين قول باز نه ايستد او را بكشيد و گويند معنى آنست كه حبس او كنيد در مدتى تا از قول خود رجوع كند و ترك اين كلام نمايد و چون نوح ع از ايمان آوردن ايشان مايوس شد بطريق مناجات * ( قالَ رَبِّ ) * گفت اى پروردگار من * ( انْصُرْنِي ) * يارى ده مرا و انتقام من از ايشان بكش با هلاك ايشان يا بانجاز آنچه وعده داده از عذاب ايشان * ( بِما كَذَّبُونِ ) * بسبب آنچه مرا تكذيب كردند يا بدل تكذيب ايشان كما يقال هذا بذاك اى بدل ذاك و مكانه يعنى ابدال كن غم تكذيب مرا بسلوت نصرت من بر ايشان * ( فَأَوْحَيْنا إِلَيْه ) * پس وحى كرديم بنوح ع * ( أَنِ اصْنَعِ الْفُلْكَ ) * آنكه بساز كشتى را * ( بِأَعْيُنِنا ) * بحفظ و نگاه داشت ما يعنى محافظت تو نمائيم تا خطا نكنى در ساختن آن يا مفسدى آن را بر تو تباه نسازد مانند كسانى كه بچشمهاى خود حفظ چيزى نمايند و آن را نصب العين خود دارند فكان از جانب خدا ملائكه حافظ نوح بودند و بعيون خود حفظ او نموده‌اند تا كسى تعرض به او نرساند و مفسدى عمل او را فاسد نگرداند و منه قولهم عليه من اللَّه عين كالية و لهذا گفته‌اند كه معناه كه با عين اوليائنا من الملائكة * ( وَوَحْيِنا ) * و بامر ما و بتعليم ما يعنى ترا امر نمائيم كه چگونه بسازى * ( فَإِذا جاءَ ) * پس چون بيامد * ( أَمْرُنا ) * فرمان ما به سوار شدن يا نزول عذاب ما بر ايشان * ( وَفارَ التَّنُّورُ ) * و بجوشد تنور يعنى وقتى كه زن تو نان پزد از ميان آتش آب برآيد مرويست كه وحى بنوح ع آمد كه كشتى را بر طريق سينهء مرغ بسازد و چون بآنوجه تمام كرد بوى خطاب آمد كه چون آب از تنور جوشد در كشتى نشين و اتباع خود را در آن درآور نوح بمقتضاى اين وعده انتظار ميكشيد تا آنكه روزى زن او نان مىپخت و تنور پر از آتش بود فى الفور آب از آن بر جوشيد وى بيامد و شوهر را از اين خبر داد نوح اتباع خود را جمع كرد و همه در\r\n","description":"","footnote":"","page_name":" 210 ","page_number":210},
  {"content":"\r\nكشتى نشستند و موضع تنور در مسجد كوفه بود از جانب يمين نزديك باب كنده و نوح كشتى را در وسط مسجد ساخته بود و يا در عين ورده كه از ولايت شام است و يا در هند و از ابن عباس مرويست كه مراد به تنور وجه ارض است و نزد قتاده تنور بلندترين موضعى بود در زمين و از امير المؤمنين ( ع ) منقولست كه\r\nفار التنور بمعنى طلع الفجر\r\nيعنى فوران تنور بمعنى طلوع فجر است و گويند مراد آن حضرت آنست كه فوران تنور نزد تنوير فجر بود و قول اول اصح و اشهر است ميان مفسرين و حاصل آنكه حق سبحانه امر كرد بنوح كه چون آب فوران نمايد از تنور * ( فَاسْلُكْ فِيها ) * پس در آور در كشتى * ( مِنْ كُلٍّ زَوْجَيْنِ ) * از هر دو صنف از حيوانات كه جفت يكديگرند * ( اثْنَيْنِ ) * يعنى دو تا يعنى نرى و مادهء و حفص بتنوين كل خوانده يعنى از هر نوع جفتى در كشتى درآور و بنا بر اين معنى اثنين براى تاكيد است و در روايت آمده كه نوح بكشتى درنياورد مگر آنها را كه ميزايند و يا بيضه مىنهند * ( وَأَهْلَكَ ) * و ديگر بكشتى درآور كسان خود را از اهل بيت و مؤمنان * ( إِلَّا مَنْ سَبَقَ ) * مگر آن را كه پيشى گرفته است * ( عَلَيْه الْقَوْلُ مِنْهُمْ ) * به دو گفتار عذاب از ما از كسان تو به جهت كفر و عناد او و او زن نوح ( ع ) بود كه با وجود آن كه مشاهدهء معجزات از او ميكرد بوى نميگرويد و تعديهء سبق به على به جهت انست كه سابق در اين مقام ضار است هم چنان كه تعديهء او به لام نافع است در كريمهء إِنَّ الَّذِينَ سَبَقَتْ لَهُمْ مِنَّا الْحُسْنى و قوله وَلَقَدْ سَبَقَتْ كَلِمَتُنا لِعِبادِنَا الْمُرْسَلِينَ و مثل اينست قوله تعالى لَها ما كَسَبَتْ وَعَلَيْها مَا اكْتَسَبَتْ و چون علم حقتعالى تعلق گرفته بود به آنكه قوم او ايمان نيارند و با وجود مشاهدهء معجزات باهره و آيات ظاهره در كفر و عناد افزايند از اينجهت خطاب بنوح ( ع ) كرده فرمود * ( وَلا تُخاطِبْنِي ) * و خطاب مكن به من بدعا كردن * ( فِي الَّذِينَ ظَلَمُوا ) * در باب نجات آنها كه ستم كردند به خود بشرك و كفر * ( إِنَّهُمْ مُغْرَقُونَ ) * بدرستى كه ايشان غرق شدگاناند بلا شك و ريب به جهت اشتراك و عصيان و طغيان و كسانى كه فرط كفر و عناد ايشان به اين مرتبه باشد شفاعت كردن براى ايشان در دفع عذاب عين خطا است و منحرف از سمت حكمت و مصلحت و استبقاى ايشان موجب مفسده و خلل در نظام عالم و لهذا بعد از نهى نوح از دعا براى ايشان امر فرموده به حمد و شكر بر نجات او و اتباع او از ايشان و هلاكت و استيصال آنها بقوله * ( فَإِذَا اسْتَوَيْتَ أَنْتَ ) * پس چون وقت ظهور عذاب راست شده باشى و بر وجه استوى نشسته باشى تو * ( وَمَنْ مَعَكَ ) * و هر كس كه با تو است * ( عَلَى الْفُلْكِ ) * بر بالاى كشتى و بر آن مستولى شده و غالب گشته و كشتى بر روى\r\n","description":"","footnote":"","page_name":" 211 ","page_number":211},
  {"content":"\r\nآب روان شده * ( فَقُلِ الْحَمْدُ لِلَّه ) * پس بگو همه ستايش و سپاس مر خدايراست * ( الَّذِي نَجَّانا ) * كه نجات داد ما را * ( مِنَ الْقَوْمِ الظَّالِمِينَ ) * از جفاى گروه ستمكاران يعنى مشركان و هذا كقوله تعالى فَقُطِعَ دابِرُ الْقَوْمِ الَّذِينَ ظَلَمُوا وَالْحَمْدُ لِلَّه رَبِّ الْعالَمِينَ و بعد از آن او را امر نموده بدعايى كه اهم و انفعست او را و فرمود كه * ( وَقُلْ ) * و بگو اى نوح در وقت نشستن در كشتى * ( رَبِّ ) * اى پروردگار من * ( أَنْزِلْنِي ) * فرود آور ما را * ( مُنْزَلًا مُبارَكاً ) * بمنزلى با بركت در كشتى يا در زمين بعد از خروج از آن كه سبب سلامت و نجات مؤمنان باشد و سبب مزيد خير دارين و كلبى گفته كه فرود آور مرا بمنزلى كه بمياه و اشجار با بركت باشد و از مقاتل مرويست كه معنى بركت اينجا كثرت توالد است در بقاع ارض يعنى ذرارى بسيار از ايشان بوجود آور و حفض منزلا بضم ميم و فتح زا خوانده و آن را مصدر ميمى ميداند يعنى فرود آور مرا فرود آوردنى * ( وَأَنْتَ خَيْرُ الْمُنْزِلِينَ ) * و تو بهترين فرود آرندگانى در منازل مباركه چه هيچكس قادر نيست كه غير خود را از آفات و بليات و حوادث و عاهات منزل نگاه دارد و كفايت جميع ما يحتاج او كند مگر تو كه دافع البلياتى و مبرا از نقص و عجز اين ثنائيست كه مطابق دعاى او است و حقتعالى او را امر نموده كه اين كلام را با دعاى خود ضم نمايد جهت مبالغه در دعا و توسل به آن در اجابت و عدم ايثار ( فاذا استويتم بر فاذا استويت انت و من معك ) به آنكه احضر است و مفيد معنى آن به جهت اظهار فضل نبوت نوح است و اشعار به آنكه خطاب كبرياى ربوبية تعلق نميگيرد مگر بملكى يا نبى و در بعضى روايات آمده كه امر به اين دعا در وقت خروج از\r\nكشتى بوده و اشهر آنست كه در وقت دخول و خروج اين دعا فرموده و سلمى از عطا نقل مىكند كه منزل مبارك منزلى است كه دور از هواجس نفسانى و وساوس شيطانى ايمن باشد و آثار قرب از محال قدس بدان نازل باشد چه هر كجا پرتو انوار جلال بيشتر باشد بركت آن منزل از همهء منازل افزونتر بود از حسن مرويست كه در سفينه به غير از نوح بيش از هفت كس از اهل ايمان نبودند و بعضى ديگر گفته‌اند كه هشتاد كس بودند و باقى در امواج طوفان غوطه خورده به آتش دوزخ پيوستند\r\n* ( إِنَّ فِي ذلِكَ ) * بدرستى كه در انجاء نوح و اتباع او و اغراق قوم او * ( لآياتٍ ) * هر اينه نشانها است مر اهل عبرت را كه تا ببادبان تامل كشتى نجات را از امواج ضلالت بساحل هدايت رسانند * ( وَإِنْ كُنَّا ) * و بدرستى كه شان و امر اينست كه بوديم ما * ( لَمُبْتَلِينَ ) * هر آينه رسانندگان بلا عظيم و عقاب اليم بقوم نوح و يا امتحان كنندگانيم همهء بندگان را بدين آيات تا حال مصدقان و مكذبان بر اهل عالم ظاهر شود كقوله تعالى وَلَقَدْ تَرَكْناها آيَةً فَهَلْ مِنْ مُدَّكِرٍ و يا امتحان نمايندگان قوم نوح بوديم بارسال\r\n","description":"","footnote":"","page_name":" 212 ","page_number":212},
  {"content":"\r\nنوح و وعظ و تذكير او تا كه معلوم شود كه كدام تابع او مىشود و كدام پيروى او نميكند ان مخففه از مثقله است و اسم او ضمير شان مقدر و ادخال لام در خبر فارقست ميان مخففه و نافيه * ( ثُمَّ أَنْشَأْنا ) * پس بيافريديم * ( مِنْ بَعْدِهِمْ ) * از پس قوم نوح * ( قَرْناً آخَرِينَ ) * گروهى ديگر يعنى قوم عاد و نزد جبائى مراد ثمودند و ابن عباس بر قول اولست و مصداق اينست اينكه حق تعالى حكايت از قول هود كرده در كريمهء وَاذْكُرُوا إِذْ جَعَلَكُمْ خُلَفاءَ مِنْ بَعْدِ قَوْمِ نُوحٍ و مجيء قصهء نوح در سوره اعراف و سورهء هود و شعرا نيز مؤيد اينست * ( فَأَرْسَلْنا فِيهِمْ ) * پس فرستاديم در ميان ايشان * ( رَسُولًا مِنْهُمْ ) * پيغمبرى از نوع ايشان كه هود بود يا صالح بدانكه قرن را موضع ارسال گردانيدن و ذكر صله ارسال نكردن كه ان الى است تا مانند وَإِلى عادٍ أَخاهُمْ هُوداً باشد به جهت دلالتست بر آنكه هود ( ع ) بايشان نيامده بود از مكانى كه غير مكان ايشان باشد بلكه در ميان ايشان وحى به او نازل شد و مكان ايشان موضع ارسال او بود و مثل ذلك قوله تعالى كَذلِكَ أَرْسَلْناكَ فِي أُمَّةٍ حاصل كه تعديهء ارسال به الى است نه به فى و لكن ذكر فى بعد از آن به جهت اشعار است بر موضع ارسال و بعث نيز مثل ارسال است در اين حكم كقوله تعالى وَلَوْ شِئْنا لَبَعَثْنا فِي كُلِّ قَرْيَةٍ نَذِيراً و قوله * ( أَنِ اعْبُدُوا اللَّه ) * تفسير ارسلنا است يعنى گفتيم مر آن قوم را به زبان رسول ايشان كه بپرستيد خداى را * ( ما لَكُمْ ) * نيست مر شما را * ( مِنْ إِله غَيْرُه ) * هيچ خدايى كه استحقاق پرستش داشته باشد مگر وى * ( أَ فَلا تَتَّقُونَ ) * آيا پرهيز نميكنيد و نميترسيد از عذاب او كه غير او را مىپرستيد يعنى از عقوبت او بپرهيزيد و بعبادت غير او اشتغال مكنيد * ( وَقالَ الْمَلأُ ) * و گفت گروه اشراف و اعاظم * ( مِنْ قَوْمِه ) * از قوم رسول ذكر واو در اينجا و ذكر فا در قصهء نوح جهت آنست كه كلام ايشان متصل بكلام رسول ايشان نبود بخلاف قوم نوح و ترك ذكر واو در سورهء اعراف حيث قال قالَ الْمَلأُ الَّذِينَ كَفَرُوا مِنْ قَوْمِه إِنَّا لَنَراكَ فِي سَفاهَةٍ و در سورهء هود كه قالُوا يا هُودُ ما جِئْتَنا بِبَيِّنَةٍ به جهت ارادة استينافست بر تقدير سؤال كانه قيل فاذا قال قوم هود فقيل له فَقالَ الْمَلأُ الَّذِينَ كَفَرُوا مِنْ قَوْمِه الا به قالوا يا هود الايه و اينجا كه ذكر واو كرده به جهت عطف قول ايشانست بر قول هود و حقيقت معنى آنست كه قول حق هود با قول باطل قوم او مجتمع شد در حصول يعنى هود بكلام حق بايشان سخن گفت و گفتند بزرگان قوم او * ( الَّذِينَ كَفَرُوا ) * و آنان كه نگرويدند * ( وَكَذَّبُوا بِلِقاءِ الآخِرَةِ ) * و دروغ شمردند ملاقات نمودن بقيامت و رسيدن به آن يعنى ببعث و حشر و ثواب و عقاب ايمان نياوردند * ( وَأَتْرَفْناهُمْ ) * و نعمت بسيار داده بوديم ايشان را * ( فِي الْحَياةِ\r\n","description":"","footnote":"","page_name":" 213 ","page_number":213},
  {"content":"\r\n* ( الدُّنْيا ) * در زندگانى دنيا بكثرت اموال و اولاد يعنى گفتند بعضى كافران ناز پرورده كه در فراخى عيش و ناز و تنعيم گذارنيده بودند ببعضى ديگر اين قول باطل را كه * ( ما هذا ) * نيست اين رسول كه بخداى شما را دعوت مىكند و منع الههء ديگر مينمايد * ( إِلَّا بَشَرٌ مِثْلُكُمْ ) * مگر آدمى مانند شما در صفات و احوال بشريت * ( يَأْكُلُ ) * مىخورد * ( مِمَّا تَأْكُلُونَ مِنْه ) * از آنچه ميخوريد شما از آن * ( وَيَشْرَبُ ) * و مىآشامد * ( مِمَّا تَشْرَبُونَ ) * از آنچه شما ميآشاميد ذكر اين كلام به جهت تقرير تعيين ملائكه است در نبوت يعنى به غذا محتاج است مانند شما اگر نبى بودى بايستى متصف بصفات ملائكه بودى نخوردى و نياشاميدى ما خبريه است و عايد در ثانى مفعول محذوف اى ( ما تشربونه ) و يا جار و مجرور و حذف آن به جهت دلالت ما قبلست بر آن\r\nو بعد از آن جهت مبالغه در عدم اطاعت قوم هود باصحاب خود گفتند كه * ( وَلَئِنْ أَطَعْتُمْ بَشَراً مِثْلَكُمْ ) * و اگر فرمان بريد شما آدمى را كه مانند شما است * ( إِنَّكُمْ ) * بدرستى كه شما * ( إِذاً ) * آن هنگام كه تابع او شويد و آنچه ميگويد انقياد نمائيد * ( لَخاسِرُونَ ) * هر آينه زيان كاران باشيد چه نفس خود را ذليل و خوار گردانيده مامور و تابع مثل خودى ميشويد اذا واقع در جزاى شرطست و جواب آنان كه با ايشان مقاوله ميكردند از قوم ايشان يعنى چون ضعفاى قوم با اشراف خود مقاوله كردند در آنكه منقاد امر هود شوند ايشان در جواب گفتند كه آن گاه كه شما مامور او شويد در عقول خود خاسر و در آراى خود مغبون شده از جملهء سفيهان و بىخردان باشيد پس از روى انكار بايشان گفتند كه * ( أَ يَعِدُكُمْ ) * آيا وعده ميدهد اين رسول شما را * ( أَنَّكُمْ إِذا مِتُّمْ ) * آنكه بدرستى كه شما چون بميرد و كهنه و پوسيده شويد * ( وَكُنْتُمْ تُراباً ) * و باشيد خاك * ( وَعِظاماً ) * و استخوانهاى چند مجرد از گوشت و پوست و رك و پى * ( أَنَّكُمْ ) * بدرستى كه شما * ( مُخْرَجُونَ ) * بيرون آورده شدگانيد از گورها يا از عدم بوجود يعنى زنده خواهيد شد تكرير انكم جهت تاكيد اولست و طول فضل ميان اول و ثانى بظرف محسن تكرير است و مخرجون خبر اولست و يا آنكه انكم مخرجون مبتدا باشد و اذا متم خبر آن و مقدم و تقدير اينكه انكم اخراجكم اذا متم و اين جمله خبر انكم اول و يا آنكه انكم مخرجون مرفوع المحل است بفعلى كه جزاء شرط باشد كانه قيل ( اذا متم وقع اخراجكم ) و اين جملهء شرطيه خبر انكم اول و ميتواند بود كه خبر اول محذوف باشد به جهت دلالت خبر ثانى بر ان حاصل كه ايشان بعد از انكار بعث استبعاد آن نموده گفتند\r\n","description":"","footnote":"","page_name":" 214 ","page_number":214},
  {"content":"\r\n* ( هَيْهاتَ هَيْهاتَ ) * كه دور است دور * ( لِما تُوعَدُونَ ) * آن چيزى كه وعده داده مىشود از بعث و نشور يعنى هرگز اين صورت نبندد و بفعل نيايد ايراد لام بجهة بيان مستبعد است مانند لام در هيت لك كه براى بيان ماهية است فكان چون اشراف تصويب ايشان كردند بكلمهء هيهات كه موضوعست براى استبعاد گفتند استبعاد براى چيست جواب دادند كه لما توعدون يعنى استبعاد براى چيزيست كه وعده داده ميشويد و گويند فاعل هيهات تصديقست و جار و مجرور متعلق به آن يعنى بعيد است باور داشتن مر آن چيزى را كه موعود ميشويد و نزد زجاج هيهات بمعنى مصدر است يعنى بعد و مرفوع المحل است بابتدائية و خبر آن لما توعدون يعنى دورى مر آن چيزى را هست كه وعده داده ميشويد * ( إِنْ هِيَ ) * نيست زندگى * ( إِلَّا حَياتُنَا الدُّنْيا ) * مگر زندگى ما در اين دنيا اصل كلام ان الحيوة الا حياتنا الدنيا است پس اقامة ضمير شده است در مقام حيات اولى بجهة دلالة ثانيه بر آن و تحرز از تكرير و اشعار بر آنكه تعيين آن معنى است از تصريح به آن كقوله هى النفس ما حملتها تتحمل و چون ان نافيه داخل ضميرى شده كه در معنى حياتست كه دالست بر جنسية پس اين مثل لاى نفى جنس باشد و تقدير اينكه لا حيات الا هذه الحيوة الدنيا يعنى هيچ زندگى نيست مگر زندگى اين دنيا * ( نَمُوتُ وَنَحْيا ) * ميميريم و زنده ميشويم يعنى از ما يكى ميميرد و يكى ميزايد * ( وَما نَحْنُ بِمَبْعُوثِينَ ) * و نيستيم ما برانگيخته شدگان يعنى زنده شدگان بعد از مرگ * ( إِنْ هُوَ ) * نيست هود يا صالح * ( إِلَّا رَجُلٌ افْتَرى ) * مگر مردى كه افترا كرده * ( عَلَى اللَّه كَذِباً ) * بر خدا دروغى در اينقول كه خدا مرا بشما فرستاده و بعد از مرگ شما را زنده خواهد ساخت * ( وَما نَحْنُ لَه ) * و نيستيم ما مر اينمرد را * ( بِمُؤْمِنِينَ ) * گرويدگان به آنچه خبر ميدهد و دعوى مىكند * ( قالَ ) * گفت هود يا صالح بعد از استماع اينقول و يأس او از ايمان قوم * ( رَبِّ انْصُرْنِي ) * اى پروردگار من يارى ده مرا بغالبية و ايشان را به عذاب و عقاب مغلوب گردان * ( بِما كَذَّبُونِ ) * بسبب آنچه تكذيب كردند مرا يا بدل آنچه بدروغ داشتند مرا\r\n* ( قالَ ) * گفت خدا * ( عَمَّا قَلِيلٍ ) * از زمان قليل يعنى از پس اندك زمانى * ( لَيُصْبِحُنَّ ) * هر آينه گردند كافران و مكذبان * ( نادِمِينَ ) * پشيمانان از تكذيب قول خود هنگامى كه عذاب را معاينه به بينند قليل صفت زمان مقدر است مانند قديم و حديث در ما رايته قديما و لا حديثا و در معنى اينست عن غريب و ما زايده است براى تاكيد معنى قلت مدت و قصر آن و تواند بود كه موصوفه باشد و بجهة نهاية قلت\r\n","description":"","footnote":"","page_name":" 215 ","page_number":215},
  {"content":"\r\nزمانست كه اخذ صيحه را مصدر بكلمهء فا گردانيد و فرموده كه * ( فَأَخَذَتْهُمُ الصَّيْحَةُ ) * پس فرا گرفت ايشان را صيحه يعنى جبرئيل فريادى عظيم كرد كه دلهاى ايشان بشكافت و بمردند جمعى كه اين قوم را ثمود گفته‌اند دليل ايشان آنست كه عذاب صيحه مر قوم ثمود را بوده و آنان كه گويند كه قوم عاد بوده‌اند دليل ايشان آنست كه در سورهء اعراف و هود و شعرا بعد از قصهء نوح قصهء عاد واقع شده پس اينجا نيز به همان قرينه مراد عاد باشد چنان كه مذكور شد و بنا بر اين قول هر عذابى كه سبب استيصال باشد صيحه توان گفت و بر هر تقدير بگرفت ايشان را صيحه * ( بِالْحَقِّ ) * بوجهى ثابت كه هيچ دافعى نبود آن را يا بعدل از جانب خدا كقولك ( فلان يقضى بالحق اى بالعدل ) يا بوعد صدق يا باستحقاق ايشان مر آن عذاب را * ( فَجَعَلْناهُمْ غُثاءً ) * پس گردانيديم ايشان را چون خاشاك آب آورده تشبيه ايشان فرموده درد مار و هلاكت به غثاء كه حميل سيلست مانند اوراق و عيدان كهنه و سياه شده و غير آن كتول العرب ( سأل به الوادى لمن هلك ) و منه قوله تعالى فَجَعَلَه غُثاءً أَحْوى يعنى دمار از ايشان برآورديم و همه را هلاك و نابود ساختيم چون خس و خاشاك و غير آنكه سيل آن را به اطراف افكند و سياه و كهنه و پوسيده و ريزيده گردد * ( فَبُعْداً ) * پس دوريست يا دورى باد از رحمت خدا * ( لِلْقَوْمِ الظَّالِمِينَ ) * مر گروه ستمكاران را اين كلام احتمال اخبار و دعا دارد و بعدا مصدر بعد است بمعنى هلك و اين و امثال اين چون سحقا و ذفرا مصادر موضوعه‌اند در مواضع افعال ايشان كه معهود نشده است اظهار افعال ايشان و لام براى بيان كسى است كه موعود عليه است ببعد و وضع ظاهر در موضع ضمير بجهة تعليل بعد و هلاكت است * ( ثُمَّ أَنْشَأْنا ) * پس آفريديم و پيدا كرديم * ( مِنْ بَعْدِهِمْ ) * از پس ايشان * ( قُرُوناً آخَرِينَ ) * قرنهاى ديگران را چون قوم لوط و شعيب و غير ايشان از اهل اعصار و نزد ابن عباس مراد بنى اسرائيلند * ( ما تَسْبِقُ ) * پيشى نتوانست گرفت * ( مِنْ أُمَّةٍ ) * هيچگروهى * ( أَجَلَها ) * بر وقتى كه عذاب ايشان را در آن مقرر كرده بوديم * ( وَما يَسْتَأْخِرُونَ ) * و نه باز پس مانند از ان اجل من مزيده براى استغراقست مراد آنست كه در وقتى كه هلاكت ايشان در آن محدود و معين شده بود به هيچ وجه سمت تقدم و تاخر نپذيرفت و هيچكس قبل از آن وقت يا بعد از آن هلاك نگشت بلكه در همان وقت معذب و مستاصل شدند ذكر اين كلام براى وعيد مشركانست و گويند مراد از اين اجل وقتيست كه مرگ هر كسى در آن مقرر شده يعنى هيچكس از امم قبل از اجل مضروب خود و بعد از آن نميرد بلكه در آن\r\n","description":"","footnote":"","page_name":" 216 ","page_number":216},
  {"content":"\r\nهمان وقت مقرر سمت فوت و فنا پذيرد * ( ثُمَّ أَرْسَلْنا ) * پس فرستاديم * ( أَرْسَلْنا ) * فرستادگان خود را * ( تَتْرا ) * در حالتى كه متواتر بودند و پى در پى يعنى يكى بعد از ديگرى چه تترى فعليست از وتر ماخوذ است يعنى فرد و تا بدل واو چون تولح و يتفور كه اصل آن از و ولج و ويقور بوده و الف براى تانيث است زيرا كه رسل جماعتاند * ( كُلَّ ما جاءَ أُمَّةً ) * هر گاه كه آمد بگروهى * ( رَسُولُها ) * پيغمبر آن گروه * ( كَذَّبُوه ) * تكذيب كردند او را و آنچه گفت از توحيد و نبوت و بعث و حشر دروغ پنداشتند و بتقليد پدران و لزوم عادات ناپسنديده از دولت تصديق محروم ماندند بدانكه اضافه رسول بمرسل و مرسل اليه هر دو جايز است چه رسول ملابس هر دو است و ليكن با صفت ارسال اضافهء مخصوص است بمرسل و يا صفت مجىء مخصوص بمرسل اليه زيرا كه ارسال مبدء امر است از مرسل و مجيئى انتهاء امر است بمرسل اليه القصه چون تكذيب او كردند * ( فَأَتْبَعْنا ) * پس از پى درآورديم * ( بَعْضَهُمْ بَعْضاً ) * بعضى ايشان را ببعضى در هلاك كردن يعنى هيچ كدام\r\nرا مهلت نداديم و آخرين را مانند اولين معاقب و مستاصل گردانيديم * ( وَجَعَلْناهُمْ ) * و ساختيم ايشان را * ( أَحادِيثَ ) * سخنان يعنى ايشان را عبرت خلق گردانيديم كه عذاب دايم ايشان را ياد كنند و بدان اعتبار گيرند خلاصهء سخن آنست كه از ايشان غير حكايتى و افسانهء كه بافواه گويند و از آن تعجب كنند و عبرت گيرند باقى نماند احاديث يا اسم جميع حديثست و منه احاديث رسول اللَّه و يا جمع احدوثه است كه آن چيزيست كه مردم بدان متحدث ميشوند از روى تلهى يا تعجب مانند اضحوكه و عجوا به كه اسم ما يضحك به و ما يعجب به است و اينجا مراد اسم ما يتحدث به است بر سبيل تعجب اگر جمع احدوثه باشد و استعمال اين لفظ در شر است نه در خير * ( فَبُعْداً ) * پس دورى باد از رحمت حق * ( لِقَوْمٍ لا يُؤْمِنُونَ ) * مر گروهى را كه نميگروند بانبيا و تصديق ايشان نميكنند * ( ثُمَّ أَرْسَلْنا مُوسى ) * پس فرستاديم موسى را * ( وَأَخاه هارُونَ ) * و برادر او هارون ع را * ( بِآياتِنا ) * بنشانهاى قدرت خود يعنى معجزات نه گانه * ( وَسُلْطانٍ مُبِينٍ ) * و بحجتى هويدا و برهانى آشكارا كه ملزم خصم بود يعنى عصا و تخصيص آن بذكر جهت آنست كه آن اول معجزات موسى ( ع ) بود و چند معجزه ديگر چون فرو بردن جادوها و شكافتن دريا و روان شدن آب از سنگ و حراست نمودن موسى و افروختن آن مانند شمع و مثل درخت سبز شدن و ميوه آوردن و دلو و ريسمان شدن به آن تعلق داشت پس چون كه آن ام معجزات بود حقتعالى او را از ميان معجزات ديگر ممتاز گردانيد و ميتواند بود كه مراد به آن معجزات باشد و بآيات حجج عقليه و يا آنكه مراد بهر دو\r\n","description":"","footnote":"","page_name":" 217 ","page_number":217},
  {"content":"\r\nمعجزات باشد چه معجزات جامع آيات نبوتست و حجت بينه بر آنچه پيغمبر دعوى آن مىكند حاصل كه حقتعالى ميفرمايد كه ما موسى و هارون را با معجزات واضحه و حجة ظاهره فرستاديم * ( إِلى فِرْعَوْنَ وَمَلَائِه ) * بسوى فرعون و بزرگان قوم او و ايشان پيغام ما را به آنها رسانيدند * ( فَاسْتَكْبَرُوا ) * پس استكبار و سركشى كردند از قبول ايمان و متابعت موسى و هارون * ( وَكانُوا قَوْماً عالِينَ ) * و بودند گروهى متكبر و گردنكش و فايق بر مردمان بقهر و غلبهء استيلا و به جهت اين رتبه خود را از آن بزرگتر ميدانستند كه تابع موسى و هارون شوند و بخداى ايشان بگروند * ( فَقالُوا ) * پس گفتند از روى انكار و استكبار * ( أَ نُؤْمِنُ ) * آيا ايمان آوريم يعنى تصديق نكنيم و نگرويم * ( لِبَشَرَيْنِ مِثْلِنا ) * هر دو مردى را كه مانند مااند در صفات بشريت * ( وَقَوْمُهُما ) * و حال آنكه گروه ايشان يعنى بنى اسرائيل * ( لَنا عابِدُونَ ) * ما را پرستندگانند بر وجه خضوع و تذلل يعنى خدمتكاران و فرمانبرداران مااند مانند بندگان كه منقاد و ذليل خواجه گانند بر وجهى كه گوييا آنها را ميپرستند و يا آنكه چون فرعون دعوى الوهيت ميكرد و مردمان را بعبادت خود ميخواند و تصور وى آن بود كه طاعت ايشان محض عبادت از او است بحقيقت و در بعضى تفاسير آمده كه بنى اسرائيل نيز فرعون را ميپرستيدند و يا گوساله و يا بت را ميپرستيدند و بدانكه تثنيهء بشر و توحيد مثل جهت آنست كه بشر را اطلاق بر واحد و تثنيه و جمع ميكنند كقوله بَشَراً سَوِيًّا و فَإِمَّا تَرَيِنَّ مِنَ الْبَشَرِ و چون مراد اينجا تثنيه بود از اين جهت بشرين گفت بخلاف مثل كه در حكم مصدر است و اطلاق او بر واحد و تثنيه و جمع مساويست و به جهت اين اثنان و جمع و مذكر و مؤنث به آن موصوف مىشود كقوله انكم اذا مثلهم و من الارض مثلهن و اگر چه هما مثلاه و هم امثاله نيز ميگويند و تسميهء انسان به بشر به جهت انكشاف بشرهء اوست كه آن جلد ظاهر است و لهذا محتاج لباس است كه خود را بپوشاند بخلاف غير او از حيوانات كه شعور و اوبار و اصواف مغطى بدن ايشانست و به جهت آن بدن ايشان نمايان نيست القصه قبطيان به جهت فرط تكبر و تفوق تحقير موسى ( ع ) و هارون كردند * ( فَكَذَّبُوهُما ) * پس تكذيب كردند ايشان را در دعوى نبوت * ( فَكانُوا ) * پس گشتند بسبب اين تكذيب * ( مِنَ الْمُهْلَكِينَ ) * از هلاك شدگان يعنى غرق شدند در بحر نيل * ( وَلَقَدْ آتَيْنا ) * و بدرستى كه داديم * ( مُوسَى الْكِتابَ ) * موسى را كتاب تورية بعد از هلاك فرعون و قوم او * ( لَعَلَّهُمْ ) * شايد بنى اسرائيل به بركت آن * ( يَهْتَدُونَ ) * راه يابند به احكام شريعت و طريق عبادت و\r\nموعظه و به جهت\r\n","description":"","footnote":"","page_name":" 218 ","page_number":218},
  {"content":"\r\nآنكه تورية بعد از اغراق فرعون و قوم او نازل شده نميتواند بود كه ضمير لعلهم راجع بايشان باشد\r\n* ( وَجَعَلْنَا ابْنَ مَرْيَمَ ) * و گردانيديم ما قصهء پسر مريم را يعنى عيسى * ( وَأُمَّه ) * و مادر او مريم را * ( آيَةً ) * حجتى و برهانى بر قدرت كاملهء خود كه آن ولادت مريم بود عيسى را بدون مسيس چه آيه امر واحد است مضاف بهر دو اما عيسى به جهت آنكه بىپدر مخلوق شد و اما مريم به جهت آنكه بى فحل حامله گشت و يا عيسى را آيتى ساختيم به آنكه در مهد سخن گفت و معجزات ديگر از او ظاهر شد و مادر او را آيتى گردانيديم به آنكه بدون مسيس فرزند آورد پس بنا بر اين تقدير اينست كه ( و جعلنا بن مريم آية و امه آية ) و حذف آية اول به جهت دلالت ثانيه است بر آن * ( وَآوَيْناهُما ) * و جاى داديم مادر و پسر را در وقتى كه از يهود فرار كردند * ( إِلى رَبْوَةٍ ) * ببلندى از زمين يعنى ايشان را به مكان مرتفع رسانيده آنجا ماوى داديم و آن بيت المقدس است كه ارفع همه اماكنست يا دمشق يا رمله يا فلسطين يا مصر چه هر يك از اين مواضع متصفند بارتفاع قول اول از قتاده است و ثانى از سعيد بن مسيب و ثالث از ابى هريره و رابع از حسن و خامس از ابن زيد و مرويست از ابى هريره كه ( الزموا هذه الرملة رملة فلسطين فانها الربوة التي ذكره اللَّه ) ملازم رملة فلسطين شويد يعنى در آن ساكن شويد كه آن ربوه ايست كه حق تعالى در قرآن ياد كرده و قول اول اشهر است و نيز در روايت كعب آمده كه بيت المقدس از همهء زمينها هيجده ميل و بروايت ديگر به بيست و هشت ميل به آسمان نزديكتر است و چون ذكر ربوه موهم آنست كه مكان مستوى نباشد از اين جهت در صفت آن ميفرمايد كه * ( ذاتِ قَرارٍ ) * خداوند قرار است يعنى مستقرى كه بر او آرام توان گرفت به جهت انبساط و استواى آن و گويند ذات قرار بمعنى ذات زروع و ثمار است چه سكنهء آن به جهت كثرت زروع و ثمار در آن قرار گرفته‌اند * ( وَمَعِينٍ ) * و خداوند آبيست ظاهر الجريان كه بر روى زمين ميگذرد نه در تحت آن و معنى يا ماخوذ است از معين الماء اذا اجرى و يا از ماعون كه بمعنى منفعتست زيرا كه آب جارى بر روى زمين كثير النفعست و يا اسم مفعولست ماخوذ از ( عانه اذا ادركه بعينه ) يعنى به جهت ظهور جرى آن و وصف ماواى مريم و عيسى به اين دو صفت به جهت آنست كه اين هر دو صفت جامع اسباب تنزه و طيب مكانست و از ابى جعفر و ابى عبد اللَّه ( ع ) مرويست كه مراد به ربه سواد كوفه است و قرار مسجد كوفه و معين آب فرات آورده‌اند كه مريم با پسر و پسر عم خود يوسف بن ماثان دوازده سال در اين موضع بسر بردند و طعام عيسى از بهاى ريسمانى بود كه مادرش ميرشت و ميفروخت و قوله * ( يا أَيُّهَا الرُّسُلُ ) * خطاب خداوند است با جميع پيغمبران نه در يك دفعه چه ايشان\r\n","description":"","footnote":"","page_name":" 219 ","page_number":219},
  {"content":"\r\nدر ازمنهء مختلفه بوده‌اند بلكه به اين معنيست كه هر يك از ايشان در زمان خود مخاطب به اين خطاب بوده اند پس همه در تحت اين خطاب داخل باشند و حاصل ميفرمايد كه اى پيغمبران و فرستاده شدگان به بندگان * ( كُلُوا مِنَ الطَّيِّباتِ ) * بخوريد از طعامهاى پاكيزه و حلال * ( وَاعْمَلُوا صالِحاً ) * و بكنيد كارهاى ستوده چه غرض از آفرينش شما عبادتست و عمل صالح نه غير آن و نيز آنچه نفع خواهد داد بشما در روز معاد همين خواهد بود و ايراد خطاب عام و عدم توجيه آن بعيسى ( ع ) تنبيه است بر آنكه تهيهء اسباب تنعم مخصوص بوى نبود بلكه اباحه طيبات مر انبيا را از شرع قديمست و همه در اين حكم داخلاند و به جهت احتجاج بر ترك رهبانية در رفض طيبات و ميتواند بود كه اين كلام حكايت باشد مر آن چيزى را كه اعلام مريم و عيسى فرموده باشد بعد از ايواى ايشان در ربوه تا اقتدار كنند برسل در تناول طيبات و كسب اعمال صالحات پس معنى اين باشد كه چون عيسى ( ع ) و مريم در آن موضع ماوى گرفتند گفتيم بايشان كه همهء رسل مخاطب بودند با كل اشياى طيبه و كسب اعمال صالحه پس شما نيز بخوريد آنچه روزى شما گردانيده‌ايم و اعمال صالحه را بجا آريد به جهت اقتدا برسل و گويند خطاب با عيسى ( ع ) است و لفظ جمع به جهت تعظيم وى و بعضى بر آنند كه خطاب با حضرت رسالت ( ص\r\n) است و او را بنام همهء پيغمبران خوانده زيرا كه سيد همه است و ذات عالى وى جامع جميع فضايل و كمالات كه با همه بوده ( و قد جمع الرحمن فيك المفاخر )\r\n\r\nآنچه خوبان همه دارند تو تنها دارى\r\n\r\nو در موضح نيز آورده كه خطاب به آن حضرتست و معنى اينكه اى صاحب رسالت و نبوت ( ص ) امت عالى همت خود را بگو كه حلال خوريد و عمل صالح كنيد و بدانكه مراد بطيبات هر چيزيست كه طبع استلذاذ آن نمايد و شرع استحسان آن كند به جهت زوال حرمت و شبه در آن و گويند طيبات مستلزم حلالست و صافى و قوام حلال هر چيزى است كه نهى تعلق به آن نگرفته باشد و صافى آنچه خدا را در آن فراموش نگردانند و قوم آنچه نفس را نگه دارد و حافظ عقل باشد و صحيح آنست كه طيبات شامل جميع مباحاتست و از حسن مرويست كه ( اما و اللَّه ما عنى به اصفركم و لا احمركم و لا حلوكم و لا حامضكم و لكنه قال انتهوا الى الحلال ) و امر به آن يا بر سبيل اباحه است يعنى طعامهاى پاكيزه بر شما مباحست و يا بر طريق وجوب يعنى بر وجه حلال خوريد نه حرام و در قوة القلوب آورده كه اكل طيب را بر عمل صالح مقدم داشت زيرا كه ثانى نتيجهء اولست و بعضى عرفا گفته‌اند كه لقمه تخم است و عمل بر هر چند تخم پاكتر برش البته بهتر و در مناهيج آورده كه هر غذايى كه شرع آن را حلال داشته حكم عدالت و استقامت كه ميزان شرعست در او سرايت كرده پس هر كه آن را تناول نمايد اثر عدالت و استقامت شرع در نفس و اعضاى او پديد آيد و به جهت اين در اداى عبادت نرم و منقاد شوند و كريمهء ثُمَّ تَلِينُ جُلُودُهُمْ وَقُلُوبُهُمْ إِلى ذِكْرِ اللَّه اشاره بدين است\r\n","description":"","footnote":"","page_name":" 220 ","page_number":220},
  {"content":"\r\nو هر چه شرع آن را حرام كردن و يا وجه حلية آن مشتبه و پوشيده است حكم انحراف و مخالفة شرع به آن غذاست و اگر چه يك لقمه باشد و يا هنگام اثر آن غذا بنفس و اعضا سرايت كند و آثار طغيان و عصيان و ارتكاب مناهى و مباشرت اخلاق ردية بظهور رسد و در حديث آمده كه\r\nان اللَّه طيب لا يقبل الا الطيب\r\nحاصل كه حق سبحانه مىفرمايد كه غذاى حلال خوريد و عمل شايسته كنيد * ( إِنِّي ) * بدرستى كه من * ( بِما تَعْمَلُونَ ) * به آنچه شما مىكنيد * ( عَلِيمٌ ) * داناام و بر آن مجازات خواهم داد اين بيان سببى است كه داعيست بصلاح عمل چه عاقل هر گاه عملى كند براى كسى كه عمل او را ميداند و بر حسب آنچه مىكند جزا ميدهد و به قدر استحقاق او مزد كرامت مىكند البته در اصلاح عمل خود ميكوشد و آن را بر وفق مراد مجزى بجا ميآورد پس بر طريق استيناف ميفرمايد كه * ( وَإِنَّ هذِه أُمَّتُكُمْ ) * و به درستى كه اينملت شما است اى رسل يا اى عيسى يا اى محمد ( ص ) * ( أُمَّةً واحِدَةً ) * در حالتى كه ملت يگانه است در عقايد دينيه و اصول شرايع يا جماعت شما جماعتى متحدند و متفق بر ايمان و توحيد در عبادت و مؤيد معنى اولست قوله تعالى إِنَّا وَجَدْنا آباءَنا عَلى أُمَّةٍ اى على دين و جبائى گفته كه معنى آنست كه اين جماعت شما و جماعتى كه قبل از شمااند همه يك امتند يعنى همه بندگان منيد * ( وَأَنَا رَبُّكُمْ ) * و من آفريدگار شماام * ( فَاتَّقُونِ ) * پس بترسيد از من در مخالفت كلمهء توحيد و در عصيان * ( فَتَقَطَّعُوا ) * ضمير راجع است به آنچه امت دالست بر آن بنا بر معنى اول و يا راجع بامت بنا بر ثانى يعنى پس منقطع ساختند اهل ملل * ( أَمْرَهُمْ بَيْنَهُمْ ) * كار دين خود را در ميان يكديگر * ( زُبُراً ) * پاره پاره يعنى آن را اديان مختلفه گردانيدند و يا متفرق و متخرب شدند بسبب امر دين خود در حالتى كه فرقه فرقه بودند و بنا بر اين امرهم منصوب بنزع خافض است يا تميز است و بدانكه زبرا يا حالست از امرهم و يا از واو و يا مفعول ثانى فتقطعوا بجهة آنكه متضمن معنى جعلست و آن جمع زبور است بمعنى فرقه يعنى منقطع و متفرق شدند بامر دين خود در حالتى كه دين ايشان فرقه فرقه بود يعنى مختلف و متعدد و يا در حالتى كه ايشان حزب حزب بودند يا منقطع ساختند امر دين خود را بقطع مختلفه و ملل متنوعه و گويند زبر بمعنى كتب است مأخوذ از زبرت الكتاب و بنا بر اينمضاف محذوفست و تقدير اينكه مثل زبر يعنى دين خود را گردانيدند مانند كتب مختلفه يا بسبب دين خود متفرق گشتند مانند صحايف متفرقه و ابن زيد گفته كه معنى آنست كه هر يك دين خود را كتابى ساختند و نوشته موضع كردند و در آن حجة آوردند بر صحت مذهب خود و ابطال غير آن و حسن گفته كه هر گروهى را در امر دين خود اختيار كتابى كردند و كتاب\r\n","description":"","footnote":"","page_name":" 221 ","page_number":221},
  {"content":"\r\nغير خود را بگذاشتند چون يهود كه متمسك بتورات شدند و بانجيل كافر شدند و نصارى متمسك بانجيل شدند و تورية را فرو گذاشتند و هر دو به قرآن نگرويدند و آن را قطع نظر كردند * ( كُلُّ حِزْبٍ ) * هر گروهى از اين گروه مختلف * ( بِما لَدَيْهِمْ ) * به آنچه نزديك ايشانست از دين باطل و شبهه * ( فَرِحُونَ ) * شادان و تازانند و معتقد اينكه دين ايشان بر حق است نه دين غير ايشان و چون همهء ايشان بجهة تقليد و عناد و عصبيت جاهلية تابع دين خوداند و جاهد دين غير خود بى حجتى و بينتى و برهانى و استماع حجج و بينه و براهين ساطعه بر مذهب حق كه دين اسلام است نميكنند * ( فَذَرْهُمْ ) * پس بگذار اى محمد ( ص ) اين كافران مقلد و معاند را * ( فِي غَمْرَتِهِمْ ) * در گرداب و غرقاب جهالت و ضلالة خودشان * ( حَتَّى حِينٍ ) * تا هنگامى كه كشته شوند در معركه جدال و قتال يا بميرند حق سبحانه فرط جهالة و عماهت ايشان را تشبيه فرموده بابى كه غامر قامت باشد بجهة مغموريت ايشان در جهالت و ضلالت يا تشبيه ايشان فرموده بجماعتى كه لاعب باشند در غمرات آب و وجه شبه بطلان ايشانست و حق سبحانه به اين آيه تسليهء حضرت رسالة ( ص ) فرموده و نهى از استعجال به عذاب ايشان و جزع از تاخير عقاب ايشان * ( أَ يَحْسَبُونَ ) * آيا مىپندارند كافران كه * ( أَنَّما نُمِدُّهُمْ ) * بدرستى كه آنچه عطا ميكنيم و مدد مينمائيم * ( بِه ) * به آن چيز * ( مِنْ مالٍ وَبَنِينَ ) * از مال و پسران اين بيان ما است نه خبر آن چه آن معاتب عليه نيست بلكه معاتب عليه اعتقاد ايشانست به اينكه آن خير ايشانست پس خبر او اينست كه * ( نُسارِعُ لَهُمْ ) * ميشتابيم براى ايشان به آن چيز * ( فِي الْخَيْراتِ ) * در نيكويىها عايد جمله كه راجع باسم ان باشد محذوفست اى نسارع لهم به فى الخيرات\r\nبجهة استطالت كلام و امن و الباس و مراد آنست كه گمان مىبرند كه امداد ما ايشان را بمال و فرزند مسارعت است از جانب ما براى ايشان در نيكويى و اعمال ايشان را استحقاق آن هست كه ما به ثواب آن معاجله نمائيم و بپاداش آن بايشان نيكويى كنيم بمال و فرزند * ( بَلْ ) * استدراكست از صدر آيه كه أ يحسبون است يعنى نه چنين است كه ميپندارند بلكه * ( لا يَشْعُرُونَ ) * نميدانند و در نمىيابند كه اين امداد استدراج است نه مسارعت در خير يعنى مانند بهايمند كه هيچ شعورى و فطنتى ندارند تا تامل كنند و تفكر نمايند در اينكه اين استدراجست يا مسارعت در خير از حضرت رسالة ( ص ) مرويست كه\r\nان اللَّه تعالى يقول يحزن عبدى المؤمن اذا اقترب عليه شيئا من الدنيا و ذلك اقرب له منى و يفرح اذا بسطت له الدنيا و ذلك ابعد له منى\r\nيعنى بدرستى كه حقتعالى مىفرمايد كه بندهء مؤمن غمگين مىشود گاهى كه چيزى را بر او تنك كنم از مال دنيا و حال آنكه او نزديكتر مىشود به من بجهة اين و خوشحال مىشود گاهى كه دنيا\r\n","description":"","footnote":"","page_name":" 222 ","page_number":222},
  {"content":"\r\nرا بر او فراخ ميسازيم و حال آنكه به جهت اين از من دور تر مىشود بعد از آن اين آيه تلاوت فرمود تا بل لا يشعرون و بعد از بيان حال كفار و فجار ذكر احوال اخيار و ابرار ميفرمايد بقوله * ( إِنَّ الَّذِينَ هُمْ ) * بدرستى كه آنان كه ايشان * ( مِنْ خَشْيَةِ رَبِّهِمْ ) * از خوف عذاب پروردگار خود * ( مُشْفِقُونَ ) * ترسانند و حذركنندگان به ترك معاصى و امتثال او امر يا از عذاب آفريدگار خود ترسانند و بنا بر اين تسميهء عذاب بخشية جهت آنست كه آن بسبب اينست خشيه انزعاج و اضطراب نفس است بتوهم وقوع ضرر و إشفاق بمعنى حذر است * ( وَالَّذِينَ هُمْ ) * و آنان كه ايشان * ( بِآياتِ رَبِّهِمْ ) * بآيتهاى پروردگار خود كه قرآنست يا دلايل قدرت كه معجزاتست و شبه آن از آثار قدرت * ( يُؤْمِنُونَ ) * ميگروند و بمدلول آن تصديق ميكنند * ( وَالَّذِينَ هُمْ ) * و آنان كه ايشان * ( بِرَبِّهِمْ ) * بآفريدگار خود * ( لا يُشْرِكُونَ ) * شرك نمىآرند نه شرك جلى كه عبادت غير او است از اوثان و مانند آن و نه خفى كه ريا است و سمعه\r\n* ( وَالَّذِينَ يُؤْتُونَ ) * و آنان كه ميدهند * ( ما آتَوْا ) * آنچه ميدهند از صدقات و زكات و اخماس و كفارات و غير آن از انواع خيرات و مبرات در راه خدا * ( وَقُلُوبُهُمْ وَجِلَةٌ ) * در حالتى كه دلهاى ايشان ترسانست از حسن منقولست كه المؤمن جمع احسانا و شفقة و المنافق جمع إساءة و امنا و قوله * ( أَنَّهُمْ إِلى رَبِّهِمْ راجِعُونَ ) * متعلقست به وجلة بر حذف حرب جر اى ( وجلة لان مرجعهم اليه او من ان مرجعهم اليه و هو يعلم ما يخفى عليهم ) يعنى قلوب ايشان خايف و خاشى است به جهت آنكه ايشان بپروردگار خود بازگرديدگانند يا از آنكه مرجع ايشان با او است و او عالمست به آنچه بر ايشان پوشيده است از عاقبت امر آخرت پس مبادا كه آنچه ميدهند مقبول درگاه نشود و بر وجه لايق نباشد پس مؤاخذه كرده شوند به آن و گويند كه متعلق انهم محذوفست و تقدير اينكه ( لعلمهم انهم الى ربهم راجعون ) يعنى دلهاى ايشان ترسانست به جهت علم ايشانست به آنكه رجوع ايشان بپروردگار ايشانست هم چنان كه امير المؤمنين ( ع ) و فاطمه و امام حسن و امام حسين صلوات اللَّه سه شبانه روز روزه داشتند و طعام به مستحق دادند و به آن افطار نفرمودند به جهت خوف روز معاد و خالصا لرب العباد و مىگفتند إِنَّما نُطْعِمُكُمْ لِوَجْه اللَّه لا نُرِيدُ مِنْكُمْ جَزاءً وَلا شُكُوراً إِنَّا نَخافُ مِنْ رَبِّنا يَوْماً عَبُوساً قَمْطَرِيراً * ( أُولئِكَ ) * آن گروه كه به اين صفات موصوفاند و به اين سمات موسوم * ( يُسارِعُونَ ) * ميشتابند * ( فِي الْخَيْراتِ ) * در نيكوئيها يعنى برغبت تمام اقدام ميكنند در طاعات و مبادرت ميكنند در عبادات يا در نيل خيرات دنيويه كه بر اعمال صالحه متفرعست رغبت ميكنند\r\n","description":"","footnote":"","page_name":" 223 ","page_number":223},
  {"content":"\r\nيعنى بر طاعات و مبرات مبادرت ميكنند تا حقتعالى به جهت آن انجام آمال دنيويهء ايشان كند و بميامن آن بركت دهد در اموال و اولاد ايشان و آن را بر ايشان بسيار گرداند لقوله تعالى فَآتاهُمُ اللَّه ثَوابَ الدُّنْيا وَحُسْنَ ثَوابِ الآخِرَةِ وَآتَيْناه أَجْرَه فِي الدُّنْيا وَإِنَّه فِي الآخِرَةِ لَمِنَ الصَّالِحِينَ و اين قول حسن است به جهت طباق آن بآيهء متقدمه اعنى قوله أَ يَحْسَبُونَ أَنَّما نُمِدُّهُمْ بِه مِنْ مالٍ وَبَنِينَ الى اخره چه در اين قول اثبات امريست براى مؤمنان كه از كفار منفى است * ( وَهُمْ لَها ) * و ايشان به جهت خيرات و بسبب طاعات * ( سابِقُونَ ) * فاعل سبقاند يعنى سرعت نمايندگان بجد تمام يا پيشى گيرندگان بر مردمان بوفور خيرات و مبرات يا رسندگانند بپاداش خيرات قبل از اخرت يعنى ثواب آن معجل شده مر ايشان را در دنيا يا سبقت نمايندگان بر غير خود بدخول بهشت كلبى گفته كه لام بمعنى الى است يعنى بسوى خيرات بر امم ديگر سبقت گيرندگانند ابن عباس فرموده كه سبقت كنندگانند در خيرات بر امثال خود از اهل بر و تقوى يعنى هيچكدام نگذارند كه فعل خير از ايشان فوت شود و كسى بر ايشان سبقت گيرد بر آن و ذكر اين جملهء اسميه بعد از فعليه به جهت دلالتست بر دوام ايشان بفعل خيرات * ( وَلا نُكَلِّفُ نَفْساً ) * و تكليف نميكنيم هيچ تنى را * ( إِلَّا وُسْعَها ) * مگر بگنجايش او يعنى به قدر طاقت طاعت را بر ايشان امر كرده‌ايم مراد به اين تحريص است بر آن چه صلحا بان متصفند و تسهيل آن بر نفوس كه آن اعمال صالحه است بر قدرت طاقت بشريه يعنى اين حسنات و خيرات كه مذكور شد تكليف ما لا يطاق نيست كه ز تحت قدرت بيرون باشد بلكه سهل و آسان است و مقدور بندگان زيرا كه تكليف بامرى كه خارج از حد وسع و طاقت است مذموم و قبيح است و ما از فعل قبيح مبرائيم * ( وَلَدَيْنا كِتابٌ ) * و نزديك ما كتابيست يعنى لوح محفوظ * ( يَنْطِقُ بِالْحَقِّ ) * سخن گويد براستى و اصلا مخالف واقع در او نوشته نيست يعنى هر چه بندگان را به آن تكليف كرده‌ايم و آنچه ايشان كرده‌اند از اعمال در آن ثبت است بىزياده و نقصان يا نزد ما است نامهء اعمال هر كس كه گواهى دهد بر كردار او بصدق و عدل * ( وَهُمْ ) * و ايشان كه عاملانند * ( لا يُظْلَمُونَ ) * ستم ديده نخواهند شد بزيادتى عقاب و نقص ثواب پس حق هيچكس ضايع نگردد و بدانچه نكرده باشند مؤاخذهء نشوند اين دليلست بر بطلان قول مجبره و گويند معنى آنست كه تكليف نميفرمائيم مكر به قدر وسع پس اگر بندهء مكلف قدرت نداشته باشد كه بصفت سابقين برسد بعد از استفراغ وسع و بذل طاقت هيچ حرجى بر او نخواهد بود و نزد ما كتابيست كه در او عمل سابق و\r\nمقتصد مكتوبست و هيچ كس را ظلم نكنيم به نقص حق او و حط درجهء او بلكه همه كس را به قدر اعمال مجازات خواهيم داد بدون نقص * ( بَلْ ) * اضرابست از ما سبق يعنى\r\n","description":"","footnote":"","page_name":" 224 ","page_number":224},
  {"content":"\r\nكفار معتقد امر مذكور نيستند بلكه همه * ( قُلُوبُهُمْ فِي غَمْرَةٍ ) * دلهاى ايشان در غفلتى و حيرتيست كه غامر آنست و همه را فرا گرفته يعنى در نهايت غفلتند * ( مِنْ هذا ) * از اين سخن كه گفته شد از وعد وعيد و يا از كتاب حفظه يا از قرآن يا از صفتى كه سابقان به آن موصوفند * ( وَلَهُمْ أَعْمالٌ مِنْ دُونِ ذلِكَ ) * مر ايشانراست اعمال ناپاك و پليد بجز از اين خطاى عظيم كه متجاوز است از آنچه وصف كرده شده‌اند به آن يا امر ايشان است اعمال خبيثه كه منحط است مرتبه آن از اين امر شنيع و قبيح كه بر آن راسخاند يعنى شرك مراد آنست كه غير از شرك گناهان ديگر دارند كه * ( هُمْ لَها ) * ايشان مر آن را * ( عامِلُونَ ) * كنندگانند و معتادان و به هيچ وجه از آن بازنمىايستند يا امر ايشان راست اعمال رديه در مستقبل بجز از اين عملى كه بالفعل به آن مشغولاند و ايشان از اين اعمال قبيحه مجتنب نميشوند * ( حَتَّى إِذا أَخَذْنا ) * تا وقتى كه بگيريم * ( مُتْرَفِيهِمْ ) * متنعمان ايشان را * ( بِالْعَذابِ ) * به عذاب سخت يعنى قتل روز به دريا جوع در حينى كه پيغمبر ( ص ) بر ايشان دعا كرد كه\r\nاللهم اشدد و طاعتك على مضر و اجعلها عليهم سنين كسنى يوسف\r\nپس قحط بر ايشان واقع شد تا آنكه كلاب و جيف و عظام محترقه را ميخوردند حاصل كه ايشان مصرند در شرك و اعمال قبيحه و افعال خبيثه تا چون عذاب ما بر ايشان نازل شود * ( إِذا هُمْ يَجْأَرُونَ ) * آن گاه ايشان بفرياد آيند و بفرياد بلند استغاثه كنند بدانكه جور صراخست باستغاثه و اينجمله جواب شرطست و حذف فا جهة وضع اذا است در موضع آن و ميتواند بود كه جواب شرط اين باشد كه * ( لا تَجْأَرُوا الْيَوْمَ ) * چه اين مقدار بقولست اى قيل لهم لا تجاروا يعنى گفته شود مر ايشان را مراد آنست كه ملائكه از جانب حقتعالى بايشان گويند در وقت احاطهء عذاب بر ايشان كه فرياد مكنيد امروز و طمع فرياد رسى مداريد * ( إِنَّكُمْ مِنَّا ) * بدرستى كه شما از جانب ما * ( لا تُنْصَرُونَ ) * يارى كرده نخواهيد شد يعنى از طرف ما نصر و معوية بشما نخواهد رسيد يا از ما ممنوع نخواهيد گشت اين كلام تعلل نهى است از استغاثه ايشان و ياس ايشان در دفع عذاب پس در بيان علت عدم نصرت ميفرمايد كه * ( قَدْ كانَتْ آياتِي ) * بدرستى كه بود آيتهاى من يعنى قرآن كه در همه وقت * ( تُتْلى عَلَيْكُمْ ) * خوانده ميشد بر شما * ( فَكُنْتُمْ ) * پس بوديد شما كه * ( عَلى أَعْقابِكُمْ ) * بر پاشنه هاى خود * ( تَنْكِصُونَ ) * بازميگشتيد و از حق بباطل رجوع ميكرديد مانند رجوع قهقرى مراد آنست كه اعراض ميكرديد از استماع قران و از تصديق و عمل به آن * ( مُسْتَكْبِرِينَ بِه ) * در حالتى كه\r\n","description":"","footnote":"","page_name":" 225 ","page_number":225},
  {"content":"\r\nطلب تكبر و رفعت كننده بوديد بر مردمان و افتخار نمايندگان بر ايشان بحرم مكه يعنى ميگفتيد كه ما اهل حرميم و هيچكس بر ما غلبه نتواند كرد و به جهت آن بر همهء مردمان تفوق و تعظم ميكرديد و مجوز ارجاع ضمير بحرم مكه يا به بيت العتيق شهرت ايشان بود باستكبار و افتخار ببيت يا بحرم و انحصار مفخرهء ايشان در اينكه ولات بيت اللَّه بودند و قايمان به آن و مقيمان حرم و جايز است كه ضمير راجع بآياتى بود و تذكير آن به جهت اين باشد كه در معنى كتابست و يا متعلق به مستكبرين و بنا بر اين مستكبرين متضمن مكذبين است يعنى استكبار نمايندگان و تكذيب كنندگان بوديد بقران و يا آنكه باء سببيه باشد و معنى اينكه استماع قران محدث استكبار و عتو شما بود پس شما بسبب آن متكبر بوديد و تواند بود كه جار و مجرور متعلق بما بعد باشد اعنى قوله * ( سامِراً ) * يعنى در حالتى كه بذكر قرآن و بطعن در آن حديث كنندگان بوديد در شب و در روايت آمده كه ايشان در شب حوالى خانهء كعبه مىنشستند و زبان به افسانه ميگشودند و اكثر سمر و افسانهء ايشان ذكر قرآن بود و طعن در آن و آن را گاهى سحر و زمانى شعر و وقتى اساطير الاولين ميگفتند و پيغمبر را سب ميكردند و سامرا در معنى سامرين است چه اطلاق آن بر جميع شايعست در كلام مانند حاضر و يا مصدر است بر وزن فاعل چون عافية و قوله * ( تَهْجُرُونَ ) * ماخوذ است از هجر بمعنى قطيعه و يا هذيان يعنى در حالتى كه اعراض ميكرديد از قران و از پيغمبر مىبريديد و مهاجرت ميكرديد و يا هذيان ميگفتيد در شأن قرآن و محمد ( ص ) يعنى اسناد سحر و شعر و كهانت و افسانهء پيشينيان به قرآن ميكردند و پيغمبر را ساحر و شاعر و كاهن ميگفتيد و يا ماخوذ است از هجر بضم ها بمعنى فحش يعنى در حق قران بسخن نالايق و سخن فحش قايل ميشديد و دربارهء پيغمبر فحش ميگفتيد و پيوسته او را دشنام ميداديد و محتملست كه به متعلق به يهجرون باشد و معنى آنكه بذكر قران هذيان و بيهوده و سخن فحش و ناسزا ميگفتيد در حالتى كه شب بسمر مشغول مىشديد پس از خطاب بغيبة التفات كرده ميفرمايد * ( أَ فَلَمْ يَدَّبَّرُوا الْقَوْلَ ) * آيا پس تفكر نكردند در قرآن و يا باعجاز لفظ و وضوح معنى بدانند كه كلام حق است * ( أَمْ جاءَهُمْ ) * يا آمد بديشان از كتاب و رسول * ( ما لَمْ يَأْتِ ) * آنچه نيامده بود * ( آباءَهُمُ الأَوَّلِينَ ) * بپدران پيشين ايشان تا عذر گويند كه ما از پيغمبر و كتاب خبر نداريم استفهام براى انكار است يعنى هم چنان كه ما نوح و ابراهيم ع را بپدران ايشان فرستاديم همچنين محمد ( ص ) را نيز براى ايشان مبعوث كرديم تا عذر نيارند كما قال لِتُنْذِرَ قَوْماً ما أُنْذِرَ آباؤُهُمْ يا آيا آمد بديشان آنچه بپدران سابق ايشان نيامده بود از امن بودن از عذاب پس به جهت\r\nاين عذر ايمان نياوردند هم چنان كه پدران\r\n","description":"","footnote":"","page_name":" 226 ","page_number":226},
  {"content":"\r\nپيشين ايشان كه اعقاب اسمعيل بودند از عدنان و قحطان ترسيدند از عذاب و ايمان آوردند به او سبحانه و بكتب و رسل او اطاعت او نمودند مراد آنست كه هم چنان كه اباى سالفهء ايشان را از عذاب ترسانيده بوديم و ايشان به جهت آن ايمان آورده بودند همچنين ايشان را از آن عذاب وعيد نموديم و با وجود اين نگرويدند پس عذر ايشان در انكار و عدم ايمان نه آنست كه بوعيد و بيم عذاب خبر داده نشده‌اند مرويست از حضرت رسالة ( ص ) كه\r\nو لا تسبوا مضر و لا ربيعة فانهما كانا مسلمين و لا تسبوا قساء فانه كان مسلما و لا تسبوا الحرث بن كعب و لا اسد بن خزيمه و لا تميم بن مر فانهم كانوا على الاسلام و ما شككتم فيه من شيئى فلا تشكوا فى ان تبعا كان مسلما\r\nو در ضبه كه از اباى قريش بوده نيز روايت واقع شده كه مسلمان بودند و از عمال سليمان بن داود ( ع ) * ( أَمْ لَمْ يَعْرِفُوا ) * يا آيا نشناختند * ( رَسُولَهُمْ ) * پيغمبر خود را بحسب و نسب يا بامانت و راستى و حلم و وقار و كرم و مروت و حسن اخلاق و كمال علم با عدم تعلم و غير آن از صفات انبيا * ( فَهُمْ لَه ) * پس ايشان مر او را * ( مُنْكِرُونَ ) * انكار كنندگان باشند در دعوى نبوت بجهة عدم معرفت بذات و احوال او يعنى نه آنست كه حضرت پيغمبر را به اين عنوان نشناخته بودند تا انكار او كنند و گويند كه ما حقيقت ذات او را نميدانيم و احوال او را نميشناسيم\r\n* ( أَمْ يَقُولُونَ ) * يا ايا ميگفتند كه * ( بِه جِنَّةٌ ) * ملاصق و ملابست به او و ديوانگى يعنى مجنونست و سخن او اعتبارى و حقيقتى ندارد يا آنكه ميدانستند كه در عقل و نظر ارجح و اتقن است از همهء ايشان * ( بَلْ ) * نه چنانست كه ايشان ميگفتند بلكه * ( جاءَهُمْ ) * آمد پيغمبر بايشان * ( بِالْحَقِّ ) * بدين درست يعنى اسلام يا سخن راست كه قرآنست * ( وَأَكْثَرُهُمْ ) * و بيشتر ايشان * ( لِلْحَقِّ كارِهُونَ ) * مرا مر حق را ناخواهانند چه آن مخالف طبع و آرزوى ايشانست و قيد اكثر براى آنست كه بعضى كفار بجهة استنكاف از توبيخ مردم و قلت فطنة و عدم فطرت نميگرويدند نه بجهة كراهة حق * ( وَلَوِ اتَّبَعَ الْحَقُّ ) * و اگر تابع شدى امر حق بِأَهْوائِهِمْ آرزوهاى ايشان را به اينكه آلهة متعدده در واقع بودندى و بحسب فرض در نفس الامر خدايان وجود داشتندى چنان كه زعم مشركانست * ( لَفَسَدَتِ السَّماواتُ وَالأَرْضُ ) * هر آينه تباه شدى و ناچيز گشتى آسمان و زمين * ( وَمَنْ فِيهِنَّ ) * و هر كه در آسمان و زمين است از ملائكه و جن و انس و غير آن چنان كه تقرير آن در كريمهء لَوْ كانَ فِيهِما آلِهَةٌ إِلَّا اللَّه لَفَسَدَتا گذشت و گفته‌اند كه مراد به حق دين اسلام است و معنى اينكه اگر اسلام متابعت كردى آرزوهاى اهل شرك را يعنى بشرك منقلب شدى حقتعالى بجهة فرط غضب و غيظ قيامت ظاهر ساختى و همهء آسمان و و زمين و اهالى آن را تباه و هلاك گردانيدى و نزد قتاده مراد به حق حق سبحانه است يعنى اگر پيروى كردى حق\r\n","description":"","footnote":"","page_name":" 227 ","page_number":227},
  {"content":"\r\nتعالى آرزوهاى كافران را به اين وجه كه امر فرمودى به آنچه موافق هواى ايشانست از شرك و معاصى و از براى نفس خود شريك گرفتى پس از حقيقت الوهيت خارج بودى يعنى خداى نبودى بلكه شيطان بودى و به جهت اين امساك آسمانها و زمينها قادر نبودى و يا آنكه مراد به حق هر چيزيست كه داعى بمصالح و محاسن است و مراد با هوا هر چه داعى بمفاسد و مقابح است و معنى اينكه اگر آنچه داعى بمصالح است تابع چيزى گردد كه داعى مفاسد است هر آينه حق داعى مقابح شده فساد تدبير در سماوات و ارض و ما بينهما واقع شدى چه تدبير و نظام مكونات و قوام آنها به حق است نه به هوا پس اگر اين هنگام حق متابعت هواى كند آنچه داعى حسن است داعى قبيح گردد و فساد و بطلان پديد آيد و ادله و براهين كه مثبت حقاند باطل شود و استدلال بادله و حجج بر مدلول حق ممتنع الوثوق گردد و مردمان ايمن نباشند از وقوع ظلم از حقتعالى و بوعد و وعيد او اعتماد ننمايند و حكمت و عدالت او موثوق به نگردد بجهة امكان انقلاب علل و حكمت او بظلم و قبيح در اين صورت و غير آن از انواع فساد پس نه آن چنانست كه حق تابع اهواى ايشان گردد * ( بَلْ أَتَيْناهُمْ ) * بلكه داديم بديشان * ( بِذِكْرِهِمْ ) * كتابى كه وعظ و پند ايشانست يا ديدهء بعزت وصيت شرف ايشان در آنست يا ذكرى كه تمناى آن كرده بودند بقول خود كه لَوْ أَنَّ عِنْدَنا ذِكْراً مِنَ الأَوَّلِينَ لَكُنَّا عِبادَ اللَّه الْمُخْلَصِينَ * ( فَهُمْ عَنْ ذِكْرِهِمْ ) * پس ايشان از موعظهء خود يا از آنچه سبب بزرگى دنيا و آخرت ايشانست يا از ذكرى كه درخواسته بودند * ( مُعْرِضُونَ ) * روى گردانندگانند * ( أَمْ تَسْأَلُهُمْ ) * اين قسيم ام به جنة است يعنى يا ايا تو ميخواهى از ايشان بر اداى رسالت * ( خَرْجاً ) * مزدى تا بسبب طمع تو در مال ايشان ترا متهم دارند برسالت و يا بجهة كراهت مزد تو قبول رسالت نكنند از تو * ( فَخَراجُ رَبِّكَ ) * پس مزد پروردگار تو كه روزى دنيا و ثواب عقبى است * ( خَيْرٌ ) * بهتر است ترا از مزد ايشان بجهة سعت و دوام آن و عدم منت بر آن خرج به ازاء دخل است يعنى آن چيزى كه از دخل اخراج كنيد و به غير دهيد و غالب استعمال خراج در ضريبه است كه امام آن را بر زمين وضع كند و يا با رعاياى آن مقاطعه كند پس در آن اشعار است بكثرت و لزوم و زيادتى لفظ نيز دالست بر مزية آن بر خرج و لهذا حقتعالى تعبير آن فرموده بعطاى خود و اسناد خرج كه متضمن قلة است به غير خود نموده و از ابو العلا نقل است كه خرج در چيزيست كه متبرع به باشد اخراج آن و اخراج در آنچه واجب الاخراج باشد و صحيح آنست كه خرج اقل از خراج است * ( وَهُوَ خَيْرُ الرَّازِقِينَ ) * و خدا\r\nبهترين روزى دهندگانست اين تقرير خيريت خراج است * ( وَإِنَّكَ لَتَدْعُوهُمْ ) * و بدرستى كه تو ميخوانى ايشان را بى مزد * ( إِلى صِراطٍ مُسْتَقِيمٍ ) * براهى\r\n","description":"","footnote":"","page_name":" 228 ","page_number":228},
  {"content":"\r\nراست يعنى دين اسلام كه عقول سليمه شاهدند بر استقامت آن كه اصلا شايبهء عوج در او نيست تا موجب اتهام ايشان شود مر آن را بدانكه حق سبحانه در اين آيات مذكوره الزام حجت فرموده بر كافران و قطع معاذير و علل ايشان كرده در عدم قبول ايمان و فرموده كه مردى برسالت مبعوث شده كه حال او معروفست و معلوم ايشان و همه ميدانند كه وى جامع جميع اخلاق حسنه است و معرا از همه صفات سيئة و سمات رذيله و به جهت اين ممتاز است در ميان ايشان و شايستهء آن هست كه رتبهء نبوت و منصب رسالت تا مزد وى باشد و وى را احتياجى نيست بحطام دنيويه تا بباطل بچنين دعوى عظيمه اقدام نمايد و آن را وسيلهء استعطاى اموال ايشان گرداند پس از اينجا معلوم مىشود كه وى مبعوث است از جانب او سبحانه بايشان و بىغرض ايشان را بدين اسلام ميخواند كه صراط مستقيم و طريق قويمست و مع ذلك بر وفق دعواى خود معجزات بينه و آيات ظاهره مينمايد و همهء ايشان اين را ميدانند و ميبينند اما به جهت عناد و استكبار اطاعت او نميكنند و امر او را در باب توحيد و حشر و نشر و غير آن نميشنوند و ايمان به آن نميآورند و چون چنين است پس سزاوار عذاب اليم و عقاب جحيماند كما قال * ( وَإِنَّ الَّذِينَ لا يُؤْمِنُونَ ) * و بدرستى كه آنان كه نميگروند * ( بِالآخِرَةِ ) * بسراى ديگر يعنى بقيامت و متعلقات آن از صراط و ميزان و حساب و انقطاع جوارح و بهشت و دوزخ * ( عَنِ الصِّراطِ ) * از آن راه راست كه دين اسلام است * ( لَناكِبُونَ ) * عدول كنندگانند و ميل نمايندگان بيابان ضلالت و گمراهى چه خوف آخرت اقوى بواعث است بر طلب حق و سلوك در طريق آن و يا گروندگانند در آخرت از طريق جنت بطريق شمال كه دوزخ است * ( وَلَوْ رَحِمْناهُمْ ) * و اگر ما ببخشائيم بر ايشان * ( وَكَشَفْنا ) * و برداريم * ( ما بِهِمْ ) * آنچه بر ايشان واقع است * ( مِنْ ضُرٍّ ) * از سختى يعنى قحطى كه بديشان غلبه كرده و همه را خوار و ذليل و عاجز گردانيده و به هلاكت رسانيده * ( لَلَجُّوا ) * هر آينه لجاج نمايند يعنى ثابت و راسخ شوند و متمادى گردند * ( فِي طُغْيانِهِمْ ) * در افراط خود در كفر و استكبار از طريق حق و عداوت رسول و ساير اهل ايمان * ( يَعْمَهُونَ ) * در حالتى كه حيران و سرگشته باشند و متردد در امر حق و طريق هذا يعنى اگر بلاى قحط از ايشان دفع كنيم هم چنان بر ستيزه و عناد و تكذيب خود ثابت خواهند بود و يا اگر در آخرت عذاب دوزخ را از ايشان برداريم و ايشان را به دنيا فرستيم هم چنان كه بر طريق اول در عناد و طغيان و عصيان لجاج ورزند و منقاد نشوند و بنا بر اين معنى اين آيه نظير كريمهء وَلَوْ رُدُّوا لَعادُوا لِما نُهُوا عَنْه است و معنى اول اصح است و اشهر و قول اكثر مفسران و معظم\r\n","description":"","footnote":"","page_name":" 229 ","page_number":229},
  {"content":"\r\nايشان آورده‌اند كه چون ثمامة بن اثان حنفى اسلام آورد به يمامه رفت و نگذاشت كه از يمامه طعام به مكه آرند و اثر دعاى پيغمبر ( ص ) بر اهل مكه رسيده ببلا و قحط گرفتار گشتند تا بمرتبهء كه مرده و مردار و علهز ميخوردند ابو سفيان بمدينه آمد و با حضرت رسالت گفت نه تو دعوى ميكنى كه من رحمت عالميانم فرمود بلى گفت پس اين چيست كه اهل مكه را هدف تير دعا و نفرين كردى و ايشان را بقحط و غلا مبتلا ساختى و پدران ايشان را بشمشير كشتى و فرزندان را به آتش گرسنگى سوختى آيه آمد كه * ( وَلَقَدْ أَخَذْناهُمْ ) * و بدرستى كه فرا گرفتيم اهل مكه را * ( بِالْعَذابِ ) * به عذاب قتل در روز بدر * ( فَمَا اسْتَكانُوا ) * پس فروتنى نكردند * ( لِرَبِّهِمْ ) * مر پروردگار خود را * ( وَما يَتَضَرَّعُونَ ) * و تضرع و زارى نكردند بلكه هم چنان بر سر كشى و نافرمانى خود بايستادند و استكانت يا استفعال ماخوذ از كون چه مفتقر منتقل مىشود از كونى بكونى و از حالى بحالى و يا افتعالست مشتق است از سكون و الف براى اشباع يعنى ايشان از حالت استكبار به حالت اظهار و افتقار رجوع نكردند و يا مطمئن و آرميده نشدند مر امر آفريدگار خود را و طريق ضراعت پيش نگرفتند و از ابى عبد اللَّه ( ع ) مرويست كه استكانت\r\nدعا است و تضرع دست برداشتن در نماز يعنى ايشان خداى خود را نخواندند و در نماز دستها برنداشتند بدرگاه او و بدان كه ايثار * ( فَمَا اسْتَكانُوا لِرَبِّهِمْ وَما يَتَضَرَّعُونَ ) * بر و ما تضرعوا لربهم و يا بر فما يستكنون بجهة آنست كه معنى مراد آنست كه ما ايشان را ممتحن ساختيم پس در عقب امتحان استكانت از ايشان ظاهر نشد و هرگز عادت ايشان اين نبود كه متضرع باشند و اين استشهاد است بر عدم استكانة ايشان بقتل حاصل كه بر كفر و استكبار خود ثابت بودند و اصلا قدم در طريق تنزل و تضرع عبودية پروردگار خود نمينهادند * ( حَتَّى إِذا فَتَحْنا ) * تا چون بگشاديم * ( عَلَيْهِمْ باباً ) * بر ايشان درى * ( ذا عَذابٍ شَدِيدٍ ) * كه خداوند عذاب سخت بود يعنى جوع كه شدت او از قتل و اسر بيشتر است * ( إِذا هُمْ ) * آن گاه ايشان * ( فِيه مُبْلِسُونَ ) * در آنعذاب نااميدان بودند از همه چيز و يا سرگردان و فروماندگانان و اندوه ناكان تا حدى كه اغنياى ايشان از تو طلب عطوفت و مرحمت مينمايند ابلاس بمعنى يأس است از كل خير و نزد بعضى بمعنى سكوتست يا تحير از جبائى مرويست كه مراد به عذاب اول قتل يا قحطست و به دوم عذاب جهنم كقوله تعالى وَيَوْمَ تَقُومُ السَّاعَةُ يُبْلِسُ الْمُجْرِمُونَ و قوله لا يُفَتَّرُ عَنْهُمْ وَهُمْ فِيه مُبْلِسُونَ و از جبائى مرويست كه مراد به دوم روز فتح مكه بود كه خوار و ذليل گشتند و ابو جعفر ( ع ) فرموده كه\r\nهو الرجعة\r\nيعنى عذاب شديد در روز رجعة ايشان باشد بعد از آن تذكير نعمة خود مىكند بر ايشان از روى توبيخ و تقريع بر سبيل التفات از غيبت بخطاب ميفرمايد كه\r\n","description":"","footnote":"","page_name":" 230 ","page_number":230},
  {"content":"\r\n* ( وَهُوَ الَّذِي ) * و او است آنكه * ( أَنْشَأَ ) * بيافريد و پيدا كرد * ( لَكُمُ السَّمْعَ ) * براى شما گوش را تا به آن بشنويد آيات وى را * ( وَالأَبْصارَ ) * و ديدها را تا ببينيد به آن معجزات را * ( وَالأَفْئِدَةَ ) * و دلها را تا تفكر كنيد به آن در آيات بينه و معجزات باهره و استدلال كنيد به آن از مسموعات و مبصرات بر وجود صانع حكيم و وحدت و قدرت وى و غير آن از منافع دينيه و دنيويه * ( قَلِيلًا ما تَشْكُرُونَ ) * اندكى كه شكر مىكنيد بر اين نعم و اين صفة مفعول مطلق است و ماء زائدة براى مبالغه در قلت شكر يعنى شكر ميكنيد بر اين نعم مذكوره شكر كردنى در غاية قلت چه عمده در شكر گذارى آنست كه استعمال كنيد اينحواس را در آنچه مؤدى بشناخت خالق آن باشد و شما اين نميكنيد و مع ذلك حقتعالى اين نعمت را از شما سلب نميكند و يا مراد بقلت شكر نفى شكر است و ماء مزيده مقحمه براى تاكيد نفى لا تشكرون و هذا ماخوذ من قولهم فلان قليل الادب لمن لا ادب له و لهذا فال المقاتل معناه انكم لا تشكرون رب هذه النعم فتوحدونه * ( وَهُوَ الَّذِي ذَرَأَكُمْ ) * و او است آنكه بيافريد شما را و منتشر ساخت * ( فِي الأَرْضِ ) * در زمين بكثرت تناسل * ( وَإِلَيْه تُحْشَرُونَ ) * و بسوى او جمع كرده خواهيد شد روز قيامت بعد از تفرق اجزا و تشتت اعضا براى جزا\r\n* ( وَهُوَ الَّذِي يُحْيِي ) * و او است آنكه او زنده ميگرداند در ارحام امهات * ( وَيُمِيتُ ) * و ميميراند نزد انقضاى اجال * ( وَلَه اخْتِلافُ اللَّيْلِ وَالنَّهارِ ) * و مر او راست يعنى بامر او است مخالفت شب و روز در ازدياد و انتقاض و يا آمد و شد شب و روز تعاقب آن تقديم جار و مجرور مقيد اختصاص است يعنى تعاقب ليل و نهار يا مخالفت آن مختص است به او چه هيچ كس ديگر بر آن قدرت ندارد * ( أَ فَلا تَعْقِلُونَ ) * آيا تعقل نمىكنيد به نظر و تامل كه همهء مكونات از ما صادر شده و قدرت ما شامل جميع ممكناتست و از جملهء آن بعث و نشور است پس چرا انكار آن ميكنيد كفار مكه تعقل اين معنى نكردند * ( بَلْ قالُوا ) * بلكه گفتند بىتدبر و تفكر * ( مِثْلَ ما قالَ الأَوَّلُونَ ) * مانند آنچه گفته بودند پيشينيان از كفار از روى انكار در باب حشر و نشر * ( قالُوا أَ إِذا مِتْنا ) * گفتند آيا چون بميريم * ( وَكُنَّا تُراباً ) * و باشيم خاك * ( وَعِظاماً ) * و استخوان خالى از او تار و اعصاب و لحوم * ( أَ إِنَّا لَمَبْعُوثُونَ ) * آيا ما برانگيخته شدگان شويم استفهام بر سبيل انكار است و تكرار آن براى تاكيد آن يعنى چون خاك كرديم هرگز بعث و حشر راه نيابد و اصلا تامل نكردند در اينكه قبل از اين خاك بودند پس مخلوق گشتند و زنده شدند و حشر نيز به همين طريق باشد بلكه اهون و اسهل از اين آن گه به جهت مزيت انكار گفتند كه * ( لَقَدْ وُعِدْنا نَحْنُ ) * هر آينه وعده داده شده‌ايم ما\r\n","description":"","footnote":"","page_name":" 231 ","page_number":231},
  {"content":"\r\n* ( وَآباؤُنا ) * و پدران ما * ( هذا ) * اين سخن را * ( مِنْ قَبْلُ ) * پيش از آمدن محمد ( ص ) يعنى پدران سابق ما را نيز وعده داده بودند از وقوع حشر و نشر * ( إِنْ هذا ) * نيست اينقول * ( إِلَّا أَساطِيرُ الأَوَّلِينَ ) * مگر افسانهء پيشينيان و اكاذيب ايشان كه در صحايف نوشته‌اند و گذاشته و هيچ حقيقتى ندارد اساطير جمع اسطوره است چه آن مستعمل است در ما يتلهى به يعنى آنچه به آن مشغول شوند از امر حق مانند اعاجيب و اضاحيك كه جمع اعجوبه و اضحوكه است بمعنى ما يتعجب به و ما يضحك به و گويند كه آن جمع اسطار است كه جمع سطر است بعد از آن بر منكران بعث احتجاج ميآورد در باب وقوع حشر و بعث و ميگويد * ( قُلْ ) * بگو اى محمد ( ص ) مر اين منكران را كه بگوئيد * ( لِمَنِ الأَرْضُ ) * مركز است زمين * ( وَمَنْ فِيها ) * و آنكه در ويست از مخلوقات يعنى جواب دهيد كه مالك و خالق زمين و اهل زمين كيست * ( إِنْ كُنْتُمْ تَعْلَمُونَ ) * اگر هستيد كه ميدانيد يعنى اگر از اهل عمليد نه اصحاب جهل يا اگر علم به آن داريد پس به آن خبر دهيد اين استهانة است بايشان و تقرير فرط جهالت ايشان بر وجهى كه اين امر جلى و واضح را نميدانند و الزام ايشان به آنچه ممكن نيست كه بويى از علم داشته باشند انكار آن كند و لهذا قبل از آنكه جواب دهند از جواب ايشان اخبار فرموده و گفته كه * ( سَيَقُولُونَ لِلَّه ) * زود باشد كه بگويند در جواب تو كه زمين و آنچه در او است مر خدايراست چه عقل بادنى نظرى ملجا ايشانست باقرار كردن به آنكه حقتعالى خالق و مدبر آنها است پس چون ترا چنين جواب دهند * ( قُلْ ) * بگو بايشان كه * ( أَ فَلا تَذَكَّرُونَ ) * آيا پند نميگيريد و در نمييابيد كه كسى كه اولا قادر باشد بر آفريدن زمين ثانيا نيز از ايجاد و اعادهء آنها عاجز نخواهد بود چه به دو خلق اهون از اعادهء ان نيست بلكه امر به عكس است بعد از آن به جهت زيادتى حجت ميفرمايد كه * ( قُلْ ) * بگو بايشان به او بگو كه * ( مَنْ رَبُّ السَّماواتِ السَّبْعِ ) * كيست آفريدگار آسمانهاى هفتگانه با عظمت و رفعت و شكل عجيب و هيأت غريب * ( وَرَبُّ الْعَرْشِ الْعَظِيمِ ) * و كيست پروردگار عرش بزرگ كه اعظم مخلوقاتست * ( سَيَقُولُونَ لِلَّه ) * زود باشد كه گويند آسمانهاى رفيع و عرش وسيع مر خدايراست و رب همه او است نه غير او چون اين جواب بدهند * ( قُلْ أَ فَلا تَتَّقُونَ ) * پس بگو آيا پرهيز نميكنيد از عقاب او بر جحود توحيد و قدرت او و اشراك در عبادت او يعنى از عذاب او بترسيد و بعضى مخلوقات را با او شريك مگردانيد و منكر قدرت او مشويد بر بعضى مقدورات او كه آن بعث است و نيز بجهة زيادتى احتجاج\r\n","description":"","footnote":"","page_name":" 232 ","page_number":232},
  {"content":"\r\nميگويد كه * ( قُلْ مَنْ بِيَدِه ) * بگو كيست آنكه بدست او است يعنى بقبضهء اقتدار او * ( مَلَكُوتُ كُلِّ شَيْءٍ ) * پادشاهى همه\r\nچيزى كه در حيز امكانست ملكوت از صيغهء مبالغه است در ملك چون جبروت و رهبوت و در مجمع از مجاهد نقل كرده كه مراد بملكوت خزاينست يعنى خزينهاى دنيا و آخرت در يد اقتدار او است و در موضح گويد كه معنى آنست كه جميع منافع و مضار در كف قدرت او است * ( وَهُوَ يُجِيرُ ) * و او زينهار دهد و بفرياد رسد و نگه دارد و ايمن گرداند از عذاب خود هر كه را خواهد * ( وَلا يُجارُ عَلَيْه ) * و زينهار داده نشود بر او يعنى هيچكس نتواند كه كسى را كه از عذاب او ايمن گرداند و در پناه خود گيرد و بزينهار دهد تعديهء اجار به على جهة تضمين معنى نصر است يعنى هيچكس را بر او نصرت نتوان داد و از عذاب او نتوان رهاند كيست آنكه كسى را بر او نصرت دهد و از عذاب او را رهاند حاصل كه اى كفار كيست كه متصف به اين صفات مذكور است * ( إِنْ كُنْتُمْ تَعْلَمُونَ ) * اگر هستيد كه بدانيد و ادراك چيزى كنيد يعنى اگر عقل داريد و جاهل نيستيد جواب دهيد * ( سَيَقُولُونَ ) * زود باشد كه گويند اين صفات * ( لِلَّه ) * مر خداى راست * ( قُلْ فَأَنَّى تُسْحَرُونَ ) * بگو پس از كجا فريب داده ميشويد و چگونه از راه صواب برميگرديد يعنى با وجود ظهور امر مذكور و تظاهر ادله بر وحدت طريق حق را گذاشته كجا ميرويد و بچه وجه از شيطان و هوا فريب ميخوريد يق سحره اذا غلبه و گويند يسحرون از سحر مأخوذ است كه آن تخيل باطل است به حق ( فمعناه كيف يخيل اليكم الحق باطلا و الصحيح فاسدا مع وضوح الحق و تميزه من الباطل و قيل معناه فكيف تعمهون عن هذا و تصدون عنهم ) و اول قول اكثر است و كفار با وجود اين دلايل واضحه و حجج بينه نگرويدند بوحدت و قدرت او سبحانه و تصديق نكردند ببعث\r\n* ( بَلْ أَتَيْناهُمْ بِالْحَقِّ ) * بلكه آورديم بديشان امر درست و راست را از توحيد و وعدهء حشر و نشر * ( وَإِنَّهُمْ لَكاذِبُونَ ) * و بدرستى كه ايشان دروغگويانند در آنكه دعوى ولد و شريك كردند مر خداى را و تكذيب بعث كردند * ( مَا اتَّخَذَ اللَّه مِنْ وَلَدٍ ) * فرا نگرفت خدا هيچ فرزندى را به جهت تقدس او از مماثلهء احدى * ( وَما كانَ مَعَه ) * و نيست با او * ( مِنْ إِله ) * هيچ خدايى كه در الوهيت شريك او بود چون اين كلام جوابست مر مشركان را بجهة آنكه محاجه با ايشانست پس آن دال باشد بر شرط محذوف و تقدير اينكه ( ما كان معه من إله فانه لو كان معه آلهة ) الخ يعنى نيست او را هيچ شريكى چه او را شريك بودى در خدايى و خدا بايد كه آفريننده بود پس هر آينه شريك او را مخلوقى چند بودى * ( إِذاً ) * آن هنگام * ( لَذَهَبَ كُلُّ\r\n","description":"","footnote":"","page_name":" 233 ","page_number":233},
  {"content":"\r\n* ( إِله بِما خَلَقَ ) * ببردى هر خدايى آن چيزى را كه آفريده بودى و در آن مستقل و مستبد شدى و ملك او از ملك اين ممتاز گشتى به جهت عدم رضاى ايشان بعدم امتياز پس هر آينه مخلوقات هر يك را علامتى بودى كه به آن امتياز يافتى و چون ميان جميع مخلوقات علامت تميز نيست و اثرى ظاهر نه پس خدا يكى باشد و او را شريكى نبود و ديگر آنكه اگر با او خدايى بودى هر يك ملك خود را از ديگرى جدا كردى و منع استيلاى ديگرى كردى از استيلاى او در آنچه آفريده پس هر اينه تنازع و تجاذب و تجارب بينهما واقع شدى چنان كه از حال ملوك دنيا مشاهده مىشود * ( وَلَعَلا ) * و هر آينه برترى جستندى و غلبه خواستند * ( بَعْضُهُمْ عَلى بَعْضٍ ) * برخى از إله بر برخى و بينهما تغالب ظاهر گشتى و ح دريد او سبحانه ملكوت كل شيء نبودى و لازم باطل است باجماع و استقرار قيام برهان بر استناد جميع ممكنات بواجب واحد پس ملزوم نيز مثل آن باشد و ديگر آنكه تغالب موجب فساد نظام عالم شدى و چون نظام و قوام عالم بر حال خود است پس تعدد الهه منتفى باشد و او را شريك نباشد و گويند معنى آنست كه لمنع بعضهم بعضا غير مراده پس اينمثل كريمهء لَوْ كانَ فِيهِما آلِهَةٌ إِلَّا اللَّه لَفَسَدَتا باشد * ( سُبْحانَ اللَّه ) * پاك است خداى * ( عَمَّا يَصِفُونَ ) * از آنچه صفت ميكنند او را بدان از اتخاذ شريك و ولد بدليل مذكور * ( عالِمِ الْغَيْبِ وَالشَّهادَةِ ) * اوست داناى پوشيده و آشكار و حفص مجرور ميخواند و صفت يعنى پاك است خدا كه داناى پنهان و آشكار است و عالم ( بما كان و سيكون و بما لم يكن ) و اين دليل ديگر است بر نفى شريك بر توافق ايشان بر تفرد او سبحانه در اين صفت و لهذا رتب عليه قوله * ( فَتَعالى ) * پس بزرگوار و برتر است * ( عَمَّا يُشْرِكُونَ ) * از آنچه شريك ميگيرند براى او در ايندلالت است در اعجاز قرآن زيرا كه در كلام عرب يافت نميشود مانند اين كلمه وجيزه كه متضمن سه دليل است چه هيچكس را مقدور نيست كه مانند اين آيه را كه دالست بر سه دليل توحيد و قدرت حضرت عزت با وجود نهايت و جازت ايراد كند پس رسول خود را تعليم دعا مىكند در احتفاظ او از عذاب اگر چه بر كفار واقع شود به اين نهج كه * ( قُلْ ) * بگو اى محمد ( ص ) بطريق دعا * ( رَبِّ إِمَّا تُرِيَنِّي ) * اى پروردگار من اگر البته بنمايى مرا * ( ما يُوعَدُونَ ) * آنچه وعده داده ميشوند كافران يعنى اگر چنانچه ناچار و ناگزير عذاب كفار را به من خواهى نمود در دنيا يا در آخرت * ( رَبِّ فَلا تَجْعَلْنِي ) * اى پروردگار من پس مگردان مرا * ( فِي الْقَوْمِ الظَّالِمِينَ ) * در گروه ستمكاران يعنى مرا قرين ايشان مگردان در عذاب اين سخن يا به جهت تواضع و هضم نفس است و خشوع و انقطاع و يا به جهت تعبد و اخبات و اظهار رغبت\r\n","description":"","footnote":"","page_name":" 234 ","page_number":234},
  {"content":"\r\nبه حضرت احديت و يا تنبيه بر آنكه شومى ظلم گاه است كه به بىگناهان نيز ميرسد كقوله تعالى وَاتَّقُوا فِتْنَةً لا تُصِيبَنَّ الَّذِينَ ظَلَمُوا مِنْكُمْ خَاصَّةً و تكرير ندا و تصدير هر يك از شرط و جزا به آن جهت فضل تضرع و مزيت استجار است و وضع ظاهر در موضع ضمير كه فيهم است به جهت تصريح است بسبب نزول عذاب و استحقاق عقاب از حسن مرويست كه حقتعالى رسول خود را خبر داده بود كه عذاب بر كفار قريش نازل خواهد ساخت و او را اخبار نفرموده بود كه وقوع آن در حين حيات او\r\nخواهد بود يا بعد از موت پس به جهت اين رسول را امر فرمود به اين دعا تا اگر در حال حيات او باشد وى در ميان ايشان نباشد * ( وَإِنَّا ) * و بدرستى كه ما كه خداونديم * ( عَلى أَنْ نُرِيَكَ ) * بر آنكه بنمائيم به تو * ( ما نَعِدُهُمْ ) * آنچه وعده ميدهيم ايشان را از عقوبت * ( لَقادِرُونَ ) * هر آينه تواناييم اما تاخيرى كه ميرود در آن بسبب آنست كه بعضى از ايشان يا اعقاب ايشان ايمان خواهند آورد و يا به جهت آنكه مادامى كه تو در ميان ايشان باشى عذاب بر ايشان نازل نخواهد شد چه تو رحمت عالميانى و مىتواند بود كه ايراد اين كلام به جهت رد انكار كفار باشد در عذاب موعود و دفع استعجال ايشان مر آن را از روى استهزا و نزد اكثر مراد به اين عذاب قتل بدر است و بعضى فتح مكه گفته‌اند و از كلبى مرويست كه ( هذا امر شهده اصحاب رسول اللَّه بعد موته ) و ابو القاسم خسكانى باسناد خود از ابى صالح نقل كرده كه وى از ابن عباس و جابر بن عبد اللَّه روايت نموده كه گفتند ما شنيديم از رسول خدا ( ص ) كه فرمود كه در حجة الوداع وقتى كه در منى بود\r\nلا ترجعوا بعدى كفار يضرب بعضكم رقاب بعض و ايم اللَّه لئن فعلتموها لتعرفنى فى كتيبة يضاربونكم فغمز من خلفه منكبه الايسر فالتفت فقال او على فنزلت الآيات\r\nيعنى پس از من كافر مشويد كه گردن يكديگر را زنيد به خدا سوگند كه اگر چنين كنيد بشناسيد مرا يعنى به بينيد مرا در ميان لشگرى كه با شما شمشير زنند در اينوقت كه اين سخن فرمود روى را از پس غمز گردانيد نگاه كرد امير المؤمنين را ديد فرمود او على يعنى يا على را به بينيد با آن جماعت كه با شما مقاتله كنند پس اين آيه نازل شد كه قُلْ رَبِّ إِمَّا تُرِيَنِّي تا آخر و بعد از آن او سبحانه وى را امر فرمود كه * ( ادْفَعْ بِالَّتِي ) * دفع كن بخصلتى كه در جميع حالات * ( هِيَ أَحْسَنُ ) * آن نيكوتر است * ( السَّيِّئَةَ ) * خصلت بد را مراد سفحست از سيئه و احسان در مقابلهء آن گاهى كه مؤدى بوهن و ضعف نشود در دين اينكلام ابلغ است از ادفع بالحسنة السيئة به جهت آنكه متضمن تنصيص است بر تفصيل حاصل كه حق سبحانه حبيب خود را از مكارم اخلاق آنچه اتم و اكمل و اشرفست امر فرموده و گفته بدى را دفع كن به آنچه نيكوتر است يعنى بعفو و رحمت از سر گناه مجرمان درگذر وقتى كه مستلزم و هن\r\n","description":"","footnote":"","page_name":" 235 ","page_number":235},
  {"content":"\r\nدينى نبود و يا دور كن جهل سفها را از ايشان بحلم خود تا از آنچه ميكنند و ميگويند بر وجه لطف و حلم باز گردند و يا باطل اهل كفر را ببيان حجج دفع كن بر الطف وجوه و اوضح آن و اقرب آن يا باجابة و قبول و يا باز دار مردم را از معاصى بامر فرمودن بطاعات يا دفع كن شرك مشرك را بكلمهء توحيد يا محو ساز منكر را بامر معروف و نزد مجاهد مراد با حسن سلامست يعنى چون بجهال رسى بر ايشان سلام كنى و شر جهل ايشان به جهت آن دفع نمائيد كقوله وَإِذا خاطَبَهُمُ الْجاهِلُونَ قالُوا سَلاماً و گويند اين آيه منسوخست بآيهء السيف و اكثر بر آنند كه اين از آيهء محكمه است و غرض از آن مداراتست كه محثوث عليها است ما دام كه منجر بثلم دين نشود و قشيرى گفته كه دفع كن جفا را بوفا يا اشارهء نفس را ببشارت قلب تا ظلمت خلايق را بنور حقايق يا حظوظ خود را بحقوق خداى يا طى كن تيهء حوادث را بقدم سلوك در طريق معرفة قدم بعد از آن بر سبيل تهديد و وعيد كفار ميفرمايد كه * ( نَحْنُ أَعْلَمُ ) * ما داناتريم * ( بِما يَصِفُونَ ) * به آنچه وصف ميكنند تو را يا وصف كردن ايشان تو را از سحر و شعر يا ما را از اتخاذ ولد و شركا پس امر آنها را بما واگذار كه ما تواناتريم در مجازات ايشان و همه را جزا و سزا خواهيم داد آن گاه رسول را امر مىكند به استعاذه از نخسات شياطين و ميگويد * ( وَقُلْ رَبِّ ) * و بگو بر وجه ابتهال كه اى پروردگار من * ( أَعُوذُ بِكَ ) * پناه ميگيرم به تو * ( مِنْ هَمَزاتِ الشَّياطِينِ ) * از نزعات وساوس ديوان سركش و خواندن ايشان مرا بباطل و عصيان اصل همز نخس است كه بمعنى تيزگى زدنست و مهماز الرايض از اين ماخوذ است يعنى مهمزه كسى كه به آن اسب را رام مىكند پس حق سبحانه تشبيه فرموده حث شياطين مردمان را بر كفر و معاصى بمهمزه كه باعث دوابست بر مشى يعنى ديوان مردمان را تحريص و اغرا مىنمايند بر مناهى هم چنان كه مهمزه كه دوا برابر مشى ميدارد و مانند همز است از در كريمه تؤزهم ازاء و جمع همزات يا به جهت مرا تست يا بواسطهء تنوع وساوس و يا بسبب تعدد مضاف اليه * ( وَأَعُوذُ بِكَ رَبِّ ) * و پناه ميگيرم به تو اى آفريدگار من * ( أَنْ يَحْضُرُونِ ) * از آنكه حاضر شوند ديوان بر حوالى من در همه احوال و مرا از طاعت و عبادت تو منع كنند و يا در وقت صلوة و يا زمان تلاوت مرا وسواس دهند و يا در حين حضور موت مرا اغوا كنند و بنا بر اقوال ثلاثهء اخيره تخصيص اين سه موضع بذكر جهت آنست كه شياطين در اين سه وقت بيشتر دست مييابند بر بنده و مستولى ميشوند بر او و حمل آيه بر عموم اولى است و قوله * ( حَتَّى إِذا جاءَ أَحَدَهُمُ الْمَوْتُ ) * متعلقست بيصفون و ما بينهما جملهء معترضه است براى تاكيد اغماض عين و كظم غيظ از آنچه كفار ميگويند و وصف مينمايند از اقوال ناصواب و ناروا باستعاذه كردن به خدا از آنكه شيطان آن حضرت\r\n","description":"","footnote":"","page_name":" 236 ","page_number":236},
  {"content":"\r\nرا حكم ازلال كند و اغواى او نمايد بر انتقام از كفار و معنى آيه آنست كه كفار پيوسته تو\r\nرا و مرا ببدى وصف ميكنند و بناروا و ناسزا صفت مينمايند تا وقتى كه بيايد بيكى از ايشان مرگ و در حين موت آثار عذاب را مشاهده كند و بگمراهى خود عارف شود و يا متعلقست به قوله إِنَّهُمْ لَكاذِبُونَ يعنى هميشه كفار دروغگويانند و تكذيب كنندگان تا آنكه يكى از ايشان را مرگ برسد يعنى تا آنكه آثار و علامات موت و عذاب بر او ظاهر گردد * ( قالَ ) * و گويد از روى تحسر بر آنچه تفريط نموده از ايمان و طاعت * ( رَبِّ ارْجِعُونِ ) * اى پروردگار من بازگردان مرا به دنيا بجهة تلافى تقصير و تدارك ما فات صيغهء جمع براى تعظيم مخاطب است كقوله قُرَّتُ عَيْنٍ لِي وَلَكَ لا تَقْتُلُوه و نزد بعضى براى تكرير قول ارجعينست جهة مبالغه در طلب رجوع يعنى ارجعنى ارجعنى ارجعنى و ثعلبى با جمعى از مفسران بر آنند كه كفار در استغاثهء اول خطاب كنند با حضرت عزت و بعد از آن رجوع بملائكه نمايند كه ملك الموت و اعوان اويند يعنى اول بكلمهء رب استغاثه به خدا كنند و بعد از آن بكلمهء ارجعون رجوع كنند بملائكه كه بازگردانيد مرا\r\n* ( لَعَلِّي أَعْمَلُ صالِحاً ) * شايد كه بكنم عمل شايسته * ( فِيما تَرَكْتُ ) * در آن چيزى كه ترك كرده‌ام از ايمان و عمل صالح يعنى ايمان آورم و در طاعة و عبادت اقدام نمايم يا در آنچه واگذاشته‌ام از مال يعنى آن را در راه خدا صرف نمايم يا از دنيا يعنى عمل صالح كنم در آن و صادق ( ع ) فرموده كه\r\nانه فى مانع الزكاة يسئل الرجعة عند الموت\r\nو از حضرت رسالت مرويست كه\r\nاذا عاين المؤمن الملائكة قالوا أ نرجعك الى الدنيا فيقول الى دار الهموم و الاحزان بل قدوما الى اللَّه و اما الكافر فيقول رب ارجعون\r\nپس حقتعالى جوابى دهد بر سبيل ردع اذا رجعت و استبعاد آن و فرمايد * ( كَلَّا ) * يعنى حاشا كه بازگردد * ( إِنَّها ) * بدرستى كه كلمهء رب ارجعونى الخ * ( كَلِمَةٌ ) * سخنى است كه بواسطهء فرط تحسر و تحزن و تاسف * ( هُوَ قائِلُها ) * او گويندهء اينست يعنى بجهة غلبه و تسلط حسرت و ندامت لا محالة قابل اين كلمه شده از آن ساكت نميشود و مجرد حرف و صوتست و هرگز اثر اجابت بر آن مترتب نگردد و يا اين كلمه مجرد قول است و حقيقتى ندارد مثله قوله وَلَوْ رُدُّوا لَعادُوا لِما نُهُوا عَنْه و مراد بكلمة طايفه از كلامست كه بعضى از آن ببعضى منتظم باشد عياشى باسناد خود روايت كرده كه فتح بن يزيد جرجانى ما را اخبار كرد كه من حضرت امام رضا را گفتم كه جعلت فداك آيا حقتعالى علم دارد بامر معدوم كه اگر واقع شود بچه نوع باشد فرمود\r\nويحك ان مسئلتك الصعبة اما قرات قوله عز و جل لَوْ كانَ فِيهِما آلِهَةٌ إِلَّا اللَّه لَفَسَدَتا ) * و لعلى بعضهم على بعض فقد عرف الذى لم يكن و لا يكن ان لو كان كيف كان يكون و قال و يحكى قول الاشقيا * ( رَبِّ ارْجِعُونِ لَعَلِّي أَعْمَلُ صالِحاً فِيما تَرَكْتُ كَلَّا إِنَّها كَلِمَةٌ هُوَ قائِلُها ) * و قال وَلَوْ رُدُّوا لَعادُوا لِما\r\n","description":"","footnote":"","page_name":" 237 ","page_number":237},
  {"content":"\r\nنُهُوا عَنْه وَإِنَّهُمْ لَكاذِبُونَ فقد علم الشيء الذى لم يكن لو كان كيف يكون و هو السميع البصير الخبير العليم\r\nحاصل كه حقتعالى اجابت دعاى ايشان نكند و ايشان را به دنيا رجوع نفرمايد بجهة علم او به اينكه بعد از رجوع ايمان نيارند و بر طريقهء اولى باشند * ( وَمِنْ وَرائِهِمْ ) * و از پس آن مشركان * ( بَرْزَخٌ ) * مانعيست ميان ايشان و رجعت * ( إِلى يَوْمِ يُبْعَثُونَ ) * تا روزى كه برانگيخته شوند اين اقناع كليست از رجوع ايشان به دنيا چه معلومست كه روز بعث رجوع به دنيا نباشد بلكه رجوع روح باشد به بدن در آخرت بدانكه نزد ابن زيد مراد ببرزخ قبور است كه ميان دنيا و آخرتست يعنى ايشان در قبور باشند تا روز بعث ابن عباس و مجاهد گفته‌اند كه مرا حجابيست كه ميان ايشان باشد و ميان رجوع به دنيا باشد و ايشان در آن حجاب باشند تا روز بعث و نزد على بن عيسى مراد ببرزخ امهالست تا روز قيامت و آن قبر است و هر چيزى كه ميان دو چيز فاصله باشد آن برزخست و در آيه دلالتست بر آنكه هيچكس نميميرد الا كه منزل خود را در آخرت مشاهده مىكند و ميداند كه اهل ثوابست يا عقاب * ( فَإِذا نُفِخَ ) * پس چون دميده شود * ( فِي الصُّورِ ) * در صور يعنى نفخهء اولى يا ثانيه نزد ابن عباس يا ثالثه كه نفخهء احيا است كه قيامت به آن قايم شود نزد ابن مسعود و حسن گفته صور جمع صورتست بمعنى بينه يعنى چون ارواح باجساد درآيند * ( فَلا أَنْسابَ بَيْنَهُمْ ) * پس نسبها نباشد ميانهء ايشان * ( يَوْمَئِذٍ ) * در آن روز يعنى علاقه نسبت متعديه نباشد بجهة زوال تعاطف و تراحم از فرط حيرت و استيلاى دهشت يعنى هيچ ذى رحمى رحم برحم خود نكند كقوله تعالى يَوْمَ يَفِرُّ الْمَرْءُ مِنْ أَخِيه وَأُمِّه وَأَبِيه پس مراد بسلب نسب سلب نفع آن باشد و اسناد بنفس نسبت جهت آنست كه چون مقصود از نسبت كه دفع ضرر است و جر نفع از آن منتفى است پس گوييا انساب در اصل مرتفع گشته و حديث\r\nكل حسب و نسب منقطع يوم القيمة الا حسبى و نسبى\r\nاشعار است بر اين چه ذريهء طيبه شفعاى شيعهء خواهند بود و نفع رسانند بايشان و رانندگان دشمنان خود بدوزخ و ابن عباس و جبائى گفته‌اند كه معنى آنست كه در آن روز تفاخر بانساب نكنند هم چنان كه در دنيا ميكردند پس بنا بر هر دو قول تقدير آيه آنست كه ( فلا انساب بينهم يومئذ يتعاطفون بها او يتفاخرون ) و يا مراد بسلب انساب تقاطع باشد ميان ايشان يعنى بعضى را در دوزخ معاقب و بر خيرا در بهشت مثاب گردانند حاصل كه تواصل و توالف و تفاضل ميان ايشان اعمال باشد و انساب لغو و باطل بود پس در آن روز سبب صحيح بايد نه نسب صريح كقوله تعالى إِنَّ أَكْرَمَكُمْ عِنْدَ اللَّه أَتْقاكُمْ * ( وَلا يَتَساءَلُونَ ) * و نپرسند يكديگر را از حال خود به جهت اشتغال هر يك به خود و اين قبل از محاسبه بود نزد نفخه ثانيه و بعد از حساب از حال يكديگر\r\n","description":"","footnote":"","page_name":" 238 ","page_number":238},
  {"content":"\r\nسؤال كنند لقوله تعالى وَأَقْبَلَ بَعْضُهُمْ عَلى بَعْضٍ يَتَساءَلُونَ پس ميان اين آيه و آيهء وَلا يَسْئَلُ حَمِيمٌ حَمِيماً و آيهء ميان وَأَقْبَلَ بَعْضُهُمْ تناقض نباشد و ديگر آنكه روز قيامت مقدار پنجاه هزار سال باشد پس در آن بعضى از ازمنهء متطاوله و احوال مختلفه خواهد بود كه در آن تساول و تعارف باشد و در برخى ديگر به حال يكديگر متفطن نشوند به جهت شدت هول و فزع آن ابن عباس فرموده كه عدم تساول در نفخهء اولى باشد اما در نفخهء دوم يكديگر را سؤال خواهند كرد زادان روايت كرده كه نزد عبد اللَّه بن مسعود رفتم جمعى از اغنيا نزد وى بودند جامهاى فاخر و بردهاى يمنى در بر من خواستم كه نزد وى روم مرا تمكين ندادند من گفتم يا عبد اللَّه اين عدم تمكين به جهت آنست كه من مرد عجمى ام و غريب و گمنام مرا گفت پيشتر اى پس مرا نزد خود بنشاند چنان كه ميان من و او كسى ديگر نبود آن گه گفت كه چون روز قيامت شود خداى تعالى بفرمايد تا دست هر مردى و زنى را بگيرند و منادى ندا كند بر سر همه اهل محشر كه اين فلان و فلانه است پسر و دختر فلان و فلان هر كه را كه پيش اينها حقيست گو بيايد و مطالبه كند اصحاب حقوق شادان شوند زن در شوهر اويزد و برادر در برادر آويزد و پدر در فرزند و اصلا ملاحظهء نسب و قرابت يكديگر نكنند پس اين آيه تلاوت كرد كه * ( فَلا أَنْسابَ بَيْنَهُمْ يَوْمَئِذٍ وَلا يَتَساءَلُونَ ) * حقتعالى فرمايد كه حق اينها بدهيد گويند بار خدايا چگونه حق ايشان را بايشان رسانيم كه نه دنيا در دست ما هست و نه مال آن خطاب آيد كه از ثواب اعمال خود باصحاب حقوق دهيد به قدر حق ايشان تا خوشنود شوند و اگر بنده همهء حقها را بمستحقان و مدعيان خود داده باشد و مثقال و حبهء از خردل نزد او مانده باشد حقتعالى آن را مضاعف گرداند و بدان او را ببهشت برد آن گه اين آيه قرائت كرد كه إِنَّ اللَّه لا يَظْلِمُ مِثْقالَ ذَرَّةٍ وَإِنْ تَكُ حَسَنَةً يُضاعِفْها و اگر بنده شقى باشد فرشتگان گويند بار خدايا وى را عملى نيست تا به مقدار آنكه مساوى حقهاى مدعيان وى باشد خطاب رسد كه گناهان مستحقان او را برداريد و بر وى نهيد و او را بگناه خود و گناه ايشان بدوزخ برند اينقول اصحاب حديثست و مذهب ارباب اخبار اما نزد محققان آنست كه عمل كسى را بكس ديگر ندهند و بگناه شخصى شخص ديگر را نگيرند لقوله تعالى وَأَنْ لَيْسَ لِلإِنْسانِ إِلَّا ما سَعى و لا تَزِرُ وازِرَةٌ وِزْرَ أُخْرى اما اصحاب مظالم كه مردمان را بر ايشان حقها باشد حقتعالى از اعواض ظالم ايشان را خوشنود گرداند اگر خداى داند كه اعواض ظالم به آن وفا نكند وى را تمكين نكند از ظلم كردن و اين قول علم الهدى است چه او قايلست به اينكه حقتعالى ظالم را تمكين نكند از ظلم الا آنكه او را چندان عوض باشد كه به آن انتصاف و داد ميان ظالم و مظلوم واقع شود و قول اشهر و اصح و اكثر آنست كه اگر بنده را ثوابى نباشد كه به مستحق و مدعى خود دهد حقتعالى بفضل خود آن مستحق را نوازش فرمايد و او را از وى خوشنود سازد و ظالم را بسبب آن معذب گرداند * ( فَمَنْ ثَقُلَتْ ) * پس هر كه گران باشد * ( مَوازِينُه ) *\r\n","description":"","footnote":"","page_name":" 239 ","page_number":239},
  {"content":"\r\nترازوهاى او بايمان و اعمال صالحه * ( فَأُولئِكَ ) * پس\r\nآن گروه * ( هُمُ الْمُفْلِحُونَ ) * ايشانند رستگاران از دركات و رسيدگان بدرجات جميع ميزان جهت اختلاف اعمال موزونه است و در انوار گفته كه اى موزونات عقايده و اعماله و فى الكشاف الموازين جمع الموزون و هى المقدورات من الاعمال اى الصالحات التي لها وزن و قدر عند اللَّه عز و جل من قوله تعالى فَلا نُقِيمُ لَهُمْ يَوْمَ الْقِيامَةِ وَزْناً يعنى كسانى را كه عقايد و اعمال صالح باشد كه آن را نزد خدا قدرى و وزنى باشد پس ايشان فايزانند و رسيدگان بروضهء رضوان * ( وَمَنْ خَفَّتْ ) * و هر كه سبك باشد * ( مَوازِينُه ) * ميزانهاى او بجهة آنكه عمل صالح نكرده باشد چون مشركان و منافقان يعنى چون او را عقيده و عملى نباشد كه او را وزنى بود و مثمر قبول باشد نزد خدا * ( فَأُولئِكَ الَّذِينَ خَسِرُوا ) * پس آن گروه آنانند كه زيان كرده‌اند * ( أَنْفُسَهُمْ ) * در نفسهاى خود يعنى سرمايهء عمر بباد غفلت بردارند و استعدادات حصول كمال را بطلب آرزوهاى نفس و متابعة شهوات ضايع ساختند و گويند معنى آنست كه هر كه حسناتش زياد بود چنان كه اگر از روى مثل در ترازو نهند ترازو بدان گران شود ايشان ظفر يافتگان و رستگارانند و هر كه بر عكس اين بود يعنى ترازوى حسناتش سبك باشد پس ايشان آنان كه بر نفس خود زيان كردند بجهة نقصان حظ خود از ثواب * ( فِي جَهَنَّمَ خالِدُونَ ) * در دوزخ جاويد ماندگان باشند اين بدلست از * ( خَسِرُوا أَنْفُسَهُمْ ) * و آن را محلى از اعراب نيست زيرا كه بدل و مبدل منه هر دو صله‌اند و صله را محلى از اعراب نيست و يا خبر بعد از خبر است يا خبر مبتداى محذوف و وجوه اين هر دو آيه و اختلاف مفسران در كيفيت ميزان و وزن در سورة الاعراف سمت تحرير يافته پس در بيان كيفيت عذاب كسانى كه خفيف الموازيناند ميفرمايد كه * ( تَلْفَحُ ) * مىسوزد * ( وُجُوهَهُمُ النَّارُ ) * روىهاى ايشان را آتش دوزخ * ( وَهُمْ فِيها ) * و ايشان را در آتش * ( كالِحُونَ ) * زشت رويانند از شدت احتراق يا ترش رويان از زجاج منقولست كه لفح بمعنى نفخست الا آنست كه تاثير لفح از لفخ اشد است و كلوح تقلص شفتين است از اسنان و عبد اللَّه مسعود را از معنى كلوح پرسيدند فرمود آنست كه لبها از هم باز شوند بوجهى كه دندانها نمايان شوند مانند سر گوسفند بريان كرده شده از مالك بن دينار مرويست كه عتبهء غلام در اول حال از فساق و فجار بود روزى در بازار ميگذشت ديد كه سر گوسفندى را از تنور بيرون آوردند كه لبهاى او از هم جدا شده بود و دندانهاى وى ظاهر گشته بفكر وجوه اهل دوزخ افتاد كه به اين مثابه باشند نعرهء زد و سه شبانه روز بىهوش شد بعد از آنكه به هوش آمد تايب شد و از زهاد مشهور و عباد معروف گشت و غلام لقب اوست و ابو سعيد خدرى از حضرت نبوى ( ص ) در تفسير اين آيه روايت\r\n","description":"","footnote":"","page_name":" 240 ","page_number":240},
  {"content":"\r\nمىكند كه\r\nتشويه النار فتقلس شفته العليا حتى تبلغ وسط راسه و تسترخى شفته السفلى حتى تبلغ سرته\r\nيعنى بريان سازد و زشت گرداند روى كافران را آتش دوزخ پس برجهد لب زبرين او تا بميان سرش و فرو افتد لب زيرين او تا برسد بنافش و در موضح آورده كه مسافت ميان شفتين او چهل ذراع بود پس حق تعالى بر سبيل تذكير بايشان گويد به زبان فرشتگان * ( أَ لَمْ تَكُنْ آياتِي ) * آيا نبود آيات من يعنى قرآن كه در دنيا است * ( تُتْلى عَلَيْكُمْ ) * خوانده ميشد بر شما يا حجج و بينات و ادله بر شما مىخواندند * ( فَكُنْتُمْ بِها ) * پس بوديد كه بدان * ( تُكَذِّبُونَ ) * تكذيب ميكرديد و به جهت اين مستحق اينعقوبت شديد * ( قالُوا رَبَّنا ) * گويند اى پروردگار ما * ( غَلَبَتْ عَلَيْنا ) * غالب شد بر ما * ( شِقْوَتُنا ) * بدبختى ما يعنى بر ما غلبه شد و بسيار گشت گناهان كه موجب شقاوة ابدى و سوء عاقبت ما است * ( وَكُنَّا قَوْماً ) * و بوديم ما گروهى * ( ضالِّينَ ) * گمراهان از طريق حق شقاوت مضرتيست كه در عاقبت به اين كس رسد و سعادت منفعتى است كه در آخر كار لاحق شود و تسميهء معصيت بشقاوت جهت آنست كه عاقبت آن دوزخ و عقابست از قبيل تسميهء شيئى باسم ما يؤل پس از روى تضرع و زارى گويند * ( رَبَّنا أَخْرِجْنا ) * اى آفريدگار ما بيرون آور ما را * ( مِنْها ) * از اتش دوزخ و به دنيا رجوع كن تا تدارك حال و تلافى كار خود كنيم * ( فَإِنْ عُدْنا ) * پس اگر بازگرديم بكفر و تكذيب در دنيا * ( فَإِنَّا ظالِمُونَ ) * پس بدرستى كه ستمكاران باشيم بر نفس خود و از حسن منقولست كه اين آخر كلام دوزخيان باشد و بعد از اين بر سخن كردن تمكين داده نشوند * ( قالَ ) * گويد خدا بايشان بر طريق اذلال و اهانت و اظهار غضب و سخط بر ايشان كه * ( اخْسَؤُا فِيها ) * خواموش باشيد و دور شويد بر وجه هوان و خوارى و فرورويد بدوزخ كه اينجا مقام سؤال نيست و اين ماخوذ است از ( خسأت الكلب اذا زجرته فخسأ بنفسه ) يعنى مانند سگان كه مردمان ايشان را از نزد خود ميرانند كه از من دور شويد * ( وَلا تُكَلِّمُونِ ) * و سخن مگوييد با من در هيچ باب يا در باب رفع عذاب و خروج از آتش كه شما را هرگز از اين عذاب بيرون نيارم و عقاب از شما بر ندارم پس از ايشان به غير شهيق و زفير و عواى كلاب سخنى صادر نشود و در كشاف از ابن عباس نقل مىكند كه كفار شش نوبت دعا كنند و استغاثه نمايند اول وقتى كه در دوزخ درآيند هزار سال قايل اينقول باشند كه ربنا ابصرنا و سمعنا فاخرجنا پس جواب داده شوند به اين كه حق القول منى الخ بعد از آن هزار سال ديگر بگويند كه رَبَّنا أَمَتَّنَا اثْنَتَيْنِ پس در جواب ايشان گويند كه ذلكم بانه اذا دعى اللَّه\r\n","description":"","footnote":"","page_name":" 241 ","page_number":241},
  {"content":"\r\nبعد از آن هزار سال ديگر به اين قول تكلم نمايند كه يا مالك ليقض علينا ربك پس جواب داده شوند كه انكم ماكثون بعد از آن هزار سال ديگر گويند ربنا اخرنا پس در جواب ايشان گويند كه أ و لم تكونوا الايه بعد از آن هزار سال ديگر گويند كه ربنا اخرجنا نعمل صالحا پس جواب داده شوند كه أ و لم نعمركم بعد از آن هزار سال قايل اين سخن شوند كه رب ارجعون پس جواب ايشان دهند كه * ( اخْسَؤُا فِيها وَلا تُكَلِّمُونِ ) * * ( إِنَّه كانَ فَرِيقٌ ) * بدرستى كه شان و قصه اينست كه بودند گروهى * ( مِنْ عِبادِي ) * از بندگان من يعنى انبيا و ساير مؤمنان يا همهء صحابه پيغمبر يا اهل صفه چون عمار و بلال و خباب و امثال ايشان كه پيوسته * ( يَقُولُونَ رَبَّنا ) * ميگفتند كه اى پروردگار ما * ( آمَنَّا ) * گرويده‌ايم به تو * ( فَاغْفِرْ لَنا ) * پس بيامرز ما را * ( وَارْحَمْنا ) * و ببخش بر ما * ( وَأَنْتَ خَيْرُ الرَّاحِمِينَ ) * و تو بهترين بخشندگانى\r\n* ( فَاتَّخَذْتُمُوهُمْ ) * پس فرا گرفتيد آن درويشان را * ( سِخْرِيًّا ) * مهزو به يعنى كسى را كه با او سخريه كنند و افسوس دارند سخرى بضم و كسر مصدر است چون سخر الا آنست كه در ياى نسبت زيادتى قولست در فعل چون خصوصيت و خصوص مراد آنست كه بايشان استهزا ميكرديد * ( حَتَّى أَنْسَوْكُمْ ذِكْرِي ) * تا وقتى كه فراموش گردانيد شما را از ياد كردن من يعنى فرط اشتغال شما بسخريهء ايشان فراموش ساخت بر شما ياد مرا اسناد اسناد بمؤمنان با آنكه فعل ايشان نبود باعتبار سبب است يعنى بسبب مشغولى شما بسخريه و استهزاى اهل ايمان ذكر مرا ترك كرديد * ( وَكُنْتُمْ مِنْهُمْ ) * و بوديد شما كه از حال ايشان * ( تَضْحَكُونَ ) * ميخنديديد و در دعا و تضرع ايشان را استهزا ميكرديد و بى آنكه انديشه از من كنيد در حق اولياى من سخريه مينموديد و ميخنديديد مرويست كه ايشان در وقت ايذا و استهزاى بمؤمنان ميگفتند كه نظر به اين جماعت كنيد كه از دنيا بعيش دنى خشنود شده‌اند به جهت طمع ثواب آخرت و حال آنكه آخرت و ثواب نخواهد بود * ( إِنِّي ) * بدرستى كه من * ( جَزَيْتُهُمُ الْيَوْمَ ) * جز اميد هم ايشان را امروز * ( بِما صَبَرُوا ) * به آنچه صبر كردند بر ايذا و ازار و سخريهء شما * ( أَنَّهُمْ هُمُ الْفائِزُونَ ) * بدرستى كه ايشانند رسندگان بمراد و مطلوب خود اين مفعول ثانى جزيتهم است يعنى امروز جزا ميدهيم بايشان فوز و رستگارى را مراد آنست كه جزاى صبر ايشان فوز است بمطلوب و تكرير ضمير به جهت اختصاص است يعنى فوز مخصوص به ايشانست بعد از آن حق سبحانه بر سبيل تبكيت و توبيخ بكفار خطا بكرده * ( قالَ ) * گويد يا فرشتهء بامر او كافران را گويد * ( كَمْ لَبِثْتُمْ ) * چند درنك كرديد * ( فِي الأَرْضِ ) * در زمين زندگان يا مردگان در قبور مرويست كه كافران از روى غفلت و طول امل ميگفتند كه ما هميشه زنده خواهيم بود در دنيا و فانى نخواهيم شد پس حقتعالى بر طريق عتاب از ايشان پرسد كه\r\n","description":"","footnote":"","page_name":" 242 ","page_number":242},
  {"content":"\r\nچند درنك كرديد در زمين * ( عَدَدَ سِنِينَ ) * از روى شمار سالها اين تميز كم استفهام است مراد آنست كه چند سال در دنيا زنده بوديد بر روى زمين و يا مرده در قبر * ( قالُوا ) * گويند در جواب * ( لَبِثْنا يَوْماً ) * درنك كرديم روزى * ( أَوْ بَعْضَ يَوْمٍ ) * يا پارهء از روز اين استقصار ايشانست مدت لبث خود را در دنيا نسبت بخلود ايشان در آتش يعنى لبث دنيا را كوتاه شمرند نسبت بخلود در دوزخ و يا از هول آتش مدت لبث خود را در دنيا فراموش گردانيده باشند و يا آنكه چون در دنيا با سرور و تنعم بوده باشند و ايام سرور كوتاه مينمايد پس به جهت اين قايل اين قول شده باشند و يا آنكه مدت لبث منقضى است و منقضى در حكم معدوم است و اگر مراد لبث در قبور باشد پس چون كه در حالت موت طول مكث را نميتوان دانست هم چنان كه در حالت نوم مشاهده ميگردد از اينجهت گويند كه روزى يا بعضى از روز و ما بيش از اين نميدانيم * ( فَسْئَلِ الْعادِّينَ ) * پس بپرس اى پرسندهء زمان لبث ما را از شمار كنندگان يعنى از ملائكه كه حفظه اعمار و انفاس ما بوده اند يا از حسابى كه متمكن باشند از عد ايام آن اگر ميخواهى كه تحقيق آن كنى چه ما بجهة اشتغال بعقاب و عذاب از تذكر آن غافليم و احصاى آن نميتوانيم كرد پس حقتعالى بجهة توبيخ بر غفلت ايشان كه در دنيا بر آن بوده‌اند تصديق ايشان نمايد در اندك شمردن ايام لبث آن و در استقصار آن نسبت بخلود ايشان در دنيا از روى خطاب * ( قالَ إِنْ لَبِثْتُمْ ) * گويد درنك نكرديد در دنيا * ( إِلَّا قَلِيلًا ) * مگر اندكى * ( لَوْ أَنَّكُمْ ) * اگر آنكه شما * ( كُنْتُمْ تَعْلَمُونَ ) * هستيد كه بدانيد كه ايام سرور قصير مينمايد يا تمام دنيا در جنب اخرت حقير است پس به جهت توبيخ بر تغافل ايشان گويد كه * ( أَ فَحَسِبْتُمْ ) * آيا مىپنداشتيد شما از فرط غفلت * ( أَنَّما خَلَقْناكُمْ ) * آنكه ما شما را آفريده‌ايم * ( عَبَثاً ) * در حالتى كه بازى كنندگانيم مصدر بمعنى فاعلست اى عابثين و يا نصب آن بر عليه است اى للعبث يعنى از براى بازى نه براى غرض و حكمتى * ( وَأَنَّكُمْ ) * و گمان برديد آنكه شما * ( إِلَيْنا لا تُرْجَعُونَ ) * بسوى ما بازگرديده نشويد براى مجازات اعمال استفهام براى انكار است يعنى شما را براى عبادت آفريديم و براى مكافات كردار در دار قرار نه بجهة عبث كه بر وفق مراد خود هر چه خواهيد كنيد و بر آن مجازات نيابيد و\r\nاين كلام در حكم دليلست بر بعث و ميتواند بود كه معطوف عليه آن عبثا باشد يعنى گمان ميبرديد كه ما شما را ايجاد كرده‌ايم تا آنكه بسوى ما بازگرديده نشويد در لطايف قشيرى مذكور است كه عبث مشغولى باشد به چيزى كه از حق باز دارد و خدا ما را از\r\n","description":"","footnote":"","page_name":" 243 ","page_number":243},
  {"content":"\r\nبراى آن نيافريده و بدان امر نكرده و بنا بر اين عبثا حال باشد از مفعول و واسطى روزى اين آيه ميخواند فرمود كه نىنى خلق را عبث نيافريده بلكه بسبب خلق آنست كه هستى وى آشكارا شود و از مصنوعات وى بصفات كماليهء او راه برند و گفته‌اند كه معنى آيه آنست كه كه شما را ببازى نيافريده‌ايم بلكه براى ظهور نور محمدى ( ص ) آفريديم چه در ازل مقرر شده بود كه آن گوهر تابان از صدف جنس انسان بيرونايد پس او اصلست و شما همه فرع و در بحر الحقايق اورده‌اند كه شما همه را براى آن آفريديم تا بر من سود كنيد نه بجهة آنكه من بر شما سود كنم و گويند ملائكه را آفريده تا مظهر قدرت باشد و ادميان را خلق كرد تا مخزن جوهر محبت باشند و در بعضى كتب سماوى مذكور است كه اى فرزند آدم همهء اشياء را براى شما آفريديم و شما را براى خود و سر كنت كنزا مخفيا اينجا ظهور تمام دارد و از اوزاعى منقولست كه گفت شنيده‌ام كه خداى را فرشته ايست كه هر روز ميگويد ( الا ليت الخلق لم يخلقوا ) كاشكى خلقان را نيافريديدى و چون آفريده شدند كاش دانستندى كه ايشان را براى چه كار آفريده‌اند تا انديشه نمودندى كه چه كنند و در چه چيزى عمر خود را صرف نمايند و در روايت امده كه حقتعالى خلقان را آفريد براى اعطاى رحمت واسعهء خود بر ايشان چه غرض در خلق جمادات نفع احياء است و غرض او در خلق احياء نفع مكلفان اجلا و عاجلا ببعضى از آن منتفع شوند و در بعضى نظر كنند و به آن تحصيل معارف نموده مستحق ثواب شوند از صادق ( ع ) پرسيدند كه حق تعالى خلقان را براى چه آفريد فرمود گه تا نعمتهايى كه در لم يزل معلوم و مقرر او بود بر خلقان عرض فرمايد در لا يزال و اقامت احسان خود كند بر ايشان و بعد از آن گفت كه\r\nان اللَّه خلق الخلائق و كان غنيا عن خلقهم لم يخلقهم لجر منفعة و لا لدفع مضرة و لكن خلقهم و احسن اليهم و ارسل اليهم الرسل ليفضلوا بين الحق و الباطل فمن احسن كفاه بالجنة و من اساء كافاه بالنار\r\nو اما قوله وَما خَلَقْتُ الْجِنَّ وَالإِنْسَ إِلَّا لِيَعْبُدُونِ غرض حقتعالى نه رنج مكلفانست بلكه غرض وى آنست كه از اين عبادت بمنزلهء عظيمه و درجهء رفيعه رسند كه حكمت و مصلحت مقتضى آنست كه بدون ان ايشان به آن منزلت نرسند چنانچه در كتب اصول مبرهن شده كه حق تعالى خواست كه تا آنچه بمكلفان دهد در بهشت از درجات عاليه و مراتب غاليه بر سبيل استحقاق دهد مقرون بتعظيم و تبجيل و تعظيم غير مستحق منافى حكمة است پس ايشان را تكليف كرد بتحمل مشاق عبادت تا بجهة آن مستحق نعم دائمه جنت شوند و اين غايت كرم او سبحانه است جل جلاله * ( فَتَعالَى اللَّه ) * پس برتر است خدا و بزرگتر از آنكه بعبث آفريند يا از آنكه ولد و شريك گيرد * ( الْمَلِكُ الْحَقُّ ) * پادشاهى كه سزاوار آنست كه ملك مطلق باشد و ما عداى او مملوك بالذات و مالك بالعرض يعنى پادشاه\r\n","description":"","footnote":"","page_name":" 244 ","page_number":244},
  {"content":"\r\nبحقيقت و سزاوار او است نه غير او * ( لا إِله إِلَّا هُوَ ) * نيست هيچ معبودى مستحق پرستش مگر او چه ما عداى او عبيدند * ( رَبُّ الْعَرْشِ الْكَرِيمِ ) * آفريدگار عرش بزرگى كه محيط است بجميع اجرام و نازلست از آن محكمات اقضيه و احكام و خيرات و بركات على الوجه التمام و لهذا و صفت آن نموده بكرم و ميتواند بود كه كريمية آن به جهت آن باشد كه منسوبست با كرم الاكرمين و گويند كه كريم هر گاه صفة جماد باشد بمعنى حسن است يعنى عرش نيكو چه آن كثير الخير است و تخصيص عرش بذكر با آنكه حقتعالى خالق كل اشيا است به جهت تشريف و تعظيم آنست كقوله رب هذا البيت * ( وَمَنْ يَدْعُ ) * و هر كه بخواند يعنى بپرسد * ( مَعَ اللَّه ) * با خداى به حق * ( إِلهاً آخَرَ ) * خداى ديگر را كه * ( لا بُرْهانَ ) * هيچ حجتى نيست * ( اللَّه ) * مر پرستنده را * ( بِه ) * بپرستش آن إله اين صفت دوم إله است كه لازم آنست و ذكر آن به جهت تاكيد مانند يطير بجناحيه نه آنكه قيد احترازى باشد و معنى اينكه بعضى إله را اقامت برهان بر آن ميتوان كرد و بعضى نه چه ما سواى او سبحانه الهه باطلاند و مستلزم عدم برهان بر جواز پرستش آن و در اين كلام دليلست بر آنكه تدين ( بما لا دليل عليه ) ممنوعست چه جاى آنكه دليل عقلى و نقلى دلالت بر خلاف آن كند و محتملست كه اين جملهء معترضه باشد ميان شرط مذكور و جزاى وى كه اينست * ( فَإِنَّما حِسابُه ) * پس جز اين نيست كه حساب عمل آن كس و مكافات كردار او * ( عِنْدَ رَبِّه ) * نزد پروردگار او است يعنى معرفت مقدار عذابى كه وى مستحق آنست نزد او سبحانه است پس او را بر آن عمل شنيعه پاداش خواهد داد و بسزا خواهد رسانيد * ( إِنَّه ) * بدرستى كه شان و قصه اينست * ( لا يُفْلِحُ الْكافِرُونَ ) * فلاح نيابند و رستگار نشوند تا گرويدگان افتتاح سوره بتقرير فلاح مؤمنانست و ختم آن بنفى فلاح از كافران ( فشتان ما بين الفاتحة و الخاتمة ) پس رسول خود را امر ميفرمايد به استغفار و استرحام بر اين وجه كه * ( وَقُلْ ) * و بگوى * ( رَبِّ اغْفِرْ ) * اى پروردگار من بيامرز مرا در ترك مندوب و ساير مؤمنان را كه مرتكب معصيت شده باشند * ( وَارْحَمْ ) * و ببخشاى بر من و بر ايشان برحمت واسعهء خود و نعم سابقهء خود * ( وَأَنْتَ خَيْرُ الرَّاحِمِينَ ) * و تو بهترين رحم كنندگانى و نعمت دهندگانى آورده‌اند كه عبد اللَّه مسعود روزى بنزد مبتلايى شد و آيهء أ فحسبتم تا آخر سوره در گوش او خواند فى الحال از آن بلا و مرض نجات و شقا يافت و به صحت و سلامت از جاى خود برخواست اين خبر برسول ( ص ) رسيد عبد اللَّه را طلبيد و گفت\r\n","description":"","footnote":"","page_name":" 245 ","page_number":245},
  {"content":"\r\nچه در گوش او خواندى گفت اين آيتها را رسول ( ص ) فرمود بخدايى كه جان من بامر او است كه اگر بندهء از سر يقين اين آيه را بر كوه خواند از جاى برود\r\n\r\nسورة النور\r\nمدنيست بلا خلاف و آيات آن شصت و چهار است نزد عراقى و شامى و شصت و دو نزد حجازى و اختلاف در دو آية است بالغدو و الاصال و يذهب بالابصار كه هر دو عراقيند و شامى نه حجازى ابى بن كعب از حضرت رسول ( ص ) روايت كرده كه هر كه سورة النور بخواند حق سبحانه بعدد هر مؤمنى و مؤمنهء كه بوده‌اند و خواهند بود تا بقيامت ده حسنه براى وى بنويسند و حاكم ابو عبد اللَّه در صحيح خود باسناد از عايشه نقل كرده كه پيغمبر ( ص ) فرمود كه زنان را بغرفها منشانيد و ايشان را نوشتن مياموزيد بلكه چرخ رشتن و سورة النور تعليم ايشان كنيد و عبد اللَّه ابن مسكان از أبو عبد اللَّه ع روايت كرده كه اموال و فروج زنان را بحصن حصين خود درآوريد بقرائة اين سوره پس بتحقيق و يقين كه هر كه اينسوره در هر روز يا هر شب بخواند هرگز از اهل بيت او زنا صادر نميشود تا فوت شود و چون بميرد هفتاد هزار فرشته تشييع جنازهء او كنند و براى او دعا و استغفار كنند تا بقبر در آيد و در روز قيامت مغفور محشور گردد و بدانكه چون حقتعالى ختم سورة المؤمنون كرد به آنكه بندگان را براى عبث نيافريده بلكه به جهت امر و نهى خلق فرمود افتتاح اينسوره كرد بذكر امر و نهى و بيان شرايع اسلام و فرمود كه\r\nبِسْمِ اللَّه الرَّحْمنِ الرَّحِيمِ سوره خبر مبتداى محذوفست اى هذه سورة يا مبتدا خبر محذوفست اى مما اوحينا اليك سورة يعنى اين سوره ايست يا از جملهء آنچه وحى كرده‌ايم به تو سوره ايست كه از عالم قدس * ( أَنْزَلْناها ) * فرو فرستاديم آن را بوساطت جبرئيل * ( وَفَرَضْناها ) * و فرض كرديم آن را يعنى آن چيزى را كه در اوست از احكام * ( وَأَنْزَلْنا فِيها ) * و فرو فرستاديم در او * ( آياتٍ بَيِّناتٍ ) * آيتهاى روشن يعنى واضح الدلالات بر معنى مقصود كه آن حدود و احكامست و بيان حلال و حرام * ( لَعَلَّكُمْ تَذَكَّرُونَ ) * شايد كه شما پند پذيريد و از محارم بپرهيزيد و از جملهء احكام اينست كه * ( الزَّانِيَةُ ) * زن زنا كننده * ( وَالزَّانِي ) * و مرد زناكار چون غير محصن باشند * ( فَاجْلِدُوا ) * پس بزنيد اى ائمه و حكام * ( كُلَّ واحِدٍ ) * هر يكى را * ( مِنْهُما ) * از اين هر دو\r\n","description":"","footnote":"","page_name":" 246 ","page_number":246},
  {"content":"\r\n* ( مِائَةَ جَلْدَةٍ ) * صد تازيانه اين حكم مخصوص است به آنان كه غير محصن باشند چه حد آنان كه محصناند رجمست باتفاق و اجماع فقها و بدانكه نزد خليل و سيبويه ( الزانى و الزانية ) مرفوعاند بابتدائيهء و خبر محذوف و تقدير اين كه ( مما فرض اللَّه عليكم حكم الزانية و الزانى ) و قوله * ( فَاجْلِدُوا ) * جملهء ديگر است معطوف بر جملهء اولى و نزد مبرد مجموع جملهء واحده است و ح دخول فا بر خبر به جهت آنست كه مبتدا متضمن شرك است به جهت آنكه الف لام بمعنى اسم موصولست و تقدير اينكه التي زنت و الذى زنا فاجلدوا پس آن مانند الذى فى الدار فله درهم است در كنز العرفان آورده كه جلد عبارتست از ضرب جلد مجرد از لباس بر وجهى كه الم آن بلحم تعدى نكند و حكم به جلد مخصوص است بكتاب و سنت اما سنت يا به زياده است هم چنان كه در حق بكر ذكر چه آن موجب تعزيت نيز هست لقوله البكر بالبكر جلد مائة و تعزيب عام ابو حنيفه بمنع تعزيب امر نموده و حديث مذكور و عمل صحابه مبطل قول ويست و استدلال به آنكه آيهء مذكوره ناسخ خبر است ضعيفست زيرا كه عدم ذكر تعزيب دال بر ذكر عدم آن نيست تا ناسخ آن باشد و فعل صحابه متاخر از آيهء كريمه بود پس چگونه تعريب به اين آيه منسوخ باشد يا با بدالست هم چنان كه در حق محصن و محصنه چه حد ايشان رجم است و اين در صورتيست كه قايل شويم بعدم ضم جلد برجم و اگر نه اين نيز از قسم اولست چه در اين صورت جلد است با زيادتى كه آن رجم است و نزد بعضى ضم در حق شيخين است و حق اينست كه ضم اعمست زيرا كه امير المؤمنين ( ع ) سراجه را كه زنى بود در عنفوان جوانى جلد فرمود در روز پنجشنبه و برجم امر كرد در روز جمعه و فرمود\r\nجلدتها بكتاب اللَّه و رجمتها بسنة رسول اللَّه\r\nو فعل آن حضرت حجت است و مراد بمحصن مرديست كه او را فرجى مملوك باشد به عقد دايم يا بملك يمين كه صبح و شام با او مباشرت تواند كرد بدون مانعى و محصنه زنيست كه او را زوجى باشد به عقد دايم كه صبح و شام بر او اتيان نمايد و بكر نزد بعضى ما عداى محصن است و گويند آن مرديست كه نكاح كرده باشد و هنوز دخل نكرده و طلاق رجعى منافى احصان نيست با بقاى عده بخلاف به اين اگر چه ايام عده باقى باشد و نزد ما جر و تعزيب بر مرئه نيست بخلاف عامه و اما كتاب پس جلد منتصف است در حق امه لقوله تعالى فَعَلَيْهِنَّ نِصْفُ ما عَلَى الْمُحْصَناتِ مِنَ الْعَذابِ و در عبد خلافست نزد بعضى در حكم حراست و نزد جمعى ديگر مانند امه و اين اقويست تم كلامه و ببايد دانست كه ابو حنيفه در وجوب حد زنا اسلام را شرط مىكند و اين مردود است برجم حضرت رسالت دو يهودى را كه زنا كرده بودند و او را نمىرسد كه معارضه كند بحديث\r\nمن اشرك باللَّه فليس بمحصن\r\nزيرا كه مراد به اين عدم قصاص مسلمان ست براى كافر و در احكام امير المؤمنين ( ع ) وارد شده كه در يك روز پنج كس را نزد وى آوردند و بزنا\r\n","description":"","footnote":"","page_name":" 247 ","page_number":247},
  {"content":"\r\nبر ايشان گواهى دادند فرمود تا يكى را رجم كردند و ديگرى را حد زدند و شخص ديگر را نيم حد زدند و كسى ديگر را تعزير كردند و ديگرى را رها كردند او را گفتند يا امير المؤمنين ( ع ) قضيه يكيست و تو پنج حكم مختلف فرمودى جواب داد كه اگر چه قضيه يكيست اما احوال مختلفست چه آن را كه برجم امر كردم محصن بود و بر محصن رجمست باجماع و سنت و آن را كه حد زدم محصن نبود و بر غير محصن جلد است نه رجم و آن را كه نيم حد فرمودم بنده بود و بر بنده نيم حد آزاد است و آن را كه تعزير فرمودم كودك بود و بر او حد نيست بلكه تاديب است تا ديگر مرتكب اين امر نشود و آن را كه رها كردم ديوانه است و بر ديوانه تكليف نيست و بدانكه زنا كه موجب حد است عبارتست از وطى مرد عاقل و بالغ در قبل يا دبر زن بدون عقد و مالك و شبه با علم بتحريم و اختيار و حكم زنا ثابت مىشود با قرار كردن در چهار مجلس و يا بگواهى چهار مرد عادل و يا سه مرد و دو زن بر معاينه ولوج ذكر در فرج يا دبر زن كالميل فى المكحلة و اگر نه بر اين وجه گواهى دهند هر يك را هشتاد تازيانه بايد زد به حد فريه و شهادت نسا بدون رجال ثابت نميشود و اگر چه زياده از هشت باشند و نه بشهادت مردى با شش زن و شرطست توارد شهادت شهود بر فعل واحد و زمان واحد و مكان واحد و ببايد دانست كه تقديم ذكر زانيه بر زانى به جهت آنست كه صدور زنا از زنان افحش است و اشنع و به جهت حبل اضر است و ديگر اينكه شهوت در نسوان اكثر است و در اغلب زنا بتعرض ايشانست مردان را و عرض نفس خود بر ايشان كردن و ديگر آنكه مفسدهء زنا تحقق ميپذيرد نسبت بزنان و خطاب فاجلدوا راجع بائمه است و حكام يعنى كسانى كه از قبل ايشان منصوب باشند چه باجماع اقامت حد مخصوص است بائمه و ولات ايشان پس به جهت مبالغه در اقامت حد بر زانيه و زانى ميفرمايد كه * ( وَلا تَأْخُذْكُمْ ) * و بايد كه فرا نگيرد شما را اى ائمه و ولات * ( بِهِما رَأْفَةٌ ) * بر زانى و زانيهء رافت * ( فِي دِينِ اللَّه ) * مهربانى و عطوفتى در حفظ دين خدا و يا در طاعت او و يا در حكم او كه آن اقامة حد است بر وجه مأمور كقوله تعالى ما كانَ لِيَأْخُذَ أَخاه فِي دِينِ الْمَلِكِ و اين قول ابن عباس است و مراد آنست كه به جهت رافت و مرحمت شما بر زانيه و زانى تعطيل حدود الهى مكنيد و در ضرب حد مسامحه منمائيد * ( إِنْ كُنْتُمْ تُؤْمِنُونَ ) * اگر هستيد كه گرويدگانيد * ( بِاللَّه وَالْيَوْمِ الآخِرِ ) * به خدا و بروز قيامت چه ايمان به خدا و روز جزا مقتضى جداست در طاعت خدا و اجتهاد در اقامت احكام و حدود آن از لوازم ايمانست پس هر كه تحصيل ملزوم نمود لازم او است كه تحصيل آن كند و اگر نه ملزوم از او منتفى بود چه عدم لازم ملزوم عدم ملزومست و اين بر سبيل مبالغه است در حكم و تشديد امر زنا و حسم مادهء آن به جهت انحفاظ نسب و جريان احكام شرعيه كه مترتب بر آنست بر اصول خود و لذا\r\n","description":"","footnote":"","page_name":" 248 ","page_number":248},
  {"content":"\r\nقال النبى ( ص ) يا معشر الناس اتقوا الزنى فان فيه ست خصال ثلاث فى الدنيا و ثلاث فى الاخرة اما اللاتى فى الدنيا فانه يذهب اليها و يورث الفقر و ينقص العمر و اما اللاتى فى الاخرة فانه يوجب السخط و سوء الحساب و الخلود فى النار\r\nيعنى اى گروه مردمان از زنا بپرهيزيد كه در او شش خصلت است سه در دنيا و سه در عقبا اما آن سه خصلت كه در دنياست آنست كه ابرو و حسن و صفاى آن را ببرد و درويشى اورد و عمر را كم كند و آن سه كه در آخرت باشد آنست كه موجب شدت غيظ و خشم خدا شود و مستلزم بدى حساب و مخلد بودن در آتش دوزخ بانواع عذاب و در آيه دلالتست بر وجوب شدت ضرب بر وجه مأمور كه آن عدم تبريحست و حرمت نقص در عدد سوط و شفاعت در اسقاط آن و\r\nفى الحديث عن النبى ( ص ) انه قال يؤتى بوال نقص من الحد سوطا فيقول رحمة لعبادك فيقال له انت ارحم بهم منى فيؤمر به الى النار و يؤتى لمن زاد سوطا فقال لينتهوا عن معاصيك فيؤمر به الى النار\r\nيعنى روز قيامت حاكمى را بياورند كه يك تازيانه را از حد كم كرده باشد او را گويند چرا حد الهى را ناقص گردانيدى گويد بجهة شفقت و مرحمت بر بندگان تو پس او را گويند آيا تو رحيم تر بودى بايشان از من انگه او را بدوزخ امر كند و والى ديگر را بياورند كه در حد يك تازيانه را زياده زده باشد و به او عتاب كند و گويد چرا زياده زدى گويد بجهة آنكه تا بندگان باز ايستند از معاصى تو پس او را امر كند بدوزخ و بعد از ان بجهة زيادتى تفضيح زناة امر مىكند كه * ( وَلْيَشْهَدْ ) * و بايد كه حاضر شوند * ( عَذابَهُما ) * در وقت عذاب زانيه و زانى يعنى در زمان اقامة حد بر ايشان * ( طائِفَةٌ مِنَ الْمُؤْمِنِينَ ) * گروهى از مؤمنان تا تشهير يابند به اين عمل شنيع و فضيح و اين تفضيح مانع معاودت ايشان شود بر مثل ان عمل و ردع حاضران نمايد بر ارتكاب آن و قيد مؤمنين بجهة آنست كه تا اقامت حد مانع كفار نشود از اسلام آوردن و يا بجهة آنكه ظهور فسق فاسق ميان صلحا افضحست و لهذا مكروهست اقامت حد در ارض عدو و در كشاف آورده كه طائفه فرقه ايست كه ممكن باشد كه حلقه شوند بگرد چيزى و طوف آن نمايند فكانها ( كالجماعة الحاقة حول الشيء ) و اين از صفات غالبه است انتهى كلامه و فقها را در طايفه خلافست از باقر ( ع ) روايت است كه\r\nاقلها واحد\r\nكمترين طايفه يكيست و مجاهد و ابراهيم نيز بر آنند و در مجمع آورده كه ابن عباس نيز قايلست به اين و عكرمه گفته كه اقل آن دو است و زهرى قايلست بسه و نزد حسن دو بروايت ديگر ابن عباس فرموده كه كمتر از چهار كس جايز نيست زيرا كه به اين عدد ثابت مىشود نه به كمتر و اين قريب بصواب است ليكن قول امام محمد باقر ( ع ) اقويست بجهة صحت اسناد آن و مؤيد اينست كه فرقه جمعست و اقل ان سه است و طايفه بعضى از فرقه است پس كافى باشد و ايه وَإِنْ طائِفَتانِ مِنَ الْمُؤْمِنِينَ اقْتَتَلُوا نيز دالست بر اين چه اينحكم هم چنان كه در جمع ثابتست در واحد نيز ثابتست و نزد بعضى مراد عددى\r\n","description":"","footnote":"","page_name":" 249 ","page_number":249},
  {"content":"\r\nمحصور نيست بلكه موكول براى امام است چه غرض از آن اذاعهء حد است براى حصول اعتبار در اسباب نزول و در بعضى ديگر از تفاسير از ابن عباس و ابن عمر و مجاهد و قتاده و زهرى روايت كرده‌اند كه ام مهزول كه يكى از صاحب رايات بود در مواخير نشستى تقبل ميكرد كه هر كه او را بخواهد مئونت آن كس را تمام كفايت كند مؤمنين خواست كه بدين طمع نان خود را پخته سازد قصد نكاح وى كرد حضرت عزت به جهت آنكه مسلمانى بدنام نگردد ايه فرستاد كه * ( الزَّانِي ) * مرد زنا كننده * ( لا يَنْكِحُ ) * نكاح نميكند * ( إِلَّا زانِيَةً ) * مگر زن زنا كننده * ( أَوْ مُشْرِكٌ ) * يا شرك آورنده را * ( وَالزَّانِيَةُ ) * و زن زنا كننده * ( لا يَنْكِحُها ) * در نكاح در نياورد او را * ( إِلَّا زانٍ ) * مگر مرد پليدكار * ( أَوْ مُشْرِكٌ ) * يا شرك آرنده و اين حكم بر سبيل اغلبيت است يعنى غالب آنست كه مايل بزنا رغبت ندارد در نكاح صوالح و صلحا رغبت نميكنند در مسافحه چه جنسيت و مشاكله علت الفت و تضام است و مخالفت سبب نفرت و افتراق و حق مقابله آن بود كه چنين باشد كه ( و الزانية لا تنكح الا من زان او مشرك ) لكن مراد بيان احوال رجالست در رغبت ايشان در زانيات و لهذا تقديم زانى بر زانيه نمود چه آيه در حق رجال نازل شده چنان كه گذشت در تبيان آورده كه بغايا از يهود يا مشركان در بيوت مواخير نشسته هر يك بدر خانهء خود رايتى نصب كردند و مردم را به خود دعوت نموده اجرت گرفتندى ضعفهء مهاجرين كه مسكنى و عشيرهء نداشتند و از تنگدستى به پريشانى ميگذرانيدند داعيه كردند كه ايشان را بنكاح در آورده و كرايهء نفس از ايشان گرفته بر عادت اهل جاهليت معاش گذرانند حقتعالى به اين آيه منع ايشان فرمود و گويند چون زنا از امهات كبائر است از اين جهة آن را مقارن ساخت بشرك و كريمهء وَلا تَقْرَبُوا الزِّنى إِنَّه كانَ فاحِشَةً وَساءَ سَبِيلًا دالست بر آنكه زنا از كبائر موبقه است و بدانكه مفسرين را در اين آيه چند وجه است يكى آنكه مراد بنكاح عقد است و مراد بنفى نهى و مؤيد اينست آنچه روايت كرده‌اند از ابى جعفر و ابى عبد اللَّه ع كه فرمودند\r\nهم رجال و نساء كانوا على عهد رسول اللَّه مشهورين بالزنا فنهى اللَّه عن اولئك الرجال و النساء و الناس اليوم على تلك المنزلة فمن شهر بشيء من ذلك و اقيم عليه الحد فلا تزوجوه حتى تعرف توبته\r\nو اصح اينست كه اين نهى تنزيهيست نه حتمى پس نكاح زانيه و زانى مكروه باشد نه حرام دوم آنست كه نكاح اينجا بمعنى وطيست يعنى وطى نكند زانى مگر به زانيه يا مشركه و زانيه را وطى نكند مگر زانى يا زانيه و اين حكم بر سبيل اغلبية است بجهة جنسيت چنان كه گذشت و نظير اينست قوله الْخَبِيثاتُ لِلْخَبِيثِينَ و اينقول ضحاك و ابن زيد و سعيد بن جبير است و در روايتى آمده كه ابن عباس نيز بر اينست سوم آنكه مراد نهى است اما اين حكم در اوايل اسلام بوده بعد از آن منسوخ شده\r\n","description":"","footnote":"","page_name":" 250 ","page_number":250},
  {"content":"\r\nبآيهء وَأَنْكِحُوا الأَيامى مِنْكُمْ و اين از سعيد بن مسيب و جمعى ديگر منقولست چهارم آنكه مراد بنكاح عقد است و اين حكم مخصوص است به كسى كه زنا كند چه در اين صورت جايز نيست كه به او متزوجه شود و و اين قول جمعى از صحابه است و نزد فقهاى اماميه اگر زن زانيه متزوجه باشد بر زانى حرام مؤبد مىشود و اما اگر غير متزوجه باشد حرام نميشود * ( وَحُرِّمَ ذلِكَ ) * و حرام كرده شد تزوج بر زانى * ( عَلَى الْمُؤْمِنِينَ ) * بر گرويدگان به جهت تشبيه بفساق و تعرض بتهمت و تسبب بسوء مقاله و طعن در نسب و غير آن از مفاسد و اصح آنست كه اين نهى تنزيهيست مگر گاهى كه مراد تزويج زانى باشد به زانيه كه در حين زنا متزوجه بوده باشد چنان كه گذشت و يا آنكه منسوخ الحكم باشد و ميتواند بود كه مشار اليه ذلك زنا باشد و معنى اينكه حرامست زنا بر مؤمنان و گويند معنى آنست كه بر مؤمن واجبست كه نفس خود را نگه دارد از عادت مذكوره يعنى بايد كه عادت او اين نباشد كه هميشه بنكاح زوانى رغبت كند و اقدام بنكاح صوالح ننمايد و چون حقتعالى ذكر حد زنا فرمود در رغبت آن ذكر حد قذف بزنا ميفرمايد كه * ( وَالَّذِينَ يَرْمُونَ الْمُحْصَناتِ ) * و آنان كه رمى كنند زنان محصنه را بزنا و مرد محصن نيز در اين حكم داخلست و تخصيص محصنات به ذكر جهت خصوص واقعه است و يا به جهت آنكه قذف نسا اغلبست و اشنع و رمى بمعنى قذف است بزنا و احصان اينجا عبارتست از بلوغ و كمال عقل و حريت و اسلام و عفت و در رامى تكليف شرط است پس معنى آنست كه از اهل تكليف كسانى كه مردى را يا زنى را كه جامع اين پنج صفت باشد به زنا دشنام دهند * ( ثُمَّ لَمْ يَأْتُوا ) * پس نيارند نزد ائمه يا ولادت ايشان * ( بِأَرْبَعَةِ شُهَداءَ ) * چهار گواه عدل بر اثبات آنچه رمى كرده‌اند بدان * ( فَاجْلِدُوهُمْ ) * پس بزنيد اى حكام ايشان را * ( ثَمانِينَ جَلْدَةً ) * هشتاد تازيانه و در قذفى كه غير زنا باشد چون فاسق يا قذف بزنا نسبة به غير محصن باشد تعزير است نه حد و ح نقص عدد ضرب قاذف از زنا به جهت ضعف سبب آنست نسبت بزنا و لهذا حد قذف از حد زنا و حد شرب اخفست * ( وَلا تَقْبَلُوا لَهُمْ ) * و قبول مكنيد مر ايشان را كه قذف كردند و گواه نياوردند و به جهت آن هشتاد تازيانه خوردند * ( شَهادَةً أَبَداً ) * گواهى را هرگز در هيچ باب مگر كه تايب شود از آن * ( وَأُولئِكَ ) * و آن گروه قاذفان * ( هُمُ الْفاسِقُونَ ) * ايشانند فاسقان يعنى بفسق محكوم شده‌اند و در شهادت عدالت شرط است و فسق منافى آنست در كنز العرفان آورده كه نزد سعيد بن جبير اين آيه در قصهء عايشه نازل شده ضحاك گفته كه بلكه در ساير مؤمنان جاريست و اين اوليست به جهت آنكه فائده آن اعم است و اگر قول اول را مسلم داريم پس حكم آن نيز عام خواهد بود بجهة آنكه خصوص سبب مخصص حكم نيست چنان كه در\r\n","description":"","footnote":"","page_name":" 251 ","page_number":251},
  {"content":"\r\nاصول مبرهن است و آيه متضمن چند حكم است يكى آنكه رمى بمعنى قذف بزنا است چه در ما تقدم دانسته شد كه ثبوت زنا به چهار گواه است و اينجا ميفرمايد كه * ( ثُمَّ لَمْ يَأْتُوا بِأَرْبَعَةِ شُهَداءَ ) * پس از اين معلوم شد كه مراد برمىگزيند قذفست بزنا و اجماع امت نيز بر اينست دوم آنكه در حد عفت مقذوفه شرط است و اليه اشار بقول المحصنات و مراد باحصان تزوجست به جهت ثبوت اجماع بر وجوب حد بقذف غير متزوجه اما در قذف غير عفيفه تعزير واجب است مگر مقذوفهء مشهوره باشد بزنا بر وجهى كه مستنكف نباشد از مخاطبه بقذف فحينئذ بر قاذف حد و تعزير نيست سيم آنكه حد قذف در صورتيست كه قاذف در قذف\r\nاثبات زنا نتواند كرد نزد حاكم و ثبوت آن يا باقرار است چهار بار و يا به چهار شهود عادل در مجلس واحد كه متفرق نباشند بلكه متفق باشند بر فعل واحد به وصف واحد با اتحاد زمان و مكان و ابو حنيفه نيز بر اين است و نزد شافعى اتحاد مجالس شهود شرط نيست و اصحاب ما بر آنند كه ثابت مىشود بسه مرد و دو زن يابد و مرد و چهار زن به تفصيلى كه در كتب فقهيه مسطور است چهارم آنكه قاذف را هشتاد تازيانه ميبايد زد خواه حر باشد يا عبد خواه مرد يا زن به جهت عموم لفظ و تنصيف در عبد جايز نيست مگر در زنا پنجم آنكه شهادت قاذف مقبول نيست ما دام كه بر صفت فسق باشد ششم آنكه قاذف محكومست بفسق و ايندليل است بر آنكه قذف كبيره است چه صغيره منافى عدالت نيست مگر در صورت اصرار هفتم آنكه قاذف اگر توبه كند شهادت او مقبول است نزد ما و نزد شافعى و اكثر تابعين بنا بر آنكه الا الذين تابوا كه بعد از اين مذكور ميگردد مستثنى باشد از قوله * ( وَلا تَقْبَلُوا لَهُمْ شَهادَةً أَبَداً ) * كه عطفست بر جزاى شرط پس آن از جملهء جزا باشد و معنى آنكه آنان كه قذف كنند و به چهار گواه اثبات زنا نتوانند كرد هشتاد تازيانه بزنند و شهادة او را قبول نكنند * ( إِلَّا الَّذِينَ تابُوا ) * مگر آنان كه توبه كنند * ( مِنْ بَعْدِ ذلِكَ ) * از پس اين قذف كه ديگر قذف نكنند خواه محدود شده باشد يا نه * ( وَأَصْلَحُوا ) * و باصلاح آرند نيت خود را در ترك قذف و عزم بر استمرار ان تا اسم فسق از ايشان برخيزد و مقبول الشهادة شوند و نزد بعضى با وجود استمرار ناچار است كه عمل صالح از قاذف تايب صادر شود اگر چه اندك باشد * ( فَإِنَّ اللَّه ) * پس بدرستى كه خدا * ( غَفُورٌ ) * آمرزنده است گناه بندگان را * ( رَحِيمٌ ) * مهربان بر گروه توبه كنندگان ابو حنيفه ميگويد كه شهادت قاذف قبول نيست تا آخر عمر مگر گاهى كه قبل از اقامت حدود بر او يا پيش از تماميت آن گواهى دهد بنا بر آنكه و او در كريمهء وَأُولئِكَ هُمُ الْفاسِقُونَ از براى استينافست و استثنا از فاسقين پس فسق از تايب مرتفع باشد و شهادت او غير مقبول بعد از توبه و قول اول حق است و معظم صحابه\r\n","description":"","footnote":"","page_name":" 252 ","page_number":252},
  {"content":"\r\nو تابعين و مفسرين بر اينند چون ابن عباس و بر روايت والبى و مجاهد و زهرى و مسروق و عطا و طاوس و سعيد بن جبير و شعبى و شافعى و اصحاب او و جميع فقهاى اماميه و صحيحهء ابى جعفر و ابى عبد اللَّه ( ع ) مصرحست به اين و از شافعى مرويست كه سفيان بن عينيه ما را خبر داد از زهرى كه گفت زعم اهل العراق ان شهادة القاذف لا يجوز فاشهد فاخبرنى سعيد بن مسيب ان عمر بن الخطاب قال لابى بكره لما شهد على المغيره ابن شعبه تب نقبل شهادتك و ان ثبت قبلت شهادتك فاى ابو بكره ان يكذب نفسه و از زجاج منقولست كه جرم قاذف سختتر از جرم كافر نيست و هر گاه كافر اسلام آورد شهادة او مقبولست پس قاذف بطريق اولى كه بعد از توبه مقبول الشهادة خواهد بود و مؤيد اين قولست كه جرم متكلم بفاحشه اعظم از جرم راكب آن نيست و در عامر خلاف نيست كه بعد از توبه مقبول الشهاده است پس قاذف هر گاه نايب شود و نزع قذف نمايد از قلب خود واجب است كه شهادت او مقبول باشد و در كنز العرفان آورده كه در اين مبحث چند فايد است يكى آنكه در مقذوف فرقى نيست كه ذكر باشد يا انثى و لفظ تانيث در آيه به جهت خصوص واقعه است و دانسته شد كه آن غير مخصص است دوم آنكه قذف لواطه مانند قذفست بزنا بدون فرق و سحق نيز در حكم آنست اما قذف بكفر يا شرب و غير ان از معاصى موجب تعزير است سوم آنكه مقذوف را جلد كنند بايثاب بخلاف حد زنا كه شرطست كه برهنه باشد و در نزد بعضى زانى را جلد كنند بر طريقى كه زنا كرده يعنى اگر برهنه زنا كرده يا پوشيده به همان وجه حد زنند و ضرب در قذف متوسطست بخلاف ضرب در حد زنا كه متصف بشدتست از صادق ( ع ) مرويست كه\r\nيجلد الرجل قائما و المرأة قاعدة\r\nچهارم حريت و بلوغ و اسلام در مقذوف شرطست كه اگر بر خلاف اين باشد تعزير بايد كرد نه حد پنجم آنكه حد قذف حقى است لازم و اقامت آن موقوفست بر مطالبهء دنيويه و بتوبه ساقط نميشود مگر با عفو از مقذوف قبل از ثبوت بعد از آن و رضاى مقذوف جزء توبه است و حد توبه اكذاب نفس است اگر كاذب باشد و تخطيه نفس اگر صادق باشد و بدون اين شهادت او مقبول نخواهد بود انتهى كلامه و اكثر فقها برانند كه حد قاذف اگر عبد باشد يا امه چهل تازيانه است و اصحاب ما ميان جر و عبد فرق نميكنند و ظاهر آيه مقتضى اينست و به قال عمر بن عبد العزيز و القاسم بن عبد الرحمن و تفصيل باقى مسائل قذف و احكام آيه مقتضى اينست و به قال عمر بن عبد العزيز و القاسم بن عبد الرحمن و تفصيل باقى مسائل قذف و احكام آن در كتب فقهيه مذكور است فليطالع ثمة عكرمه و ضحاك از ابن عباس روايت كرده‌اند كه چون حقتعالى اين آيه فرستاد عاصم بن عدى گفت يا رسول اللَّه ( ع ) ( جعلنى اللَّه فداك ) مردى كه از ما كه بيگانه را با زن خود بيند اگر بطلب گواه مشغول ميگردد تا جمع شهود كند آن كس از حاجت خود فارغشده است و رفته و اگر بىگواه سخن مىگويد هشتاد تازيانه بر وى زنند و مع ذلك فاسق و مردود الشهادة مىشود اينحال چگونه باشد پيغمبر ( ص ) فرمود كه اى عاصم حق تعالى اين چنين حكم فرستاده عاصم گفت صدق\r\n","description":"","footnote":"","page_name":" 253 ","page_number":253},
  {"content":"\r\nاللَّه و صدق رسول اللَّه و از مجلس بيرون آمد و گفت اللهم افتح عزيمة كه ابن عم او بود و بروايت ضحاك هلال بن اميه به دو رسيده گفت اى عاصم شريك بن سمحا را بر شكم زن خود خوله ديدم عاصم گفت واويلا وه از آنچه ميترسيدم به آن رسيدم پس بازگشته صورت حال را بعرض سيد عالم ( ص ) رسانيدم حضرت خوله را طلبيد و از او پرسيد انكار كرد و گفت يا رسول اللَّه ابن سمحا نزيل ما است و در خانه ما فرود آمده و تعليم قرآن ميگيرد بسيار بوده كه زوج من عزيمه او را در خانه ميگذاشته و پى مهم خود ميرفته و اكنون نميدانم كه غيرت او را بر اين داشته و يا ميخواهد كه بطعام من بخيلى كند شوهرش گفت ( لقد رايته فى بطنها ) به خدا كه شريك را بر شكم او ديدم حق تعالى آيهء لعان را نازل گردانيد و از حسن مرويست كه چون آيهء وَالَّذِينَ يَرْمُونَ الْمُحْصَناتِ نازل شد سعد بن عباده گفت يا رسول اللَّه ( ص ) اگر شخصى مردى را با زن خود بيند كه بر شكم او خفته و در ميان رانهاى او نشسته اگر او را بكشد وى را به جهت قصاص مقتول ميسازيد و اگر به آنچه ديده خبر ميدهد هشتاد تازيانه اش ميزنيد ( أ فلا يضربه بالسيف ) آيا جايز نباشد كه او را بشمشير دفع كند و بكشد بدون قصاص حضرت فرمود\r\nكفى بالسيف شاهرا\r\nكفاية كند او را بشمشير برهنه و بعد از آن آيهء لعان نازل گشت و نيز مرويست كه عويم عجلانى رمى زوج خود كرد رسول ( ص ) فرمود كه\r\nالبينة و الا حد فى ظهرك\r\nپس آيهء لعان فرود آمد و بنقلى ديگر از ابن عباس روايت كرده‌اند كه سعد آباده بعد از نزول آيهء وَالَّذِينَ يَرْمُونَ الْمُحْصَناتِ گفت يا رسول اللَّه ( ص ) اگر من در خانهء خود درآيم و مردى را يابم بر شكم زن خود خفتهء و ما بين الفخذين او نشسته تهييج او نكنم و او را برنخيزانم و پى چهار گواه روم اين امرى عجيب است چه اگر باز آيم وى فارغ شده و رفته است و اگر آنچه ديده باشم بگويم هشتاد تازيانه بر من زنند حضرت فرمود كه\r\nيا معشر الانصار اما تسمعون الى ما قال سيدكم\r\nاى جماعت انصار ميشنويد كه اين مهتر شما چه ميگويد گفتند يا رسول اللَّه او را ملامت مفرما كه مردى غيور است و هرگز زنى نكرده مگر يكى و زن خود را اگر طلاق بدهد هيچ كس از ما جرأت نخواهد داشت كه بمطلقهء وى تزويج نمايد سعد گفت تن و جان من فداى تو باد ميدانم كه اين حكم حقست و نزول اين آيه از نزد حقتعالى است و ليكن مرا از اين عجب مىآيد فرمود كه حكم خدا اينست و چنين فرموده سعد گفت صدق اللَّه و صدن رسول اللَّه از اين قصه بسى بر نيامد كه پسر عم وى هلال بن اميه از خرما ستانى كه اور بود بازگشت و در خانه رفت مردى را ديد كه با زن او خفته و زنا مىكند هيچ نگفت و نزد رسول ( ص ) آمد رسوا باصحابه نشسته بود گفت يا رسول اللَّه ( ص ) چنين حالتى واقع شده و من اين را به چشم خود ديدم و به گوش خود شنيدم رسول ( ص ) از اينحال متغير شد و اثر كراهة بر جبين مبين او ظاهر گشت هلال گفت يا رسول اللَّه ميدانم\r\n","description":"","footnote":"","page_name":" 254 ","page_number":254},
  {"content":"\r\nكه ترا اينسخن ناخوش آمد اما خدا ميداند كه من در اين قول صادقم و به حق ميگويم و اميد دارم كه حقتعالى از اين فرجى دهد رسول ( ص ) قصد كرد كه وى را حد زند انصار جمع شدند و گفتند آنچه سعد گفت به آن رسيديم و مبتلا شديم اگر هلال را حد زنند گواهى او مقبول نشود و موجب بدنامى ما گردد و اين امر عظيمست و محنتى شديد بر ما رسول ( ص ) در اين بود كه آثار وحى بر او ظاهر گشت صحابه شاد شدند و گفتند انشاء اللَّه كه از اين فرجى باشد ما را چون رسول ( ص ) از غشى وحى باز آمد فرمود كه حقتعالى هلال را فرج داد و شما را از اين حادثه خلاصى داد پس اين آيه تلاوت فرمود كه * ( وَالَّذِينَ يَرْمُونَ ) * و آنان كه رمى كنند بزنا * ( أَزْواجَهُمْ ) * زنان خود را * ( وَلَمْ يَكُنْ لَهُمْ شُهَداءُ ) * و نباشد مر ايشان را گواهان * ( إِلَّا أَنْفُسُهُمْ ) * مگر نفسهاى ايشان * ( فَشَهادَةُ أَحَدِهِمْ ) * پس واجب است گواهى دادن يكى از ايشان يا بر ايشانست گواهى دادن هر يك از ايشان * ( أَرْبَعُ شَهاداتٍ بِاللَّه ) * چهار گواهى به خدا شهادت خبر مبتداء محذوفست اى فالواجب شهادة احدهم يا مبتداى خبر محذوف اى ( فعليهم شهادة احدهم ) و اربع منصوبست بر مصدريه و باللَّه متعلق بشهادات به جهت آنكه اقربست و يا بشهادت به جهت تقدم آن حاصل كه بر ايشان لازم است كه چهار گواهى دهند به خدا به اين وجه كه * ( إِنَّه ) * بدرستى كه او يعنى شوهر * ( لَمِنَ الصَّادِقِينَ ) * از راست گويانست در نسبت دادن زنا بزن خود اصل انه على انه است يعنى چهار گواه گواهى دهند بر اينكه او از صادقانست در قذف زن بزنا پس حذف جار شده و ان مكسوره گشته و عامل آن از عمل معلق گشته و به جهت دخول لام بر خبر براى تأكيد و هر گواهى از اينكه مؤكد بسوگند است بجاى يكى از شهود است * ( وَالْخامِسَةُ ) * و گواهى پنجم * ( أَنَّ لَعْنَتَ اللَّه عَلَيْه ) * آنست كه لعنت خداى به روى * ( إِنْ كانَ مِنَ الْكاذِبِينَ ) * اگر باشد از دروغ گويان در آنچه نسبت كرده زن را بر آن يعنى توبه پنجم بر خود لعن كند بر اينوجه كه گويد لعنت خدا بر من كه اگر دروغ گويم در آنچه رمى كردم مر اين زن را و هر نوبت اشارهء به آن زن كند و اين لعان مرد است و فايدهء آن سقوط حد قذفست از او و حصول فرقه بينهما بر تابيد و نفى ولد از او اگر قذف او براى نفى او بوده باشد و ثبوت حد زنا بر مرئه اگر از لعان امتناع كند لقوله تعالى * ( وَيَدْرَؤُا ) * و دفع كند و باز دارد * ( عَنْهَا الْعَذابَ ) * از زن حد را * ( أَنْ تَشْهَدَ ) * اينكه گواهى دهد * ( أَرْبَعَ شَهاداتٍ بِاللَّه ) * چهار گواهى به خدا مضمون آنكه * ( إِنَّه ) * بدرستى كه شوهر * ( لَمِنَ الْكاذِبِينَ ) *\r\n","description":"","footnote":"","page_name":" 255 ","page_number":255},
  {"content":"\r\nاز دروغگويان است در آنچه رمى كرد مرا به آن * ( وَالْخامِسَةَ ) * و گواهى پنجم * ( أَنَّ غَضَبَ اللَّه ) * آنكه غضب خدا * ( عَلَيْها ) * بر آن زن * ( إِنْ كانَ ) * اگر باشد مرد * ( مِنَ الصَّادِقِينَ ) * از راستگويان در رمى رفع خامسه بابتدائيه است و ما بعد از آن خبر و حفص بنصب خوانده معطوف بر اربع و خلاصهء معنى هر دو آيه آن است كه لعان مرد باينست كه چهار بار بگويد كه گواهى مىدهم به خدا كه من از راستگويانم در\r\nآنچه رمى كردم بزن خود و در بار پنجم گويد كه لعنت خدا بر من اگر از دروغ گويان باشم و لعان زن اينكه چهار نوبت كردم زن خود و دربار پنجم گويد كه لعنت خدا بر من اگر دروغ گويان باشم و لعان زن اينكه چهار نوبت گويد كه گواهى مىدهم به خدا كه مرد دروغ گويست بر آن چه مرا بدان رمى كرده نوبت پنجم گويد كه خشم خدا بر من اگر راستگو باشد اين مرد در رمى و هر بار اشاره بمرد كند و در كنز العرفان آورده كه در اينجا چند فايده است يكى آنكه كلام مذكور بر ظاهر خود نيست زيرا كه در او مشاكله است و حذف اما مشاكله بجهة آنكه مراد بشهادت اينجا قسم است و تسميهء قسم يا به جهت قيام قسم است در مقام شهادت شهدا هم چنان كه در باقى قضاياى شرعيه و بجهة مطابقة آن بقوله و لو لم يكن لهم شهداء و اما حذف زيرا كه تقدير اينست كه فان لم يكن لهم شهداء فشهادة احدهم يعنى يمين او قائم مقام شهدا است و قراءة اربع رفع بنا بر آنست كه خير مبتدا محذوفست اى هى اربع و بنصب بنا بر فعل محذوف اى يشهد اربع و كسى كه عارفست به عادت قران در حذف و اكتفاء بسياق كلام منكر اين حذف نميشود و نزد بعضى رفع آن بر اينست كه خبر شهادتست و تقدير اينكه فواجب شهادة احدهم اربع شهادات و نصب آن بر مصدريه اينقول ضعيف است اما اولا به جهت عدم قرينه بر حذف آن و اما ثانيا به جهت عدم نظير آن در كلام عرب چه مصدر منصوب نميشود بمصدر دوم آنكه صورت لعان اينست كه اول مرد چهار بار بگويد اشهد باللَّه انى لمن الصادقين فيما رميتها به پس يك بار بگويد كه لعنة اللَّه على ان كنت من الكاذبين فيما رميتها به و بعد از آن چهار بار زن بگويد كه اشهد باللَّه انه لمن الكاذبين فيما رمانى به پس بگويد يك بار كه غضب اللَّه على ان كان من الصادقين فيما رمانى به و به غير از اين صيغهء لعان جايز نيست به جهت عمل به صورت نص پس واجب است ايقاع لعان به اين الفاظ مذكوره بدون تغيير و تبديل با رعايت اعراب و موالات و ترتيب فحينئذ اگر تغيير كلمه نمايد يا حرفى از آن لعان او صحيح نباشد و واجب است كه بصيغهء عربى باشد و نزد حاكم شرع گويد و تعيين مرئه نمايد باشارهء يا تسميه صريحه سوم آنكه چون لعان بطريق مذكور تمام شود فرقة بينهما حاصل شود و حرام ابدى گردند و نزد ما احتياج نيست بطلاق حاكم و يا حكم او بفرقة و شافعى نيز بر اينست\r\nلقوله الملاعنان لا يجتمعان ابدا\r\nو ابو حنيفه گفته كه اين فرقة طلاق باينست و وقوع آن به حكم حاكم و تحريم آن مؤيد\r\n","description":"","footnote":"","page_name":" 256 ","page_number":256},
  {"content":"\r\nنيست پس بر اين حكم كرده كه اگر زوج اكذاب نفس خود كند جايز است كه به زوجه ملاعنهء خود متزوج شود چهارم اكثر اصحاب بر آنند كه در لعان شرط است كه زن مدخول بها باشد و در عقد دايم بود پس اگر مدخوله نباشد يا نكاح منقطع بود بر او حد قذف لازمست و لعان منتفى است و استدلال ايشان باحاديث ماثوره است و جمعى عمل بعموم لفظ كرده‌اند و قايل به اين شرط نمىشوند چه ازواجهم جمعى است مضاف كه از براى تعميم است و تحقيق كلام آنست كه اگر تخصيص كتاب بخبر واحد صحيح باشد پس معتبر قول اولست و اگر نه قول ثانى و اين حكم در قذف بزنا است اما در نفى ولد دخول لازمست تا شرط الحاق حاصل شود پنجم شرط است زوجيت مقذوفه يا در حكم آن در حالت قذف پس اگر قذف اجنبيه كند يا مطلقهء باينه حد واجب گردد نه لعان اما در اينكه شرط باشد كه مرمى به در حال زوجيت بوده باشد يا كافيست كه سابق بر نكاح بود و قولست منشأ آن از عموم آيهء وَالَّذِينَ يَرْمُونَ أَزْواجَهُمْ است كه اعم از سابق است و غير آن و ديگر صدق قذف زوجيت در حال سبق مرمى به و از عموم وَالَّذِينَ يَرْمُونَ الْمُحْصَناتِ ثُمَّ لَمْ يَأْتُوا بِأَرْبَعَةِ شُهَداءَ فَاجْلِدُوهُمْ و اقوى اولست باحاديث صحيحه پس اگر قذف زوجهء خود كند و بعد از آن طلاق به اين گويد لعان بر او لازم شود ششم قوله وَلَمْ يَكُنْ لَهُمْ شُهَداءُ إِلَّا أَنْفُسُهُمْ دالست باشتراط عدم حصول شهداء زيرا كه اين جمله حاليه است و معنى اينكه آنان كه رمى ازواج خود كنند در حالتى كه هيچ شاهدى نداشته باشد مگر نفسهاى خودشان پس با وجود شهود لعان نباشد و اينهنگام اگر از شهادت عدول كند او را لعان نرسد بر مذهب حق زيرا كه مشروط منتفى مىشود نزد عدم شرط و مبتدا اينجا متضمن معنى شرط است و ديگر آنكه لعان بر خلاف اصل است چه شهادت ايشان براى نفس خود يا يمين او براى خود غير مقبولست پس اقتصار بر مورد نص بايد كرد هفتم آنكه چون زوج قذف كند واجب شود بر او حد قذف پس اگر لعان گويد حد قذف از او ساقطست و واجب گردد بر زن حد زنا چه سوگندهاى زوج در حكم شهادات اربع است پس اگر زن ملاعنه كند حد از او ساقط شود لقوله وَيَدْرَؤُا عَنْهَا الْعَذابَ و عذاب اينجا بمعنى حد است و اگر مرد اكذاب نفس خود كند حكم لعان زايل شود و در اين صورت خلافست كه او را حد قذف بايد زد نزد بعضى نبايد زد به جهت سقوط حد بلعان و نزد بعضى ساقط نيست به جهت زيادتى هتك و تكرار قذف و اين قوليست قوى و اگر زن اكذاب نفس خود كند اشكالست و منشأ آن از قول و يدرؤا عنها العذاب است و عدم موجب حد نزد عود و از عموم ( اقرار العقلاء على انفسهم ) جايز پس اگر زن چهار بار اقرار كند حد بر او واجبست هشتم چون در اصول مقرر است كه خصوص سبب مخصص نيست در حديث نبوى ( ص ) نيز واقع شده كه\r\nحكمى على الواحد حكمى على الجماعة\r\nپس حكم آيهء لعان عام باشد و مستمر و ظهار نيز چنين است تم\r\n","description":"","footnote":"","page_name":" 257 ","page_number":257},
  {"content":"\r\nكلامه و باقى مسائل لعان در كتب فقه مسطور است آورده‌اند كه حضرت رسالت ( ص ) بعد از نزول آيهء لعان عريمه يا عريم و بروايت اشهر هلال را طلبيد با زن مقذوفهء خود و فرمود ملاعنه كنيد مرد قاذف گفت يا رسول اللَّه بفرما بچه طريق صيغهء لعان بگويم حضرت هر دو را نزديك داشت و روى ايشان را به قبله كرد و مرد را گفت چهار بار بگو\r\nاشهد باللَّه انى لمن الصادقين فيها رميتها به\r\nوى چهار بار اين را تكرار كرد پس پيغمبر ( ص ) روى بوى كرد و گفت اتق اللَّه از خدا بترس كه عذاب آخرت از عذاب دنيا يعنى حد سختتر است و عقوبت خالق از عقوبت مخلوق صعبتر اگر در مرمى بيقين نيستى توبه كه كه توبهء پنجم موجب عذاب و لعنت خواهد بود بر دروغ گوى مرد قاذف گفت و اللَّه كه من راست ميگويم و خدا مرا بر اين عذاب و عقاب نكند پس رسول ( ص ) فرمود كه اشاره بنفس خود كن و بگو كه\r\nلعنة اللَّه على ان كنت من الكاذبين فيما رميتها به\r\nآن مرد اين كلمه را بگفت بعد از آن آن حضرت متوجه زن شد و فرمود كه صيغهء لعان مىگويى يا تصديق شوهر ميكنى گفت لعان ميگويم رسول فرمود كه چهار بار بگوى كه\r\nاشهد باللَّه انه لمن الكاذبين فيما رمانى به\r\nپس رسول ( ص ) او را موعظه فرمود و تخويف نمود و گفت اى زن از خدا بترس كه رسواى دنيا آسانتر است از رسواى آخرت و عذاب خدا اصعب از عذاب ديگران و بار پنجم موجب سخط و خشم خداست زن ساعتى تامل كرد و پس سر برآورد و گفت شوهر دروغ ميگويد رسول ( ص ) فرمود كه بگو\r\nغضب اللَّه على ان كان من الصادقين فيما رمانى به\r\nآن گاه رسول ميان ايشان تقريب كرد و حكم كرد كه فرزند اگر متولد شود به شوهرش نسبت ندهند و زن را نيز بدين سرزنش نكنند و در اكثر رواية آمده كه رسول ( ص ) فرمود كه\r\nان جاءت به أصيهب اثيبج يضرب الى السواد فهو لشريك اين السمحا و ان جاءت به اورق جعدا جماليا خدلج الساقين فهو لغير الذى رميت به\r\nيعنى اگر زن فرزند بياورد بسياهى مايل و ميان پشت او بزرگ بود پس آن از شريك بوده است و اگر خاكستر رنگ باشد و جعد موى و بزرگ ساق پس آن از غير كسبست كه زن به آن مرمى بها شده ابن عباس گفته كه چون فرزند متولد شد شباهت تمام داشت بشريك پيغمبر ( ص ) فرمود كه\r\nلو لا ايمان لكان لى و لها شان\r\nاگر اين سوگندها نميبود من اين زن را وا نمىگذاشتم و آن را ببليغتر وجهى سياست ميكردم\r\n* ( وَلَوْ لا فَضْلُ اللَّه عَلَيْكُمْ ) * و اگر نه فضل خداى بودى بر شما بنهى از زنا و فواحش و اقامت حدود * ( وَرَحْمَتُه ) * و بخشايش او بر شما به وضع احكام * ( وَأَنَّ اللَّه ) * و آنكه خداى * ( تَوَّابٌ ) * قبول كنندهء توبه است * ( حَكِيمٌ ) * حكم كننده در حدود احكام هر آينه شما را فضيحت كردى و دروغ گو را به عذاب اليم مبتلا ساختى و گويند كه اگر نه فضل خدا بودى بتاخير عقوبت شما البته هلاك ميشديد يا اگر نه فضل خداى بودى باقامت\r\n","description":"","footnote":"","page_name":" 258 ","page_number":258},
  {"content":"\r\nزواجر و نهى از فواحش هر آينه نسل شما منقطع شدى و مردم يكديگر را هلاك كردندى و يا اگر نه خداى بخشيدى بر شما بقبول توبه در باديه نااميدى سرگردان ميشديد پس شما را بمدد توفيق توبه بسر منزل رجا رسانيديم و بر هر تقدير جواب شرط محذوفست و بعد از اين آيات بيان طهارت ذيل عايشه مىكند از تهمت و افك جمعى از منافقان بر او و سبب آن بروايت زهرى از عروة بن زبير و سعيد بن مسيب و غيرهم از عايشه چنان بود كه رسول ( ص ) خداى را عادت آن بودى كه چون به سفر رفتى قرعه زدى بنام هر كدام از زوجات كه قرعه برآمدى او را با خود بردى عايشه گويد كه در غزوهء بنى المصطلق قرعه بنام من بر آمد و اين بعد از آن بود كه آيهء حجاب نازل شده بود و حقتعالى امر كرده بود كه زنان روى از مردان بپوشند پس رسول ( ص ) بفرمود تا براى من هودجى ترتيب كردند و مرا در آنجا نشاندند چون فتح واقع شد در وقت مراجعت بنزديك مدينه رسيديم و در شب فرود آمديم من برخواستم با زن ديگر از لشگرگاه دور شديم جهت قضاى حاجت و چون باز آمديم عقدى از من كه از جزع ظفار و مهرهء يمانى بود بر گردن داشتم گم شد و گمان بردم كه در آن موضع كه بقضاء حاجت نشسته بودم گذاشته باشم پس در تاريكى شب تنها بآنموضع آمدم و هر چند دست را بر زمين ماليدم يافت نشد و آنجا به جهت اين زمانى مكث افتاد و رسول ( ص ) از رفتن من بى خبر بود بفرمود تا بار كردند خادمان هودج را بى تفحص آنكه من در آنجا باشم بار كرده كوچ كردند و چون باز آمدم در آن منزل هيچكس را نديدم و آنجا كه شتر من بود دست بماليدم عقد را بيافتم و برگرفتم و باميد آنكه كسى بطلب من خواهد آمد آنجا بنشستم خواب بر من غلبه كرد بعد از زمانى كه بيدار شدم صبح شده بود ديدم كه صفوان بن معطل سلمى ذكوانى در خواب مانده بود و از آن لشگر بازمانده بر شترى نشسته چون مرا بديد بشناخت به جهت آنكه پيش از نزول آيهء حجاب مرا ديده بود و من چادر بر سر كشيده و وى لا حولكنان و استرجاع گويان بيامد و با من سخن نگفت و شتر خوابانيد تا من سوار شدم پس زمام شتر بدست گرفته و ميرفت تا نزديك به پيشين بود كه بمنزلى رسيديم كه رسول ( ص ) فرود آمده بود و مردمان از من بى خبر بودند چون شتر من از دور بديد آمد عبد اللَّه بن ابى سلول با جمعى از منافقان در خفيه بر سبيل طعن گفتند كه بنگريد كه زوجهء پيغمبر ( ص ) با يك مرد بيگانه تنها از اين بيابان ميآيد يا چها در ميان ايشان واقع شده باشد و من از اين سخن بىخبر بودم و حسان بن ثابت و حمنه بنت جحش و مسطح بن اثاثه نيز در اين سخن شريك ايشان بودند و از رسول ( ص ) عدم التفاتى مييافتم و سبب آن نميدانستم چون بمدينه رسيدم بيمار شدم تا بيكماه بيمارى من امتداد يافت و هر گاه رسول ( ص ) به خانه درآمدى از اهل خانه پرسيدى كه بيمار خوبست و نزد من يك ساعت ننشستى و چون از بيمارى بهتر شدم شبى با زنان بقضاء حاجت بيرون آمده به جهت آنكه در خانهء ما طهارت خانه نبود و بخرابهء\r\n","description":"","footnote":"","page_name":" 259 ","page_number":259},
  {"content":"\r\nرفتيم كه نزديك سراى بود و از جملهء زنان ام مسطح با ما بود و او را پاى به چيزى برخورد و بسر درآمد و گفت ( تعس مسطع ) بر وى درافتاده باد مسطح من گفتم چرا مرد مسلمان را دشنام ميدهى كه در حرب بدر حاضر بوده و اين مسطح از خويشان ابو بكر بود و از جملهء اصحاب افك پس مادرش مرا جوابداد كه نميدانى كه وى در حق تو چه گفته\r\nگفتم نه گفت در حق تو چنين و چنان گفته من دلتنگ شدم و دانستم كه عدم التفات رسول خدا ( ص ) به جهت اين بوده پس از آن حضرت دستورى خواستم و بخانهء پدر و مادر آمدم و مادر را گفتم كه مردمان در حق من چه ميگويند گفتند سخن چنين بر زبان خباثت نشان ميرانند و رسول به جهت اين دلتنگ است ليكن از اين مقوله بما هيچ نميگويد من بگريه افتادم و شب و روز ميگريستم و بشب خواب نميكردم تا روز ميشد و به جهت اين بيمارى من عود كرد پس رسول ( ص ) اسامة بن زيد و على بن ابى طالب ( ع ) را طلبيد و در باب من بايشان مشورت فرمود اسامه گفت سخن اصحاب غرض نبايد شنيد و على بن ابى طالب ( ع ) گفت يا رسول اللَّه از اين دلتنگ مباش راى تو اقوى و اصوب است و بهر چه راى صايب تو حكم مىكند چنان كن و اگر ميخواهى بريره كه جاريهء وى است بطلب و حقيقت و حال را از وى استفسار فرما آن حضرت بريره را بخواند و او را گفت اى بريره در حق عايشه چه مىگويى و او را چگونه ميدانى گفت يا رسول اللَّه ( ص ) بخدايى كه تو را به حق بخلق فرستاده كه من از او هرگز هيچ خطا و خللى نديده‌ام و چيزى كه موجب شك و تهمت باشد ازو نيافتم جز آنكه وى حديثة السن است و به جهت آن روزى خمير كرده بود و از آن غافل شده اهمال ورزيد تا گوسفندان آمدند و پارهء از آن خوردند و به غير از اين هيچ عيبى تا غايت ازو نديدم عايشه گويد من گفتم به خدا سوگند كه من خود را از اين مبرا ميدانم و گمان من آن نبود كه حقتعالى در شان من آيتى نازل سازد و ليكن اميدوار بودم كه رسول ( ص ) خوابى ببيند كه دلالة بر برائة من كند پس رسول ( ص ) از امهات مؤمنين و اكابر صحابه تفتيش اينمعنى نمود همه به طهارت ذيل من گواهى دادند پس رسول ( ص ) از روى ضجرت بمنبر بر آمد و خطبهء فرمود كه\r\nيا معشر المؤمنين من يعذرنى من رجل قد بلغنى عنه اذاه فى اهلى\r\nاى گروه مؤمنان مرا معذور داريد از مردى كه مرا ميرنجاند در اهل من مراد حضرت به اين سخن عبد اللَّه بن ابى سلول بود سعد بن معاذ برپاى خاسته و گفت يا رسول اللَّه ( ص ) من ترا ازو معذور دارم اگر از اوس است بفرما تا گردنش بزنم و اگر از خزرج است و از ياران و برادران ما نيز حكم كن تا سرش بردارم سعد عباده كه پيشواى خزرج بود برخاست و با سعد گفتوگوى آغاز كرد كه عبد اللَّه بن ابى سلول خزرجيست نه اوسى رسول ( ص ) او را خاموش گردانيد و از منبر به زير آمد و در حجرهء من آمد زنى از انصار نزد من بود و من ميگريستم حضرت رسول ( ص ) مرا گفت اگر از اينفعل مبرايى خدا ترا عوض بدهد و اگر خطا كارى توبه كن كه خدا توبهء تو بپذيرد من گفتم يا رسول اللَّه خدا ميداند\r\n","description":"","footnote":"","page_name":" 260 ","page_number":260},
  {"content":"\r\nكه من از اين حديث مبراام و از من چيزى صادر نشده كه مرا از خدا شرم بايد داشت و ليكن دشمنان چيزى در ميان افكنده‌اند و من هر چه گويم كس از من باور نكند پس چيزى ديگر نميگويم مگر آنچه يعقوب گفت فَصَبْرٌ جَمِيلٌ وَاللَّه الْمُسْتَعانُ عَلى ما تَصِفُونَ اين بگفتم و روى به ديوار كردم باز آغاز گريه كردم رسول ( ص ) اينجا نشسته بود كه ناگاه آواز پر جبرئيل برآمد و چون رسول ( ص ) از وحى فارغ شد فرمود\r\nابشرى يا عايشه اما و اللَّه فقد براعك اللَّه\r\nبشارت باد تو را اى عايشه كه حقتعالى تبرئه تو فرمود پس اين آيه تلاوة فرمود كه * ( إِنَّ الَّذِينَ جاءُو بِالإِفْكِ ) * افك ابلغ از كذبست ماخوذ از افك يعنى ( صرف لانه مأفوك عن وجهه اى الكذب العظيم الذى غلب فيه الامر عن وجهه ) حاصل معنى اينكه بتحقيق كه آنان كه آوردند دروغ بزرگ را در شان عايشه * ( عُصْبَةٌ مِنْكُمْ ) * گروهىاند از شما اى اهل اسلام و آن عبد اللَّه ابى سلول بود وزيد بن ابى رفاعه و حسان بن ثابت شاعر و مسطح ابن اثاثه پسر خالهء ابو بكر و حمنة بنت حجش خواهر ام المؤمنين زينب و غير ايشان از اتباع و عصبه بمعنى جماعت است و اطلاق آن بر عشره است تا اربعين و عصابه نيز چنين است و قوله * ( لا تَحْسَبُوه شَرًّا لَكُمْ ) * كلام مستانفست يعنى مپنداريد دروغ را بدى براى شما مخاطب حضرت رسالت ( ص ) و عايشه و صفوان است و هر كه از اين معموم گردد مراد آنست كه دروغ را نسبت به خود بد مپنداريد * ( بَلْ هُوَ خَيْرٌ لَكُمْ ) * بلكه آن بهتر است مر شما را به جهت آنكه ثواب عظيم يافتيد و در براءة شما اين هجده آيه نازل شد كه منطوى است بر فوايد دينيه و محتوى بر احكام و آداب سنيه و كرامت و تعظيم شما بر همه كس ظاهر گشت و وعيد كلى دربارهء دروغگويان وقوع يافت كما قال * ( لِكُلِّ امْرِئٍ مِنْهُمْ ) * مر هر گروهى را از اين متكلمان افك * ( مَا اكْتَسَبَ ) * جزاى آن چيزيست كه كسب كرده * ( مِنَ الإِثْمِ ) * از گناه به قدر آنچه خوض كرده چه بعضى سخنان فحش گفته بودند و برخى افحش از آن و جماعتى از آن خنديده و گروهى خاموش شده و هيچ نگفته * ( وَالَّذِي تَوَلَّى ) * و آن كس كه فرا گرفت * ( كِبْرَه ) * معظم آن و شنيعتر آن را * ( مِنْهُمْ ) * از آن جماعت مراد ابن ابى است لعنه اللَّه * ( لَه عَذابٌ عَظِيمٌ ) * مر او راست عذاب بزرگ در آخرت يا در دنيا كه حد قذف خورد و مخذول و مطرود گشت و مشهور بنفاق شد و گويند حسان بود كه آخر عمر نابينا گشت يا مسطح كه دستهاى او شل شد و گويند كه چون صفوان بن معطل اين آيه بشنيد تيغ برگرفت و بر سر راه حسان ثابت آمد و وى را جراحت كرد مردمان جمع شدند و حسان را از دست او برهانيدند حسان بنزد پيغمبر ( ص ) آمد و طلب ديه كرد آن حضرت غلام رومى و خرماستانى از صفوان بستد و بوى داد\r\n","description":"","footnote":"","page_name":" 261 ","page_number":261},
  {"content":"\r\nو حسان آن خرماستان را بمعاويه فروخت در عهد ولايت او بمالى عظيم و بعد از اخذ ديه در حق عايشه و طهارت ذيل او چند بيت بگفت و عايشه را از خود خوشنود گردانيد شعبى گفته كه از عايشه شنيدند كه گفت مرا بسيار خوش ميآيد قول حسان كه در جواب ابو سفيان گفت وى را گفتند كه نه او تو را تهمت كرد و حقتعالى در حق او فرموده كه * ( وَالَّذِي تَوَلَّى كِبْرَه مِنْهُمْ لَه عَذابٌ عَظِيمٌ ) * در جواب گفت كه وى عذاب كورى كشيد و زخم تيغ چشيد و چون بعضى از اهل ايمان به جهت اين افك بدگمان شده بودند در حق عايشه اگر چه اظهار آن نميكردند حقتعالى تحضيض و تنديم ايشان نموده فرمود كه * ( لَوْ لا إِذْ سَمِعْتُمُوه ) * چرا آن گاه كه شنوديد اين سخن باطل و غير واقع را * ( ظَنَّ الْمُؤْمِنُونَ ) * گمان بردند يعنى چرا در وقت استماع اينقول گمان نبردند مردان گرونده * ( وَالْمُؤْمِناتُ ) * و زنان ايمان آرنده * ( بِأَنْفُسِهِمْ ) * بنفسهاى خود يعنى بهم دينان خويش * ( خَيْراً ) * نيكويى را چنانچه بنفسهاى خود گمان بردند هذا كمال قال وَلا تَلْمِزُوا أَنْفُسَكُمْ وَلا تَقْتُلُوا أَنْفُسَكُمْ و\r\nقال النبى ( ص ) المؤمنون كنفس واحدة\r\nو عدول از خطاب بغيبة و از مضمر بمظهر جهت مبالغه است در توبيخ و اشعار به آنكه مقتضاى ايمان آنست كه گمان نيك در حق يك ديگر برند و بر هم طعن نزنند و دفع طاعنين كنند كه از يكديگر هم چنان كه ذب آن از نفس خود و فصل ميان لو لا و فعل آن بظرف جهت آنست كه ظرف نازل منزله فعل است از حيثيت عدم انفكاك آن از فعل و لهذا مسوغست در او آنچه در غير آن مسوغ نيست و فايدهء تقديم ظرف در اين مقام اهميت آن است چه تحضيض بر آنست كه بندگان اخلال نكنند به ظن خير در اول زمان استماع افك حاصل معنى آنكه بايستى كه مؤمنان بعد از استماع اين دروغ گمان نيك بردندى بعايشه و صفوان * ( وَقالُوا ) * و گفتندى كه * ( هذا ) * اين سخن * ( إِفْكٌ مُبِينٌ ) * دروغى روشن است و هم چنان كه مرد متيقن كه بر حالى مطلع باشد آن را گويد چه حق سبحانه ازواج پيغمبران را نگاه ميدارد از مثل اين حالها به جهت تعظيم و تكريم ايشان و نيز گفتندى كه * ( لَوْ لا جاءُو ) * چرا نياوردند * ( عَلَيْه ) * بر اين سخن * ( بِأَرْبَعَةِ شُهَداءَ ) * چهار گواه را كه گواهى دهند بر آنچه ايشان قذف ميكنند بر آن * ( فَإِذْ لَمْ يَأْتُوا بِالشُّهَداءِ ) * پس اكنون كه نياورند گواهان چهارگانه را * ( فَأُولئِكَ ) * پس آن گروه * ( عِنْدَ اللَّه ) * نزديك خدا يعنى در حكم او * ( هُمُ الْكاذِبُونَ ) * ايشان اند دروغگويان در ظاهر و باطن چه اگر گواه آوردندى در ظاهر در حكم كاذب نه بودندى اما در باطن كاذب بودندى زيرا كه اين صورت در ازواج انبيا ممتنع است و چون گواه نياورند در ظاهر نيز كاذبند\r\n","description":"","footnote":"","page_name":" 262 ","page_number":262},
  {"content":"\r\nاين آيه نيز از جملهء مقولات است براى تقرير كذب ايشان چه هر چه معرى از حجت باشد مكذبست در حكم خدا و لهذا حد بر او مرتبست * ( وَلَوْ لا فَضْلُ اللَّه عَلَيْكُمْ ) * اين لو لا امتناعيه است نه حرف تحضيض يعنى اگر فضل خدا و كرم خدا بودى بر شما * ( وَرَحْمَتُه ) * و مهربانى او * ( فِي الدُّنْيا ) * در دنيا بتوفيق توبه * ( وَالآخِرَةِ ) * و در آخرت بعفو و مغفرت * ( لَمَسَّكُمْ ) * هر آينه رسيدى شما را * ( فِيما أَفَضْتُمْ فِيه ) * در آن چيزى كه خوض گرديد در آن از دروغ بر عايشه * ( عَذابٌ عَظِيمٌ ) * عذابى بزرگ كه حد قذفست و ملامت مردم در جنب آن حقير بودى و شما را از آن عذاب رسيدى * ( إِذْ ) * وقتى كه * ( تَلَقَّوْنَه ) * فرا ميگرفتيد آن سخن را * ( بِأَلْسِنَتِكُمْ ) * بزبانهاى خود كه بعضى از بعضى ميپرسيديد يعنى اخذ آن ميكرديد از يكديگر بپرسيدن از آن و ميتواند بود كه اذ طرف افضتم باشد نه لمسكم يعنى شروع كرديد در آن سخن هنگامى كه از يكديگر اخذ آن ميكرديد بسؤال كردن از آن * ( وَتَقُولُونَ بِأَفْواهِكُمْ ) * و ميگفتند بدهنهاى خود * ( ما لَيْسَ لَكُمْ بِه عِلْمٌ ) * آن چيزى را كه بدان علم نداشتيد يعنى كلامى كه مختص بافواه بود بدون شعور قلوب به آن مراد آنست كه آن سخنان را از روى جهل ميگفتيد و در دل خود اصلا علم به آن پيدا نكرده بوديد * ( وَتَحْسَبُونَه ) * و ميپيداشتيد آن چيزى را كه ميگفتيد * ( هَيِّناً ) * سهل و آسان كه هيچ تبعه و عقوبتى بر آن متفرع نشود * ( وَهُوَ ) * و حال آنكه اين سخن * ( عِنْدَ اللَّه ) * نزديك خدا * ( عَظِيمٌ ) * بزرگست و عقوبت بسيار بر آن مترتب چه آن سخن موجب الحاق عار است باهل نبوت و استخفاف بمنصب رسالت ( ص ) حاصل آيه آنست كه شما ارتكاب سه اثم كرده‌ايد كه مس عذاب عظيم به آن معلق است يكى تلقى افك بالسنه دوم تحدث به آن بدون تحقق سيم استصغار چيزى كه حكم الهى تعلق گرفته بعظم و كبر آن و در بعضى از تفاسير مذكور است كه ام ايوب زوجهء ابو ايوب انصارى ( رض ) به او گفت كه سخنى كه مردمان در حق عايشه ميگويند شنيدهء جواب داد كه شنيده‌ام اما افترى و دروغ و بهتان عظيم است تو نسبت به من اين فعل را تجويز ميكنى ام ايوب گفت لا و اللَّه ابو ايوب گفت و اللَّه عايشه بهتر از تو است پس نسبت به پيغمبر اين عمل چگونه روا دارد بلكه اين محص افك و بهتان است حق سبحانه فرمود * ( وَلَوْ لا إِذْ سَمِعْتُمُوه ) * و چرا نه چون چنين شنيديد اين سخن را * ( قُلْتُمْ ) * گفتيد يعنى چون اين سخن استماع گرديد چرا نگفتيد چون ابو ايوب * ( ما يَكُونُ لَنا ) * نباشد يعنى نسزد ما را و نرسد * ( أَنْ نَتَكَلَّمَ ) * آنكه سخن گوئيم * ( بِهذا ) * بآنگفتار مخصوص يا بنوع آن چه قذف\r\nآحاد مردمان محرم\r\n","description":"","footnote":"","page_name":" 263 ","page_number":263},
  {"content":"\r\nاست شرعا چه جاى تعرض بحرم محترم سيد عالم ( ص ) * ( سُبْحانَكَ ) * پاك است خدا از آنكه در حرم محترم پيغمبر او ( ص ) قدح توان كرد * ( بِهذا ) * اين كلام * ( بُهْتانٌ عَظِيمٌ ) * افتراى بزرگست به جهت عظم مبهوت عليه چه حقارت ذنوب و عظم آن باعتبار متعلقات آنست و بدانكه لفظ سبحانه در اين مقام تعجب است از آن كس كه قايل اين قول باشد و اصل اين كلمه آنست كه متعجب ذكر آن كند نزد رؤيهء شىء عجيب از صانع او بجهة تنزيه او سبحانه از آنكه صعب باشد بر او مثل آن و بعد از آن كثير الاستعمال شده در هر متعجب منه و يا تنزيه است مر خداى را از آنكه حرم نبى او فاجره باشد چه فجور زوجات پيغمبر ( ص ) موجب تنفير مردمان است از آن حضرت و انبيا مبعوثاند بكفار بجهة آنكه ايشان را دعوة كنند بدين خدا پس واجبست كه منتفى باشند از ايشان چيزى كه موجب تنفير كفار باشد و كشحيت از اعظم متنفراتست بخلاف كفر كه نزد ايشان متنفر نبود از اينجهت واجبست كه ازواج انبيا از فجور مصون باشند و لازم نيست كه از كفر برى باشد آن گه حقتعالى جماعتى را كه در افك خوض كرد بودند موعظه ميفرمايد بقوله * ( يَعِظُكُمُ اللَّه ) * پند ميدهد شما را خدا * ( أَنْ تَعُودُوا ) * در آنكه بازگرديد * ( لِمِثْلِه أَبَداً ) * مر مثل اين سخن را هرگز يعنى ما دام كه زنده باشيد و ميتواند بود كه مضاف محذوف باشد و معنى اينكه موعظه ميفرمايد خدا شما را كراهة آنكه عود نمائيد بقول مذكور * ( إِنْ كُنْتُمْ مُؤْمِنِينَ ) * اگر هستيد گرويدگان چه ايمان مانع است از طعن دربارهء مسلمانان خصوصا امهات مؤمنان در اين كلام تقريعست و تهييج ايشانست بر اتعاض و تذكير ايشان به آنچه موجب ترك عود است كه آن اتصاف ايشانست بايمان صادق كه مستلزم اجتناب است از هر قبيحى * ( وَيُبَيِّنُ اللَّه ) * و بيان مىكند و روشن ميگرداند خدا * ( لَكُمُ الآياتِ ) * براى شما آيت هايى كه دلالت دارند بر شرايع و احكام و محاسن آداب تا پند گيريد و از طريقهء ادب انحراف نورزيد * ( وَاللَّه عَلِيمٌ ) * و خدا داناست بجميع احوال كه از جملهء آن طهارت ذيل عايشه است * ( حَكِيمٌ ) * حكم كننده در تدابير بندگان يا عالم بدواعى حكمت پس تجويز كشحيت نكند در حق انبيا و اذيال ازواج ايشان را از لوث فجور نگاه دارد بعد از آن تهديد قاذفان مىكند بقوله * ( إِنَّ الَّذِينَ يُحِبُّونَ ) * بدرستى كه آنان كه دوست دارند * ( أَنْ تَشِيعَ الْفاحِشَةُ ) * آنكه فاش گردد خصلت ناشايست كه زنا است و انواع قبايح * ( فِي الَّذِينَ آمَنُوا ) * در شان آنان كه ايمان آورده‌اند و خواهند كه در ميان مردمان منتشر گردد آن را در زبان گيرند * ( لَهُمْ عَذابٌ أَلِيمٌ ) * مر ايشانراست عذابى دردناك * ( فِي الدُّنْيا ) * در دنيا به حد قذف چنان كه مرويست\r\n","description":"","footnote":"","page_name":" 264 ","page_number":264},
  {"content":"\r\nكه پيغمبر ( ص ) عبد اللَّه ابى و مسطح را حد زد و صفوان حسان را مجروح ساخت * ( وَالآخِرَةِ ) * و در آن سراى به آتش دوزخ * ( وَاللَّه يَعْلَمُ ) * و خدا ميداند ضماير و اسرار را * ( وَأَنْتُمْ لا تَعْلَمُونَ ) * و شما نميدانيد آن را پس عقوبت نمائيد بر آنچه بحسب ظاهر بر شما واضح گردد از قذف و حقتعالى عقوبت خواهد كرد بر آنچه در قلوبست از حب اشاعه و يا آنكه خدا ميداند كميت و كيفيت عذاب قذف را و شما به آن عالم نيستيد\r\n* ( وَلَوْ لا فَضْلُ اللَّه عَلَيْكُمْ ) * و اگر نه فضل الهى بودى ببردبارى بر شما * ( وَرَحْمَتُه ) * و بخشايش او بامهال براى توبه * ( وَأَنَّ اللَّه رَؤُفٌ ) * و آنكه خدا مهربانست و برائة ذمة مقذوف را ظاهر گرداند * ( رَحِيمٌ ) * بخشاينده است بتوبهء جنايت قذف كننده را هر آينه عقوبت بشما نازل شدى تكرير اينكلام بجهة منت است به ترك معاجله بعقاب با وجود عظم جريمه و در اين تكرير و ذكر ثواب و رؤف و رحيم و نهى از اشاعه فاحشه و حذف اجواب مبالغات عظيمه است و بعد از آن نهى بندگان نموده از اتباع شيطان بقوله * ( يا أَيُّهَا الَّذِينَ آمَنُوا ) * اى كسانى كه گرويده‌ايد * ( لا تَتَّبِعُوا ) * پيروى مكنيد * ( خُطُواتِ الشَّيْطانِ ) * كامهاى ابليس را يعنى طرق معاصى را يا وساوس او را در إساءة فاحشه و قذف عايشه * ( وَمَنْ يَتَّبِعْ خُطُواتِ الشَّيْطانِ ) * و هر كه پيروى نمايد كامهاى شيطان را يعنى پيروى او كند * ( فَإِنَّه يَأْمُرُ بِالْفَحْشاءِ ) * پس بدرستى كه ميفرمايد آن ديو او را بكارى كه زشت است در عرف و عقل * ( وَالْمُنْكَرِ ) * و بعملى كه ناپسنديده است در حكم شرع و گويند فحشا زناست و منكر ساير قبايح و يا فحشا هر چيزيست كه قبح آن در نهايت افراط باشد كما قال ( ابو ذويب ضراير جرمى تفاحش غارها اى فرطت غرتها ) و منكر آنچه نفوس منكر باشد و متنفر از آن و غير راضى بوقوع آن و قول اخير اكثر و اشهر است و بر هر تقدير اينجملهء اسميه مصدره بان براى بيان علت نهى است از اتباع شيطان * ( وَلَوْ لا فَضْلُ اللَّه عَلَيْكُمْ ) * و اگر نه فضل و كرم الهى بودى بر شما بتوفيق توبه با تعيين حدى كه كفارت گناه است * ( وَرَحْمَتُه ) * و بخشايش او بتطهير شما بتوبه يا حد * ( ما زَكى مِنْكُمْ ) * پاك نگشتى از شما * ( مِنْ أَحَدٍ ) * هيچ يكى * ( أَبَداً ) * هرگز يعنى تا آخر عمر از دنس افك و ساير ذنوب پاك نشدى * ( وَلكِنَّ اللَّه يُزَكِّي ) * و ليكن خدا پاك ميسازد * ( مَنْ يَشاءُ ) * هر كه را ميخواهد از شما يعنى هر كه را كه توفيق توبه ارزانى فرمايد و وى باخلاص توبه نمايد * ( وَاللَّه سَمِيعٌ ) * و خدا شنواست بمقالات مردمان * ( عَلِيمٌ ) * دانا بافعال و نيات و ضماير و اخلاص ايشان در آيه دلالت است بر آنكه مراد حقتعالى از بندگان خلاف آن چيزيست كه\r\n","description":"","footnote":"","page_name":" 265 ","page_number":265},
  {"content":"\r\nشيطان اراده مىكند زيرا كه مذمت فرموده است امر بفحشاء و منكر را كه امر شيطان است و مراد او و ديگر در آيه اشعار است بر آنكه هيچكس اقدام بصلاح نمينمايد مگر بلطف و فضل او سبحانه ابو دردا از سيد عالم ( ص ) روايت كرده كه هيچ كس نباشد كه او دست قوى دارد در خصومتى و منازعتى كه او را بر آن علمى نبود الا كه در تحت غضب الهى باشد تا آن زمان كه وى از آن خصومت باز ايستد و هيچكس نباشد كه او بشفاعت برخيزد و حدى از حدود خدا را ضايع گرداند الا كه با خدا خصومت كرده باشد و پياپى لعنت خدا بر او باشد تا بقيامت و هيچكس نبود كه او كلمه بر مرد مسلمان اشاعه كند و به آن عيب او را در ميان مردمان آشكارا سازد الا كه بر خدا واجب گردد كه او را در آتش دوزخ بگذارد و بعد از آن فرمود كه اصل اينكلام در كتاب خداست فى قوله تعالى إِنَّ الَّذِينَ يُحِبُّونَ أَنْ تَشِيعَ الْفاحِشَةُ و در بعضى تفاسير آمده كه ابو بكر سوگند خورده بود كه پسر خالهء خود را يعنى مسطح كه از فقراء مهاجرين بود و اهل بدر نفقه نكند و مطلقا رعاية حال او نكند بجهة آنكه يكى از متكلمان افك بود حقتعالى آيه فرستاد كه * ( وَلا يَأْتَلِ ) * و اين از اليه مأخوذ است بمعنى حلف و يا از الو بمعنى تقصير و بنا بر اول ان يؤتوا كه بعد از او است بمعنى على ان يؤتوا است بحذف على و لا و اينقول زجاج است و مطابق سبب نزول و بنا بر ثانى بمعنى فى ان يأتوا پس معنى آنست كه و بايد سوگند نخورند * ( أُولُوا الْفَضْلِ ) * خداوندان فضل بحسب حسب و نسب و يا خداوندان افزونى در غنا و توانگرى * ( مِنْكُمْ ) * از شما * ( وَالسَّعَةِ ) * و خداوندان دستگاه و فراخى در جاه و مال * ( أَنْ يُؤْتُوا ) * بر آنكه ندهند نفقه را يا بايد كه تقصير نكنند اغنيا و اهل سعة در آنكه انفاق كنند * ( أُولِي الْقُرْبى ) * خويشاوندان را * ( وَالْمَساكِينَ ) * و درويشان را * ( وَالْمُهاجِرِينَ فِي سَبِيلِ اللَّه ) * و\r\nمهاجران را در راه خدا اين صفات موصوف واحدند يعنى كسانى كه جامع اينصفات باشند مانند مسطح كه هم خويش بود و هم مسكين و هم مهاجر زيرا كه كلام در كسيست كه به اين صفات متصف باشد * ( لْيَعْفُوا ) * و بايد كه عفو كنند جريمه را كه از گناه كاران صادر شده * ( وَلْيَصْفَحُوا ) * و روى بگردانند از انتقام و اغماض فرمايند پس از غيبت بخطاب التفات نموده بر سبيل ترغيب بر غفران ميفرمايد * ( أَ لا تُحِبُّونَ ) * آيا دوست نميداريد * ( أَنْ يَغْفِرَ اللَّه لَكُمْ ) * آن را كه بيامرزد خداى مر شما را پس شما نيز از سر گناه ديگران درگذريد * ( وَاللَّه غَفُورٌ ) * و خدا آمرزنده است با وجود كمال قدرت بر انتقام * ( رَحِيمٌ ) * مهربان بر اصحاب جرايم و اثام پس شما نيز متخلق باخلاق وى شويد از عايشه مرويست كه چون پيغمبر ( ص ) اين آيه را برخواند پدرم گفت و اللَّه\r\n","description":"","footnote":"","page_name":" 266 ","page_number":266},
  {"content":"\r\nانى لا حب ان يغفر لى و اللَّه لا انزعها عنه ابدا يعنى به خدا كه دوست ميدارم كه خدا مرا بيامرزد و به خدا كه هرگز نفقه را از مسطح قطع نكنم و از حسن و مجاهد نقل است كه يتيمى در خانهء ابو بكر بود سوگند خورد كه بر او انفاق نكند حقتعالى اين آيه فرستاد و از ابن عباس و غيره منقولست كه آيه در جماعتى از صحابه نازل شد كه سوگند خورده بودند كه تصدق نكنند بر هيچ مردى از اصحاب افك و بايشان مواساة نكنند از حضرت رسالت ( ص ) مرويست كه\r\nمن يغفر اللَّه له و من يعف يعف اللَّه عنه\r\nهر كه بيامرزد يعنى از گناه كسى درگذرد خدا او را بيامرزد و هر كه عفو كند از كسى خدا او را عفو كند و نيز به جهت تهديد و تخويف بندگان بر قذف و افك ميفرمايد كه * ( إِنَّ الَّذِينَ ) * بدرستى كه آنان كه * ( يَرْمُونَ الْمُحْصَناتِ ) * رمى ميكنند زنان عفيفه را * ( الْغافِلاتِ ) * كه بيخبرانند از آنچه قذف ميكنند ايشان را بدان و سليمة الصدور و نقية القلوباند از آن * ( الْمُؤْمِناتِ ) * گرويدگان به خدا و رسول مراد ازواج پيغمبراند و در وسيط آورده كه اين مخصوص بعايشه است و جمعيت آن به جهت تعظيم ويست و توقير او در نظر امة تا مثل اين لفظ را به او اسناد نكنند و ابو حمزهء ثمالى گفته كه در شان زنان مهاجر است كه چون با پيغمبر ( ص ) هجرت كردند و از عقب رسول ( ص ) بمدينه آمدند مشركان مكه گفتند كه ايشان بفجور رفتند و قول اصح و اشهر آنست كه بر سبيل عموم است نسبت بكافهء مؤمنات صالحه و بر هر تقدير ميفرمايد آنان كه قذف زنان عفيفه ميكنند * ( لُعِنُوا ) * دور كرده شده‌اند * ( فِي الدُّنْيا ) * در دنيا از نام نيك * ( وَالآخِرَةِ ) * و در آخرت از رحمت يعنى در اين دنيا مطرود و مردود بندگانند و در آن سرا ملعون و مبغوض رحمن يا در اين سرا بعقوبة حد و جلد و رد شهادة مبتلااند و در آن سرا بانواع عقوبة معذب * ( وَلَهُمْ ) * و مر ايشان راست * ( عَذابٌ عَظِيمٌ ) * عذابى بزرگ بجهة عظم ذنب ايشان و قوله * ( يَوْمَ تَشْهَدُ ) * ظرف آن چيزيست كه در لهم است از معنى استقرار نه ظرف عذاب به جهت موصوفية آن يعنى مستقر است آنعذاب مر ايشان را در روزى كه گواهى دهد * ( عَلَيْهِمْ ) * بر ايشان * ( أَلْسِنَتُهُمْ ) * زبانهاى ايشان بافك و بهتان يعنى بزبانهاى خود اعتراف ميكنند * ( وَأَيْدِيهِمْ ) * و گواهى دهد دستهاى ايشان * ( وَأَرْجُلُهُمْ ) * و پايهاى ايشان * ( بِما كانُوا يَعْمَلُونَ ) * به آنچه بودند كه عمل كردند از جرايم و ماثم قذف و افك و غير آن و شهادة ايدى ارجل بانطاق حقتعالى باشد آنها را بدون اختيار و يا بظهور آثار و علامت بر ايشان و در اين زيادتى تهويل باشد ايشان را به عذاب و عقاب * ( يَوْمَئِذٍ ) * در آن روز * ( يُوَفِّيهِمُ اللَّه ) * تمام بدهد خداى تعالى ايشان را * ( دِينَهُمُ الْحَقَّ ) * جزاى ايشان را كه سزاوار و فراخور ايشان باشد * ( وَ\r\n","description":"","footnote":"","page_name":" 267 ","page_number":267},
  {"content":"\r\n* ( يَعْلَمُونَ ) * و بدانند در آن روز بمعاينه * ( أَنَّ اللَّه ) * آنكه خداى * ( هُوَ الْحَقُّ الْمُبِينُ ) * او است ثابت بذات خود و پيدا به الوهيت و ظاهر و بقدرة بر عقوبت و مثوبة بر وجهى كه هيچكس در اين صفات شريك با او نيست و گويند كه الحق المبين بمعنى ذو الحق المبين است يعنى عادلى كه ظاهر است عدالت او و بر همه كس هويدا و پيدا و هر كه شان او اين باشد لا محالة انتقام كشد براى مظلوم از ظالم و همه را از محسن و مسيء بجزا و سزاى خود رساند پس كسى كه متصف به اين صفات باشد سزاوار آنست كه از او بترسند و از محارم و نواهى او اجتناب نمايند و بدانكه آيات مذكوره اغلظ آيات قرآنيست در ايعاد عصات در باب افك و تهديد ايشان از آن و اگر كسى كه جميع كلمات قرآنى را تقليب كند و آنچه او سبحانه به آن تهديد اهل عصيان نموده از آيات مواعيد تفتيش نمايد هيچ آيتى بتغليظ آيات مذكوره نخواهد يافت كه در باب افك وارد شده چه اين آيات مشحونند بوعيد شديد و عقاب بليغ و زجر عنيف و استعظام ارتكاب افك و استفظاع اقدام بر آن بر طرق مختلفه و اساليب متفننه كه هر يك از آن كافيست در باب زجر و وعيد و مع ذلك قذفه را ملعون دنيا و آخرت گردانيده و به عذاب عظيم و عقاب جحيم توعد فرموده و السنه و ايدى و ارجل ايشان را در آخرت بر ايشان گواه گردانيده به آنچه از ايشان صادر شده از افك و بهتان و بتوفيهء جزاى ايشان كه مستحق آن باشند حكم فرموده بر وجهى كه در نشاء آخرت بمعاينه ببينند جزاى خود را و عالم شوند كه او سبحانه بر وجه عدل ايشان را به اين عذاب عظيم و عقاب اليم معذب ميگرداند و مثل اين را در وعيد مشركان و كافران و عدهء اوثان ذكر نكرده بلكه وعيد ايشان ما دون اينست در فظاعت و اين به جهت مبالغه و تعظيم امر افك است و تنزيه عايشه از آن بر وجه ابلغ چه غرض از فرط مبالغه در اينباب اظهار علو منزلت حضرت رسالت\r\n( ص ) و تنبيه بر انافهء محل سيد ولد آدم و هر كه خواهد كه متحقق شود بر او عظم شان حضرت خاتميت عليه الصلاة و التحية و تقدم قدم او و احراز قصب سبق او نسبت بانبياى سابق بايد در آيات افك تامل كند كه او سبحانه بچه وجه غضب فرموده بر اهل افك بحرم محترم آن حضرت و مبالغه نموده در نفى تهمت از حجاب او و به جهت اينست كه ابن عباس را روز عرفه از اين آيات سؤال كردند فرمود كه من اذنب ذنبا ثم تاب منه قبلت توبته الا من خاص فى امر عايشه يعنى هر گاه كسى گناهى كند و از آن توبه نمايد توبهء او مقبول است مگر آن كسى كه در امر عايشه خوض كرده و بر او افك كرده و بدانكه حقتعالى تبرئهء سه كس نموده بسه چيزى يوسف را تبرئه فرمود بلسان شاهد كه وَشَهِدَ شاهِدٌ مِنْ أَهْلِها و تبرئهء مريم كرده بانطاق ولد او كه در دامن او گفت انى عبد اللَّه و تبريه عايشه كرده به اين آيات عظام به جهت تعظيم سيد انام عليه الصلاة و السلام و بعد از آن در بيان ذم اهل فسق و افك و مدح اهل صلاح و تقوى ميفرمايد كه * ( الْخَبِيثاتُ ) * سخنان ناشايسته و ناپاك مانند افك * ( لِلْخَبِيثِينَ ) * معد است مر ناپاكان را از رجال و نساء يعنى كلمات خبيثه از اهل خبث ظاهر مىشود\r\n","description":"","footnote":"","page_name":" 268 ","page_number":268},
  {"content":"\r\nو ايشانند كه به آن متكلم ميشوند يا سخنان پليد گفته مىشود مر ناپاكان را يعنى بايد مردمان سخنان بد را در حق پليدان گويند نه پاكان * ( وَالْخَبِيثُونَ لِلْخَبِيثاتِ ) * و پليدان نيز شايسته‌اند مر سخنان پليد را چه طبايع ايشان بدان مايلست از حيثيت خباثت و يا خبيثان متعرضند مر كلمات ناپاك را * ( وَالطَّيِّباتُ ) * و كلمات پاكيزه آماده شده است يا گفته شده * ( لِلطَّيِّبِينَ ) * براى مردن پاك يعنى از ايشان سرايت كند * ( وَالطَّيِّبُونَ لِلطَّيِّباتِ ) * و پاكيزكان نيز شايسته‌اند مر سخنان پاك را و يا طيبين متعرضاند مر كلمات طيبه را و قل كل يعمل على شاكلته به همين معنى است و نكتهء كل اناء يترشح بما فيه اشاره باينست و تفسير مذكور منقولست از ابن عباس و ضحاك و مجاهد و حسن و نزد ابن زيد معنى آيه اينست كه الخبيثات من السيئات للخبيثين من الرجال و الخبيثون من الرجال للخبيثات من السيئات و الطيبات من الحسنات للطيبين من الرجال و الطيبون من الرجال للطيبات من الحسنات و ابى مسلم و جبائى بر اينوجه تفسير كرده‌اند كه زنان ناپاك براى مردان ناپاكاند راغب بديشان و زنان پاك براى مردان پاكاند و مردان پاك مايلند بديشان و بعد از آن گفته كه اين ايه بمعنى الزَّانِي لا يَنْكِحُ إِلَّا زانِيَةً أَوْ مُشْرِكَةً است و اينقول از ابى جعفر و ابى عبد اللَّه ( ع ) مأثور است و حاصل آيه آنست كه جنسيت سبب الفت و صحة است و چون سيد عالم ( ص ) پاكيزه ترين موجوداتست پس ازواج او البته پاك و پاكيزه‌اند و از شايبهء بدكارى منزه و مبرا و بنا بر اينمعنى آيه در حكم دليل است بر قوله تعالى * ( أُولئِكَ ) * آن گروه يعنى اهل بيت يا حضرت رسالت ( ص ) و عايشه و صفوان * ( مُبَرَّؤُنَ ) * بيزار كرده شدگانند يعنى منزه و مبرااند * ( مِمَّا يَقُولُونَ ) * از آنچه ميگويند از باب افك چه منصب رسالت ( ص ) از آن عاليتر است كه ذيل عصمت زوجات طاهرات او بلوث چنين شبهتى آلوده گردد و صفوان مردى پاكيزه است و از اولياى صحابه او نيز از اين تهمت بريست و فرا گرفته كه اسم اشاره راجع بعايشه و صفوان است و جمعيت آن از قبيل آيهء فَإِنْ كانَ لَه إِخْوَةٌ كه مراد اخوين است چه اخوين حاجب امتند باتفاق و ميتواند بود كه ضمير يقولون راجع بن خبيثين و خبيثات باشد نه راجع بافكين يعنى پيغمبر و عايشه و صفوان برىاند از مثل آنچه اهل خبث گويند و اصح و اشهر مشار اليه ذلك طيبين و طيباتست و ضمير يقولون راجع بخبيثين و خبيثات يعنى اهل طيب و پاكيزگى مبرااند از مثل آنچه اصحاب خبث ميگويند * ( لَهُمْ مَغْفِرَةٌ ) * مر ايشان راست آمرزش از خداى * ( وَرِزْقٌ كَرِيمٌ ) * و روزى نيكو يعنى بيرنج و بسيار و پايدار مراد نعمت بهشت است بعد از آن خطاب بمؤمنان مىكند و ميگويد * ( يا أَيُّهَا الَّذِينَ آمَنُوا ) * اى كسانى كه ايمان آورده‌ايد به خدا و رسول او * ( لا تَدْخُلُوا ) * در مىآييد * ( بُيُوتاً ) * به خانه هايى * ( غَيْرَ بُيُوتِكُمْ ) * كه غير خانهايى مىباشد كه در او ساكنيد و خانهء كه به اجاره\r\n","description":"","footnote":"","page_name":" 269 ","page_number":269},
  {"content":"\r\nيا عاريه داده\r\nباشيد نيز چنين است پس موجر و معير نيز در اينحكم داخلاند يعنى اى كافهء اهل ايمان در هيچ خانهء بيگانه داخل مشويد * ( حَتَّى تَسْتَأْنِسُوا ) * تا وقتى كه استعلام كنيد و دستورى طلبيد و اين از استيناس مشتق است بمعنى استعلام مأخوذ از انس الشيء اذا ابصره چه مستأذن مستعلم حالست و مستكشف اينكه اهل خانه ارادهء دخول او دارند يا نه و اذن او خواهند داد يا نه و يا از استيناس مأخوذ است كه خلاف استيحاش است زيرا كه مستاذن مستوحش و خائفست از آنچه او را اذن ندهند و چون اذن يافت مستانس شد پس اين از باب كنايهء وارد است چه اين نوع استيناس مرادف اذن است و واقع در موضع آن و فال فى المجمع ( الاستيناس طلب الانس بالعلم او غيره يقول العرب اذهب و استانس ) هل ترى احدا و منه قوله فَإِنْ آنَسْتُمْ مِنْهُمْ رُشْداً و گويند استيناس مأخوذ است از انس و معنى اينكه تا معترف شويد كه در خانه انسانى هست يا نه * ( وَتُسَلِّمُوا ) * و سلام كنيد * ( عَلى أَهْلِها ) * بر اهل آن خانه و در روايت آمده كه بگوئيد\r\nالسلام عليكم ادخلها\r\nو از پيغمبر ( ص ) مرويست كه\r\nالتسليم ان يقول السلام عليكم ادخل ثلاث مرات فان اذن له دخل و الا رجع\r\nثعلبى در تفسير خود آورده كه زنى از انصاريه بجناب نبوت مآب ( ص ) آمده بموقف عرض رسانيد كه ما در خانهاى خود بر صفتى ميباشيم كه نميخواهيم كه هيچكس ما را بر آن حالت بيند و ناگاه يكى از كسان ما به خانه در مىآيد و ما را نه بر وجهى كه شايد ميبيند خداى تعالى آيه فرستاد كه به خانه كسان بىاذن ايشان در ميائيد * ( ذلِكُمْ ) * آن استعلام و استيذان * ( خَيْرٌ لَكُمْ ) * بهتر است مر شما را از آنكه بىاجازه و ناگاهان درآئيد و گفته‌اند كه كسى كه بخانهء عيال خود در مىآيد بايد بكلمهء يا بآواز پايى يا به تنحنحى اعلام كنند تا اهل خانه بستر عورات و رفع مكروهات اقدام نمايند چنان كه از ابو ايوب انصارى مرويست كه ( قلنا يا رسول اللَّه ما الاستيناس ) فرمود ( يتكلم الرجال بالتسبيحة و التكبيرة و التحميدة و تنحنح يؤذن اهل البيت ) و اين حكم را بر شما انزال كرديم * ( لَعَلَّكُمْ تَذَكَّرُونَ ) * شايد كه شما پند گيريد و به آنچه صلاح شما در آن بيشتر است عمل كنيد پس اين كلام متعلق بمحذوفست اى ( انزل عليكم او قيل لكم هذا ارادة ان تذكروا و تعلموا بما هو اصلح لكم ) و مروى است كه مردى پيغمبر ( ص ) را گفت يا رسول اللَّه استاذن على امى آيا دستورى خواهم بر آنكه در خانهء كه مادر من آنجا باشد داخل شويم حضرت فرمود كه\r\nنعم\r\nگفت مادر را به غير از من خادمى نيست در هر وقتى كه بر او درآيم دستورى طلبم فرمود\r\nأ تحب ان تراها عريانة\r\nآيا دوست ميدارى كه مادر خود را برهنه ببينى گفت نه فرمود\r\nفاستاذن\r\nپس اذن طلب كن و در روايت آمده كه عادت جاهليت آن بود كه چون شخصى خواستى كه بخانهء ديگرى درآيد گفتى ( حييتم صباحا و\r\n","description":"","footnote":"","page_name":" 270 ","page_number":270},
  {"content":"\r\nمساء ) و بىاجازت درآمدى و بسا بودى كه مرد با زن خود مباشرت كردى وى بر ايشان درآمدى حق تعالى امت پيغمبر ( ص ) خود را امر كرد كه اذن طلبيد در وقت دخول و بجاى تحيت كه داب جاهليت است سلام كنيد كه اين شما را بهتر از عادت جاهليت و احسن و اجمل از آن و بعضى از مفسران بر آنند كه در كلام تقدم و تاخيرى هست و تقدير اينست كه ( حتى تسلموا على اهلها و تستانسوا ) براى آن كه سلام پيش از استيذان است پس اول سلام بايد كرد و آن گه دستورى خواست تا بسلام كردن استيناس حاصل شود و چون استيناس بفعل آمد بدستورى بسراى بايد رفت و در خبر است كه مردى بدر حجرهء رسول ( ص ) آمد و گفت أ أدخل آيا داخل شوم و درآيم رسول ( ص ) امر فرمود بروضه كه جارية وى بود كه اين مرد نميداند كه دستورى چگونه بايد خواست برو وى را بياموز روضه بيامد و گفت اى مرد چون دستورى خواهى اول بگو كه\r\nالسلام عليكم أ أدخل\r\nمرد بشنيد و آن را بگفت رسول ( ص ) وى را دستورى داد و در مصحف عبد اللَّه مسعود واقع شده كه ( حتى تسلموا على اهلها و تستانسوا ) و از ابن عباس و سعيد بن جبير روايت كرده‌اند كه در قرآن تستاذنوا بود و كاتب بخطا تستانسوا نوشته و اينروايت به صحت نپيوسته و نزد مجاهد و سدى استيناس بمعنى تنحنح است زينب زن عبد اللَّه مسعود روايت كرده كه عبد اللَّه مسعود چون خواستى كه در سراى درآيد گلوى پاك كردى و آواز دادى تا معلوم اهل خانه شود كه وى در سراى خواهد آمد و بعد از آن داخل شدى و جايز نيست كه در سراى نگاه كنند تا بدانند كه كسى در سراى هست تا دستورى خواهند و اگر نيست تكليف استيذان نكنند زيرا كه از حضرت رسالت ( ص ) روايتست كه\r\nمن اطلع فى بيت به غير اذنهم فقد حل لهم ان يفقئوا عينه\r\nهر كه در سرايى نگرد بى دستورى ايشان اگر چيزى بر چشمش زنند و هر دو چشم او را كور كنند بر ايشان نه قصاص باشد و نه ديه سهل بن سعد روايت كند كه مردى خواست كه در بعضى از حجرهاى رسول ( ص ) نگرد رسول ( ص ) بدر آمد در دست او قضيبى سر تيز بود كه بدان حك راس فرمودى و گفت\r\nلو اعلم انك تنظر لطعنت به فى عينك انما الاستيذان للنظر\r\nاگر دانستمى كه تو در حجره نگريستى اين قضيب را در هر دو چشم تو زدمى پس جز اين نيست كه طلب اذن از جهت نظر كردنست و بدانكه باتفاق علماى ما استيذان واجب است و تسليم سنت و قرع باب بعنف و تصحيح به صاحب او مكروه است و چنان كه استيذان واجبست در وقتى كه كسى در خانه باشد اذن گرفتن نيز واجبست از صاحب خانه اگر كسى در آن نباشد كما قال عز و جل * ( فَإِنْ لَمْ تَجِدُوا ) * پس اگر نياييد * ( فِيها ) * در خانه هاى يكديگر * ( أَحَداً ) * يكى را كه دستورى خواهيد از او * ( فَلا تَدْخُلُوها ) * پس در ميائيد در آن * ( حَتَّى يُؤْذَنَ لَكُمْ ) * تا وقتى كه دستورى دهند شما را يعنى صاحب\r\n","description":"","footnote":"","page_name":" 271 ","page_number":271},
  {"content":"\r\nخانه پيدا شود و شما را اذن و اجازة دهد چه دخول در خانهء خالى بىاذن صاحب محل تهمت است و مظنهء سرقت و ديگر آنكه مانع دخول بدون اذن مجرد اطلاع بر عورات نيست بلكه آن چيزى كه اهل خانه آن را از نظر مردمان پنهان كرده باشند و در خانه نهاده نيز مانع دخول است يا آنكه تصرف در ملك غير بدون اذن محظور است فى نفسه شرعا * ( وَإِنْ قِيلَ لَكُمُ ارْجِعُوا ) * و اگر گويند مر شما را بعد از استيذان كه باز گرديد * ( فَارْجِعُوا ) * پس بازگرديد بى توقف و در آن باب الحاح مكنيد * ( هُوَ ) * آن باز گرديدن * ( أَزْكى لَكُمْ ) * پاكيزه و پسنديده تر است مر شما را از الحاح كردن و يا بر در خانه ايستادن با كراهيت صاحب آن يا رجوع انفع است شما را در دين و اطهر مر قلوب شما را و اقرب به آنكه زكى شويد * ( وَاللَّه بِما تَعْمَلُونَ ) * و خدا به آنچه شما ميكنيد از استجازه و عدم آن * ( عَلِيمٌ ) * دانا است و بر آن مكافات و مجازات خواهد داد آورده‌اند كه چون اين آيه نازل شد بعضى اصحاب بعرض رسانيدند كه يا رسول اللَّه در راه شام و عراق اهل تجارت را اتفاق مىافتد كه در خانه در بساط اقامت ميگسترانند و چون كسى در آن مقام نيست از كه دستورى طلبند آيه آمد كه * ( لَيْسَ عَلَيْكُمْ جُناحٌ ) * نيست مر شما را گناهى * ( أَنْ تَدْخُلُوا ) * از آنكه درآئيد بى استيذان * ( بُيُوتاً غَيْرَ مَسْكُونَةٍ ) * در خانهايى كه كسى در آن ساكن نباشد * ( فِيها مَتاعٌ لَكُمْ ) * در آن خانه ها استمتاع و برخوردارى و نفع است مر شما را كه از سرما و گرما بدان پناه ميگيريد و رخوت و امتعه و انعام شما در آن محفوظ ميماند * ( وَاللَّه يَعْلَمُ ) * و خدا ميداند * ( ما تُبْدُونَ ) * آنچه آشكارا ميكنيد از استيذان و غير آن * ( وَما تَكْتُمُونَ ) * و آنچه ميپوشيد از زينت خود در خانها و غير آن و گويند اين وعيد است مر كسى را كه به جهت فساد يا تطلع بر عورات در خانهء غير در آيد يا در آن نگرد و بدانكه مفسران را در اين بيوت غير مسكونه چند قول است يكى آنكه مراد به آن خانات و حماماتست و ارحيه و اين قول قتاده است و مروى است از صادق ( ع ) و محمد بن حنفيه و بنا بر اين متاع لكم بمعنى استمتاع لكم باشد چنانچه به اين مفسر شد دوم آنكه خرابات معطله‌اند كه آدمى در آن درآيد براى قضاى حاجت و اين قول عطا است سوم آنكه مراد حوانيت و بيوت تجار است كه در آن امتعهء مردمان است و اين از ابن زيد روايتست چهارم آنكه مناخاتست كه مردمان در اسفار آنجا فرود ميآيند و به آن مرتفق شوند و اين از مجاهد مروى است پنجم آنكه مراد مطلق بيوت غير مسكونه است كه از مردم و امتعه خالى باشد و اين قول ابن جريح است و شبههء نيست در آنكه اولى تعميم آنست و ببايد\r\n","description":"","footnote":"","page_name":" 272 ","page_number":272},
  {"content":"\r\nدانست كه وجه اتصال آيه استيذان بما قبل آنست كه چون حقتعالى جل اسمه بيان عظم اثم زنا و قذف فرمود مؤكد ساخت آن را بنهى از دخول بيوت مردمان مگر بعد از استيذان تا ابعد از تهمت باشند و اقرب بعصمت\r\nو بعد از آن در بيان نظر حلال و حرام ميفرمايد كه * ( قُلْ لِلْمُؤْمِنِينَ ) * بگو اى محمد مر مردان گرونده را كه چشم فرو خوابانيد * ( يَغُضُّوا ) * تا فروخوابانند و بپوشند * ( مِنْ أَبْصارِهِمْ ) * ديدهاى خود را از ديدن هر نامحرم كه نظر سبب فتنه است و باعث مأثم و خطاياى عظيمه است و در ذخيرة الملوك آورده كه تيز روترين پيكى مر شيطان را در وجود انسان چشم است زيرا كه حواس ديگر در مساكن خود ساكناند و تا چيزى بايشان نميرسد باستدراك آن مشغول نميتوانند شد اما ديده حاسه ايست كه از دور نزديك ابتلا و اثام را صيد مىكند و نعم ما قيل بيت\r\n\r\nاين همه آفت كه بتن ميرسد\r\nاز نظر توبه شكن ميرسد\r\n\r\n\r\nديده فرو پوش چه در صدف\r\nتا نشوى تير بلا را هدف\r\n\r\nو از شبلى مرويست كه معنى آيه آنست كه بگو تا بپوشند ديدهء سر را از محارم و ديدهء دل را از ما سواى اللَّه * ( وَيَحْفَظُوا ) * و نگاه دارند * ( فُرُوجَهُمْ ) * فرج هاى خود را از حرام و بدان كه يغضوا مجزومست بجواب شرط مقدر و تقدير آنكه ( قل للمؤمنين غضوا من ابصارهم فان تقل لهم ذلك يغضوا ) و يا آنكه مجزوم باشد به لام مقدارى ليغضوا و مانند اينست قوله يغضضن و عدم ظهور جزم در اين به جهت آنست كه مبنى است و من در من ابصارهم براى تبعيض است چه مراد از آن غض بصر است از آنچه حرام باشد نه مطلقا و نزد اخفش زايده است و چون سيبويه بر آنست كه من زايده در كلام منفى مىباشد نه مثبت حكم بزيادتى آن نميكند بلكه قائل است به تبعيضيه آن و اين حق است و ذكر من در غض بصر و عدم اتيان به آن در حفظ فروج دلالت است بر آنكه امر بصر اوسع است از حفظ فروج و لهذا جايز است نظر در شعور محارم و صدور ثدى و اعضاد و اسواق و اقدام ايشان و همچنين نظر در جوارى مستعرضه و در مخطوبه و در اجنبيه نزد ضرورت چون تحمل شهادت بر او و غير آن و نظرهء اولى مطلقا بدون ريبت و لذت و اما امر فرج مضيق است به جهت اختصاص تحريم به من عداى زوجه و ملك يمين و در فرق همين كافيست كه نظر مباح است الا در چيزى كه مستثنى فيه است و جماع محظور است مگر از آنچه مستثنى منه است و گويند حفظ فروج اينجا بمعنى ستر آنست از ابصار محترم چنان كه از ابن زيد مرويست كه ( كل موضع فى القرآن ذكر فيه حفظ الفروج فهو عن الزنا الا فى هذا الموضع فان المراد به الستر حتى لا ينظر اليها احد ) و اين مرويست از ابى عبد اللَّه ( ع ) و بعد از تفسير حفظ بستر فرمود كه\r\nفلا يحل للرجل ان ينظر الى فرج اخيه و لا يحل للمرأة ان تنظر الى فرج اختها\r\nمرد را جايز نيست كه نظر در فرج برادر خود بكند و نه زن را كه نظر در عورت\r\n","description":"","footnote":"","page_name":" 273 ","page_number":273},
  {"content":"\r\nخواهر كند * ( ذلِكَ ) * آن پوشيدن چشم و محافظت فرج * ( أَزْكى لَهُمْ ) * پاكيزه تر است و سودمندتر مر ايشان را به جهت بعد آن از ريبه در دنيا و عقوبت در عقبى * ( إِنَّ اللَّه خَبِيرٌ ) * بدرستى كه خدا دانا است * ( بِما يَصْنَعُونَ ) * به آنچه ميكنند از نظر بحلال و حرام و استعمال جوارح در طاعات و اثام و چون اجالهء ابصار و استعمال ساير حواس و تحريك جوارح و قصد به آن بر او سبحانه مخفى نيست پس بايد كه در جميع حركت و سكون بدنى از او در حذر باشند و آن را در غير مأمور وى مشغول نگردانند در اين كلام نوعى از تهديد است عبادة بن صامت از رسول ( ص ) روايت كرد كه آن حضرت فرمود كه شما شش چيز را از من ضمان كنيد تا من براى شما بهشت را ضامن شوم اول چون حديث گوئيد راست گوئيد دويم چون وعده دهيد به آن وفا كنيد سيم چون امانتى بشما دهند ادا كنيد چهارم آنكه فرجهاى خود را نگه داريد از حرام پنجم چشم خود را از حرام محفوظ داريد ششم دست خود را از لقمه حرام بكشيد تا من بهشت را از براى شما ضمان كنم و امير المؤمنين ( ع ) از رسول ( ص ) روايت كرده كه\r\nالنظر الى محاسن المراة سهم مسموم من سهام ابليس\r\nنگاه كردن در محاسن زنان تيريست زهر داده از تيرهاى ابليس هر كه او چشم خود نگه دارد از ايشان به قصد امتثال امر الهى حق سبحانه ببركت آن او را توفيق دهد در عبادتى كه از ثواب آب آن فرحان و شادان گردد و ابو هريره از رسول خدا ( ص ) روايت كرده كه چون مرد در نماز باشد و نزد وى زنى بگذرد و او چشم از پى آن زن دارد خوف آن باشد كه نور باصرهء او برود و اعمى شود * ( وَقُلْ لِلْمُؤْمِناتِ ) * و بگو مر زنان گرويده را كه از روى عفت * ( يَغْضُضْنَ مِنْ أَبْصارِهِنَّ ) * بپوشند ديده هاى خود و ننگرند بمردان نامحرم از ام سلمه روايت است كه بعد از آيهء حجاب من و ميمونه نزد پيغمبر ( ص ) بوديم ابن مكتوم درآمد پيغمبر ( ص ) گفت پنهان شويد گفتم يا رسول اللَّه ابن مكتوم اعمى است فرمود\r\nأ فعمياوان انتما أ لستما تبصرانه\r\nآيا شما نيز اعمىايد و چيزى نميبينيد و در بعضى تفاسير آورده اند كه روزى رسول ( ص ) در حجرهء فاطمه ( ع ) بود عبد اللَّه بن مكتوم در نزد رسول ( ص ) آمد فرمود كه درآى وى درآمد فاطمه ( ع ) پنهانشد چون ابن مكتوم از نزد آن حضرت بيرون آمد فاطمه ( ع ) نزد پدر بزرگوار آمد آن حضرت بر سبيل امتحان گفت اى فاطمه چرا از ابن مكتوم پنهان شدى وى چشم ندارد و چيزى نميبيند گفت يا رسول اللَّه اگر او چشم ندارد من چشم دارم اگر او مرا نمىبيند من او را ميبينم و حقتعالى فرموده كه * ( قُلْ لِلْمُؤْمِناتِ يَغْضُضْنَ مِنْ أَبْصارِهِنَّ ) * رسول ( ص ) فرمود كه\r\nالحمد للَّه الذى ارانى فى اهل بيتى ما سرنى\r\nشكر مر خداى را كه با من نمود در اهل بيت من آنچه مرا به آن شادمان گردانيد حاصل كه حق سبحانه\r\n","description":"","footnote":"","page_name":" 274 ","page_number":274},
  {"content":"\r\nهم چنان كه مردان را امر كرد كه چشم خود نگاه دارند از ديدن زنان نامحرم زنان را نيز امر فرموده كه حفظ چشم خود كنند از ديدن نامحرم * ( وَيَحْفَظْنَ فُرُوجَهُنَّ ) * و نگاهدارند فرجهاى خود را از زنا يا بپوشند آن را از ناظر محترم تقديم غض بر حفظ در هر دو موضع جهت آن است كه نظر مفضى بزناست * ( وَلا يُبْدِينَ ) * و ظاهر نسازند * ( زِينَتَهُنَّ ) * آرايش خود را از پيرايه ها و جامهاى رنگين و غير آن چه جاى آنكه مواضع آن را بنمايند * ( إِلَّا ما ظَهَرَ مِنْها ) * مگر آن چه ظاهر شده از آن زينت بوقت قيام نمودن بحوايج چون خاتم و اطراف ثياب و كحل در عين و خضاب در كف چه اخفاى اين موجب حرج است و گويند مراد بزينت مواقع آن است بر حذف مضاف و يا ماء موصوله اعم از محاسن خلقيه و تزيينيه است و بنا بر اينوجه مستثنى وجه است و كفين و اظهر بلكه اصح آن است كه اين در حالت صلوتست نه در نظر زيرا كه همهء بدن حره عورتست و مر غير زوج و محرم را جايز نيست نظر كردن بشيئى از آن مگر به جهت ضرورت چون معالجه و تحمل شهادت و در مجمع البيان آورده كه مراد بقوله * ( وَلا يُبْدِينَ زِينَتَهُنَّ إِلَّا ما ظَهَرَ مِنْها ) * آنست كه ظاهر نكنند مواضع زينت را از براى غير محرم و هر كه در حكم آنست چون اطفال غير مميز و غير آن و مراد نفس زينت نيست زيرا نه رؤيت زينت حرام نيست بلكه موضع زينت است و بعضى بر آنند كه زينت بر دو قسمت ظاهره و باطنه ظاهره واجب نيست ستر آن و حرام نيست نظر به آن لقوله * ( إِلَّا ما ظَهَرَ مِنْها ) * و در اين سه قول است يكى آنكه ظاهره ثيابست و باطنه خلخال و قرط و سوار و اينقول ابن مسعود است دوم آنكه ظاهره كحل است و خاتم و هر دو خد و خضاب كفين و اين از ابن عباس روايتست و سوار و كحل و خاتم نزد قتاده سوم آنكه وجه است و كفان نزد ضحاك و عطا و وجه و بنان نزد حسن و در تفسير على بن ابراهيم آمده كه زينت ظاهر كفان است و اصابع و صاحب كنز العرفان نيز بر آن است كه مراد مواقع زينتست بر حذف مضاف نه نفس زينت زيرا كه نظر در حلى و اصباغ و ثياب جايز است و نزد بعضى مراد نفس زينت است و اظهر نزد من آن است كه مراد نفس زينت است و نظر در آن حرام است زيرا كه نظر به آن وسيلهء نظر است بمواضع ان و اما آنچه ظاهر باشد حرام نيست بجهة لزوم حرج كه منفى است در دين و مراد به ظاهر ثيابست فقط و اين اصح است نزد من بجهة اطباق فقها بر آنكه همهء بدن عورتست مكر بر زوج و محارم و بنا بر اين مراد بباطنه خلخالست و سوار و قرط و جميع آنچه مباشر و ملاصق بدنست كه نظر به آن مستلزم نظر است به بدن و اما باقى اقوال در زينت ظاهره كه آن وجه است و كفان يا كحل يا خضاب يا خاتم و قول به اينكه مسامحه و جواز نظر به آن به جهت حاجت است بكشف آن ضعيفست و به حد تحقيق نرسيده پس اگر ضرورت واقع شود بكشف آن و حرج لازم آيد بستر ان اقتصار بايد كرد به همان نه بالات آن و اگر نه جواز نظر در آن صورت ندارد آورده‌اند كه عادت جاهليت آن بود كه القاى مقانع مىكردند بر پشتهاى خود و كشف صدور و ما فوق ان مينمودند حقتعالى زنان مؤمنه را از آن نهى فرمود كه\r\n","description":"","footnote":"","page_name":" 275 ","page_number":275},
  {"content":"\r\n* ( وَلْيَضْرِبْنَ ) * و بايد كه بزنند يعنى فروگذارند زنان * ( بِخُمُرِهِنَّ ) * مقنعهاى خود را * ( عَلى جُيُوبِهِنَّ ) * بر گريبانهاى خود يعنى گردن خود را بمقنعه بپوشند تا موى و بناگوش و گردن و سينهء ايشان پوشيده بماند و بدانكه چون حقتعالى مؤمنات را نهى كرد از اظهار زينت مطلقا غير از زينت ظاهره بعد از آن اشاره نموده به تخصيص اباحهء آن بر بعوله و ساير محارم و هرمى و اطفال مميز و فرمود * ( وَلا يُبْدِينَ زِينَتَهُنَّ ) * تكرار براى بيان كسى كه حلالست ابداء براى ايشان يعنى آشكار ميكنند زينت باطنهء خود را يا مواضع زينت خود را چون سر و\r\nساعد و سينه و ساق كه موضع تاج و دستوانه و گردن بند و خلخالست بر قول اصح * ( إِلَّا لِبُعُولَتِهِنَّ ) * مگر براى شوهران خويش چه مقصود بتزيين ايشانند تا داعى به مباشرت شوند و مر ايشان راست كه نظر در جميع بدن زوجات خود كنند حتى فرج بر كراهت مروى است كه پيغمبر ( ص ) چهار زن را لعن فرموده\r\nسلتاء و مرهاء و مسوفة و مفسلة\r\nسلتا زنيست كه اختضاب نكند و مرها آنكه اكتحال ننمايد و مسوفه آنكه چون او را به مباشرت خوانند در تاخير اندازد و گويد سوف افعل و مفسله آنكه چون شوهر خواهد كه با او مقاربت كند او گويد حيض دارم و حال آنكه حايض نباشد * ( أَوْ أَبْنائِهِنَّ ) * يا اظهار موضع زينت خود كنند مر پدران خود را و پدر پدر هر چند بالا رود حكم پدر دارد * ( أَوْ أَبْناءِ بُعُولَتِهِنَّ ) * يا پدران شوهران خويش چه ايشان حكم اباء دارند * ( أَوْ أَبْنائِهِنَّ ) * يا پسران خويش و پسر پسر هر چند پائين رود در اين داخل است * ( أَوْ أَبْناءِ بُعُولَتِهِنَّ ) * يا پسران شوهران خويش را چه ايشان در حكم پسرانند مر زنان را * ( أَوْ إِخْوانِهِنَّ ) * يا برادران خويش را * ( أَوْ بَنِي إِخْوانِهِنَّ ) * يا پسران برادر خود را حكم برادران دارند * ( أَوْ بَنِي أَخَواتِهِنَّ ) * يا پسران خواهران خود را و اينها جماعتىاند كه نكاح زن بايشان روا نيست و در محارم رضاعى نيز همين حكم ثابت است و تجويز ابداى زينت بر ايشان به جهت كثرة مداخلهء آنها است بر اين زنان و احتياج اين زنان بمداخلهء ايشان و قلت توقع فتنه بلكه عدم خوف ريبت از قبل اين محارم به جهت نفرت طباع از مماسة و قرابت و عدم ذكر اعمام و اخوال به جهت آنست كه ايشان در حكم اخوانند و در انوار و غيره مذكور است كه احوط آنست كه موضع زينت بعم و خال ننمايند چه شايد كه ايشان پيش پسران خود تعريف كنند و موجب فتنه گردد پس اين آيه از دلالت بليغه باشد بر الزام احتياط بر ايشان در تستر و اگر چه حرام نيست ابداى زينت باعمام و اخوال و اين از شعبى نيز مروى است * ( أَوْ نِسائِهِنَّ ) * يا بر زنان اهل دين خود يعنى ابداى مواضع زينت نمايند مر جميع زنان مؤمنه را نه كافره را از وثينه و يهوديه و نصرانيه و مجوسيه\r\n","description":"","footnote":"","page_name":" 276 ","page_number":276},
  {"content":"\r\nچه اينها متحرج نميدانند خود را از وصف زنان مؤمنه نزد رجال و در تبيان آورده كه مطلق كافرات در حكم مردان بيگانه‌اند و جايز نيست كه زنان مؤمنه نزد ايشان برهنه شوند و مواضع زينة خفيه بر ايشان نمايند زيرا كه حكم دين ميان اهل اسلام و كفر رسم آشنايى برانداخته و عفايف را نيز از ملاقات فواسق اجتناب بايد نمود تا باغوا و اضلال ايشان در وادى غوايت و ضلالت نيفتند و نزد بعضى مراد مطلق زنانند يعنى از هيچكدام پرهيز نبايد كرد و صواب اينست كه زنان مؤمنه نزد هيچ كافره متجرد نشود مگر گاهى كه كافره امه باشد لقوله تعالى * ( أَوْ ما مَلَكَتْ أَيْمانُهُنَّ ) * يا به آنچه مالك شده است آن را دستهاى ايشان يعنى زنان بپرهيزند از آنان كه ملك يمين ايشان باشند از كنيزان خواه مؤمنه و خواه كافره و نزد بعضى از علماى امت ملك يمين اعم از اماء و عبيد است يعنى كنيزان و بندگان مواضع زينت خفيهء مولاة خود را مىتوانند ديد و اين راى عايشه است و قول شافعى اما ابو حنيفه تجويز نميكند اگرچه عبد خصى يا مجبوب يا عنين باشد و علماى اماميه ( رض ) نيز بر اينند و در احقاق از ابن مسيب نقلكرده كه بايد مغرور نگرداند شما را لفظ * ( أَوْ ما مَلَكَتْ أَيْمانُهُنَّ ) * چه آن در باب اماء است نه عبيد و عبيد زن حكم مرد اجنبى دارد و جايز نيست نظر او به موى مولاة خود و نه بعوضى از اعضاى زينت وى و بنا بر اينمعنى ذكر * ( أَوْ ما مَلَكَتْ أَيْمانُهُنَّ ) * با آنكه در نسائهن داخلست به جهت آنست كه تا معلوم شود كه احتراز از اماء غير مسلمه جايز نيست چه ايشان چون كه در تحت قهراند مامونند از آنكه حكايت مولاى خود كنند نزد رجال اجانب و اينكه از ابى عبد اللَّه ( ع ) روايت كرده‌اند كه ما موصوله شامل اماء و عبيد است بر تقدير صحت آن مراد عبيد غير بالغاند * ( أَوِ التَّابِعِينَ ) * يا پيروندگان * ( غَيْرِ أُولِي الإِرْبَةِ ) * كه جز خداوندان حاجتند بزنان و بكر بنصب غير خوانده بر حاليت يعنى در حالتى كه غير ارباب حاجت باشند بنساء * ( مِنَ الرِّجالِ ) * از مردان يعنى آنها كه متابعت مردمان كنند براى طمع طعام مراد آنست كه به جهت طلب خوردنى به خانه ها آيند و بزنان هيچ حاجتى ندارند بسبب آنكه ايشان را دغدغه شهوت نيست و ايشان پيران سالخورده‌اند و يا ابلهان كه مطلقا از شهوت خبر ندارند و همت ايشان مقصور است بر طعام قول اول مرويست از كاظم ( ع ) و ثانى از صادق ( ع ) و ابن عباس و نزد\r\nشافعى مراد عنيناند و خصى و مجبوب كه قادر بر جماع نيستند و حنفى بر آنست كه خصى و مجبوب و عنين در حرمت نيز حكم اجانب دارند چه ايشان را از روى مباشرت هست غايتش اين كه بر آن قدرت ندارند و اين قول موافق قول اماميه است و گفته‌اند كه مراد بتابعين غير اولى الاربة عبيد صغارند و صواب اينست كه مراد شيوخ هرم و بله‌اند چنان كه گذشت چه عبيد صغار در تحت اين آيه داخلند كه * ( أَوِ الطِّفْلِ الَّذِينَ ) * يا طفلانى كه * ( لَمْ يَظْهَرُوا ) * مطلع\r\n","description":"","footnote":"","page_name":" 277 ","page_number":277},
  {"content":"\r\nنيستند * ( عَلى عَوْراتِ النِّساءِ ) * بر عورتهاى زنان يعنى به حد تميز نرسيده‌اند و از حال مباشرت بايشان بى خبراند و ندانند كه عورت چه باشد و گويند يظهر از ظهور مشتق است بمعنى غلبه يعنى اطفال كه به جهت عدم بلوغ قادر نباشند بر اتيان بوطى زنان و چون طفل اسم جنس در موضع جمع واقع شده و جمعيت صفت او دال است بر جمعيت او * ( وَلا يَضْرِبْنَ بِأَرْجُلِهِنَّ ) * و بايد كه نزنند زنان پايهاى خود را بر زمين بوقت رفتن * ( لِيُعْلَمَ ) * تا دانسته شود * ( ما يُخْفِينَ ) * آنچه پنهان ميدارند * ( مِنْ زِينَتِهِنَّ ) * از پيرايهء خود كه خلخال است يعنى بايد كه آواز خلخال خود را به گوش مردان اجانب نرسانند تا موجب ميل مردان بر ايشان نشود و اين ابلغ است از نهى اظهار زينت و ادل بر منع از رفع صورت از قتاده مرويست كه پيش از نزول اين آيه زنان را عادت بود كه در حالت مشى پاى بر زمين زدندى تا آواز خلخال به گوش مردمان رسد و بدانند كه در پاى خلخال دارند حقتعالى به اين آيه آنها را از اين نهى فرمود و گفت * ( وَتُوبُوا إِلَى اللَّه ) * و باز گرديد بخداى تعالى * ( جَمِيعاً ) * همهء شما * ( أَيُّهَا الْمُؤْمِنُونَ ) * اى گرويدگان * ( لَعَلَّكُمْ تُفْلِحُونَ ) * شايد كه شما رستگار شويد بتوبه مراد امر او سبحانه است جميع بندگان را از ذكور و اناث بتوبه و انقطاع به حضرت عزت چه هيچكس از خطر جريمه خالى نيست خواه مذكر و خواه مؤنث خصوصا در كف و منع از شهوات و دخول نسوان در تحت اين امر بنا بر تغليب و تذكير است از امام قشيرى منقولست كه محتاجتر بتوبه كسيست كه خود را محتاج بتوبه نداند مسلم در صحيح آورده كه پيغمبر ( ص ) فرموده كه\r\nايها الناس توبوا الى ربكم فانى اتوب الى اللَّه فى كل يوم مائة مرة\r\nاى مردمان بازگرديد به خدا و توبه و انابه كنيد بوى بتحقيق كه من هر روز صد بار توبه و انابه ميكنم به خدا و در كشف الاسرار آورده كه حقتعالى همه را از مطيع و عاصى بتوبه امر كرده تا عاصى خجل زده نشود چه اگر فرمودى اى گنه كاران توبه كنيد موجب رسوايى ايشان شدى و چون در دنيا ايشان را رسوا نميخواهد اميد هست كه در عقبى نيز رسوا نكند و چون حقتعالى منع سفاح كرد و زجر اسباب باعثه بر آن كه محل تسبب است كه مقتضى الفت است و حسن تربيت و مزيد شفقة كه مؤدى ببقاى نوع است در عقب آن امر كرد ايشان را بنكاح كه حافظ نسب است و فرمود كه * ( وَأَنْكِحُوا الأَيامى ) * خطاب باولياى عقد است و ايامى مقلوب ايم است كه جمع ايم است چون يتامى كه جمع يتيم است و ايم بمعنى عزبست خواه مذكر و خواه مؤنث و خواه بكر و خواه ثيب يعنى اى اولياى عقد بنكاح در آريد زنان بيشوهر و مردان بىزن را * ( مِنْكُمْ ) * از شما يعنى مردى را كه زن ندارد كد خدا سازيد و زنى را كه\r\n","description":"","footnote":"","page_name":" 278 ","page_number":278},
  {"content":"\r\nبيشوهر است به عقد كسى درآوريد * ( وَالصَّالِحِينَ ) * و بنكاح درآوريد نيكان و شايستگان را * ( مِنْ عِبادِكُمْ ) * از بندگان خود * ( وَإِمائِكُمْ ) * و كنيزان خود تخصيص صالحان به جهت اهتمام است باحصان دين ايشان تا بسبب تزويج و تزوج در پردهء عفت بمانند و يا بجهة اشفاق موالى و سادات بر ايشان و لهذا عبد فاسق و امة فاسقه در نظر مولى از درجهء مودت ساقطاند و گويند مراد بصالحين جماعتىاند كه صلاحيت نكاح داشته باشند و بحقوق ازواج قيام توانند نمود و در كنز آورده كه در اين هر سه وجه نظر است اما در دو وجه اول بجهة آنكه موجب تخصيص نمىشود و اما در وجه سيم به جهت آنكه خلاف ظاهر است پس اوجه وجوه آنست كه آن به جهت ترغيب است در صلاح زيرا كه هر گاه عبيد و اماء اين را بدانند در صلاح رغبت كنند و يا از باب تسميهء شيئى است باسم ما يول چه فاسق چون متزوج شد مستغنى مىشود بحلال از حرام و در آيه اشعار است بر آنكه عبيد و اماء مستبد نيستند بنكاح زيرا كه اگر به آن مستبد ميبودند امر تعلق نميگرفت باولياى ايشان و چون تو هم اين مىشود كه عدم قدرة بر حقوق زواج مانند انفاق و اسكان و غيره مانع نكاح است از اين جهت رفع اين توهم كرده مىفرمايد كه * ( إِنْ يَكُونُوا ) * اگر باشند ايامى و صلحا از عبيد و اما * ( فُقَراءَ ) * درويشان و تنگدستان * ( يُغْنِهِمُ اللَّه ) * غنى گرداند ايشان را خداى بعد از تزوج * ( مِنْ فَضْلِه ) * از فضل و كرم خود بقناعة يا باجماع در روزى در يك منزل يا بتوسعهء رزق بر ايشان مراد آنست كه بايد منع نكند فقر خاطب يا مخطوبه را از مناكحه زيرا كه فضل خداى مغنيست از كثرت مال چه او سبحانه صبح و شام روزى واجبى را بر بندهء خود مىرساند كما قال وَما مِنْ دَابَّةٍ فِي الأَرْضِ إِلَّا عَلَى اللَّه رِزْقُها و بنا بر آنكه مراد توسعهء رزق باشد پس اين وعديست از خدا بغنا بعد از نكاح\r\nكقوله ( ع ) اطلبوا الغناء فى هذه الاية\r\nطلب غنا كنيد در اين آيه ليكن مشروط است بمشيت او سبحانه لقوله تعالى إِنْ خِفْتُمْ عَيْلَةً فَسَوْفَ يُغْنِيكُمُ اللَّه مِنْ فَضْلِه إِنْ شاءَ و فى حديث اخر\r\nالتمس الرزق فى النكاح\r\nو گويند مردى از فقر و فاقه شكايت به حضرت كرد فرمود كه عليك بالباه * ( وَاللَّه واسِعٌ ) * و خداى بسيار فراخ بخشايش است پس سعة معيشت از او است چه نعمت او سمت فنا و زوال نپذيرد بجهة عدم نهايت قدرة او * ( عَلِيمٌ ) * دانا است باستحقاق فقرا پس بسط بساط روزى او كند بر مقتضاى حكمت در كنز آورده كه در اين مقام چند فايده است يكى آنكه در نزد بعضى امر اينجا براى وجوبست و از داود نقل است كه نكاح واجب است بر كسى كه قادر باشد بر طول حره و اگر قادر نباشد امه را بنكاح خود درآورد و همچنين بر زن واجب است كه متزوج شود بحر يا عبد و نزد جمعى ديگر امر براى وجوب كفائيست و اين هر دو ضعيفند\r\n","description":"","footnote":"","page_name":" 279 ","page_number":279},
  {"content":"\r\nبه جهت اصالت برائة و اتفاق اكثر فقها بر خلاف آن و ديگر آنكه اگر نكاح واجب بود حقتعالى حكم بتخيير نميفرمود ميان نكاح و ملك يمين در كريمهء فَواحِدَةً أَوْ ما مَلَكَتْ أَيْمانُكُمْ و لازم باطل است پس ملزوم نيز مثل آن باشد و بيان ملازمت آنست كه تخيير ميان واجب و مباح نيست و شبههء نيست در اباحه ملك يمين و عدم وجوب آن و نه قايم شدن آن مقام نكاح نزد داود و ليكن نكاح گاهست كه واجب مىشود در وقت خود وقوع در زنا دوم نكاح مستحبّ است مر كسى را كه نفس او اشتياق آن داشته باشد باجماع فقها و اگر اشتياق از او منتفى باشد اكثر فقهاء نيز به استحباب آن قايل اند و به جهت عموم آيه و قول حضرت رسالت ( ص ) كه\r\nتناكحوا تكثروا\r\nو شيخ طوسى ره فرموده كه ترك آن مستحبّ است لقوله تعالى وَسَيِّداً وَحَصُوراً كه مدح يحيى ( ع ) فرمود بر ترك نكاح پس ترك آن نكاح راجح باشد و در اين قول نظر است به جهت احتمال اختصاص آن بشريعت غير ما و نزد بعضى فقهاء ما آنست كه اگر قدرت بر نكاح و شهوت با هم جمع شوند مرد و زن را سنت است نكاح و اگر هر دو مفقود باشد مكروه و اگر يكى موجود باشد و ديگرى معدوم پس اگر قادر غير تايق باشد يا عكس نه مكروهست و نه مستحبّ و در اين نظر است به جهت عموم امر در آيهء مذكوره و حديث نبوى ( ص ) كه\r\nمن احب فطرتى فليستن بسنتى و من سنتى النكاح\r\nسوم آنكه استحباب نكاح و نكاح شامل مرد و زن است و غنى و فقير و تايق و غير تايق و اينكه بعضى گفته‌اند كه مراد به فقر در كريمهء * ( إِنْ يَكُونُوا فُقَراءَ ) * احتياج است بنكاح ظاهر آيه دافع آنست چهارم در آيه دلالتست بر آنكه قدرت بر مهر و نفقه شرط نيست در نكاح و اين ظاهر است و لهذا جايز نيست زن را فسخ نكاح با عجز زوج و ليكن قدرة مذكوره شرط است در وجوب اجابت بزن مر كسى را كه كفو وى باشد پنجم آنكه در آيه دلالت است بر آنكه عبد و امه مستبد نيستند بنكاح چنان كه گذشت و اگر نه مولى مامور نميشد با نكاح ايشان چو مولى ولايت اجباريه دارد بر عبد و امه خود ششم آنكه در آيه اشعار است به آنكه فقر مانع رغبت نيست در نكاح به جهت خوف عليه چه خزاين فضل او سبحانه ناقص نميشود و لذا قال فى عقبه * ( وَاللَّه واسِعٌ عَلِيمٌ ) * كه مقتضى تعليل اغنا است بسعة قدرت او سبحانه و علم او به آنچه صلاح عباد است انتهى كلامه و بدانكه احاديث بسيار در ترغيب نكاح از پيغمبر ( ص ) ماثور است از آن جمله\r\nقال النبى ( ص ) النكاح سنتى فمن رغب عن سنتى فليس منى\r\nنكاح سنت و طريقهء منست هر كه از سنت من رغبت بگرداند او از من نيست و\r\nمن احب فطرتى فليستن بسنتى الا و هى النكاح\r\nهر كه دوست دارد ملت مرا بايد كه سنت مرا نگاه دارد و آن نكاح است و ابو هريره از آن حضرت روايت كرده كه\r\nشراركم عزابكم\r\nبدترين شما عزبانند و فى رواية اخرى\r\nشرار موتاكم العزاب\r\nبدترين مردگان شما عزبانند\r\n","description":"","footnote":"","page_name":" 280 ","page_number":280},
  {"content":"\r\nو\r\nقال ( ع ) من تزوج حرز نصف دينه بالنصف الاخر\r\nهر كه زن كرد يك نيمه دين خود را در حرز آورد از وساوس شيطانى پس بر او است كه حرز و حفظ نصف ديگر كند و نيز فرمود كه\r\nاذا تزوج احدكم عج شيطانه يقول يا ويله عصم ابن آدم منى بثلثى دينه\r\nچون يكى از شما زن كند شيطان او بفرياد آيد و گويد ايواى بر من فرزند آدم دو ثلث دين خود را از من حمايت كرد و ابو امامه گويد كه از رسول ( ص ) شنيدم كه حقتعالى چهار كس را لعنت فرمود از بالاى عرش و فرشتگان امين كردند يكى آنكه حصر نفس خود نكند و زن نكند و كنيز نخرد تا او را فرزند حاصل نشود دوم مردى كه خود را مانند زنان كند و حال آنكه حقتعالى او را مرد آفريده باشد سوم زنى كه خود را بمردان مانند سازد و حال آنكه خدا او را زن خلق كرده باشد چهارم آنكه تضليل مردمان كند يعنى بر وجه استهزاء و سخريه با درويش گويد بيا تا چيزى به تو دهم چون نزد وى آيد گويد پيش من چيزى نيست و بكور گويد كه از اين دابه بترس و حال آنكه دابه نزد وى نبوده باشد مراد آنست كه درويشان را فرو گذارد و حق ايشان را ادا نكند و مع ذلك بايشان استهزا كند عكاشه روايت كند كه نزد رسول ( ص ) رفتم مرا گفت زن دارى گفتم نه فرمود كه كنيز دارى گفتم نه گفت تندرستى و توانگرى گفتم آرى به حمد اللَّه فرمود\r\nفانك اذا من اخوان الشياطين\r\nپس تو اين هنگام از برادران آن ديوانى يا رهبان ترسا باش و يا آن كه مسلمانان كنند چه سنت ما نكاح است و بدترين شما عزبانند و بدترين مردگان شما آنان كه عزب ميرند و بعد از آن فرمود كه شيطان را هيچ سلاحى نيست بليغتر از زنان آنان كه زن دارند پاكانند از ناشايست و يحك يا عكاشه زنان صواحب داودند و صواحب ايوب و صواحب كرسف و صواحب يوسف گفتم كرسف كيست گفت مردى بود كه خدا را پرستيدى بر كنار دريا سى سال در روز روزه داشتى و در شب بعبادت گذرانيدى پس بسبب زن نامحرم كه او را دوست داشت از عبادت بازداشت حقتعالى ببركت عبادت روزگار گذشته او را دريافت و از شر آن زن او را نگاه داشت و يحك يا عكاشه زن كن كه تو از جملهء گناه كارانى گفتم يا رسول اللَّه از اين مجلس برنميخيزم تا زنى از براى من تعيين فرمايى رسول ( ص ) كريمهء بنت كلثوم الجمرى را به تزويج وى درآورد و نيز از حضرت رسول ( ص ) روايتست كه\r\nيا معشر الشباب من استطاع منكم الباه فليتزوج فانه اغض للبصر و احطن للفرج و من لم يستطع فعليه بالصوم فانه له و جاء\r\nيعنى اى گروه جوانان هر كه از شما قوة جماع داشته باشد بايد كه متزوج شود كه تزوج بهترين چيزى است كه چشم از نامحرم بپوشد و فرج را از آن احصان نمايد و هر كه توانايى نكاح نداشته باشد پس بر او است روزه داشتن كه آن كسر باه مىكند و عطاء بن ثابت از سعيد بن جبير روايت كرده كه ابن عباس در ايام حج به من گفت كه تزوجت زن كردهء گفتم نه گفت\r\n","description":"","footnote":"","page_name":" 281 ","page_number":281},
  {"content":"\r\nاذهب فتزوج فان خير الامة كان اكثرها نساء برو زن كن كه بهترين اين امت يعنى امت حضرت رسالت ( ص ) زنان او بيشتر از زنان امت ديگر بودند و از ابو هريره روايتست كه اگر همين يك روز مانده باشد از حيات من و من عزب بوده باشم البته در آن روز متزوج شوم تا متزوج بخداى خود ملاقات كنم چه من از رسول شنيدم كه ميفرمود كه\r\nشراركم عزابكم\r\nبدترين شما عزبانند و نيز از آن حضرت مأثور است كه هر كه ولدى داشته باشد و نزد وى چيزى باشد كه به آن تزويج وى نمايد و تزويج وى نكند و حدثى از وى سر زند و واقع شود گناه آن ميان ايشان مشترك باشد و نيز فرموده\r\nتناكحوا تكثروا فانى اباهى بكم الامم يوم القيمة و لو بالسقط\r\nنكاح كنيد تا بسيار شويد كه من روز قيامت ببسيارى شما مباهات خواهم كرد اگر چه سقط باشد يعنى بچه از شكم افتاده و قال تعالى\r\nما يمنع امرء ان يتخذ اهلا لعل اللَّه يرزقه نسمة يثقل الارض به لا إله الا اللَّه\r\nچه منع مىكند مرد را كه فرا گيرد زنى را تا شايد كه حقتعالى فرزندى روزى او كند كه روزى زمين را به گفتن لا إله الا اللَّه گران گرداند و ايضا\r\nقال ما بناء فى الاسلام احب الى اللَّه عز و جل من التزويج\r\nهيچ بنائى در اسلام درستتر از تزويج نبست نزد حقتعالى\r\nو من كان له ما يتزوج فلم يتزوج فليس منا\r\nهر كه نزد او چيزى باشد كه به آن متزوج شود و وى تزوج نكند از ما نباشد و از صادق ع روايتست كه\r\nركعتان يصليهما متزوج افضل من سبعين ركعة يصليهما عزب\r\nدو ركعت نمازى كه متزوج بگذارد بهتر است از هفتاد ركعت كه عزب كند و نيز فرموده كه\r\nمن ترك التزوج مخافة العيلة فقد اساء الظن بربه لقوله سبحانه * ( إِنْ يَكُونُوا فُقَراءَ يُغْنِهِمُ اللَّه مِنْ فَضْلِه ) *\r\nيعنى هر كه به جهت درويشى زن نكند پس بتحقيق كه بدگمان شده به خدا زيرا كه فرموده كه اگر باشيد فقير غنى مىكند خدا شما را از فضل خود و نيز حضرت رسالت ص فرمود كه\r\nركعتان يصليهما متزوج افضل من رجل عزب يقوم ليله و يصوم نهاره\r\nدو ركعت نماز متزوج بهتر است از آنكه مرد عزب در روز روزه باشد و در شب ايستاده نماز كند و در كنز آورده كه اين قضيهء مهمله است كه در قوهء جزئيه است اى قد يكون اذا كانوا فقراء يغنهم اللَّه نه آنكه مراد اين باشد كه هر گاه شما فقير باشيد خدا شما را بسبب تزويج غنى گرداند پس وارد نيايد كه فلان كان غنيا افقره النكاح و مؤيد اينست قوله تعالى * ( وَلْيَسْتَعْفِفِ الَّذِينَ ) * و بايد كه جد و جهد نمايند در عفت و قمع شهوت آنان كه * ( لا يَجِدُونَ نِكاحاً ) * نمييابند اسباب نكاح را از مهر و نفقه * ( حَتَّى يُغْنِيَهُمُ اللَّه ) * تا وقتى كه توانگر گرداند خداى ايشان را * ( مِنْ فَضْلِه ) * از افزونى و كرم خود و بيابند آنچه به آن كدخدا توانند شد چه امور مرتهناند باوقات خود و در كنز گفته كه معنى آنست كه اگر شخصى فقير باشد و خوف زيادتى\r\n","description":"","footnote":"","page_name":" 282 ","page_number":282},
  {"content":"\r\nفقر داشته باشد بنكاح پس بايد كه اجتهاد نمايد در قمع شهوت و طلب عفت برياضت به جهت تسكين شهوة كما\r\nقال ص يا معشر الشباب من استطاع منكم الباه فليتزوج و من لم يستطع فعليه بالصوم فانه له و جاء\r\nو قوله * ( لا يَجِدُونَ نِكاحاً ) * اى اسبابا اذا المراد بالنكاح ما ينكح به او المراد بالوجدان لتمكن منه پس بنا بر اول نكاحا منصوب باشد بر مفعوليت و بنا بر ثانى منصوب بنزع خافض اى من نكاح و كسى را نرسد كه گويد ميان آيهء اول و ثانيه تناقض است چه امر در اول به تزويج است با وجود فقر و در ثانيه امر است بصبر و تقاعد از آن زيرا كه مىگوييم كه آيهء اولى وارد شده است از براى نهى مؤمن از عدم قبول تزويج به جهت فقر و ترك تزويج زن به جهت فقر خودش و ثانيه وارد شده براى امر فقير بصبر و بر ترك نكاح به جهت حذر از تعب حالت زواج و خوف مزيد فقر پس بينهما تناقض نباشد و يا گوئيم كه هر دو آيه قضيتين مهملتيناند پس تناقض بينهما مرتفع باشد و در كشاف آورده كه ترتيب اوامر مذكوره بر وجه احسن واقع شده چه اول امر است به آنچه عاصم مكلفست از فتنه و مبعد او از مواقع معصية و آن غض بصر است و بعد از آن امر است بنكاح كه دين به آن متحصن مىشود و به آن استغنا بحلال از حرام حصول مييابد بعد از آن امر واقع شده بتجمل نفس اماره كه مطمح نظر او شهوتست مشتاق صبر را نزد عجز از نكاح تا آنكه حقتعالى توفيق قدرة دهد بر آن پس بيان آن چيزى فرموده كه موجب سهولت سبيل نكاح است بقوله * ( وَالَّذِينَ يَبْتَغُونَ الْكِتابَ ) * و آنان كه طلب ميكنند مكاتبه را * ( مِمَّا مَلَكَتْ أَيْمانُكُمْ ) * از آنچه مالكست آن را يمينهاى شما يعنى از بندگان شما كه در تحت قدرت شمااند خواه عبيد و خواه اما چون طلب مكاتبه كنند * ( فَكاتِبُوهُمْ ) * پس مكاتب سازيد ايشان را و مكاتبه آنست كه مولى مملوك خود را گويد كه كاتبتك على كذا الى كذا بنجم كذا يعنى مكاتب ساختم ترا بدين مقدار مال در مدت و و نجم پس بنده چون آن مال را در آن مدت ادا كند آزاد شود و مكاتبه از كتاب مشتق است زيرا كه مولى بر نفس خود لازم ساخته كه چون بنده مال الكتابه را ادا كند آزاد شود يا به جهت آنكه از آن چيزيست كه نوشته مىشود به جهت تاجيل آن و يا از كتب مشتق است بمعنى جمع زيرا كه عوض در او منجم است بنجومى كه بعضى از آن ببعضى مضموماند و بدانكه موصول با صلهء خود مبتداست و خبر آن فكاتبوهم و يا مفعول فعل مضمر است و فكاتبوهم مفسران مانند زيدا فاضربه وفا به جهت تضمن معنى شرط است و امر بكتابت براى ندبست نزد اكثر فقهاى عامه و جميع فقهاى اماميه زيرا كه كتاب معاوضه است كه متضمن اوقات است پس واجب نباشد مانند غير ان و احتجاج حنفيه باطلاق آن بر جواز كتابت حالة\r\n","description":"","footnote":"","page_name":" 283 ","page_number":283},
  {"content":"\r\nضعيفست زيرا كه مطلق اعم نيست با آنكه عجز از او در حال مانع صحتست هم چنان كه در سلم در آنچه يافت نشود نزد محل آن و مرويست كه صبيح غلام خويطب ابن عبد العزى از او طلب مكاتبه كرد خويطب ابا نمود اين آيه نازل شد مضمون آنكه اگر غلام يا كنيز شما مكاتبه طلبد ايشان را مكاتبه سازيد * ( إِنْ عَلِمْتُمْ ) * اگر دانسته باشيد * ( فِيهِمْ خَيْراً ) * در ايشان نيكويى از صلاحيت امانت و ياقوت اكتساب و قدرت بر اداى مال تا آنكه نجم كتابت را از مردم سؤال نكنند چه مكروه است كه بنده بگدايى مال كتابت باز دهد ابو ليلى كندى روايت كند كه سلمان رض را بندهء بود از او مكاتبه طلبيد فرمود كه مالى دارى گفت نه گفت ترا قوة كسبى هست گفت گفت نه پس ميخواهى كه مرا از اوساخ و ادناس مردمان بچشانى من هرگز ترا مكاتب نسازم و مجاهد و ضحاك از عبد اللَّه عباس روايت كرده‌اند كه مراد بخير مال است بدليل إِنْ تَرَكَ خَيْراً اى مالا و خليل گفته كه اينوجه ضعيفست زيرا كه اگر مراد مال باشد ان علمتم فيهم خيرا واقع نشدى بلكه ان علمتم لهم خيرا بودى ابو هريره از رسول ( ص ) روايت كرده كه سه كسند كه بر خدا واجبست كه يارى ايشان دهد مردى كه فى سبيل اللَّه از منزل خود بيرون آيد يعنى از آن هجرت كند تا متوجه جهاد شود و مردى كه زن كند به قصد آنكه خدا او را مستغنى گرداند و غلامى كه از مولاى خود مكاتبه خواهد و قصد اداء مال كتابت داشته باشد و چون اغلب عبيد و اماء\r\nاز اداء مال كتابت عاجز ميشوند از اين جهت حقتعالى بهمهء بندگان منعم خود يا بموالى ممالك امر فرموده كه * ( وَآتُوهُمْ ) * و بدهيد بندگان مكاتب را * ( مِنْ مالِ اللَّه ) * بعضى از مال خدا * ( الَّذِي آتاكُمْ ) * كه داده است آن را بشما موصول ميتواند بود كه صفة مضاف باشد اى المال الذى آتيكم يا صفة مضاف اليه اى اللَّه الذى آتيكم پس بنا بر اول مفعول ثانى آتيكم ضمير محذوفست اى اتاكموه و جايز است حذف ضمير جمله كه صله باشد گاهى كه مفعول واقع شده باشد و اينوجه اظهر است در اعراب و بنا بر ثانى مفعول آتيكم نكرهء عامه خواهد بود اى آتيكم كل شيئى مرويست كه خويطب صبيح را به صد دينار مكاتب ساخته بود بعد از استماع اين آيه بيست دينار به دو بخشيد بدانكه شافعى و حنبلى برانند كه و اتوهم خطاب با مواليست و واجبست ايشان را كه از مال كتابت چيزى بمكاتب بخشند احمد حنبل ربع مال مقرر مىكند و شافعى بقول تفويض مىكند براى حاجة و حنفى و مالكى ايتا واجب نميدانند و ميگويند كه خطاب و اتوهم راجع بعامهء مسلمانانست كه اعانت كنند او را از سهم زكات تا مال كتابت را ادا كند و گردن خود را از طوق بندگى مخلوق بيرون آورد و به اين سبب اين خير را فك رقبه ميگويند و بوسيلهء اين خير از عقبهء عقوبة ميتوان گذشت و مولى را جايز است كه اخذ صدقهء واجبه كند براى\r\n","description":"","footnote":"","page_name":" 284 ","page_number":284},
  {"content":"\r\nاعتاق مملوك خود اگر چه غنى باشد زيرا كه اخذ آن باعتبار مال كتابت است نه باعتبار صدقه هم چنان كه كسى صدقه را از فقرا بخرد و يا بميراث گيرد يا فقرا به او بخشند و منه قوله ( ع )\r\nفى حديث بريره هولها صدقه و لنا هدية\r\nسهل بن حنيف از رسول ( ص ) روايت كرده است كه\r\nمن اعان مكاتبا فى رقبة او غار ما فى عسرته او مجاهدا فى سبيله اظله اللَّه فى ظل عرشه يوم لا ظل الا ظله\r\nهر كه او مكاتبى را يارى دهد در فك رقبه او يا غارمى را در عسرت او يا مجاهدى را در جهاد او خداى تعالى او را در زير سايه عرش خود جاى دهد در روزى كه هيچ سايهء نباشد مگر سايهء او در كنز العرفان آورده كه آيهء مذكوره متضمن چند حكم است يكى آنكه در او امر است بكتابت و در اين امر بيان مشروعية كتابت است و كتابت مستحبّ است با امانت و كسب و اگر بنده سؤال مكاتبت كند استحباب آن متاكد است و اگر عبد امين و كسوب نباشد مكاتبت مباح خواهد بود نه سنت و احمد در اين صورت حكم بكراهت كرده و اين بعيد است دوم اينكه امر در اين آيه براى ندبست به جهت اصالة عدم وجوب خواه آنكه عبد سؤال كتابت كند به قيمت خود يا بازيد يا با نقص و مالك و ابو حنيفه و شافعى بر اينند و بعضى از اهل ظاهر گفته‌اند كه اگر به قيمت خود سؤال كند يا اكثر اجابت آن واجبست و اين قول ضعيف و ركيك است لعموم\r\nقوله ( ع ) الناس مسلطون على اموالهم\r\nسيم كتابة معامله ايست مستقله نه بيع نفس از جانب عبد به جهت انتفاى لوازم متقدمه و متاخره بيع و نه عتق زيرا كه عتق غير قابل تعليق است در حال حيات چهارم عبادت كتابت آنست كه مولى گويد ( كاتبتك على ان تؤدى الى كذا فى وقت كذا فاذا اديت فانت حر ) پس عبد گويد قبلت و اگر مولى در عقد اقتصار بر الفاظ مذكوره كند آن كتابت مطلقه است و اگر گويد فان عجزت فانت رق مشروطه است و حكم اول آن است كه مملوك متحرر مىشود به قدر آنچه ادا كند و حكم ثانى آنكه زقست ما دام كه از مال كتابت چيزى مانده باشد و كتابت بهر دو نوع لازم الطرفين است و مالك و ابو حنيفه بر اينند لكن مالك را نميرسد كه اجبار كند مكاتب را بر تكسب و ابو حنيفه باجبار حكم كرده و بعضى گويند كه مشروطه جايز الطرفين است و نزد جمعى ديگر جايز است از طرف عبد و لازم از جانب مولى و اين قول شافعى است و اصح قول اول است به جهت عموم أَوْفُوا بِالْعُقُودِ پنجم آنكه مبين شد فاذا اديت فانت حر جزء صيغهء كتابتست و نزد حنفى اين شرط صيغهء كتابت نيست نه لفظا و نه نية و اصحاب ما بر آنند كه شرط صيغه است نيت و شافعى نيز بر اينست و اما لفظا بعضى از اصحاب ما و شافعى قايلاند باشتراط آن نيز پس اگر هر دو معدوم باشند يا احدهما عبد منعتق نگردد و شكى نيست در آنكه قول باشتراط لفظا و نيت احوط است ششم آنكه كريمهء * ( وَالَّذِينَ يَبْتَغُونَ ) * اشارتست باشتراط بلوغ عبد و عقل او زيرا كه قصد صبى و مجنون معنبر نيست و همچنين جواز تصرف عبد شرط است و در اينكه تا جيل شرط است در\r\n","description":"","footnote":"","page_name":" 285 ","page_number":285},
  {"content":"\r\nمال كتابت در قول است نزد بعضى شرط نيست پس مكاتبهء حاله جايز باشد و در اين نظر است بواسطهء جهالت وقت حصول و عدم ملكية عبد در حالت عقد به جهت صحيحه\r\nالعبد و مانى يده كان لمولاه\r\nو نزد بعضى ديگر شرط است و اول قول مالكست و ابو حنيفه و بعضى از اصحاب ما و ثالث قول شافعى و اكثر اصحاب ما و اين اصوب و اولى است و شافعى تعدد اجل را شرط ميداند و اين ضعيفست به جهت حصول غرض باجل واحد هفتم آنكه خير به دو معنى آمده يكى آن چيزى كه راجع بامور دينيه باشد كقوله وَما تَفْعَلُوا مِنْ خَيْرٍ يَعْلَمْه اللَّه دوم آن چيزى كه راجع بامور دنيويه باشد كقوله وَإِنَّه لِحُبِّ الْخَيْرِ لَشَدِيدٌ و قوله إِنْ تَرَكَ خَيْراً و علما را خلافست در اينكه مراد از آن چيست شيخ طوسى ره بر آنست كه هر دو معنى مراد است بنا بر حمل مشترك بر هر يك معنيين و اين قول شافعى است و مالك و نزد ابن عباس بر معنى اول است فقط چه تفسير آن را بامانت كرده و حسن بصرى و ثورى بر ثانىاند چه تفسير آن باكتساب فقط كرده‌اند و متفرعست بر اين صحت كتابت عبد كافر پس برد و قول اول كتابت عبد كافر صحيح نيست و بر قول اخير صحيح و اول اقويست به جهت عدم خيريت در كافر و ديگر آنكه كتابت وى موجب تسلط كافر است بر مسلم و ديگر آنكه اعطاى زكات كافر را جايز نيست و ايتاء زكات بمؤلف القلوب به جهت غرض تقواست بايشان بر جهاد پس به آن نقض لازم نيايد و مراد بعلم خيرية مكاتب در اين مقام ظنى است متاخم بعلم هشتم آنكه مفسران گفته‌اند كه مراد بقوله و اتوهم من مال اللَّه اينست كه ضعوا عنهم شيئا من نجومهم پس بعضى بربع حكم كرده‌اند و اين قول ثورى از امير المؤمنين ( ع ) روايت كرده و بعضى ديگر تقدير شيئى از آن نكرده‌اند و آن را بتفويض مولى حمل كرده‌اند و فقها بر آنند كه اگر برسيد زكات واجب باشد بر او اعانت مكاتب خود از آن لازم است لقوله من مال اللَّه او من الزكاة كما تقدم فى قوله وَفِي الرِّقابِ اگر بر او زكات نيست سنت است او را اعانت از مال خود و اين قول اكثر اصحاب ما است و نزد بعضى ايتا واجبست مطلقا و اين قول شافعيست و بعضى ديگر گويند كه مستحبّ است مطلقا و اين مذهب ابو حنيفه است و بعضى از متاخران اصحاب قايلند بتفصيل و آن وجوب ايتاء زكات است مر مكاتب مطلق را گاهى كه عاجز شده باشد از اداى مال كتابت و مولى كسى باشد كه بر او زكات واجب باشد خواه مولى باشد يا نه و اين قول بعضى از مفسرانست و منشأ اقول مذكوره دو اصل است يكى آنكه امر از براى وجوبست يا استحباب بعضى ديگر قايلاند به اول به جهت آنكه امر حقيقت در وجوبست هم چنان كه در اصول مقرر شده و اين قول اكثر است بعضى ديگر قايلند بثانى به جهت اصالت برائة و به جهت آنكه اصل كتابت واجب نيست پس تابع آن واجب نباشد دوم آنكه مراد بمال اللَّه زكاتست به جهت آنكه متبادر است بفهم يا مطلق مال زيرا كه حقتعالى مالك جميع اشيا است و تصرف عباد به جهت انتفاع\r\n","description":"","footnote":"","page_name":" 286 ","page_number":286},
  {"content":"\r\nاست از آن فقط بعضى قايلند به اول و بعضى بثانى چون اينمعنى بر صفحهء خاطر منتقش شد پس مىگوييم كه كسانى كه قايلند بوجوب اعانت مطلقا مىگويند كه امر اينجا براى وجوبست و مال زكات نيست و آنان كه قايلاند به استحباب مىگويند كه امر براى ندبست و مال زكات نيست و كسانى كه گفته‌اند مراد بمال زكات است و امر براى وجوبست امريست ظاهر و آنان كه ميگويند كه مال زكاتست و امر براى ندب مراد ايشان آنست كه تخصيص مكاتب از ساير مستحقين ديگر اولى و اخرا است بجهة اعانت او بر فك رقبة او و حق آن چيزى است كه ما ذكر كرديم به جهت آنكه امر حقيقت در وجوبست پس مشروط بوجوب حصول مال باشد كه آن زكات است زيرا كه شرط واجب واجبست و اما اگر زكات واجب نباشد بوجه ما ايتا مستحبّ خواهد بود چه آن تعاونست بر بر پس در كريمهء وَتَعاوَنُوا عَلَى الْبِرِّ وَالتَّقْوى داخل باشد و ديگر آنكه آن مستلزم فك رقبه است پس در تحت آيهء فَكُّ رَقَبَةٍ أَوْ إِطْعامٌ فِي يَوْمٍ ذِي مَسْغَبَةٍ باشد و بدانكه در اينمقام چند فرعست يكى آنكه آنچه سيد عطا كند عبد مكاتب را مقدر نيست در قلت و كثرت بجهة اطلاق لفظ دوم آنكه زمان آن متعين نيست ليكن متضيق مىشود گاهى كه بر ذمهء عبد\r\nمسمى مال مانده باشد سوم آنكه اگر اخلال نمايد بايتا تا آنكه مكاتب منعتق شود باداء قضا واجبست بر مذهب حق زيرا كه واجبست كه اخلال به آن نموده در وقت خودش پس قضاى آن واجب باشد و اگر بدون ادا منعتق شود قضا واجب نميشود چهارم آنكه واجبست بر مكاتب قبول آنچه به او ايتا نمايند هر گاه عين مال كتابت باشد يا مثل او و اگر بدون جنس آن باشد خلافست و حق اينست كه در او نيز قبول واجبست پنجم آنكه اگر مولى بمكاتب مشروط خود چيزى از زكات واجبى بدهد و بعد از آن عاجز شود و مولى او را رق گرداند واجب است بر مولى رد آن مال و صرف آن بر مستحقين و اگر غير مولى زكات را بمكاتب مشروط داده باشد واجب است بر مولى رد آن بر مالك آن تا مالك آن را در مستحق آن صرف نمايد و اگر زكات مندوبه باشد رد واجب نيست خواه آنكه وى معطى باشد يا اجنبى انتهى كلام صاحب الكنز آورده‌اند كه عبد اللَّه ابى منافق شش كنيز داشت و ايشان را بزنا اكراه ميكرد و بر سبيل مقاطعه چيزى ميگرفت و آنها معاذه و مسيكه و اميمه و عمره و اروى و قتيله بودند روزى معاذه و مسيكه با يكديگر گفتند كه ما اگر اين كار كه ميكنيم خير است خود بسيار است و اگر شر است وقت آمد كه ترك كنيم پس بجانب نبوة پناهى ( ص ) آمدند و صورت حال بعرض رسانيدند آيه آمد * ( وَلا تُكْرِهُوا ) * و اكراه و اجبار مكنيد * ( فَتَياتِكُمْ ) * كنيزان خود را * ( عَلَى الْبِغاءِ ) * بر زنا و پليدكارى * ( إِنْ أَرَدْنَ ) * اگر خواهند * ( تَحَصُّناً ) * تعفف و پرهيزكارى و اگر نخواهند و ذكر ارادهء تحصن بمقتضاى حال است و اكراه به همه حال ممنوع است\r\n","description":"","footnote":"","page_name":" 287 ","page_number":287},
  {"content":"\r\nو اوجه آنست كه چون اكراه متصور نيست مگر نزد ارادهء تحصن پس از اينجهت تحصن شرط اكراه واقع شده و بعضى گويند كه چون نهى از چيزى مشروط بود به شرطى لازم نميآيد كه حكم آن از غير مشروط بر خلاف آن باشد مگر بدليل خطاب و دليل خطاب نزد محققان صحيح نيست و اختيار كلمهء ان بر اذا براى آنست كه تا معلوم شود كه فتيات بغارا قبل از اين برغبت و اراده كردندى و ايذان به آنكه ارادهء تحصن از ايشان شاذ و نادر بوده حاصل كه حقتعالى مىفرمايد كه شما اكراه مكنيد فتيات خود را بر بغا * ( لِتَبْتَغُوا ) * تا بطلبيد و فرا گيريد * ( عَرَضَ الْحَياةِ الدُّنْيا ) * مال و زندگانى دنيا را از كسب فرج ايشان و فروختن اولاد ايشان * ( وَمَنْ يُكْرِهْهُنَّ ) * و هر كه اكراه كند كنيزان خود را بزنا * ( فَإِنَّ اللَّه ) * پس بدرستى كه خداى * ( مِنْ بَعْدِ إِكْراهِهِنَّ ) * از پس اكراه خواجگان مر ايشان را * ( غَفُورٌ ) * آمرزنده است گناهان ايشان را يعنى كنيزان مكروه را * ( رَحِيمٌ ) * مهربان بر ايشان و وزر و و بال آن نيست مگر در گردن اكراه كنندگان و ميتواند بود كه مراد مغفرت و رحمت او سبحانه باشد مر اكراه كنندگان را بعد از توبه كردن ايشان و اول اوفق است به ظاهر آيه فحينئذ مراد بغفران عدم مؤاخذه مكرهاتست به عذاب از حد و قتل و عقوبت آخرت چه مغفرت فرع وقوع ذنب است از مغفور له و حال آنكه مكره سيد اثم نيست مگر در قتل بدليل\r\nلا تقية فى الدماء\r\nبدانكه فقها استدلال كرده‌اند به اين آيه بر تحريم اجرت زانيه كه سنت جاهليت بوده و در كنز آورده كه در اينمقام چند فائده است يكى آنكه اجر زانيه حرام است خواه آنكه حره باشد يا امه مكرهه يا غير مكرهه به جهت اجماع فقها بر اين دوم تحريم اجرت شامل زانيه است و غير زانيه از كسانى كه علم به اين داشته باشند و الا فلا ليكن مكروه است معامله با زنانى كه به اين سيرت باشند سوم تحريم اكراه بارادهء تحصن در مخرج غالب است به جهت عدم تحقق اكراه بدون ارادهء تحصن و اگر نه اكراه مطلقا حرام است خواه بارادهء تحصن يا نه و خواه بجهة طلب نفع دنيوى يا نه چهارم قوله * ( فَإِنَّ اللَّه مِنْ بَعْدِ إِكْراهِهِنَّ غَفُورٌ رَحِيمٌ ) * يعنى خداى آمرزندهء مكرهاتست چه اكراه رافع اثمست كما\r\nقال ( ص ) رفع عن امتى الخطاء و النسيان و ما استكرهوا عليه\r\nو مؤيد اين است قراءة ابن عباس فان اللَّه لهن غفور رحيم و اما مكرهون نزد وعيديه نيز مغفورند با توبه و نزد ما توبه شرط غفران ايشان نيست بلكه جايز است كه حقتعالى بفضل خود ايشان را بيامرزد و بعد از آن ميفرمايد كه * ( وَلَقَدْ أَنْزَلْنا ) * و بتحقيق كه فرستاديم * ( إِلَيْكُمْ ) * بسوى شما * ( آياتٍ مُبَيِّناتٍ ) * آيتهاى روشن گردانيده شده يعنى احكام و حدودى كه تبيين و توضيح يافته در اين سوره و حفص بكسر با ميخواند بصيغهء فاعل يعنى آيتهاى روشن كنندهء حلال و حرام و حدود و احكام و بنا بر صيغه ميتواند\r\n","description":"","footnote":"","page_name":" 288 ","page_number":288},
  {"content":"\r\nبود كه مبين از بين ماخوذ باشد بمعنى تبين يعنى انزال نموديم آيات واضحه را كه كتب متقدمه و عقول مستقيمه مصدق آنند * ( وَمَثَلًا مِنَ الَّذِينَ خَلَوْا ) * و مثلى را از امثال آنان كه گذشته‌اند * ( مِنْ قَبْلِكُمْ ) * پيش از شما يعنى قصهء عجيبه مانند قصص ايشان و آن مثل قصهء عايشه است كه مانند است بقصهء مريم در وقوع تهمت و بقصهء يوسف ببراءت ذمه * ( وَمَوْعِظَةً لِلْمُتَّقِينَ ) * و پندى را براى پرهيزكاران يعنى آن چيزى را كه به آن متعظ شوند متقيان و پند گيرند از آيات مذكوره و تخصيص متقيان جهت انتفاع ايشان است بمواعظ و نصايح قرآنى * ( اللَّه نُورُ السَّماواتِ وَالأَرْضِ ) * خداى نور آسمانها و زمينها است مفسران را در تفسير اين چند قول است يكى آنكه ( اللَّه هادى اهل السموات و الارض الى ما فيه مصالحهم ) خدا راه نمايندهء اهل آسمانها و زمينها است در آنچه بدان مصلحت دارين ايشان باشد بتوفيق و معونة و لطف مانند نور كه به آن راه به مقصد ميتوان برد يعنى هم چنان كه رونده در تاريكى شب بروشنايى ماه راه رود مكلفان بلطف و توفيق او بطريق نجات راه يابند و بنا بر اين معنى اسناد نور به خدا بر سبيل تشبيه و استعاره باشد و اين قول از ابن عباس مرويست دوم آنكه اللَّه منور السموات و الارض بالشمس و القمر و النجوم خدا روشن سازندهء سماوات و ارضين است بآفتاب و ماه و ستارگان و اين از حسن و ابى عاليه و ضحاك منقولست سيم ( اللَّه مزين السموات بالملائكة و مزين الارض بالانبياء و العلماء ) خدا زينت دهندهء آسمانها است بفرشتگان و آراسته گردانندهء زمينست به پيغمبران و عالمان و اين قول ابى بن كعبست و ورود نور در صفت او سبحانه به جهت آنست كه همه نفع و احسان و انعام از او است و هذا كما يق فلان رحمة و فلان عذاب اذا كثر فعل ذلك منه و على ذلك و على هذا قول ابى طالب رض فى مدح النبى ( ص )\r\n\r\nو ابيض يستسقى الغمام بوجهه\r\nثمال اليتامى عصمة للارامل\r\n\r\n\r\nيلوذ به الهلاك من آل هاشم\r\nفهم عنده فى نعمة و فواضل\r\n\r\nكه مراد بابيض بياض لون آن حضرت نيست بلكه مراد به آن كثرت افضال و احسان و نفع او است و اهتداى بندگان به او و لهذا حقتعالى او را بسراج منير ملقب كرده حقيقت كلام در اين مقام آنست كه نور بر چهار وجه است نور متلألئ و نور متولد و نور من حيث الصفا و نور من طريق المدح اول چون جرم آفتاب و ماه و ساير كواكب دوم متولد از اشعهء اجرام مذكور سيم نور جوهر و هر چه در او صفايى باشد مانند آينه چهارم كه از جهت مدح است مانند اينست كه گويند فلان نور العصر و نور البلد يعنى فلان هادى و منعم و محسن عصر و بلد است و مراد در اين مقام قسم رابع است و بر هر وجه اطلاق بر او سبحانه بر حقيقت خود نيست بلكه بر سبيل مجاز است چه نور از امارات حدوث است زيرا كه از طلوع و غروب و ارتفاع و هبوط و غير آن از اعراض خالى نيست و از امير المؤمنين ( ع ) مرويست كه * ( اللَّه نُورُ السَّماواتِ وَالأَرْضِ ) * به اين معنى است كه حقتعالى نشر حق كرد در آسمان و زمين تا\r\n","description":"","footnote":"","page_name":" 289 ","page_number":289},
  {"content":"\r\nآنكه همهء آسمان و زمين و ما بينهما بنور حق روشن گشت يا آنكه اهل آسمان و زمين را بنور حق منور ساخت تا به حق عارف شوند و اين قريب بمعنى اولست و در كشاف آورده كه نظير قوله * ( اللَّه نُورُ السَّماواتِ وَالأَرْضِ ) * مع قوله * ( مَثَلُ نُورِه ) * و * ( يَهْدِي اللَّه لِنُورِه ) * قولك زيد كرم وجوده ثم تقول يعيش الناس بكرمه وجوده و المعنى ذو نور السموات و صاحب نور السموات و منور السموات و الارض الحق شبهة بالنور فى ظهوره و بيانه كقوله اللَّه وَلِيُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ اى من الباطل الى الحق و بعد از آن گفته كه اضافهء نور بسموات و ارض به جهت يكى از دو معنى است يا از جهت دلالت بر سعة اشراق و فشو اضائة آنست تا آنكه به جهت آن سماوات و ارض روشن شده و يا آنكه مراد اهل سماوات و ارضند يعنى بندگان مستضيئىاند به آن و در بيضاوى نيز آورده كه نور در اصل كيفيتى است كه باصره اولاد او را دريابد و بواسطهء آن ثانيا ساير مبصرات را ادراك كند چون كيفيت فائضه از نير اعظم بر اجرام كثيفه كه محاذى آن باشد و بدين معنى اطلاق نور به حق سبحانه روا نيست مگر بتقدير مضاف كقولك زيد كرم اى ذو كرم پس تقدير اينست كه اللَّه ذو نور السموات و الارض يعنى خداوند نور آسمان و زمين يا نور اهالى آن چه از اجزاى عالم هستى در مناظر بلندى و مفاوز پستى نورى دارد ذاتى يا عرضى همه از عطيهء فضل او است و يا مصدر بر طريق تجوز باشد بمعنى فاعل چون ( زيد عدل اى عادل ) پس تقدير اين باشد كه ( اللَّه منور السموات و الارض ) يعنى او است روشن كنندهء سما بملائكهء مقربين و نور دهندهء زمين بانبياء مرسلين و يا روشنى بخش آينهء دلهاى ساكنان ارض و سما بانوار معرفت و توحيد يا منور سازندهء آسمان و زمين بشمس و قمر و كواكب و يا منور بمعنى مدبر باشد كقولك ( للرئيس الفائق فى التدبير نور القوم لانهم به يهتدون فى الامور ) يا بمعنى موجد چه نور ظاهر است بذاته و مظهر لغيره و اصل ظهور وجود است هم چنان كه اصل خفا عدم است و حق سبحانه موجود است بذاته و مظهر لغيره و موجد ما عداى خود و در تيسير آورده كه اى اللَّه خالق السموات و الارض خداى آفرينندهء آسمان و زمين است و اينكه امام يعقوب چرخى در شرح اسماء اللَّه معنى نور بر اين وجه آورده كه جهان آراى و دلگشاى مؤيد اين قول است و نجم الدين تسفى در تفسير اين آيه آورده كه خدا مزين سما است و صوامع قدس كه اماكن طاعات ملائكه كرام است و زمين را بمساجد انس كه مواضع عبادات اهل اسلام است و يا سما را بشمس و قمر و ستارگان و زمين را بانبياء و علما و مؤمنان و يا سما را بتسبيح مسبحان و تقديس مقدسان و زمين را بتلبيهء حاجيان و تكبير غازيان و يا سما را ببيت المعمور و زمين را بكعبهء معظمه و در تبيان مذكور است كه اللَّه مدلول السموات و الارض چه هر دليلى از دلايل قدرت و\r\nبدايع حكمت كه دو دواير سپهر برين و مراكز زمين واقع است دلالتى واضح دارد بر وجود قدرت و علم و حكمت او ( ففى كل شيئى له اية تدل على انه واحد ) وجود جملهء اشيا دليل قدرت او است و در\r\n","description":"","footnote":"","page_name":" 290 ","page_number":290},
  {"content":"\r\nلطايف هيصمى از ابو سهل انصارى نقل مىكند كه ( اللَّه سرور اهل السموات و الارض ) تاريكى موجب ملال و غم و سبب حزن و وحشت است و چون كسى از محنت تاريكى براحت روشنى رسد فرح و به جهت و نشاط و مسرت او بيفزايد اينجا نيز آثار انوار تجليات جمال الهى سبب ابتهاج نامتناهيست و بعضى از علما گويند كه نور آنست كه روشن گرداند چيزها را تا باصره ادراك كند و بدان راه يابد پس چون حقتعالى بيان كرده است از براى ما آنچه در معاش و معاد به كار آيد و ما بوسيله آن بدان راه برده‌ايم پس به اين اعتبار او را نور توان گفت صاحب احقاق فرموده كه در زمان ظلمت هيچ كس ساكن از متحرك نشناسد و علو از سفل تميز نكند و قبيح از صبيح باز نداند و چون رايت نور ظهور نمايد خيل ظلام روى بانهزام آورند و وجودات و كيفيات ظاهر گردد و صفو از كدر و عرض از جوهر متميز شود و مدركه انسانيه داند كه استفاده اين دانش و تميز بنور كرده اما در ادراك نور متحير باشد چه داند كه عالم از نور مملو است و او تعالى ظاهر بدلالات و باطن بالذات پس حق سبحانه كه ما بوسيلهء او بدولت ادراك رسيده ايم و مرتبهء تميز اشيا دريافته سزاوار آن باشد كه او را نور گويند و نزد محقق نور حقيقى هستى حق است كه همهء موجودات به دو ظاهرند و او از همه مخفى و لهذا گفته‌اند كه هر چه ادراك كنى اول هستى مدرك شود اگر چه از ادراك اين ادراك غافل باشى و از غاية ظهور مخفى ماند چنان كه ادراك الوان و اشكال بواسطهء ضيائيست كه محيط است به آنها و شرط رؤيتست و با وجود اين بيننده در ادراك آنها از ادراك ضيا غافل مىشود و در رسالهء حق اليقين آورده كه هستى خداى تعالى پيداتر از همهء هستيها است زيرا كه او به خود پيداست و پيدايى ساير هستيها به دو است كه * ( اللَّه نُورُ السَّماواتِ وَالأَرْضِ ) * همهء اشيا بى هستى عدم محض است و مبدء ادراك همهء هستى است هم از جانب مدرك و هم از جانب مدرك و هر چه ادراك كنى نخست هستى مدرك شود و اگر چه از ادراك اين ادراك غافل باشى و از شدت ظهور مخفى نمايد * ( مَثَلُ نُورِه ) * اضافهء نور بضمير او سبحانه دليل است بر آنكه اطلاق آن بر او بر غير ظاهر خود است و معنى آنست كه صفت نورى كه منسوبست به دو * ( كَمِشْكاةٍ ) * مانند روزنهء است در ديوارى كه نهايت آن بخارج راه ندارد مانند طاقچهء منسده * ( فِيها مِصْباحٌ ) * در او چراغى افروخته است بغايت روشن و گويند مشكاة انبوبه ايست از آهن كه در وسط قنديل باشد و بدين قول مصباح فتيلهء مشعلهء است در انبوبه و نزد مجاهد مشكاة قنديل است و مصباح فتيله و بدانكه مفسران را در تفسير مثل نوره چند وجه است ابى بن كعب و سعيد بن جبير بر آنند كه معنى آنست كه صفت نور خداى كه به آن مؤمنان را راه نموده بايمان و در مصحف ابى واقع شده كه مثل نور من امن به و نزد ابن عباس و حسن و زيد بن اسلم معنى آنست كه مثل نور خداى كه قرآنست در قلب مؤمن و\r\n","description":"","footnote":"","page_name":" 291 ","page_number":291},
  {"content":"\r\nكعب و سعيد بن جبير بر آنند كه مراد بنور نور محمد ( ص ) است و اضافهء آن بذات خود به جهت تشريف آن حضرت است يعنى مثل محمد رسول اللَّه ( ص ) چون مشكاة است كه در آن مصباح مشتعل است و ابى مسلم گفته كه نور او سبحانه ادلهء داله است بر توحيد و عدل او كه از غايت وضوح و ظهور مثل نور است و بروايت ديگر از ابن عباس مراد بنور طاعت است كقوله يَسْعى نُورُهُمْ بَيْنَ أَيْدِيهِمْ وَبِأَيْمانِهِمْ اى طاعتهم يعنى مثل طاعت خداى در قلب مؤمن مانند مشكاتست كه در آن چراغ مشتعل و افروخته شده باشد و گويند مصباح چراغ دان است كه در آن فتيله و روغن باشد و سراج فتيلهء كه روشنى ميدهد و مقوى قول اول است اينكه ميفرمايد * ( الْمِصْباحُ ) * آن چراغ افروخته * ( فِي زُجاجَةٍ ) * در قنديلى است از آبگينه فايدهء اختصاص زجاجه بذكر جهة\r\nآن است كه با وجود آن كه حافظ و مانع چراغ است از باد اصفا جواهر است پس مصباح در او اضوء باشد * ( الزُّجاجَةُ ) * آن زجاجة از غايت ضوء و لطافت * ( كَأَنَّها كَوْكَبٌ ) * گوييا ستاره ايست بزرگ * ( دُرِّيٌّ ) * درخشنده چون زهره و مشترى ياى درى از براى نسبة است يعنى ستارهء منسوب به دو در صفا و درخشندگى و بكر درى ميخواند چون مريق مأخوذ از درأ چه آن دفع ظلام مىكند بضوء خود و ضمير در * ( يُوقَدُ ) * راجع بزجاجه است بحذف مضاف يعنى چراغ آبگينهء افروخته شده و حفص بيا ميخواند يعنى چراغى افروخته گشته در ابتداء * ( مِنْ شَجَرَةٍ مُبارَكَةٍ ) * از روغن درخت با بركت بسيار نفع * ( زَيْتُونَةٍ ) * كه آن زيتون است كه در زمين مقدسه رسته است و هفتاد پيغمبر بدان دعاى با بركت خوانده‌اند و از آن جمله ابراهيم خليل ( ع ) و در ابهام شجره و وصف آن بركت و بعد از آن ابدال زيتونت از آن جهت تفخيم شان شجره است به جهت اندراج انواع منافع در آن و ترتب خواص بسيار بر آن و از جملهء توقد چراغ بان است و ادام و دهان و دباغت و استخراج دهن در آن احتياج بعصار ندارد و دهن آن اصفى و اضوءست و گويند اول شجره ايست كه بعد از طوفان مثبت شده و منبت آن منزل انبياء است و لهذا حق سبحانه آن را شجرهء مباركه گفته و حضرت رسالت ( ص ) فرموده كه\r\nكلوا الزيت و ادهنوا به فانه من شجرة مباركة\r\nپس در صفت آن مىفرمايد * ( لا شَرْقِيَّةٍ ) * يعنى شجرهء زيتونه نه در جانب شرق باشد از معموره چون كنكدز و دريا چين و خطا * ( وَلا غَرْبِيَّةٍ ) * و نه در ظرف غرب از معموره چون طنجه و طرسوس و ولايت قيروان بلكه در وسط معموره باشد كه آن اراضى و جبال ولايت شام است چه زيتون\r\n","description":"","footnote":"","page_name":" 292 ","page_number":292},
  {"content":"\r\nآن اجود زيتونست و يا آنكه نه در شرق و غربست كه آفتاب بر آن وزد و در بعضى از اوقات روز باشد كه آن وقت شروق وغريست بلكه در همه طول نهار شعاع آفتاب بر آن ميتابد مانند زيتونى كه بر قلهء جبال يا در صحراى واسع است و به جهت آن ثمره آن انضج است و زيب آن اصفى و يا نه دايم در آفتابست تا محترق گردد و نه مدام در سايه تا ميوهء آن خام بماند بلكه هم از رعايت تاب آفتاب بهره مند است و هم از حمايت وقايت سايه محفوظ و\r\nفى الحديث لا خير فى شجرة و لا نبات فى مقنات و لا خير فى مضحى\r\nاز حسن بصرى مرويست كه اصل اين شجره را از بهشت به دنيا آورده‌اند پس از اشجار اين عالم نيست كه وصف شرقى و غربى بر او اطلاق توان كرد پس وصف زيت مينمايد بكثرت صفا و تلألؤ بقوله * ( يَكادُ زَيْتُها ) * نزديكست كه روغن آن درخت از غايت تلألؤ و فرط وميض * ( يُضِيءُ ) * روشنى دهد بنفس خود * ( وَلَوْ لَمْ تَمْسَسْه نارٌ ) * و اگر چه نرسيده باشد به آن آتشى يعنى صفا و درخشندگى آن بمثابه ايست كه بى آتش روشنايى بخشد * ( نُورٌ عَلى نُورٍ ) * روشنى افزوده بروشنى يعنى صفاى زيت يار شده با نور چراغ و لطافت زجاجه بر آن افزوده در مشكاة كه ضابطهء اشعه و جامع انوار است و به جهت آن نور چراغ بمرتبهء اعلا و درجهء قصوى رسيده ببايد دانست كه علما و ارباب تحقيق را در باب اين تمثيل سخنان بسيار است علامة العلماء امام فخر رازى در اسرار التنزيل آورده كه مراد به اين نور هدايت و ايمانست كه او سبحانه تشبيه كرده سينهء مؤمن را بمشكوة و دل او را در سينه بقنديل زجاجه در مشكاة و ايمان و هدايت را بچراغى افروخته در قنديل و قنديل را بكوكبى درخشنده و كلمهء اخلاص را بشجرهء مباركه از تاب آفتاب خوف و ظلال نوال رجاء بهره دارد و نزديكست كه فيض اين كلمه بى آنكه بر زبان مؤمن گذرد و عالم را منور كند چون اقرار به آن بر زبان جارى شد و تصديق جنان به اين بازگشت نموده نور على نور بظهور رسيد و نيز در اسرار آورده كه نور ايمان را بچراغ تشبيه كرد به جهت آنكه در هر خانه كه چراغ بود دزد پيرامون آن نگردد و همچنين در هر دل كه ايمان باشد شيطان را به آن راه نبود يا آنكه چون بچراغ داخل خانه روشن مىشود اثر ضوء آن بر روزنهاى آن ميرسد همچنين چون داخل دل بنور ايمان روشن ميگردد شعاع آن بر روزنهاى حواس ميافتد و انوار طاعات بر اعضا و جوارح بديد ميآيد پس سيماى مؤمن از دل او خبر ميدهد كه سيماهم فى وجوههم من اثر السجود و گويند تشبيه دل مؤمن بآبگينه به جهت آنست كه تا آن را به سنگ ظلم و جفا نشكند كه آبگينه بشكسته هر جا كه رسد ببرد و زخمى كه دل شكستهء مؤمن بر كسى زند مرهم نپذيرد و در مجمع البيان از ابى بن كعب روايت كرده كه اينمثلى است كه حق سبحانه\r\n","description":"","footnote":"","page_name":" 293 ","page_number":293},
  {"content":"\r\nو تعالى زده براى مؤمن مشكاة نفس او است و زجاجه صدر او و مصباح نور ايمان و قرآن كه در قلب او متوقد است از شجرهء مباركه كلمهء اخلاص است و اينشجره هميشه در قلب مؤمن سبز است و بانضارت و طراوت و مصون و محفوظ است از آفات و حوادث شيطانى و هواجس و وساوس او هم چنان كه شجرهء زيتونه كه در وسط ارض واقع است نه از تاب آفتاب محترقست و نه از سودت برودت پژمرده و مؤمن به جهت ميامن اين نور جامع چهار خصلتست ان اعطى شكر و ان ابتلى صبر و ان حكم عدل و ان قال صدق و نور على نور به اين معنى است كه كلام او نور است و عمل او نور و مدخل او نور و مخرج او نور و مصير او در قيامت بنور و از حسن و ابن زيد نقل است كه اين نور مثل قرآنست در قلب مؤمن پس هم چنان كه بمصباح مستضيء ميشوند مؤمن نيز به قرآن مهتدى مىشود و به آن عمل مىكند فحينئذ مصباح قرآنست و زجاجة قلب مؤمن و مشكاة لسان و فم او و شجرهء مباركه شجرهء وحى * ( يَكادُ زَيْتُها يُضِيءُ ) * يعنى نزديكست كه حجج قرآن متضح شود اگر چه مقروء نگردد يعنى هنوز قرآن ناخوانده دلايل و حجج او بر همكنان واضح شود پس چون خوانده شود * ( نُورٌ عَلى نُورٍ ) * وجود پذيرد يا آنكه نزديكست كه حجج حقتعالى ببندگان روشن و هويدا گردد و اگر چه قرآن نازل شده باشد * ( نُورٌ عَلى نُورٍ ) * يعنى قرآن نوريست با ساير ادلهء كه قبل از او است پس مؤمن كسب نور قرآن كرده با ساير انوار كتب سابقه كه آن اعتقاد اصول دينست و تصديق بجميع كتب و رسل و گفته‌اند كه اين نور نور معرفت الهيست يعنى چراغ معرفت در زجاجهء دل عارف و مشكاة سينهء او افروخته است از بركت زيت تلقين شجره وجود مبارك محمدى ( ص ) كه نه شرقيست و نه غربى بلكه مكيست و مكه سرهء عالم است و از فرا گرفتن عارف اسرار الهى\r\nرا بتعاليم سيد ابرار نور على نور معلوم توان كرد و از كعب الاحبار و جمعى از مفسران منقولست كه اين مثلى است از براى نور محمدى ( ص ) پس مشكاة صدر آن حضرت است و زجاجة قلب او و مصباح او نبوتست كه نه شرقيست يعنى يهودى كه مشرق قبلهء ايشانست و نه غربى يعنى نصرانى كه مغرب قبلهء ايشانست و متوقد است اين مصباح از شجرهء مباركه يعنى شجره نبوت كه آن ابراهيم خليل است كه جد آن حضرت است نزديكست كه نور محمد ( ص ) متبين شود براى مردمان اگر چه به آن تكلم ننمايند هم چنان كه زيت كه نزديكست كه روشن شود اگر چه آتش به آن نرسد و از محمد بن كعب مرويست كه مشكاة ابراهيمست و زجاجه اسمعيل و مصباح محمد ( ص ) هم چنان كه در موضع ديگر او را سراج خوانده كه سراجا منيرا و شجرهء مباركه اشاره بابراهيم است چه اكثر انبياء از صلب او بظهور آمده‌اند نزديكست كه محاسن جلال محمد ( ص ) و محامد خصال احمدى ظاهر گردد بر مردمان قبل از آنكه وحى بوى فرود آيد نور على نور به اين معنى است كه آن حضرت كه پيغمبر است از نسل پيغمبر و گويند\r\n","description":"","footnote":"","page_name":" 294 ","page_number":294},
  {"content":"\r\nمشكاة سينهء مشروح آن حضرت است و زجاجه دل صافى و مطهر او و مصباح علم كامل او و شجرهء خلق شامل اركه نه در جانب غلو و افراط است و نه در طرف تقصير و تفريط بلكه بر طريق اعتدال كه\r\nخير الامور اوسطها\r\nواقع شده و صراط سوى عبارتست از اين در عين المعانى آورده كه نور محبت حبيب با نور خلت خليل نور على نور است و ضحاك گفته كه مشكاة عبد المطلب است و زجاجه عبد اللَّه و مصباح حضرت رسالت ( ص ) كه نه شرقيست و نه غربى بلكه مكيست و مكه در وسط دنيا است و از امام رضا مرويست كه فرمود\r\nنحن المشكوة فيها مصباح المصباح محمد ( ص ) يهدى اللَّه بولايتنا من احب\r\nو فى كتاب التوحيد لابى جعفر بن محمد بابويه ره بالاسناد عن عيسى بن راشد عن ابى جعفر الباقر ( ع ) فى قوله * ( كَمِشْكاةٍ فِيها مِصْباحٌ ) * قال نور العلم فى صدر النبى ( ص ) المصباح و الزجاجة صدر على علمه النبى علما توقد من شجرة مباركة نور العلم لا شرقية و لا غربية لا يهودية و لا نصرانية يكاد زيتها يضيء و لو لم تمسسه نار قال يكاد العالم من آل محمد ص يتكلم بالعلم قبل ان يسئل نور على نور اى امام مؤيد بنور العلم و الحكمة فى اثر امام من آل محمد ( ص ) و ذلك من لدن آدم الى ان تقوم الساعة فهو لاء الاوصياء الذين جعلهم اللَّه خلفاء فى ارضه و حججه على لا يخلو الارض فى كل عصر و او ان من واحد منهم\r\nو تحقيق اين جمله مقتضى آنست كه شجرهء مباركهء مذكوره در اين آيهء كريمه دوحه تقى و رضوان و عترت هدى و ايمانست اصل آن نبوتست و فرع آن امامة و اغصان آن تنزيل و اوراق آن تاويل و خدم آن جبرائيل و ميكائيل و در انوار آورده كه در معنى اين تمثيل چند وجه است يكى آنكه تمثيل هدى است كه آيات مبينات كه در آيهء سابق مذكور شده دال است بدان در جلاء مدلول آن و ظهور آنچه متضمن آنست از هدى بمشكوه منعوته يا تشبيه براى هدى است از حيثيت محفوفيت آن به ظلمات اوهام ناس و خيالات ايشان بمصباح و ايراد كاف تشبيه بر مشكاة به جهت اشتمال آنست بر مصباح و تشبيه آن بمشكوة موصوفه اوفق است از تشبيه آن بشمس دوم تمثيل آن چيزيست كه حقتعالى قلب مؤمن را به آن منور ساخته از معارف علوم بنور مشكاة موصوفه سوم تمثيل آن چيزيست كه حق سبحانه اعطا فرموده آن را ببندگان خود از قواى دراكهء خمسه كه معاش و معاد به آن منوط است و آن حساسه است يعنى حواس خمس كه مدرك محسوساتند و خياليه كه حافظ اين محسوساتست تا آنكه هر گاه خواهد بر قوت عقليه عرض دهد و علميه كه مدرك حقايق كليه است و مفكره كه مؤلف معقولاتست تا استنتاج علمى نمايد كه او را نبوده باشد و قوة قدسيه كه متجلى مىشود در او لوايح غيب و اسرار ملكوت كه مختص بانبيا و اوليا است كما قال وَلكِنْ جَعَلْناه نُوراً نَهْدِي بِه مَنْ نَشاءُ مِنْ عِبادِنا خمسه مذكوره در آيه كريمه از مشكاة و زجاجه و مصباح و شجره و زيت پس حساسه مشكاة است زيرا كه محل آن مانند روزنهء غير نافذ است كه ظاهر آن نمايانست و ما وراى آن غير مدرك و اضائهء آن بمعقولاتست نه بالذات و خياله چون زجاجه است\r\n","description":"","footnote":"","page_name":" 295 ","page_number":295},
  {"content":"\r\nدر قبول صور مدركات از همه جوانب و ضبط آن براى انوار عقليه و انارهء آن به آنچه مشتمل است بر آن از معقولات و عاقله چون مصباح است بجهة اضائهء آن بادراكات كليه و معارف الهيه و مفكره چون شجرهء مباركه است بجهة تادى آن بثمرات غير متناهيه و مانند زيتونه كه مثمر زيتى است كه مادهء مصابيح است كه متصف بشرق و غرب نيست به جهت تجرد آن از لواحق جسميه يا به جهت وقوع آن ميان صور و معانى كه متصرف است در هر دو و منتفع از هر دو و قوة قدسيه چون زيت است زيرا كه به جهت حذف صفا و شدت ذكاء آن مضيء معارفست بدون تفكر و تعليم چهارم تمثيل قوة عقليه است در مراتب خود بمشكوة منعوته چه آن در مبدء امر خود از علوم خاليست و مستعد قبول آنست مانند مشكاة و بعد از آن منتقش مىشود بعلوم ضروريه بتوسط احساس جزئيات بر وجهى كه متمكن مىشود بر تحصيل نظريات پس فى نفسها مانند زجاجه متلألأ ميگردد و قابل انوار مىشود و اين تمكن اگر بفكر و اجتهاد است مانند شجرهء زيتونه است و اگر بحدس است مانند زيت و اگر بقوة قدسيه است مانند روغن زيت كه نزديكست كه روشن شود بدون اعانت نار زيرا كه قوت قدسيه نزديكست كه عالم شود بمغيبات و اگر چه ملك وحى و الهام كه بمثابهء نار است به او نرسيده باشد و اين به جهت آنست كه عقول مشتعل است از قوة قدسيه پس هر گاه علوم او را حاصل شود بحيثيتى كه متمكن شود او را استحضار آن در هر وقت كه خواهد مانند مصباح است و چون استحضار علوم او را بالفعل حاصل گردد متصف شود بنور على نور * ( يَهْدِي اللَّه ) * راه مينمايد خداى * ( لِنُورِه ) * بنور ثاقب خود كه هدايتست و غير آن از نبوت و ايمان و هدايت و اعطاى نعم جسمانى * ( مَنْ يَشاءُ ) * هر كه را ميخواهد چه اسباب بدون مشيت او لاغيست زيرا كه تمامية همه چيزها موقوفست بارادهء حضرت بارى و مشيت او در ايمان به اين عنوانست كه لطفى نمايد كه نزد اين بندگان اختيار ايمان كنند هر گاه دانسته باشد كه ايشان شايسته اين لطفاند و در نبوت و ولايت گاهيست كه علم او بمصلحت آن كس تعلق گيرد كه او را نبى و ولى گرداند * ( وَيَضْرِبُ اللَّه الأَمْثالَ ) * و ميرند خدا مثلها را يعنى معقولات را در صور محسوسات بيان مىكند * ( لِلنَّاسِ ) * براى مردمان تا زود دريابند و مقصود سخن بر ايشان هويدا گردد * ( وَاللَّه بِكُلِّ شَيْءٍ ) * و خدا بهمهء چيزها از دقايق معقولات و\r\nمحسوسات و حقايق جليات و خفيات * ( عَلِيمٌ ) * دانا است پس همهء اشيا را در مواضع خود وضع مىكند و در اين وعد وعيد است مر كسى را كه تدبر نمايد در آيهء مذكوره و مر شخصى را كه اعراض كند از آن و قوله * ( فِي بُيُوتٍ ) * متعلق است بما قبل كه آن مشكاة است يا توقد يعنى مثل نور خدا مانند مشكاة است در خانها يا افروخته است چراغ در خانهايى كه * ( أَذِنَ اللَّه ) *\r\n","description":"","footnote":"","page_name":" 296 ","page_number":296},
  {"content":"\r\nدستورى داد خدا يعنى امر كرد * ( أَنْ تُرْفَعَ ) * آنكه برداشته شود قدر آن بتعظيم يعنى بلند قدر و بزرگ مرتبه دانند و از جملهء تعظيم قدر آن تطهير آن است از معاصى و ارجاس و ادناس و يا برداشته شود در آن آوازها به حق تعالى در حوائج و بعضى رفع را حمل كرده‌اند بر بلند ساختن و برافراشتن بنا چنانچه وَإِذْ يَرْفَعُ إِبْراهِيمُ الْقَواعِدَ يعنى خانهاى كه حقتعالى امر كرد كه بلند برافراشته شود * ( وَيُذْكَرَ فِيهَا اسْمُه ) * و ياد كرده شود در آن خانها نام و مراد از اين بيوت مساجد است كه اشرف اماكن و ارفع مساكن است و در آن جا بذكر و نماز و تلاوة اشتغال بايد نمود و از سخن دنيا و از كلام ما لا يعنى محترز بايد بود و تقييد تمثيل مذكور به اين به جهت آن است كه تا تمثيل به چيزى باشد كه وضع اين از براى خير است يا بجهة مبالغه در تمثيل چه قناديل مساجد اعظم قناديلند و يا تمثيل صلوة مؤمنان است يا ابدان ايشان بمساجد و جمع بيوت منافى وحدت مشكاة نيست زيرا كه مراد بمشكوة آن چيزى است كه او را اينوصف ثابت باشد بدون اعتبار وحدت و كثرة و يا متعلق است بما بعد كه آن يسبح است اى ( يسبح له رجال فى بيوت ) و ح تكرير جار و مجرور كه آن فى بيوت و فيها است براى تاكيد است كقولك زيد فى الدار جالس فيها و نميتواند بود كه متعلق بذكر باشد زيرا كه آن صلهء آن است و صلهء آن در ما قبل آن عمل نمىكند و يا متعلق است بفعل محذوف مثل سبحوا فى بيوت يعنى تسبيح كنيد خداى را در اين بيوت و تنكير بيوت براى تعظيم است و در مجمع البيان آورده كه نزد ابن عباس و حسن و مجاهد و جبائى و قتاده مراد ببيوت مذكوره مساجد است و يعضده\r\nقول النبى ( ص ) المساجد بيوت اللَّه فى الارض و هى تضيء لاهل السماء كما تضيء النجوم لاهل الارض\r\nمسجدها در زمين روشنى ميدهند و ميدرخشند مر اهل آسمانها را هم چنان كه ستارگان روشنى ميدهند براى اهل زمين و گويند بيوت عبارت از چهار مسجد است كه بامر الهى متصدى عمارت آنها پيغمبران بوده‌اند كعبهء معظمه كه بسعى خليل و مدد اسمعيل تمام شده و بيت المقدس كه رفع قواعد آن در ايام خلافت داود ( ع ) بوده و اتمام آن بر دست سليمان ( ع ) اتفاق افتاد و مسجد مدينه و مسجد قبا كه هر دو باشارت حضرت خاتم الانبياء ( ص ) بوده و نزد بعضى مراد بيوت انبياست و ثعلبى كه يكى از مشاهير علماء اهل سنة است در تفسير خود آورده كه ابان بن تغلب از بقيع بن حارث روايت كرد و وى از انس بن مالك و بريده كه اين هر دو گفتند كه\r\nانه سئل النبى ( ص ) لما قرء الاية اى بيوت هذه فقال بيوت الانبياء فقام ابو بكر فقال يا رسول اللَّه بيت على و فاطمة منها فقال نعم من افاضلها\r\nيعنى انس بن مالك و بريده روايت كرده‌اند كه روزى رسول ( ص ) اين آيه ميخواند مردى گفت يا رسول اللَّه اين خانه هاى معظم و سراهاى مكرم كدام است فرمود كه خانهاى پيغمبران ابو بكر گفت يا رسول اللَّه خانهء فاطمه و على از آن جمله است فرمود آرى خانهء على و فاطمه از فاضلترين آن خانهاست و مؤيد اينقول است قوله تعالى إِنَّما يُرِيدُ اللَّه\r\n","description":"","footnote":"","page_name":" 297 ","page_number":297},
  {"content":"\r\nلِيُذْهِبَ عَنْكُمُ الرِّجْسَ أَهْلَ الْبَيْتِ وَيُطَهِّرَكُمْ تَطْهِيراً و قوله تعالى رَحْمَتُ اللَّه وَبَرَكاتُه عَلَيْكُمْ أَهْلَ الْبَيْتِ و از اين رواية واضح و مبين شد تعظيم و تفخيم على بن ابى طالب ( ع ) و اجلال و اكرام او من عند اللَّه و من عند رسول اللَّه ( ص ) پس بايد كه خداوندان عقول زاكيه ديدهء انصاف بگشايند و زنگ تقليد از آينهء ضمير خود بزدايند تا چهرهء حق و تحقيق بىپرده و حجاب و اشتباه بر ايشان تابان شود و نو عروس مطلوب با صورت آراسته خود را بر ايشان نمايد و بيقين بدانند كه كسى كه طوطى شكرستان وَما يَنْطِقُ عَنِ الْهَوى او را در سلك انبيا در آورده و در صفات حميده و خصال پسنديده او را مساوى پيغمبران مرسل گردانيده و حقتعالى او را از روى تعظيم و تكريم نفس حبيب خود خوانده چگونه كسى قياس او بساير اصحاب كند و او را در سلك ايشان درآورد حاصل كه بنا بر اين روايت اذن حقتعالى برفع بيوت انبيا و اوصيا است و ذكر اسم او سبحانه در اين بيوت شامل هر چيزيست كه متضمن ذكر او سبحانه باشد حتى مذاكره در علوم دينيه و مباحثه در احكام شرعيه * ( يُسَبِّحُ لَه ) * تسبيح گفته شود يعنى تنزيه كرده شود مر او را از هر چه شايستهء ذات احديت او نباشد و وصف كرده شود بصفات مستحقه و افعال محكمه متقنه و از ابن عباس مرويست كه كل تسبيح فى القرآن صلوة پس بنا بر اين معنى آن است كه نماز گذارده شود مر او را * ( فِيهَا ) * در آن بيوت * ( بِالْغُدُوِّ وَالآصالِ ) * ببامداد و شبانگاه يعنى باوقات صبح و شام مفعول بجاى فاعل يسبح احد ظروف ثلاثهء مذكوره است و غدو مصدر است و اطلاق آن بر اوقات صبح در كلام شايعست و لهذا اقتران آن به آصال كه جمع اصيل است مستحسن است پس مراد غدوت او عشايا است و قوله * ( رِجالٌ ) * مرفوعست به فعل محذوف و قرينهء حذف آن فعل مذكور است اى يسبح رجال يعنى تسبيح گويند يا نماز گذارند در آن بيوت مردان و حفص يسبح بكسر ياء ميخواند كه صيغه معلوم است و رجال را فاعل آن ميداند يعنى تسبيح مىكنند مر خداى را در آن خانها مردانى كه از غاية استغراق در عبادت و اجتهاد در طاعت و انقياد او امر او سبحانه * ( لا تُلْهِيهِمْ ) * مشغول نمىسازد و باز نمىدارد ايشان را * ( تِجارَةٌ ) * بازرگانى يعنى خريدن متاعى كه از آن توقع سود باشد * ( وَلا بَيْعٌ ) * و نه فروختن آن يعنى داد و ستد و خريد و فروخت ايشان را مانع نمى شود * ( عَنْ ذِكْرِ اللَّه ) * از ياد كردن خدا * ( وَإِقامِ الصَّلاةِ ) * و به پا داشت نماز واجبه و مندوبه * ( وَإِيتاءِ الزَّكاةِ ) * و از اداء زكات مفروضه و مستحبه عدم ذكر تاء معوضه در اقامة به جهت اقامت مضاف اليه است در مقام آن كقوله ( و اخلفوك عد الامر الذى و عدوا ) كه عدة بوده در انوار گفته كه ذكر بيع بعد از تجارت كه از قبيل تعميم است بعد از تخصيص جهت مبالغه است اگر مراد ببيع مطلق معاوضه باشد و اگر\r\n","description":"","footnote":"","page_name":" 298 ","page_number":298},
  {"content":"\r\nبر معنى حقيقى خود باشد پس افراد آن بذكر به جهت آنست كه آن اهم قسمين تجارتست چه ربح ببيع تحقق مييابد و بشرى متوقع مىشود و نزد بعضى مراد بتجارت شرا است چه شرى اصل تجارتست و مبدء آن و گويند تجارت بمعنى جلب است زيرا كه غالب تجارت جلب است يقال تجر فى كذا اذا جلبه و در اين ايما است به آنكه جماعت مذكوره تجار بوده‌اند انتهى كلامه و محققان برانند كه چون بيع و شرى كه اعظم اشغال دنيويست ايشان را از ذكر مانع نبود باقى اشغال بطريق اولى و صاحب كشف الاسرار گفته كه ظاهر ايشان با خلقست و باطنشان در شهود و صفات حق و آنچه حقتعالى ميفرمايد كه * ( لا تُلْهِيهِمْ تِجارَةٌ وَلا بَيْعٌ عَنْ ذِكْرِ اللَّه ) * اشاره به اين مقام است و نعم ما قيل\r\n\r\nسررشتهء دولت اى برادر به كف آر\r\nوين عمر گرامى به خسارت مگذار\r\n\r\n\r\nدايم همه جا با همه كس در همه كار\r\nميدار نهفته چشم دل جانب يار\r\n\r\nو روى عن ابى جعفر و ابى عبد اللَّه عليه السلام كه\r\nانهم قوم اذا حضرت الصلاة تركوا التجارة و انطلقوا الى الصلاة و هم اعظم اجرا\r\nيعنى آنها كسانىاند كه چون وقت نماز در رسد ترك تجارت كنند و متوجه نماز شوند و اجر ايشان نزد خدا عظيمترين اجرها است * ( يَخافُونَ ) * ترسند ايشان با وجود مبادرت بطاعت و توجه و استغراق در عبادت * ( يَوْماً تَتَقَلَّبُ ) * در روزى كه بگردد * ( فِيه الْقُلُوبُ ) * در آن روز دلها يعنى از هول و فزع آن متحير و مدهوش گشته از صفت آرامش باضطراب منقلب شود و متغير گردد و يا منقلب گردد ميان توقع نجات و خوف هلاك * ( وَالأَبْصارُ ) * و بگردد ديدها و پهن بازماند و يا از هر طرف مينگرد تا ببيند كه نامهء او از كجا ميآيد و يا آنكه احوال قلوب و ابصار به اين وجه منقلب شود كه عالم شود به چيزى كه علم به آن نداشته باشد و ببيند چيزى را كه هرگز نديده و يا منقلب شود قلوب ببلوغ آن بحناجر و ابصار بعمى بعد از بصر و يا منقلب شود دلها از شك بيقين و ايمان و ديدها از غى و كج بينى بر شد پس هر كه در دنيا شاك بود در دين اسلام در آخرت حقية آن بر او ظاهر شود و هر كه عالم بوده به آن بصيرت و علم او بيشتر شود فهو مثل قوله فَكَشَفْنا عَنْكَ غِطاءَكَ فَبَصَرُكَ الْيَوْمَ حَدِيدٌ و قوله * ( لِيَجْزِيَهُمُ اللَّه ) * متعلقست به يخافون يعنى ميترسند از روز مذكور به جهت آنكه تا جزا دهد خدا ايشان را بسبب ترس * ( أَحْسَنَ ما عَمِلُوا ) * نيكوترين جزاى آنچه كرده‌اند يعنى بهشت عدن كه مشتملست بر انواع نعم مرغوبه و گويند جار و مجرور متعلق است به يسبح يا به لا تلهيهم يعنى تسبيح ميگويند در بيوت مذكوره به جهت آنكه حقتعالى بهترين جزاى كردار بايشان رساند يا باز نميدارد تجارت و بيع ايشان را از وظايف عبوديت در آن بيوت به جهت آنكه تا حقتعالى احسن جزا را بايشان رساند * ( وَيَزِيدَهُمْ ) * و بيفزايد ايشان را * ( مِنْ\r\n","description":"","footnote":"","page_name":" 299 ","page_number":299},
  {"content":"\r\n* ( فَضْلِه ) * از فضل و افزونى خود چيزهايى را كه وعده نداده باشد ايشان را بر اعمال ايشان و در خاطر ايشان هرگز خطور نكرده باشد * ( وَاللَّه يَرْزُقُ مَنْ يَشاءُ ) * و خدا روزى ميدهد در دنيا هر كه را ميخواهد * ( بِغَيْرِ حِسابٍ ) * بدون حساب مراد سعهء رزقست كه از روى تفضل كرامت فرمايد و بدان روزى حساب نكند يا زيادتى روزى كرامة فرمايد در عقبى كه در حيز شمار درنيايد و در كشاف آورده كه و اللَّه يرزق ما يتفضل به غير حساب فاما الثواب فله حساب لكونه على حسب الاستحقاق و ذكر اين كلام براى تقدير زيادتيست و تنبيه بر كمال قدرت و نفاد مشيت و سعهء احسان و رحمت و بدانكه نزد بعضى از مفسران مراد بتسبيح رجال مذكور در غدو و آصال صلوة يوميه است زيرا كه غد و وقت نماز بامداد است و اصل جامع ظهرين و عشائين و ابو هريره از رسول ( ص ) روايت كرده كه هيچكس نباشد كه بامداد و شبانگاه به مسجد رود و آن را بر امر ديگر مقدم دارد الا كه او را از نزد حقتعالى نزلى معد و مهيا باشد هم چنان كه يكى از ما به زيارت دوستى رود و وى به تعظيم تمام بشرايط ضيافت او قيام نمايد و سهل بن ساعدى از حضرت پيغمبر ص روايت كرد كه هر كه هر بامداد و شبانگاه به مسجد رود به قصد اينكه بفريضه اقدام نمايد يا تعليم گيرد از كسى با كسى را علم آموزد ثواب او ثواب مجاهدان باشد كه در راه خدا جهاد نمايند و اخذ غنيمت كنند و هر كس كه نه براى اين رود چنان باشد كه بنظاره گاهى رفته باشد كه آن را بيند و از او هيچ نصيبى بر ندارد پس نماز گذارندگان را بيند و از ايشان نباشد و ذاكر آن را بيند و در سلك ايشان نبود و عالمان و متعلمان را بيند و داخل ايشان نباشد و گويند اين آيه رد كسانى است كه با پيغمبر در نماز بودند چون شنيدند كه كاروان طايف ميآيد رسول را تنها گذاشتند و قطع نماز كرده متوجه كاروان شدند كما قال تعالى وَإِذا رَأَوْا تِجارَةً أَوْ لَهْواً انْفَضُّوا إِلَيْها وَتَرَكُوكَ قائِماً و تخصيص رجال براى آنست كه بر زنان نماز جمعه واجب نيست عبد اللَّه عمر گفته كه آيه در شان جمعى آمد كه در بازار بتجارت مشغول بودندى چون بانك نماز شنيدندى درهاى دكان بستندى و به نماز رفتندى ابو هريره از پيغمبر ( ص ) روايت كرده كه\r\nان للمساجد اوتادا و الملائكة جلساؤهم\r\nمسجدها را ميخها است يعنى آن را ملازمانى هستند كه فرشتگان همنشينان ايشانند اگر ايشان را نيابند بطلب ايشان شتابند و اگر بيمار شوند بعيادت ايشان روند و اگر در حاجتى باشند ايشان را يارى دهند بعد از آن فرمود كه جليس مسجد متصف بسه خصلت باشد يكى آنكه وى را برادر مؤمن باشد آنجا كه از صحبت او مستفيد شود يا كلمهء حكمت از او اخذ نمايد يا برحمتى منتظره رسد و از صادق ( ع ) روايتست كه هر كه به مسجد رود پاى بر هيچ ترى و خشكى ننهد الا تسبيح كند براى او تا هفتم زمين و هم از آن حضرت مرويست\r\nمن كان القرآن حديثه و المسجد بيته نبى اللَّه له بيتا فى الجنة\r\nهر كه قرآن سخن او باشد و مسجد خانهء او حقتعالى از براى خانهء در بهشت بنا كند و نيز فرموده كه يك نماز در مسجد الحرام مقابل صد هزار نماز است در غير آن و در بيت المقدس برابر هزار نماز و در مسجد اعظم صد هزار و در مسجد قبيله برابر بيست و پنج\r\n","description":"","footnote":"","page_name":" 300 ","page_number":300},
  {"content":"\r\nنماز و در مسجد بازار مساوى دوازده نماز و نماز مرد در خانه خود همان يك نماز است و اما قول آنان كه گفته‌اند كه مراد به بيوت خانهء رسول است و اهل بيت اطهار او هيچ شبههء نيست كه صفات مذكوره از سيرت ايشان بوده چنان كه در خبر صحيح آمده كه امير المؤمنين ( ع ) شبانه روزى هزار ركعت نماز ميگذارد غير از فرايض و نوافل آن و همچنين بود امام زين العابدين ( ع ) و باتفاق ايتاء الزكاة با نماز در اسلام و پيش از اسلام هيچ كس در يك روز جمع نكرد غير از امير المؤمنين ( ع ) كه در ركوع نماز زكات بسايل داد و در حق او آيهء الَّذِينَ يُقِيمُونَ الصَّلاةَ وَيُؤْتُونَ الزَّكاةَ وَهُمْ راكِعُونَ نازل شده و مع ذلك خوف و خشية او بمرتبهء بود كه ضرار بن ضمره ليثى روايت كرده كه\r\nلقد رايت امير المؤمنين فى بعض مواقفه و قد ارخى الليل سدوله و غارت نجومه و هو قايم فى محرابه قابض على لحية يتململ السليم و يبكى بكاء الحزين فكان الان اسمعه و هو يقول لا جان حنيئك يا دنيا أ بى تعرضت ام الى تشوقت هيهات هيهات غرى غيرى لا حاجة لى فيك قد طلقتك ثلثا لا رجعة لى فعمرك قصير و خطرك يسير و املك حقير آه آه من قلة الزاد و بعد السفر و وحشة الطريق و عظيم المورد\r\nيعنى بتحقيق كه ديدم امير المؤمنين ( ع ) را در بعضى مواقف او كه شب پردهء ظلمت را گذاشته بود و ستاره ها روى بغروب نهاده يعنى در نصف شب آن حضرت را مشاهده كردم كه در محراب ايستاده بود و محاسن مبارك خود را بر دست گرفته و بر خود ميپيچيد همچه پيچيدن مار گزيده و گريه ميكرد مانند گريهء مغموم و محزون و شنيدم كه خطاب به دنيا كرده و فرمود كه اى دنيا نزديك نيست وقت رسيدن تو به من آيا خود را به من عرض ميكنى و يا زينت خود را به من مىنمايى چه دور است و چه دور ميان من و تو غير مرا فريب ده كه هرگز مرا فريب نتوانى داد و مرا هيچ احتياجى به تو نيست تو را سه طلاقه گردانيده‌ام كه هرگز مرا به تو رجوع نخواهد بود زندگى تو كوتاهست و خطر تو يعنى امر بزرگ تو اندك و آرزوى تو حقير آه آه از كمى زاد و دورى سفر و خوف راه و بزرگى اهوال موضع و حق سبحانه بيان خوف و خشيت اهل بيت ( ع ) را بر سبيل حكايت بر اين وجه ذكر كرده كه إِنَّا نَخافُ مِنْ رَبِّنا يَوْماً عَبُوساً قَمْطَرِيراً و بعد از ذكر صفات حميده اهل ايمان بيان حالات كافران ميفرمايد كه * ( وَالَّذِينَ كَفَرُوا ) * و آنان كه پوشيدند حق را كه دين اسلام است و بدان نگرويدند * ( أَعْمالُهُمْ ) * عملهاى ايشان كه بحسب ظاهر نيكو نمايد چون صلهء رحم و عتق بنده و اطعام فقرا و امثال آن * ( كَسَرابٍ بِقِيعَةٍ ) * مانند سرابيست به زمين هموار سراب آنست كه شعاع آفتاب در نيم روز بر زمين مستوى افتد لمعان آن درخشنده در نظر آيد چون آب مواج فيظن انه ماء يسرب اى تجرى گمان برده شود كه آن آبيست كه بر زمين جارى مىشود وقيعه بمعنى قاع است كه آن ارض مستوى است و گويند جمع قاع است چون جار و جيره حاصل كه چون صحت اعمال و ترتب ثواب بدان فرع ايمانست و آن از كفار مسلوب است پس\r\n","description":"","footnote":"","page_name":" 301 ","page_number":301},
  {"content":"\r\nاعمالى كه اعتقاد ايشان آنست كه به آن مثاب خواهد گشت مانند سرابيست در بيابان * ( يَحْسَبُه الظَّمْآنُ ) * كه پندارد آن را تشنه * ( ماءً ) * آب صافى پس روى بوى آورد * ( حَتَّى إِذا جاءَه ) * تا چون برسد به آن چيزى يا به موضعى كه تو هم آب كرده * ( لَمْ يَجِدْه شَيْئاً ) * نيابد آن مظنون و متصور خود را به چيزى يعنى هيچ آبى را نيابد تخصيص عطشان به جهت تشبيه كافر است به او در شدت خيبت نزد مسيس حاجة و توضيح معنى آنست كه حقتعالى تمثيل كرده اعمال كافر را بسراب و او را بتشنهء جگر سوخته پس هم چنان كه تشنه سراب را از دور آب بيند پندارد كه آب است چون نزد آنايد و آب را نيابد نااميد شده غم و شدت او زياده شود كافر نيز گمان برد كه عمل او خوبست و ثوابى بر آن مترتب خواهد شد كه وَهُمْ يَحْسَبُونَ أَنَّهُمْ يُحْسِنُونَ صُنْعاً و چون از اميد پاداش اعمال خود مايوس شود به جهت فقدان شرايط قبول آن حسرت و خيبت او افزون گردد * ( وَوَجَدَ اللَّه ) * و يابد خداى را * ( عِنْدَه ) * نزديك كردار خويش حساب كنندهء خود يا يابد عذاب خداى يا زبانيه او را نزد عمل خود * ( فَوَفَّاه ) * پس تمام بدهد خدا او را * ( حِسابَه ) * جزاى كردار او را بر وجهى كه حساب اقتضاى آن كرده باشد يعنى جزاى خداى را موافق و مطابق كردار خود يابد بدانكه ضمير وجد اللَّه راجع به ظمآن است و لكن مراد از آن كفارند و نكته در اسناد ضمير كفار به ظمآن آن است كه ضرب المثل ظمآن براى كفار است پس جايز است وقوع آن در موضع كفار * ( وَاللَّه سَرِيعُ الْحِسابِ ) * و خداى زود حساب است حساب همه را بيكدفعه كند و او را حساب بعضى از حساب ديگر باز ندارد و از امير المؤمنين ( ع ) پرسيدند كه\r\nكيف يحاسبهم اللَّه فى حالة واحدة\r\nچگونه حقتعالى بندگان را در يك حال حساب كند فرمود كما يرزقهم فى حالة واحدة هم چنان كه در يك حال همه را روزى ميدهد و از مقاتل مرويست كه اين آيه دربارهء عتبة بن ربيعه شيبه نازل شد كه در زمان جاهليت طالب دين اسلام بود و چون زمان ظهور اسلام رسيد در طريق كفر خود رسوخ ورزيده اسلام قبول نكرد\r\nپس بيان تمثيل ديگر كرده ميفرمايد * ( أَوْ كَظُلُماتٍ ) * عطفست بر كسراب و واو براى تخيير است چه اعمال كفار به جهت آنكه لاغيست و اثر و منفعتى بر آن مترتب نمىشود مانند سرابست و به جهت آنكه معرى از نور حق است چون ظلمات متراكمه كه از لحج بحر و امواج و سحاب و يا از براى تنويع است زيرا كه اعمال ايشان اگر حسن است همچه سرابست و اگر قبيحست مثل ظلمات يا از براى تقسيم باعتبار وقتين چه آن اعمال همچه ظلماتست در دنيا يا همچه سراب در آخرت و بر هر تقدير معنى آنست كه يا كردار كفار همچه تاريكىهاى متراكمه است * ( فِي بَحْرٍ لُجِّيٍّ ) * در درياى عميق بسيار آب كه كنار دريا مرئى نشود لجى منسوب بلج است\r\n","description":"","footnote":"","page_name":" 302 ","page_number":302},
  {"content":"\r\nبمعنى معظم آب دريا كه مستلزم فرط طول و عرض و عمق آن باشد يعنى درياى كثير المياه كه دمبدم * ( يَغْشاه مَوْجٌ ) * ميپوشد آن دريا را موجى * ( مِنْ فَوْقِه مَوْجٌ ) * از بالاى آن موج موج ديگر يعنى امواج مترادفهء متراكمه * ( مِنْ فَوْقِه ) * از زير موج ثانى * ( سَحابٌ ) * ابرى كه انوار نجوم را بپوشد و اينجمله صفت ثانيهء بحر است * ( كَظُلُماتٍ ) * اين تاريكىهاست * ( بَعْضُها فَوْقَ بَعْضٍ ) * بعضى بالاى بعضى ديگر متراكم شده يعنى ظلمت بحر و ظلمت موج ثانى و ظلمت ابر ( اذا اخرج يده لم يكد يريها ) ضماير راجع است به كسى كه در ميان آن گرفتار شده باشد و عدم ذكر مرجع جهة دلالة معنى است بر آن يعنى چون بيرون آرد كسى كه در ميان ظلمات مذكوره باشد دست خود را كه اقرب اعضاى مرئيه است به چشم نزديك نباشد كه بيند آن را چه جاى آن كه از شان آن باشد كه آن را ببيند كقوله اذا غير الهجر المحبين لم يكدر سيس الهوى من حب مية يبرح اى لم يقرب البراح فضلا عن ان يبرح اين بيان شدت ظلماتست يعنى دست خود را نبيند و نزديك به اين نيز نباشد كه بيند * ( وَمَنْ لَمْ يَجْعَلِ اللَّه ) * و هر كه نگردانيد خدا * ( لَه نُوراً ) * مر او را روشنى هداية و ايمان و نظر لطف و توفيق از او بازگرفت و در وادى خذلان او را فرو گذاشت بجهة عناد و جحود و استكبار او با وجود ظهور آيات داله بر هدايت كقوله وَيُضِلُّ اللَّه الظَّالِمِينَ * ( فَما لَه ) * پس نيست مر او را * ( مِنْ نُورٍ ) * هيچ نورى بر خلاف كسى كه موفق شده بايمان و هدايت و بدرجهء رفيعهء نُورٌ عَلى نُورٍ رسيده بجهة آنكه هميشه طالب حق بوده و پيوسته جوياى هدايت كقوله وَالَّذِينَ جاهَدُوا فِينا لَنَهْدِيَنَّهُمْ سُبُلَنا تنقيح تمثيل ثانى آن است كه ظلمات اعمال تيرهء كافر است و بحر لجى دل او و موج آن چيزيست كه دل او را ميپوشد از جهل و شرك و سحاب مهر خذلان بر آن و يا از جهت فرط حيرت و جهل و عدم ابتداء او بر شادمانند كسى است كه در ظلمات مذكوره گرفتار شده باشد چه عمل و كلام و اعتقاد او متقلب است در ظلمات متراكمه و از ابى مرويست كه كافر متقلب است در پنج ظلمت كردار و گفتارش ظلمتست و مدخل و مخرجش ظلمت و رجوع او بروز قيامت ظلمت كه دوزخ است بر عكس مؤمن كه او را نُورٌ عَلى نُورٍ است و كافر را ظلمات * ( بَعْضُها فَوْقَ بَعْضٍ ) * و فى المثنوى\r\n\r\nمؤمنان از تيرگى دور آمدند\r\nلا جرم نور على نور آمدند\r\n\r\n\r\nكافر تاريك دل را فكر تست\r\nحال كارش ظلمة اندر ظلمت است\r\n\r\nدر خبر است كه از رسول ( ص ) پرسيدند كه امت تو روز قيامت چگونه بر صراط بگذرند فرمود كه امت من بر صراط بنور على ( ع ) گذرند و على بر صراط بنور من گذرد و من بنور خدا پس نور امت من از عليست و نور على از من و نور من از خدا و هر كه بما تولى نكند وى را نور نباشد پس اين آيه تلاوت فرمود * ( وَمَنْ\r\n","description":"","footnote":"","page_name":" 303 ","page_number":303},
  {"content":"\r\n* ( لَمْ يَجْعَلِ اللَّه لَه نُوراً فَما لَه مِنْ نُورٍ ) * * ( أَ لَمْ تَرَ ) * ايا نديدى يعنى ندانستى دانستى كه مشابه مشاهده باشد در يقين و وثاقت بوحى يا باستدلال * ( أَنَّ اللَّه ) * آنكه خداى تعالى * ( يُسَبِّحُ لَه ) * تسبيح ميگويد مر او را و به پاكى ياد مىكند يا دلالت حال از هر نقص كه آن اتخاذ زن و فرزند است و شركت و فعل قبيح و اخلال بواجب و غير آن * ( مَنْ فِي السَّماواتِ وَالأَرْضِ ) * هر كه در آسمانها و زمين است ذكر من يا بجهة تغليب عقلا است و يا آنكه مراد ملائكه‌اند و جن و انس * ( وَالطَّيْرُ صَافَّاتٍ ) * و نيز تسبيح ميگويند مرغان در حالتى كه بال گشاده‌اند در هوا وصف كشيده و بنا بر تغليب ذكر طير بعد از آن تخصيص بعد از تعميم است بجهة آن چيزى كه در طيور است از صنع ظاهر و دليل باهر و لهذا آن را مقيد ساخته است بقوله صافات چه اجرام سفليه را كه بطبعها مايل مركزند قوت و قدرت توقف دادن در هوا و الهام بسط اجنحه ارزانى فرمودن بوقت صف كشيدن با آنكه در جناح قبض و بسط نيز هست برهانى است قاطع و حجتى است ساطع بر كمال قدرت صانع و لطف تدبير او * ( كُلٌّ ) * هر يكى از اهل آسمان و زمين يا از مرغان يا از مجموع * ( قَدْ عَلِمَ ) * بتحقيق كه دانسته است * ( صَلاتَه ) * دعاى خود را * ( وَتَسْبِيحَه ) * و تنزيه خود را يا دعا و تسبيح خدا را و اين بنا بر تشبيه حال همه است در دلالت بر حق به حال آن كسى كه عالم به حق بوده باشد يا خدا داند نماز و نياز و تسبيح همه را اختيارا يا طبعا لقوله * ( وَاللَّه عَلِيمٌ ) * و خدا داناست * ( بِما يَفْعَلُونَ ) * به آنچه ميكنند همه از طاعت از مجاهد مرويست كه ( الصلاة للانسان و التسبيح لكل شيئى ) و دور نمى نمايد كه حق تعالى طريق دعا و تسبيح خود را الهام طيور نموده باشد هم چنان كه الهام ايشان داده ساير علوم دقيقه را در اسباب تعيش كه نزديك است كه عقلاى مهندسين به آن مهتدى نتوانند شد * ( وَلِلَّه ) * و مر خدايراست * ( مُلْكُ السَّماواتِ وَالأَرْضِ ) * پادشاهى آسمانها و زمينها چه خالق و فاطر همهء آنها او سبحانه است بجهة اتصاف همه بامكان كه علة محوجه است بواجب الوجود * ( وَإِلَى اللَّه الْمَصِيرُ ) * و بسوى خدا است بازگشت همه در روز معاد * ( أَ لَمْ تَرَ أَنَّ اللَّه ) * آيا نميبينى آنكه خدا * ( يُزْجِي سَحاباً ) * ميراند ابر را و برمىانگيزاند قطعه قطعهء آن را ( و منه بضاعة مزجات فانها يزجيها كل احد لا يرضيها ) حاصل كه حقتعالى قطع سحاب را در اطراف عالم منبعث مىسازد * ( ثُمَّ يُؤَلِّفُ بَيْنَه ) * پس تأليف مىكند در ميان آن يعنى انضمام ميدهد بعضى از اجزاى آن را ببعضى * ( ثُمَّ يَجْعَلُه رُكاماً ) * پس ميگرداند آن را متراكم و\r\n","description":"","footnote":"","page_name":" 304 ","page_number":304},
  {"content":"\r\nمتراكب يعنى در هم بسته و درهم رفته * ( فَتَرَى الْوَدْقَ ) * پس ميبينى باران را * ( يَخْرُجُ مِنْ خِلالِه ) * بيرون آيد از فتوق و مخارج آن و اين جمع خلل است چون جبال و جبل يعنى از فرج او بيرون ميآيد * ( وَيُنَزِّلُ مِنَ السَّماءِ ) * و فرو ميفرستد از ابر كه متصف بصفت سمو و علو است * ( مِنْ جِبالٍ فِيها ) * از كوه هايى كه در او است يعنى قطعهاى ابر بزرگ كه مشابه كوه ها است در عظمت يا در جمود * ( مِنْ بَرَدٍ ) * از تگرگ اين بيان جبال است يعنى تگرگى كه كاين است در آن ابر مفعول محذوفست و من اول براى ابتدا تقديرش اين كه ينزل مبتديا من السماء من جبال فيها من برد مراد آنست كه ميفرستد از تگرگى كه در ابر است تگرگرا و ميتواند بود كه من ثانيه يا ثالثه براى تبعيض باشد واقع موقع مفعول و بنا بر اول ثانيه براى تبعيض است و ثالثه براى تبيين و در مجمع آورده كه تحقيق آنست كه من جبال بدل من السماء است و فيها متعلق بمحذوف اى من جبال كائنة فى السماء پس\r\nجار مجرور در موضع صفت باشد اى جبال سماويه و من برد متعلق بمحذوف ديگر در محل جر كه صفت بعد از صفت است تقديره من جبال سماوية بردية و مفعول ينزل محذوف اى ينزل من جبال فى السماء من رد بردا كما سبق اخذت من المال شيئا و در كشاف آورده كه من اولى براى ابتداء غايت است و ثانيه براى تبعيض و ثالثه براى بيان و يا اولى و ثانيه براى ابتداء و اخيره براى تبعيض و معناه انه ينزل البرد من السماء من جبال فيها من برد و بنا بر اول مفعول ينزل من جبال است و گويند مراد بسما آسمانست نه ابر و در آسمان كوه ها است از تگرگ چنان كه در زمين كوه ها است از سنگ و حقتعالى از آن تگرگ نازل ميگرداند و دليل عقلى قايم نشده است بر منع اين و اما مشهور آنست كه انجره چون متصاعد شد و حرارت تحليل آن نكرد بطبقهء زمهرير رسد كه در جوهر است برودت آن را مجتمع و ملتئم ساخته ابر گرداند پس اين هنگام اگر برد اشتداد ندارد امطار متقاطر مىشود و ريزان ميگردد و اگر بصفت اشتداد است فحينئذ اگر قبل از اجتماع اجزاء بخارية برودت به آن رسيد برف مىشود و اگر نه تگرگ و گاه هست كه برودت هوا به حد افراط ميرسد پس منقبض و منعقد مىشود و سحاب ميگردد و از آن مطر يا ثلج نازل ميگردد و همهء اين ناچار است كه مستند باشد بارادهء واجب حكيم به جهت قيام دليل بر آنكه اراده موجب اختصاص حوادث است بمحال و اوقات آن و اليه اشار بقول * ( فَيُصِيبُ بِه ) * پس مىرساند آن تگرگ را بر سبيل عذاب * ( مَنْ يَشاءُ ) * هر كرا ميخواهد يعنى بمزارع و اشجار هر كه اراده نمايد تا زرع و ثمرهء آن را هلاك گرداند و ضايع سازد * ( وَيَصْرِفُه عَنْ مَنْ يَشاءُ ) * و باز ميگرداند آن را از هر كه ميخواهد يعنى باز ميدارد آن را از مزارع و اشجار او تا محصول او بسلامت\r\n","description":"","footnote":"","page_name":" 305 ","page_number":305},
  {"content":"\r\nماند كه اصابت آن نقمة است و صرف آن نعمت * ( يَكادُ سَنا بَرْقِه ) * نزديكست روشنى برق آن * ( يَذْهَبُ بِالأَبْصارِ ) * ببرد ديدها را يعنى از فرط روشنى و شدت لمعان نور باصره بينندگان را بربايد و اين قوىترين دليل است بر كمال قدرت كه شعلهء آتش از ميان ابر بيرون آيد * ( يُقَلِّبُ اللَّه اللَّيْلَ وَالنَّهارَ ) * ميگرداند خدا شب و روز را برفتن و آمدن از پى يكديگر و يا بنقصان يكى و زيادتى ديگرى يا متغير ميگرداند احوال ليل و نهار را بحرارت و برودت و يا بنور و ظلمت و يا اعم از همه * ( إِنَّ فِي ذلِكَ ) * بدرستى كه در آنچه مذكور شد از امور متقدمه * ( لَعِبْرَةً ) * هر آينه اعتبارى و دلالتى است * ( لأُولِي الأَبْصارِ ) * مر خداوندان بصر و بصيرت را يعنى در آن دلالت ظاهره و حجت باهره است بر وجود صانع قديم و كمال قدرت و احاطهء علم او و نفاد مشيه او و تنزه او از حاجت و آنچه مفضى به آنست مر كسى را كه رجوع به بصيرت خود كند ابو هريره از رسول ( ص ) روايت كرده كه حقتعالى ميفرمايد كه\r\nيوذينى ابن آدم\r\nفرزند آدم مرا ميرنجاند و روزگار را دشنام ميدهد و از غايت جهل نمىداند كه حوادث روزگار از من است\r\nبيدى الامر اقلب الليل و النهار\r\nهمهء امور بيد فرمان من است كه روز و شب را من گردش مىدهم و وقوع وقايع و سنوح سوانح بمشيت و ارادهء من است و حديث\r\nلا تسبوا الدهر فان الدهر هو اللَّه\r\nمصرح است بر اين و * ( وَاللَّه خَلَقَ ) * و خدا بيافريد * ( كُلَّ دَابَّةٍ ) * هر جنبدهء كه بر زمينست * ( مِنْ ماءٍ ) * از آب كه جزء ماده او است يا از ابى مخصوص يعنى نطفهء و اين بر سبيل تغليب است چه بعضى حيوانات از نطفه مخلوق نيستند و در تبيان از ابن عباس نقل كرده كه حق تعالى در مبدء خلقت جوهرى آفريد و نظر هيبت بر او افكند بگداخت و آب گشت بعضى از آن را به آتش تغليب فرمود و از آن جن بيافريد پس بر خيرا تغليب كرد بباد و از آن ملائكه آفريد پس تغليب نمود مقدارى را به خاك و از آن آدمى و ساير حيوانات را خلق كرده و اصل همه آبست و كريمهء وَجَعَلْنا مِنَ الْماءِ كُلَّ شَيْءٍ حَيٍّ دال است بر اين و نزد بعضى من ماء متعلق است بدابة نه خلق يعنى خدا خلق فرمود هر جنبندهء را كه از آبست و تنگير ماء در اين مقام و تعريف آن در آيهء وَجَعَلْنا مِنَ الْماءِ به جهت آنست كه مراد از اين آيه آنست كه حقتعالى خلق هر دابهء فرمود از نوعى از آب كه مختص به آن بود يا از آب مخصوص كه نطفه است و بعد از آن مخلوقات متنوعه از نطفه ايجاد فرمود چون بهايم و هوام و جن و انس و غيره و مانند اينست كريمهء يُسْقى بِماءٍ واحِدٍ وَنُفَضِّلُ بَعْضَها عَلى بَعْضٍ فِي الأُكُلِ و اما تعريف ماء در آيهء وَجَعَلْنا مِنَ الْماءِ به جهت آنست كه مقصود از اين آنست كه همه اجناس حيوان از جنس آب مخلوق شده‌اند چه آب اصل همه است و بدانكه چون اسم دابه شامل مميز و غير مميز بود تغليب مميز فرمود و\r\n","description":"","footnote":"","page_name":" 306 ","page_number":306},
  {"content":"\r\nما وراء آن را در حكم آن گردانيد فكان جميع دواب مميزند و لهذا در تقسيم دواب ذكر من نمود كه موضوع است براى ذوى العقول و فرمود * ( فَمِنْهُمْ ) * پس بعضى ازين جنبندگان * ( مَنْ يَمْشِي ) * آنست كه ميرود * ( عَلى بَطْنِه ) * بر شكم خود چون مار و ماهى و ساير هوام تسميهء زحف كه بمعنى شكم بر زمين كشيدن است بيمشى بر سبيل استعاره است هم چنان كه در امرى كه مستمر است ميگويند ( قد مشى هذا الامر و فلان يتمشى إله امر ) و يا بر طريق مشاكله * ( وَمِنْهُمْ ) * و بعضى ديگر از دواب * ( مَنْ يَمْشِي عَلى رِجْلَيْنِ ) * هست كه ميرود بر دو پاى چون آدمى و مرغ * ( وَمِنْهُمْ ) * و از ايشان * ( مَنْ يَمْشِي ) * هست كه ميرود * ( عَلى أَرْبَعٍ ) * بر چهار قوايم يعنى بر دو دست و دو پاى چون وحش و غنم و سبع و مندرج است در تحت اين هر حيوانى كه از اربع متجاوز است چون عنكبوت چه اعتماد او در وقت مشى بر اربع است و همچنين هزار پا در انوار آورده كه تذكير ضمير بجهة تغليب عقلا است و تعبير اصناف حيوانات به من بجهة آنست كه تا تفصيل موافق جمله باشد و ذكر اصناف دواب بر ترتيب مذكور جهة تقديم آن چيزيست كه اعرف و ابلغ است در قدرت و آن ماشى است بدون آلت مشى و بعد از آن آنكه به دو پاى مشى مىكند و بعد از آن آنكه به چهار قايمه ميرود * ( يَخْلُقُ اللَّه ) * ميآفريند خدا * ( ما يَشاءُ ) * آنچه ميخواهد از هر چه ذكر فرموده و از آنچه ياد نكرده از بسيط و مركب بر حسب اختلاف صور و اعضا و هيئت و حركات و قوى و افعال با وجود اتحاد عنصر بر وفق مقتضاى مشية * ( إِنَّ اللَّه ) * بدرستى كه خدا * ( عَلى كُلِّ شَيْءٍ ) * بر همهء چيزها * ( قَدِيرٌ ) * تواناست پس هر چه خواهد آفريند و اختلاف حيوانات را با اتحاد اصل دلالتى تمام دارد بر آنكه او سبحانه خالق و قادر و عالم و حكيم است * ( لَقَدْ أَنْزَلْنا ) * بتحقيق كه فرو فرستاديم * ( آياتٍ مُبَيِّناتٍ ) * آياتهاى روشن گردانيده شده و هويدا از براى حقايق اشيا بانواع دلايل * ( وَاللَّه يَهْدِي ) * و خدا راه مينمايد بواسطهء لطف و توفيق * ( مَنْ يَشاءُ ) * هر كرا ميخواهد بسبب تفكر و تدبر در معانى آن * ( إِلى صِراطٍ مُسْتَقِيمٍ ) * به راه راست و درست كه دين اسلام است كه موصل است بادراك حق و فوز بجنت يا آنكه خدا راه نمايد در آخرت طريق بهشت اهل ايمان را آورده‌اند كه ميان بشر منافق و يهودى خصومت افتاد يهودى گفت بيا تا محاكمه را بمحكمهء محمد ( ص ) بريم منافق گفت اين مرافعه را بر كعب ابن اشرف عرض ميكنيم حقتعالى آيه فرستاد كه * ( وَيَقُولُونَ ) * و ميگويند منافقان كه * ( آمَنَّا بِاللَّه ) * گرويده ايم\r\nبه خدا * ( وَبِالرَّسُولِ ) * و بفرستادهء او * ( وَأَطَعْنا ) * و فرمانبردارى كرديم هر دو را * ( ثُمَّ يَتَوَلَّى ) * پس برميگردند * ( فَرِيقٌ مِنْهُمْ ) * گروهى از ايشان و امتناع\r\n","description":"","footnote":"","page_name":" 307 ","page_number":307},
  {"content":"\r\nمينمايند از قبول حق كه حكم او است * ( مِنْ بَعْدِ ذلِكَ ) * از پس اقرار ايشان بايمان و طاعت * ( وَما أُولئِكَ ) * و نيستند آن گروه * ( بِالْمُؤْمِنِينَ ) * گرويدگان مخلص و يا ثابت بر ايمان مشار اليه ذلك يا قايلان كلمهء امنا باللَّه و بالرسول و اطعنااند يا فريق متولى پس بنا بر اول آيه اعلامست از جانب خداى به آنكه ايمان از جميع اهل نفاق منتفيست نه فريق متولى فقط و بر ثانى اعلامست به آنكه فريق متولى سبقت بايمان نكرده‌اند بلكه همين مقرند بلسان بدون مواطات قلب چه اگر صدور ايمان از ايشان بر وجه صحة عقيده و طمأنينهء نفس ميبود تولى و اعراض متعقب ايمان ايشان نميبود حاصل كه اين اعلامست از جانب حقتعالى به آنكه همهء ايشان اگر چه بلسان ايمان آوردند ليكن بقلوب نگرويدند و تصديق ننمودند و سلب ايمان از ايشان بجهة تولى ايشان است و تعريف بالمؤمنين بجهة دلالتست بر آنكه منافقان از آن مؤمنان نيستند كه مؤمن مخلصند يا ثابت بر آن بلكه تزلزل و تذبذب لازم حال ايشانست و در آيه دلالت است بر آن كه در ايمان مجرد قول كافى نيست و اگر نه صحيح نميبود ايراد نفى بعد از اثبات و از ابى جعفر ( ع ) و بلخى مرويست كه ميان امير المؤمنين ( ع ) و عثمان مخاصمه واقع شد در باب زمينى كه از آن حضرت خريده بود و در آن سنگ بسيار بود خواست كه آن را بعيب رد كند امير المؤمنين ( ع ) فرمود كه نزد رسول خدا ( ص ) رويم و بطريقى كه حكم فرمايد بدان عمل كنيم حكم بن عاص بعثمان گفت اگر نزد وى روى حكم براى على خواهد كرد كه عم زادهء او است نه براى تو حقتعالى اين آيه فرستاد و گويند اينمخاصمه ميان مغيرة بن وايل بود و امير المؤمنين ( ع ) در آب و زمينى كه از او خريده بود آن حضرت چندان كه خواست كه وى را نزد رسول ( ص ) برد ميسر نشد و گفت محمد ( ص ) مرا دشمن ميدارد ميترسم كه در اين باب بر من ستمى كند حقتعالى اين آيه فرستاد كه اقرار برسول و فرمان بردارى او ميكنند و از حكم خدا و رسول سر مىپيچند و روى مىتابند * ( وَإِذا دُعُوا ) * و چون خوانده شوند * ( إِلَى اللَّه ) * بكتاب خداى * ( وَرَسُولِه ) * و به حكم رسول او * ( لِيَحْكُمَ ) * تا حكم كند پيغمبر ( ص ) براستى * ( بَيْنَهُمْ ) * ميان ايشان * ( إِذا فَرِيقٌ مِنْهُمْ ) * آن هنگام گروهى از ايشان كه بشر است يا حكم يا مغيره * ( مُعْرِضُونَ ) * اعراض كنندگانند از محكمهء عليه نبويه و كراهت دارندگان از آن اسناد حكم برسول جهة آنست كه بحسب ظاهر حاكم او بود و لهذا گفته‌اند كه ذكر اللَّه جهة تعظيمست و دلالت بر آنكه حكم او بحقيقة حكم خداست و اين جملهء شرطيه براى شرح حال تولى ايشانست و مبالغهء در آن * ( وَإِنْ يَكُنْ ) * و اگر باشد * ( لَهُمُ الْحَقُّ ) * مر ايشان را حق يعنى اگر حكم براى ايشان بوده باشد نه بر ايشان * ( يَأْتُوا إِلَيْه ) * بيايند بسوى پيغمبر ( ص ) * ( مُذْعِنِينَ ) * در\r\n","description":"","footnote":"","page_name":" 308 ","page_number":308},
  {"content":"\r\nحالتى كه فرمان برندگان و انقياد كنندگانند ملخص معنى آيه آنست كه اگر دانند براى ايشان حكم واقع خواهد شد فرمان برندگانند و برغبت تمام آيندگان بمحكمه نبويه و اگر معلوم كنند كه حكم بر ايشان خواهد بود سر باز زنند و قبول آمدن نكنند پس از روى انكار ميفرمايد كه\r\n* ( فِي قُلُوبِهِمْ ) * آيا در دلهاى ايشان * ( مَرَضٌ ) * بيماريست يعنى كفر و ميل بظلم استفهام براى تقريع و توبيخ است چنان كه يكى از ما بجاهلى گويد كه همانا كه تو جاهلى و ترا علمى نيست در اين كار با آنكه جزم دارد كه جاهل است تا جهل بر او تقرير كند پس اينجا نيز به جهت تقرير كفر آنها فرموده كه أ في قلوبهم مرض * ( أَمِ ارْتابُوا ) * آيا در شك افتادند در باب پيغمبر ( ص ) و از او تهمتى مشاهده كردند كه به جهت آن اعتقاد و اعتماد و وثوق قول و فعل در ايشان نمانده * ( أَمْ يَخافُونَ ) * يا ميترسند * ( أَنْ يَحِيفَ اللَّه ) * آنكه حيف كند خدا در نزول حكمى و جور نمايد به آن * ( عَلَيْهِمْ ) * بر ايشان * ( وَرَسُولُه ) * و ميل كند رسول او در حكومت از حق بباطل و از عدل بظلم * ( بَلْ ) * اضرابست از دو قسم اخير به جهت تحقيق قسم اول كه كفر ايشان است يعنى نه چنين است كه رسول ( ص ) محل تهمت باشد يا خدا و رسول او حيف كنند بر كسى بلكه * ( أُولئِكَ ) * آن گروه * ( هُمُ الظَّالِمُونَ ) * ايشانند ستمكاران بر خصوم يا بر نفسهاى خود با به او امتناع از حكم خدا و رسول ( ص ) وجه تقسيم اقسام ثلثه آنست كه جز اين نيست كه امتناع ايشان يا به جهت خلليست در ايشان يا در حاكم يا در حكم و ثانى يا آنست كه محقق است نزد ايشان يا متوقع است و هر دو باطلاند چه منصب نبوت و فرط امانت آن حضرت ( ص ) مانع اينست پس اول متعين باشد و ظلم ايشان اعم از آنست كه به جهت خلل عقيدهء ايشانست و ميل نفوس ايشان بحيف و فضل خودشان به جهت نفى منصب حكم از غير خود خصوصا حكم حضرت رسالت ( ص ) به جهت حقد و حسد و انكار و جحود و در آيه دلالت است بر اينكه خوف حيف منافى ايمان است و موجب كفر پس قطع بر حيف بطريق اولى كه نافى ايمان باشد و چون عادت اللَّه جاريست بر آنكه ذكر محق نمايد بعد از مبطل و تنبيه بر معروف و بعد از منكر از اين جهت بعد از اين ميفرمايد كه * ( إِنَّما كانَ ) * جز اين نيست كه هست * ( قَوْلَ الْمُؤْمِنِينَ ) * گفتار گرويدگان * ( إِذا دُعُوا ) * چون خوانده شوند * ( إِلَى اللَّه ) * بكتاب خدا * ( وَرَسُولِه ) * و پيغمبر او * ( لِيَحْكُمَ بَيْنَهُمْ ) * تا حكم كند ميان ايشان بوقت مخاصمات * ( أَنْ يَقُولُوا سَمِعْنا ) * آن گاه گويند شنيديم قول تو را * ( وَأَطَعْنا ) * و فرمان برداريم امر تو را اگر چه حكم بر ما باشد نه براى ما بهر چه حكم كنى بر وجود ما حكمى * ( وَأُولئِكَ ) * پس آن گروه مؤمنان حقيقى كه قايل اين قولند * ( هُمُ الْمُفْلِحُونَ ) * ايشانند رستگاران از دركات\r\n","description":"","footnote":"","page_name":" 309 ","page_number":309},
  {"content":"\r\nسخط ربانى و رسيدن بدرجات رضاى سبحانى از ابى جعفر ( ع ) مرويست كه\r\nان المعنى بالاية امير المؤمنين\r\n* ( وَمَنْ يُطِعِ اللَّه ) * و هر كه فرمان برد خداى را در فرايض و احكام * ( وَرَسُولَه ) * و فرستادهء او را در هر چه فرمايد و از ابن عباس مرويست كه معنى آنست كه هر كه اطاعت خدا كند در فرايض و اطاعت رسول او در سنن * ( وَيَخْشَ اللَّه ) * و بترسد از عذاب خدا بر گناهان گذشته * ( وَيَتَّقْه ) * و بپرهيزد از خشم او و معصيت نكند در زمان آينده و يا بترسد از عقاب او در ترك او امر و ارتكاب نواهى او و بپرهيزد از عذاب او بامتثال او امر و اجتناب نواهى او * ( فَأُولئِكَ ) * پس آن گروه كه متصفند به اين صفت و متسم به اين سمت * ( هُمُ الْفائِزُونَ ) * ايشانند فوز يافتگان بنعيم مقيم و در كشاف آورده كه يكى از ملوك از علماى زمان خود طلب آيتى كرد كه عمل بدان كافى باشد و محتاج بآيات ديگر نشود ايشان بدين آيه اتفاق كردند چه حصول فوز و فلاح جز بفرمانبردارى و خشية و تقوى مقدور نيست مرويست كه چون پيغمبر ( ص ) بيان كراهت ايشان كرد به حكم و امر خدا و رسول ايشان انكار آن كردند و به جهت رفع تهمت از خود گفتند ( و اللَّه لو امرتنا بالخروج من ديارنا و اموالنا لفعلنا ) به خدا سوگند كه اگر ما را امر كنى به بيرون رفتن از منازل و اموال خود ما انقياد امر كرده همه ديار و اموال خود را بگذاريم و فرار بر قرار اختيار نمائيم حقتعالى تكذيب ايشان كرده فرمود وَأَقْسَمُوا بِاللَّه و سوگند خوردند منافقان به خدا جَهْدَ أَيْمانِهِمْ سختترين سوگند آن خود اين مفعول فعل محذوفست و تقديرش اينكه يجهدون الايمان جهدا پس حذف فعل شده و مصدر مضاف بمفعول در مقام او واقع گشته كقوله ضرب الرقاب و اين مصدر در حكم حال است كانه قيل جاهدين ايمانهم يعنى سوگند خوردند در حالتى كه جد و جهد نمايندگان بودند در سوگندان خود مراد آنست كه بغلاظ و شداد تمام سوگند ياد كردند كه در طريق فرمانبردارى چنان ثابت قدمند كه بلا شبهه لَئِنْ أَمَرْتَهُمْ اگر فرمايى ايشان را به بيرون آمدن از ديار و اموال خود و همهء آن را واگذاشتن و متوجه جهاد شدن لَيَخْرُجُنَّ هر آينه بيرون آيند و لحظهء توقف نكنند اين جواب اقسموا است بر سبيل حكايت قُلْ بگو اى محمد ( ص ) بايشان كه لا تُقْسِمُوا سوگند مخوريد بدروغ طاعَةٌ مَعْرُوفَةٌ خبر مبتداء محذوفست اى المطلوب منكم طاعة معرفة لا يشك فيه و لا يرتاب كطاعة الخلص من المؤمنين الذين طابق باطن امرهم ظاهرهم لا اليمين على الطاعة النفاقية المنكرة يعنى مطلوب از شما فرمان برداريست شناخته و دانسته شده باخلاص و صدق نيت كه اصلا مشوب نباشد بشائبهء شك و ريب مانند فرمانبردارى مؤمنان مخلص كه باطن ايشان مطابق ظاهر ايشان است نه سوگند\r\n","description":"","footnote":"","page_name":" 310 ","page_number":310},
  {"content":"\r\nبدروغ بر طاعة نفاقيه كه قلوب بر خلاف افواه باشد چه اينمنكر است عقلا و شرعا و يا تقدير اينكه طاعتكم طاعة معروفة يعنى فرمان بردارى شما معروف همه كس است چه هر كس ميداند كه اطاعت و انقياد شما بقولست نه بفعل و يا آنكه مبتداى خبر محذوف است اى طاعة معروفة امثل و اولى بكم من هذه الايمان الكاذبة يعنى فرمان بردارى نيكو كه مستلزم موافقت جنانست بلسان احرى و اولى است بشما از سوگند بدروغ كه بر خلاف اينست و يا فاعل فعل محذوفست اى ليكن منكم طاعة معروفة يعنى بايد كه واقع شود از شما طاعتى معروف الصحة نه منكر إِنَّ اللَّه خَبِيرٌ بدرستى كه خدا داناست بِما تَعْمَلُونَ به آنچه مىكنيد از نفاق و غير آن پس هيچ چيز از شما بر او پوشيده و پنهان نيست آن گه ايشان را بطاعت حسنه امر مىكند بطريق التفات از غيبت بخطاب كه در تبكيت ابلغ است و ميفرمايد كه * ( قُلْ ) * بگو اى محمد ( ص ) بايشان كه * ( أَطِيعُوا اللَّه ) * فرمان بريد خدا را بخلوص نيت * ( وَأَطِيعُوا الرَّسُولَ ) * و اطاعت كنيد رسول را بصفاى طويت تكرير اطيعوا و عدم اكتفاء بواو عطف جهة تأكيد است * ( فَإِنْ تَوَلَّوْا ) * پس اگر روى بگردانيد اى بندگان از انقياد و امتثال * ( فَإِنَّما عَلَيْه ) * پس جز اين نيست بر پيغمبر است * ( ما حُمِّلَ ) * آنچه حمل كرده شده است از تبليغ احكام * ( وَعَلَيْكُمْ ) * و بر شماست * ( ما حُمِّلْتُمْ ) * آنچه بار كرده شده‌ايد از اطاعت و انقياد يعنى تولى شما ضرر بوى نميرساند بلكه ضرر آن راجع بنفس شما خواهد بود و آنچه بر اوست از عهدهء آن بيرون آمده * ( وَإِنْ تُطِيعُوه ) * و اگر فرمان ببريد رسول را\r\nدر حكم او * ( تَهْتَدُوا ) * راه يابيد به حق كه آن رشد و صلاحست و رسيدن بجنة * ( وَما عَلَى الرَّسُولِ ) * و نيست بر پيغمبر فرستاده شدهء بامت * ( إِلَّا الْبَلاغُ الْمُبِينُ ) * مگر رسانيدنى آشكارا كه مقرون بآيات و معجزاتست و دعوى كه روشن كنندهء آن چيزيست كه به آن مكلفيد و پيغمبر من تأديهء آن كرده و آنچه بر او بود بشما رسانيده و آنچه بر شماست باقى مانده پس اگر اداى آن كنيد و به آن اقدام نمائيد ثواب آن مر شما راست و اگر از آن اعراض كنيد عقاب آن بر شماست حاصل كلام آنست كه نفع اهتدا و ضر ضلال هر دو بشما راجع است چه بر پيغمبر همين هدايتست و موعظه و آن را بشما تبليغ كرده از ابى بن كعب مرويست كه فقراء مهاجرين بعد از آنكه ده سال در مكه با ترس و بيم بودند چون هجرت كردند بمدينه و در منازل انصار جاى گرفتند و قريش و اكثر قبايل عرب كه در مكه و يثرب بودند بر محاربهء ايشان اتفاق نموده شب و روز پيغامهاى تهديد آميز و سخنان فتنه انگيز ميفرستادند و مهاجران اكثر اوقات سلاح با\r\n","description":"","footnote":"","page_name":" 311 ","page_number":311},
  {"content":"\r\nخود داشتندى و روزگارى بهول و هراس گذرانيدندى روزى با يكديگر گفتندى آيا زمانى بر مادر آيد كه خود را مطمئن بينيم و بفراغت خاطر بر بساط سلامت و عافيت بنشينيم آيه آمد كه * ( وَعَدَ اللَّه الَّذِينَ آمَنُوا ) * وعده داد خداى آنان را كه گرويده‌اند * ( مِنْكُمْ ) * از شما * ( وَعَمِلُوا الصَّالِحاتِ ) * و كردند كار هاى شايسته كه * ( لَيَسْتَخْلِفَنَّهُمْ ) * هر آينه البته خليفه گرداند ايشان را اين جواب قسم مضمر است تقريره وعدهم اللَّه و اقسم ليستخلفنهم و يا جواب وعد است كه در تحقق نازل منزلهء قسم است و بر هر تقدير ميفرمايد كه حقتعالى وعده داده و قسم ياد كرده و فرموده كه مؤمنان را خليفه گرداند * ( فِي الأَرْضِ ) * در زمين كفار عرف و عجم و نزد بعضى مراد زمين مكه است * ( كَمَا اسْتَخْلَفَ الَّذِينَ ) * هم چنان كه خليفه گردانيده شده‌اند و حفص استخلف بفعل معلوم خوانده يعنى هم چنان كه خليفه گردانيد خداى آنان را كه بودند * ( مِنْ قَبْلِهِمْ ) * پيش از ايشان يعنى بنى اسرائيل كه در زمين مصر و شام بديشان داد بعد از هلاك جبابره تا تصرف كردند در آن چنان كه تصرف ملوك در ممالك خود و در اندك وقتى حقتعالى بوعدهء مؤمنان وفا نموده جزاير عرب و ديار كسرى و بلاد روم بديشان ارزانى داشت و اميد هست كه جميع اطراف و انحاى مشارق و مغارب به حكم لِيُظْهِرَه عَلَى الدِّينِ كُلِّه بحوزهء تسخير ملازمان سدهء شرع نبوى و متابعان احكام مصطفوى درآيد * ( وَلَيُمَكِّنَنَّ ) * از تتمهء وعد است يعنى هر آينه متمكن و ثابت سازد و با قوت گرداند * ( قَبْلِهِمْ ) * براى مؤمنان صالح * ( دِينَهُمُ ) * دين ايشان را * ( الَّذِي ارْتَضى لَهُمْ ) * آن دينى كه پسنديده و برگزيده است براى ايشان يعنى دين اسلام مراد آنست كه دين اسلام را بر همهء اديان غالب گرداند * ( وَلَيُبَدِّلَنَّهُمْ ) * و بدل دهد ايشان را * ( مِنْ بَعْدِ خَوْفِهِمْ ) * از پس ترس ايشان از اعادى * ( أَمْناً ) * ايمنى از ايشان يعنى تبديل خوف ايشان نمايد با من و نزد بعضى مراد خوفست از عذاب آخرت و امن اهل ايمان از آن و مؤيد اينست\r\nقول النبى ( ص ) حاكيا عن اللَّه تعالى انى لا اجمع على عبد و احد بين خوفين و لا بين امنين ان خافنى فى الدنيا آمنته آمنته فى الاخرة و ان امنتى فى الدنيا خوفته فى الاخرة\r\nيعنى حق تعالى مىفرمايد كه بتحقيق من جمع نميكنم بر يك بنده دو خوف و دو امن را اگر از من خائف باشد در دنيا او را ايمن گردانم در آخرت و اگر ايمن باشد از من در دنيا تخويف وى كنم در آخرت و قوله * ( يَعْبُدُونَنِي ) * حالست از الذين بجهة تقييد وعد بثبات بر توحيد و منصوب المحل تقديره ( وعدهم اللَّه ذلك فى حال عبادتهم و اخلاصهم ) يعنى وعدهء استخلاف داد خداى اهل ايمان را در حالتى كه ميستند مرا يا\r\n","description":"","footnote":"","page_name":" 312 ","page_number":312},
  {"content":"\r\nمراد استينافست براى بيان مقتضى استخلاف و امن و محلى از اعراب ندارد و كان قايلى گفته كه ما لهم يستخلفون و يؤمنون بچه عمل ايشان مرتبهء استخلاف و امنيت يابند حقتعالى فرموده كه پرستند مرا * ( لا يُشْرِكُونَ ) * حال است از ضمير مرفوع يعبدوننى يعنى عبادت من كنند در حالتى كه شريك نسازند * ( بِي شَيْئاً ) * با من چيزى را يعنى خلافة و حكومت و جاه ايشان را از عبادت و توحيد باز ندارد آيه دليلست بر بر اعجاز قرآن و حجة صحة نبوت آن قدوهء عالميان چه اين اخبار است از غيب كه معلوم نميشود مگر به وحى ملك منان * ( وَمَنْ كَفَرَ ) * و هر كه مرتد شود يا كفران ورزد در اين نعمت * ( بَعْدَ ذلِكَ ) * پس از اين وعده يعنى پس از راست شدن آن * ( فَأُولئِكَ ) * پس آن گروه مرتد يا كافر نعمت * ( هُمُ الْفاسِقُونَ ) * ايشانند فاسقان يعنى كاهلان در فسق به جهت ارتداد بعد از وضوح اين آيات يا كفران ورزيدن به اين نعمت عظيمه ذكر فسق بعد از كفر بنا بر تفسير اول با آنكه كفر اعظم است به جهت آنست كه فسق در هر شيئى خروجست باكثر آن فكانه قال اولئك هم الخارجون الى اقبح وجوه الكفر و افحشه و تفسير ثانى از ابن عباس مرويست فانه قال ( معناه من جحد تلك النعمة بعد انعام اللَّه بها فاولئك هم العاصون للَّه ) و بدان كه علما را اختلافست در محل ورود آيهء مذكوره بعضى بر آنند كه وارد است در اصحاب پيغمبر ( ص ) و نزد جمعى ديگر عام است در جميع امت محمد ( ص ) چه ايشان را خلفاى امم گذشته گردانيده كه و جعلناكم خلائف و خليفه كسيست كه از پس گذشتهء باشد و اين قول ابن عباس و مجاهد است و از اهل بيت ع منقولست كه\r\nانها فى آل محمد\r\nاين آيه در حق آل پيغمبر است\r\nو روى العياشى باسناده عن على ابن الحسين ( ع ) انه قرء الاية و قال هم و اللَّه شيعتنا اهل البيت يفعل ذلك بهم على يدى رجل منا و هو مهدى هذه الامة و هو الذى قال رسول اللَّه ( ص ) لو لم يبق من الدنيا الا يوم لطول اللَّه ذلك اليوم حتى ياتى رجل من عترتى اسمه اسمى و كنية كنيتي يملأ الارض قسطا و عدلا كما ملئت ظلما و جورا\r\nو مثل اين روايت از ابى جعفر و ابى عبد اللَّه ( ع ) مرويست پس بنا بر اين روايت صحيحه مراد ب * ( الَّذِينَ آمَنُوا مِنْكُمْ وَعَمِلُوا الصَّالِحاتِ ) * پيغمبر خداست و اهل بيت او ع و آيه متضمن بشارت ايشان باستخلاف و تمكن ايشان در بلاد و ارتفاع خوف از ايشان نزد قيام مهدى از ايشان و مراد بقوله * ( كَمَا اسْتَخْلَفَ الَّذِينَ مِنْ قَبْلِهِمْ ) * آنست كه هم چنان كه جماعتى كه صلاحيت خلافة داشته حقتعالى خلافت را بايشان تفويض نمود چون آدم و داود و سليمان ( ع ) و دال است بر اين قوله تعالى إِنِّي جاعِلٌ فِي الأَرْضِ خَلِيفَةً يا داوُدُ إِنَّا جَعَلْناكَ خَلِيفَةً فِي الأَرْضِ و قوله فَقَدْ آتَيْنا آلَ إِبْراهِيمَ الْكِتابَ وَالْحِكْمَةَ وَآتَيْناهُمْ مُلْكاً عَظِيماً و اجماع عترت طاهره بر اينست و اجماع ايشان حجت است\r\nلقول النبى ( ص ) انى تارك فيكم الثقلين كتاب اللَّه و عترتى اهل بيتى\r\n","description":"","footnote":"","page_name":" 313 ","page_number":313},
  {"content":"\r\nلم يفترقا حتى يردا على الحوض\r\nو ديگر آنكه وعدهء تمكين در ماضى و حال بيوجه است پس منتظر باشد و ابو المحاسن جرجانى در تفسير خود آورده كه دليل بر صحت اين قول كه مراد صاحب الزمانست و فساد قول آنان كه قايلند به آنكه مراد صحابه‌اند كه بعد از رسول ( ص ) خلافت كردند از ابو بكر و عمر و عثمان و على ( ع ) چه حقتعالى در عهد ابو بكر ولايت عرب را مفتوح ساخت و در عهد عمر بعضى از ولايات عجم بگشاد و بر فساد قول آنان كه گفته‌اند كه مراد جميع امت پيغمبر است آنست كه حقتعالى در اين آيه وعدهء استخلاف و تمكين و تبديل خوف با من فرموده و وعده به چيزى باشد كه در زمان حال نباشد بلكه در زمان مستقبل باشد و اين هنگام نميتواند بود كه مراد زمان خلفاى ثلثه مذكوره باشد زيرا كه باجماع جميع امت خلافت ايشان به اختيار مردمان بود نه از جانب حقتعالى پس ليستخلفنهم شامل ايشان نباشد و تمكين نيز در آن زمان بر وجهى نبود كه حقتعالى بيان فرموده زيرا كه مراد به آن غلبيت دين اسلام است بر همهء اديان بر وجهى كه اذلال همهء اديان نمايد و اين معلوم همه كس است كه در آن زمان معظم عالم در حوزهء تصرف كفار بود پس تبديل خوف با من نيز على عمومه نباشد و چون امت پيغمبر ( ص ) بعمومهم متصف به اين صفة نيستند پس اين قول نيز باطل باشد فحينئذ مراد اهل بيت اطهار باشد كه خلافة ايشان بنص الهيست چنان كه احاديث صحيحه و اسانيد وثيقه و دلايل عقليه شاهد اين است پس خلافت ايشان مانند خلافت آدم و داود و سليمان و هارون ( ع ) باشد و در كريمهء إِنِّي جاعِلٌ فِي الأَرْضِ خَلِيفَةً و إِنَّا جَعَلْناكَ خَلِيفَةً فِي الأَرْضِ و قوله فَقَدْ آتَيْنا آلَ إِبْراهِيمَ الْكِتابَ و قوله هارُونَ اخْلُفْنِي فِي قَوْمِي و چون تمكين تمام و تبديل خوف با من تمام در ازمنهء ماضيه الى هذا الغاية نبوده پس در زمان ظهور صاحب الزمان باشد كما\r\nقال النبى ( ص ) يملأ الارض قسطا وعد لا كما ملئت ظلما و جورا\r\nو اينكه مقداد ابن اسود از رسول ( ص ) روايت كرده كه\r\nانه قال لا يبقى على الارض بيت مدر و لا و بر الا ادخله اللَّه تعالى كلمة الاسلام بعز عزيزا و ذل ذليل اما ان يعزهم اللَّه فيجعلهم من اهلها و اما ان يذلهم فيدينون لها\r\nاشارت به زمان ظهور صاحب الزمانست ( ع ) و جابر بن عبد اللَّه روايت كرده كه چون آيهء يا أَيُّهَا الَّذِينَ آمَنُوا أَطِيعُوا اللَّه وَأَطِيعُوا الرَّسُولَ وَأُولِي الأَمْرِ مِنْكُمْ نازل شد گفتم يا رسول اللَّه و رسول را ميشناسيم و اطاعت ايشان ميكنيم و اولو الامر كدامند كه خدا اطاعت ايشان را باطاعت خود و اطاعت تو مقرون ساخته فرمود كه\r\nيا جابر هم خلفائى و ائمة المسلمين من بعدى اولهم على بن ابى طالب ( ع ) ثم الحسن ثم الحسين ثم على ابن الحسين ثم محمد بن على المعروف فى التورية بالباقر و ستدركه يا جابر فاذا لقيته فاقرء منى السلام ثم الصادق جعفر بن محمد ثم موسى بن جعفر ثم على بن موسى ثم محمد بن على ثم على بن محمد ثم الحسن بن على ثم سميي و كنيتي حجة اللَّه فى ارضه و بقيته فى عبادة ابن الحسن بن على ذاك الذى يفتح اللَّه لى على يده مشارق الارض و مغار بها ذلك الذى\r\n","description":"","footnote":"","page_name":" 314 ","page_number":314},
  {"content":"\r\nيغيب عن شيعته غيبة لا يثبت فيها على القول بامامته الا من امتحن اللَّه قلبه بالايمان\r\nاى جابر اولى الامر خلفاى منند و ائمهء مسلمانان از پس من اول ايشان على بن ابى طالب ( ع ) است پس از آن امام حسن آن گه امام حسين و پس از آن على بن الحسين ( ع ) و از عقب آن محمد بن على كه در تورية معروفست بباقر تو او را دريابى اى جابر چون او را ببينى سلام من بوى رسان بعد از او صادق جعفر بن محمد آن گاه موسى بن جعفر پس على بن موسى آن گاه محمد بن على و بعد از آن على بن محمد و از عقب او حسن بن على و بعد از او پسر حسن عسكرى كه هم نام منست و هم كنية من حقتعالى مشارق و مغارب زمين را بدست او بگشايد و او از شيعهء خود غايب شود غيبتى طويل كه بسبب طول آن مردمان بر امامت او ثبوت نورزند و اعتقاد نكنند مگر آن كسى كه خدا دل او را بايمان امتحان كرده باشد جابر گفت من گفتم يا رسول اللَّه در غيبت او شيعهء او را از او انتفاع باشد فرمود كه\r\nاى و الذى بعثنى بالنبوة\r\nبه آن خدايى كه مرا بنبوت فرستاده كه ايشان بنور او مستضىء باشند و بولايت او منتفع اگر چه در غيبت باشد هم چنان كه از آفتاب منتفع مىشوند\r\nو ان تجللها سحاب\r\nو اگر چه ابر او را پوشيده باشد بعد از آن فرمود كه\r\nيا جابر هذا من مكنون سر اللَّه و مخزن علم اللَّه فاكتمه الا عن اهله\r\nاى جابر اين از مكنون سر خداست و از مخزون علم او پس اين را بپوشان الا از اهلش جابر گفت كه چون مدت مديد بر اين بگذشت و من منتظر اينوعده بودم تا يك روز نزد زين العابدين ( ع ) رفتم و او بر من حديث ميكرد نگاه كردم محمد بن على از حجره زنان بيرون آمد و بر سر دو گيسو داشت چون نيك در او نگريستم پهلوهاى من بلرزيد و موى بر اعضاى من راست شد زيرا كه اماراتى كه رسول خدا ( ص ) به من گفته بود در او مشاهده كردم گفتم يا غلام اقبل اى كودك روى به من آر روى به من كرد گفتم ادبر برگرد برگرديد گفتم شمايل رسول اللَّه و رب الكعبة اينخصال رسول خدا است بخداى كعبه پس وى را گفتم نام تو چيست گفت محمد گفتم پدرت گفتم زين العابدين على بن الحسين ( ع ) گفتم همانا كه تو باقرى گفت آرى يا جابر پيغام رسول را به من رسان گفتم رسول مرا بشارت داد كه تو چندان در دنيا بمانى كه تو را دريابم و فرموده كه چون وى را دريابى سلام من بوى رسان اكنون يا محمد بن على رسول خدا ترا سلام مىرساند گفت\r\nعلى رسول اللَّه السلام ما دامت السموات و الارض و عليك يا جابر كما بلغت السلام\r\nجابر گفت بعد از آن من نزد او آمد و شد كردمى و از او مسائل پرسيدمى و آموختمى يك روز از من مسئلهء پرسيد گفتم ( و اللَّه لا دخلت فى نهى رسول اللَّه ) بخداى كه من داخل نشوم در آنچه رسول خدا ( ص ) از آن نهى كرده چه وى مرا خبر داده كه\r\nانكم الأئمة الهداة من اهل بيته من بعده احلم الناس صغارا و اعلمهم كبارا و قال لا تعلموهم فانهم اعلم منكم\r\nايشان يعنى اهل البيت من حليمترين مردمانند چون خورد باشند و عالمترين ايشان چون بزرگ باشند ايشان را مياموزيد\r\n","description":"","footnote":"","page_name":" 315 ","page_number":315},
  {"content":"\r\nكه ايشان عالمتر از شما باشند گفت\r\nصدق جدى رسول اللَّه ص\r\nبه خدا كه من به اين مسئله از تو عالمترم\r\nو لقد اوتيت الحكم صبيا كل ذلك بفضل اللَّه و رحمته لنا اهل البيت\r\nدر كودكى علوم به من داده‌اند و اين بفضل خداوند است و رحمة او از براى ما كه اهل بيتيم * ( وَأَقِيمُوا الصَّلاةَ ) * عطفست بر أَطِيعُوا اللَّه وَأَطِيعُوا الرَّسُولَ و بعيد نيست طول فاصله ميان معطوف و معطوف عليه زيرا كه حق معطوف آن است كه غير معطوف عليه باشد يعنى بگو اى محمد ( ص ) ببندگان كه بپاى داريد نماز مفروضه را * ( وَآتُوا الزَّكاةَ ) * و بدهيد زكات واجبه را * ( وَأَطِيعُوا الرَّسُولَ ) * و فرمانبريد رسول را بهرچه فرمايد * ( لَعَلَّكُمْ تُرْحَمُونَ ) * شايد كه رحمة كرده شويد در دنيا و آخرت و در تكرير امر بطاعة رسول بدون تكرار اطاعة خداى اشارتست بمبالغه و تأكيد در وجوب اطاعة او و اشعار به آنكه اطاعت آن حضرت همان اطاعة حق سبحانه است بعد از آن بيان عجز كفار مىكند در دفع عذاب بقوله * ( لا تَحْسَبَنَّ ) * مپندار اى محمد ( ص ) يا اى آنكه قابل خطابى * ( الَّذِينَ كَفَرُوا ) * آنان را كه نگرويدند به خدا و رسول * ( مُعْجِزِينَ ) * عاجز كنندگان مر خداى را از عذابكردن و هلاك ساختن * ( فِي الأَرْضِ ) * در زمين يا به پيشى گرفتن به روى يعنى نتوانند كه بر خداى تعالى پيشى گيرند و بجهة اين عذاب او را از خود فوت كنند و ميتواند بود كه فاعل تحسبن اسم موصول باشد و هر دو مفعول * ( مُعْجِزِينَ فِي الأَرْضِ ) * يعنى بايد كه نپندارند كافران آنكه احدى عاجز كننده باشد خداى را از اهلاك و تعذيب در زمين و يا مفعول اول محذوف باشد و تقدير اينكه لا تحسبوهم معجزين و حذف آن بجهة اين باشد كه فاعل و مفعولين او راجع بشيئى واحدند پس اكتفاء شده باشد بذكر اثنين از ثالث و بنا بر اين فى الارض صلهء معجزين باشد هم چنان كه وجه اول و معنى اينكه بايد كه نپندارند كفار خود را عاجز كنندگان خداى را در زمين و اينكه حمزه يحسبن بيا خوانده مؤيد هر دو قول اخير است و قوله * ( وَمَأْواهُمُ النَّارُ ) * عطفست بر ( تحسبن من حيث المعنى كانه قبل الذين كفروا ليسوا معجزين و ماواهم النار ) چه مقصود از نهى حسبان تحقيق نفى اعجاز است يعنى آنان كه كافر شدند نيستند عاجز كنندگان خدا از عذاب و بازگشت ايشان آتش دوزخ است * ( وَلَبِئْسَ الْمَصِيرُ ) * و هر آينه بد بازگشتيست آن ماوى مر ايشان را وصف نار به سوأة با آنكه محض حكمة و صواب است و از فعل قادر حكيم باعتبار شدايد و آلام آنست نسبت بصائر از مقاتل و غيره مرويست كه اسماء بنت ابى مرشد را غلامى بود وقتى به خانه در آمد اسما بر حالتى بود كه نخواست غلام او را چنان بيند پس از آمدن او كراهت يافته نزد رسول ( ص ) آمد و گفت يا رسول\r\n","description":"","footnote":"","page_name":" 316 ","page_number":316},
  {"content":"\r\nاللَّه اين غلامان و خدمتكاران ما در سراى ما در ميآيند در اوقاتى كه ما را از آن كراهتست حقتعالى اين آيه فرستاد كه * ( يا أَيُّهَا الَّذِينَ آمَنُوا ) * خطاب راجع برجال و نساء است بر سبيل تغليب يعنى اى گروه گرويدگان از مردان و زنان * ( لِيَسْتَأْذِنْكُمُ ) * بايد كه دستورى طلبند از شما * ( الَّذِينَ مَلَكَتْ أَيْمانُكُمْ ) * آنان كه مالك ايشانست دستهاى شما يعنى بندگان ذكور و انات و نزد بعضى مراد عبيدند خاصه و اين مرويست از ابو جعفر و ابو عبد اللَّه ( ع ) و موافق ظاهر آيه * ( وَالَّذِينَ لَمْ يَبْلُغُوا الْحُلُمَ ) * و آنان كه نرسيده‌اند به حد احتلام * ( مِنْكُمْ ) * از شما يعنى غير بالغ احرار تعبير از بلوغ باحتلام جهت آنست كه اقوى دلايل بلوغ است يعنى كودكان آزاد نيز بايد كه طلب اذن كنند از شما براى درآمدن به خانه هاى شما * ( ثَلاثَ مَرَّاتٍ ) * سه نوبت در هر شبان روزى * ( مِنْ قَبْلِ صَلاةِ الْفَجْرِ ) * بدل ظرفست يعنى اذن بطلبند از شما يك بار پيش از نماز بامداد و يا خبر مبتداى محذوفست اى هى من قبل صلوة الفجر يعنى از سه بار يك بار قبل از نماز صبح است كه آدمى از خواب برميخيزد و جامهء خلوة بيرون كرده ميخواهد كه لباس صحبت پوشيد * ( وَحِينَ تَضَعُونَ ) * و يك بار هنگامى كه مينهيد * ( ثِيابَكُمْ ) * جامهاى خود را * ( مِنَ الظَّهِيرَةِ ) * بيان حين است يعنى آن وقت كه نيم روز است ( و من بعد صلوة العشاء ) و يك بار ديگر پس از نماز خفتن كه وقت تجرد است از لباس و در آمدن بمضاجع * ( ثَلاثُ عَوْراتٍ لَكُمْ ) * خبر مبتداى محذوفست اى هى ثلث عورات لكم يعنى اين سه وقت عورتست مر شما را چه در اين سه وقت كه تبديل ثياب بثياب ديگر ميكنيد عورت شما در آن ظاهر مىگردد و\r\nبستر و تحفظ آن اختلال دست ميدهد و عورت در اصل لغت بمعنى خلل است و اعور كه بمعنى مختل العين است از اين ماخوذ است و ميتواند بود كه ثلث مبتدا باشد و ما بعد آن خبر آن و ابو بكر بنصب مىخواند كه بدل ثلاث مراتست بجهة اشتمال اين اوقات بر سه وقت كشف عورت و تقدير اينكه ثلث اوقات كشفات العوره پس حذف مضاف باشد و مضاف اليه در مقام او واقع گشته در جمع و اعراب و با آنكه مفعول فعل محذوف باشد اى احفظوا ثلاث اوقات عورات يعنى نگاه داريد سه وقت عورت خود را از بندگان و كودكان و مگذاريد كه در اين سه وقت بدون اذن شما بر شما درآيند * ( لَيْسَ عَلَيْكُمْ ) * نيست بر شما * ( وَلا عَلَيْهِمْ ) * و نه بر بندگان و كودكان نارسيده * ( جُناحٌ ) * گناه و بزه در ترك استيذان * ( بَعْدَهُنَّ ) * بعد از اين سه وقت * ( طَوَّافُونَ عَلَيْكُمْ ) * خبر مبتداى محذوف است\r\n","description":"","footnote":"","page_name":" 317 ","page_number":317},
  {"content":"\r\nاى ( هم طوافون ) يعنى بندگان طواف كنندگانند و گردندگان بر شما براى خدمت پس هميشه نتوانند كه دستورى طلبند از شما * ( بَعْضُكُمْ عَلى بَعْضٍ ) * جار و مجرور متعلق بطايف مذكور است و يا بعضكم فاعل يطوف محذوف اى ( بعضكم طايف على بعض ) با يطوف بعضكم على بعض يعنى بعضى از شما طواف كنندگانند بر بعضى يعنى ممالكى بر مولى او يا طواف ميكنند برخى از شما بر برخى اين دو جمله استينافست براى بيان عذر مرخص در ترك استيذان كه آن مخالطه است و كثرت مداخله و در اين دليل است بر تعليل احكام و همچنين است فرق ميان اوقات ثلثه و غير ان به آنكه آن اوقات عوراتست چه اين نيز دال است بر تعليل احكام * ( كَذلِكَ ) * مانند اين تبيين و روشن كردن * ( يُبَيِّنُ اللَّه لَكُمُ الآياتِ ) * روشن ميسازد و بيان مىكند خدا بر ايشان دلايل حق و احكام شرع را * ( وَاللَّه عَلِيمٌ ) * و خداى دانا است بمصالح عباد * ( حَكِيمٌ ) * حكم كننده برعايت مراسم آداب يا محكم كار بر وجه حكمت ذكر اين آيه بعد از آيات مذكوره رجوع است بر تتمهء احكام سالفه بعد از فراغ از آيات داله بر وجوب طاعت در آنچه مذكور شد از احكام و غيره و از وعد بر ان و وعيد بر اعراض از آن و در كنز العرفان آورده كه در اين آيه چند فايده است اول آنكه حقتعالى بمؤمنين خطاب فرموده كه امر كنيد عبيد خود را و اطفال خود را كه تميز كنند ميان عورت و غير ان به آنكه طلب اذن كنند از ايشان در وقت ارادهء دخول آنها بر ايشان در اين اوقات ثلثه پس اين امر نسبت ببالغين تكليفست و نسبت به اطفال تمرين و آيهء يا أَيُّهَا الَّذِينَ آمَنُوا لا تَدْخُلُوا بُيُوتاً غَيْرَ بُيُوتِكُمْ حَتَّى تَسْتَأْنِسُوا كه در اوايل سورهء مذكوره واقع شده امر است باستيذان عام و اين آيه امر است باستيذان خاص و در اينكه اماء در اين امر داخل باشند يا نه خلافست نزد بعضى آنست كه ايشان نيز به اين امر مامورند و ذكر ذكور كه مستفاد مىشود از * ( الَّذِينَ مَلَكَتْ أَيْمانُكُمْ ) * به جهت تغليب است و نزد جمعى مامور نيستند و اين از باقر و صادق ( ع ) ماثور است چنان كه دانسته شد دوم آنكه تخصيص اينسه وقت به جهت آنست كه در اين اوقات مظنهء كشف عورتست اما قبل از وقت فجر به جهت آنكه وقت قيام است از مضجع و تبديل لباس ليل به لباس يوم و اما وقت ظهيره زيرا كه وقت قيلوله است و مظنهء ظهور عورت و اما وقت عشا وقت تبديل لباس روز است به لباس شب سوم * ( لَيْسَ عَلَيْكُمْ وَلا عَلَيْهِمْ جُناحٌ ) * جواب سؤال مقدر است تقدير سؤال اينست كه چيست حكم اوقات ديگر كه وراى اين اوقات ثلثه است جواب اين است كه نيست بر مماليك و اطفال جناحى بر ترك استيذان به جهت زوال سبب استيذان كه آن مظنه كشف عورتست و ضمير در * ( بَعْدَهُنَّ ) * راجع باوقات ثلثه است چهارم آنكه * ( طَوَّافُونَ عَلَيْكُمْ ) * تعليل است بحسب معنى مر عدم استيذان را در ما عداى اوقات ثلاث به جهت آنكه استيذان در غير اين سه موضع مستلزم حرج\r\n","description":"","footnote":"","page_name":" 318 ","page_number":318},
  {"content":"\r\nاست بجهة اينكه ناچار است مماليك را در اين اوقات از مخالطه باموالى بجهة خدمة و استخدام پس در اينهنگام استيذان مستلزم حرج است و طوافون خبر مبتداى محذوفست اى هم طوافون و عدم اكتفاء به آن و ذكر بعضكم على بعض بعد از آن بجهة آنست كه احد فريقين از مماليك و موالى اولى بطواف نيستند بدون ديگر بلكه طواف شامل\r\nهر دو فريق است موالى بجهة طلب خدمت و مماليك بجهة طلب استخدام چه خادم هر گاه از نظر مخدوم غايب شود و مخدوم محتاج او باشد ناچار طواف او خواهد كرد و طلب او خواهد نمود و همچنين است حكم اطفال براى تربيت پس * ( بَعْضُكُمْ ) * بدل طوافون باشد مبدل منه در حكم طرح نه آنكه طوافون مرفوع باشد بابتداء و خبر او على بعض هم چنان كه زعم بعضى است انتهى كلامه و بدانكه نزد بعضى حكم اين آيه منسوخ است و بقول جمعى محكم و صحيح قول ثانيست و ابن جبير را پرسيدند كه بعضى مردم در نسخ اين آيه سخن ميگويند جواب داد لا و اللَّه ما هى منسوخة لكن الناس تهاونوا بها به خدا سوگند كه منسوخ نيست اما مردم در اين تهاون ميورزند و شعبى را گفتند كه مردمان به اين آيه عمل نميكنند گفت اللَّه المستعان و در انوار گفته كه آيهء ليس عليكم الا آخرها منافى آيهء استيذان نيست كه در اوايل سوره مذكور است تا ناسخ آن باشد زيرا كه اين در باب صبى است و مماليك و آيهء استيذان در احرار بلغ * ( وَإِذا بَلَغَ الأَطْفالُ مِنْكُمُ ) * و چون برسند طفلان در حالتى كه ز شما باشند يعنى آزاد * ( الْحُلُمَ ) * يعنى بخوابديدن يعنى محتلم شوند مراد آنست كه بالغ شوند و احتلام روشنترين دليل است بر بلوغ * ( فَلْيَسْتَأْذِنُوا ) * پس بايد كه طلب دستورى كنند در همهء اوقات از شما * ( كَمَا اسْتَأْذَنَ الَّذِينَ ) * هم چنان كه دستورى مىطلبند آنان كه بالغ شدند * ( مِنْ قَبْلِهِمْ ) * پيش از ايشان يعنى ايشان حكم ساير مردمان بالغ دارند در استيذان پس بايد كه بالغ طلب اذن كند در همهء اوقات و طفل و مملوك اذن طلبند در عورات ثلثه و سعيد بن مسيب گفته كه مراد آنست كه بايد غلام بالغ اذن طلبد از مولاة خود چه آيه در اين بابست * ( كَذلِكَ ) * هم چنان كه بيان كرده شده اين حكم * ( يُبَيِّنُ اللَّه ) * مبين و روشن گرداند خدا * ( لَكُمْ آياتِه ) * براى شما آيتهاى خود را * ( وَاللَّه عَلِيمٌ ) * و خدا داناست بر احوال شما * ( حَكِيمٌ ) * حكم كننده در تعيين اوضاع شريعة پس آنچه كند و فرمايد از سر علم و حكمت باشد و تكرار اين كلام در آخر اين دو آيه متعاقب جهة مبالغه و تاكيد است در امر باستيذان و در كنز مذكور است كه منكم در موضع نصب است بر حالية اى كائنين منكم و خطاب براى احرار است زيرا كه بلوغ احرار موجب رفع حكم مذكور است در تخصيص استيذان باوقات ثلثه اما بلوغ رقا پس حكم باقيست هم چنان كه\r\n","description":"","footnote":"","page_name":" 319 ","page_number":319},
  {"content":"\r\nدر تخصيص بجهة بقاى سبب مذكور و قوله من قبلهم به اين معنى است كه مانند آنان كه بالغ شده‌اند پيش از ايشان از احرار نه آنكه معنى اين باشد كه همچو آنان كه مذكور شده‌اند قبل از ايشان در آيه يا أَيُّهَا الَّذِينَ آمَنُوا لا تَدْخُلُوا بُيُوتاً غَيْرَ بُيُوتِكُمْ حَتَّى تَسْتَأْنِسُوا وَتُسَلِّمُوا عَلى أَهْلِها هم چنان كه زمخشرى و طبرسى گفته‌اند بجهة عدم قرينه در اين اضمار و اما قرينهء بلوغ و اذا بلغ الاطفال منكم الحلم است\r\nبعد از آن حكمى ديگر از احكام شرع بيان مىكند بقوله * ( وَالْقَواعِدُ ) * جمع قاعد است چون ضوارب كه جمع ضارب است و اما الف لام بمعنى التي است كه متضمن معنى شرط است و لهذا فا در خبر ان واقع شده يعنى آنها كه نشسته گانند در خانها و بازماندگان * ( مِنَ النِّساءِ اللَّاتِي ) * از زنانى كه * ( لا يَرْجُونَ نِكاحاً ) * اميد ندارند نكاح خود را يعنى زنانى كه متقاعدند از حيض و حمل و مقطوع الطمع از آنكه كسى ايشان را بنكاح خود درآورد جهة كبر سن * ( فَلَيْسَ عَلَيْهِنَّ ) * پس نيست بر ايشان * ( جُناحٌ ) * گناهى و وبالى * ( أَنْ يَضَعْنَ ) * از آنكه بنهند * ( ثِيابَهُنَّ ) * جامهاى ظاهر خود را چون چادر و سرانداز كه بالاى مقنعه پوشند * ( غَيْرَ مُتَبَرِّجاتٍ بِزِينَةٍ ) * در حالتى كه بتكلف ظاهر كنندگان نباشند زينت يا مواضع زينت را يعنى غرض از وضع چادر اظهار حلى و زيور يا سر و كردن و گوش و موى و امثال آن نباشد باجانب بلكه مقصود ايشان از آن تخفيف باشد * ( وَأَنْ يَسْتَعْفِفْنَ ) * و آنكه طلب عفت كنند و وضع چادر نكنند بلكه خود را به آن بپوشند * ( خَيْرٌ لَهُنَّ ) * بهتر است مر ايشان را چنان كه در كريمهء * ( وَلا يُبْدِينَ زِينَتَهُنَّ ) * مأمور شده‌اند باخفاى آن بجهة آنكه اين از تهمت ابعد است ان مؤول فعلست بمصدر چون أَنْ تَصُومُوا خَيْرٌ لَكُمْ و أَنْ تَعْفُوا أَقْرَبُ لِلتَّقْوى و أَنْ تَصَدَّقُوا خَيْرٌ لَكُمْ يعنى عفت كردن و چادر به خود پيچيدن بهتر است مر ايشان را * ( وَاللَّه سَمِيعٌ ) * و خداى شنواست مقالات ايشان را با مردان * ( عَلِيمٌ ) * دانا به مقصود ايشان بدانكه اصل تبرج تكلفست در اظهار آنچه مخفى باشد من قولهم سفينة بارجة لا عطاء عليها و برج بمعنى سعهء عين است بر وجهى كه همهء سواد و بياض آن مرئى شود و هيچ چيز از آن پنهان نباشد الا آنست كه در استعمال مخصوص شده بتكشف مرئه زينت و محاسن خود را براى رجال و در كنز آورده كه غير متبرجات حالست از يضعن و معنى اينكه چون از خانهاى خود بيرون آيند با زينتى كه واجب باشد ستر آن از حلى و ثياب تجمل مرخص نيستند كه وضع ثياب خود كنند و باء در بزينت از براى تعديه نيست بلكه از براى مصاحبة است زيرا كه خروج قواعد با زينة دلالة مىكند بر آنكه ايشان متبرجاتند و داعيات زنان جوان بتبرج نه طالبات حاجة خود انتهى كلامه و از ابن\r\n","description":"","footnote":"","page_name":" 320 ","page_number":320},
  {"content":"\r\nعباس مرويست كه تندرستان صحابه با اعمى و اعرج و مريض مواكله نكردندى و آن را موجب حرج دانستندى و گفتندى كه ما جيد طعام را ميبينيم و ميخوريم و اعمى آن را نمىبينند تا بخورند و لنگان را تمكن بر جلوس نيست تا بفراغت طعام خوردند و مريض قدرة تام بر اكل ندارد سعيد بن جبير و ضحاك گفته‌اند كه جماعت مذكوره از همكاسگى ارباب صحت محترز بودند از بيم آنكه مبادا كه طباع سليمه را از ايشان نفرت آيد و از سعيد بن مسيب و زهرى ماثور است كه بعضى از صحابه چون به سفر رفتندى كليدهاى خانه و انبار بدست اهل عاهات و زمنى دادندى تا بوقت حاجت از طعام ايشان تناول كنند و اين درويشان بتوهم عدم رضاى ايشان از اين پرهيز كردندى و مجاهد گفته اگر كسى يكى از اين جماعت را بمائدهء كه به خانه پدر و مادر يا اقارب قريبهء وى ترتيب كرده بودند دعوت كردى اجابت نكردندى حق تعالى آيه فرستاد كه * ( لَيْسَ عَلَى الأَعْمى ) * نيست بر نابينا * ( حَرَجٌ ) * بزه و گناهى * ( وَلا عَلَى الأَعْرَجِ ) * و نه بر لنگ * ( حَرَجٌ ) * وبالى * ( وَلا عَلَى الْمَرِيضِ ) * و نه بر بيمار * ( حَرَجٌ ) * اثمى * ( وَلا عَلى أَنْفُسِكُمْ ) * و نه بر نفسهاى شما وزرى * ( أَنْ تَأْكُلُوا ) * از آنكه بخوريد شما اى اهل ابتلا * ( مِنْ بُيُوتِكُمْ ) * از طعامهاى خود كه اهل و عيال شما در آنند و خانهاى فرزندان نيز در اين داخل است به حكم حديث\r\nانت و مالك لا بيك\r\nو خبر صحيح\r\nان اطيب ما ياكل المرء من كسبه و ان ولده من كسبه\r\nيعنى تو و آنچه دارى مر پدر تراست و بدرستى كه پاكيزه ترين آنچه مرد خورد از كسب او است و پسر او از كسب او است و مؤيد اينست كه ميان ولد و والد ربا مرتفعست پس از اين جهت در آيه ذكر بيوت اولاد نشد و ديگر آنكه چون مدلول آيه جواز اكل است در بيوت ابعد پس در بيت اقرب كه اولاد است بطريق اولى * ( أَوْ بُيُوتِ آبائِكُمْ ) * يا خانهاى پدران خود * ( أَوْ بُيُوتِ أُمَّهاتِكُمْ ) * يا خانه هاى مادران خود * ( أَوْ بُيُوتِ إِخْوانِكُمْ ) * يا خانه هاى برادران خود * ( أَوْ بُيُوتِ أَخَواتِكُمْ ) * يا خانه هاى خواهران خود * ( أَوْ بُيُوتِ أَعْمامِكُمْ ) * يا خانه هاى برادران آباى خود * ( أَوْ بُيُوتِ عَمَّاتِكُمْ ) * يا خانه هاى خواهران پدران خود * ( أَوْ بُيُوتِ أَخْوالِكُمْ ) * يا خانهاى برادران امهات خود * ( أَوْ بُيُوتِ خالاتِكُمْ ) * يا خانه هاى خواهران مادران خود * ( أَوْ ما مَلَكْتُمْ مَفاتِحَه ) * يا خانهايى كه مالك شديد شما خز اين آن را از نقود و امتعه كقوله وَعِنْدَه مَفاتِحُ الْغَيْبِ اى خزائنه اين خطاب به او كلا و اوليا و خازنانست و در روايت آمده كه در حق حارث بن عمر آمده كه با رسول ( ص ) بغزا رفت و مالك بن زيد را بر محافظت خانهء خود بداشت و چون باز آمد او را رنجور يافت پرسيد كه ترا\r\n","description":"","footnote":"","page_name":" 321 ","page_number":321},
  {"content":"\r\nچه رسيد گفت تا تو رفتهء من از طعام تو نخورده ام به جهت تحرج و گويند مراد خانهء بندگانست و اصح قولين آنست كه غير از خانهء عبيد رضاى صاحب بيت در اكل طعام شرط است صريحا يا بقرينه پس رضاى آنها شرط اباحه اكل باشد در اين قسم نيز كه * ( أَوْ صَدِيقِكُمْ ) * يا خانهاى دوستان خود صديق اسم جنس است و اطلاق آن بر واحد و جمع شايع است و لهذا اصدقائكم نفرموده بر طبق سابق و شبههء نيست در اينكه صديق حقيقى منبسط و خوشحال مىشود از آنكه صاحب او از خانهء وى طعام خورد چنان كه آورده‌اند كه ربيع بن خثيم را صديقى بود بخانهء وى رفت و طعام او را بخورد و چون ربيع به منزل خود آمد جاريه وى را به اين اخبار كرد گفت ان كنت صادقة فانت حرة اگر راست گفتى ترا آزاد كردم و همچنين فتح موصلى بدر خانهء دوستى آمد او حاضر نبود كيسهء او را از جاريه طلبيد و دو درم بر داشت و باقى را بكنيز باز داد چون صاحب خانه آمد و صورت واقعه از جاريه بشنيد بشكرانه آن انبساط كنيز را آزاد كرد و بنواخت در عوارف المعارف آورده كه چون كسى يار خود را گويد كه اعطنى من مالك و او در جواب گويد كمتريد دوستى را نشايد يعنى بايد كه هر چه دارد در ميان آرد و استفسار چند و چون را بگذارد چه دوست جانى بهتر است از مال فانى و للَّه در من قال\r\n\r\nياران بجان مضايقه با هم نميكنند\r\nآخر كسى بمال جدايى چرا كند\r\n\r\n\r\nبسيار جد و جهد ببايد كه تا كسى\r\nخود را بآدمى صفتى آشنا كند\r\n\r\n\r\nشرطست بعد يافتن يار آشنا\r\nكز بهر او بعهد محبت وفا كند\r\n\r\nدر مجمع آورده كه رخصت در اكل مال قرابات و اصدقا با عدم علم ايشان مانند رخصت است مر كسى را كه مرور او بر ثمرات و مخلات غير واقع شود و گرسنه باشد و يا بر البان غنم غير مرور كند و تشنه باشد و اين حكم به جهت رفع دنائت اخلاقست از صواحب و ملاك و از جبائى مرويست كه آيه منسوخ است به آيه لا تَدْخُلُوا بُيُوتَ النَّبِيِّ إِلَّا أَنْ يُؤْذَنَ لَكُمْ إِلى طَعامٍ غَيْرَ ناظِرِينَ إِناه و بقول رسول ( ص )\r\nلا يحل مال امرء مسلم الا بطيبة نفس منه\r\nو از ائمه هدى ماثور است كه\r\nلا باس بالاكل لهؤلاء من بيوت من ذكره اللَّه تعالى به غير اذنهم قدر حاجتهم من غير اسراف\r\nمرد را جايز باشد كه در خانه جماعت مذكوره رود بدون دستورى ايشان به قدر حاجت بى اسراف طعام آنها خورد و از ابى عبد اللَّه ( ع ) مرويست كه\r\nهو و اللَّه الرجل يدخل بيت صديقه فياكل طعامه به غير اذنه\r\nبه خدا سوگند كه صديقكم به اين معنى است كه مرد بخانهء دوست خود رود و از طعام او بخورد بدون اذن او مرويست از آن حضرت كه فرمود\r\nأ يدخل احدكم يده الى صاحبه او حبيبه فياخذ منه\r\nآيا يكى از شما دست در آستين و گريبان مصاحب خود مىكند و چيزى از آن اخذ مىكند گفتند نه فرمود\r\nفلستم باصدقاء\r\nپس نيستيد شما دوستان\r\n","description":"","footnote":"","page_name":" 322 ","page_number":322},
  {"content":"\r\nحقيقى يكديگر و اصل آنست كه هر گاه صداقت متاكد باشد علم برضا باكل قايم مقام اذنست از ابن عباس مرويست كه صداقت اقوى از نسب است چه اهل نار استغاثه نخواهند كرد با باء و امهات بلكه باصدقا استغاثه خواهند نمود و خواهند گفت كه فما الناس شافعين و لا صديق حميم و بدانكه بنا بر آن قول كه سبب نزول آيهء تحرج صحابه بود از مواكلهء اهل علل على را بمعنى فى بايد گرفت يعنى نيست در مواكله با هر يكى از اينها حرجى آورده‌اند كه بنى ليث بن عمرو كه از كنانه بودند تنها طعام خوردن را حرام دانستندى و از صبح تا شام خوان نهاده طلب مهمان كردندى و چون ثلثى از شب بگذشتى و مهمان نرسيدى آن گاه چيزى خوردندى و نزد بعضى جمعى از انصار مشقت بر نفس خود نهاده جز با مهمان طعام نخوردند و گفته‌اند كه جماعتى از اجتماع بر طعام پرهيز نمودند و ابن عباس فرمود كه توانگران با درويشان طعام نخوردندى حق سبحانه آيه فرستاد * ( لَيْسَ عَلَيْكُمْ جُناحٌ ) * نيست بر شما گناهى * ( أَنْ تَأْكُلُوا ) * آنكه بخوريد طعام را * ( جَمِيعاً ) * در حالتى كه با هم مجتمع باشيد * ( أَوْ أَشْتاتاً ) * يا پراكنده و آكنده يعنى متفرق و تنها از يكديگر * ( فَإِذا دَخَلْتُمْ ) * پس چون درآئيد * ( بُيُوتاً ) * به خانه هايى كه از بيوت مذكوره باشد يا به خانه هاى خود يا بيوت خاليه يا مساجد يا مطلق بيوت و عموم اوليست * ( فَسَلِّمُوا ) * پس سلام كنيد * ( عَلى أَنْفُسِكُمْ ) * بر نفسهاى خود يعنى بر هم دينان خود كه بمنزلهء نفسهاى شمااند كه\r\nالمؤمنون كنفس واحدة\r\nيا بر اهل خود كه از شمااند در دين و قرابة و ابن عباس گفته كه اگر مسجد يا خانه خالى بود بگوئيد ( السلام علينا و على عباد اللَّه الصالحين ) و از صادق ( ع ) مرويست كه\r\nهو تسليم الرجل على اهل البيت حين يدخل ثم يردون عليه فهو سلامكم على انفسكم\r\nو حسن گفته كه ( ليسلم بعضكم على بعض ) يعنى بعضى بر بعضى سلام كنيد مراد آنست كه چون كسى داخل شود در خانه و سلام گويد بر صاحب منزل و صاحب منزل رد سلام كند پس سلام كردن ثانى بمنزلهء سلام كردن مراد است بر خود زيرا كه فاعل سبب فاعل مسبب است و گويند اگر در خانه كسى نباشد بگويند ( السلام علينا من ربنا و على عباد اللَّه الصالحين السلام على اهل البيت و رحمة اللَّه ) و بر هر تقدير سلام كنيد * ( تَحِيَّةً ) * سلام كردنى * ( مِنْ عِنْدِ اللَّه ) * از نزد خدا يعنى ثابت بامر او و مشروع از نزد او و يا آنكه چون سلام بمعنى دعا است پس معنى آنست كه اجابت دعا از نزد او است يا بگويند السلام علينا من ربنا چنان كه گذشت و بنا بر اين جار و مجرور متعلق بسلمو است نه تحية پس در وصف آن ميفرمايد كه * ( مُبارَكَةً ) * بسيار خير و با بركت بود يعنى اميد داشته مىشود به آن زيادتى خير و ثواب و گويند كه وصف سلام ببركت به جهت آنست كه آن غرس\r\n","description":"","footnote":"","page_name":" 323 ","page_number":323},
  {"content":"\r\nمحبت مىكند در قلوب و موجب بسطت و حسن خلق و مؤذن با من از شر ملاقى و گفته‌اند كه بركت آن از حيثيت آنست كه معنى سلام عليكم آنست كه حفظكم اللَّه و سلمكم اللَّه من الافات پس آن دعا است بسلامتى از آفات دنيا و آخرت * ( طَيِّبَةً ) * پاكيزه و خوش كه نفس مستمع به آن خوشحال گردد و يا آنكه موجب طيب عيش است بتواصل و يا متضمن اجر جزيل است و ثواب عظيم از عبد اللَّه مسعود روايتست كه رسول ( ص ) فرمود كه\r\nالسلام اسم من اسماء اللَّه فافشوه\r\nسلام ناميست از نامهاى خداى تعالى پس فاش كنيد آن را در ميان خود كه مرد مسلمان چون بقومى بگذرد و بر ايشان سلام كند و ايشان جواب او دهند بر ايشان مزيت درجه داشته باشد و اگر ايشان جواب ندهند آنان كه از ايشان بهتر و فاضلترند يعنى فرشتگان جواب او را دهند و در خبر آمده كه ميان آنكه سلام كند و جواب دهد صد جز و ثواب باشد نود و نه جز و آن را باشد كه سلام كند و يكى آن را كه جواب دهد براى آنكه او ابتدا بسلام كرده و باعث اين شده كه از كسى فعل خيرى صادر شود كه آن جواب سلام است انس بن مالك روايت كرده كه روزى آب بر دست مبارك پيغمبر ( ص ) ميريختم مرا گفت ترا سه خصلت تعليم دهم كه به آن منتفع شوى گفتم بلى ( بابى انت و امى يا رسول اللَّه ) فرمود هر كه را بينى از امت من بر او سلام كن تا عمرت دراز شود چون در خانهء خود در مىآيى سلام كن بر اهل خانه خودت تاخير خانه ات بسيار شود و نماز شب بجا آر كه آن شعار صلحا و ابرار است * ( كَذلِكَ ) * هم چنان كه بيان سلام فرمود * ( يُبَيِّنُ اللَّه ) * بيان مىكند خداى * ( لَكُمُ الآياتِ ) * براى شما آيتهاى حكم خود را * ( لَعَلَّكُمْ تَعْقِلُونَ ) * شايد كه تعقل كنيد در معالم دين خود و حق و ثواب را دريابيد حق تعالى در اين آيه تبين مكارم اخلاق نموده به جهت تنزيه بندگان از رذيلت خلق و عدم ايتلاف و در كنز العرفان مذكور است كه فقها استدلال كرده‌اند به اين آيه بر جواز تحرف باكل نه غير آن از بيوت اقارب مذكوره باعتبار رفع جناح كه مستلزم اباحه است به شرط عدم كراهت ملاك و عدم اسراف در تصرف خواه ملاك حاضر باشد يا غايب و بعضى از فقها شرط كرده‌اند در اباحه كه ملاك امر كرده باشد بحضور مردمان در بيوت ايشان و ظاهر آيه عدم تقييد است بامر ايشان بدخول جبائى حكم اين آيه را منسوخ ميداند\r\nبقوله لا يحل مال امرء مسلم الا عن طيب نفس منه\r\nو از اهل البيت ( ع ) منقول است كه استثناء اين از عموم به شرط مذكور است پس از باب تخصيص سنت باشد بكتاب و در اين مقام سؤالى ايراد كرده‌اند و تقدير آن اينست كه اگر شرط اباحه عدم كراهت مالك باشد پس فرق چه باشد ميان بيوت مذكوره و غير آن و جواب اين آنست كه فرق بينهما باينست كه بيوت غير مذكوره به شرط علم است برضا و عدم كراهية اما در بيوت اقارب مذكوره عدم علم بكراهت كافيست و چون حقتعالى ذكر كيفيت معاشرت\r\n","description":"","footnote":"","page_name":" 324 ","page_number":324},
  {"content":"\r\nفرمود با اقربا و ساير مسلمين بعد از آن تبيين كيفيت معاشرت با حضرت رسالت ( ص ) فرمود بقوله * ( إِنَّمَا الْمُؤْمِنُونَ ) * جز اين نيست كه گروندگان كامل * ( الَّذِينَ آمَنُوا بِاللَّه ) * آنانند كه گرويدند به خدا * ( وَرَسُولِه ) * و بفرستادهء او از صميم قلب * ( وَإِذا كانُوا ) * و چون باشند * ( مَعَه ) * با رسول خداى * ( عَلى أَمْرٍ جامِعٍ ) * بر كارى جمع آرنده وصف امر بجامع بر سبيل مجاز است براى مبالغه چون عيشة راضية و مراد آنست كه مهمى كه شريعت مطهره امر جمع ايشان باشد در آن چون جمعات و اعياد و حروب و مشاورات و نماز استسقا و غير آن * ( لَمْ يَذْهَبُوا ) * نروند از نزد رسول * ( حَتَّى يَسْتَأْذِنُوه ) * تا وقتى كه دستورى طلبند از او و او تشريف اذن ارزانى فرمايد اعتبار استيذان در كمال ايمان بجهة آنست كه مصداق صحت ايمانست و مميز مخلص در ايمان از منافق چه عادت اهل نفاق تسلل است و فرار و بجهة تعظيم اثم در ذهاب از مجلس رسول ( ص ) بدون اذن او و لهذا اعادهء اين كلام فرموده بر اسلوب ابلغ براى تاكيد استيذان بقوله * ( إِنَّ الَّذِينَ يَسْتَأْذِنُونَكَ ) * بدرستى كه آنان كه دستورى ميطلبند از تو * ( أُولئِكَ الَّذِينَ ) * آن گروه آنانند كه از روى صدق تمام * ( يُؤْمِنُونَ ) * ميگروند * ( بِاللَّه وَرَسُولِه ) * به خدا و رسول او چه استيذان مفيد اينست كه مستاذن لا محالت مؤمن است و ذاهب بدون اذن نه اين چنينست از ابو حمزهء ثمالى مرويست كه مراد بامر جامع روز جمعه است كه چون رسول ( ص ) بر منبر شدى و مردى را مهمى پيش آمدى و باشارت از آن قضاى حوايج يا از رنجى و مرضى از مسجد بيرون نشدى تا آنكه برابر رسول ( ص ) آمدى و باشارت از آن حضرت دستورى خواستى و رسول ( ص ) وى را دستور دادى و چون مكث در مجلس پيغمبر از مهام امور بود از اين جهت استيذان و اجزاء ايمان داشت و بعد از آن باسلوب ابلغ تاكيد آن فرمود و مع ذلك اكتفاء به آن ننموده و بجهة شدت مبالغه و تضييق امر در اذن دادن فرمود كه * ( فَإِذَا اسْتَأْذَنُوكَ ) * پس چون طلب اذن كنند اين مؤمنان مخلص از تو * ( لِبَعْضِ شَأْنِهِمْ ) * براى اصلاح و انجاح بعضى از كارهاى خود * ( فَأْذَنْ ) * پس دستورى ده * ( لِمَنْ شِئْتَ ) * هر كرا خواهى * ( مِنْهُمْ ) * از ايشان كه دانسته باشى كه عذر دارند نه مطلق * ( وَاسْتَغْفِرْ ) * و با وجود اجازت طلب آمرزش كن * ( لَهُمُ اللَّه ) * براى ايشان از خدا چه تقدم امور دنيا بر مهم دين اگر چه بعذر باشد گوييا كه خالى از خللى نيست و در مظان اينست كه بخروج از جماعت اثمند پس براى ايشان استغفار كن * ( إِنَّ اللَّه غَفُورٌ رَحِيمٌ ) * بدرستى كه خدا آمرزنده است تقصيرات بندگان را مهربانست بر ايشان بتخفيف تكليف از ايشان در كشاف گفته كه استغفار براى مستاذنين دليلست\r\n","description":"","footnote":"","page_name":" 325 ","page_number":325},
  {"content":"\r\nبر آنكه احسن و افضل عدم تحديث ايشانست بذهاب و استيذان نمودن در آن و گويند استغفار پيغمبر ( ص ) مر مستاذنان را دعاى ويست از براى ايشان بلطفى كه به آن معفرت واقع شود و نزد بعضى آيهء استيذان تعريض جماعتيست از اهل نفاق كه در غزوهء تبوك بتخلف از جهاد دستورى ميجستند و دربارهء ايشان آيهء إِنَّما يَسْتَأْذِنُكَ الَّذِينَ لا يُؤْمِنُونَ بِاللَّه الخ نازل شده و جمعى بر آنند كه نزول آيهء استيذان در حفر خندق بود كه قومى تسلل نمودند بدون اذن پيغمبر ( ص ) بعد از آن جميع عباد را امر ميفرمايد كه * ( لا تَجْعَلُوا دُعاءَ الرَّسُولِ ) * مگردانيد خواندن رسول ( ص ) مر شما را * ( بَيْنَكُمْ ) * در ميان خود * ( كَدُعاءِ بَعْضِكُمْ ) * همچه خواندند بعضى از شما * ( بَعْضاً ) * برخى را يعنى قياس مكنيد خواندن او را بر خواندن يكديگر كه اعراض توانيد كرد از آن و در جواب مساهله توانيد نمود چه مبادرت بامر او واجب و لازمست و مراجعت بدون اذن او حرام است و ناروا پس هر گاه كه شما را بر جهاد طلبد مبادرت كنيد به آن و بدون اذن او از آنجا متفرق مشويد يا\r\nدعاى او را بر شما يا براى شما چون دعاى يكديگر ندانيد كه آن دعا بىشك مستجابست و مقبول رب الارباب و يا ندا كردن شما مر رسول را بايد كه چون منادات شما يكديگر را نباشد كه به مجرد نام خوانيد چون يا محمّد ( ص ) و يا عبد اللَّه بلكه بايد كه از روى تعظيم باشد چون يا رسول اللَّه ( ص ) و يا نبى اللَّه را قصد تعظيم و توقير و تواضع و حفظ صوت چه حضرت عزت همهء انبيا را بنداى علمى خطاب كرده چون يا ابراهيم و يا موسى و يا نوح و حبيب خود را بنداى كرامت يا أَيُّهَا النَّبِيُّ و يا أَيُّهَا الرَّسُولُ آورده‌اند كه چون آن حضرت خطبه خواندى منافقان بتنك آمده با يكديگر ملتجى شده و يكديگر را از نظر پيغمبر ( ص ) پوشيده از مسجد بيرون رفتندى آيه آمد * ( قَدْ يَعْلَمُ اللَّه الَّذِينَ ) * بتحقيق كه ميداند خدا آنان را كه از روى كراهة * ( يَتَسَلَّلُونَ ) * بيرون ميروند اندك اندك * ( مِنْكُمْ ) * از ميان شما و نظير تسلل است تدرج و تدخل قوله * ( لِواذاً ) * حالست از ضمير يتسللون بمعنى ملاوذه كه آن سر بعضى است به بعضى به جهت خروج و مصدر بمعنى فاعل اى ملاوذين يعنى در حالتى كه ميپوشند يكديگر را از پيغمبر ( ص ) و از شما و از پس يكديگر پنهان ميشوند در وقت بيرون رفتن و گويند لواذا از لوذ ماخوذ است يعنى پناه جستن يعنى در حالتى كه پناه مىبرند به آنان كه ماذون شده اند بخروج از ذوى الاعذار و با ايشان بيرون ميروند * ( فَلْيَحْذَرِ الَّذِينَ ) * پس بايد كه بترسند آنان كه * ( يُخالِفُونَ ) * مخالفت مىكنند و اعراض مينمايند * ( عَنْ أَمْرِه ) * از فرمان خدا به ترك مقتضاى او و بسمتى ميروند كه خلاف سمت اوست و ذكر عن به جهت تضمن مخالفتست معنى اعراض را و يا آنكه يخالفون به اين معنيست كه يصدون عن امره دون المؤمنين يق خالفه الى الامر اذا ذهب اليه دونه و منه قوله\r\n","description":"","footnote":"","page_name":" 326 ","page_number":326},
  {"content":"\r\nتعالى وَما أُرِيدُ أَنْ أُخالِفَكُمْ إِلى ما أَنْهاكُمْ و خالفه عن الامر اذا صد عنه دونه و بنا بر اين حذف مفعول بجهة آنست كه مقصود از آن بيان مخالفست و مخالف عنه و ضمير راجع به حق سبحانه است زيرا كه امر حقيقت مر او سبحانه راست يا راجع بپيغمبر ( ص ) زيرا كه او مقصود بالذكر است حاصل كه حق سبحانه تخويف اهل نفاق مىكند در مخالفة از امر و ميگويد كه بايد كه بترسند آنان كه اعراض ميكنند از امر الهى * ( أَنْ تُصِيبَهُمْ ) * از آنكه برسد بديشان * ( فِتْنَةٌ ) * آزمايشى كه نفاق ايشان را ظاهر گرداند يا محنتى و عقوبتى در دنيا * ( أَوْ يُصِيبَهُمْ ) * يا برسد ايشان را * ( عَذابٌ أَلِيمٌ ) * عذابى دردناك در آخرت و اصابة بليه در دنيا يا قتل است يا فوت اموال يا موت اولاد و يا زلازل و اهوال و از امام جعفر صادق ( ع ) منقولست كه\r\nهى ان يسلط عليهم سلطان جابر\r\nبليه دنيا آنست كه پادشاه ظالم بر ايشان مسلط گردد و بعضى به اين آيه استدلال كرده‌اند بر آنكه او امر پيغمبر ( ص ) بر طريق وجوبست چه دلالت مىكند بر آنكه ترك مقتضاى امر مقتضاى احد عذابين است چه امر بحذر كردن از شيئى دال است بر حسن آن كه مشروط است بقيام نمودن بمقتضاى آن و اين مستلزم وجوبست پس اگر امر براى وجوب نبودى حقتعالى تحذير نفرمودى از مخالفة آن آن گه بجهة انقياد بندگان اوامر او را تعظيم ذات اقدس خود ميفرمايد بقوله * ( أَلا ) * بدانيد اى بندگان * ( إِنَّ لِلَّه ) * بدرستى كه مر خدايراست * ( ما فِي السَّماواتِ وَالأَرْضِ ) * آنچه در آسمانها و زمينست يعنى همهء مكنونات علوى و سفلى ملك او است و او مالك همه است چه خالق جميع ممكنات است * ( قَدْ يَعْلَمُ ) * بدرستى كه ميداند * ( ما أَنْتُمْ عَلَيْه ) * آنچه شما بر آنيد اى مكلفان از موافقة و مخالفت و نفاق و اخلاص و طاعت و معصيت * ( وَيَوْمَ يُرْجَعُونَ ) * و ميداند روزى را كه بازگردانيده شوند منافقان * ( إِلَيْه ) * بسوى جزاى او * ( فَيُنَبِّئُهُمْ ) * پس خبر دهد ايشان را * ( بِما عَمِلُوا ) * به آنچه كرده‌اند از اعمال سيئه و ابطال عقيده فاسده و بر آن مكافاة دهد و ميتواند بود كه ضمير راجع بجميع مكلفان باشد بطريق التفات از خطاب بغيبت يعنى همهء بندگان را اخبار نمايد به آنچه از ايشان صادر شده از افعال و اقوال نيك و بد * ( وَاللَّه بِكُلِّ شَيْءٍ ) * و خدا به همه چيزها * ( عَلِيمٌ ) * دانا است و هيچ چيز بر او مخفى و پوشيده نيست و بدانكه تاكيد علم بقد بجهة مبالغه است و مرجع توكيد علم بتوكيد وعيد است زيرا كه چون قد بر مضارع داخل شود بمعنى ربما است پس موافق ربما است در معنى تكثير و معنى اينكه جميع آنچه در سماوات و ارضين است مختص است به او سبحانه از روى خلق و ملك و علم پس چگونه احوال منافقان بر او مخفى باشد اگر چه جد و جهد نمايند در پوشيدن آن از عيون\r\n","description":"","footnote":"","page_name":" 327 ","page_number":327},
  {"content":"\r\nو اخفاى آن نمايند از بندگان\r\n\r\nسورة الفرقان\r\nهمه آيات آن مكيست نزد مجاهد و قتاده و از ابن عباس مرويست كه اين سوره در مكه نزول يافته مگر سه آيه كه مدنى است و هى قوله تعالى وَالَّذِينَ لا يَدْعُونَ مَعَ اللَّه إِلهاً آخَرَ الى قوله غَفُوراً رَحِيماً و هفتاد و هفت آيتست بلا خلاف ابى بن كعب از حضرت رسالت ( ص ) روايت كرده كه هر كه اين سوره را بخواند حقتعالى او را در روز قيامت بعث كند در حالتى كه مؤمن و موحد باشد و مصدق بعث و نشور و او را بى حساب ببهشت برد اسحق بن عمار از ابو الحسن ( ع ) روايت كرده كه آن حضرت مرا گفت كه يا بن عمار ترك مكن قراءة سورهء فرقان را كه هر كه در هر شب اينسوره را بخواند حقتعالى هرگز او را عذاب نكند و حساب او نفرمايد و منزل او در فردوس اعلا باشد و بدانكه اتصال اين سوره بسورة النور مانند اتصال نظير است بنظير چه مختتم آن سوره اين است كه * ( أَلا إِنَّ لِلَّه ما فِي السَّماواتِ وَالأَرْضِ ) * الى قوله * ( وَاللَّه بِكُلِّ شَيْءٍ عَلِيمٌ ) * و مفتح اين سوره اين كه الَّذِي لَه مُلْكُ السَّماواتِ وَالأَرْضِ و چون قرآن نعمتى عظيم است بر بندگان از حيثيت اهتداى ايشان بمعاش بوسيلهء آن و فوز ايشان بجنان و نجات از عذاب نيران كه موجب سعادت كبريست و رسيدن بدرجهء عليا از اينجهت حق سبحانه و تعالى انزال سورة الفرقان را مترتب ساخت بر لفظ تبارك كه بمعنى بركت و تزايد خير است و فرمود كه\r\n* ( بِسْمِ اللَّه الرَّحْمنِ الرَّحِيمِ تَبارَكَ ) * صاحب كشف الاسرار در اين لفظ سه معنى را اختيار كرده و از جملهء معانى كه مفسران در آن گفته‌اند يكى آنكه بركة از اوست و اين اشارتست به كار سازى و بنده نوازى او سبحانه دوم آنكه بزرگوار و برتر است و اين بيان صفت سرمدى و نشان عزت ازلى و ابدى او است سوم آنكه ثابت و دايم است و اين عبارت از دوام ذات او است كه لم يزل و لا يزال است و در انوار نيز گفته كه تبارك بمعنى تكاثر خير او است مشتق از بركت كه كثرت خير است و يا بمعنى تزايد او از هر شيئى و تعالى و تنزه ذات او از ما سوى در صفات و افعال چه بركت متضمن معنى زياده است و يا بمعنى دوام ماخوذ از برك الطير على الماء اى دام و منه البركة لدوام الماء فيها فكانه قال ثبت و دام فيما لم يزل و لا يزال و اين لفظ متصرف فيه نيست و از براى غير او سبحانه مستعمل فى و مصداق معنى اول است اين كه ابن عباس در تفسير اين فرمود كه عظمت بركاته و كثرت خيراته حاصل معنى اين كه بزرگوار و كثير الخير است و برتر و بر دوام\r\n","description":"","footnote":"","page_name":" 328 ","page_number":328},
  {"content":"\r\n* ( الَّذِي نَزَّلَ الْفُرْقانَ ) * آنكه فرو فرستاد قرآن را و اين مصدر فرق بين الشيئين است اذا فصل بينهما و تسميهء قرآن به آن جهت فصل اوست ميان حق و باطل بتقرير تام و يا تميز او است ميان محق و مبطل باعجاز تمام يا مفصولست بعضى از آن از بعضى در نزول آن از جانب ملك علام زبدهء معنى اينكه حقتعالى انزال قرآن فرمود كه جدا كننده است ميان حق و باطل و حرام و حلال و يا ميان محق و مبطل و با ( مفرق الآيات و السور ) در انزال * ( عَلى عَبْدِه ) * بر بندهء خود كه محمد ( ص ) است * ( لِيَكُونَ ) * تا باشد بندهء او يا قرآن * ( لِلْعالَمِينَ ) * مر همهء آدميان و پريان را * ( نَذِيراً ) * بيم كننده از عذاب الهى و عقاب پادشاهى و تواند بود كه نذير بمعنى انذار باشد چون نكير بمعنى انكار و مصدر بمعنى فاعل كه منذر است و اين ابلغست در معنى مانند زيد عدل * ( الَّذِي لَه مُلْكُ السَّماواتِ وَالأَرْضِ ) * بدلست از موصول اول و يا مرفوع و يا منصوب المحلست به مدح و بنا بر بدليه لازم نميآيد فصل ميان بدل و مبدل منه زيرا كه مبدل منه موصول نزل است و ليكون تعليل آن پس تماميت مبدل منه به آن بوده باشد يعنى كثير الخير است و متصف بثبات و دوام آنكه مر او راست پادشاهى آسمانها و زمينها با اوست آنكه پادشاهى جميع مكونات علوى و سفلى در قبضهء اقتدار اوست چه وى متفرد است بآفريدن همهء ممكنات پس تصرف در آن وى را باشد نه غير را * ( وَلَمْ يَتَّخِذْ وَلَداً ) * و فرانگرفت فرزندى چنان كه زعم نصارى است * ( وَلَمْ يَكُنْ لَه ) * و نيست و نبود مر او را * ( شَرِيكٌ فِي الْمُلْكِ ) * انبازى در پادشاهى چنان كه ثنويه ميگويند يعنى او را ثابتست پادشاهى مطلق نه فرزندى كه قايم مقام او تواند بود يا شريكى كه با او مقاومت تواند كرد پس به جهت تنبيه بر اين ميفرمايد كه * ( وَخَلَقَ كُلَّ شَيْءٍ ) * و بيافريد همهء چيزها را و احداث آن فرمود با رعايت تقدير و حسب ارادهء خود مانند خلق انسان از مواد مخصوصه بهيئات مختلفه و صور و اشكال متنوعه و غير آن از مكونات حيوانيه و نباتيه و جماديه و آثار علويه * ( فَقَدَّرَه ) * پس اندازه كرد آن چيز را * ( تَقْدِيراً ) * اندازه كردنى يعنى او را مهيا ساخت براى خصايص و افعالى كه از او ميخواست چون هيئات انسانى از براى ادراك و فهم و نظر و استنباط صنايع متنوعه و مزاولة اعمال مختلفه و غير آن و يا تقدير كرد بقاى هر شيئى را تا وقتى معين و معلوم كه اجل مسمى است و گاه هست كه خلق را اطلاق مىكنند براى مجرد ايجاد قطع نظر از وجه اشتقاق پس معنى اين باشد كه ايجاد فرمود هر شيئى را پس تقدير آن فرمود در ايجاد آن تا متفاوت نباشد و چون كلام مذكور متضمن اثبات توحيد\r\n","description":"","footnote":"","page_name":" 329 ","page_number":329},
  {"content":"\r\nاست و نبوت از اينجهت بعد ازين شروع در طريقهء مخالفان آن نموده كه كفار و مشركانند و ميفرمايد كه * ( وَاتَّخَذُوا ) * و فرا گرفتند كافران * ( مِنْ دُونِه ) * از غير خداى آفريدگار * ( آلِهَةً لا يَخْلُقُونَ شَيْئاً ) * خدا يانى كه نيافريدند چيزى را\r\nو قادر نباشند بر خلق هيچ چيز * ( وَهُمْ يُخْلَقُونَ ) * و حال آنكه ايشان آفريده شده‌اند و هر مخلوق محتاجست در وجود به خالق و محتاج خدايى را نشايد پس بتان كه عبدهء ايشان ايشان را ميپرستند و بهر وجه كه ميخواهند تصوير مىكنند چگونه سزاوار پرستش باشند * ( وَلا يَمْلِكُونَ ) * و با وجود مخلوقية نميتوانند و استطاعت ندارند * ( لأَنْفُسِهِمْ ) * براى نفسهاى خود * ( ضَرًّا ) * باز داشتن ضررى * ( وَلا نَفْعاً ) * و نه جذب نفعى يعنى نه سودى به خود توانند رسانيد و نه زيانى از خود باز مىتوانند داشت و اين ضد الوهيت است چه خدا ضار و نافع است * ( وَلا يَمْلِكُونَ ) * و نميتوانند آن الههء باطله و قادر نيستند * ( مَوْتاً ) * بر ميرانيدن كسى * ( وَلا حَياةً ) * و نه بر زنده كردن كسى اولا و نه بر ابقاى حيات * ( وَلا نُشُوراً ) * و نه رجعت و حشر او ثانيا و احيا و اماته و بعث لازم خداست پس هر كه اين صفات مذكوره كه لازم الوهيت است از او مسلوب باشد خدايى را نشايد چه عدم اين صفات منافى آنست پس چگونه عقل اقتضا كند كه ترك عبادت او كنند و بعبادت بتان اقدام نمايند كه بر افعال عبدهء خود قادر نيستند كه آن ضرر و نفع است چه جاى آنكه بر افعال خالق ايشان قادر باشند كه آن احياى و اماتت و بعث است و در اين تنبيه است بر آنكه واجبست كه إله قادر باشد بر بعث و جزا بعد از آن از تكذيب مشركان اخبار ميفرمايد كه * ( وَقالَ الَّذِينَ كَفَرُوا ) * و گفتند آنان كه نگرويدند * ( إِنْ هَذا ) * نيست اين فرقان كه محمد ص بما آورده * ( إِلَّا إِفْكٌ افْتَراه ) * مگر دروغى كه بر بافته است آن را از پيش خود * ( وَأَعانَه ) * و يارى داده‌اند او را * ( عَلَيْه ) * بر ساختن آن دروغ * ( قَوْمٌ آخَرُونَ ) * گروهى ديگر چون جبر غلام عامر و بسيار غلام علاء بن خضرمى يا عبيد بن خضر حبشى يا عداس غلام خويطب بن عبد العزى يا فكيههء رومى يا جمعى ديگر از يهود يعنى اخبار امم سابقه بر او ميخوانند و او بعبارت عرب بر ما القا مىكند و قايل اين سخن نضر بن حارث بود و اتباع او و تفصيل اين در آيه و يعلمه بشر مذكور گشته پس حقتعالى رد قول اين مكذبان كرده ميفرمايد * ( فَقَدْ جاءُو ) * پس بتحقيق كه مشركان در اينكه ميگويند كه قرآن دروغ است و بمدد قومى بربافته مىشود آمده‌اند يعنى كرده‌اند * ( ظُلْماً ) * ستم و تعدى از حق چه كلام معجز نظام را مختلق و متلقن يهود ميدانند * ( وَزُوراً ) *\r\n","description":"","footnote":"","page_name":" 330 ","page_number":330},
  {"content":"\r\nو بهتان نسبت باختلاق چه آن را نسبت به كسى ميدهند كه وى از اين بريست نزد بعضى ضمير جاؤا راجع بقوم معاونست و از مقول كفار يعنى كافران گفتند كه آمده‌اند آن قوم معاون بستم و دروغ و اصح قول اول است و چون جاء و أتى را استعمال ميكنند در معنى فعل از اين جهت متعدى بنفسه واقع شده و گاه هست كه بمعنى ورود ميآيد چون جئت المكان و محتملست كه نصب ظلما و زورا بنزع خافض باشد و تقدير اين كه جاؤا الى الظلم و الزور پس حذف حرف جر شده و ايصال فعل به او گشته و در كشاف گفته كه ظلم و زور ايشان در اين مقوله از اين حيثيت است كه ميگفتند كه كلام عربى كه جميع فصحاى عرب عاجز بودند از اتيان به مثل آن ملقن است از عجمى و رومى * ( وَقالُوا ) * و ديگر گفتند كه آن كلام * ( أَساطِيرُ الأَوَّلِينَ ) * افسانهاى پيشينيان است كه در كتابها نوشته‌اند * ( اكْتَتَبَها ) * نوشته است و فرا گرفته آن را از كتب متقدمه براى خود و يق ( اكتبته اى كتبه لنفسه و اخذه كما يقول استكب الماء و اصطبه إذا سكبه و صبه لنفسه و اخذه ) و يا اكتتاب بمعنى استكتاب باشد يعنى آن را نويسانيده چه خود نمى تواند نوشت * ( فَهِيَ ) * پس آن نوشتها * ( تُمْلى عَلَيْه ) * املا كرده مىشود بر او * ( بُكْرَةً وَأَصِيلًا ) * در بامداد و شبانگاه يعنى در دو طرف روز يا در هر شب و روز آيتها را بر او ميخوانند تا ياد ميگيرد چه خود نميتواند خواند و از ظهر كتاب نميتواند خوانده و چون حفظ كرد بر ما ميخواند و ميگويد كه اين وحى است * ( قُلْ ) * بگو اى محمد ( ص ) در رد سخن ايشان كه * ( أَنْزَلَه الَّذِي ) * فرستاده است قرآن را آن كسى كه بلا شبهه * ( يَعْلَمُ السِّرَّ ) * ميداند هر پوشيده را * ( فِي السَّماواتِ وَالأَرْضِ ) * در آسمانها و زمينها به اين دليل\r\nكه كلامى است مشتمل بر اخبار از مغيبات و علم غيب خاصهء حق سبحانه است و ديگر آنكه همهء فصحا و بلغاى شما از اتيان به مثل آن عاجزند پس چنين كلام جز از نزد ملك علام نباشد و چون چنين است پس چگونه آن را اساطير الاولين ميگويند * ( إِنَّه ) * بدرستى كه و سبحانه * ( كانَ غَفُوراً ) * هست آمرزنده كه پردهء كرم بر جرايم بندگان ميپوشد * ( رَحِيماً ) * مهربان كه در عقوبت عاصيان تعجيل نميكند و لهذا در عقوبت شما مسارعت نميفرمايد با وجود كمال قدرت او بر آن و استحقاق شما بنزول عذاب و ورود عقاب بر شما * ( وَقالُوا ) * و گفتند صناديد قريش چون ابو جهل و عتبه و اميه و عاص و امثال ايشان بر سبيل تهكم كه * ( ما لِهذَا الرَّسُولِ ) * چيست اين پيغمبر را و چه بوده كه با آنكه دعوى رسالت مىكند * ( يَأْكُلُ الطَّعامَ ) * مىخورد خوردنى را مانند ما * ( وَيَمْشِي ) * و ميرود براى طلب معيشت چون ديگران * ( فِي الأَسْواقِ ) * در بازارها اگر دعوى او درست\r\n","description":"","footnote":"","page_name":" 331 ","page_number":331},
  {"content":"\r\nبودى حال او مخالف ديگران بودى ايشان به جهت قصور نظر و عماقه وقوف در مرتبهء محسوسات كرده از حال آن حضرت غافل شده پنداشتند كه تميز رسل از غير ايشان بامور جسمانى باشد و ندانستند كه نبوت منافى بشريت نيست بلكه مقتضى آنست كه تا تناسب و تجانس كه سبب افاده و استفاده است بحصول پيوندد كما قيل شعر\r\n\r\nجنس بايد تا در آميزد بجنس\r\nانس كى گيرند جن با جنس انس\r\n\r\nالقصه مشركان گفتند بايستى كه او ملك بودى و چون ملك نيست * ( لَوْ لا أُنْزِلَ ) * چرا فرو نفرستادند * ( إِلَيْه مَلَكٌ ) * بسوى او فرشته * ( فَيَكُونَ مَعَه نَذِيراً ) * تا باشد با وى بيم كننده و يارى دهنده در انذار تا به جهت آن صدق وى در دعوى نبوت بتصديق آن ملك معلوم شدى * ( أَوْ يُلْقى إِلَيْه كَنْزٌ ) * يا آنكه افكنده شود به دو گنجى از آسمان تا بدان مستظهر گشته از تردد در تحصيل معاش مستغنى شود * ( أَوْ تَكُونُ لَه جَنَّةٌ ) * يا باشد مر او را بوستانى * ( يَأْكُلُ مِنْها ) * كه بخورد از ميوه و محصول آن و بدان معاش وى بگذرد و اين كلام بر سبيل تنزلست يعنى اگر فرشته نيست بايستى كه قرين فرشته بودى و اگر اين نيز نباشد پس لا اقل بايستى كه او را باغى بود هم چنان كه دهاقين دارند تا بحاصل آن متعيش گشتى * ( وَقالَ الظَّالِمُونَ ) * و گفتند ظالمان چون نضر بن حارث و عبد اللَّه بن ابى اميه و نوفل بن خويلد و اتباع ايشان وضع مظهر در موضع مضمر به جهت تسجيل است بر ايشان بظلم در آنچه ميگفتند يعنى ستمكارانند از اين سخن كه بمؤمنان گفتند كه * ( إِنْ تَتَّبِعُونَ ) * پيروى نميكنيد شما * ( إِلَّا رَجُلًا مَسْحُوراً ) * مگر مردى جادو كرده شده را يعنى كسى را كه با او سحر كرده‌اند و به جهت آن عقلش پوشيده شده و گويند مسحورا بمعنى ذا سحر است و سحر بمعنى رية يعنى او از جنس بشر است نه ملك و در تفسير ماوردى مذكور است كه مسحور بمعنى ساحر است يعنى متابعت ساحرى ميكنيد كه شما را بسحر ميفريبد پس حقتعالى جهت تسليهء خواطر سيد انام عليه الصلاة و السلم فرمود كه * ( انْظُرْ ) * درنگر اى محمد ( ص ) بديدهء بصيرت كه ببينى كه معاندان و جاحدان * ( كَيْفَ ضَرَبُوا ) * چگونه زدند * ( لَكَ الأَمْثالَ ) * براى تو مثلها را يعنى سخنان ناشايست و ناخوش گفتند و تو را بمسحور تسميه كردند و به وصف مفترى و مملى عليه بستودند * ( فَضَلُّوا ) * پس گمراه شدند از طريقى كه موصل است بمعرفت خواص انبيا و تميز ايشان از ما سوى و ميان نبى و متنبى امتياز نكرده در وادى غوايت خبط نمودند چون خبط عشوا * ( فَلا يَسْتَطِيعُونَ سَبِيلًا ) * پس توانايى ندارند براهى كه قدح نبوت تو كنند و نمييابند طريقى را بحجت و برهان بر آنچه ميگويند يعنى قدرت ندارند بالزام تو بحجج و\r\n","description":"","footnote":"","page_name":" 332 ","page_number":332},
  {"content":"\r\nبطال امر تو بدليل و برهان و يا راه برشد و هدى نميبرند و از اين جهت حيران و سرگردانند و بر هيچ سخن قرار نميگيرند\r\n* ( تَبارَكَ الَّذِي ) * بزرگوار است آن كس كه بمحض فضل * ( إِنْ شاءَ ) * اگر خواهد * ( جَعَلَ لَكَ ) * بسازد و ببخشد مر تو را * ( خَيْراً مِنْ ذلِكَ ) * بهتر از گنج و بوستان دنيا كه ايشان ميگويند * ( جَنَّاتٍ ) * بدل خير است يعنى كرامت فرمايد به تو در آخرت بوستانهايى كه * ( تَجْرِي مِنْ تَحْتِهَا الأَنْهارُ ) * روان باشد از زير درختان آن جويها * ( وَيَجْعَلْ لَكَ ) * عطفست بر محل جزا و بكر برفع خوانده به جهت آنكه شرط هر گاه ماضى باشد در جزاى او كه مضارع باشد رفع و جزم هر دو جايز است يعنى بدهد ترا در آن بوستانها * ( قُصُوراً ) * كوشكهاى عالى و مسكنهاى رفيع و تسميهء كوشك به قصر به جهت آنست كه بسبب علو و رفعت آن دستها از آن و از سكنهء آن كوتاه باشد و به آن نرسد و بنا بر رفع ميتواند بود كه كلام مستانف باشد براى وعد آنچه آن حضرت را باشد در آخرت از عبد اللَّه عباس روايتست كه چون مشركان رسول ( ص ) را طعنه زدند به فقر وفاقه آن حضرت دلتنك شد جبرئيل آمد و گفت يا رسول اللَّه ( ص ) حقتعالى ترا سلام مىرساند و ميگويد كه اين مشركان ترا ميگويند كه ما لِهذَا الرَّسُولِ يَأْكُلُ الطَّعامَ و بعد از آن به جهت تسليهء وى اين آيه بر او خواند كه وَما أَرْسَلْنا قَبْلَكَ مِنَ الْمُرْسَلِينَ إِلَّا إِنَّهُمْ لَيَأْكُلُونَ الطَّعامَ وَيَمْشُونَ فِي الأَسْواقِ آن حضرت فرمود كه چون جبرئيل اين آيه بر من خواند ديدم كه منقبض و متقلص شد و به مقدار دانهء عدس شد من گفتم يا امين اللَّه ترا چه شد گفت يا رسول اللَّه ( ص ) درى از درهاى بهشت آسمان بر گشادند كه قبل از اين هرگز نگشاده بودند نميدانم كه برحمت مفتوح شده يا به عذاب و من از خوف آنكه مبادا عقاب خدا بر جماعتى نازل شود كه ترا طعنه زدند و دلتنك كردند چنين شده‌ام در اثناى اين حال جبرئيل به حالت اول رفت و خوشحال شد و گفت يا رسول اللَّه ( ص ) بشارت باد ترا كه در آسمان براى نزول رحمت بر تو گشوده‌اند و آن فرشته كه مىآيد رضوان است كه خازن بهشت و آرايندهء روضات جنانست و ترا بشارت آورده از جانب خدا بر آنكه وى از تو خوشنود است پس رضوان فرود آمد و سلام كرد و آيهء * ( تَبارَكَ الَّذِي إِنْ شاءَ جَعَلَ لَكَ خَيْراً مِنْ ذلِكَ ) * الخ بر آن حضرت خواند و درجى از نور پيش آن حضر نهاد و فرمود كه پروردگار تو ميفرمايد كه مفاتح خزاين دنيا در اينجا است آن را بدست تصرف تو ميدهيم بى آنكه از كرامت و نعمتى كه نامزد تو كرده‌ايم در آخرت مقدار پر پشهء كم كنيم رسول ( ص ) روى بجبرئيل كرد مانند كسى كه با كسى مشورت كند و جبرئيل اشارت به زمين كرد و گفت\r\nتواضع للَّه\r\nطريق عجز و افتقار و تواضع براى خدا اختيار كن حضرت فرمود اى رضوان مرا به اين احتياج نيست فقر را دوست تر ميدارم و ميخواهم كه بندهء صبور و شكور باشم رضوان گفت اصبت اصاب اللَّه بك الرشاد صواب\r\n","description":"","footnote":"","page_name":" 333 ","page_number":333},
  {"content":"\r\nگفتى خدا ترا برشاد رساناد و از آسمان ندا آمد كه يا جبرئيل سر بردار جبرئيل سر برداشت درهاى آسمان را ديد گشاده تا به زير عرش و خدا وحى كرد به بهشت عدن كه شاخى از شاخهاى خود فرو گذار بهشت شاخى فرو گذاشت و بر آن خوشهء بود و بر آن خوشه غرفهء بود از زبر جد سبز كه آن را هفتاد هزار در بود از ياقوت سرخ جبرئيل گفت يا رسول اللَّه ( ص ) چشم بردار رسول ( ص ) چشم برداشت منازل انبيا را ديد و منزل خود را بالاى همه منازل مشاهده كرد منادى ندا كرد كه راضى شدى اى محمد رسول ( ص ) فرمود راضى شدم اى پروردگار من آنچه به من ميدادى در دنيا بعوض آن شفاعت امت را به من كرامت فرما حقتعالى اجابت دعاى وى فرمود و زمام شفاعت امت در كف كفايت او نهاد و نشانهء علو همت آن حضرت بدين معنى است كه با وجود تنگدستى و احتياج بگوشهء چشم التفاتى بر خزاين روى زمين نيفكند بلكه در شب معراج مطلقا نظر بما سوى نگشود و به هيچ چيزا بديع ملكوت و غرايب عرصهء جبروت التفات نفرمود و به جهت اين آية كريمهء ما زاغَ الْبَصَرُ وَما طَغى نازل گشت و بعد از آن حق تعالى تبيين سوء اعتقاد اهل شرك و ضلال ميفرمايد و بيان مينمايد آنچه معد است براى ايشان در آخرت بر قبح اعمال ايشان و ميگويد كه * ( بَلْ ) * نه چنين است كه فقر و احتياج تو مانع كفار است از ايمان آوردن به تو بلكه * ( كَذَّبُوا بِالسَّاعَةِ ) * تكذيب كردند قيامت را يعنى داعى ايشان بانكار نبوت تكذيب ساعتست و عدم اعتراف ببعث و نشو و ثواب و عقاب نه به جهت آنكه طعام ميخورى و در راه ميروى و در كشاف آورده كه بل كذبوا عطفست بر آنچه مقول ايشانست يعنى تعجب مكن در تكذيب ايشان تو را به جهت اقوال مذكوره بلكه ايشان با عجب اين قول اتيان نموده‌اند كه آن تكذيب ايشانست بساعت و ميتواند بود كه متصل به مايلى خود باشد كانه قال بل كذبوا بالساعة فكيف يلتفتون لى هذه الجواب و كيف يصدقونك بما وعد اللَّه تعالى لك فى الاخرة يعنى بلكه ايشان تكذيب قيامت كردند پس چگونه ملتفت جواب تو شوند و تصديق كنند به آنچه حقتعالى ترا به آن وعده داده در آخرت پس چون كه انظار و افكار ايشان قاصر است بر حطام دنيويه و غير نافذ در امور اخرويه و مظنهء ايشان چنان كه كرامت منحصر است بمال اين جهان از اين جهت طعن ميكنند تو را به فقر و تكذيب مينمايند نه به جهت آنچه محال دانسته‌اند از مطاعن فاسده * ( وَأَعْتَدْنا ) * و ما آماده كرده‌ايم * ( لِمَنْ كَذَّبَ بِالسَّاعَةِ ) * براى كسى كه تكذيب نموده ساعت قيامت را * ( سَعِيراً ) * آتشى افروخته و از حسن مرويست كه سعير ناميست از نامهاى دوزخ و بنا بر اين صرف او باعتبار مكان باشد * ( إِذا رَأَتْهُمْ ) * چون ببيند آتش ايشان را يعنى منكران قيامت را اسناد رؤية بر سبيل مجاز است كما يق الجبلان يتراءان اى يتقابلان و دورهم تتراءى و تتناظر اى كان بعضها براى\r\n","description":"","footnote":"","page_name":" 334 ","page_number":334},
  {"content":"\r\nبعضا و كقوله لا ترا نارا هما اى تتقاربان بحيث تكون احديهما بمر اى من الاخزاى پس * ( إِذا رَأَتْهُمْ ) * در معنى اينست كه ( اذا كانت منهم بمرى الناظر ) و نكته در اسناد رؤيت به نظر با آنكه حقيقة مسند باهل شركست و در معيى اينكه يرونها بجهة ابلغيت آنست كانهم تريهم رؤيت الغضبان يعنى آتش مانند كسى باشد كه به نظر غضب و شدت خشم بايشان نكرد و تأنيث فاعل بجهة آنست كه سعير بمعنى نار است يا جهنم و گويند در كلام مضاف محذوفست و تقدير اينكه اذا راتهم زبانيتها يعنى چون ببينند زبانهء دوزخ ايشان را * ( مِنْ مَكانٍ بَعِيدٍ ) * از جاى دور كه صد ساله راه باشد بقول سدى و كلبى و بقول ديگر پانصد ساله راه و از ابو عبد اللَّه ( ع ) مرويست كه\r\nمن مسيرة سنة\r\n* ( سَمِعُوا لَها ) * شنوند مر آن آتش را يا مر زبانيهء آن را * ( تَغَيُّظاً ) * او از جوشيدن از فرط خشم * ( وَزَفِيراً ) * و بانگى چنان كه از درون خشمناكان آيد يعنى غريدن و بنا بر آنكه تغيظ و زفير صفت آتش باشند پس تشبيه صوت غليان خواهد بود به صورت مغتاظ و زفير او كه صوتيست كه شنوده مىشود از جوف او صاحب انوار آورده كه چون نزد ما حيات مشروط ببينه نيست پس ممكن است كه حقتعالى در آتش زندگى خلق كند كه ببيند و خشم گيرد و بغرد و مؤيد اينست كه از رسول ( ص ) مرويست كه\r\nمن كذب على متعمدا فليتبوأ بين عينى جهنم مقعدا\r\nهر كه بر من دروغ بندد خويشتن را در پيش چشمهاى آتش جاى سازد گفتند يا رسول اللَّه ( ص ) دوزخ را چشم باشد فرمود كه نميشنوى حق تعالى ميفرمايد كه * ( إِذا رَأَتْهُمْ مِنْ مَكانٍ بَعِيدٍ ) * و گويند تغيظ آتش را باشد و زفير دوزخيان را فكانه قال ( سمعوا التغيظ للنار و الزفير لاهلها ) * ( وَإِذا أُلْقُوا ) * و چون در انداخته شوند مشركان * ( مِنْها ) * از دوزخ * ( مَكاناً ضَيِّقاً ) * در جاى تنك به جهت زيادتى عذاب چه كرب يا ضيقست و روح با سعت و لهذا حقتعالى در وصف جنت ميفرمايد كه عَرْضُها كَعَرْضِ السَّماءِ وَالأَرْضِ و در حديث آمده كه سعت خانه موجب بركت آنست و ضيق آن باعث شامت آن و ابن عباس در تفسير اين آيه فرموده كه ( انه يضيق عليهم كما يضيق الزج فى الرمح ) جهنم را بر كافر چنان تنك كنند كه آهن بر نيزه و در حديث آمده كه\r\nو الذى نفسى بيده انهم يستكرهون الوقد فى الحائط\r\nيعنى رسول ( ص ) فرمود به حق آنكه نفس من در فرمان اوست كه دوزخ را چنان تنگ گيرى كنند بر مشركان كه ميخ كوفته را در ديوار و بدانكه من در منها براى بيان مكان ضيقست كه مقدم بر آن واقع شده يعنى چون كفار را بيندازند در جاى تنك از دوزخ * ( مُقَرَّنِينَ ) * در حالتى كه مقترن و بهم بسته شده باشند يعنى بزنجيرهاى آتش\r\n","description":"","footnote":"","page_name":" 335 ","page_number":335},
  {"content":"\r\nدستهاى ايشان را بر گردنهاى ايشان بندند و يا آنكه هر يك را باقرين او از ديوى كه مضل او بوده باشد بسلسلهء آتشين به يكديگر باز بندند * ( دَعَوْا هُنالِكَ ) * بخوانند بر خود در آن مقام * ( ثُبُوراً ) * هلاكت را يعنى نفرين كنند بر خود به هلاكت يا گويند وا ثبوراه و اين كلمه كسى گويد كه آرزومند هلاك باشد و در اكثر تفاسير آمده كه مشركان نزد اينحال ندا كنند يا ثبوراه تعال فهذا حينك و زمانك اى هلاكت بيا كه اينوقت تو است و در تيسير و اغلب تفاسير ديگر از انس بن مالك روايت كرده‌اند كه اول كسى را كه از اهل دوزخ جامهء آتش بپوشانند ابليس باشد و آن جامه از ابروانش تا بقدم رسيده باشد چنان كه به زمين ميكشد و ميرود و ذريهء او از قفاى او روند و فرياد وا ثبوراه بر كشند و روند تا بكنار دوزخ و حقتعالى يا ملكى بفرمان او ايشان را گويد و يا ايشان مستحق اين باشند كه در حق ايشان گويند و اگر چه قايلى نباشد كه * ( لا تَدْعُوا الْيَوْمَ ) * مخوانيد امروز * ( ثُبُوراً واحِداً ) * يكى ثبور را * ( وَادْعُوا ) * و بخوانيد بر خود در اينمقام * ( ثُبُوراً كَثِيراً ) * ثبور بسيار را يعنى يك بار نفرين بر خود مكنيد بلكه نفرين بسيار كنيد زيرا كه شما را انواع عذاب خواهد بود و هر نوع را بواسطهء شدت و فظاعت ثبور واقع خواهد شد يا آنكه هر چند هلاك گردند باز مخلوق شوند و ايشان هر نوبت كه زنده شوند اعادهء لفظ ثبور كنند كه كُلَّما نَضِجَتْ جُلُودُهُمْ بَدَّلْناهُمْ جُلُوداً غَيْرَها لِيَذُوقُوا الْعَذابَ و هلاكت ايشان را غايتى و نهايتى نباشد * ( قُلْ ) * بگو اى محمد ( ص ) آنان را كه به فقر و فاقه سرزنش تو ميكنند * ( ذلِكَ ) * آيا گنج و بوستان دنيا * ( خَيْرٌ ) * بهتر است * ( أَمْ جَنَّةُ الْخُلْدِ الَّتِي ) * يا آن بهشت جاويد كه * ( وُعِدَ الْمُتَّقُونَ ) * وعده داده شده‌اند پرهيزكاران به داخل شدن در آن و نزد اكثر مفسران مشار اليه اسم ذلك سعير موصوفست يعنى اى محمد ( ص ) بگو بمشركان بر سبيل تهكم و تقريع كه آيا اينكه وصف كرده شد از انواع عذاب دوزخ و اصناف عقاب آن بهتر است يا بهشت خلد كه موعود است براى متقيان عايد موصول محذوفست و تقدير آنكه التي وعدها المتقين و اضافهء جنت به خلد از براى مدح است و يا به جهت دلالت بر خلودان و يا تميزان از جنات دنيا و استفهام و تفصيل و ترديد براى تقريع يا تهكم و نيز در صفت جنت ميفرمايد كه * ( كانَتْ ) * هست بهشت در علم خداى يا در لوح يا آنكه چون موعود الهى متحقق الوقوع است پس گويا بهشت كاين شده است * ( لَهُمْ ) * مر متقيان را * ( جَزاءً ) * پاداش كردار ايشان * ( وَمَصِيراً ) * و بازگشتى كه رجوع بدان نمايند در آخرت و در آن قرار گيرند ذكر اينكلام براى مدح ثوابست در معنى كريمهء نِعْمَ الثَّوابُ وَ\r\n","description":"","footnote":"","page_name":" 336 ","page_number":336},
  {"content":"\r\nحَسُنَتْ مُرْتَفَقاً هم چنان كه در ذم دوزخيان و عقاب آن فرموده كه بِئْسَ الشَّرابُ وَساءَتْ مُرْتَفَقاً * ( لَهُمْ فِيها ) * مر ايشان را است در بهشت * ( ما يَشاؤُنَ ) * آنچه خواهند آن را و تمنا كنند از نعم اين تنبيه است بر آنكه جميع مرادات و مدعيات حاصل نميشود مگر در جنت و ميشايد كه مشية فرا خور استحقاق ايشان باشد چه ضعفاى مؤمنان را بآرزوى ايشان از مرتبهء كمال نصيبى نخواهد بود بلكه مزدى كه مناسب حال خود جويند يابند * ( خالِدِينَ ) * حال است از ضمير لهم يا يشاؤن يعنى مر ايشان راست در بهشت هر چيز را كه اراده كنند در حالتى كه جاويد باشند در بهشت * ( كانَ ) * هست آنچه خواهند و آرزو كنند * ( عَلى رَبِّكَ ) * بر پروردگار تو * ( وَعْداً مَسْؤُلًا ) * وعدهء خواسته شده وعد بمعنى موعود است يعنى موعودى كه سزاوار آنست كه از خدا در خواهند و از او طلبند يا آنكه مؤمنان آن را از خدا در خواسته‌اند كه رَبَّنا وَآتِنا ما وَعَدْتَنا از ابن عباس مرويست كه معناه ( ان اللَّه سبحانه وعد لهم الجزاء فسئلوه الوفاء فوفى ) يعنى حقتعالى متقيان را وعدة جزا داده پس ايشان انجاز آن را از خداى درخواسته\r\nاند و وى به آن وفا نمود يا ملائكه براى ايشان در ميخواهند كه ربنا و ادخلهم جنات عدن التي وعدتهم و معنى وجوب ايفاء بوعده كه از على مفهوم مىشود به جهت امتناع خلفست در وعدهء او و اين مستلزم الجا نيست در انجاز زيرا كه تعلق ارادهء بموعود مقدم است بر وعدى كه موجب انجاز است * ( وَيَوْمَ يَحْشُرُهُمْ ) * و ياد كن اى محمد ( ص ) روزى را كه حشر كنيم و حفص بيا ميخواند يعنى روزى كه حق تعالى حشر كند مشركان را از براى جزا * ( وَما يَعْبُدُونَ ) * و آن را كه نيز ميپرستند * ( مِنْ دُونِ اللَّه ) * بجز از خدا مراد هر معبوديست كه غير او سبحانه باشد از ملائكه و عزير و مسيح و كواكب و اصنام و استعمال ما يا به جهت آنست كه وضع آن اعم است و لهذا اطلاق آن بر هر شبحى ميكنند كه مرئى مىشود از دور و معلوم نيست كه چه چيز است و يا به جهت آنكه مراد به اين وصف است كانه قيل ( و معبوديهم كما اردت السؤال عن صفة زيد ما زيد بمعنى أ طويل ام قصيرا فقيه ام طبيب ) يا به جهت تغليب اصنام است بسبب تحقير و يا باعتبار غلبهء عباده آن و گويند مراد ملائكه و مسيح و عزيرند بقرينهء سؤال و جواب و نزد كلبى مراد اصناماند كه حق تعالى ايشان را بنطق در آورد و يا به زبان حال تكلم كنند هم چنان كه در نطق ايدى و ارجل * ( فَيَقُولُ ) * پس گويد بايشان كه * ( أَ أَنْتُمْ أَضْلَلْتُمْ ) * آيا شما گمراه كرديد * ( عِبادِي هؤُلاءِ ) * بندگان مرا كه اين گروه‌اند * ( أَمْ هُمْ ) * يا ايشان * ( ضَلُّوا السَّبِيلَ ) * گم شدند از راه به جهت اخلال به نظر صحيح و اعراض از قول مر شد فصيح\r\n","description":"","footnote":"","page_name":" 337 ","page_number":337},
  {"content":"\r\nاستفهام براى تقريع و تبكيت عبدهء آنها است و تكذيب ايشان آنها را تا باهت و منخزل شوند و حسرت و ندامت ايشان زياده گردد و عذاب و عقاب ايشان به جهت اين بيشتر شود و موجب اغتباط اهل ايمان و فرح ايشان شود به حال عبدهء معبود باطل و فوز و نجات ايشان از فضيحت آنها اصل كلام اضللتم ام ضلوا بوده پس تغيير نظم شده تا حرف استفهام در يلى چيزى واقع شود كه مقصود است در سؤال كه آن متولى فعل ضلال است نه نفس اضلال است به جهت عدم خفاى آن و اگر نه خطاب عتاب متوجه بايشان نميشد و حذف صلهء ضل اعنى لإخلالهم بالنظر الصحيح و اعراضهم عن الرشد لنصيح به جهت مبالغه است القصه چون حق تعالى اين خطاب بايشان كند ايشان به زبان مقال يا حال در جواب * ( قالُوا ) * گويند از روى تعجب از آنچه كفار در حق ايشان گفته باشند چه اهل خطاب يا ملائكه و انبياءاند كه معصومند و يا جمادات كه قادر بر چيزى نيستند و يا به جهت اشعار به آنكه ايشان موسومند بتسبيح و توحيد و گويند كه * ( سُبْحانَكَ ) * پاكى و پاكيزگى ترا سزد و شايد و يا به جهت تنزيه او سبحانه از انداد و اشباه گويند كه تو پاكى و ما تو را به پاكى ياد ميكنيم و منزه ميدانيم از شريك و شبه * ( ما كانَ يَنْبَغِي لَنا ) * نيست و نسزد و روا نباشد از براى ما * ( أَنْ نَتَّخِذَ ) * آنكه فرا گيريم * ( مِنْ دُونِكَ ) * جز از تو * ( مِنْ أَوْلِياءَ ) * دوستان را اتخاذ اينجا متعدى بيكمفعول است كقولك أ تتخذ وليا و من زايده براى تاكيد نفى است يعنى هرگز غير ترا بخدايى نمىگيريم و چون به جهت عصمت ما اين از ما نسزد پس چگونه صحيح باشد كه اضلال غير كنيم در اينباب و راضى باشيم به اينكه ما را بپرستند و تو را واگذارند * ( وَلكِنْ مَتَّعْتَهُمْ ) * و ليكن برخوردار گردانيدى ايشان را * ( وَآباءَهُمْ ) * و پدران ايشان را باموال و اولاد و عمر دراز و صحت بدن و ساير نعمتهاى ديگر پس ايشان مستغرق شدند در شهوات خود و به آن مغرور شدند * ( حَتَّى نَسُوا الذِّكْرَ ) * تا آنكه فراموش كردند يعنى غافل شدند از ياد كردن تو و يا از تدبر در آيات و معجزات تو كه انبيا بوسيله آن ايشان را بدان دعوت ميفرمودند و يا از قرآن و ساير كتب منزله بر ايشان * ( وَكانُوا ) * و بودند به جهت آن * ( قَوْماً بُوراً ) * گروهى هلاك شده يا تباه گشته يعنى در علم ازلى تو تعلق گرفته بود كه ايشان به اختيار خود ترك ذكر تو كنند و عبادت تو را بگذارند با وجود ظهور آيات بينه و حجج ساطعه و به جهت اين بشقاوت و هلاكت ابدى گرفتار شوند بورا مصدر است و به جهت مبالغه موصوف\r\nبه واقع شده و لهذا واحد و جمع در او مساويست و يا جمع باير است چون عايد و عود * ( فَقَدْ كَذَّبُوكُمْ ) * اين التفاتست از خطاب معبودان بعبدهء ايشان جهت\r\n","description":"","footnote":"","page_name":" 338 ","page_number":338},
  {"content":"\r\nاحتجاج و الزام بر حذف قول وفا از براى مفاجات يعنى پس گوئيم بعبدهء ايشان كه مشركانند بدرستى كه تكذيب كردند خدايان شما شما را * ( بِما تَقُولُونَ ) * به آنچه مىگوييد كه ايشان شريك خدااند و ايشان مرا از شريك منزه دانستند * ( فَما تَسْتَطِيعُونَ ) * پس نميتوانند معبودان شما * ( صَرْفاً ) * گردانيدن و دفع كردن عذاب از شما * ( وَلا نَصْراً ) * و نه يارى كردن شما را بنجات از عقاب و گويند صرف بمعنى حيله است يق انه ليتصرف اى يحتال يعنى قدرت ندارند كه حيله كنند در دفع عذاب از شما و يارى شما دهند در نجات اصمعى گفته كه مراد به صرف توبه است و بنصر فديه يعنى نه توبه قبول كنند و نه فدا و حفص بنا ميخواند و خطاب راجع بعبده يعنى شما كه مشركانيد نتوانيد از خود دفع عذاب من كردن و يكديگر را يارى دادن و از عقوبت رهانيدن و گويند ضمير فاعل در كذبوكم راجعست بمشركان و خطاب باهل ايمان يعنى مشركان شما را دروغگو دانستند به آنچه ايشان را به آن خبر ميدادند در دنيا از قيامت و بهشت و دوزخ پس نتوانند امروز كه از خود دفع عذاب كنند و يكديگر را نصرت دهند يا نتوانيد كه شما صرف عذاب از ايشان كنيد و يارى ايشان دهيد * ( وَمَنْ يَظْلِمْ ) * و هر كه ستم كند يعنى شرك آورد يا از طاعت بيرون رود بارتكاب معاصى * ( مِنْكُمْ ) * از شما اى مكلفان * ( نُذِقْه ) * بچشانيم او را * ( عَذاباً كَبِيراً ) * عذابى بزرگ كه آتش دوزخ است و شرط اگر چه اعم از هر كافر و فاسق است ليكن در اقتضاى جزا مقيد است بعدم مزاحم فسق و كفر كه اسلام است و توبه\r\nبعد از آن رجوع بمخاطبهء نبى ( ص ) ميفرمايد كه * ( وَما أَرْسَلْنا ) * و نفرستاديم * ( قَبْلَكَ ) * پيش از تو كسى * ( مِنَ الْمُرْسَلِينَ ) * از پيغمبران * ( إِلَّا إِنَّهُمْ ) * مگر پيغمبرانى كه ايشان * ( لَيَأْكُلُونَ الطَّعامَ ) * هر آينه مىخوردند طعام را * ( وَيَمْشُونَ فِي الأَسْواقِ ) * و ميرفتند در بازارها به جهت كفايت مهمات خود بدانكه انهم صفت موصوف محذوفست و تقدير اينكه الا رسلا انهم چنان كه به اين مفسر شد پس حذف مضاف شد به جهت دلالت مرسلين بر آن و اقامت صفت شد در مقام آن كقوله وَما مِنَّا إِلَّا لَه مَقامٌ اى الا أحد له مقام معلوم و ميتواند بود كه در موضع حال باشد كه اكتفاء شده باشد در آن بضمير اى الا اكلين و ماشين و اين كلام جواب قول كفار است كه ميگفتند ما لِهذَا الرَّسُولِ يَأْكُلُ الطَّعامَ وَيَمْشِي فِي الأَسْواقِ * ( وَجَعَلْنا ) * و گردانيديم * ( بَعْضَكُمْ لِبَعْضٍ ) * برخى شما را براى برخى ديگر * ( فِتْنَةً ) * آزمايش و از جملهء اين ابتلاى فقرا است باغنيا و پيغمبران بامم ايشان و معادات ايشان به آنها و ايذاى ايشان مر آنها را و يا مراد ابتلاى فقراء مؤمنين است به مستهزءين و\r\n","description":"","footnote":"","page_name":" 339 ","page_number":339},
  {"content":"\r\nمريض بصحيح و بصير باعمى خلاصهء سخن آنكه دنيا دار ابتلاء و امتحانست پس از مخالفت احوال مردمان در آن چارهء نباشد و ما بدان ميآزمائيم ايشان را تا اهل صبر و شكر از ارباب جزع و كفران ممتاز گردند در اين كلام تسليه و تصبير حضرت است در آنچه كفار در حق او ميگفتند از تعبير او به فقر و از مقاتل مرويست كه ابو جهل و وليد و نضر بن حارث و امثال ايشان هر گاه بلال و عمار و صهيب و ساير فقراء صحابه را ميديدند ميگفتند آيا اسلام آوريم تا همچه ايشان شويم حقتعالى اين آيه فرستاد و درويشان را مخاطب ساخته فرمود كه ما ميآزمائيم شريف را بوضيع و وضيع را بشريف * ( أَ تَصْبِرُونَ ) * آيا صبر ميكنيد بر ابتلا يا جزع مينمائيد استفهام براى تقرير است و كلام در معنى علت جعل و معناه و جعلنا بعضكم لبعض فتنة لنعلم ايكم يصير و نظير اينست قوله تعالى لِيَبْلُوَكُمْ أَيُّكُمْ أَحْسَنُ عَمَلًا و حقتعالى در اينكلام ايجاب صبر فرموده بر بندگان بر آنچه مفتن شده‌اند به آن * ( وَكانَ رَبُّكَ ) * و هست پروردگار تو * ( بَصِيراً ) * بينا بصبر كنندگان و جزع نماينده و يا دانا است بحكمت و مصلحت آنكه بعضى را بغنى و بعضى را به فقر ابتلا نمايد ابو دردا از رسول ( ص ) روايت كرده كه\r\nويل للعالى من الجاهل و ويل للجاهل من العالم\r\nو اى مر عالم را از دست جاهل و جاهل را از دست عالم و مالك را از مملوك و مملوك را از مالك و قوى را از ضعيف و ضعيف را از قوى و سلطان را از رعيت و رعيت را از سلطان كه اينها همه بعضى فتنهء بعضىاند و بعد از آن فرمود كه\r\nفهو قول اللَّه تعالى * ( وَجَعَلْنا بَعْضَكُمْ لِبَعْضٍ ) *\r\nالخ و گويند معنى آنست كه گردانيده‌ايم ترا فتنه و آزمايش بندگان زيرا كه اگر تو صاحب كنوز و بساتين پر ميوه ميبودى ميل ايشان به تو و فرمان بردارى ايشان مر ترا به جهت دنيا ميبود و يا اختلاط ايشان به تو آميخته ميبود بعرض دنيوى پس ما ترا فقير مبعوث گردانيديم تا طاعت آن كسى كه اطاعت تو كند خالص از براى خدا باشد بدون شايبهء طمع دنيوى الجزء التاسع عشر من الاجزاء الثلاثين بعد از آن از مقال كفار خبر ميدهد كه * ( وَقالَ الَّذِينَ ) * و گفتند آنان كه * ( لا يَرْجُونَ لِقاءَنا ) * اميد ندارند رسيدن بجزاى ما يعنى منكر حشر و بعثاند لقاء بمعنى وصول است بشيئى و مراد اينجا وصول است بجزاى او سبحانه و رجا بلغت تهامت و هذيل بمعنى خوفست گاهى كه به آن جحد باشد و منه قوله تعالى لا تَرْجُونَ لِلَّه وَقاراً يعنى نميترسند از ديدن عذاب ما مراد اهل مكه‌اند كه ميگفتند * ( لَوْ لا أُنْزِلَ ) *\r\n","description":"","footnote":"","page_name":" 340 ","page_number":340},
  {"content":"\r\nچرا فرو فرستاده نميشود * ( عَلَيْنَا الْمَلائِكَةُ ) * بر ما فرشتگان برسالة يا باخبار از صدق محمد ص * ( أَوْ نَرى رَبَّنا ) * يا چرا نمىبينيم بآشكارا پروردگار خود را تا با ما سخن گويد و بتصديق و اتباع محمد فرمايد جبائى گفته كه آيه دال است بر آنكه ايشان مجسمه بودند كه تجويز رؤية كرده‌اند بر خدا پس حقتعالى استيناف جملهء قسميه نموده از براى بيان شدت استكبار و فرط عتو ايشان به جهت اين سخن و فرموده * ( لَقَدِ اسْتَكْبَرُوا ) * و بخداى كه سخت استكبار و تعظيم كردند * ( فِي أَنْفُسِهِمْ ) * در نفسهاى خود يعنى اضمار استكبار كردند از حق كه آن كفر و عناد است در قلوب ايشان و اعتقاد ايشان كما قال ان فى صدورهم الاكبر ما هم ببالغيه و يا در شان نفسهاى خود بغايت استكبار نمودند و خود را در نهاية بزرگى دانستند كه امثال خود را از افراد انبيا شمردند كه اكمل خلقند و هيچ چيز اعظم از اين نيست * ( وَعَتَوْا ) * و در گذشته‌اند از اندازه * ( عُتُوًّا كَبِيراً ) * در گذشتنى بزرگ يعنى عتو ايشان باقصاى مراتب رسيده چه بعد از مشاهدهء معجزات از آن اعراض نموده اقتراح رؤية ملائكه يا لقاى خدا كردند از براى نفسهاى خبيثهء خود كه مطالع نفوس قدسيه از آن مسدودند و بدانكه لام در لقد جواب قسم محذوفست و در استيناف بجمله غايت حسن است و اشعار بتعجب استكبار و عتو ايشان و حقيقت معنى اينكه ما اشد استكبارهم و ما اكبر عتوهم يعنى چه سخت است استكبار و از حد در گذشتن ايشان چه اين قوت ايشان يا در حالتى بود كه عالم بودند به آنكه حقتعالى ارسال رسل نكند بر غير انبيا و صحيح نباشد ديدن او سبحانه پس ايشان تعليق ايمان كرده باشند بامر محال و اين غايت استكبار و عتو است و يا عالم نبودند و ليكن مراد ايشان تعنت بود باقتراح آيات كه ما سواى آياتيست كه نازل شده و به آن حجت بر ايشان قايم گشته هم چنان كه قوم موسى گفتند كه لَنْ نُؤْمِنَ لَكَ حَتَّى نَرَى اللَّه جَهْرَةً و اين نيز نهاية استكبار و عتو است و قوله * ( يَوْمَ يَرَوْنَ الْمَلائِكَةَ ) * منصوبست با ذكر مقدر يعنى ياد كن اى محمد ( ص ) روزى را كه بينند مشركان فرشتگان را و آن روز مرگ باشد يا روز حشر و يا منسوب است به آنچه دال است بر آن قوله * ( لا بُشْرى يَوْمَئِذٍ لِلْمُجْرِمِينَ ) * چه آن در معنى يمنعون البشرى است يا يعد موتها يعنى روزى كه ملايكه را ببينند هيچ مژده نباشد آن روز مر كافران را كه پيوسته در سبب جرايم و ماثماند و ممنوع باشند از بشارت و نيابند آن را و يومئذ تكرير است يا خبر و للمجرمين تبيين يا خبر ثانى يا ظرف آن چيزى كه لام متعلقست به آن و للمجرمين يا عام است كه متناول است حكم آن مشركان را كه آن عقوبتست و ح لازم نميآيد از نفى بشرى مر عامهء مجرمين را نفى بشرى بعفو و شفاعت در وقت ديگر و يا خاص است و اين هنگام وضع مظهر در موضع مضمر به جهت تسجيل است بر جرم ايشان و اشعار به آنچه\r\n","description":"","footnote":"","page_name":" 341 ","page_number":341},
  {"content":"\r\nمانع بشرى است و موجب آنچه مقابل آنست القصه اهل مكه كه به جهت عناد و جحود طلب لقاى خدا و نزول ملائكه كرده بودند وعيد لا بشرى شنودند * ( وَيَقُولُونَ ) * عطفست بر مدلول كلام سابق يعنى و گويند ملائكه مر ايشان را كه حقتعالى گردانيده است جنة يا بشرى را بر شما * ( حِجْراً مَحْجُوراً ) * حرامى كه بازداشته شده است از شما اين مفعول\r\nثانى فعل مقدر است و تقدير اينكه جعل اللَّه عليكم الجنة او البشرى حجرا محجورا و سيبويه در باب مصادر غير متصرفه كه منصوب باشند بافعال متروكة الاظهار آورده كه آن مانند ( معاذ اللَّه است و قعدك و عمرك و حجرا محجورا و گويند حجرا محجورا ) مفعول يقولون است يعنى ملائكه گويند اين كلمه را بمشركان و اكثر مفسران بر آنند كه ضمير يقولون راجع بكفره است يعنى كافران گويند در حين ياس از بشرى اين كلمه را به جهت استعاذه و طلب اينكه حق تعالى منع عقوبت كند از ايشان هم چنان كه در وقتى كه شدتى و مكروهى ايشان را پيش ميآمد در دنيا مىگفتند حجرا محجورا اى نرى ضيقا مضيقا يعنى سختى سخت و تنگى تنك مىبينيم و اين كلمه را بيشتر در آن وقت ميگويند كه دشمن در مقابل ايشان بايستد ابن جريح گفته كه اهل جاهليت را چون در اشهر حرم دشمن در مقابل ايشان ميآمد ايشان به جهت خوف قتل ميگفتند كه حجرا محجورا يعنى حرامست بر شما هتك حرمت ما در اين ماه پس متصدى قتال و اذيت ما مشويد و بسبب اين كلمه از شر دشمن ايمن مىشدند و چون روز قيامت شود ايشان ملائكه را ببينند زبان به اين كلمه بگشايند به گمان اينكه مگر به گفتن اين از شدت و هول قيامت خلاصى خواهند يافت هم چنان كه در دنيا سبب خلاصى ايشان ميشد و وصف حجر به محجور خود جهت تاكيد است كقولهم موت مائت يعنى البته شما از آن محروميد حاصل معنى آنكه طلب نزول ملائكه ميكنند و اقتراح آن مينمايند و حال آنكه چون نزد موت يا روز قيامت ملائكه را به بينند از لقاى ايشان كراهت داشته باشند و از ايشان خايف و ترسان باشند زيرا كه از ايشان به غير از آثار كراهت و علامات عقوبت چيزى مشاهده نكنند و گويند نزد رؤيت ايشان كلمهء حجرا محجورا كه نزد لقاى عدو و شدت نازله ميگويند * ( وَقَدِمْنا ) * و قصد كرديم * ( إِلى ما عَمِلُوا ) * بسوى آنچه كردند كافران * ( مِنْ عَمَلٍ ) * از كردارى كه در صورت نيكو نمايد چون صلهء رحم و مهماندارى و اطعام گرسنگان را اكرام يتيمان و فريادرسى مظلومان و امثال آن * ( فَجَعَلْناه ) * پس گردانيديم آن عمل را * ( هَباءً مَنْثُوراً ) * مانند زره هاى پراكنده در هوا يا غبار متفرقه يا خاكستر بباد داده يعنى آن را قبول نكنيم و ثوابى بر آن مترتب نسازيم هم چنان كه نفع مسلوب است از هباء منثور زيرا كه شرط در قبول اعمال ايمان است و آن از ايشان مفقود است و بدانكه قدوم در اين مقام بر حقيقت معنى خود نيست و نه آنچه مشابه قدوم باشد زيرا كه\r\n","description":"","footnote":"","page_name":" 342 ","page_number":342},
  {"content":"\r\nاين بر حقتعالى ممتنع است و لكن تمثيل و تشبيه حال كفره است و اعمال ايشان كه در كفر كرده‌اند از صلهء رحم و اعانت ملهوف و من اسير و فداء آن و غير از آنچه بحسب ظاهر از مكارم اخلاق و محاسن انسان است به حال قومى كه مخالفت بسلطان و قهرمان خود كرده عصيان ورزد و توجه نمايد باسباب و املاك ما نبقل و ما لا نبقل ايشان و همه را از تحت تصرف ايشان بيرون آورده و فاسد و ضايع گرداند بر وجهى كه هيچ اثرى از آن باقى نماند و هبا مانند غباريست كه مرئى مىشود از روزنه وقتى كه شعاع آفتاب در آن نفوذ مىكند و مشتق از هبوء كه بمعنى غبار است و منثور صفت آنست پس حقتعالى عمل مذكور ايشان را تشبيه فرموده بغبار در حقارت و قلت و عدم نفع و بعد از آن بمنثوران در انتشار از اين حيثيت كه ممكن نيست جمع آن و مانند اينست كَعَصْفٍ مَأْكُولٍ كه در تشبيه اكتفاء بعصف نكرده بلكه آن را با كال متصف ساخته و ميتواند بود كه منثور مفعول سيم جعل باشد اى فجعلناه جامع الحقارة الهباء و التناثر كقوله كُونُوا قِرَدَةً خاسِئِينَ اى جامعين للمسخ و الخسيئى يعنى عمل اهل كفر جامع صفت حقارت هبا و پراكنده گى است كه هيچ فايده از آن نتوان برد بخلاف اعمال مؤمنان كه چون مقارن شرط واقع شده كه ايمانست البته به محل عز قبول خواهد رسيد كما قال * ( أَصْحابُ الْجَنَّةِ ) * ياران بهشت و مجاوران آن * ( يَوْمَئِذٍ ) * در آن روز يعنى روز قيامت * ( خَيْرٌ مُسْتَقَرًّا ) * بهترند از روى قرارگاه يعنى مكان كه در آن قرار گيرند در اكثر اوقات به جهت تجالس و تحادث متصف بصفت خيرية باشند و يا مساكن ايشان در آخرت به از منازل كافران است كه در دنيا\r\nداشتندى و معنى اول الصق است بمقام بقرينه * ( وَأَحْسَنُ مَقِيلًا ) * و نيكوتر از روى مكان استراحت يعنى جايى كه به آنجا آيند براى استرواح بازواج و تمتع بايشان و بعضى تفسير مقيل باقتضاض ابكار كرده‌اند و تسميه آن بقيلوله بر سبيل تجوز است و تشبيه چه در آنجا قيلوله نخواهد بود چه در بهشت خواب نباشد بلكه لازم آن خواهد بود كه آن استراحتست و اين از باب تسميه لازم است باسم ملزوم و نيز بر طريق مجاز و تشبيه است آنچه در حديث واقع شده كه\r\nلا ينتصف النهار يوم القيمة حتى يقيل اهل الجنة فى الجنة و اهل النار فى النار\r\nيعنى روز قيامت به نيمه روز نرسد تا اهل بهشت قيلوله كنند در بهشت و اهل دوزخ در دوزخ پس مراد به نصف روز مقدار آن زمان باشد و بقيلوله آرام گرفتن از بلخى نقلست كه مراد از خير و احسن در آيه خيريت مكان و احسنيت آنست فى نفسه نه آنكه بمعنى افعل تفضيل باشد كه مقتضى خيريه و احسنيت است نسبت به غير چه مكان مشركان معرا است از صفت نيكويى بلكه محض شرور است و مثل اينست قوله تعالى وَهُوَ أَهْوَنُ عَلَيْه اى هو هين عليه و صاحب انوار گفته كه تفضيل يا به جهت اراده زيادتى مطلقه است و يا باضافه بمترفين و متنعمين در دنيا و در\r\n","description":"","footnote":"","page_name":" 343 ","page_number":343},
  {"content":"\r\nاحسن رمزيست به آنچه متزين باشد به آن مقيل ايشان از حسن وجوه و ملاحت و صور جميله و غير آن از تحاسين و محتمل است كه مراد باحدهما مصدر باشد و به ديگرى زمان ايشان و معنى اينكه مكان و زمان ايشان اطيب آن چيزى باشد كه تخيل كرده باشند از امكنه و ازمنه * ( وَيَوْمَ تَشَقَّقُ السَّماءُ ) * ظرف ملك است كه بعد از او مذكور است و تشفق در اصل تتشقق بوده كه حذف احدى التاءين شده و ميتواند بود كه ظرف متعلق با ذكر محذوف باشد معطوف بيوم يرون الملائكة يعنى ياد كن روزى را كه در آن شكافته شود آسمانها * ( بِالْغَمامِ ) * بسبب ابرى سفيد كه بالاى هفت طبقهء آسمانست و غلظ آن برابر همه سماوات و آن گرانتر است از همهء آسمانها و حقتعالى امروز آن را بقدرة كاملهء خود نگاه داشته چون روز قيامت رسد او را بر آسمان افكند بهر آسمان كه رسد شكافته گردد و در كشاف و انوار گفته كه آسمان بسبب طلوع غمام از آن منشق گردد فكانه تشقق السماء كما تقول شق السنام بالشفرة و انشق بها و نظير اينست منفطر به و اين غماميست كه مذكور است در كريمهء هَلْ يَنْظُرُونَ إِلَّا أَنْ يَأْتِيَهُمُ اللَّه فِي ظُلَلٍ مِنَ الْغَمامِ وَالْمَلائِكَةُ و گويند با بمعنى عن است يعنى آسمان بشكافد از غمام و دور شود از آن تا غمام فرود آيد و نزد بعضى اين همان غمام است كه ظله بنى اسرائيل بوده در تيه و انشقاق آسمان به جهت نزول ملائكه باشد از آن كما قال * ( وَنُزِّلَ الْمَلائِكَةُ ) * و فرو فرستاده شوند فرشتگان كه در آن غمام باشند يا صحايف اعمال عباد * ( تَنْزِيلًا ) * فرو فرستادنى تا روى زمين بفرشتگان مملو گردد حاصل كه آسمان منفتح شود بغمامى كه از آن بيرون آيد و در آن غمام ملائكه نازل شوند و در دستهاى ايشان صحايف اعمال بندگان باشد و از ابن عباس مرويست كه آسمان دنيا شكافته شود و اهل آن از آن نازل شوند و ايشان اكثر از اهل زمين باشند از جن و انس همچنين آسمان دوم و سوم تا هفتم منشق شود و اهالى هر يك از آن اكثر از اهل زمين باشند و همه بر زمين نزول كنند و در موضح آورده كه ملائكهء هفت آسمان هفت صف شده و بگرد عالم درآيند * ( الْمُلْكُ يَوْمَئِذٍ ) * پادشاهى در آن روز * ( الْحَقُّ لِلرَّحْمنِ ) * ثابتست مر خداى بخشاينده را چه همه پادشاهى ملوك باطل شود و مدعيان در اين روز زبان دعوى مالكيت در بندند و به غير از پادشاهى او هيچ پادشاهى باقى نميماند بدانكه الملك مبتدا و الحق خبر است و للرحمن صلهء آن يا تبيين و يومئذ معمول ملك نه حق زيرا كه آن متاخر است و يا صفت است و خبر يومئذ و يا للرحمن يعنى پادشاهى ثابت كه زوال پذير نباشد در آن روز است و يا ملك حق مر خدايراست و گويند ملك بر سه قسم است ملك عظمت و آن مخصوص است به حق تعالى و ملك ديانت و آن بتمليك او سبحانه است و ملك جبريه و آن بغلبية دست دهد * ( وَكانَ ) *\r\n","description":"","footnote":"","page_name":" 344 ","page_number":344},
  {"content":"\r\nو باشد آن روز * ( يَوْماً عَلَى الْكافِرِينَ ) * روزى بر كافران * ( عَسِيراً ) * دشوار از شدت اهوال تقديم جار و مجرور براى افادهء حصر است يعنى شدت اهوال آن روز منحصر خواهد بود بر كافران اما بر اهل ايمان آسان خواهد بود و نهايت كايت و شدت آن بر مؤمنان به مقدار كلفتى خواهد بود كه در اداء نماز در دنيا يافته باشند * ( وَيَوْمَ ) * و ياد كن روزى را كه از فرط حسرت و ندامت * ( يَعَضُّ الظَّالِمُ ) * خايد ستمكار تبه روزگار * ( عَلى يَدَيْه ) * بر دستهاى خود يعنى دست خود را بدندان گزد چنان كه متحسران از فرط حسرت عض يدين و اكل بنان و\r\nخرق اسنان و مانند آن كنايه‌اند از غيظ و حسرت زيرا كه اينها از روادف غيظ و حسرت اند و مراد به ظالم جنس است پس هر كه از حد شرع تجاوز كرده باشد بكفر يا فسق روز قيامت بعض يد مشغول خواهد بود و از ابن عباس مرويست كه اين آيه دربارهء عقبه بن ابى معيط و ابى بن خلف آمد كه با يكديگر دوستى كردندى و عقبه را عادت بودى كه چون از سفر باز آمدى طعامى مهيا كردى و اشراف قوم را حاضر كرده ضيافت نمودى و او بسيار با سيد ابرار ( ص ) مجالست كردى روزى بنا بر عادت خود از سفر باز آمد و مردمان را بضيافت خود طلبيد و بسبب مجالست قديمى و قرب جوار حضرت سيد ابرار را طلبيد چون طعام حاضر ساخت فرمود تا كلمتين شهادتين نگويى از طعام تو نخورم عقبه گفت ( اشهد ان لا إله الا اللَّه و ان محمد رسول اللَّه ) پس رسول ( ص ) طعام او را بخورد و اين سخن بابى بن خلف رسيده نزد وى آمد و او را ملامت كرد و گفت مگر از دين برگشتهء كه سخن محمد ( ص ) را ميشنوى و كلمه مىگويى گفت من از دين خود برنگشته‌ام و اما مردى در سراى من آمد و گفت به هيچ وجه طعام تو نخورم مگر گاهى كه اين كلمه بگويى مرا عار آمد كه مهمان من طعام ناخورده از خانه بيرون رود پس من براى خاطر او اين كلمه بگفتم تا طعام مرا بخورد ابى ملعون گفت از تو راضى نميشوم تا آنكه او را تكذيب كنى و آب دهن در روى او اندازى عقبه گفت چنين كنم پس بنزد پيغمبر ( ص ) آمد و آن حضرت در دار الندوه در سجده بود آب دهن حواله روى دل آراى وى كرد و از ضحاك منقولست كه آب دهن او دو شعلهء آتش جانسوز گشت و بدان حضرت نرسيده بر وى باز آمده و هر دو طرف روى او بسوخت و تا زنده بود آن داغها مينمود القصه حضرت رسول ( ص ) گفت اى عقبه تو را نميبينم كه از مكه بيرون روى مگر كه سر ترا بشمشير برداريم پس در غزوهء بدر عقبه را اسير كردند و بعد از انقضاى حرب حكم حضرت رسالت پناهى ( ص ) بقتل او صادر شده بر دست امير المؤمنين كشته گشت و اما ابى بن خلف را رسول ( ص ) بدست خود بكشت در حين مصاف و اين آيه در شأن عقبه نازل شد مضمون آن\r\n\r\nكه آن ظالم در روز قيامت\r\nبسيار بخايد سر انگشت ندامت\r\n\r\nو در تفسير اهل البيت ( ع ) واقع شده كه اين آيه دربارهء يكى از دشمنان اهل بيت رسول ( ص ) نازل شده و از ابى عبد اللَّه ( ع ) روايتست كه\r\nليس\r\n","description":"","footnote":"","page_name":" 345 ","page_number":345},
  {"content":"\r\nرجل من قريش الا و قد نزلت فيه آية او ايتان تقوره الى جنة او تسوقه الى نار تجرى فيمن بعده ان خيرا فخير و ان شرا فشر\r\nصاحب احقاق آورده كه چهار هزار بار اطراف اصابع خود را تا مرفق بخايد و در هر بار حقتعالى دست وى را بروياند ديگر باره بخايد و از خائيدن آن بى خبر باشد * ( يَقُولُ ) * گويد از روى تحسر * ( يا لَيْتَنِي اتَّخَذْتُ ) * كاشكى فرا ميگرفتم * ( مَعَ الرَّسُولِ ) * با پيغمبر خدا * ( سَبِيلًا ) * راهى كه وى فرا گرفته كه راه نجاتست و طريق حق * ( يا وَيْلَتى ) * واى بر من * ( لَيْتَنِي لَمْ أَتَّخِذْ ) * كاشكى فرا نميگرفتم * ( فُلاناً ) * فلان يعنى ابى را * ( خَلِيلًا ) * دوست و با وى دوستى نميكردم و نزد مجاهد مراد شيطانست كه حامل عباد است بر مخالفت حق و بنا بر آنكه ظالم جنس است پس مراد هر خليلى است كه از راه حق و طريق هدى اضلال و اغواى صاحب خود كند و فلان كنايه از اعلامست هم چنان كه هن كنايه از اجناس است * ( لَقَدْ أَضَلَّنِي ) * بدرستى كه گمراه كرد مر او باز داشت * ( عَنِ الذِّكْرِ ) * از ياد كردن خدا يعنى كلمهء شهادت يا موعظهء پيغمبر ( ص ) يا كتاب خدا * ( بَعْدَ إِذْ جاءَنِي ) * بعد از آنكه آمده بود به من و متمكن بوده‌ام از آنكه به آن متعظ شوم * ( وَكانَ الشَّيْطانُ ) * و هست ديو يعنى دوست گمراه كننده كه شيطان الانس است * ( لِلإِنْسانِ ) * مر آدمى را * ( خَذُولًا ) * فروگذارنده در وادى هلاكت يعنى دوستى مىكند با آدمى تا آنكه او را به حد هلاكت رساند و بعد از آن او را واگذارد و هيچ نفعى به او نرساند و اين فعولست و ماخوذ از خذلان و يا مراد شيطان جن است كه ابليس است كه پيوسته وسوسه مىكند آدمى را بمخالفت خدا و رسول ( ص ) و چون در دام هلاك افتاد او را فرو ميگذارد و نفع نمى رساند بلكه از او تبرا مىكند لقوله كَمَثَلِ الشَّيْطانِ إِذْ قالَ لِلإِنْسانِ اكْفُرْ فَلَمَّا كَفَرَ قالَ إِنِّي بَرِيءٌ مِنْكَ و شبههء نيست در آنكه مصاحبت اخيار و اشرار تأثير تمام دارد در هداية و ضلالت كما\r\nقال النبى مثل الجليس الصالح كمثل الدارى ان لم يجدك من عطره يعلق بك من ريحه و مثل السوء كمثل صاحب الكبر ان لم يحرفك من شرار ناره علقك من نتن دخانه\r\nيعنى مثل همنشين نيكو همچه مثل عطار است كه چون با او نشينى اگر چه عطر خود به تو ندهد اما از بوى عطر او بهره مند شوى و زمانى آن بو با تو بماند و مثل همنشين بد همچه خداوند كورهء آتش است اگر چه ترا بشرار آتش نسوزد اما گند دود آن در جامهء تو بماند\r\nو حقتعالى بعد از ذكر احوال مصاحبت اشرار و سوء عاقبت آن در دار قرار حكاية شكايت رسول ( ص ) مىكند از قوم خود و ميفرمايد كه * ( وَقالَ الرَّسُولُ ) * و گفت رسول در دنيا يا\r\n","description":"","footnote":"","page_name":" 346 ","page_number":346},
  {"content":"\r\nگويد در آخرت * ( يا رَبِّ ) * اى پرودگار و آفريدگار من * ( إِنَّ قَوْمِي اتَّخَذُوا ) * بدرستى كه قوم من كه قريشند گرفتند * ( هذَا الْقُرْآنَ ) * اين قرآن را * ( مَهْجُوراً ) * منسوب بهذيان يعنى بيهوده و بى معنى و يا فرو گذاشته شده كه به دو ايمان نياوردند و از استماع آن اعراض كردند و به جهت عناد در وى انديشه نكردند تا بمضمون آن عمل كنند انس از رسول ( ص ) روايت كرده كه آن حضرت فرمود\r\nمن تعلم القرآن و علق مصحفه لم يتعاهده و لم ينظر فيه جاء يوم القيمة متعلقا به يقول يا رب عبدك هذا اتخذنى محجورا اقض بينى و بينه\r\nيعنى هر كه قرآن بياموزد و بياويزد مصحف را از جايى و تعهد آن نكند و در آن ننگرد روز قيامت بيايد و در صاحب خود آويزد و گويد خدايا اين بنده مرا مهجور كرد ميان من و او حكم كن و بنا بر آنكه مهجور بمعنى سخن بيهوده و هذيانست مشتق است از ( هجر اذا هدى فيه اى جعله مهجورا فيه ) بحذف جار و مجرور و اين بر دو وجه است يكى آنكه زعم ايشان آن بود كه قرآن متضمن هذيانست و سخن باطل و از اساطير الاولين دويم آنكه هر گاه استماع آن ميكردند سخن لغو و هذيان در ميان ميانداختند كقوله لا تسمعوا لهذا القرآن و الغوا فيه و بنا بر اين مهجور بمعنى كلاميست كه كفار سخن لغو و هذيان در ميان ميانداختند و ميتواند بود كه مهجور بمعنى هجر بود چون مجلود و معقول اى اتخذوه هجرا و در اين حكايت تعظيم شان شكايتست و تخويف قوم حضرت رسالت ( ص ) زيرا كه انبيا چون ملتجى ميشدند به حضرت عزت و شكايت امم خود معروض او ميداشتند عذاب بر ايشان نازل ميشد بدون مهلت بعد از آن حقتعالى از روى تسليه و تصيير پيغمبر ( ص ) و تاسيس آن حضرت بانبياى ماضيه وعدهء نصرت او بر قريش فرمود كه * ( وَكَذلِكَ ) * و هم چنان كه اين كفره را دشمن تو گردانيديم به اين وجه كه مخصوص ساختيم ترا بنبوت در ميان ايشان و بانعام نعمت رسالت و به جهت اين حقد و حسد و عداوت پيدا كردند نسبت به تو * ( جَعَلْنا لِكُلِّ نَبِيٍّ ) * گردانيديم مر هر پيغمبرى را * ( عَدُوًّا مِنَ الْمُجْرِمِينَ ) * دشمنى از كافران به اين معنى كه تكبر و تجبر مانع ايشان شد كه اقتفا به نبى خود كنند و منقاد و مأمور او شوند و به جهت اين با پيغمبران خود كمر عداوت در ميان بستند مانند نمرود مر ابراهيم را و فرعون مر موسى را و آن پيغمبران بر آن صبر كردند پس تو نيز اقتدا بايشان نموده سپر صبر را بر روى خود كش و عدو محتمل واحد جمع است * ( وَكَفى بِرَبِّكَ ) * و پسنديده است پروردگار تو * ( هادِياً ) * راهنماينده ترا بطريق شكيبايى * ( وَنَصِيراً ) * و يارى دهنده بر دشمنان نصب اين هر دو بر حاليت است يا بر تميز از ابن عباس مرويست كه اسباب داعيه بعداوت كفار نسبت بانبياى خود آن بود كه حقتعالى انبيا را امر فرمود كه ايشان را بايمان دعوت كنند و ترك دينى كنند كه آباى ايشان داشتند و ذم اصنام ايشان كنند و چون\r\n","description":"","footnote":"","page_name":" 347 ","page_number":347},
  {"content":"\r\nانبيا به اين امر اقدام نمودند امم ايشان اظهار عداوت كردند و با ايشان در مقام عناد و جدال در آمدند فكان او سبحانه باعث عداوت ايشان شده نه آنكه معنى اين باشد كه حق تعالى خلق عداوت انبيا نموده بود در ايشان چه او سبحانه خالق خير است نه شر چنان كه دلايل ساطعه دالند بر اين پس مخالفين را نرسد كه به اين آيه استدلال كنند بر آنكه حق تعالى خالق شر است كما قال ( النصارى فى تفسير و فيه دليل على انه خالق الشر ) * ( وَقالَ الَّذِينَ كَفَرُوا ) * و گفتند آنان كه كافر شدند از يهود و نصارى و يا مشركان عرب * ( لَوْ لا نُزِّلَ ) * چرا فرو فرستاده نميشود * ( عَلَيْه الْقُرْآنُ ) * بر محمد ( ص ) قرآن * ( جُمْلَةً واحِدَةً ) * جملهء يگانه يعنى يك بار چنان كه تورية و انجيل و زبور و نزل بمعنى انزال است چنان كه به اين مفسر شد مانند خير به معنى اخبر تا مناقض جملة واحده نباشد و اين اعتراض بىموقع از جمله اعتراضات داله‌اند بر نفور ايشان از حق و تجانب ايشان از اتباع آن چه قرآن متصف بصفت اعجاز است و آن مختلف نميشود به آنكه پراكنده يا مجموع نازل شود و لهذا ايشان قادر نبودند كه اتيان كنند بنجمى از نجوم آن و باصغر سور آن پس اعتراض ايشان در اين باب بىحاصل باشد و محض عناد و جحود و ديگر آنكه تفريق آن متضمن فوايد است كه در جمله نيست كما اشار بقوله * ( كَذلِكَ ) * همچنين فرستاديم پراكنده * ( لِنُثَبِّتَ ) * تا ثابت گردانيم و قوت دهيم * ( بِه ) * بتفريق آن در اوقات متعدده * ( فُؤادَكَ ) * دل ترا يعنى تا بطريق وحى دل ترا بر حفظ و فهم ان متمكن سازيم و يا به جهت آنكه بصيرة ترا زياده سازيم بتجدد وحى در هر حادثه و هر امرى كه رخ نمايد * ( وَرَتَّلْناه ) * و بر تو خوانديم آن را از روى تبيين بعضى از پى بعضى * ( تَرْتِيلًا ) * خواندنى با مهلت و تأنى در مدت متباعده كه\r\nآن بيست سال بود يا بيست و سه سال و اصل ترتيل تفليج اسنانست حاصل كه حقتعالى در جواب اعتراض كفار ميفرمايد كه تفريق قرآن به جهت آنست كه متضمن فوايد است يكى سهولت حفظ چه چون موسى و داود و عيسى على نبينا و عليهم السلم كه كتاب ايشان يك بار فرود آمد خواننده و نويسنده بودند و اين پيغمبر ما اميست پس اگر كتاب او بيكبار نازل گشتى حفظ آن مشكل بودى و ديگر آنكه نزول آن بحسب مواقع موجب مزيد بصيرتست و سبب زيادتى عوض در معنى آن و ديگر آنكه هر نجمى كه فرود ميآيد تحدى مينمايد پس اعجاز قرآن و عجز ايشان ظاهر ميگردد و ديگر نزول جبرئيل آنا فآنا موجب تسلى خاطر آن حضرت است و ديگر آنكه در قرآن ناسخ و منسوخ هست و هر آينه ناسخ متأخر از منسوخ بايد و اجتماع آنها در آن واحد نشايد و نيز قرآن مشتمل است بر اجوبه و اسؤله و جواب در عقب سؤال آيد و مجاهد و قتاده در تفسير ترتيل فرموده‌اند كه ابن عباس گفته كه معناه بيناه تبيينا و رسلناه ترسيلا\r\n","description":"","footnote":"","page_name":" 348 ","page_number":348},
  {"content":"\r\nبعضه فى اثر بعض چنانچه به اين مفسر شد و سدى گفته كه فَصَّلْناه تَفْصِيلًا و نخعى تفسير نموده كه فرقناه تفريقا و اينها قريب المعانىاند و مرويست كه حضرت رسالت ( ص ) گفت\r\nيا بن عباس اذا قرأت القرآن فرتله ترتيلا\r\nابن عباس گفت ما الترتيل فرمود\r\nبينه تبيينا و لا تنشره نشر الدقل و لا تهده هذا الشعر قفوا عند عجايبه و حركوا به القلوب و لا تكونن هم احدكم آخر السوره\r\nيعنى تبيين ساز حروف و كلمات قرآن را و پراكنده مساز كلمات و حروف را همچه پراكندگى خرماى زبون و بسيار آن را بسرعت مخوان مانند سريع خواندن شعر و دلهاى خود را به حركت در آر بان و نزد عجايب آن وقف كن به جهت تامل كردن در آن و بايد كه قصد يكى از شما آن نباشد كه زود ختم سوره كند مراد آنست كه قرآن را بر وجه تانى قراءة كن و در دل خود جاى ده و از امير المؤمنين ع معنى ترتيل پرسيدند فرمود\r\nحفظ الوقوف و اداء الحروف\r\nو در كشاف آمده كه و رتلناه عطفست بر فعل محذوف كه متعلق به كذلك است كانه قال كذلك فرقناه و رتلناه و معنى ترتيله ان قدره آية بعد اية وقفه وقفه عقيب وقفه و در انوار گفته كه كذلك صفت مصدر محذوفست و مشار اليه آن انزال قرآنست بر وجه تفريق چه اين مدلول عليه است بقوله * ( لَوْ لا نُزِّلَ عَلَيْه الْقُرْآنُ جُمْلَةً واحِدَةً ) * و محتمل است كه تماميت قول كفار بكذلك باشد و لبث الخ كلام حقتعالى و ح اسم اشارت در موضع حال باشد و اشارة بكتب سالفه و بر هر تقدير متعلق لام محذوف است اى كذلك انزلناه مفرقا لنثبت به فؤادك و رتلناه ترتيلا * ( وَلا يَأْتُونَكَ بِمَثَلٍ ) * و نمىآرند مشركان براى تو مثلى عجيب يعنى در بيان قدح نبوت و طعن كتاب تو سؤال عجيبى نمىكنند كه در بطلان مانند مثل مردمانست كه آن را بافواه گويند براى تعجب از بطلان آن * ( إِلَّا جِئْناكَ بِالْحَقِّ ) * مگر ميآريم براى تو جوابى راست و درست كه ببرهان ساطع قول ايشان را رد كند * ( وَأَحْسَنَ تَفْسِيراً ) * و ميآوريم آنچه را كه نيكوتر است از روى تبيين ملخص سخن آنست كه اينكافران هيچ مثلى نيارند تا كار تو به آن باطل كنند يا قدحى در آن بديد آرند الا كه ما حقى بياريم كه مثل ايشان را باطل گرداند و بيان نيكوتر آريم تا اعتراض ايشان را در هم شكند و گويند معنى آنست كه كفار هيچ حالى و صفت عجيبه نيارند به تو كه گويند كه چرا تو به اين حال و صفت نيستى مانند آنكه ملكى مقارن تو باشد كه با تو منذر ما باشد يا گنجى به تو رسد يا باغى پر از ميوه داشته باشى و يا قرآن بر تو يك دفعه نازل گردد مگر آنكه ميدهيم ترا حالى و صفتى كه سزاوار او باشد به تو در حكمت و مصلحت ما و آنچه را كه نيكوتر باشد در كشف آنچه مبعوث شدهء بر آن و در دلالت بر صحت آن بعد از آن از مآل ايشان كه اين نوع اعتراضات ميكردند اخبار مينمايد كه * ( الَّذِينَ يُحْشَرُونَ ) * مشركان آنانند كه حشر كرده شوند * ( عَلى وُجُوهِهِمْ ) * بر روى\r\n","description":"","footnote":"","page_name":" 349 ","page_number":349},
  {"content":"\r\nهاى خود يعنى روى به زمين نهاده و پاى بر هوا ميروند * ( إِلى جَهَنَّمَ ) * بسوى دوزخ و يا روى ايشان را به زمين كشند تا بدوزخ جار و مجرور اول در موضع حال است اى مقلوبين او مسحوبين اليها يعنى مشركان محشور شوند در حالتى كه منكوس باشند و يا به زمين كشيده شوند تا بجهنم و در حديث آمده كه\r\nلحشر الناس يوم القيمة على ثلاثة اصناف صنف على الدواب و صنف على الاقدام و صنف على الوجوه\r\nو اسم موصول مرفوع يا منصوب المحل است بر ذم و يا مبتداست و خبر آن قوله * ( أُوْلئِكَ شَرٌّ مَكاناً ) * يعنى آنان كه بر روى محشور شوند و به اين هيئت ايشان را بدوزخ برند آن گروه بدترند از روى مكان يعنى مكان ايشان بدتر است از منازل فقراء مؤمنين كه در دنيا داشته‌اند و ايشان طعنه ميزدند كه اى الْفَرِيقَيْنِ خَيْرٌ مَقاماً وَأَحْسَنُ نَدِيًّا * ( وَأَضَلُّ سَبِيلًا ) * و كجتر و ناصوابتر از روى راه چه راه ايشان مفضى به آتش دوزخ است و مفضل عليه رسول است و اتباع او بر طريق قوله قل هل ننبئكم بشر من ذلك مثوبة عند اللَّه من لعنه اللَّه و غضب عليه گوئيا معنى كلام اينست كه حامل شما اى مشركان بر اين اسوله تحقير مكان پيغمبر است و تضليل سبيل او و حال آنكه نميدانيد حلول خود را در مآل تا عالم شويد به آنكه كدام از شما و پيغمبر مكان او بدتر است و راه ناصوابتر گويند اين آيه متصل است بقوله أَصْحابُ الْجَنَّةِ يَوْمَئِذٍ خَيْرٌ مُسْتَقَرًّا و وصف سبيل بضلال از اسناد مجازيست براى مبالغه در صحيح بخارى مذكورست كه حضرت رسالت ( ص ) را سؤال كردند كه كيف يحشر الكافر على وجهه يوم القيمة در روز قيامت چگونه كافر را بر روى محشور سازند فرمود كه\r\nان الذى امشاه على رجليه قادر على ان يمشيه على وجهه يوم القيمة\r\nيعنى بدرستى كه آن كسى كه كافر را بر هر دو پا به راه ميبرد قادر است بر آنكه او را بر روى به راه برد و بعد از ذكر حال كافران و مشركان در آخرت حكايت انبيا و امم ايشان ميفرمايد براى تسليهء حضرت و ميگويد كه * ( وَلَقَدْ آتَيْنا مُوسَى ) * و بتحقيق كه داديم موسى را * ( الْكِتابَ ) * كتاب تورية بعد از غرق شدن فرعون و اتباع او * ( وَجَعَلْنا ) * و گردانيديم بعد از غرق شدن فرعون * ( مَعَه ) * با موسى * ( أَخاه هارُونَ ) * برادر او هارون را * ( وَزِيراً ) * يار و مددكار در حمل دعوت و اعلاء كلمه يعنى تا حامل بعضى از اثقال دعوت و اعباي تبليغ او شود و وزارت منافى مشاركت او نيست در نبوت زيرا كه متشاركان در امر متوازرانند بر آن * ( فَقُلْنَا اذْهَبا ) * پس گفتيم كه هر دو برويد * ( إِلَى الْقَوْمِ الَّذِينَ ) * بسوى گروه قبطيان يعنى فرعون و اهل او كه آنانند كه * ( كَذَّبُوا ) * تكذيب كردند * ( بِآياتِنا ) * آيات ما را كه بايشان نموديم از معجزات و يا دلايل عقليه پس ايشان به حكم ما برفتند و آن قوم را به حق دعوت\r\n","description":"","footnote":"","page_name":" 350 ","page_number":350},
  {"content":"\r\nكردند و ايشان به آن استكبار كردند * ( فَدَمَّرْناهُمْ ) * پس هلاك كرديم و نيست گردانيديم ايشان را * ( تَدْمِيراً ) * هلاك كردنى و نيست كردنى باغراق در دريا ذكر ذهاب موسى و هارون بفرعون و تكذيب ايشان آنها را و اقتصار بر طرفين قصهء ايشان كه آن امر بذهاب ايشانست و تدمير مرسل اليهم به جهت اكتفاء است به آنچه مقصود است از قصهء ايشان كه آن الزام حجت است ببعث رسل و استحقاق تدمير بتكذيب ايشان وفاء تعقيبيه باعتبار حكمت نه وقوع پس منافى تراخى زمان نباشد * ( وَقَوْمَ نُوحٍ ) * و گروه نوح را * ( لَمَّا كَذَّبُوا الرُّسُلَ ) * آن هنگام كه تكذيب كردند پيغمبران را يعنى نوح و آنان كه قبل از او بودند چون شيث و ادريس يا همين تكذيب نوح كردند و ليكن تكذيب يك پيغمبر مستلزم تكذيب همهء پيغمبرانست يا مطلقا بعثت رسل را همه انكار كردند مانند براهمه * ( أَغْرَقْناهُمْ ) * غرقه ساختيم ايشان را بطوفان * ( وَجَعَلْناهُمْ ) * و گردانيديم اغراق يا قصهء ايشان را * ( لِلنَّاسِ ) * براى مردمان * ( آيَةً ) * نشانهء تا از آن عبرت گيرند * ( وَأَعْتَدْنا ) * و آماده كرديم * ( لِلظَّالِمِينَ ) * براى ستمكاران در آخرت سواى آنچه در دنيا بايشان رسيد * ( عَذاباً أَلِيماً ) * عذاب دردناك اين كلام متحمل تعميم و تخصيص است و بنا بر تخصيص وضع مظهر در موضع مضمر بجهة تظليم است مر ايشان را و قوله * ( وَعاداً ) * عطفست بر ضمير منصوب منفصل كه مفعول اول جعلنا است و يا بر ظالمين كه منصوب المحل است به جهت آنكه اعتدنا بمعنى وعدنا است يعنى گردانيديم قصهء عاد و اهلاك ايشان را به جهت تكذيب هود ( ع ) علامتى از براى مردمان تا از آن اعتبار گيرند و يا وعده داديم عاديان را بعذابى دردناك * ( وَثَمُودَ ) * و همچنين كرديم گروه ثمود را كه تكذيب صالح كردند * ( وَأَصْحابَ الرَّسِّ ) * و اصحاب چاه رس را كه در طغيان به حد نهايت رسيده بودند رس چاهيست در يمامه يا در آذربايجان يا در انطاكيه كه صاحب يس يعنى حبيب نجار را در وى كشتند يا چشمهء بود در نخلستان كه از بنى اسد بود يا همان اخدود است كه در سورهء بروج مذكور خواهد شد و گويند رس قريهء بوده به زمين فلج از ولايات يمن و اصحاب آن از بقاياى نمود بودند پيغمبرى بديشان مبعوث شد و او را بكشتند و در بعضى تفاسير آنست كه بعد از قتل گوشت او را بخوردند عذاب بر ايشان رسيد و يا جمعى بت پرست بودند كه شعيب ع بديشان آمد تكذيب وى كردند روزى بر حوالى چاهى كه داشتند مجتمع شده بايذاى شعيب مشغول شدند ناگاه آن چاه درهم افتاد و همهء ايشان با منازل و مواشى به زمين فرو رفتند يا قومى بودند كه شجرهء صنوبر ميپرستيدند و پيغمبرى از نسل يهودا ابن يعقوب بديشان مبعوث شد و او را تكذيب نموده بكشتند و\r\n","description":"","footnote":"","page_name":" 351 ","page_number":351},
  {"content":"\r\nدر چاهى افكندند و ابر سياهى بر ايشان سايه افكند و از آن صاعقه بيرون آمده همه را بسوخت يا اهل بئر معطله بودند چنان كه قصهء ايشان گذشت يا اصحاب حنظلة بن صفواناند و چون تكذيب نبى خود كردند حقتعالى ايشان را مبتلا نمود بمرغى دراز گردن كه اجنحهء او بهمهء الوان ملون بود بجهة طول عنق او را عنقا گفتندى و بر كوهى كه آن را دمخ يا فيج گفتندى مقام داشت بيامدى و كودكان و مواشى خورد ايشان را در ربودى و فرو بردى و بدين جهت او را مغرب\r\nلقب كرده بودند يعنى فرو برنده و ناپديد كننده روزى دخترى كه نزديك ببلوغ بود از ميان ايشان بربود و ايشان شكايت آن مرغ پيش پيغمبر خود آوردند و شرط كردند كه اگر شر او مكفى گردد ايمان آرند پيغمبر دست بدعا برداشت و گفت\r\nاللهم خذها و اقطع نسلها\r\nبار خدايا او را بگير و نسلش را قطع كن دعاى پيغمبر بعز اجابت رسيده آن مرغ غايب شد و ديگر از او خبر و اثر نيامد و جز نام او چيزى نماند و در چيزهاى ناياب به دو مثل ميزنند كما قيل\r\n\r\nمنسوخ شد مروت و معدوم شد وفا\r\nو ز هر دو نام ماند چه عنقا و كيمياء\r\n\r\nالقصه اين قوم بعد از غيبت عنقا در تمرد و عناد افزودند و حنظله را شهيد كردند و حقتعالى آتش را بر ايشان نازل ساخت و همه را بسوخت و امام على بن الحسين ( ع ) از پدر بزرگوار خود نقل كرده كه مردى از بزرگان بنى تميم نزد امير المؤمنين ( ع ) آمد و از او پرسيد كه اصحاب رس چه كسانند و در كدام عصر بودند و پيغمبر ايشان كه بود و جاى ايشان در كجا بود بچه چيز هلاك گشتند و من در كتاب خدا ذكر ايشان مييابم و قصهء ايشان مذكور نيست آن حضرت فرمود كه از من چيزى پرسيدى كه از من هيچكس نپرسيده بود و كسى از آن خبر ندهد پس آن را از من فراگير يا اخا تميم بدانكه ايشان گروهى بودند كه درخت صنوبر پرستيدندى و آن درخت را شاه درخت خواندندى و آن را يافث بن نوح گشته بود بر كنار چشمهء كه او را دوشاب گفتندى و حقتعالى آن چشمه را براى نوح ( ع ) گشاده بود پس از طوفان و ايشان را اصحاب رس براى آن خواندندى كه پيغمبر خود را در زمين كردند و ايشان قبل از سليمان بن داود بودند و دوازده درخت بر حوالى آن جاى داشتند و آن موضع از بلاد مشرق بود و در آن زمان جوى نبود از آب كه از آن شيرينتر باشد و هيچ شهر از آن آبادانتر نبود و اهل آن نسبت ببلاد ديگر بيشتر بودند و آنجا قريه هاى متعدد بودند و بزرگترين آن قرى قريهء بود كه آن را اسفند باد گفتندى و مسكن ملك ايشان آنجا بود و آن پادشاه تركون بن عابور بن ناوش بن شادان بن نمرود بن كنعان بود و اين چشمه و شجرهء صنوبر در اين ديه بود و هر يك از ايشان از اين درخت شاخ ها گرفته بودند و در منزل خود نشانده و درختان بسيار از آن صنوبر پيدا شده و ايشان آب آن چشمه را بر خود حرام كرده بودند و از آن آب نخوردندى و چهار پايان را از آن آب ندادندى و اگر كسى از آن آب برگرفتى او را بكشتندى و گفتندى كه اين حيات خدايان ما است روا نباشد كه از آن كم كنيد و در هر\r\n","description":"","footnote":"","page_name":" 352 ","page_number":352},
  {"content":"\r\nعيدى كه ايشان را بودى بيامدندى و آن درخت كه نزديك ده ايشان بودى بياراستندى و بانواع حلل و جواهر مزين كردندى و جامهاى حرير مصور بر او پوشانيدندى و گاو و گوسفند بسيار بياوردندى و نزد آن قربان كردندى و آتش برافروختندى و آن ذبايح را در آن افكندندى و چون دود آن بر هوا شدى و آسمان را پوشيدى ايشان آن درخت را سجده كردندى و بگريستندى و نضرع كردندى و گفتندى كه اى خداى ما از ما راضى شو شيطان بيامدى و شاخ آن درخت بجنبانيدى و از ساق درخت آواز دادى مانند آواز كودكى كه اى بندگان من از شما خشنود شدم ايشان چون اين را بشنيدندى خوشحال گشتندى و به نشاط مشغول شدندى و بخمر و لهو و لعب اشتغال نمودندى و بر سر هر ماه كه عيد ايشان بود در آن روز بجانب درختها كه بر در ده ايشان بودى توجه نمودندى و به اين طريقه عمل نمودندى و چون بنزديك آن ده بزرگتر رسيدندى كه اصل شجرهء صنوبر بر آنجا بود و همهء اشجار ديگر از آن گرفته بودند و بر در ديهء خود نشانده مردمان آن ديه از صغير و كبير باستقبال ايشان بيرون آمدندى و در آن موضع سراپردهء بزدندى از ديبا كه بر آن انواع صور مصور كرده بودند آن را دوازده در بودى براى هر دهى درى و از بيرون سراپرده آن شجر را سجده كردندى اصناف آن قربانيها كه بنزديك آن درختان ديگر كه از نتايج آن درخت بود كردندى و تضرع بسيار نمودندى ابليس بيامدى و شاخهاى اين درخت را سخت بجنبانيدى و بآواز بلند آواز دادى و ايشان را وعدهاى بسيار دادى ايشان سر برداشتندى و نشاط و خرمى كردندى و بلهو و لعب و طرب مشغول شدندى و در\r\nدوازده شبانه روز بعدد عيدهايى كه ايشان را در هر سالى بودى به اين منوال گذرانيدندى و بعد از آن به خانه هاى خود رجوع كردند چون مدتى بر اين بگذشت حقتعالى پيغمبرى بديشان فرستاد از فرزندان يهودا ابن يعقوب و مدتى در ميان ايشان بود و ايشان را دعوت ميكرد و بخداى خود ميخواند اجابت نكردند و در كفر اصرار نمودند و عناد و طغيان و عصيان بيشتر كردندى و آن پيغمبر بنزديك آن درخت بزرك آمد و آنچه ايشان ميكردند مشاهده كرده دلتنك شد و دعا كرد و گفت بار خدا تو عالمى كه ايشان نافرمانى را از حد بردند و از عبادت اين درخت باز نميايستند خداوندا آيتى بديشان نماى در اين درخت و آن را خشك گردان حقتعالى اجابت دعاى آن پيغمبر كرده آن درخت را خشك ساخت ايشان بعد از مشاهده آن مضطرب و پريشان شدند و گفتگوى در ميان ايشان افتاده دو فرقه شدند گروهى گفتند اين از سحر اين مرد است كه پيغمبر خداى آسمانست خواست تا شما را باطاعت خداى خود آرد به اين سحر كرد و خشك گردانيد گروهى ديگر گفتند اين به جهت آنست كه خدايان شما بر شما خشم گرفته‌اند به جهت آنكه اين مرد آنها را دشنام ميدهد و عيب مىكند و شما مزاحم او نميشويد پس همه اتفاق كردند كه اين مرد را ميبايد كشت تا رضاى معبودان خود حاصل كنيم پس بنزديك آن چشمه چاهى\r\n","description":"","footnote":"","page_name":" 353 ","page_number":353},
  {"content":"\r\nكندند و اطراف آن را از ارزيز برآوردند و آن پيغمبر را در آنجا كردند و بت مهين كه از سنگ تراشيده بودند بياوردند و بر سر آن چاه نهادند گفتند شايد كه ناله و فرياد وى اين معبود بزرگ بشنود و از ما راضى شود و معبودان ديگر را از ما خوشنود سازد پس آن پيغمبر در آنجا ميناليد و خداى را بتضرع تمام مىخواند تا قبض روح او كرد بعد از آن جبرئيل را گفت كه كثرت طول و حلم من اين بندگان كافر نعمت را مغرور گردانيد و سالها است كه بعبادت غير من مشغولند و مع ذلك پيغمبر مرا بكشتند اكنون از ايشان انتقام كشم و بعزت و جلال من كه ايشان را عبرت جهانيان گردانم پس چون نوبت عيد ايشان در رسيد بر عادت خود به عيدگاه خود حاضر شدند و به سجده و قربان و لهو و نشاط مشغول شدند حقتعالى بادى سرخ فرستاد از آن ترسيدند و در يكديگر آويختند پس زمين را امر فرمود تا زير ايشان سنگ كبريت كشت و ابر سياه بر بالاى سر ايشان بايستاد آتش بر ايشان بارانيد و همه ايشان آنجا گداخته شدند مانند ارزير در آتش اينست قصهء اصحاب الرس كه از من پرسيدى و بعضى از علماء گفته‌اند كه اصحاب الرس دو فرقه بودند فرقهء بدوى بودند و اهل خيمه و خداوندان مواشى و چهار پايان حقتعالى بديشان پيغمبرى فرستاد او را بگشتند پس وليى از اولياى خود بديشان فرستاد و انولى با ايشان مناظره آغاز كرد و گفت شما چه ميپرستيد گفتند خداى ما در اين درياست و آن دريايى بود كه ايشان بر ساحل آن مقيم شده بودند هر ماهى شيطان يك بار از آن دريا بر آمدى و ايشان براى او قربان كردندى آن ولى گفت اگر معبود شما از دريا بر آيد و من او را بخوانم و وى دليل و منقاد نزد من آيد شما ايمان ميآريد گفتند آرى و بر اين عهد و ميثاق كردندى و چون موعد بيرون آمدن شيطان از آب در رسيد همه يك بار بكنار دريا آمدند شيطان از دريا بيرون آمد مانند ماهى دراز و بر چهار ماهى ديگر سوار شده و تاجى بر سر نهاده ايشان چون وى را بديدندى سجدهء وى كردند و در آن حال انولى گفت ( ائتنى طوعا و كرها بسم اللَّه الكريم ) آن شيطان در حال پياده شد و ذليل وار ميآمد تا پيش او پس او را گفت آن ماهيان ديگر را بهمن طريق نزد من آور ايشان به همين وجه ذليل و خوار شده نزد انولى آمدند ولى گفت اى مردمان ديديد كه اينكه معبود خود دانسته‌ايد چگونه اسير و منقاد خداى منست چه به مجرد شنيدن نام خداى من اينچنين ذليل گشت پس گفت اى لعين برو از نزد من ذليل و خوارى و به اين وجه از نزد انولى برفت و ايشان بعهد خود وفا ناكرده ايمان نياوردند و حقتعالى بادى بر ايشان گماشت تا همه را با انعام و مواشى و اثاث و اموال\r\nدر دريا ريخت پس انولى با تابعان خود آمدند و از مالهاى ايشان آنچه بر روى آب بود بغنيمت برداشتند و اما فرقه ديگر از ايشان جمعى بودند كه ايشان را جويى بود كه آن را رس خواندندى و ايشان را به اين نسبت كردندى و عرض انجوى سه فرسنگ بود در ميان آذربايجان و ارمنيه و از آن جانب كه بارمنيه بود بت پرست بودند\r\n","description":"","footnote":"","page_name":" 354 ","page_number":354},
  {"content":"\r\nو از اين جانب كه تعلق بآذربايجان داشت آتش پرست و جمعى از ايشان دختران خانگى را پرستيدندى و چون سى سال بر دختر بر آمده او را گذاشته دختر ديگرى را پرستش كردندى حقتعالى بايشان پيغمبران را ميفرستاد و ايشان ميكشتند تا آنكه در يك ماه سى پيغمبر فرستاد هر روز يكى تا همه را بكشتند پس باز پيغمبرى فرستاد و وليى را با او معاون ساخت تا جهاد كند و مقرر چنان بود كه پيغمبر دعوت كند و ولى جهاد نمايد پس ولى بايشان در مقام مجاهده بر آمد و ايشان نيز با او مقاتله كردند حقتعالى ميكائيل را فرستاد در وقتى كه گندم در دانه بود و در اينوقت زرع به آب محتاجتر باشد و امر كرد به او كه همهء آبهاى ايشان را به دريا گشود و همهء كاريزها و چشمها را در بند داشت و جمعى ديگر از فرشتگان را فرمود تا آن بقيهء آب كه از چشمه و كاريز بيرون آمده بود همه را خشك كردند و همهء چهارپايان را هلاك كردند پس حقتعالى بادى فرستاد تا اثاث و متاع و مال صامت ايشان را در سر كوه ها و بيانها و شكستها پراكنده گردانيد و آنچه در موضعى پنهان كرده بودند زمين را امر كرد تا خسف كرد و فرو برد پس ايشان نه آب داشتند كه بياشامند و نه طعامى كه بخورند گروهى اندك ايمان آوردند و از ميان ايشان بيرون رفتند و ايشان بيست و يك مرد بودند و چهار زن و دو كودك و باقى كه ماندند همه هلاك گشتند بتشنگى و گرسنگى چون ايشان هلاك گشتند آنان كه قبول ايمان كرده بودند چون باز آمدند شهر را خراب و خانمان را زير و زبر ديدند پس باخلاص تمام دست بدعا برداشتند گفتند خداوندا ما را ابى اندك ده آن مقدار تا زرع كنيم كه سبب معيشت ما شود زياده از آن مده تا طاغى نشويم حقتعالى به جهت صدق نيت و خلوص عقيدهء ايشان آب را زياده از آنچه خواستند بايشان كرامت فرمود پس ايشان كمر اطاعت الهى بر ميان بسته هميشه بطاعت و عبادت مشغول بودند تا كه موت بديشان رسيد و بعد از نسل ايشان اهل نفاق پديد آمدند كه در ظاهر ايمان داشتند و در باطن كافر بودند حقتعالى ايشان را فرو گذاشت پس ايشان در معاصى توغل كردند و از جملهء معاصى ايشان آن بود كه عمل قوم لوط پيش گرفتند و از زنان مهاجرت كردند و زنان بجهة اين شبق شدند شيطان به صورت عجوزهء برآمده نزد ايشان آمد و گفته‌اند كه ان دهاث بنت ابليس بود كه نزد ايشان آمد و مساحقه را تعليم ايشان كرد و پيش ازين زمان هيچ كس از زنان اين عمل قبيح نكرده بود پس حقتعالى در اول شب صاعقه بر ايشان گماشت و تا آخر شب همه هلاك شدند و منازل ايشان همه خراب شد القصه حق تعالى ميفرمايد كه ما هلاك كرديم اصحاب رس را * ( وَقُرُوناً ) * و اهل قرنهايى كه بودند * ( بَيْنَ ذلِكَ ) * ميان اين قبايل عاد و ثمود و اهل رس * ( كَثِيراً ) * قرنهاى بسيار كه جز خدا كسى ايشان را نداند و گويند مراد ميان نوح ( ع ) و اصحاب رس است و قرن هفتاد سالست و نزد بعضى چهل * ( وَكُلًّا ) * و هر يك از اين امتان * ( ضَرَبْنا\r\n","description":"","footnote":"","page_name":" 355 ","page_number":355},
  {"content":"\r\n* ( لَه الأَمْثالَ ) * زديم از براى ايشان مثلها يعنى بيان كرديم قصهء عجيبهء پيشينيان براى ايشان از تكذيب انبيا و نزول عذاب بر ايشان و تدمير ايشان بسبب آن و آنها را به آن اخبار نموده ترسانيديم و بر ايشان حجت لازم گردانيديم بفرستادن انبيا و نمودن معجزات بايشان و چون موعظه و نصيحت ايشان را نشنيدند و از انذار ايشان نترسيدند و اصرار بر انكار كرده تكذيب ايشان كردند بر ايشان عذاب نازل گردانيديم * ( وَكُلًّا ) * و همه را * ( تَبَّرْنا تَتْبِيراً ) * نيست كرديم نيست كردنى تبتير بمعنى تفتين است و منه التبر لفتات الذهب و الفضة يعنى همه را خورد و مرد كرديم در زير زمين و بنزول عذاب بر ايشان همه را خار و خاشاك كرديم كلا\r\nاول منصوبست به آنچه مدلول عليه ضربنا است مانند انذرنا يا احذرنا و غير ذلك و دوم به تبرنا زيرا كه فارغ است از اشتغال بضمير\r\n* ( وَلَقَدْ أَتَوْا ) * و هر آينه آمدند يعنى گذشتند قريش در وقت تجارت بشام * ( عَلَى الْقَرْيَةِ الَّتِي أُمْطِرَتْ ) * بر آن دهى كه بارانيده شد بر آن * ( مَطَرَ السَّوْءِ ) * باران بد يعنى سنگ بارانيدن مراد از آن ده سدومست كه شهر بزرگست از مؤتفكات و لوط آنجا نشستى و بعد از انقلاب آن حقتعالى سنك بارانيد بر اهل آن و مؤتفكات پنج ديه بودند خدا چهار را هلاك كرد و يكى را كه عمل خبيث نميكردند بگذاشت و كفار قريش در متاجر خود بر آن ديار ميگذشتند * ( أَ فَلَمْ يَكُونُوا ) * آيا پس نبودند كه در وقت مرور خود بر آن * ( يَرَوْنَها ) * ديدند آن را بديدهاى خود و آثار عذاب آن را مشاهد كردند تا از آن متعظ شوند * ( بَلْ ) * نه آنست كه نديدند بلكه * ( كانُوا ) * بودند كه از روى كفر * ( لا يَرْجُونَ نُشُوراً ) * توقع نداشتند برانگيختن را و عاقبت جزاى خود را و از اين جهت بديده اعتبار و اتعاظ در آن نگاه نكردند و مانند چهارپايان خود بر آن مرور كردند وضع رجا در موضع توقع به جهت آنست كه متوقع عاقبت نيست مگر كسى كه اعتقاد داشته باشد به آن و لهذا نظر در آثار عذاب نميكردند و به آن متذكر نميشدند و يا رجاء بمعنى امل باشد يعنى نشور مامول ايشان نبود تا طمع ثواب بر آن داشته باشند و به جهت آن باعمال حسنه اشتغال نمايند و از افعال سيئه محترز شوند هم چنان كه شعار اهل ايمانست و يا نمى ترسيدند از بعث و نشور و اين معنى بنا بر لغت تهامه است چه نزد ايشان نشور بمعنى خوفست بعد از آن از حال كفار كه وصف ايشان گذشت بپيغمبر خبر ميدهد كه * ( وَإِذا رَأَوْكَ ) * و چون ميبينند تو را اى محمد ص آن مشركان معاند و كافران جاهد * ( إِنْ يَتَّخِذُونَكَ ) * فرا نمىگيرند ترا * ( إِلَّا هُزُواً ) * مگر مهروبه يعنى كسى كه با او استهزا كنند مراد آنست كه به تو استهزا ميكنند و استصغار ميكنند و از روى تهكم و سخريه مى\r\n","description":"","footnote":"","page_name":" 356 ","page_number":356},
  {"content":"\r\nگويند كه * ( أَ هذَا الَّذِي ) * آيا اين آن كس است كه * ( بَعَثَ اللَّه رَسُولًا ) * برانگيخت او را خداى براى ما در حالتى كه فرستاده شده است صاحب حال ضمير مفعول محذوفست كه عايد اسم موصول است اى بعثه اللَّه رسولا و اين كلام محكى است بعد از قول مضمر و هذا اشارت باستحقار است و اخراج * ( بَعَثَ اللَّه رَسُولًا ) * در معرض تسليم و اقرار به آنكه در نهات جحود و انكار بودند بنا بر مبالغه است در انكار و تهكم و استهزا و اگر نه سوق كلام مقتضى آن بود كه چنين باشد كه أ هذا الذى زعم انه بعثه اللَّه رسولا * ( إِنْ كادَ ) * ان مخففه از مثقله است و ضميرشان در آن مقدور و ادخال لام در خبر آن دال است بر آن يعنى كفار مكه گفتند كه نزديك بود كه محمد ( ص ) بسخن دلفريب و بسيارى جهد در دعوت و كثرت آنچه ايراد مىكند از دلايل بر مدعاى خود كه سبقت مينمايد بذهن به آنكه آن حجج و معجزات باشد * ( لَيُضِلُّنا ) * تا گمراه گرداند و بازدارد ما را * ( عَنْ آلِهَتِنا ) * از پرستش خدايان ما * ( لَوْ لا أَنْ صَبَرْنا ) * اگر نه آن بودى كه ما صبر كرديم * ( عَلَيْها ) * بر عبادت آنها و ثابت قدم شديم در پرستش ايشان حذف جواب لو به جهت دلالت كلام سابق است بر آن يعنى اگر استمساك نميكرديم بر عبادت الههء خود و ثبات نميورزيديم بر آن محمد ( ص ) ما را باز ميداشت از آن به جهت فرط اجتهاد او در دعوت كردن بتوحيد آيه دليل است بر فرط مجاهدهء رسول ( ص ) در دعوت و بذل وسع و طاقت در استعطاف بايشان با وجود عرض آيات و معجزات بر ايشان تا بمرتبهء كه مشرف بر اين شده بودند كه ترك دين خود كنند و بدين اسلام آيند ليكن فرط لجاج و استمساك ايشان بعبادت الهه خود مانع اين سعادت شد و در شقاوت ابدى بماندند و گويند آيه مذكوره مقول قول ابو جهل است و بر هر تقدير حقتعالى از روى وعيد در جواب اينقول فرمود كه * ( وَسَوْفَ يَعْلَمُونَ ) * و زود باشد كه بدانند آن جماعتى كه قايل به اين قولند * ( حِينَ يَرَوْنَ الْعَذابَ ) * آن هنگام كه معاينه ببينند عذاب را كه * ( مَنْ أَضَلُّ سَبِيلًا ) * كيست از اهل ايمان و كيست از ايشان گمراه تر از طريق هدى آيه دالست بر آنكه حقتعالى اهمال نخواهد كرد در عذاب ايشان و اگر چه امهال نمايد و از ابن جبير مرويست كه مشركان سنگى يا كلوخى يا\r\nچوبى را ميپرستيدند و چون سنگى نيكوتر و كلوخى و چوبى زيباتر ديدندى معبود خود را گذاشته بر پرستش آن پرداختندى حقتعالى فرمود كه * ( أَ رَأَيْتَ ) * آيا ديدى * ( مَنِ اتَّخَذَ ) * كسى را كه فرا گرفت * ( إِلهَه ) * هواى خود را خداى خود يعنى كسى كه هر چندگاه آنچه آرزو كند پرستد و تقديم مفعول ثانى جهت كثرت اهتمام است به آن كقوله علمت منطلقا زيدا و ابن عباس چنين\r\n","description":"","footnote":"","page_name":" 357 ","page_number":357},
  {"content":"\r\nتفسير نموده كه آيا ديدى آن را كه ترك عبادت خالق خود كند و تابع آرزوى باطل خود شده سنگ يا چوب را پرستد و بدان ثبات ورزد و بناى دين خود را بدان نهاده بدون استماع حجتى و تبصر بدليلى و گويند من استفهاميه است و معنى آنكه آيا دانستى كه كيست آنكه هواى خود را خداى خود گرفت استفهام براى تقرير است يعنى البته ميدانى آن كس را كه تابع هواى خود است در اتخاذ معبود و صاحب تاويلات گفته كه هر كه به غير خدا چيزى را دوست دارد و به جهت اين از او باز ماند اگر وى را پرستد در حقيقة هواى خود را پرستيده زيرا كه هواى او را بر محبت غير خدا ميدارد و سيد حسينى قدس سره در طرب المجالس آورده كه چون آدم صفى را با حوا عقد بستند ابليس و دنيا نيز بهم پيوستند و هم چنان كه از امتزاج آنها آدمى وجود يافت از وصلت اينها هوى متولد شد و در مهد طبيعت از جوشش اخلاط اربعه تربيت يافت و جملهء اوصاف ذميمه كه بازار دنيا را رواج و رونق از آنها است از هوى مدد مييابند و رسوم و عادات مردوده و مذاهب و اديان مختلفه همه از تاثير آن ظهور ميپذيرند و قوة غلبه او تا بحديست كه نكته الهوا و اول له عبد فى الارض در شان او نازل شده و زبان قرآن در بيان او چنين فرموده كه * ( أَ رَأَيْتَ مَنِ اتَّخَذَ إِلهَه هَواه ) * و الهه باطل فرع اويند و از اينجا است كه مخالفت هوا سبب وصول است به حضرت حقتعالى بعد از آن بيان عدم استطاعت رسول ( ص ) بر هدايت متخذ هوا ميفرمايد كه * ( أَ فَأَنْتَ تَكُونُ ) * آيا تو باشى * ( عَلَيْه ) * بر آن كس كه هواى خود را خداى خود ساخته * ( وَكِيلًا ) * نگاه بانى كه او را از آن باكراه و اجبار منع كنى يعنى قادر نيستى استفهام اول براى تقرير و تعجب است و ثانى براى انكار و كريمهء وَما أَنْتَ عَلَيْهِمْ بِجَبَّارٍ و لَسْتَ عَلَيْهِمْ بِمُصَيْطِرٍ در معنى اينست * ( أَمْ تَحْسَبُ ) * ام منقطعه است يعنى بلكه گمان ميبرى * ( أَنَّ أَكْثَرَهُمْ ) * آنكه بيشترين مشركان * ( يَسْمَعُونَ ) * ميشنوند به گوش هوش * ( أَوْ يَعْقِلُونَ ) * يا تعقل ميكنند بدل دلايل توحيد را و حجج و آيات هاديه را و به جهت اين پندار اهتمام دارى بشان ايشان و طمع ميكنى در ايمان ايشان مذمت اين اشد است از ما قبل به جهت اضراب از اول بثانى و تخصيص اكثر به جهت آنست كه بعضى از ايشان ايمان آوردند و بعضى ديگر طريق حق را تعقل كردند و دريافتند اما به جهت استكبار يا خوف قوت رياست مكابره نمودند * ( إِنْ هُمْ ) * نيستند ايشان * ( إِلَّا كَالأَنْعامِ ) * مگر مانند چهارپايان در عدم انتفاع بسماع كلام و عدم تدبر در ادله قدرة ملك علام و آيات و معجزات خاتم الانبيا ( ص ) * ( بَلْ هُمْ ) * بلكه ايشان * ( أَضَلُّ سَبِيلًا ) * گمراه ترند از انعام از روى راه يافتن چه ايشان\r\n","description":"","footnote":"","page_name":" 358 ","page_number":358},
  {"content":"\r\nانقياد متعهد خود ميكنند و اينها از عبادت پروردگار خود ابا مينمايند و ديگر چهارپايان طالب چيزىاند كه ايشان را سود دارد و مجتنب از آنچه ايشان را ضرر رساند و مشركان منقاد پروردگار خود نمى شوند و احسان او را از اطاعت شيطان امتياز نمىكنند و از ثواب كه اعظم منافع است ميگريزند و در سيئات كه موجب اشد مضار است مياويزند و ديگر آنكه انعام اگر چه اعتقاد ندارند به حق و كسب خير نميكنند اما معتقد باطل نيز نيستند و كسب شر نيز نميكنند به جهت عدم شعور بخلاف اين گروه و ديگر جهالت انعام ضرر باحدى نميرساند و جهالت مشركان مؤدى بتهيج فتن است و صد مردمان از حق و نيز انعام متمكن نيست بر طلب كمال پس تقصيرى از جانب آنها نباشد و ذم بر آنها مترتب نگردد و اين جماعت مقصرند و مستحق اعظم عقاب بر تقصير خود و بعد از ذكر احوال كفار بيان دلايل قدرة خود مىكند تا بندگان در آن تامل و تدبر كرده راه بوحدانيت او برند و بيان تذكر نعمة خود مىكند تا تاديهء شكر\r\nنعمت او نمايند و در سپاس دارى بيفزايند و مىفرمايد * ( أَ لَمْ تَرَ ) * خطاب با پيغمبر است و مراد ساير مكلفانند و استفهام براى تقرير يعنى آيا نمىبينى و نظر نمىكنى * ( إِلى رَبِّكَ ) * بصنع پروردگار خود كه از محض قدرت كه * ( كَيْفَ مَدَّ الظِّلَّ ) * چگونه كشيده و بسط كرده سايه را از ظهور صبح تا بر آمدن آفتاب و زمان آن ظل خوشترين از منه و روز است چه ظلمت خالص سبب نفرت طبع و انقباض نور بصر است و شعاع شمس مسخن هوا و مفرق باصره و در آن محل اين هر دو منتفى است و لهذا از جملهء نعم بهشت ظل ممدود خواهد بود از ابن عباس و ضحاك و ابن جبير مرويست كه اصل كلام چنين بوده كه الم تنظروا الى الظل كيف مده ربك يعنى آيا نظر نميكنى بسايهء كه چگونه منبسط ساخته است آن را خداى تو پس تغيير نظم شده به جهت اشعار بر آنكه معقول از اين كلام به جهت وضوح برهان آن كه دلالت حدوث آنست و تصرف آن بر وجهى نافع باسباب ممكنه بر آنكه اين فعل صانع حكيم است مانند مشاهد مرئيست چه جاى آنچه از آن محسوس مىشود و يا معنى اين باشد كه أ لم ينه عملك الى ان ربك كيف مد الظل يعنى آيا منتهى نشده و نرسيده علم تو به آنكه پروردگار تو چگونه منبسط گردانيده و متمادى ساخته سايه را * ( وَلَوْ شاءَ ) * و اگر خواستى خدا * ( لَجَعَلَه ) * هر آينه گردانيدى آن سايه را * ( ساكِناً ) * ثابت و آرام گرفته بر يك منوال و يا غير متقلص به آنكه شمس بر وضع واحد مقيم باشد بنا بر معنى اول ساكن از سكنى مشتق است و بنا بر ثانى از سكون و انبساط ظل و امتداد آن تسميه يافته بتحرك از آن و عدم آن به سكون * ( ثُمَّ جَعَلْنَا الشَّمْسَ ) * پس گردانيديم آفتاب را * ( عَلَيْه ) * بر شناختن آن سايه\r\n","description":"","footnote":"","page_name":" 359 ","page_number":359},
  {"content":"\r\n* ( دَلِيلًا ) * راهنماى چه سايه جز بآفتاب شناخته نميشود زيرا كه سايه نزد حسن ظاهر نميشود تا آنكه آفتاب طلوع كند و ضوء ان بر بعضى اجرام واقع شود با آنكه سايه يافت نميشود و متفاوت نميگردد مگر بسبب حركت شمس و از ابن عباس مرويست كه دلالت شمس به اين معنى است كه اگر شمس نبودى سايه شناخته نشدى و اگر نور نبودى ظلمت دانسته نگشتى و هر شيئى شناخته مىشود با ضد آن * ( ثُمَّ قَبَضْناه ) * پس فرا گرفتيم سايه را * ( إِلَيْنا ) * بسوى خود يعنى زايل ساختيم آن را بايقاع شمس در موقع آن بمواضعى كه مشيت ما تعلق به آن گرفته بود و چون او سبحانه تعبير فرمود احداث آن را بمد كه بمعنى نشر است تعبير فرمود ازاله آن بقبض آن بسوى نفس خود كه در معنى كفست و قبض ظل بارتفاع شمس است چه هر چند آفتاب بلند مىشود سايه كم مىشود و كلبى گفته كه چون آفتاب طالع شد حقتعالى قبض ظل مىكند و فرا ميگيرد آن را * ( قَبْضاً يَسِيراً ) * فرا گرفتنى آسان يعنى اندك اندك شعاع شمس را بحسب ارتفاع او بجاى سايه آورديم و آن را بتدريج قبض نموديم و زايل ساختيم به جهت انتظام مصالح چه اگر يك بار مقبوض شدى مهمات مردمان كه بسايه باز بسته معطل ماندى و ثم در اين دو موضع به جهت تفاضل امور ثلثه است فكان ثانى اعظم از اول است و ثالث اعظم از هر دو و يا به جهت تفاضل اوقات ظهور آن امور و بر هر تقدير تشبيه تباعد ما بينهما است در فضل به تباعد بين حوادث در وقت و وجهى ديگر در معنى آيه آنست كه نميبينى كه خداى تو چگونه بكشيد سايه را در وقتى كه بنا كرد آسمان را همچه قبه بدون نيرو كشيد زمين را در تحت آن پس اين قبه سايه خود را بر زمين افكند و اگر خدا خواستى او را ساكن گردانيدى تا هم بر آن حالت ماندى پس آفتاب را بيافريد و او را بر آن سايه دليلى گردانيد كه از پيش ميرود و سايه از پس وى يعنى آن را بر آن مسلط ساخت و مستتبع آن گردانيد هم چنان كه دليل مستتبع مدلول است و يا آن را دليل طريق كسى گردانيد كه مهدى مىشود بتحريك آن و متحول مىشود بتحويل آن و بعد از آن قبض كرد و نسخ نمود آن سايه را قبضى بتدريج تا منتهى مىشود بغاية نقصان و شايد كه مراد قبض آن باشد نزد قيامت قبضى آسان بسبب قبض اسباب وى كه اجرام ذى ظل\r\nاند چه عدم آنها موجب عدم ظل است و قبضناه الينا دال است بر معنى اخير و همچنين قوله يسيرا اى سهلا كما قال ذلِكَ حَشْرٌ عَلَيْنا يَسِيرٌ و نزد بعضى على بمعنى مع است يعنى آفتاب را با سايه دليل قدرت و وحدانية خود را ديدم و نزد بعضى مراد ظل زمين است يعنى ظلمت شب و ضمير * ( قَبَضْناه ) * راجع بليل است و معنى اينكه خدا در شب بسط زمين كرد و عالم را تاريك كرد و آن را دوامى نداد بلكه\r\n","description":"","footnote":"","page_name":" 360 ","page_number":360},
  {"content":"\r\nآفتاب را طالع ساخت و دليل شناخت او گردانيد كه تبيين الاشياء باضدادها و اوقات روزها را نيز دايم نساخت بلكه آن دليل را كه شمس است قبض كرد بافول تا باز شب در آمد و اين دو زمان را كه عبادت از روز و شب است جهت آرايش و آرامش خلق تعيين فرمود و در عين المعانى آورده كه مد ظل اشارتست به زمان فترت كه مردمان در ظلمت حيرت بودند و شمس بنور اسلام كه بطلوع جمال سيد انام ( ص ) از افق اكرام طالع گشت و اگر آن سايه دايم بودى خلق در تاريكى غفلت مانده بروشنى آگاهى نرسيدندى و نعم ما قيل\r\n\r\nگر نه خورشيد جمال يار گشتى رهنمون\r\nاز شب تاريك غفلت كسى نبردى ره برون\r\n\r\nو صاحب كشف الاسرار گفته كه اين آيه از روى ظاهر معجزه مصطفى ( ص ) است و بفهم اهل حقيقت اشارتست بقرب و كرامت وى اما بيان معجزه آنست كه حضرت رسالة ( ص ) در سفرى بوقت قيلوله زير درختى فرود آمد ياران بسيار همراه او بودند و سايهء درخت اندك بود حقتعالى بقدرت كاملهء خود و اظهار معجزهء نبويه سايهء آن درخت را ممدود گردانيد چنان كه همهء لشگر اسلام در آن سايه بياسودند و اين آيه نازل شد و نشان خصوصيت و قرب آنست كه فرمود كه أَ لَمْ تَرَ إِلى رَبِّكَ موسى ( ع ) را بوقت طلب ارنى داغ لن تر الى بر دل نهاد و اين حضرت را بى طلب فرمود كه مرا نمىبينى و در من نمينگرى ديگر چه ميخواهى و از حقايق چنان فهم مىشود كه مد ظل بسط ظلال نوال عصمت است بر حضرت رسالت ( ص ) و آفتاب معرفت كه از مطلع دل منورش طالع شده دليل آن و قبض اشاره بسقوط رسوم و وسايط و در معانى مسلمى مذكور است كه چون آفتاب محبت از مشرق غيب بتافت محبوب سراپردهء سايهء خود را بصحراى ظهور كشيده آن گاه محب را گفت آخر نظرى بسوى ما نميكنى أَ لَمْ تَرَ إِلى رَبِّكَ كَيْفَ مَدَّ الظِّلَّ و در امتداد آن مرا نه ميبينى\r\n\r\nدر خانه بكدخداى ماند همه چيز\r\n\r\nقُلْ كُلٌّ يَعْمَلُ عَلى شاكِلَتِه اعتبار نميكنى كه اگر حركت شخصى نباشد سايه متحرك نشود وَلَوْ شاءَ لَجَعَلَه ساكِناً و اگر آفتاب احديت ما از مطلع عزت نتابد از سايه اثر نماند چه هر سايه كه همسايه آفتاب شود آفتابش به حكم * ( ثُمَّ قَبَضْناه إِلَيْنا قَبْضاً يَسِيراً ) * دربرگيرد * ( وَهُوَ الَّذِي جَعَلَ ) * و او آن كس است كه گردانيد * ( لَكُمُ اللَّيْلَ ) * براى شما شب را * ( لِباساً ) * پوششى تا در او آرام گيريد تشبيه ظلام ليل به لباس در ستر است چه لباس ساتر بدنست و ظلمت ليل ساتر اشيا * ( وَالنَّوْمَ سُباتاً ) * و خواب را حتى از براى ابدان تا بدان آسايش بيابند بقطع مشاغل و اصل سبت قطع است يا خواب را موت شما گردانيد كقوله تعالى وَهُوَ الَّذِي يَتَوَفَّاكُمْ بِاللَّيْلِ چه آن قطع حياتست و از اينجاست كه ميت را مسبوت ميگويند * ( وَجَعَلَ النَّهارَ ) * و گردانيد روز را * ( نُشُوراً ) * خداوند نشور يعنى انتشار و پراكنده شدن\r\n","description":"","footnote":"","page_name":" 361 ","page_number":361},
  {"content":"\r\nدر آن براى طلب معيشت و يا مقرر فرمود در روز برانگيختن را يعنى شما را در روز از خواب غفلت بر انگيخت مانند برانگيختن اموات پس اين اشارتست به آنكه نوم و يقظهء انموذج موت و نشور است چه نوم مشابه موتست در قطع حيات و نشور كه برانگيختن است از خواب مماثل بعث اموات بعد از موت\r\n( و النوم اخ الموت )\r\nاشارتست به اين و از جملهء حكم لقمان ( ع ) كه به آن ارشاد پسر خود نموده آنست كه\r\n( يا بنى كما تنام فتوقظ كذلك تموت و تنشر )\r\nاى پسر من هم چنان كه بخواب ميروى پس بيدار ميشوى به همين طريقه خواهى مرد و مبعوث خواهى گشت و در اين آيه با وجود دلالت آن بر قدرت خالق اظهار نعمت او است بر خلقان چه تنويم و ايقاظ متضمن كثرت فوايد دنيا و اخرويه است * ( وَهُوَ الَّذِي أَرْسَلَ الرِّياحَ ) * و او آن كس است كه فرستاد بادها را * ( بُشْراً ) * در حالتى كه بشارت دهنده‌اند بباران * ( بَيْنَ يَدَيْ رَحْمَتِه ) * پيش از نزول رحمت او كه بارانست چه وزيدن بادها غالبا دلالت مىكند بر وقوع مطر در او ان آن بشر جمع بشور است و بشرى بمعنى مبشر و بين يدى رحمته استعارهء مليحه است باى قدم المطر * ( وَأَنْزَلْنا ) * و فرو فرستاديم * ( مِنَ السَّماءِ ) * از ابر يا از آسمان * ( ماءً طَهُوراً ) * ابى پاك كننده كه مزيل احداث و اخباث است لقوله تعالى وَيُنَزِّلُ عَلَيْكُمْ مِنَ السَّماءِ ماءً لِيُطَهِّرَكُمْ بِه وَيُذْهِبَ عَنْكُمْ رِجْزَ الشَّيْطانِ و طهور اسم ما يتطهر به است چون وضؤ و وقود كه اسم ما يتوضأ به و ما يوقد به است كما\r\nقال ع التراب طهور المسلم و طهور اناء احدكم اذ اولغ الكلب فيه ان يغسل سبعا احديهن بالتراب\r\nو يا مبالغه ظاهر است يعنى بسيار پاك و فعول اگر چه اغلب استعمال آن در اين دو معنيست لكن گاه هست كه از براى مفعول ميآيد چون صيوب و از براى مصدر چون ذنوب و توصيف ماء به طهور اشعار است بنعمة و تتميم از براى منت نهادن در آنچه بعد از او مذكور مىشود چه ماء طهور اهنى و انفع از چيزيست كه به آن مخلوط شده از طهوريت آن نمايد و تنبيه است بر آنكه هم چنان كه سزاوار آنست كه بندگان ظواهر خود را به آب طاهر سازند پس تطهير بر بواطن بطريق اولى خواهد بود و در كنز العرفان آورده كه در اينمقام چند فايده است يكى آنكه طهور در لغت عرب از براى سه معنى آمده يكى آنكه مبالغه است در طاهر و ح توصيف ماء به آن به جهت آنست كه تا معلوم شود كه طهارت صفت ذاتيهء او است نه عرضيه چنان كه زعم بعضى است دوم اسم ما يتطهر به است چون سحور كه اسم ما يتسحر به است و سوم بمعنى طهارة\r\nلقوله ع لا صلوة الا بطهور\r\nو چون اين معنى محقق گشت بدانكه نزد بعضى از علماء حنفيه استعمال طهور مقصود است بر مبالغه در طاهر و ميگويند فعول مفيد مبالغه است در فاعل كما يق ضروب و اكول لزيادة الضرب و\r\n","description":"","footnote":"","page_name":" 362 ","page_number":362},
  {"content":"\r\nالاكل و مفيد شيئى نيست كه مغاير آن باشد پس بنا بر اين طهور بمعنى مطهر باشد زيرا كه مطهريت مغاير طاهر نيست پس متناول مبالغه نباشد فحينئذ طهور بمعنى مطهر نتواند بود و ديگر آنكه گاه هست كه استعمال طهور ميكنند در جايى كه مفيد تطهير نيست كقوله تعالى وَسَقاهُمْ رَبُّهُمْ شَراباً طَهُوراً و كقول الشاعر ( عذاب الثنايا ريقهن طهور ) و شافعيه و اصحاب ما برانند كه طهور بمعنى مطهر است پس ماخوذ باشد از وضع ثانى و استدلال ايشان بنقل است و استعمال اما نقل فلما ذكره البزندى و قال الطهور بالفتح من الاسماء المتقدمة و هو المطهر غيره و اما استعمال به جهت آنكه مراد از آن مطهر است\r\nلقوله ( ص ) جعلت لى الارض مسجد او ترابها طهورا\r\nكه اگر مراد طاهر ميبود او را مزيتى نميبود و ديگر آنكه از حضرت رسالت ( ص ) سؤال كردند كه وضو باب دريا جايز است فرمود\r\nهو الطهور مائه و الحل ميتته\r\nكه اگر طهور بمعنى مطهر نميبود كلام وى صلاحيت جواب نمىداشت و ديگر آنكه فعول بمعنى مبالغه است و اين متحقق نميشود مگر بافادهء تطهير و ديگر ميگويند ماء طهور و نميگويند ثوب طهور پس ناچار است از فايده كه مختص باب باشد و آن فايده ظاهر نميشود مگر بافادهء تطهير آن مر غير را و حق آنست كه طهور بمعنى مطهر نظر بقياس لفظيست و حقيقت مطهر متعدى است و طهور را ملحق به او ساخته‌اند چه طهور از طاهر بمنزلهء ضروب نيست از ضارب زيرا كه ميگويند كه ( هذا ضارب زيدا ) هم چنان كه ميگويند ضروب زيدا و ميگويند كه ( الماء مطهر من الحدث ) و نميگويند طهور من الحدث و اما نظر باستعمال موافق قول اصحاب ما و شافعيست و منع ابو حنيفه محض مكابره است دوم از فوايد آنست كه نزد حنفى آنچه مزيل طهارت آبست و طهوريت آن مخالطة نجاسة است يقينا باطنا و اگر چه متغير نشده باشد و تجويز كرده استعمال ابى كه متحرك نشود به حركت آب ديگر كه متنجس است و تقدير آن نموده بده زراع و نزد مالك تغيير آنست باحد اوصاف ثلثه خواه قليل باشد و خواه كثير و نزد شافعى در كثير تغير است و در قليل به مجرد ملاقات و نزد اصحاب ما نيز همچنين است الا آنست كه كثير نزد او قلتين است كه پانصد رطل است و نزد ما كراست كه آن هزار و دويست رطل است برطل عراقى كه هر رطل عبارتست از نود و يك مثقال و حضرت رسالت ص را از بئر بضاعة سؤال كردند فرمود\r\nالماء طهور لا ينجه الا ما غير لونه او طمعه او ريحه\r\nو شيخ طوسى ( ره ) از پيغمبر روايت كرده كه\r\nاذا ابلغ انماء كر الم يحمل خبثا\r\nو از صادق ع مرويست كه\r\nاذا كان الماء قدر كر لم ينجسه شيئى\r\nو گفته‌اند كه حديث اول مكيست پس منسوخ باشد اطلاق ان فحينئذ مقيد باشد بكثير و اين همه بحث در اب راكد است اما جارى نجس نميشود مگر بتغير سيم هر گاه طهوريت آب زايل شود پس نزد ما آنست كه پاك مىشود بالقاى كر بر او بيكدفعه كه مزيل تغيير\r\n","description":"","footnote":"","page_name":" 363 ","page_number":363},
  {"content":"\r\nاو باشد و اگر تغير همان باقى باشد كرى ديگر و بر همين منوال تا زايل شود تغيير آن و در غير متغير كافى است القاى كر بيكبار يا اتصال آن بكر يا وقوع غيث متقاطر بر او و اينكه از شافعى منقولست كه نجاست به چند چيز زايل مىشود يكى ورود آب طاهر بر او بدون تقدير دوم زوال تغيير من نفسه سوم نبع آب از تحت آن كه مزيل تغير او شود چهارم كشيدن آب از آن تا به غير او زايل شود پنجم وقوع تراب بر آن كه مزيل تغير او شود همه اين تحكماتست و معرى از دليل پس واجب باشد اعراض از آن انتهى كلامه حاصل كه حقتعالى از روى امتنان ميفرمايد كه فرو فرستاديم از ابر آب پاك كنندهء كه بارانست * ( لِنُحْيِيَ بِه ) * تا زنده كنيم به آن آب * ( بَلْدَةً مَيْتاً ) * شهرى مرده را يعنى موضعى را كه در او خشكسالى بوده يا مكانى را كه در زمستان خشك و افسرده گشته به نبات و ثمار كه از آن آب حاصل شود زنده گردانيم تذكير ميت بجهة آنست كه بلده در معنى بلد است كقوله الى بلد ميت و يا آنكه آن غير جاريست بر فعل مانند ساير ابنيهء مبالغه چون فعول و مفعال و مفعيل پس جارى مجراى جامد باشد * ( وَنُسْقِيَه ) * و بياشامانيم آن آب را * ( مِمَّا خَلَقْنا ) * از آنچه آفريده‌ايم * ( أَنْعاماً ) * چهارپايان را * ( وَأَناسِيَّ كَثِيراً ) * و مردمان بسيار را يعنى از اهل بوادى چه ارباب قرى و مداين را انهار و منابع است كه بدان از آشاميدن آب باران مستغنىاند و لهذا انعام و اناسى منكر واقع شده و بدانكه سوق اين آيات هم چنان كه دلالت مىكند بر عظم قدرت دلالت بر تعدد انواع نعمت نيز مىكند و انعام قبيهء انسانست و عامه منافع ايشان منوط است به آن از اينجهت تقديم سقى آن فرمود بر سقى ايشان هم چنان كه تقديم احياى ارض نمود كه سبب حيات و تعيش ايشانست\r\n* ( وَلَقَدْ صَرَّفْناه ) * و بدرستى كه گردانيديم ما باران را * ( بَيْنَهُمْ ) * ميان ايشان در بلدان مختلفه و اوقات متفاوته بصفتهاى مختلفه يعنى بزرگ قطره و ريزه و غير ان از قلت و كثرت بر حسب مصلحت و حكمت از ابن عباس مرويست كه حضرت رسالت ( ص ) فرمود\r\nما عام امطر من عام و لكن اللَّه قسم ذلك بين عباده على ما يشاء\r\nهيچ سالى نباشد كه باران ان از سالى ديگر بيشتر بود يا كمتر و ليكن حقتعالى تقسيم ان فرموده ميان بندگان خود بر هر قدر كه خواهد به اين وجه كه به جهت معصيت بعضى باران شهر ايشان را بشهرهاى ديگر يا ببيابانها يا درياها ويران سازد پس اين آيه تلاوة فرمود * ( وَلَقَدْ صَرَّفْناه بَيْنَهُمْ ) * و مرويست كه همهء ملائكه عدد مطر و مقدار انها را در هر سال ميدانند به جهت آنكه اختلاف نه در مطر است بلكه در بلدان است و بعضى تفسير ايه چنين كرده‌اند كه ما مكرر كرديم سخن ابر و باران را در قران و ساير كتب به جهت مبالغه در تنبيه و تدبر بندگان در ان تا به حق نعمت او معرفت پيدا كنند و بشكر گذارى قيام نمايند كما قال * ( لِيَذَّكَّرُوا ) *\r\n","description":"","footnote":"","page_name":" 364 ","page_number":364},
  {"content":"\r\nتا ياد كنند قدرت مرا و تفكر كنند در آن و شكر او بجا آرند و يا اعتبار گيرند به صرف آن از ايشان يا بسوى ايشان و به جهت آن ترك معصيت كنند يا بشكر آن پردازند * ( فَأَبى أَكْثَرُ النَّاسِ ) * پس سرباز زدند بيشتر مردمان و قبول نكردند * ( إِلَّا كُفُوراً ) * مگر ناسپاسى و كفران نعمت را و يا جحود ورزيدند و گفتند امطرنا بنو العقرب و بنو السرطان او الحوت باران داده شديم بجهة نزول و صعود فلان و فلان ستاره بجهة اين بروج را بروج ابى خوانند و شبههء نيست در آنكه هر شخصى كه عقيده اش اين باشد كه امطار از انواء است كافر است اما اگر معتقد وى چنين باشد كه امطار از خلق اللَّه است و انواع وسايط و امارتى كه حق تعالى براى نزول آن مقرر فرموده كافر نميشود * ( وَلَوْ شِئْنا ) * و اگر ميخواستيم * ( لَبَعَثْنا ) * هر آينه مىانگيختيم * ( فِي كُلِّ قَرْيَةٍ ) * در هر دهى * ( نَذِيراً ) * پيغمبر بيم كننده هم چنان كه باران را تقسيم كرده‌ايم در ميان بلاد ايشان تا خفتى در اعباى نبوت تو نشود اما به جهت تعظيم شان و علو مكان تو و تفضيل تو بر ساير انبيا نبوت را بر تو ختم كرديم و ترا بر كافهء مردمان مبعوث ساختيم تا روز قيامت پس مقابل ساز اين نعمت را بثبات و اجتهاد در دعوت و اظهار حق * ( فَلا تُطِعِ الْكافِرِينَ ) * پس فرمان مبر كافران را كه ترا بدين اباء دعوت ميكنند و اين تهييج آن حضرت است و ساير مؤمنان بر ثبات ورزيدن در دعوت و رسوخ در ايمان * ( وَجاهِدْهُمْ ) * و جهاد كن با ايشان * ( بِه ) * بقران يا به ترك طاعت ايشان كه فلا تطع دلالت مىكند بر آن مراد آنست كه ايشان اجتهاد ميكنند در ابطال حق تو پس در مقابل ايشان ازاحة باطل نما و از مخالفت ايشان اجتهاد نما و مجاهده كن * ( جِهاداً كَبِيراً ) * مجاهده كردنى بزرگ در كميت و كيفيت يعنى سخت و بسيار با همهء ايشان چه تو مبعوثى بر كافهء برايا يعنى مجاهده كن بحجج بينه كه اكبر از جهاد كردنست با اعدا بسيف و در اين آيه دلالتست بر آنكه جهاد متكلمين در حل شبههء مبطلين و اعداء دين از اجل جهاد است و منزلت آن اعظم از آن نزد حقتعالى و ممكن است كه حديث\r\nرجعنا من الجهاد الاصغر الى الجهاد الاكبر\r\nاشاره به اين باشد و ميتواند بود كه مراد مقاتله باشد يعنى اى محمد ( ص ) با همه و كفار جهاد و قتال كن بشمشير آبدار بتابيد پروردگار بعد از آن تعداد نعمت ديگر مىكند كه دلالت تامه دارد بر قدرت كامله و ميفرمايد كه * ( وَهُوَ الَّذِي ) * و او است آن كسى كه بحكمت شامله * ( مَرَجَ الْبَحْرَيْنِ ) * بهم گذاشت دو دريا را و اين مأخوذ است از ( مرج دابته اذا خلاها ) يعنى مجاور و ملاحق هم ساخت بى آنكه بهم آميزند * ( هذا عَذْبٌ فُراتٌ ) * اين يكى آبيست شيرين و بسيار خوش كه از فرط عذوبت دافع تشنگى است * ( وَهذا\r\n","description":"","footnote":"","page_name":" 365 ","page_number":365},
  {"content":"\r\n* ( مِلْحٌ أُجاجٌ ) * و اين ديگر آب بسيار شور بتلخى زننده يعنى بحر فارس و روم و فرات بمعنى بليغ العذوبتست بر وجهى كه بحلاوت زند و اجاج نقيض آنست * ( وَجَعَلَ بَيْنَهُما ) * و ساخت ميان اين دو دريا * ( بَرْزَخاً ) * حاجزى و مانعى از قدرت خود * ( وَحِجْراً مَحْجُوراً ) * و حرامى محرم و ناروا كه يكى بر ديگرى غلبه كند يعنى ميان ايشان تنافرى بليغ پيدا كرديم بر وجهى كه گوييا يكى به ديگرى ميگويد كه حجرا محجورا هم چنان كه او را متعوذ بدشمنى ميگويد تا از شر او ايمن گردد و صاحب كشاف گفته كه اين كلمه ايست كه متعوذ ميگويد و تفسير آن در بالا معلوم شد و در اين مقام بر سبيل مجاز واقع شده فكان هر يك از بحرين دشمن ديگريست و به جهت خوف ممازجة و مخالطة متعوذ مىشود از صاحب خود و به او ميگويد كه حجرا محجورا يعنى از من دور شو و به من آميخته مشو كما قال لا يَبْغِيانِ يعنى بغى نميكند احدهما بر صاحب خود بممازجت پس انتفاى ممازجت و بغى مانند تعوذ است از اعداد و تصوير آن به صورت باغى بر صاحب خود و اين از احسن و اجود استعارات است و ابلغ در بلاغت خلاصهء معنى آنست كه حقتعالى بقدرت كاملهء خود حاجزى در ميان بحرين پيدا كرده تا مختلط بهم نشوند و باقتدار تام خود منع بليغ فرموده از آنكه ملح اجاج افساد عذاب فرات نمايد و نزد بعضى * ( حِجْراً مَحْجُوراً ) * بمعنى حدا محدود است يعنى بين البحرين حدى معين و مقرر كرديم مانند دجلهء كه ميان دو دريا كشيده شده است و نميگذارد كه هر دو بهم رسند و طعم يكديگر را فاسد كنند و گويند مراد ببحر عذب نهر عظيمست مانند نيل و جيحون و دجله و سيحون و به بحر ملح ساير درياها و برزخ ميان اينها بيابانهاست و شهرها كه بينهما واقع شده و بنا بر اين قدرت در فصل است و اختلاف صفت با آنكه منقضى طبيعت اجزاى هر عنصر آنست كه متضام و متلاصق و متشابه يكديگر باشند در كيفيت و محققان بر آنند كه بحرين خوف و رجا است كه در دل مؤمن هيچيك بر ديگرى غلبه ندارد كما\r\nقال ( ع ) لو وزن خوف المؤمن و رجائه لا عند لا\r\nدر برزخ حمايت الهى و عنايت نامتناهى * ( وَهُوَ الَّذِي خَلَقَ ) * و او است آن كسى كه بيافريد از محض قدرت * ( مِنَ الْماءِ بَشَراً ) * از آب آدم ( ع ) را يعنى آبى كه طينت او را بدان تخمير كرد و يا آنكه آب را جزئى از مادهء بشر گردانيد تا مجتمع شود با صفت سلاله و قبول آشكار و هيئت بشريه كند به سهولت و يا خلق كرد حسن آدمى را از آب منى * ( فَجَعَلَه ) * پس گردانيد او را * ( نَسَباً وَصِهْراً ) * خداوند نژاد و پيوند يعنى انسان را به دو قسم كرد ذكور كه نسبت نسب بديشان بود چنان كه ميگويند كه فلان بن فلان و فلانه بنت فلان و اناث كه مصاهره بايشان وجود گيرد و نحوه قوله تعالى فَجَعَلَ مِنْه الزَّوْجَيْنِ الذَّكَرَ وَالأُنْثى و از امير المؤمنين ( ع ) مرويست كه نسب آنست كه\r\n","description":"","footnote":"","page_name":" 366 ","page_number":366},
  {"content":"\r\nنكاح آن حرام باشد و صهر آنكه مناكحه به آن حلال باشد چون بنات عم و خال و از ضحاك و قتاده نقل است كه نسب هفت صنفند و صهر پنج صنف كه حقتعالى ذكر ايشان فرموده در كريمهء حُرِّمَتْ عَلَيْكُمْ أُمَّهاتُكُمْ الخ و گويند نسب بنون و صهر بناتند * ( وَكانَ رَبُّكَ ) * و هست آفريدگار تو * ( قَدِيراً ) * توانا بر آفريدن بنون و بنات و ذكور و اناث كه متقابلانند از مادهء واحدهء به اعضاى مختلفه و طباع متباعده و گاه هست كه از نطفهء واحده توامين كه ذكرى و اناثيست ايجاد ميفرمايد جلت عظمته و قدرته و از سدى كه يكى از مفسرين و از مشاهير روات اهل سنت است روايتست كه اين آيه در شان پيغمبر ( ص ) و على بن ابى طالب ع نزول يافت و متبئى از تزويج فاطمه است بشاه اوليا و دامادى آن سرور اوصيا به حضرت پيغمبر ( ص ) و از ابو قتيبه روايت است كه گفت از ابن سيرين كه يكى از رواة معتبره اهل سنت است شنيدم كه فرمود اين آيه در شان امير المؤمنين ع نازل شده كه پيغمبر ( ص ) تزويج فاطمه ع كرد بوى چه آن حضرت جامع نسب و سبب بود اما نسب به جهت آنكه پسر عم پيغمبر بود و اما سبب زيرا كه شوهر دخترش بود و هيچكس از صحابه جامعاند و صفت نبودند و از حضرت رسالت ص روايتست كه حقتعالى خلق علقه كرد در صلب آدم و بعد از آن از صلب آدم بصلب شيث رسانيد و بعد از آن از اصلاب طاهرين بارحام طاهرات نقل مىكرد تا بعبد المطلب آن گه او را دو نصف كرد يك نصف آن را در صلب عبد اللَّه نهاد و نصف ديگر را در صلب ابو طالب از اول مرا آفريد كه محمدم و مرا نبوت و رسالت و كتاب كرامت فرمود و از دوم على ع را خلق كرد و او را ولايت و طهارت و شجاعت و امامت داد فذلك قوله تعالى * ( وَهُوَ الَّذِي خَلَقَ مِنَ الْماءِ بَشَراً فَجَعَلَه نَسَباً وَصِهْراً ) *\r\nفانا و على خلقنا من نور واحد\r\nپس مرا و على را از يك نور ايجاد فرمود و ابو احمد بن داود بن سليمان از امام على بن موسى الرضا ع روايت كرده كه آن حضرت فرمود كه از اباى گرام خود شنيدم كه امير المؤمنين ع فرمود كه رسول ص روزى مرا فرمود اى على ترا سه چيز داده‌اند كه مرا نداده‌اند يكى آنكه پدرزنى چون من ترا داده‌اند دوم جفتى چون فاطمه سوم فرزندانى چون حسن و حسين ع و از صادق روايتست كه امام حسين ( ع ) فرمود كه روزى با برادرم امام حسن ( ع ) در بعضى از كوچهاى مدينه ميرفتيم جابر بن عبد اللَّه انصارى و انس بن مالك مىآمدند چون جابر نزد ما رسيد در دست و پاى ما افتاد و بوسه بر دست و پاى ما ميداد انس او را ملامت كرد كه تو اسنى و مكانت و مرتبهء كه ترا است از رسول اينحال مناسب آن نيست جابر گفت كه اى انس ملامت مكن و خاموش شو كه من از رسول ( ص ) چيزى شنيدم در حق ايشان كه گمان نداشتم كه هيچ آدمى را آن باشد انس گفت آن چيست فرمود كه شنيدم از رسول خدا ( ص ) كه خداى تعالى چون خواست كه مرا بيافريند نطفهء بيافريد از نور سفيدتر و در صلب آدم نهاد و بعد از آن از اصلاب طاهرين بارحام طاهرات منتقل ميساخت تا بصلب عبد المطلب رسانيد پس آن را به دو نيم كرد يك نيمه بعبد اللَّه داد و يك نيمه بابو طالب از عبد اللَّه من بوجود آمدم\r\n","description":"","footnote":"","page_name":" 367 ","page_number":367},
  {"content":"\r\nو از ابو طالب على ع آنكه نور من بفاطمه نقل كرد پس از على و فاطمه حسن و حسين ع بوجود آمدند و ايشان طاهر و مطهرند اما نطفهء فاطمه بحسن انتقال كرد و نطفهء على بحسين و بعد از آن از صلب حسين آن نطفه منتقل خواهد گشت بائمهء هدى تا بقيامت و در خبر است كه رسول ( ص ) فرمود كه روزى فرشتهء نزد من آمد كه قبل از اين نيامده بود و او را بيست و چهار روى بود چون درآمد مرا خطابى كرد كه پيش از اين كسى نگفته بود و آن اين بود كه\r\nالسلام عليك يا اول و يا آخر و يا حشر\r\nگفتم اى ملك اين چه خطاب است گفت تو اولى به اين معنى كه اول كسى كه سر از خاك بردارد در روز قيامت تو باشى و آخر به اين اعتبار كه ختم پيغمبرانى و حاشرى به اين وجه كه در روز حشر قيامت به تو و امت تو باشد گفتم چه نام دارى گفت محمود گفتم اى محمود بچه كار نزول كردهء گفت\r\nجئتك لتزوج النور من النور\r\nآمدم به تو تا تزويج كنى نور را بنور گفتم اين دو نور كيستند گفت فاطمه و على ع و حكم الهى چنانست كه تو در زمين ميان ايشان عقد نكاح كنى كه حقتعالى در آسمان عقد ايشان بسته من گفتم سمعا و طاعة و چون برخواست بر ميان هر دو كتف او نوشتهء ديدم و آن اين بود كه\r\nلا إله الا اللَّه محمد رسول اللَّه ايدته بعلى او نصرته به\r\nگفتم اى محمود چندگاهست كه اين را در ميان هر در كتف تو نوشته‌اند گفت\r\nقبل ان يخلق اللَّه آدم باربعة و عشرين الف عام\r\nپيش از آنكه حقتعالى آدم را آفريند به بيست و چهار هزار سال و چون اينفرشته برفت حضرت رسالت ص فاطمه ع را بعلى ع تزويج فرمود و اين روايت را صاحب كلينى در كلينى آورده بروايت معنعنه از ابى عبد اللَّه ع و تفصيل قصهء فاطمه ع بروايت امير المؤمنين ع و عبد اللَّه بن عباس و عبد اللَّه بن مسعود و جابر بن عبد اللَّه انصارى و انس بن مالك و ام السلمه بر طريقى كه در كتاب مناقب خوارزمى و كتاب ذريهء طاهره و كشف الغمه و غير مذكور است كه چون فاطمه ع بالغ شد اكابر قريش از اهل شرف و مال بخواستگارى وى برخواستند و رسول هر يكى را جوابى ميداد و از جملهء خاطبان ابو بكر خطبه كرد و گفت يا رسول اللَّه تو اسلام من و سابقهء صحبت من ميدانى و از اسن قريشم و از تو شنيده‌ام كه بارها فرمودهء كه\r\nكل نسب و سبب منقطع الا نسبى و سببى\r\nهمه نسب و سبب منقطع شوند مگر نسب و سبب من مرا رغبت آنست كه فاطمه را به من دهى رسول ( ص ) از او اعراض كرد و جوابى نداد ديگر باره اعاده اين كلام كرد از او اعراض فرمود سيم بار چون تكرار نمود گفت اى ابو بكر كار فاطمه به من نسبت ندارد بلكه بمشيت الهى منوط است بهر كه خواهد دهد پس ابو بكر بيرون آمد اينحال با عمر باز گفت و گفت ميترسم كه رسول را از من كراهتى بوده باشد و به جهت اين از من اعراض نمايد عمر گفت من بروم و خطبه كنم اگر با من نيز همين جواب دهد پس انديشه به خود راه مده كه جهت كراهت نبوده آن گه بيامد و همان سخن كه ابو بكر گفته بود باز گفت رسول ( ص ) وى\r\n","description":"","footnote":"","page_name":" 368 ","page_number":368},
  {"content":"\r\nرا همان جواب گفت عمر بازگشت و ابو بكر را گفت كه جواب همان بود كه به تو گفت اما گمان من چنانست كه ميخواهد دختر را ببعضى از رؤساى عرب دهد كه او را كثرت عدد و شوكت باشد تا به او معتضد شود ايشان در اين بودند كه عبد الرحمن بن عوف در رسيد و گفت چه مىگوييد ايشان وى را از اين قضيه اخبار نمودند وى گفت من بروم و خطبه كنم و گمان من چنانست كه اجابت كند چه مرا مال بسيار و ضياع و عقار بيشمار هست و رسول ( ص ) مردى درويش يمكن كه بمال مايل باشد و به جهت آن دختر به من دهد پس برخواست و جامهاى نيكو پوشيد و عطر بر خود كرد و نزد رسول آمده خطبه نمود حضرت هيچ جواب نداد عبد الرحمن گمان برد كه توقف رسول ( ص ) بجهة تعيين صداقست گفت يا رسول اللَّه ( ص ) چندين شتر و گاو و گوسفند و زر و سيم بصداق بدهم رسول ( ص ) در غضب شد و دست مبارك دراز كرد و كفى سنگ ريزه برداشت و در كنار عبد الرحمن ريخت همه در و مرجان گشت و گفت اين را بردار تا مال تو بيشتر شود بعد از آن گفت نگفتم كه كار فاطمه ( ع ) به من تعلق ندارد و بارادهء الهى باز بسته است بآنكس كه خواهد دهد و اللَّه كه اگر بعد از اين كسى ديگر خطبهء او كند من شكايت او را به خدا كنم عبد الرحمن از مجلس رسول ( ص ) برخاست خجل زده و منفعل و نزد ابو بكر و عمر آمد و آنچه گذشته بود بازگفت پس روزى ابو بكر و سعد معاذ و عمر مجتمع شدند و گفتند رسول خطبهء سادات و اشراف قريش رد فرمود و همه كس رغبت كردند ابا نمود و على بن ابى طالب ( ع ) در اين باب هيچ نگفت همانا كه به جهت فتر و فاقه از اين متقاعد شده و چيزى نميگويد گمان ما چنانست كه خدا و رسول فاطمه را بوى خواهند داد بيائيد تا برويم و اين حال را از او استفسار نمائيم اگر گويد مانع من درويشيست او را به آنچه ممكن باشد از اموال اعانت كنيم پس بطلب او برخواستند و او را در نخلستان بعضى از انصار يافتند كه آن را آب ميداد باجرت چون ايشان را بديد آنها را بموضعى بنشانيد و رطبى چند كه حق وى بود نزد ايشان نهاد تا بخورند و ايشان صورت حال را بوى عرض كردند بعد از آن گفتند اى على خداى تعالى مجامع فضل و شرف در تو جمع كرده و تو را بانواع كرامت مخصوص ساخته و هيچ خصلتى از خصال ندانيم الا كه در تو موجود است و مكانت و منزلت تو از رسول ( ص ) و قرابت و صحبت و متابعت تو به او بر هيچكس پوشيده نيست اشراف قريش همه خواستگارى فاطمه كردند و تو نكردى آيا منشأ امتناع تو از اين چيست و تو ميدانى كه شرف دنيا و آخرت در مناكحهء وى باز بسته است و گمان ما چنانست كه خدا و رسول وى را براى تو باز گرفته‌اند چون ايشان اين بگفتند امير المؤمنين ( ع ) آبى در چشم بگردانيد و فرمود كه مرا رغبت بسيار هست و اما مانع خطبه دو چيز است يكى تنگدستى و درويشى و ديگرى حياى از آن حضرت كه مواجه با وى اين سخن گويم ايشان گفتند بهر حال ترا خطبه بايد كرد و او را بر اين تحريص كردند امير المؤمنين ( ع ) به خانه آمد و تبديل جامه فرمود و\r\n","description":"","footnote":"","page_name":" 369 ","page_number":369},
  {"content":"\r\nبدر حجرهء رسول ( ص ) تشريف آورد و رسول ( ص ) در حجرهء ام سلمه بود پس در\r\nبزد رسول در زدن او را بشناخت پيش از آنكه گويد كه منم على حضرت فرمود اى ام سلمه برخيز و در بگشا كه\r\nهذا رجل يحبه اللَّه و رسوله و يحب اللَّه و رسوله\r\nاين مرديست كه خدا و رسول او را دوست دارند و او خدا و رسول را دوست دارد ام سلمه گفت اين كيست كه منزلتى چنين دارد و تو مرا مىفرمايى كه در بگشا تا درآيد و خدا ما را فرموده كه محتجب شويم رسول ( ص ) فرمود كه يا ام سلمه\r\nبالباب رجل ليس بالخرق و لا بالنزق\r\nاين مرديست كه از صفت حمق و سبكبارى مبرا و معر است\r\nو هو اخى و ابن عمى و احب الخلق الى\r\nاو برادر و پسر عم منست و دوستترين خلقان بنزديك من ام سلمه گفت من بسرعت تمام رفتم و در بگشادم به خدا كه وى را نگه داشت تا مختفى شدم آن گاه درآمد و گفت\r\nالسلام عليك يا رسول اللَّه و رحمة اللَّه و بركاته\r\nرسول ( ص ) فرمود\r\nو عليك السلام و رحمة اللَّه و بركاته\r\nو نزد رسول ( ص ) بنشست و سر در پيش افكند و ميخواست كه سخنى بگويد حيا مانع او ميشد رسول ( ص ) فرمود\r\nلك حاجة\r\nحاجتى دارى بگو وى خاموش شد رسول ( ص ) فرمود\r\nلعلك جئتنا تخطب فاطمه\r\nشايد كه تو بخطبهء فاطمه آمدهء او سر در پيش انداخت و گفت بلى يا رسول اللَّه حضرت فرمود بگوى هر چه خواهى مقضى است امير المؤمنين فرمود يا رسول اللَّه تو از زمان طفوليت مرا از پدر و مادر پذيرفته و بجاى فرزند داشتهء و هميشه از پدر و مادر بر من مشفقتر بودهء و آداب و رسوم سنيه و علوم دينيه تعليم من دادهء و تو دانستهء كه ذخيرهء من در دنيا و آخرت تويى و حق و قرابت سابقهء من در اسلام بر تو پوشيده نيست و من شنيدم كه تو فرمودى\r\nكل نسب و سبب منقطع الا نسبى و سببى\r\nرسول فرمود\r\nو اما السبب فقد سبب اللَّه و اما النسب فقد قرب اللَّه\r\nپس امير المؤمنين ( ع ) گفت يا رسول اللَّه بخطبهء فاطمه آمده‌ام و طمع آن دارم كه دست رد بر روى من نيفشانى و اميدوارم كه حق تعالى بالطاف عميمهء خود از او نتايج طيب و طاهر ايجاد فرمايد رسول ( ص ) از اينسخن خندان و گشاده روى گشت فرمود يا على چيزى دارى تا صداق فاطمه باشد گفت يا رسول اللَّه بر تو مخفى نيست كه مرا غير از اسبى و شترى آبكش و تيغى و درعى نيست رسول ( ص ) فرمود كه اسب و تيغ ترا در در جهاد به كار ميآيند و آن را نتوان فروخت و بشتر نيز احتياج دارى تا بار بر او نهى اما درع را به فروش كه چندان ضرورتى به آن ندارى چه بدون آن بر دشمن غالب بتوانى شد امير المؤمنين ( ع ) فرحناك از نزد رسول بيرون آمد بمصلاى خود رفت و به نماز مشغول شد رسول سلمان را گفت برو و على را بخوان سلمان بيامد و گفت يا على اجب رسول اللَّه اجابت كن رسول خدا را امير المؤمنين ( ع ) نزد پيغمبر آمد چون رسول ( ص ) او را بديد گفت\r\nابشر يا على فان اللَّه قد زوجكها فى السماء قبل ان ازوجكها فى الارض\r\nبشارت باد\r\n","description":"","footnote":"","page_name":" 370 ","page_number":370},
  {"content":"\r\nترا اى على كه خداى تعالى فاطمه را به تو تزويج فرمود در آسمان قبل از آنكه من او را به تو دهم در زمين و در اينحال فرشتهء آمد نزد من كه پيش از اين نيامده بود و مرا گفت\r\nابشر يا محمد به اجتماع الشمل و طهارة النسل\r\nمن گفتم اى فرشته نام تو چيست گفت سيطائيل يكى از جملهء فرشتگانىام كه موكلاند بر قايمهء از قوايم عرش و از خداى درخواست كرده‌ام تا اين بشارت از جانب او به تو رسانم و جبرئيل از اثر من ميرسد تا تفصيل احوال به تو باز گويد در روايت ماثوره از جابر بن عبد اللَّه انصارى از رسول ( ص ) چنانست كه آن فرشته محمود نام داشت چنان كه گذشت و خوارزمى از ابو العلاى حافظ همدانى روايت كرده و از حسين بن على ( ع ) و وى از پدر بزرگوار خود كه آن حضرت فرمود كه در خانه‌ام سلمه نشسته بوديم كه ناگاه فرشته بر آن حضرت نازل گشت كه بيست سر داشت در هر سرى هزار زبان و بهر زبان بلغتى تسبيح و تقديس ميكرد خدا را كه مشابه لغت ديگر نبود كف دست او فراختر از هفت آسمان و هفت زمين بود پيغمبر ( ص ) پنداشت كه جبرئيل است فرمود اى جبرئيل هرگز به اين صورت نزد من نيامده بودى آن فرشته گفت من جبرئيل نيستم مرا صرصائيل ميگويند خداى تعالى مرا به تو فرستاده كه تا تزويج كنى نور را بنور حضرت فرمود كه را بكه دهم گفتا\r\nبنتك فاطمة من على بن ابى طالب ع\r\nپس در عقب وى جبرئيل نازل شد و مرا بشارت داد و گفت يا رسول اللَّه حضرت عزت عز شانه امر فرمود بملائكه مقربين تا در آسمان عقد و نكاح بستند ميان فاطمه و على پس حرير سفيدى از حريرهاى بهشت در دست من نهاد بر آنجا از نور چيزى نوشته گفتم يا روح اللَّه اين نوشته چيست گفت بر اينجا نوشته كه حق تعالى نظر كرد بر زمين و ترا برگزيد و رسالت داد و بار ديگر بر آن اطلاع فرمود و براى تو برادرى و مصاحبى و وزيرى برگزيد و دختر ترا بوى داد گفتم آن كيست گفت على بن ابى طالب ( ع ) كه برادر دينى و پسر عم نسبى و وزير و خليفه تست و حقتعالى امر فرمود تا خازنان بهشت بهشتها را بياراستند و حور و قصور و غرف و منازل آن را خطاب رسيد تا بانواع حلى و جواهر و حلل مزين شدند و حور العين را فرمود تا بزينت تمام آراسته شده سورهء ياسين و طه و طواسين و حواميم مىخوانند و بادهاى بهشت را فرمان رسيد تا انواع عطر و طيب برداشتند و در بهشت پراكنده ساختند و فرشتگان همهء آسمانها را امر كرد تا در آسمان چهارم حاضر آمدند و نزديك بيت المعمور منبرى از نور بر در بيت المعمور بنهادند و آن منبريست كه آدم ( ع ) بر آن خطبه كرد در وقتى كه حقتعالى او را تعليم همهء اسماء فرمود و بفرشتهء كه نام او راحيل بود و افصح ملائكه خطاب آمد كه بر بالاى منبر رود و حمد خدا كند راحيل بر بالاى منبر رفت و خطبهء آغاز كرد كه بعضى از آن اينست كه\r\nالحمد للَّه الاول قبل اوليته الاولين و الباقى بعد فناء العالمين بحمده اذ جعلنا روحانيين و بربوبيته\r\n","description":"","footnote":"","page_name":" 371 ","page_number":371},
  {"content":"\r\nمذعنين و له بما انعم علينا شاكرين جل عن الحاد اهل الارض من المشركين و تعالى بعظمته عن افك الملحدين و كان من اسباغ نعمته و اتمام قضيته ان ركب الشهوات فى بنى آدم اذ خصهم بالامر لنبشر لهم الاولاد و يهىء لهم البلاد فجعل الحيوة سبيل الفتهم و الموت غاية فرقهم و الى اللَّه المصير اختار الملك الجبار صفوة كرمه و عبد عظمته لامته سيدة النساء بنت خير النبيين و المرسلين و امام المتقين صاحب المقام المحمود المشهود و الحوض المورود فوصل حبله بحبل رجل من اهله و صاحبه المصدق دعوته المبادر الى كلمته على الوصول بفاطمة البتول ابنة الرسول قال اللَّه عز و جل زوجت عبدى من امتى فاشهدوا يا ملائكتي\r\nحقتعالى فرمود كه پرستاره خود مرا به بندهء خود دادم پس اى فرشتگان من همه بر اين گواه باشيد و در مناقب خوارزمى از سلمان و ام سلمه نقل كرده كه خطبهء كه امير المؤمنين ( ع ) در حين تزويج خواند اين بود كه\r\nالحمد للَّه شكرا لانعمه و اياديه و لا إله الا اللَّه شهادة تبلغه و ترضيه و صلى اللَّه على محمد ( ص ) تزلفه و تخطيه و النكاح مما امر اللَّه عز و جل به و رضيه و مجلسنا هذا مما قضاه اللَّه و اذن فيه و قد زوجنى رسول اللَّه ( ص ) ابنته فاطمة و جعل صداقها درعى هذا و قد رضيت بذلك فاسئلوه و اشهدوه\r\nپس جبرئيل گفت كه همهء آسمانها از اين خرمى بخنديدند و خداى تعالى امر فرمود تا عقد و نكاح بستم و فرشتگان را گواه گرفتم و اين نوشته گواهى فرشتگانست بر اين حرير و حق تعالى امر فرمود تا بر تو عرض كنم و مهرى از مشك بر آن نهم و برضوان كه خازن بهشتست بسپارم و درخت طوبى را امر فرمود تا آنچه داشت از حلى و حلل نثار كرد و بعد از آن ابرى فرستاد تا در و ياقوت و انواع جواهر نثار كرد و فرشتگان سنبل و قرنفل برفشاندند و حور العين برچيدند و بهديه به يكديگر ميدهند و بدان فخر ميكنند تا بدامن قيامت و ميگويند كه اين از نثار تزويج فاطمه است بعد از آن امر كرد تا آن ابر طومارها نثار كرد و ممهور به مهر مشك فرشتگان گفتند بار خدايا اين چيست گفت اين وديعتهاى شيعيان على و فاطمه است بنزديك شما تا روز قيامت و چون روز قيامت رسد بر صراط بايستيد و هر كه بر شما بگذرد كه مقدار حبهء از محبت على ( ع ) در دل وى باشد و محبت فاطمه و فرزندانش اين جواز كه مضمون آن آزاديست از آتش دوزخ و رسيدن ببهشت نعميم بوى دهيد و او را ببهشت رسانيد بيحساب و اين حكميست كه من كردم قبل از آنكه خلق را آفرينم پس جبرئيل گفت كه در روز قيامت بر صراط بايستم و اين فرشتگان با من باشند و آن طوامير در دست گرفته چون يكى از شيعيان و دوستان على و اولاد او بگذرند اين نامه را بدست راست او دهند و بر عنوانش نوشته باشد كه\r\nبراءة من العلى الجبار لشيعة على و فاطمة من النار\r\nپس از براى ايشان جنيبتها از نور بياورند با زينها از نور و ياقوت سرخ فرش آن از حرير و ديباى سبز شيعيان على ( ع ) بر آن مركب نجيب نشينند و فرشتگان در پس و پيش ايشان به هيچكس\r\n","description":"","footnote":"","page_name":" 372 ","page_number":372},
  {"content":"\r\nنرسند الا كه از راه ايشان دور شوند و باجلال و اكرام ايشان را مىبرند تا بدر بهشت رسند و آن طوامير را بيرون آرند و گويند اى مردمان بيائيد و در جواز خدا نگريد و آن را برخوانيد رضوان خزنه گويند ايشان را كه ( يا اولياء اللَّه ادخلوها بسلام امنين ) پس درهاى بهشت به روى ايشان بگشايند و آنها را باعلاى درجات رسانند و در اعلا عليين ايشان را رفيق تو و على و اولاد او گردانند بعد از آن پيغمبر ( ص ) فرمود كه هر كه خواهد كه حقتعالى او را چنان زنده دارد كه ما را و چنان ميراند كه ما را و در قيامة او را با ما حشر كند و در هر درجه با ما باشد بايد كه كه با ما تولى كند و از دشمنان ما تبرا كند و دوستان ما را دوست دارد و دشمنان ما را دشمن دارد و لعنت كند ايشان را كه حقتعالى دشمنان ما را لعنت كرد بر زبان پيغمبران و فرشتگان و جملهء خلايق پس فرمود كه جبرئيل مرا گفت كه منادى ندا كرد از عرش كه\r\nيا ملائكتي و ساكنى جنتى تبركوا على تزويج فاطمة من علي فقد باركت عليها\r\nاى فرشتگان من و ساكنان بهشت من بركت باد شما را بر تزويج فاطمه و على كه من بر ايشان بركت كردم رحيل گفت بار خدايا كدام بركت باشد عظيمتر از كرامت تو ايشان را و بشارت تو ايشان را ببهشت و حال آنكه ايشان هنوز در دنيا اند حقتعالى گفت يا راحيل از بركت من بر ايشان آنست كه ايشان را بر محبت خود جمع كردم و از فرزندان ايشان امامان و بندگان خود گردانيدم تا ايشان را بشرايع دين و احكام و آداب سنيهء مرضيه تعليم كنند و بايشان حجتى لازم گردانم بر خلقان تا بروز قيامت پس جبرئيل گفت خداى تعالى مرا امر فرمود كه ترا بگويم تا تو نيز فاطمه را بعلى دهى و ايشان را بشارت دهى به دو پسر زكى و نجيب و طاهر و فاضل در دنيا و آخرت پس پيغمبر ( ص ) گفت يا على اين فرشته حال از نزد من رفت و من در حال كسى به تو فرستادم و عزم مصمم كردم كه بامر الهى امتثال نمايم در باب تزويج تو بفاطمه و در كفايت الطالب از جابر بن سمره نقل فرموده كه پيغمبر ( ص ) فرمود كه در شب بيست و چهارم ماه رمضان جبرئيل بنزد من آمد و گفت\r\nيا محمد العلى الاعلى يقرأ عليك السلام و قد جمع الروحانيين و الكروبيين فى واد يقال له الافتح تحت شجرة طوبى و زوج فاطمة عليا و امرنى فكنت الخاطب و اللَّه تعالى الولى و امر شجرة طوبى فحملة الحلى و الحلل و الدر و الياقوت ثم نثرته و امر الحور العين فاجتمعن فلقطن فيهن يتهاديه الى يوم القيمة و يقلن هذا انثار فاطمة\r\nپس امير المؤمنين ( ع ) گفت يا رسول اللَّه ( ص ) كار ما به اينجا رسيده است كه خداى تعالى مرا ياد كند در ملاء اعلى و جنات على و جنات اعلى حديث من كند و عقد نكاح من در آسمان بندد در حضور فرشتگان رسول ( ص ) فرمود كه يا على چون خداى تعالى اكرام ولى خود كند بوى كرامت فرمايد چيزى را كه هيچكس نديده باشد و نشنيده و بر خاطر هيچ بشر نگذشته امير المؤمنين ( ع ) گفت من گفتم رَبِّ أَوْزِعْنِي أَنْ أَشْكُرَ نِعْمَتَكَ الَّتِي أَنْعَمْتَ عَلَيَّ بار خدايا توفيق ده تا شكر نعمت تو بگذارم رسول گفت\r\n","description":"","footnote":"","page_name":" 373 ","page_number":373},
  {"content":"\r\nآمين پس امير المؤمنين ( ع ) را گفت برخيز و به مسجد رو كه من بر اثر تو ميآيم تا آنچه خداى فرموده است بجاى آرم در حضور مهاجر و انصار ذكر فضيلت تو كنم آن قدر كه چشم تو بدان روشن شود و چشم دوستان تو در دنيا و آخرت امير المؤمنين ( ع ) گفت من از نزد رسول ( ص ) بيرون آمدم و از خرمى نمىدانستم كه چگونه ميروم و در راه عمر و أبا بكر به من رسيدند و گفتند ما وراءك چه خبر دارى گفتم رسول فاطمه را به من داد فرمود كه خداى تعالى او را به تو داد و عقد شما را در آسمان بستند و رسول ( ص ) بر اثر من ميايد تا اينحديث را بمهاجر و انصار رساند ايشان ناچار اظهار خوش حالى كردند و با من در مسجد آمدند و بر اثر ما رسول برسيد شادان و خرم و شكفته فرمود كه بلال كجاست بلال را بخواندند گفت برو تمام مهاجر و انصار را آواز ده و جميع اصحاب را جمع كن تا به مسجد حاضر شوند پس نزديك منبر بنشست تا همهء مردمان جمع شدند آن گاه بر منبر رفت و اين خطبه خواند كه\r\nالحمد اللَّه المحمود بنعمته المعبود بقدرته المطاع بسلطانه المرغوب اليه فيما عنده المرهوب من عذابه النافذ امره فى ارضه و سمائه الذى خلق الخلق بقدرته و ميزهم باحكامه و اعزهم بدينه و اكرمهم بنبيه محمد ( ص ) ثم ان اللَّه جعل المصاهرة نسبا لاحقا و امرا مفترضا و شح بها الارحام و الزمها الانام فقال تبارك اسمه و تعالى و هو الذى خلق من الماء بشرا فجعله نسبا و صهرا و كان ربك قديرا فامر اللَّه يجرى الى قضائه و قضاؤه يجرى الى قدره و لكل قدر اجل و لكل اجل كتاب يمحو اللَّه ما يشاء و يثبت و عنده ام الكتاب ثم ان اللَّه امرنى ان ازوج فاطمة من على فاشهدكم انى قد زوجتها اياه على اربعة مائة مثقال فضة\r\nپس گفت اى مهاجر و انصار بدانيد كه جبرئيل نزد من آمد و مرا خبر داد كه خداى تعالى فرشتگان را نزديك بيت المعمور جمع كرد و ايشان را گفت گواه باشيد كه من پرستارهء خود را فاطمه ببندهء خود على ابن ابى طالب دادم پس بنشست و فرمود كه اى على برخيز و براى خود خطبه كن امير المؤمنين ( ع ) برخواست و اين خطبه بخواند كه\r\nالحمد للَّه الذى قرب من حامديه و دنى من سائليه و وعد الجنة من ينقيه و انذر بالنار من يعصيه نحمده على قديم احسانه و اياديه حمد من يعلم انه خالقه و باريه و مجيبه و سائله عن معاصيه و مساويه و نستعينه و نشهد به و نؤمن به و نستكفيه و نشهد ان لا إله الا اللَّه وحده لا شريك له شهادة تبلغه و ترضيه و ان محمد عبده و رسوله صلى اللَّه عليه و آله صلوة تزلفه و تحطيه و توفقه و تصطفيه ان خير ما افتتح به و اختتم و اختتم قول اللَّه تعالى وَأَنْكِحُوا الأَيامى مِنْكُمْ وَالصَّالِحِينَ مِنْ عِبادِكُمْ وَإِمائِكُمْ ) * الاية و انكاح مما امر اللَّه به و رضيه و اجتماعها لما قدره اللَّه و اذن فيه\r\nبعد از آن گفت\r\nو قد زوجنى رسول اللَّه ابنته فاطمة فاسئلوه و اشهدوا فإني قد رضيت بذلك فقال المسلمون رضيت يا رسول اللَّه فقال نعم\r\n","description":"","footnote":"","page_name":" 374 ","page_number":374},
  {"content":"\r\nو نعم الختن و الاخ و هو السيد فى الدنيا و الاخرة و هو من الصالحين\r\nيعنى رسول دختر خود فاطمه را به من داد پس از او بپرسيد و گواه شويد كه من راضى شدم مسلمانان گفتند يا رسول اللَّه راضى شدى گفت راضى شدم و نيكو داماديست او مرا و نيكو برادرى مرا و او سيد و مهتر مردمانست در دنيا و آخرت و از جملهء صالحان است پس امير المؤمنين ( ع ) برخواست و سر بر زمين نهاد و شكر خداى كرد به اين عبارت كه\r\nالحمد اللَّه الذى حببني الى خير البرية\r\n( ص ) پس اصحاب گفتند كه بارك اللَّه فيكما و عليكما و جمع شملكما و اسعد جدكما و اخرج منكما الكثير الطيب پس رسول ص بفرمود تا طبقى بسر بياوردند و بنهادند و همه از آن بخوردند و بتبرك به خانه بردند و رسول ص بحجره زنان رفت و فرمود كه بدين خرمى براى فاطمه دف زنيد پس زنان دف بزدند و آن گاه على را فرمود كه يا على برو و درع خود را به فروش تا در اين كار صرف كنى امير المؤمنين ع فرمود كه من برخواستم و درع را برگرفتم تا ببازار برم اعرابى به من رسيد و گفت اى على اين درع را مىفروشى گفتم آرى گفت به چند گفتم پانصد درهم و او دست در آستين كرد و صره كه پانصد درهم زرد در او بود بيرون آورده به من داد من درع را به او دادم و درم را نزد رسول ص آوردم مرا گفت چه كردى گفتم بپانصد درهم فروختم و اينك درمها گفت بكه فروختى گفتم باعرابى گفتم وى را شناختى گفتم نه يا رسول اللَّه گفت آن جبرئيل بود و قبل از آنكه تو آمدى درع را باز آورد و به من داد پس ابو بكر را بخواند و مشتى از آن زر بوى داد و گفت برو و از براى فاطمه چيزى كه ما يحتاج وى باشد بخر و سلمان و بلال را برفاقت او بفرستاد تا وى را در اين باب اعانت نمايند و آن شصت و سه درهم بود پس بسترى كه حشو آن از پشم بود به چهار درم بخريدند و مقنعه به چهار درم و حصيرى و آنچه به كار ميبايست از بالشت كه از ليف خرما بود و كليم خيبرى و مشكى و كوزهء چند و سبويى چند و مطهرهء و جامهء از پشم با ديك بخريدند و رسول در خانهء ام سلمه بود آنها را نزد وى بردند ام سلمه چون در آن نگريست بگريست سر سوى آسمان كرد و گفت اللهم بارك لقوم جلة انيتهم الخزف بار خدايا بركت كن قومى را كه بيشترين اناهاى ايشان سفال است اللهم بارك لال محمد فى جهازهم بار خدايا بركت كن آل محمد را در جهازشان و باقى درم بام سلمه داد و فرمود كه نگهدار تا بوقت حاجت پس امير المؤمنين ( ع ) يك ماه زفاف را توقف كرد و شب و روز دل او متعلق اين كار بود و شرم ميداشت كه اظهار كند و هر وقت كه رسول او را ديدى در خلوت گفتى يا على بهترين زنان جهان را به تو دادم چه نيكو است جفت تو و بعد از يك ماه عقيل گفت اى برادر چرا مطالبهء زفاف نميكنى تا به اجتماع شمل شما چشم ما روشن گردد گفت اى برادر و اللَّه كه رغبت من بنهايت رسيده و ليكن حيا مانع من مىشود گفت بيا تا برويم و من اين حديث را با رسول بگويم پس خواستند و در راه ام ايمن خادمهء رسول ص بايشان رسيد و گفت كجا ميرويد گفتند نزد رسول ميرويم به جهت طلب زفاف گفت شما بازگرديد كه اين كار بزنان تعلق دارد من آن را\r\n","description":"","footnote":"","page_name":" 375 ","page_number":375},
  {"content":"\r\nبايشان بگويم و تعيين وقت نمايم پس نزد ام سلمه آمد و اين حديث با وى گفت وى كس فرستاد و زنان رسول را حاضر كرد چون رسول ( ص ) به خانه باز آمد گفت سبب اجتماع شما چيست گفتند براى كارى كه اگر خديجه زنده بودى چشمش به آن روشن شدى و چشمش به آن زنده گشتى رسول ( ص ) چون نام خديجه بشنيد بگريست و گفت مانند خديجه كجا است تصديق من كرد در وقتى كه قوم تكذيب من كردند و انيس من بود در زمانى كه مردم مرا مستوحش كردند و قوة داد مرا بر دين خدا و مواسات و مصاعدت كرد با من بنفس و مال و خانمان و خداى تعالى مرا فرمود تا بشارت دادم او را بخانهء در بهشت از زمرد سبز زنان گفتند يا رسول اللَّه ( ص ) هر چه تو در باب خديجه گويى پيش از آن باشد وى برحمت خدا رسيد و خدا ما را بوى حشر گرداند يا رسول اللَّه برادر و پسر عم تو التماس زفاف دارد و مترصد نشسته تا چه جواب آيد گفت چرا به من نگفت گفتند حيا مانع وى شد رسول ( ص ) گفت اى ام ايمن وى را بخوان ام ايمن نزد امير المؤمنين ( ع ) آمد و گفت يا على رسول خدا ( ص ) ترا ميطلبد وى برخواست و نزد رسول آمد و بنشست شرم زده\r\nو منفعل و سر در پيش افكنده پس ام سلمه را گفت آن درمهاى فاطمه را كه به تو دادم بياور أم سلمه آن را حاضر ساخت و حضرت از آنها مشتى برداشت و بعلى ( ع ) داد و گفت برو و روغن و گوسفند و خرما بخر امير المؤمنين آنچه رسول ( ص ) فرموده بود بخريد و مشتى ديگر به عمر داد و گفت به اين جامه و طيب بخر عمر نيز آنها را بخريد سعد معاذ آمد و ده گوسفند و گاوى و شترى بهديه آورد و همچنين سعد بن الربيع و ابو ايوب انصارى و عبد الرحمن عوف و يك يك از ياران ميآمدند و شتر و گاو و گوسفند و گندم ميآوردند تا هداياى بسيار جمع شد و رسول ( ص ) هدايا را قبول فرموده پس گندم را به كسى داد تا آرد كند و آن را بپختند و على را گفت امشب مرا و تو را اقدام ميبايد كرد به ذبح گوسفندان و گاوان پس آن شب امير المؤمنين ( ع ) ميكشت و پوست مىكند و رسول ( ص ) پاره ميكرد و چون روز شد تمام را كشته بودند و امير المؤمنين ( ع ) گفت بر دست حضرت رسول هيچ اثر خونى نديدم پس رسول ( ص ) كس فرستاد و اصحاب را جمع كرده فرمود امروز روز خرمى و زفاف است مرا يارى دهيد با نفس و موالى خود تا وليمه على بسازم صحابه برهنه شدند و ديگها در بار نهادند و رسول ( ص ) چون جد و جهد ايشان بديد فرمود\r\nاللهم اعنهم على طاعتك و لا توليهم من رحمتك و لا تخلهم من فضلك\r\nچون دو ساعت از روز برآمد طعامها را پخته بودند و مهيا ساخته پس رسول مرتضى على را گفت كه برخيز و جملهء مهاجر و انصار و اهل مدينه را حاضر كن و هيچكس را در مدينه رها مكن از مردان و زنان و بندگان و كودكان امير المؤمنين ( ع ) فرمود كه يا رسول اللَّه بعضى از مردمان در شهر و بعضى بيرون شهر بكشت زارها و خرماستانها رفته‌اند چگونه همه را خبر دار كنم رسول فرمود كه اى على بر بام اينخانه رو و آواز ده و بگو\r\nيا ايها الناس اجيبوا رسول اللَّه\r\nاى مردمان اجابت كنيد رسول\r\n","description":"","footnote":"","page_name":" 376 ","page_number":376},
  {"content":"\r\nخدا را كه خداى تعالى آواز ترا به گوش همه ايشان رساند و اگر چه بعضى در مشرق باشند و برخى در مغرب به جهت كرامت من هم چنان كه آواز ابراهيم را به گوش اهل شرق و غرب رسانيد وقتى كه بر كوه قبيس برآمد و فرمان الهى همهء بندگان خدا را بطواف كعبه خواند كما\r\nقال و اذن فى الناس\r\nپس امير المؤمنين ع بر بام سراى بر آمد و آواز داد خداى تعالى آواز او را به گوش آنان كه در مدينه و خارج مدينه بودند رسانيد و همه در جواب گفتند كه لبيك يا داعى النبى و سعديك و همه بشتاب هر چه تمامتر نزد رسول ( ص ) آمدند آن حضرت بفرمود تا در مسجد نطعها و حصيرها افكندند و طعام بياوردند و هر كه در مدينه و بيرون مدينه بود از مردان و زنان و كودكان و بندگان از آن طعام بخوردند و سير شدند و هر كه خواست كه چيزى بردارد برداشت و از طعام بسيار بماند از بركت رسول ( ص ) روز ديگر مردمان بيامدند و آن را بخوردند و سير بخوردند و به غير از گوسفند ابو ايوب انصارى هيچ طعامى باقى نماند ابو ايوب گفت يا رسول اللَّه اين گوسفند را چه افتاده است پر او خشم گرفتهء يا بر خداوندش و يا آنكه مسموم است و گوشتش حرام است و اللَّه كه من غير از اين نداشتم و الا فداى تو و اهل بيت تو گردمى رسول ( ص ) فرمود كه يا ابو ايوب بدانكه على خواست كه او را بكشد جبرئيل گفت او را در آخر ذبح كن كه در اوامر عجيب تعبيه است پس يزيد بن جبير انصارى را امر كرد تا آن گوسفند را بكشت و پوست بكند و بپخت رسول گفت اين گوسفند را پاره كن و استخوانهايش مشكن وى چنان كرد پس ديگر باره بفرمود تا ندا كردند و اصحاب جمع شدند رسول ( ص ) ايشان را گفت بنام خدا اينطعام بخوريد و استخوانهايش مشكنيد ايشان چنان كردند پس امر كرد تا استخوانهاى آن جمع كردند و همه را در پوست وى نهادند و رسول ( ص ) دست بدعا برداشت و از خدا درخواست تا او را زنده گرداند جبرئيل بيامد و گفت اى محمد ( ص ) خدايت سلام مىرساند و ميگويد كه اگر امروز از من درخواهى كه همهء اهل دنيا را كه در شرق و غرب و سهل و جبل فوت شده‌اند زنده گردانم اجابت آن كنم زيرا كه اينروز روزى عظيم البركت است و اين نامها كه تلفظ كردى به آن متضمن اجابت است گفت يا رب احياى اين گوسفند ميخواهم تا بابو ايوب بدهم كه درويش است و غير از اين چيزى ندارد حقتعالى آن را زنده كرد و بابو ايوب داد و خداى تعالى ابو ايوب را از نسل آن گوسفند بركت بسيار داد و مسلمانان چون اينحال را ديدند يقين ايشان زياده شد رسول ( ص ) گفت يا ابا ايوب بنگر كه همان گوسفند است ابو ايوب گفت و اللَّه يا رسول اللَّه همانست چه گوسفند مرا يك چشم سياه بود و يكى ازرق و اين چنانست و خداى تعالى شير او را سبب شفاى بيماران كرد تا هر بيمارى كه از آن خوردى تندرست شدى و مردمان مدينه آن گوسفند را مبعوثه خواندندى و عبد الرحمن عوف در اينمعنى چند بيت گفته است و در آن بيان كشتن آن نموده و ذكر سير شدند خلق بسيار از آن و زنده كردن رسول آن را و بركت و ميمنت\r\n","description":"","footnote":"","page_name":" 377 ","page_number":377},
  {"content":"\r\nيافتن از شير آن و عثمان بن عفان از رسول ( ص ) پرسيد چه دعا خواندى كه خداى تعالى اين گوسفند را زنده گردانيد فرمود كه گفتم\r\nالهى انت خلقتها و انت افنيتها و انت قادر على اعادتها فاحيها يا حى لا إله الا انت\r\nدر مناقب مذكور است كه پيغمبر ( ص ) از آن دراهم كه بام سلمه سپرده بود ده درم بعلى ع داد و فرمود كه روغن و تمر و كشك بخر على ع آن را خريده نزد پيغمبر ( ص ) آورد آن حضرت دست تا ساعد برهنه كرد و سفرهء از پوست طلبكرد و خرما و روغن بهم ماليده و كشك را به آن مخلوط ساخت تا همه بهم آميخته شد بعد از آن فرمود\r\nيا على ادع من اجبت\r\nهر كه را خواهى بخوان امير المؤمنين ع فرمود كه من بيرون مسجد رفتم و اصحاب را طلبيدم و همه متوجه شدند و من نزد آن حضرت رفتم و گفتم مردمان بسيار ميآيند حضرت منديلى بر بالاى سفره انداخت و گفت\r\nادخل على عشرة عشرة\r\nده ده را نزد من مىآور پس به اين طريقه مردمان مىآمدند و از آن طعام ميخوردند تا آنكه هفتصد مرد و زن از آن سير شدند ببركت دست پيغمبر ( ص ) و بروايت ديگر پيغمبر ( ص ) سلمان را گفت تا گوسفند و جو را حاضر كرد و از آن طعام پخت و مهاجر و انصار را اطعام فرمود القصه چون مردمان متفرق شدند رسول ام سلمه را و ام ايمن و سوده و عايشه و حفصه و زنان مهاجر و انصار را جمع كرد و فرمود كه به كار فاطمه قيام نمائيد و او را بيارائيد عايشه و ام ايمن روايت كنند كه چون نزد فاطمه ع رفتيم تا او را آرايش كنيم نورى از ميان هر دو چشم او چون نور آفتاب تابان و درخشان بود و جمال و حسنى داشت كه مانند آن نديده بوديم پس او را آرايش كرديم و جامهاى مادرش خديجه در او پوشانيديم و آن طيب كه خريده بود در بر او كرديم او گفت مرا پارهء طيب هست آن را بيارم پس برفت و باره گلاب آورد كه هرگز گلابى چنان خوشبو نديده بوديم و چيزى ديگر آورد مانند پرهاى ريزهء مرغ هزار بار از مشك ازفر خشبوتر ام سلمه گفت اين چيست يا بنت رسول اللَّه گفت اما اين آب از عرق رسول خدا است كه در وقت گرما از جبين مبارك او بيرون آمدى من آن را بگرفتمى و در جايى جمع كردمى و اما اينرغب مردى بود كه نزد پدرم آمدى و او را دحيهء كلبى گفتندى و چون برخواستى از او چيزى بيفتادى من آن را برگرفتمى و به جهت آنكه بوى بسيار داشت آن را نگاه داشتمى و اكنون كه احتياج بآنواقع شده آورده‌ام كه به آن مطيب شوم رسول ( ص ) چون اينسخن بشنيد گفت يا بنية آن دحيهء كلبى نبود بلكه جبرئيل بود و لكن خوشى و خوشحالى باد ترا كه طيب تو از پر جبرئيل امينست و عرق پيشانى سيد المرسلين بعد از آن فرمود كه اين از وى غريب و عجيب نيست چه حقتعالى او را از ميوهء بهشت آفريده روزى جبرئيل به من آمده و سيبى از بهشت آورد و گفت از اين سيب بخور و با اهل خود مواقعه كن كه حقتعالى ببركة اين دخترى روزى تو گرداند كه سيده زنان اولين و آخرين باشد و من آن سيب را بخوردم و با خديجه خلوت كردم بفاطمه آبستن شد و او حوراى انسى است و اصل او از بهشت و مرجع او ببهشت خواهد بود و امير\r\n","description":"","footnote":"","page_name":" 378 ","page_number":378},
  {"content":"\r\nالمؤمنين ( ع ) گفت نماز عصر نزد رسول خدا ( ص ) رفتم رسول استغفار و تسبيح ميكرد و مرا گفت اى على آماده باش كه امشب اهل ترا خواهند آورد من رفتم و خانه را جاروب كردم و چوبى برگرفتم تا به ديوار بند كردم تا جامه بر او افكند و پوست گوسفند بيفكندم و بالشى از ليف بنهادم و آنچه خريده بودند از جهاز فاطمه بخانهء من نقلكردند پس دختران عبد المطلب و زوجات حضرت رسالت پناه ( ص ) با زنان مهاجر و انصار بفرمودهء رسول ( ص ) فاطمه را آراسته و پيراسته چادرى بر سر او افكندند و تكبير و تحميد گويان و رجز خوانان او را از خانه بيرون آوردند و متوجه خانهء امير المؤمنين ( ع ) شدند و هفتاد حور به گرد او درآمدند و ميگفتند\r\n( لا إله الا اللَّه ما اكرم محمد او اهل بيته على اللَّه )\r\nچه گراميند محمد و اهل بيت او بر خداى تعالى جابر عبد اللَّه روايت كند كه رسول ( ص ) بفرمود كه استر شهبار را كه دلدل نام داشت زين كردند و فاطمه را بر آن سوار كردند و سلمان را فرمود تا عنان او را گرفت و رسول با مردان اهل بيت مانند حمزه و عقيل و جعفر و غير ايشان سلاح بسته پيش پيش مىرفتند و در مناقب از ابن عباس نقل است كه جبرئيل با هفتاد هزار فرشته با ايشان بود و ميكائيل با هفتاد هزار فرشته تسبيح و تهليل ميكردند و در كشف الغمه نقلكرده كه جبرئيل لجام دلدل داشت و اسرافيل ركاب و ميكائيل پاردم آن تا خواتون دو جهان فاطمه زهرا بر بالاى آن بآسايش باشد و زنان رجز گويان در عقب ميرفتند و اول كسى كه از ايشان رجز خواند ام سلمه بود كه ميگفت\r\n\r\n( سرن بعون اللَّه جاراتى\r\nو اشكرنه فى كل حالاتى\r\n\r\n\r\nو اذكرن ما انعم رب العلى\r\nمن كشف مكروب و آفاتى\r\n\r\n\r\nفقد هدانا بعد كفر و قد انعثنا\r\nرب السموات و سرن مع خير النساء\r\n\r\n\r\nالورى تفديك عماتى و خالاتى\r\nيا بنت من فضله ذو\r\n\r\n\r\nالعلى بالوحى منه و الرسالاة )\r\n\r\nام سلمه اين بيتها ميخواند و زنان بيت اول بازميگفتند رسول ( ص ) چون اين بشنيد دل خوش شد و خداى را شكر كرد و دعاى خير در شان ايشان بتقديم رسانيد بعد از آن عايشه پيش آمد و رجزها ميگفت چون عايشه خاموش شد حفصه آغاز تكبير كرد و زنان با وى تكبير كردند و چون بدر سراى امير المؤمنين رسيدند مردمان برگشتند غير از حضرت رسالت ( ص ) و زنان باندرون رفتند و اشعار ميخواندند و رسول خدا در خانه رفت و على در مسجد بود كس بطلب او فرستاد وى نزد رسول آمد سر در پيش افكنده از فرط حيا رسول او را نزد خود بنشاند و ام ايمن را طلبيد و گفت برو و فاطمه را بياور ام ايمن نزد فاطمه آمد و گفت اجيبى رسول اللَّه رسول خدا را اجابت كن فاطمه گفت كه نزد رسول است گفت على فاطمه گفت وا حياياه چگونه نزد رسول روم ام ايمن گفت تن و جان من فداى تو باد وى از تو بيگانه نيست بلكه شوهر تو و پسر عم تو و نزديكترين مردمانست به تو در حسب و نسب پس دست او را بگرفت و او شرم زده ميرفت تا نزد رسول چون رسول ( ص ) او را بديد او بگريست رسول او را بر ران راست خود نشانيد و دربرگرفت و گفت اى جان پدر\r\n","description":"","footnote":"","page_name":" 379 ","page_number":379},
  {"content":"\r\nمگرى كه وقت شاديست آن گه دست على ( ع ) بگرفت و دست فاطمه را در دست او داد و فرمود كه بگير كه تو سزاوارترى بوى نعم الختن\r\nو نعم الاخ و نعم الصاحب لى انت\r\nبعد از آن گفت\r\nمرحبا ببحرين يلتقيان و نجمين يقترنان\r\nمرحبا به دو دريا كه بهم رسيدند و به دو ستاره كه بهم پيوستند پس فاطمه را گفت پيش او مانند پرستاران باش با او چون بنده باش و على را گفت نيك زنيست زن تو و فاطمه را گفت نيك شوهريست شوهر تو پس گفت\r\nبارك اللَّه عليكما و اسعد جدكما و اخرج منكما الطيب\r\nآن گه بيرون آمد و دست فراز كرد و عضادهء در بدست گرفت و گفت\r\nطهركم اللَّه و طهر نسلكما انا سلم لمن سالمكم و حرب لمن حاربكم استودعكما اللَّه و استخلفه عليكما\r\nخداى تعالى پاك گرداند شما را و نسل شما را من بصلحم با آنكه با شما به صلح است و بجنگم با آنكه با شما بجنگست شما را به خدا ميسپارم آن گه زنان را گفت بازگرديد كه رحمت خدا با شما باد همه زنان برفتند مگر يك زن كه از فاطمه ( ع ) جدا نميشد رسول ( ص ) گفت اين كيست كه نميرود گفت اسماى بنت عميسم گفت چرا نرفتى جواب داد كه يا رسول اللَّه من ميخواهم كه وصيت خديجه را بجا آورم گفت آنچه چيز است گفت روزى نزد خديجه بودم فاطمه نزد او بود و در او نگريست و بگريست گفتم براى چه مىگريى و حال آنكه آنچه خدا ترا داده به هيچ كس نداده گفت چنين است و خداى را بر آن شكر ميكنم و ليكن انديشه من آنست كه من چون پيش خدا روم و فاطمه تنها بماند در آن وقت كه او را به شوهر دهند كسى نباشد كه تعهد او كند و انيس وى باشد وصيت ميكنم تو را و سوگند مىدهم به تو بخداى عز و جل كه اگر تو در حيات باشى اين خدمتكارى بجاى آورى و او را تنها نگذارى رسول بگريست و دعا كرد و گفت\r\nاللهم استرها فى ليلها و نهارها و استرها فى دنياها و آخرتها و اقض لها حاجاتها\r\nآن گه گفت يا اسما نيكو انديشه كردهء چند روزى بنزد او باش تا تنها نباشد و چون رسول ( ص ) برفت فاطمه ( ع ) از شرم چراغ را بنشاند اسما گفت چندان نور از روى على و فاطمه ( ع ) ميتافت كه خانه روشن ميشد امير المؤمنين ( ع ) گفت چون در روى فاطمه نگاه كردم مرا هيبتى در دل نشست جهت آنكه بسيار شبيه بود برسول خدا بر وى و قامت و رفتن و گفتن و ساير شمايل و اشارات اسما گفت ساعتى بگوشهء بنشستم على گفت يا بنت رسول اللَّه مرا وردى هست دستورى باشد كه تا اداى آن و رد كنم گفت صواب باشد و او نيز برخواست و در پى او بايستاد و نماز ميگذاردند تا صبح بر آمد و چون روز شد رسول ( ص ) بيامد و برفق در بزد و گفت\r\nالسلام عليكم أ أدخل رحمكم اللَّه\r\nاسما گفت برجستم و در بگشادم و ايشان بجهة سرماى بامداد در زير گليمى بودند چون رسول درآمد خواستند برخيزند رسول ( ص ) سوگند داد بر ايشان كه بر حالت خود باشيد پس بيامد و بر سر بالين ايشان بنشست و پاى مبارك خود در ميان پايهاى ايشان كرد يك پاى وى را على دربر گرفت و يك پاى فاطمه ( ع ) و على را گفت\r\n","description":"","footnote":"","page_name":" 380 ","page_number":380},
  {"content":"\r\nچگونهء با اهل خود گفت\r\nنعم العون هى على طاعة اللَّه\r\nنيكو ياريست او مرا بر طاعت خدا پس فاطمه را نيز همين پرسيد همان جواب شنيد آن گه على ( ع ) را گفت كوزهء بياور امير المؤمنين ( ع ) كوزهء حاضر كرد رسول ( ص ) آياتى از قرآن بر آن خواند و باد در آن دميد و على ( ع ) را گفت باز خور و بقيه رها كن على هم چنان كرد رسول خدا ( ص ) آن بقيه را بر وى و سينهء على ريخت و گفت اذهب اللَّه عنك الرجس\r\nو طهرك تطهيرا\r\nبعد از آن پارهء ديگر آب طلبيد و آياتى از قرآن بر آن خواند و فاطمه را گفت بازخور و پارهء بگذار و فاطمه ( ع ) بفرمودهء او عملكرد رسول آن بقيه را بر روى فاطمه ريخت و گفت\r\nاذهب اللَّه عنك الرجس و طهرك تطهيرا\r\nپس دعاى خير در حق ايشان بجاى آورد و بيرون آمد و گمانكرد كه ايشان به همين طريقه همه شب با يكديگر خسبيده بوده‌اند جبرئيل آمد و رسول را از احياى ايشان خبر داد و اين آيه آورد تَتَجافى جُنُوبُهُمْ عَنِ الْمَضاجِعِ الاية پس روز ديگر رسول ( ص ) بيامد بنزد ايشان ديد كه هر يك در گوشهء نشسته‌اند دست ايشان بگرفت و بر نمطى كه از خديجه بود نشانيد و فرمود كه بايد با يكديگر در يك جا باشيد و خديجه براى آنكه فاطمه را دوستتر داشته از ديگر دختران حلى و متاعى كه او را بود در حق فاطمه وصيت كرده بود چه او كوچك بود و زينب و رقيه كه دو دختر ديگر او بودند در حيات خود به شوهر داده بود و در مكه رقيه را بعتبة بن ابى لهب و زينت را بابى العاص بن ربيع القصه پيغمبر ( ص ) شب ديگر بنزد ايشان آمد حسوب ساختند و بيكجا جمع شدند و خوردند و رسول ايشان را به خدا سپرد و به مسجد آمد و همه شب به نماز مشغول بود و ايشان را دعا ميكرد روز سيم قبل از طلوع صبح بدر سراى ايشان آمد و در بزد اسما در باز كرد ايشان در زير عبا بودند خواستند كه برخيزند رسول ( ص ) گفت\r\nعلى حالكما\r\nبر حال خود باشيد پس على را گفت يك ساعت به مسجد و امير المؤمنين ( ع ) امتثال امر آن حضرت نموده تشريف به مسجد برد پيغمبر ( ص ) فاطمه را گفت شوهر خود را چگونه مييابى گفت\r\nخير بعل\r\nبهترين شوهرى الا آنست كه زنان قريش مرا طعنه ميزنند و ميگويند پدر ترا به مردى درويش داده كه هيچ مالى ندارد رسول ( ص ) فرمود كه اى فاطمه پدر و شوهرت درويش نيستند چه خداى تعالى همهء خزاين و گنجهاى زمين بر من عرض كرد من قبول نكردم و گوشهء چشم بر آن نينداختم و اگر آنچه پدرت ميداند بدانى همه دنيا و زينت آن در چشمت حقير و زشت نمايد بدان اى فاطمه كه آنچه اين زنان ميگويند از طريق شفقت نگفتند چه من ترا به مردى داده‌ام كه باسلام از همه در پيش است و علم او از همه پيش و حلم و زهد و ساير اخلاق سنيه و نعوت مرضيهء او زياده از همه است و بدانكه خداى تعالى ترا در آسمان بعلى داد و من ترا در زمين به او دادم و بدان و آگاه باش كه حق تعالى سبحانه بر زمين اطلاع فرمود و دو مرد را از اهل آن برگزيد يكى پدرت و يكى شوهرت شوهر تو نيكو شوهريست بايد كه\r\n","description":"","footnote":"","page_name":" 381 ","page_number":381},
  {"content":"\r\nدربارهء او عصيان و نافرمانى نكنى و آنچه ترا فرمايد به آن مبادرت كنى پس دست بدعا برداشت و گفت بار خدايا ايشان را الفتى ده و فرزندان ايشان را جوانان وارث بهشت گردان و بر نسل ايشان بركت كن و ايشان را امامان عباد خود گردان كه بفرمان تو راه نمايندگان ايشان باشند پس به مسجد آمد و امير المؤمنين ( ع ) را گفت\r\nيا ابا الحسن نعم لزوجة زوجتك\r\nنيكو زنيست زن تو و از حوريان بهشتست چه او از ميوهء بهشت آفريده شده است با او مدارا كن\r\nفانها بضعة منى\r\nبدرستى كه او پارهء است از من آنكه او را برنجاند مرا رنجانيده و آنكه او را شاد گرداند مرا شاد گردانيده و خداى تعالى از خشم او خشم گيرد و از رضاى او راضى شود امير المؤمنين ( ع ) فرمود\r\nفو اللَّه ما ابغضتها و لا اكرهتها على امر حتى قبضها اللَّه عز و جل و لا أبغضتني و لا عصت لى أمرا و لقد كنت انظر اليها فيكشف عنى لهموم و الاحزان\r\nبه خدا سوگند كه چون اين سخن از پيغمبر ( ص ) شنيدم هرگز فاطمه را در غضب نياوردم و چيزى كه موجب كراهيت او باشد از من صادر نشد تا آنكه حق تعالى قبض روح او كرد و فرمود وى نيز مرا در غضب نياورد و نافرمانى من نكرد در هيچ كارى و من هر گاه كه نظر بر روى او ميكردم غم و اندوه از دل من زايل ميشد و تا او از دنيا برفت من هرگز شادمان نگشتم بعد از آن فرمود كه چون پيغمبر ( ص ) خواست كه از نزد ما برخيزد فاطمه گفت اى پدر بزرگوار من شرم ميدارم از اسما كه مدتى شد كه خدمت من مىكند و من نميتوانم كه به خودى خود خدمت خانه بكنم\r\nفاشتر لى خادمة تخدمنى و تعيننى\r\nپس خادمه از براى من بخر تا خدمت من كند و مرا يارى دهد حضرت فرمود كه\r\nيا فاطمه الا تريدن خير من الخادم\r\nآيا چيزى ميخواهى كه از خادمه بهتر باشد امير المؤمنين ( ع ) گفت من گفتم بفاطمه كه\r\nقولى بلى\r\nبگو آرى يا رسول اللَّه پس فاطمه ( ع ) گفت\r\nيا ابة خيرا من الخادم\r\nاى پدر چيزى ميخواهم كه به از خادم باشد رسول ص فرمود\r\nتسبحين اللَّه عز و جل فى كل يوم ثلثا و ثلثين مرة و تحمدينه ثلثا و ثلثين مرة و تكبرينه اربع و ثلثين مرة فذلك مائة باللسان و الف حسنة فى الميزان يا فاطمه انك ان قلتها فى صبيحة كل يوم كفاك اللَّه ما اهمك من امر الدنيا و الاخرة\r\nيعنى چيزى كه بهتر از خادم است آنست كه در هر روزى سى و سه بار تسبيح خدا كنى و سى و سه بار تحميد او و سى و چهار بار تكبير او گويى چه صد است بر زبان و هزار حسنه است در ميزان اعمال اى فاطمه اگر تو در هر صبح اين را بگويى حقتعالى جميع حاجتهاى دنيا و آخرت تو را روا گرداند پس رسول اسما را گفت تو نيز بر و بسلامت\r\nجزاك اللَّه خيرا\r\nخدا ترا جزاى خير دهد اسما بخانهء خود رفت و ايشان تنها بماندند و امير المؤمنين ( ع ) با فاطمه ( ع ) خلوت كرد رسول ( ص ) روز ديگر بيامد و بديدار ايشان خوش دل شده و روشن چشم گشت فاطمه گفت يا رسول\r\n","description":"","footnote":"","page_name":" 382 ","page_number":382},
  {"content":"\r\nاللَّه آن شب كه مرا اينجا آوردى زنانى ديدم كه بجمال و صورت زن دنيا نبودند رسول ( ص ) گفت ايشان حور العين بودند كه حقتعالى ايشان را بعروسى تو فرستاد به جهت كرامت پدر و شوهرت ايشان را در اينسخن بودند كه كسى آمد و گفت يا رسول اللَّه زنان قريش بتهنيت فاطمه مىآيند با حلها و حليها رسول انديشه كرد كه همين ساعت اين زنان درآيند بحلها و حليهاى قيمتى و زينت تمام به خود كرده فاطمه ايشان را ببيند پريشان خاطر گردد بار خدايا حلهء فرست براى فاطمه كه زنان قريش مثل آن نديده باشند تا شماتت نكنند فى الحال جبرئيل نازل شد و براى او حلهء از بهشت آورد كه قيمة او زياده از دنيا و ما فيها بود فاطمه آن حله بپوشيد و بنشست زنان درآمدند و آن حله را بديدند متحير فرومانده گفتند يا فاطمه اين حله از كجا آوردى كه ما هرگز مثل اين نديده‌ايم همانا كه در دنيا مثل اين نباشد فاطمه فرمود كه\r\nهذا من عند اللَّه\r\nاين را از نزد خدا آورده‌اند القصه فاطمه ( ع ) بفرمودهء پدر بزرگوار خود بتسبيحات مذكوره مداومت مينمود و خود خدمت خانه مينمود تا آنكه امام حسن ( ع ) از كتم عدم بوجود آمد روزى فاطمه بسبب بسيارى خدمت و بيدارى شب استراحت فرموده بود امير المؤمنين ( ع ) در بزد جواب نشنيد اما او از آسيا ميآمد كه مىگرديد و گهوارهء امام حسن ( ع ) ميجنبيد از شكاف در نگاه كرد فاطمه را ديد خفته و آسيا ميگردد و گهواره ميجنبد از آن متعجب شده بازگشت و رسول را از آن خبر داد رسول ( ص ) فرمود كه\r\nاما عملت ان اللَّه فى الارض ملائكة موكلين بمعونة ال محمد ( ص )\r\nنميدانى كه خداى را در زمين فرشتگانند موكل بمعونت و يارى آل محمد و باقى تفاصيل كرامت و معجزات اهل البيت ( ع ) در كتب مبسوطه مسطور است ( فمن اراد ان يطلع عليها فليطالع ثمة ) و بدانكه چون حقتعالى بيان تعداد نعم خود كرد بر بندگان در آيات متقدمه تا بشكرگذارى آن اقدام نمايند و بطاعت و عبادات او اشتغال نمايند و كفار كفران نموده بعبادت منعم حقيقى خود مشغول شدند از اين جهت تهجين ايشان نموده و تعجيز الههء ايشان از ضرر و نفع بقوله * ( وَيَعْبُدُونَ ) * و ميپرستند مشركان * ( مِنْ دُونِ اللَّه ) * بجز از خداى * ( ما لا يَنْفَعُهُمْ ) * آن چيزى را كه نفع نميرساند بديشان چون پرستش آن كنند * ( وَلا يَضُرُّهُمْ ) * و زيان نكنند بايشان اگر او را نپرستند مراد اصناماند يا هر چيزى كه بدون او سبحانه پرستش ميكنند چه هيچ مخلوقى مستقل نيست در نفع و ضرر * ( وَكانَ الْكافِرُ ) * و هست ناگرويده بوحدانيت الهى * ( عَلى رَبِّه ) * و نافرمانى پروردگار خود * ( ظَهِيراً ) * مظاهر و هم پشت شيطان و معاون او در عداوت و شرك و مخالفت و عصيان و اطفاى نور ايمان بدانكه ظهير بمعنى مظاهر است چون عوين و معاون و فعيل بمعنى فاعل\r\n","description":"","footnote":"","page_name":" 383 ","page_number":383},
  {"content":"\r\nدر كلام شايع است و مراد بكافر جنس است يا ابو جهل و گويند ظهير بمعنى هين است و ميهن من قولهم ( ظهرت به اذا انبذته خلف ظهرك ) يعنى كافر هميشه زار و ذليل و حقير است نزد خداى و از نظر رحمت او انداخته شده مانند كسى كه او را باز پس پشت افكنند و بار ننگرند و بنا بر اين آيه مثل آيهء و لا يكلمهم اللَّه و لا ينظر اليهم است و منه قوله وَاتَّخَذْتُمُوه وَراءَكُمْ ظِهْرِيًّا * ( وَما أَرْسَلْناكَ ) * و نفرستاديم ترا بكافهء خلايق * ( إِلَّا مُبَشِّراً ) * مگر در حالتى كه مژده دهندهء مؤمنان را بمثوبت الهى * ( وَنَذِيراً ) * و بيم كنندهء كافران را بعقوبت نامتناهى * ( قُلْ ما أَسْئَلُكُمْ ) * بگو اى محمد ( ص ) بنا گرويدگان كه نميخواهم از شما * ( عَلَيْه ) * بر تبليغ رسالت * ( مِنْ أَجْرٍ ) * هيچ مزدى را * ( إِلَّا مَنْ شاءَ ) * مگر كردار آن كسى را كه خواهد * ( أَنْ يَتَّخِذَ ) * آنكه فرا گيرد * ( إِلى رَبِّه ) * بسوى رضا و قرب پروردگار خود * ( سَبِيلًا ) * راهى يعنى مزد من طاعت و ايمان مؤمنانست زيرا كه مرا بر آن عند اللَّه اجرى مقرر است و به صحت پيوسته كه هر پيغمبرى را براى زهاد و عباد و صلحاى امت او ثواب خواهد بود و در انوار آورده كه تصوير ايمان و طاعت به صورت اجر از حيثيت آن است كه مقصود است فعل آن زيرا كه آن علت غائيهء دعوتست و استثناى آن از اجر به جهت قلع شبههء طمعست و اظهار غايت شفقت چه ايقاع نفس را از براى ثواب و تخلص از عقاب اجر وافى مرضى به و مقصود عليه شمرده و اشعار بر آنكه طاعت ايشان عايد به او است از حيثيت ترتب ثواب بر او زيرا كه صدور طاعت از ايشان بدلالت او است و الدال على الخير كفاعله و گويند الا من شاء استثناى منقطع است و معنى آنكه لكن هر كه خواهد كه فرا گيرد راهى بسوى رضاى الهى پس بايد كه انفاق مال خود كند در طلب مرضات الهى يعنى منع صدقات و زكات و ساير مبرات نمينمايد بلكه ترغيب مردمان مىكند در آن * ( وَتَوَكَّلْ ) * و توكل كن در استكفاى شرور مشركان و اغناء از جوار ايشان * ( عَلَى الْحَيِّ الَّذِي لا يَمُوتُ ) * بر زندهء كه هرگز نميرد چه متوكل بر زندگان ديگر بموت ايشان ضايع و بىبهره ميماند * ( وَسَبِّحْ ) * و به پاكى و پاكيزگى ياد كن خدا را از صفات نقصان * ( بِحَمْدِه ) * در حالتى كه آن تسبيح و تنزيه مقترن باشد بثنا و ستايش بر او باوصاف كمال مانند ( الحمد للَّه رب العالمين الحمد للَّه على نعمائه و احسانه الذى لا يقدر عليه غيره و الحمد للَّه حمدا يكافى نعمه فى عظم المنزلة و علو المرتبة و الحمد للَّه كما هو اهله و مستحقه ) و مانند آن و نزد بعضى معنى آنست كه پرستش خداى\r\n","description":"","footnote":"","page_name":" 384 ","page_number":384},
  {"content":"\r\nكن و نمازگذار به جهت سپاس دارى و نعم او * ( وَكَفى بِه ) * و پسنديده است خداى تعالى * ( بِذُنُوبِ عِبادِه ) * بگناهان پوشيده و آشكار بندگان خود * ( خَبِيراً ) * در حالتى كه دانا و مطلع است بر آن يعنى عالم است بر احوال ايشان و كافى در جزاى اعمال ايشان پس ايشان را بر آن جزا و سزا خواهد داد و تو را بر عدم ايمان ايشان مؤاخذه ننمايند و شر ايشان را از تو\r\nكفايت كند و در كشاف آورده كه در اين آيه حبيب خود را امر فرموده به آنكه اعتماد و توثيق بر او كند و امر خود را اسناد بسوى او نمايد در استكفاى شرور ايشان با تمسك بقاعدهء توكل و اساس التجا كه آن طاعت و عبادت او است و تنزيه و تحميد او را شناسا ساخته كه حى است كه موت بر او روا نباشد و حقست بر آنكه توكل بر او كنند و اتكال و اعتماد ننمايند بر غير او از احيا كه لازم ايشان فوت و فنا است مرويست كه يكى از سلف اين آيه تلاوت نمود و گفت ( لا يصح لذى عقل ان يثق بعدها بمخلوق ) روا نباشد مر هيچ عاقلى را كه بعد از اين آيه اعتماد بمخلوق نمايد پس در بيان آنكه سزاوار آنست كه توكل بر او كنند نه بر غير او ميفرمايد كه * ( الَّذِي ) * آن خداوند كه بقدرت كامله * ( خَلَقَ السَّماواتِ وَالأَرْضَ ) * بيافريد آسمانها و زمينها را * ( وَما بَيْنَهُما ) * و آنچه در ميان آنها است از اركان و مواليد * ( فِي سِتَّةِ أَيَّامٍ ) * در مقدار شش روز از ايام دنيا * ( ثُمَّ اسْتَوى ) * پس مستولى شد امر او * ( عَلَى الْعَرْشِ ) * بر عرش مجيد كه برترين مخلوقاتست تحقيق معنى استوى در ما سبق سمت تحرير يافته و ذكر اين كلام در اين مقام به جهت زيادتى تقرير است بر وجوب توكل بر او نه غير او چه اين دال است بر آنكه متوكل عليه خالق همه است و متصرف و متفرد در آن و بدانكه خلق سماوات و ارض در مدت شش روز كه آن روز آخرتست كه هر روزى عبارت او هزار سال است يا از روزهاى دنيا با وجود قدرة او بر آن بكلمهء كن به جهت آن است كه تا بندگان نظر كنند در اينكه حق تعالى با وجود كمال قدرت و سرعت نفاذ امر او در هر مراد خلق اشيا نموده بر سبيل تانى و تدريج و بواسطهء اين در كارها تعجيل نكرده تانى را شعار خود سازند كه\r\n( التانى من الرحمن و العجلة من الشيطان ) ( كما روى عن سعيد بن جبير ) ( انما خلقها فى ستة ايام و هو به قدر على ان يخلقها فى لحظة تعليما لخلقه الرفق و التثبيت )\r\nاز مجاهد مرويست كه ابتداء آفرينش از روز يكشنبه بود و آخر آن جمعه و گويند كه چون حقتعالى در روز جمعه خلق جميع اشيا را اتمام داد و اجتماع همهء آن فرمود از اينجهت آن را عيد مسلمانان گردانيد و تسميهء آن بجمعه فرمود و وجه اينكه حق تعالى اين ايام مقدره را باسامى ايشان تسميه فرمود قبل از\r\n","description":"","footnote":"","page_name":" 385 ","page_number":385},
  {"content":"\r\nخلق شمس با آنكه وجود آنها فرع وجود نهار است كه منوطست بخلق شمس و ارادهء آن كه بعد از خلق سماوات و ارض بوده آنست كه اسامى آنها را تعليم ملائكه نمود قبل از وجود آن و چون خلق شمس فرمود و ارادهء آن نمود و امر عالم را بر آنچه بدانست مرتب گردانيد آن تسميه بدين ايام جارى گشت فحينئذ مراد بشش روز مقدار شش روز است و شبههء نيست در آنكه داعى بر اين عدد خاص يعنى ايام سته دون ساير اعداد حكمت و مصلحة است به جهت آنكه هر چه او سبحانه تقدير ميفرمايد محض حكمتست و اگر چه ما مطلع به آن نيستيم و بمعرفت آن مهتدى نشده‌ايم ( فخفاه الحكم لا يقتضى نفيها ) و از اين قبيل است تقدير ملايكه اصحاب نار به نوزده و حملهء عرش بهشت و شهود به دوازده و سماوات و ارض بهفت و صلوات به پنج و همچنين است اعداد در نصب و حدود و كفارات و غير ذلك و واجبست اقرار كردن بدواعى حكمت در جميع افعال و اعتقاد كردن به آنكه هر چه تقدير آن فرمود حق است و صواب و عين حكمت و مصلحة چه اين جزو ايمانست كما نص عليه فى قوله وَما جَعَلْنا أَصْحابَ النَّارِ إِلَّا مَلائِكَةً وَما جَعَلْنا عِدَّتَهُمْ إِلَّا فِتْنَةً لِلَّذِينَ كَفَرُوا لِيَسْتَيْقِنَ الَّذِينَ أُوتُوا الْكِتابَ وَيَزْدادَ الَّذِينَ آمَنُوا إِيماناً وَلا يَرْتابَ الَّذِينَ أُوتُوا الْكِتابَ وَالْمُؤْمِنُونَ وَلِيَقُولَ الَّذِينَ فِي قُلُوبِهِمْ مَرَضٌ وَالْكافِرُونَ ما ذا أَرادَ اللَّه بِهذا مَثَلًا و بعد از آن گفته كه وَما يَعْلَمُ جُنُودَ رَبِّكَ إِلَّا هُوَ و از اين كلام جواب آنكه خلق اشيا در لحظه واحده نكرده با آنكه قادر است بر آن بيرون ميآيد و قوله * ( الرَّحْمنُ ) * خبر الذيست يعنى آن كسى كه خالق همهء اشياء است و قادر بر جميع ممكنات خداوند بخشاينده است و يا خبر مبتداى محذوفست كه در معنى صفت حى باشد اى هو الرحمن و يا بدل ضمير مستكن است در استوى اى استوى الرحمن على العرش * ( فَسْئَلْ بِه خَبِيراً ) * پس سؤال كن از آنچه مذكور شد از خلق سماوات و ارض و استوا دانايى را كه خبر دهد ترا بحقيقت آن و آن حقتعالى است يا جبرئيل يا كسى را كه يافته است آن را در كتب متقدمه از علما و احبار يهود تا تصديق تو كنند در اين قول و گويند ضمير راجع به رحمن است و معنى اينكه اگر كفار منكرند اطلاق لفظ رحمن را بر اللَّه تعالى پس سؤال كن از آن كسى كه خبر دهد ترا به آن از اهل كتاب تا بدانند مجيء آنچه مرادف لفظ اللَّه است در كتب خودشان و بنا بر اين جايز است كه الرحمن مبتدا باشد و ما بعد آن خبر و سؤال هم چنان كه متعدى به عن مىشود به جهت تضمن آن معنى تفتيش را همچنين متعدى به با مىشود به جهت تضمن آن معنى اعتبار او نزد بعضى باء صلهء خبير است يعنى بپرس آن را از كسى كه دانا است به آن و در كشاف آورده كه با صلهء اسئل است كقوله سئل سائل به عذاب واقع هم چنان كه عن صلهء آنست كقوله ثُمَّ لَتُسْئَلُنَّ\r\n","description":"","footnote":"","page_name":" 386 ","page_number":386},
  {"content":"\r\nيَوْمَئِذٍ عَنِ النَّعِيمِ پس اسئل به مانند اينقولست كه اهتم به و اعتنى به و اشتغل به و فسئل عينه مانند اين كه بحث عنه رفتش عنه و يا صلهء خبيرا است و خبيرا صلهء سل اى فسئل عنه رجلا عارفا يخبرك برحمته و فسئل رجلا خبيرا به و برحمته او فسل بسؤاله خبيرا كقولك رايت به اسدا اى برؤيته و المعنى ان سألته وجدته خبيرا و يا آنكه خبير حال است از ضمير به و معناه فسئل عنه عالما بكل شيئى و در مجمع مذكور است كه نزد بعضى خبيرا حضرت رسالت ( ص ) است و معنى اينكه بايد سؤال كند هر يك از شما محمد را از ذات و صفات حقتعالى چه او خبير و عارفست به او سبحانه و مرويست كه يهود حكايت كردند از ابتداى خلق اشيا بخلاف آنچه حقتعالى از آن خبر داده بود حق سبحانه حبيب خود\r\nرا فرمود كه فسئل به خبيرا\r\n* ( وَإِذا قِيلَ لَهُمُ ) * و چون گفته شود مشركان را كه * ( اسْجُدُوا لِلرَّحْمنِ ) * سجده كنيد مر خداى بسيار بخشاينده را * ( قالُوا وَمَا الرَّحْمنُ ) * گويند رحمن چه چيز است و چه كس است يعنى اسميست كه مسماى او را نميشناسيم چه كافران اسم رحمن بر خداى اطلاق نميكردند و گويند اين اسم مذكور بود در كتب ايشان و ايشان به آن معرفت نداشتند و گويند مسيلمه كذاب را به اين اسم ملقب كرده بودند و چون پيغمبر ( ص ) فرمود كه * ( اسْجُدُوا لِلرَّحْمنِ ) * گفتند كه ما نعرف الرحمن الا الذى باليمامة نميشناسيم رحمان را مگر آن كسى كه در يمامه است يعنى مسيلمه و سؤال يا به جهت آن بود كه مجهول ايشان بوده و يا مراد ايشان سؤال از معنى آن بود چه آن در كلام متعارف ايشان مستعمل نبود و يا به جهت انكار اطلاق آن بر خداى و بر هر تقدير چون به سجده مامور شدند گفتند ما رحمن را نمىدانيم * ( أَ نَسْجُدُ ) * آيا سجده كنيم استفهام براى انكار است يعنى سجده نكنيم * ( لِما تَأْمُرُنا ) * مر آن چيزى را كه مىفرمايى ما را به سجده آن و ميتواند كه ما مصدريه باشد نه موصوله يعنى سجده نكنيم به جهت امر كردن تو ما را بدون عرفان * ( وَزادَهُمْ ) * و زياده كرد ذكر رحمن يا امر بسجدهء او مر كافران را * ( نُفُوراً ) * رميدن از ايمان و دور شدن از راه حق يعنى نزد اين حال نفور ايشان از حق زياده گشت در فتوحات اينسجده را سجدهء نفور و استنكار ميگويد و ميفرمايد كه چون مؤمن تلاوت اينسجده كند ممتاز گردد از اهل انكار و نفور پس اين را سجدهء امتياز نيز توان گفت و در اخبار آمده كه چون سفيان ثورى اين آيه را بر خواندى سر بر آسمان برداشتى و گفتى الهى زادنى لك خضوعا ما زاد اعداءك نفور بار خدايا آنچه دشمنان ترا نفور افزود مرا خضوع و فروتنى فزود براى تو و اينسجدهء هفتم است از سجدات قرآنى بقول حنفى و هشتم بقول شافعى و اين موافق مذهب ما است و سجدهء آن سنتست نزد ما باتفاق نه واجب و اين جملهء\r\n","description":"","footnote":"","page_name":" 387 ","page_number":387},
  {"content":"\r\nشرطيه جملهء معترضه است ميان دو جمله موصوله اعنى قوله الَّذِي خَلَقَ السَّماواتِ وَالأَرْضَ الخ و قوله * ( تَبارَكَ الَّذِي ) * بزرگوار و كثير البركات است آن خداوندى كه بقدرت كاملهء خود * ( جَعَلَ فِي السَّماءِ ) * بيافريد در آسمان * ( بُرُوجاً ) * برجهاى دوازده گانه را كه آن حمل است و ثور تا آخر و بروج بمعنى قصور عليه است و تسميهء اين دوازده منزل به آن به جهت آنست كه آن نسبت بكواكب سياره كه زحل است و مريخ و مشترى و زهره و عطار و آفتاب و ماه بمنزلهء منازل است نسبت بسكان آن چه حمل و عقرب منزل مريخ است و ثور و ميزان خانهء زهره و جوزا و سنبله از آن عطارد است و قوس و حوت جاى مشترى و جدى و دلو خانهء زحل و سرطان منزل قمر و اسد مكان آفتاب و اشتقاق بروج از تبرج است به جهت ظهور آن و عطيهء عوفى گفته كه مراد ببروج و كوشكهاى بلند است كه حقيقت آن جزا و نداند و نگاهبانان و خادمان از ملايكه در او باشند و استدلال نموده به اين آيه وَلَوْ كُنْتُمْ فِي بُرُوجٍ مُشَيَّدَةٍ و نزد ابو صالح مراد ببروج ستارگان بزرگند و مجاهد و حسن و قتاده نيز بر اينند * ( وَجَعَلَ فِيها ) * و بيافريد در آسمان بروج * ( سِراجاً ) * چراغى را كه آفتابست لقوله وَجَعَلَ الشَّمْسَ سِراجاً * ( وَقَمَراً مُنِيراً ) * و ماهى تابان و روشن يا روشن سازندهء شب و چون روشنى سراج از نور بيشتر است از اينجهت آن را از براى شمس ذكر كرد و اين را از براى قمر * ( وَهُوَ الَّذِي ) * و او است آن كس كه بحكمت تامه * ( جَعَلَ اللَّيْلَ وَالنَّهارَ ) * گردانيد شب و روز را * ( خِلْفَةً ) * خداوندان اختلاف يعنى مخالف يكديگر در صفات و احوال يا خداوندان عقبه يعنى خلف و متعاقب يكديگر در ذهاب و مجىء يقال الليل و النهار يختلفان و كما يق يعتقبان و منه قوله وَاخْتِلافِ اللَّيْلِ وَالنَّهارِ و يق بفلان خلفة و اختلاف اذا اختلف كثيرا الى متبرزة و خلفة فعله است ماخوذ از خلف چون ركبة از ركب و آن حالتى است كه ليل و نهار بر آن خليفهء يكديگر ميشوند يعنى به آن قايم مقام يكديگر ميگردند در چيزى كه سزاوار است كه عمل نموده شود در آن چنان كه از ابن عباس مرويست كه گفت هر يكى را خليفهء ديگرى گردانيد\r\nيعنى روز را خليفهء شب و شب را خليفهء روز تا هر كس كه كار دينى يا دنيوى بشب از او فوت شود تلافى آن كند بروز و اگر بروز فوت شود قضاى آن نمايد بشب شفيق فرموده كه مردى نزديك يكى از اصحاب رفت و گفت ديشب نماز از من فوت شد گفت امروز قضا كن قال فان اللَّه تعالى * ( جَعَلَ اللَّيْلَ وَالنَّهارَ خِلْفَةً ) * حق سبحانه و تعالى شب و روز را خليفه يكديگر گردانيده * ( لِمَنْ أَرادَ ) * براى كسى كه خواهد * ( أَنْ يَذَّكَّرَ ) * اينكه ياد كند امر فايت خود را\r\n","description":"","footnote":"","page_name":" 388 ","page_number":388},
  {"content":"\r\n* ( أَوْ أَرادَ شُكُوراً ) * يا خواهد كه سپاس دارى كند نعمت خداى را يعنى تا وقت باشند از براى متذكرين ورد و شاكرين و قضا نمايندگان امر فوت شده و مراد آنست كه هر كه وردى يا شكرى از او فوت شود در احدهما تدارك آن نمايد در وقت ديگر از آنها و اين قول ابن عباس و حسن است و از ابى عبد اللَّه ( ع ) مرويست كه\r\nمعناه ان تقضى صلوة النهار بالليل و صلوة الليل بالنهار\r\nو از حسن نقلست كه ( من فاته عمله من التذكر و الشكر بالنهار كان له فى الليل مستعقب و من فاته بالليل كان له فى النهار مستعقب ) مفسران ديگر در تفسير اين فرموده‌اند كه اختلاف ليل و نهار نمود و متعاقب يكديگر ايجاد فرمود براى كسى كه خواهد ياد كند بدايع قدرت و صنايع فطرت را در ايجاد ليل و نهار و به جهت آن عالم شود كه ناچار است آن را از صنايع حكيم واجب بالذات رحيم بر عباد يا خواهد سپاسدارى و شكرگزارى نمايد بر نعمتهاى حضرت بارى كه تعاقب شب و روز از آن جمله است چه روز سبب معاش است و شب وسيلهء راحت و آسايش و از ابى بن كعب ماثور شده كه معنى آنست كه تعاقب و تتابع ليل و نهار براى آنست كه تا نظر كند ناظر در اختلاف آنها و بداند كه لا بد است مر انتقال و تغيير آن را از حالى بحالى از ناقلى و مغيرى و استدلال كند به اين بر عظم قدرت او و يا شكر كند بر نعمتى كه مندرج است در تحت آن از سكون در ليل و تصرف در نهار كما قال اللَّه تعالى وَمِنْ رَحْمَتِه جَعَلَ لَكُمُ اللَّيْلَ وَالنَّهارَ لِتَسْكُنُوا فِيه وَلِتَبْتَغُوا مِنْ فَضْلِه بعد از آن در صفت بندگان منقاد خود ميفرمايد كه * ( وَعِبادُ الرَّحْمنِ ) * و بندگان يا پرستندگان خداى بسيار رحمت كننده يعنى راسخ در عبادت او و بنا بر اين جمع عابد است چون و تاجر تجار اضافه براى تخصيص است و تفضيل و در فصول آورده كه چنانچه اسم رحمن خاص است به حق سبحانه اين عباد كه صفات ايشان در اين آيه مىآيد نيز خواص بارگاه اويند حاصل كه اين بندگان خداى * ( الَّذِينَ يَمْشُونَ ) * آنانند كه ميروند * ( عَلَى الأَرْضِ ) * بر روى زمين * ( هَوْناً ) * از روى تواضع و افتادگى و يا بسكينه و وقار نه از اشر و بطر هم چنان كه ذى متكبرانست و لهذا\r\nقال ابو عبد اللَّه ع هو ان يمشى الرجل بسجيته التي جهل عليها لا يتكلف و لا يتبختر\r\nو يا ميروند بردباران و نيكوكاران و يا عفو نمايندگان و پرهيزكاران و ميتواند بود كه هون مصدر موصوف به باشد و تقدير اينكه يمشون مشيا هينا يعنى ميروند رفتنى بخوارى و شكستگى و يا آنكه منصوب باشد بر حاليت أي هنين يعنى در حالتى كه متواضع و متذلل باشند * ( وَإِذا خاطَبَهُمُ الْجاهِلُونَ ) * و چون خطاب كنند مر ايشان را نادانان و سخنى بى ادبانه بديشان گويند * ( قالُوا ) *\r\n","description":"","footnote":"","page_name":" 389 ","page_number":389},
  {"content":"\r\nگويند ايشان در جواب * ( سَلاماً ) * قولى با سلامت يعنى سخنى با سداد و صواب كه به آن سالم مانند از ايذا و ضرر ايشان يا از مأثم پس سلام بمعنى تسليم باشد و يا قول سداد و مراد ترك تعرض سفها است و اعراض از مجادله و مكالمهء ايشان و تجاهل از قول و فعل جاهلان و گويند سلام اينجا بمعنى متاركه است يعنى يك ديگر را واگذاشتن و وداع كردن و از اينجا است كه اين را سلام وداع گويند يعنى ما شما را واگذاشتيم و در معرض جواب شما نميآئيم گويند مراد قول سلام عليكم است يعنى چون جهله و سفها را ببينيد سلام كنيد تا از شر ايشان ايمن گرديد كما قال اللَّه تعالى وَإِذا سَمِعُوا اللَّغْوَ أَعْرَضُوا عَنْه وَقالُوا لَنا أَعْمالُنا وَلَكُمْ أَعْمالُكُمْ سَلامٌ عَلَيْكُمْ و اين آيه منافى آيهء قتال نيست تا منسوخ باشد چه به همه حال اعراض از سفها و ترك مقابله مستحسن است در ادب و مروت و شريعت و اسلم براى عرض و ورع ابو بردهء سلمى روايت كرده كه رسول ( ص ) فرمود از امت من جمعى باشند كه من ايشان را دوست ميدارم و ايشان مرا دوست دارند و آنها هنوز از كتم عدم بوجود نيامده‌اند و گوييا من ايشان را مينگرم و ميبينم نصيحت كنندهء يكديگر باشند و آنچه دارند بر يكديگر مبذول دارند و دايم از مردمان گريزان باشند و بصفت صبر و حلم آراسته باشند و بر اصاغر رحيم باشند و با بزرگان بحرمت زيست كنند و با هم مواسات نمايند توانگران ايشان بر درويشان بذل كنند و اقوياى ايشان بر ضعفا مشفق باشند و عيادت بيماران و تشييع مردگان كنند و در طريق رفق و مدارا سلوك نمايند گفتند يا رسول اللَّه با بندگان رفق كنند فرمود نه ايشان را بنده نباشد بلكه خود خدمت نفس خود كنند و با جهلا و سفها مدارا كنند بعد از آن اين دو آيه تلاوت فرمود كه * ( وَعِبادُ الرَّحْمنِ الَّذِينَ يَمْشُونَ ) * الخ و در خبر آمده كه چون حسن بصرى اين دو آيه برخواندى گفتى اين صفت روز ايشان است و صفت شب ايشان اينكه * ( وَالَّذِينَ ) * و ديگر عبد الرحمن آنند كه با وجود مجاهلهء ايشان با خلق در صحبت معاملهء ايشان با حق در خلوت به اين وجه است كه * ( يَبِيتُونَ ) * شب بروز ميآورند * ( لِرَبِّهِمْ ) * براى رضاى پروردگار خود * ( سُجَّداً ) * سجده كنندگان در وقتى از اوقات آن * ( وَقِياماً ) * و برپاى ايستادگان در وقتى ديگر مرا به سجده و قيام نماز شب است و در انوار گفته كه تخصيص بيتونه بعباد جهة آنست كه طاعت در آن احمز و اشق است و ابعد از ريا و تأخير قيام براى رعايت رويست و آن جمع قايمست و يا مصدر است كه جارى مجرى قائمين واقع شده عبد اللَّه عباس فرموده كه هر كه در شب دو ركعت نماز كند يا بيشتر از جملهء آنان باشد كه حقتعالى در اين آيه وصف ايشان نموده و نزد بعضى مراد نوافل مغرب و عشا است و اقرب آنست كه هر كه احياء بعضى يا تمام شب كند و يك نماز بگذارد براى رضاى\r\n","description":"","footnote":"","page_name":" 390 ","page_number":390},
  {"content":"\r\nخداى خواه در جزء اول شب يا آخر آن در اين آيه داخل است اعم از آنكه بعد از آن تالى باشد يا ذاكر باشد يا داعى يا نايم * ( وَالَّذِينَ ) * و ديگر ايشان آنانند كه با وجود اجتهاد در طاعت و اتصاف بخشوع و خضوع شب * ( يَقُولُونَ ) * ميگويند از روى خشيت از حضرت عزت كه * ( رَبَّنَا اصْرِفْ عَنَّا ) * اى پروردگار ما بگردان از ما * ( عَذابَ جَهَنَّمَ ) * عذاب دوزخ را * ( إِنَّ عَذابَها ) * بدرستى كه عذاب دوزخ * ( كانَ غَراماً ) * هست لازم و دايم و غير مفارق يعنى جاويد و منه الغريم لملازمته از حسن مرويست كه غريم اگر چه الحاح نمايد و ملازم مقرض باشد اما آخر از او مفارقت كند بخلاف دوزخ كه غريميست كه به هيچ وجه از صاحب خود مفارقت نكند و محمد بن كعب فرموده كه حق تعالى بر كافران انواع نعم كرامت فرمود و ايشان\r\nكفران آن نموده بشكر گذارى آن قيام ننموده‌اند از اين جهت عذاب دوزخ را غريم و لازم حال ايشان گردانيد اين آيه ايذانست به آنكه بندگان مطيع با وجود حسن مخالطة ايشان با خلق و اجتهاد ايشان در عبادت خالق ترسكارند از عذاب الهى و مبتهل و متضرع در صرف آن از ايشان به جهت عدم اعتداد ايشان باعمال خود و عدم وثوق بر استمرار احوال خود پس از اينجهت استعاذه ميكنند از آن به خدا و بعد از آن در بيان علت صرف آن از خود ميگويند كه * ( إِنَّها ) * بتحقيق كه دوزخ * ( ساءَتْ مُسْتَقَرًّا ) * بد است از روى آرامگاه * ( وَمُقاماً ) * و جاى بودن و يا در حالتى كه بد قرارگاه و مكان ايستادنست و بدان كه مخصوص بذم محذوفست كه جملهء به آن مرتبط است باسم ان و تقدير اينكه ساءت مستقرا و مقاما هى و ميتواند بود كه ساءت بمعنى ( احزنت ) باشد نه و بئست و ضمير اسم ان در او مستتر و هر يك از مستقر او مقاما حالند يا تميز و جملهء ثانيه تعليل علت اولى است يا هر دو تعليل صرفند و محتملست كه اين دو جمله حكايت باشند از قول عباد الرحمن يا ابتداء كلام باشند از حق تعالى * ( وَالَّذِينَ ) * و ايشان آنانند كه * ( إِذا أَنْفَقُوا ) * چون نفقه كردند * ( لَمْ يُسْرِفُوا ) * اسراف نكردند و از حد شرع درنگذشتند يعنى در معاصى و محرمات صرف نكردند * ( وَلَمْ يَقْتُرُوا ) * و تنگ گيرى نكردند چون تنگگيرى بخيل و شحيح يعنى بخل نورزيدند و حق اللَّه از مستحق بازنداشتد و گويند اسراف انفاق است در محارم اگرچه يك حبه باشد و تقتير منع حق واجب و با آنكه از حد كرم تجاوز نكردند و امساك را شيمهء خود نساختند * ( وَكانَ ) * و بود انفاق ايشان * ( بَيْنَ ذلِكَ قَواماً ) * ميان اسراف و اقتار است ايستادند يعنى طريقهء اعتدال و عدالت كه بناى احكام شرع\r\n","description":"","footnote":"","page_name":" 391 ","page_number":391},
  {"content":"\r\nبر آنست مرعى داشتند و از طرفين كه طريق افراط و تفريط است و مذموم در عقل و شرع احتراز كردند پس تسميهء وسط و عدل بقوام به جهت استقامت طرفين است مانند تسميهء آن بسواء به جهت استواى طرفين در آن و قواما خبر ثانى كان است و يا حال مؤكده و ميتواند بود كه خبر كان باشد و بين ذلك ظرف لغو و يا بين ذلك اسم كان است ليكن مبنى است به جهت اضافهء آن به غير متمكن و اين ضعيفست چه بين ذلك به معنى قوام است پس اين اخبار بشيئى است از نفس آن و بدانكه مفسران را در اسراف و اقتار خلافست از ابن عباس و قتاده مرويست كه اسراف نفقه است در معاصى و اقتار امساك از حق اللَّه چنان كه گذشت و اما در قربات اسراف نيست و ابراهيم نخعى فرموده كه سرف مجاوزة حد است در نفقه و اقتار تقصير از آنچه لا بد باشد و امير المؤمنين ( ع ) فرموده كه\r\nليس فى الماكول و المشروب سرف و ان كثر\r\nآورده‌اند كه شخصى از كسى شنيد كه ميگفت لا خير فى الاسراف در جواب گفت لا اسراف فى الخير مقاتل گفته كه اين جماعت آنانند كه كسب حلال كنند و نفقه ميانه نمايند بر عيال و آنچه فاضل باشد در راه خدا بمستحقين صرف كنند زيد بن حبيب گفته كه آيه در وصف اصحاب رسول ( ص ) واقع شده كه طعام بلذت و شهوت نميخوردند و جامه را براى زينت نميپوشيدند بلكه از طعام بسد جوع قناعت ميكردند و به آن مقدار كه قوت طاعت ايشان ساقط نگردد اكتفاء ميكردند و از لباس آن مقدار كه عورت ايشان مستور شود و از سرما و گرما باز دارد و ما بقى را صرف ميكردند در راه خدا و از ابى عبد اللَّه ( ع ) مرويست كه\r\nاربعة لا تستجاب لهم دعوة حقتعالى\r\nدعاى چهار كس را اجابت نفرمايد يكى شخصى كه در خانهء خود بنشيند و دهن خود را بگشايد و گويد يا رب ارزقنى بار خدايا روزى ده مرا حقتعالى فرمايد كه آيا من ترا امر نكرده‌ام كه طلب معيشة كن دوم مردى كه زن خود را دعاى بد كند و گويد\r\nيا رب ارحمنى منها\r\nبار خدايا مرا از او خلاصى ده حقتعالى فرمايد كه آيا مر او را در دست تو ننهاده‌ام كه اگر او را نميخواهى طلاق ده سوم آنكه مال را فاسد گرداند و در غير مصرف صرف كند و گويد يا رب ارزقنى بار خدايا به من روزى ده گويد آيا ترا اقتصاد امر نكرده‌ام چهارم شخصى كه مال را قرض دهد و بينه بر آن نگيرد و مدين انكار كند و وى دعاى بد كند او را حقتعالى گويد آيا ترا بشهادت امر نكرده بودم آورده‌اند كه بعضى از مشركان قريش به جناب رسالت پناه ( ص ) آمده گفتند يا محمد ( ص ) ما شرك آورده‌ايم و خون ناحق بسيار كرده‌ايم و زنا و فجور از ما صادر گشته اگر اين خداى كه ما را بپرستش او ميخوانى از سر گناهان ما در ميگذرد ما ميتوانيم كه ايمان آريم آيه آمد كه * ( وَالَّذِينَ لا يَدْعُونَ ) * كه عباد الرحمن آنانند كه نخوانند و نپرستند * ( مَعَ اللَّه ) * با خداى به حق * ( إِلهاً آخَرَ ) * خداى ديگر را * ( وَلا يَقْتُلُونَ النَّفْسَ الَّتِي ) * و نكشند آن نفسى را كه * ( حَرَّمَ اللَّه ) *\r\n","description":"","footnote":"","page_name":" 392 ","page_number":392},
  {"content":"\r\nحرام كرده است خدا قتل آن نفس را يعنى مؤمن يا معاهد * ( إِلَّا بِالْحَقِّ ) * مگر به حق يعنى بموجبات قتل كه آن رده است و زنا و قتل ناحق و سعى در زمين بفساد اينكلام متعلق است بقتل محذوف يا بلا يقتلون * ( وَلا يَزْنُونَ ) * و زنا نكنند چه امهات معاصى اين سه گناه هستند و اعظم ذنوب بعد از شرك قتل و زنا است لقمان حكيم پسر خود را گفت بايد كه زنا نكنى كه اولش مخافتست و آخرش ندامت بخارى و مسلم در صحيحين خود آورده‌اند باسناد از عبد اللَّه مسعود كه او گفت كه از پيغمبر ( ص ) پرسيدم كه اى الذنب اعظم كدام گناه بزرگتر است فرمود ان تجعل اللَّه ندا و هو به خلقك آنكه با خداى شريكى پيدا كنى و حال آنكه او است كه ترا آفريده گفتم بعد از اين كدام گناه است فرمود كه ان تقتل ولدك مخافة ان يطعم معك آنكه فرزند خود را بكشى بترس آنكه با تو طعام خورد گفتم پس از آن كدام فرمود كه ان تزنى حليلة جارك آنكه زنا كنى با زن همسايهء خودت پس حق سبحانه براى تصديق قول پيغمبر ( ص ) آيه فرستاد كه بندگان پسنديده شرك نياورند و قتل بنا حق نكنند و مرتكب زنا نشوند حال كه حقتعالى نفى امهات معاصى فرموده از بندگان شايستهء خود بعد از اثبات طاعة براى ايشان به جهت اظهار كمال ايمان ايشان و اشعار به آنكه امر مذكور موعود است براى كسى كه جامع خصال مذكوره باشد و تعريض مر كفره را باضداد اين و لهذا در عقب اين وعيد كرده به جهت تهديد كفره بقوله * ( وَمَنْ يَفْعَلْ ) * و هر كه كند * ( ذلِكَ ) * آنچه مذكور شد از كباير ثلثه * ( يَلْقَ أَثاماً ) * برسد و ببيند جزاى بزه كارى خود را أثام بر وزن و بال و نكال است و در معنى آن يعنى جزاى اثم و گويند بمعنى اثم است و بنا بر اين نيز مضاف مقدر باشد اى جزاء الآثام و از عبد اللَّه عمر و قتاده و مجاهد و عكرمه روايت است كه اثام وادييست در دوزخ كه زناكاران را در آن عقوبت خواهند كرد و گفته‌اند چيزيست كه سيلان كند از اجسام دوزخيان مثل خون و ريم و در بعضى روايت آمده كه اثام كه در اين آيه واقع شده و غى كه در آيهء فَسَوْفَ يَلْقَوْنَ غَيًّا در چاهند در دوزخ كه اگر سنگى از كنار آن رها كنند در مدت هفت سال بقعر آن رسد و قوله * ( يُضاعَفْ لَه الْعَذابُ ) * بدل يلق اثام است چه اين در معنى آنست كه هر كه گناهان مذكوره كند دو چندان شود مر او را عذاب * ( يَوْمَ الْقِيامَةِ ) * در روز رستخيز * ( وَيَخْلُدْ ) * و جاويد ماند * ( فِيه ) * در آن عذاب * ( مُهاناً ) * در حالتى كه خار و بى اعتبار باشد و ذليل و بيمقدار و قتاده گفته كه مراد به مضاعفه عذاب دنيا و عذاب آخرت است و اكثر مفسران بر آنند كه مضاعفهء عذاب در آخرت باشد به جهت انضمام معصيت بكفر يعنى براى معصيت كافر عذابى خواهد بود و براى كفر او عذابى ديگر و دال بر اينست قوله\r\n* ( إِلَّا مَنْ تابَ ) * مگر آن كس كه توبه كند از شرك * ( وَآمَنَ ) * و بگرود به خدا و رسول * ( وَعَمِلَ عَمَلًا صالِحاً ) * و بكند كارى شايسته يعنى باركان اسلام عمل نمايد * ( فَأُوْلئِكَ ) *\r\n","description":"","footnote":"","page_name":" 393 ","page_number":393},
  {"content":"\r\nپس آن گروه * ( يُبَدِّلُ اللَّه ) * بدل كند خداى * ( سَيِّئاتِهِمْ حَسَناتٍ ) * گناهان ايشان را بنيكويى يعنى سوابق معاصى را بتوبه محو كند و لواحق طاعات بجاى آن ثبت نمايد يا بدل كند ملكهء معصيت را در نفس بملكهء طاعة يا توفيق دهد او را باضداد عمل ما سلف يا ثبت كند براى او بدل هر عقابى ثوابى و از ابن عباس و مجاهد و سدى روايتست كه حقتعالى مقابح اعمال ايشان را در شرك تبديل كند بمحاسن اعمال در اسلام يعنى شرك را باسلام و قتل مؤمنين را بقتل مشركين و زنا را بعفت و احصان بدل فرمايد و نزد بعضى آنست كه سيئاتى كه در اسلام كرده باشد بحسنات بدل كند چون توبه كند و سعيد بن مسيب و مكحول و عمرو بن ميمون گفته‌اند كه محو سيئه كند از بنده و بدل آن ثبت حسنه فرمايد و احتجاج ايشان بحديثى است كه مسلم در صحيح خود آورده مرفوع بابى ذر كه حضرت رسالت ( ص ) فرمود كه در روز قيامت بنده را در عرصه گاه حاضر گردانند و صحيفهء او بدست او دهند و در آن صحيفه گناهان صغيره باشد وى خواند و از گناهان كثير خايف باشد و ترسان باشد چون همه را بخواند كبايرى نبيند گويد من گناهان كبيره كرده بودم چون است كه آن را در صحيفه نبينم وى را گويند كه آن را بحسنات بدل كردند رسول ( ص ) اينحديث ميكرد و از خرمى ميخنديد چنانچه دندانهاى مبارك او را ميديدند ابو هريره روايت كند كه روزى رسول ( ص ) فرمود كه فرداى قيامت جماعتى گناهكاران تمنا كنند و گويند كاشكى سيئات را بيشتر كردمى ما گفتيم يا رسول اللَّه ايشان چه كسانند فرمود آنان كه سيئات ايشان بحسنات بدل كنند و ابن جبير گفته مردى نزد رسول آمد و گفت يا رسول اللَّه چه مىفرمايى در حق مردى كه هيچ گناهى نمانده باشد كه نكرده باشد و به اين راه كه حاجيان ميروند و مىآيند راه زنى مىكند آيا او را توبه باشد فرمود كه اينمرد مسلمان باشد گفت بلى گويندهء شهادتين باشد و مؤمن فرمود كه بلى او را توبه باشد و بعد از توبه گناهان او را بخيرات و حسنات بدل كند مرد شادمان شد و مكرر ميگفت كه اللَّه اكبر اللَّه اكبر تا آنكه آفتاب فرو شد و در خبر آمده كه روزى سائلى آمد نزد رسول ( ص ) و از او چيزى خواست رسول ( ص ) گفت كه بنشين تا خداى چيزى بدهد در حال مردى آمد و كيسهء نزد رسول نهاد و گفت يا رسول اللَّه اينچهارصد درهم است و به مستحق رسان رسول ( ص ) سايل را گفت كه آن را بردار كه چهار صد دينار است گفت يا رسول اللَّه آن مرد گفت كه اين درم است نه دينار رسول ( ص ) خشم گرفت و گفت\r\nلا تكذبنى فان اللَّه صدقنى\r\nمرا تكذيب مكن كه خدا مرا راستگو گردانيده پس سر كيسه بگشاد و بريخت چهار صد دينار بود مرد متعجب شده گفت يا رسول اللَّه ( ص ) بخدايى كه تو را براستى بخلق فرستاده كه من صد درهم در اينكيسه كرده بودم فرمود راست گفتى ليكن چون بر زبان من چهار صد دينار جارى شد حق تعالى تبديل درهم بدينار فرمود در اينحديث اشارتى عجيب و بشارتى غريبست چه هر گاه خداى تعالى به جهت گفتار رسول درم در كسى كه بدينار تبديل كرده باشد عجيب نباشد كه براى موافقت گفتار خود كه * ( فَأُوْلئِكَ يُبَدِّلُ اللَّه سَيِّئاتِهِمْ حَسَناتٍ ) * سيئات عباد\r\n","description":"","footnote":"","page_name":" 394 ","page_number":394},
  {"content":"\r\nرا بميامن توبه و اعمال صالحه در صحيفه بحسنات بدل فرمايد * ( وَكانَ اللَّه ) * و هست خداى * ( غَفُوراً ) * آمرزندهء گناهان بتوبه * ( رَحِيماً ) * مهربان بر ايشان باثبات توبه در دل ايشان و تبديل سيئات بحسنات به ميمنت توبه و طاعت ايشان از ابن عباس مرويست كه دو سال ما در عهد رسول ( ص ) آيه وَالَّذِينَ لا يَدْعُونَ مَعَ اللَّه ميخوانديم تا بقوله وَيَخْلُدْ فِيه مُهاناً بعد از دو سال اين آيه آمد كه * ( إِلَّا مَنْ تابَ وَآمَنَ وَعَمِلَ عَمَلًا صالِحاً ) * تا آخر و رسول به هيچ چيز چنان خرم نشد كه به اين آيه و آيهء إِنَّا فَتَحْنا لَكَ فَتْحاً مُبِيناً * ( وَمَنْ تابَ ) * و هر كه توبه كند از معاصى يعنى ترك آن نمايد و از آن نادم شده جازم شود كه ذكر آن را نكند * ( وَعَمِلَ صالِحاً ) * و بكند كار ستوده به جهت تلافى ما فات و تدارك تقصيرى كه از او واقع شده و يا هر كه بيرون آيد از معصيت و داخل شود در طاعت * ( فَإِنَّه يَتُوبُ إِلَى اللَّه ) * پس بدرستى كه او بازگردد بسوى ثواب خدا * ( مَتاباً ) * بازگشتى نيكو و يا بدرستى كه او رجوع كرده باشد بطاعات و مرضات الهى رجوعى پسنديده كه ماحى عقاب و محصل ثواب او است و يا او بازگشته بخدايى كه دوست ميدارد تايبان را و آنچه مستوجب آنند به ايشان ميدهد و در كلام بعضى از اكابر علما واقع شده كه ( اللَّه افرح بتوبة العبد من المضل الواجد و الظمان الوارد و العقيم الوالد ) يعنى حقتعالى فرحناكتر است بتوبه بنده از گمراهى كه راه بيابد و تشنهء كه به آب رسد و نازايندهء كه فرزند آرد از على بن عيسى نقلست كه ميان التوبة لى اللَّه و التوبة من القبيح فرق است زيرا كه التوبة الى اللَّه مقتضى طلب ثواب اوست و التوبة من القبيح به جهت قبح آنست قطع نظر از آنكه به آن طلب ثواب باشد يا نه بنا بر اين معنى آنست كه هر كه عزم كند بر توبه از معاصى پس سزاوار آنست كه متوجه سازد آن توبه را بخداى يعنى قصد كند به آن طلب ثواب خدا و رضاى او را چه رجوع بجزاى حضرت او است پس مكافى و مجازى عمل او خواهد بود و اين آيه تعميم بعد از تخصيص است چه آيه اولى توبه است از ذنوب ثلثه و اين مطلق است و نيز در صفت عباد الرحمن ميفرمايد كه * ( وَالَّذِينَ ) * و بندگان بر گزيده حق آنانند كه * ( لا يَشْهَدُونَ الزُّورَ ) * حاضر نشوند بمحاضر اهل كذب و مشاهد باطل و يا گواهى ندهند بامر باطل و ناروا يعنى اقامة شهادة كاذبه نكنند و يا بمجلس شرك نروند و از زجاج منقولست كه زور در لغت بمعنى كذبست و هيچ كذب افحش از شرك نيست و يا حاضر نگردند به عيدگاه مشركان و يهود و نصارى و يا ببازيگاه ايشان و يا بصحبت مبتدعان و فاسقان و يا بمجلس غنا و مزامير و اين قول مأثور است از ابى جعفر و ابى عبد اللَّه ( ع ) و يا مطلق مجالس باطل اعم از آنكه مجالس غنا باشد يا فحش و يا\r\n","description":"","footnote":"","page_name":" 395 ","page_number":395},
  {"content":"\r\nكذب يا غير آن از مقابح و اصل زور تمويه است و آراستن باطل است به آنچه موهم آن باشد كه حق است يعنى باطل را به صورت حق نمودند و تزوير از اين ماخوذ است و بنا بر قول اول در كلام مضاف محذوفست اى لا يشهدون شهادة الزور و اولى حمل آية است بر عموم يعنى عباد الرحمن متنفرند از محاضرهء كذابين و خطابين و ساير اهل فسق و ارباب بطلان پس حاضر نميشوند در مجالس ايشان و نزديك آن نميگردند به جهت تنزه از مخالطت شر و اهل شر و براى صيانت دين خود از چيزى كه ثلم آن نمايد زيرا كه مشاهدهء باطل شركت است در آن و لهذا گفته‌اند كه ( النظار الى\r\nكل ما لم تسوغه الشريعة هم شركاء فاعليه ) يعنى نظر كنندگان بهر چه شريعت تجويز آن نكرده شريكانند يا كنندگان آن چه حضور ايشان دليل است رضا به آن و موجب كثرت اهل مجلس آن و ديگر آنكه علت حاضر شدن در آن استحسان نظار است و رغبت ايشان در نظر كردن در آن در مواعظ عيسى بن مريم ( ع ) واقع شده كه و اياكم مجالسة الخطا بين * ( وَإِذا مَرُّوا ) * و چون بگذرند اين بندگان حميد الخصال * ( بِاللَّغْوِ ) * به چيز ناپسند عقلا و غير مجوز شرعا * ( مَرُّوا كِراماً ) * بگذرند در حالتى كه كريمان و بزرگواران باشند يعنى مكرم نفس خود باشند و دور دارند او را از آنكه بايستند بر آن و خوض نمايند در آن و از جملهء مرور بر وجه كرام اغضا است از فواحش و صفح از ذنوب و كناية از آنچه مستهجن باشد تصريح به آن و امثال آن يق تكرم فلان عما يشينه اذا تنزه و اكرم نفسه عنه و گويند مراد آنست كه اگر دشنام بشنوند از آن اعراض نمايند و كسى كه استعانه جويد از ايشان بر امر حقى اعانت به ايشان كنند و از ابى جعفر ( ع ) و مجاهد مرويست كه اذا ذكر الفرج كفوا عنه و كلبى گفته كه مراد بلغو معاصى است يعنى چون باهل لغو بگذرند زود گام برگيرند و بروند و نفس خود را بزرگ دارند از آنكه توقف نمايند و با ايشان در آنكار شروع كنند و در مجمع آورده كه اصل لغو فعليست كه هيچ فايدهء در آن نباشد و لهذا كلمهء بىفايده را لغو گويند و اين اعم از معاصى است چه فعل ساهى و نامى را لغو ميگويند و حال آنكه متصف به معصيت نيست ابراهيم بن ميسره گفته كه عبد اللَّه مسعود جايى بگذشت رسول ( ص ) فرمود\r\nان ابن مسعود اصبح كريما\r\n* ( وَالَّذِينَ ) * و ديگر بندگان حق آن كسانند كه * ( إِذا ذُكِّرُوا ) * چون پند داده شوند * ( بِآياتِ رَبِّهِمْ ) * بآيتهاى پروردگار ايشان يعنى مواعظ قرآن يا كلمات زاجره آن * ( لَمْ يَخِرُّوا عَلَيْها ) * بر روى نيفتادندى بر آن * ( صُمًّا ) * در حالتى كه كران باشند و نشنوند آن را * ( وَعُمْياناً ) * و كوران كه نبينند انوار آن را يعنى اقامت نكنند بر آن در حالتى كه نشنوند آن را و نبينند آن چيزى را كه در او است مانند كسى كه اصلا نشنود و نبيند چون منافقان و اشياع و اتباع ايشان كه به جهت اظهار\r\n","description":"","footnote":"","page_name":" 396 ","page_number":396},
  {"content":"\r\nحرص شديد بر استماع آن بر روى درافتند اما مانند كران و گنگان باشند در عدم اصغا و ابصار بر وجه اعتبار بلكه بر روى درافتادند نزد تذكير به جهت كمال حرص بر استماع آن در حالتى كه باذن واعيه و عيون راعيه آن را ديدند و شنيدند مراد آنست كه به گوش هوش شنيدند و بديدهء بصيرت جلوات جمال او را ديدند پس مراد از نفى نفى حالست كه سمع و بصر است نه نفى فعل كه خرور است كقولك لا تلقانى زيدا مسلما كه مراد نفى اسلام است نه ملاقات و گويند ضمير عليها راجع بمعاصيست كه لغو دال است بر آن و اين بعيد است حاصل كه ايشان از آيات الهى تغافل نورزيدند و بسمع قبول اصغا نمودند و بديدهء بصيرت ديدند و از آن اعتبار گرفتند و بر وفق آن عمل نمودند * ( وَالَّذِينَ ) * و ديگر ايشان آنانند كه از روى نياز * ( يَقُولُونَ ) * ميگويند كه * ( رَبَّنا هَبْ لَنا ) * اى پروردگار ما ببخش ما را * ( مِنْ أَزْواجِنا ) * از زنان ما * ( وَذُرِّيَّاتِنا ) * و فرزندان ما * ( قُرَّةَ أَعْيُنٍ ) * كسى را كه روشنى ديدها بود يعنى ما از ايشان خوشدل و شادمان باشيم مراد اهالى و اولاد صالحاند زيرا كه چون مؤمن اهل و ولد خود را صالح و متقى ببيند دل او شاد و چشم او روشن گردد و مراد از استيهاب ايشان از خدا ازواج و ذريات موصوفه را طلب توفيق ايشانست از او سبحانه از براى طاعة و حيازت فضايل ازواج و اولاد خود و مقرر است كه مشاركت اهل مؤمن با او در طاعت موجب مسرت قلب و روشنى چشم او است به جهت مساعدهء ايشان او را در دين و توقع لحوق ايشان به او در جنت و حفص ذريات بجمع خوانده و من در من ازواجنا از براى ابتدائيه است اى من ازواجنا ما تقر به عيوننا من طاعة و صلاح يا بيانيه كانه قيل هب لنا قرة اعين ثم نبيت القرة و فسرت بقوله * ( مِنْ أَزْواجِنا وَذُرِّيَّاتِنا ) * كقولك رايت منك اسدا اى انت اسد و تنكير اعين به جهت ارادهء تنكير قره است براى تعظيم عيون اهل ايمان و يا به جهت ارادهء تعليل قرة زيرا كه مراد اعين متقيانست و آن قليل است نسبت بعيون غير ايشان و ايثار اعين كه جمع قلتست بر عيون مؤيد اينست از محمد بن كعب روايتست كه ليس شيئى اقر لعين المؤمن من ان يرى زوجه و اولاده مطيعين اللَّه عز و جل هيچ چيز چشم مؤمن را چنان روشن نميكند كه بيند زوجه و اولاد خود را مطيع و فرمانبردار او سبحانه و از ابن عباس مرويست كه هو الولد اذا راه يكتب الفقه مراد از اين فرزنديست كه آن را بيند كه كتابت علم فقه كند و گويند معنى آنست كه ايشان از حقتعالى سؤال كنند كه ازواج و ذريهء ايشان را ملحق سازد بايشان در بهشت تا سرور ايشان تمام گردد و بدانكه قرة در اصل لغت بمعنى خنكى و سرما است و اين كنايه است از شادى براى آنكه آب چشمى كه از شادى بود سرد و خنك بود و آنچه از اندوه بود كرم * ( وَاجْعَلْنا ) * و بگردان ما را * ( لِلْمُتَّقِينَ إِماماً ) * براى پرهيزكاران پيشوا يعنى ما را چندان توفيق پرهيزكارى ده كه شايسته امامت متقيان باشيم يعنى اهل تقوى بما اقتدا كنند در\r\n","description":"","footnote":"","page_name":" 397 ","page_number":397},
  {"content":"\r\nامر دين بافاضهء علم و توفيق عمل و توحيد امام به جهت دلالتست بر جنس و عدم ليس كقوله تعالى ثُمَّ يُخْرِجُكُمْ طِفْلًا و يا آنكه به جهت مصدر است در اصل و يا آنكه مراد اينست كه و اجعل كل واحد منا اماما و يا آن كه بندگان شايسته در حكم نفس واحدند به جهت اتحاد طريقهء ايشان و اتفاق كلمهء ايشان و گويند كه آن جمع امم است چون صائم و صيام حاصل معنى آنكه ايشان در دعا ميگويند كه تقوى و صلاحيت و علم ما را بمرتبهء رسان كه همهء\r\nمردمان قصد ما كنند و اقتدا نمايند و گويند معنى آنست كه با ما لطفى كن كه چون ذكر متقيان رود ما را پيش از همه ذكر كنند و بيش از همه ستانيد و مجاهد گفته كه معنى آنست كه توفيق ده ما را كه اقتدا كنيم به كسانى كه پيش از ما بوده‌اند از صلحا و اتقيا تا اقتدا بما كنند آنانى كه بعد از ما باشند و بنا بر اين معنى جايز است كه لام بحسب لفظ در متقين باشد و بحسب معنى در ضمير منصوب اجعلنا و تقدير اينكه و اجعل من المتقين لنا اماما و مصدق اينست آنچه ابو بصير روايت كرده كه امام جعفر صادق ( ع ) را گفتم و اجعلنا للمتقين اماما آن حضرت فرمود كه آيه را بر ظاهر خود حمل كردهء و طلب كارى بزرگ كردهء بدانكه آيه در معنى آن است كه\r\nاو اجعل لنا من المتقين اماما\r\nيعنى بگردان براى ما از متقيان و پرهيزكاران امامى و پيشوايى تا بوى اقتدا كنيم و توحيد امام مؤيد اينست و بنا بر اين روايت آيه از باب قلب است بعد از آن حقتعالى اخبار مىكند از مآل حال جماعتى كه متصف به اين صفات حسنه‌اند بقوله * ( أُوْلئِكَ ) * آن گروه كه مذكور شدند * ( يُجْزَوْنَ الْغُرْفَةَ ) * پاداش داده شوند بغرفهء بهشت يعنى بلندتر موضعى در آن و اين اسم جنس است و مراد از آن جمع است كقوله تعالى وَهُمْ فِي الْغُرُفاتِ آمِنُونَ و گفته‌اند كه غرفه اسميست از اسماى بهشت و در فصول آورده كه غرف كوشكها است بر چهار قايمهء نهاده از زر و نقره و لؤلؤ و مرجان و اين از عطا منقولست و يا مراد از آن درجهء رفيعه و مرتبه عاليهء بنده است نزد حضرت عزت و اصح آنست كه غرفات منازل عليا است در جنات على پس اين نوع منازل بد ايشان دهند * ( بِما صَبَرُوا ) * به آنچه صبر كردند بر مشقت دنيا و ايذاى كفار و يا بر ترك مستلذات و رفض شهوات و تحمل مجاهدات و يا بر فقر و احتياج و اين ماثور است از امام محمد باقر صلوات اللَّه عليه و يا بر اداى مشاق فرايض و مضض انواع طاعات و اطلاق صبر به جهت شياع آنست در هر مصبور عليه * ( وَيُلَقَّوْنَ ) * و ببينند يعنى بيابند و حفص يلقون خوانده به تشديد قاف بر صيغهء مجهول يعنى عطا داده شوند * ( فِيها ) * در بهشت * ( تَحِيَّةً ) * به بقية دايمه يعنى زندگانى باقى كه هرگز فنا در عقب حيات آن نباشد * ( وَسَلاماً ) * و سلامتى از آفات و يا دعاى زندگى و سلامتى شنوند از جانب ملائكه فرشتگان بايشان گويند كه حياكم اللَّه و سلام عليكم و يا تحيّة\r\n","description":"","footnote":"","page_name":" 398 ","page_number":398},
  {"content":"\r\nاز ملائكه باشد و سلام از خداى شنوند و يا هر يك بر ديگرى تحيت و سلام كنند و گويند كه تحيت ملك عظيم است و سلام جميع انواع سلامتى يعنى پادشاهى عظيم بايشان دهند و سلامتى از همهء آفتها * ( خالِدِينَ ) * در حالتى كه جاويد باشند * ( فِيها ) * در غرفه يا در بهشت يعنى در آنجا هرگز نميرند و بيرون نيايند * ( حَسُنَتْ ) * نيكو است آن غرفه يا بهشت * ( مُسْتَقَرًّا ) * از روى قرارگاه * ( وَمُقاماً ) * و جاى بودن اين در مقابل ساءت مستقرا و مقام است و مانند آن در اعراب و چون حقتعالى وصف عباد خود فرمود و تعداد اعمال صالحات و حسنات ايشان نمود و به جهت آن ثنا كرد بر ايشان و وعده داد ايشان را برفع درجات در جنان در عقب آن بيان مىكند كه نعم عظما و درجات عليا كه موعود شده‌اند به آن در عقبا به جهت عبادت ايشانست نه غير آن از امراض ديگر و ميفرمايد كه * ( قُلْ ) * بگو اى محمد ( ص ) مر بندگان را * ( ما يَعْبَؤُا بِكُمْ ) * چه وزن نهد و چه باك داشته باشد بشما * ( رَبِّي ) * پروردگار من يعنى چه قدر باشد شما را نزد او در چه حساب باشيد و يا چه كند بشما و چه چيز معد و مهيا گرداند براى شما * ( لَوْ لا دُعاؤُكُمْ ) * اگر نه خواندن و پرستيدن شما باشد مر او را يعنى آنچه شما را نزديك او جاهى و مرتبهء داده دعاى شما است و عبادت او چه شرف انسان و كرامت او بمعرفت و طاعت است و اگر نه او با ساير حيوانات برابر است و گويند معنى آنست كه چه كند خداى به عذاب بشما و اگر نه خواندن شما ميبود خدايان ديگر را با او يعنى اگر با او شريك نميگرفتيد خدا شما را عذاب نميكرد و يا آنكه شما را نزد خداى منزلت بدعا است كه اگر دعاى شما نميبود خدا باك نميداشت از آنكه شما را هلاك كند و بعضى ديگر به اين معنى تنزيل كرده‌اند كه حق تعالى بندگان را ميفرمايد كه من شما را نه براى آن آفريده‌ام كه مرا بشما حاجتى باشد و لكن از براى آن ايجاد شما كردم تا از من بخواهيد آنچه خواهيد و مرا بخوانيد در ما يحتاج خود تا شما را بيامرزم و حاجت شما را روا كنم و بر هر تقدير ما متضمن معنى استفهام است و در محل نصب و عبادت از مصدر و تقدير اينكه و اى ( عباء يعبؤا بكم ربى لو لا دعاؤكم يعنى انكم لا تساهلون شيئا من العباء بكم لولا عبادتكم ) و عباد بمعنى مبالات او اعتداد و مهيا گردانيدن است يق ( عبئت الجيش اذا هيا بكم و قال الزجاج معناه لو لا عبادتكم له اى وزن يكون لكم\r\n) و ميتواند بود كه ما نافيه باشد و معنى اينكه هيچ باك ندارد خداى تعالى بشما و شما را بحسابى نگيرد و قدرى و وزنى ننهد اگر عبادت شما نباشد او را يعنى عبادت شما موجب قدر و درجه شما است نزد خداى تعالى پس در آيه دلالتست بر آنكه هر كه عبادت و طاعت او سبحانه نكند او را هيچ وزنى و قدرى نخواهد بود نزد او و ابن عباس در تفسير اين آيه فرموده كه لو لا دعاؤه اياكم الى الدين و الاسلام يعنى خداى هيچ باك ندارد بشما اگر نه دعوت كردن او بودى شما را بدين اسلام و قبول كردن شما آن را و بنا بر اين\r\n","description":"","footnote":"","page_name":" 399 ","page_number":399},
  {"content":"\r\nاضافهء دعا بضمير از قبيل اضافهء مصدر باشد بمفعول و گويند معنى آنست كه اگر دعاى شما نميبود و تضرع و خضوع شما او را در وقت خوف ضرر و اصابت بلاء و مصيبت حقتعالى كشف آن نميكرد از شما بلكه شما را به آن مبتلا ميساخت و عياشى باسناد خود از يزيد بن معويه روايت كرده كه او گفت از ابو جعفر ع پرسيدم كه قرائت افضل است يا كثرت دعا فرمود كثرت دعا افضل است بعد از آن اين آيه تلاوت فرمود كه * ( قُلْ ما يَعْبَؤُا بِكُمْ رَبِّي لَوْ لا دُعاؤُكُمْ ) * حاصل كه حقتعالى ميفرمايد كه دعا و يا عبادت شما مرا موجب قدر و مزيت مرتبه و رفعت درجهء شما است نزد من و بدون آن شما را نزد من قدرى نيست و در معرض هلاكيد * ( فَقَدْ كَذَّبْتُمْ ) * پس بدرستى كه شما اى اهل كفر تكذيب كرديد به آنچه من براى شما آن را اختيار كردم از دين اسلام كه متضمن وحدانيت منست و موجب فوز نجات در دنيا و عقاب و برسول من مخالفت كرديد در دعوت اسلام و قبول قول او نكرديد * ( فَسَوْفَ يَكُونُ ) * پس زود باشد كه جزاى تكذيب شما * ( لِزاماً ) * ملازم شما باشد و لا محاله به همه شما رسد و يا اين تكذيب لازم شما باشد تا آنكه شما را بدوزخ دارد و گويند لزام قتل روز بدر است چه ان لازم كفار بود تا آنكه همه كشته شدند و به عذاب ابدى پيوستند و اضمار اسم كان و عدم تصريح به آن بعد از توعد به آن به جهت تهويلست و تنبيه بر آنكه جزاى تكذيب و يا اثرى كه بر آن مترتب شود از آن چيزيست كه هيچ وصفى بكنه آن نرسد و يا تكذيب شما ملازم حال شما باشد تا آن چنان سمت فنا پذيرد و بدانكه توجه خطاب اولا بجميع بندگانست خواه مؤمن عابد و يا مكذب معاند و عاصى جاحد پس همه مخاطب شده‌اند به آن چيزى كه در جنس ايشانست از عبادت و تكذيب و السلام على من اتبع الهدى و الهلاك لمن سلك فى الهوى\r\n\r\nسورة الشعراء\r\nمكيست غير از آيات وَالشُّعَراءُ يَتَّبِعُهُمُ الْغاوُونَ تا آخر سوره كه در مدينه نازل شده و عدد آيات آن دويست و بيست و هفتست نزد كوفى و شامى و مدنى الاول و دويست و بيست و شش نزد باقيان و اختلاف در چهار آيتست طسم كوفيست فلسوف يعلمون غير كوفى ما كُنْتُمْ تَعْبُدُونَ غير بصرى و ما تَنَزَّلَتْ بِه الشَّياطِينُ عراقى و شامى و مدنى الاول ابى بن كعب از حضرت رسالت ( ص ) روايت كرده كه هر كه سورة الشعراء بخواند وى را ده حسنه باشد بعدد هر كه تصديق نوح كرده و تكذيب هود و شعيب و صالح و ابراهيم كرده و بعدد هر كه تكذيب عيسى و محمد ( ص ) كرده و تصديق بهمهء انبياى سابقه و تصديق بمحمد ( ص ) نموده و از ابن عباس مرويست كه حضرت رسول ( ص ) فرمود كه حقتعالى مرا هفت سورهء دراز داده بجاى تورية كه آن سورة البقره است و آل عمران و نساء و مايده و انعام و اعراف و انفال و ديگر طه و طواسين بجاى زبور و\r\n","description":"","footnote":"","page_name":" 400 ","page_number":400},
  {"content":"\r\nفواتح قرآن و خواتيم سورة البقره از تحت عرش به من فرستاده و حواميم را نيز به من عطا فرموده كه هيچ پيغمبرى را نداده و سورهء مفصل را زياده بر آن ارزانى فرموده و ابو بصير از ابو عبد اللَّه روايت كرده كه هر كه قراءة طواسيم ثلثه كند در شب جمعه از اولياء اللَّه باشد و در جوار و كنف او و در دنيا هرگز درويشى به دو نرسد و در آخرت چندان نعم جليله بوى دهند كه فوق رضاى او باشد و او را به صد حور العين تزويج نمايد و ساكن گرداند او را در جنت عدن كه وسط بهشت عنبر سرشتست و او را همنشين انبياء و مرسلين و اوصياء راشدين سازند و بدانكه چون حقتعالى در مختم سورة الفرقان ذكر تكذيب كفار نمود بكتاب قرآن در مفتتح اينسوره وصف آن كتاب كرده و گفته كه\r\n* ( بِسْمِ اللَّه الرَّحْمنِ الرَّحِيمِ طسم ) * از قتاده و ضحاك منقولست كه حروف مقطعه اسامى قرآنند و لهذا اقرب آنست كه بعد از اينحروف ذكر قرآن شده و در روايت جبائى والبى از ابن عباس روايتست كه آن اسميست از اسماى الهى و گويند هر حرفى اشارتست به اسمى چنان كه طسم بطاهر و ساتر و مجيد و از صادق ( ع ) مرويست كه اين اشاره بطوبى و سدره و محمد است و قرطى گفته كه اين قسم است به طول و سنا و ملك او سبحانه و محمد بن حنفيه از امير المؤمنين ( ع ) روايت كرده كه چون طسم نازل شد پيغمبر ( ص ) فرمود\r\nالطاطور و سينا و السين الاسكندرية و الميم مكه\r\nو در بحر الحقايق آورده كه طا اشارتست بطيران مرغان هوايى وحده كه طايرند باللَّه و سين عبارت از سير كنندگان طريق معرفت كه سايرند الى اللَّه و ميم ايما است بمشى سالكان سبيل عبوديت كه ميروند للَّه و فى اللَّه و يا اشارتست بطلب مبتديان و سرور متوسطان و مشاهدهء منتهيان صاحب كشف الاسرار گفته كه حقتعالى قسم ياد مىكند بطهارة عز ازلى و سناى جبروت ابدى و مجد جلال سرمدى جواب قسم اينكه * ( تِلْكَ ) * اينسورة * ( آياتُ الْكِتابِ الْمُبِينِ ) * آيتهاى كتابيست هويدا يعنى قرآن كه ظاهر است اعجاز و صحت آن و يا روشنست حلال و حرام او و مبين بمعنى پيدا كننده و روشن سازنده نيز آمده يعنى قرآن ظاهر كننده حق و ظاهر سازندهء باطل است و آشكار سازندهء مقدمات هدايت و نتايج ضلالت و گويند مراد بكتاب لوح محفوظ است يعنى اينسوره آيات كتابيست كه لوح محفوظ است كه در او روشن و هويدا است آنچه بود و خواهد بود چون قريش اين چنين كتابى را تكذيب كرده ايمان نياوردند و حضرت رسالت ( ص ) بر ايمان ايشان بسيار حريص بود و بغايت مايل اين صورت بخاطر مبارك وى شاق آمد و بسيار ملول خاطر گشت حقتعالى به جهت تسليهء دل اقدس وى فرمود كه اى محمد چه\r\n","description":"","footnote":"","page_name":" 401 ","page_number":401},
  {"content":"\r\nدل در ايمان اينكافران بسته و در غم ايشان افتادهء تا به حدى كه * ( لَعَلَّكَ ) * شايد تو * ( باخِعٌ نَفْسَكَ ) * هلاك كننده و كشندهء نفس خود را يعنى بيم آنست كه خود را هلاك كنى * ( أَلَّا يَكُونُوا ) * به جهت آنكه نمى شنوند ايشان * ( مُؤْمِنِينَ ) * گروندگان به قرآن لعل از براى إشفاقست كافه قيل اشفق على نفسك ان تقتلها حسرة ما فاتك من اسلام قومك يعنى ترسان باش بر نفس خود از آنكه آن را هلاك گردانى بجهة حسرت آنچه فوت شده است ترا از اسلام قوم تو و اصل بخع آنست كه برسانند تيغ را بنخاع كه آن عرقيست كه مستبطن قفا است و اين اقصى حد ذبح است و در الا يكونوا مؤمنين لام مقدر است اى لئلا يكونوا او لامتناع ايمانهم و يا مضاف محذوفست اى خيفة ان لا يكونوا مؤمنين * ( إِنْ نَشَأْ ) * اگر ما خواهيم * ( نُنَزِّلْ عَلَيْهِمْ ) * فرو فرستيم بر ايشان * ( مِنَ السَّماءِ ) * از آسمان * ( آيَةً ) * نشانهء از آيات خود كه ملجى ايشان باشد به ايمان يا بليهء از بلاهاى قاهره و قاسره * ( فَظَلَّتْ أَعْناقُهُمْ ) * پس گردد گردنهاى ايشان * ( لَها ) * مر آن آيه را * ( خاضِعِينَ ) * فروتنان و انقياد كنندگان وقوع خاضعين خبر اعناق با آنكه اعناق از غير ذوى العقول است بجهة آنست كه اصل كلام اين بوده كه ( فضلوا لها خاضعين ) پس اقحام اعناق شده از براى بيان موضع خضوع و خبر بر اصل خود واگذاشته شده و بعضى گفته‌اند كه چون اعناق موصوف شده بصفات عقلا از اينجهت جارى مجراى عقلا واقع شده و گويند مراد باعناق رؤساى كفار قريش و پيشوايان ايشانند كه مشبه‌اند باعناق كما قيل لهم الرؤس و النواصى و الصدور و يا مراد جماعات مردمانند كما يق جاءنا عنق من الناس الفوج منهم ابو حمزه ثمالى روايت كند كه مراد از اين آيه آوازى باشد كه در نيمهء رمضان از آسمان شنيده شود و به جهت آن همه خاشع و منقاد شوند و در تفسير اهل بيت آمده كه آيه منادى باشد در آخر الزمان كه از آسمان ندا كند كه\r\nالا ان الحق مع على و شيعته\r\nبدانيد كه حق با على است و شيعيان او و ابن عباس روايت كرده كه آيه در حق ما آمده و بنى اميه و بعد از آن گفت كه زود باشد كه دولت ببنى اميه رسد پس حقتعالى از ايشان بستاند و بما دهد و به جهت آن گردنهاى ايشان ذليل و خاضع گردد ما را و مورخان آورده‌اند كه چون دولت از بنى اميه ببنى عباس رسيد عباسيان انديشناك بودند كه مبادا ديگر بنى اميه بر ما غالب شوند و بجهة آن بقاياى ايشان را اكرام و اعظام ميكردند و آنها را در منازل خود بر كرسيهاى زرين و سيمين مينشاندند تا در عهد منصور وى عم خود را كه عبد اللَّه بن على بود بشام فرستاد و او در دار الاماره فرمود آمد و كس فرستاد و وجوه و اعيان بنى اميه را حاضر كرده و ايشان هشتاد مرد بودند پس عبد اللَّه با اعيان دولت خود بر كرسىهاى زرين و سيمين نشستند و بر بالشهاى سديف تكيه كردند و باعوان خود\r\n","description":"","footnote":"","page_name":" 402 ","page_number":402},
  {"content":"\r\nاشارت كرد كه عليكم بقتل الكافرين ايشان عمودهاى آهنين كشيدند و آن هشتاد كس را خورد و مرد كردند و درهم شكستند و در ميان اسراى بيفكندند آن گاه بفرمود تا سماط آوردند و بر سر ايشان بگستردند و بشكرانه استيصال و زارى بنى اميه مردمان را اطعام داد و حكومت مستقلا بر بنى عباس قرار گرفت بعد از آن در صفت منكران قران فرمود * ( وَما يَأْتِيهِمْ ) * و نميآيد بدايشان * ( مِنْ ذِكْرٍ ) * هيچ موعظه و پندى * ( مِنَ الرَّحْمنِ ) * از جانب خداى بخشاينده * ( مُحْدَثٍ ) * كه فرو فرستاده شده است يعنى هيچ آيتى و سورهء از قرآن مجدد فرود نيامده يكى بعد از ديگرى به جهت تكرير تذكير و تقريع تقرير * ( إِلَّا كانُوا عَنْه ) * مگر كه باشند از آن * ( مُعْرِضِينَ ) * روى گردانندگان يعنى مگر كه مجددا از آن اعراض كنند و اصرار نمايند بر آنچه هستند بر آن از شرك و كفر و طغيان و عصيان * ( فَقَدْ كَذَّبُوا ) * پس بدرستى كه تكذيب كردند قرآن را بعد از اعراض نمودن ايشان از آن و امعان نمودند در تكذيب آن بر وجهى كه در استهزاى آن كوشيدند و سخريه به آن نمودند * ( فَسَيَأْتِيهِمْ ) * پس زود باشد كه بيايد بد ايشان نزديك مرك يا بوقت بعثت يا در روز بدر * ( أَنْبؤُا ما كانُوا بِه ) * خبرهاى آنچه بودند كه بدان * ( يَسْتَهْزِؤُنَ ) * استهزا ميكردند و باور نميداشتند از بعث و نشور و بهشت و دوزخ و ثواب و عقاب يعنى در آن وقت بر ايشان حقيقت اين امور موعوده ظاهر گردد و بر صدقيت آن عارف گردند و آن هنگام حسرت و ندامت و پشيمانى ايشان را نفع ندهد و نعم ما قيل\r\n\r\nامروز بدان مصلحت خويش كه فردا\r\nدانى و پشيمان شوى و سود ندارد\r\n\r\nذكر الفاظ مختلفه كه آن اعراض و تكذيب و استهزا است با آنكه غرض متحد است كه آن اعراض ايشانست به جهت بيان اختلاف اعراضست فكانه قيل حين اعرضوا عن الذكر فقد كذبوا به فقد خف عندهم قدره فصار عرضه الاستهزاء و السخرية يعنى هنگامى كه اعراض نمودند از قرآن پس تكذيب كردند به آن و نزد اينحال قدر و مرتبهء آن خفيف و سبك نمود نزد ايشان پس زبان استهزا و سخريه بر آن دراز كردند و بعد از آن بر سبيل تذكير نعمت ميفرمايد كه * ( أَ وَلَمْ يَرَوْا ) * آيا در نمىنگرند مكذبان بعث و نگاه نميكنند * ( إِلَى الأَرْضِ ) * بسوى زمين كه بمحض قدرت * ( كَمْ أَنْبَتْنا فِيها ) * چند برويانيديم در ان بعد از مردگى و افسردگى ان * ( مِنْ كُلِّ زَوْجٍ ) * از هر صنف گياه * ( كَرِيمٍ ) * كه نيكو و پسنديده است و بسيار منفعت اين صفت كل است يعنى هر نباتى كه محمود و مرضى و كثير النفع است ذكر اين صفت اينجا به جهت آنست كه متضمن مزيت دلالت است بر قدرت پس مراد نبات مقيد باشد نه مطلق و ميتواند بود كه مراد مطلق نبات باشد و بنا بر اين ايراد اينصفت\r\n","description":"","footnote":"","page_name":" 403 ","page_number":403},
  {"content":"\r\nبعد از آن جهت تنبيه باشد بر آنكه هيچ نباتى نيست الا كه در او فايدهء مندرج است يا تنها يا با غير خود چه فعل حكيم نيست مگر براى غرض صحيح و فايدهء بليغ اگر چه بندگان از آن غافل باشند و ذكر كل جهت احاطهء ازواج است و كم براى كثرت انواع و افراد آن و شعبى را از اين آيه پرسيدند فرمود مردمان از نبات زميناند زيرا كه اصل ايشان از زمينست كقوله تعالى وَاللَّه أَنْبَتَكُمْ مِنَ الأَرْضِ نَباتاً و به جهت عناد و\r\nتقليد اسلاف خود و فرار از مشقت تكليف در ايشان كريم و لئيم هست هر كه بايمان و عمل صالح ببهشت رود از نبات كريمست و هر كه بكفر و عمل بد بدوزخ رود از لئيم است * ( إِنَّ فِي ذلِكَ ) * بدرستى كه در رويانيدن اصناف نبات يا در هر يك از نباتات * ( لآيَةً ) * هر آينه دليل است بر كمال قدرت و حكمت منبت آن و سبق نعمت و رحمت او * ( وَما كانَ أَكْثَرُهُمْ ) * و نيستند بسيارى از ايشان * ( مُؤْمِنِينَ ) * گروند گان با وجود مشاهدهء چنين آيات عظيمه و علامات داله بر قدرت تامهء حضرت عزت جلت قدرته و عمت عطيته و جهت تقليد و عناد اسلام خود و فرار از مشقت تكليف * ( وَإِنَّ رَبَّكَ ) * و بدرستى كه پروردگار تو اى محمد ( ص ) * ( لَهُوَ الْعَزِيزُ ) * هر آينه او است غالب و توانا بر انتقام كشيدن از كفر بانزال عذاب بر ايشان * ( الرَّحِيمُ ) * مهربان بامهال ايشان و يا ببسط بساط عطا براى مؤمنان و يا منعم بانواع نعم بر جميع بندگان\r\nو بعد از ذكر احوال كفار و تعداد نعم خود بيان اقاصيص رسل خود ميفرمايد براى تسليهء حضرت رسالت پناه ( ص ) و تحريص او بر صبر و ترجيهء او به نزول نصر پس ابتدا بقصهء موسى و فرعون نموده كه اعظم و اكبر قصص است و ميگويد كه * ( وَإِذْ نادى ) * و ياد كن كه چون ندا كرد * ( رَبُّكَ مُوسى ) * پروردگار تو موسى را يعنى در وقتى كه نزديك شجره رسيد و نورى از آن لامع گشت و از آنجا به او ندا فرمود كه إِنِّي أَنَا اللَّه رَبُّ الْعالَمِينَ بعد از آن او را ندا كرد * ( أَنِ ائْتِ ) * به اينكه بيا * ( الْقَوْمَ الظَّالِمِينَ ) * بگروه ستمكاران به جهت كفر و استبعاد بنى اسرائيل و ذبح اولاد ذكور ايشان و ذكر آية در مقام اذهب اشعار است بر آنكه او سبحانه مستمع مجادلهء ايشان خواهد بود و قوله * ( قَوْمَ فِرْعَوْنَ ) * بدل قوم اول است يا عطف بيان آن يعنى توجه كن بگروه فرعون كه بر خود ستم كردند بكفر و شرك و بر بنى اسرائيل بجور * ( أَ لا يَتَّقُونَ ) * آيا نميترسند يعنى وقت آن نيامد كه از خداى تعالى و عذاب او حذر كنند استفهام براى تقرير است يعنى بايد كه بترسند از عذاب الهى و دست از كفر بردارند و بنى اسرائيل را بگذارند اين استيناف كلام است كه در عقب ارسال موسى بايشان ذكر فرموده براى انذار ايشان و تعجب موسى از افراط ايشان در ظلم و اجتراى ايشان\r\n","description":"","footnote":"","page_name":" 404 ","page_number":404},
  {"content":"\r\nبر آن و چون موسى اين ندا بشنيد * ( قالَ ) * در جواب گفت * ( رَبِّ ) * اى پروردگار من * ( إِنِّي أَخافُ ) * بدرستى كه من ميترسم * ( أَنْ يُكَذِّبُونِ ) * از آنكه تكذيب كنند مر او رسالت مرا باور ندارند * ( وَيَضِيقُ صَدْرِي ) * و تنك مىشود دل من از تكذيب ايشان * ( وَلا يَنْطَلِقُ لِسانِي ) * و نگشايد زبان من و عقدهء كه دارد زياده گردد و اين سخن قبل از زوال حبسه بود و پس از دعا در ازالهء آن * ( فَأَرْسِلْ ) * پس بفرست جبرئيل را * ( إِلى هارُونَ ) * بسوى برادر من هارون و او را شريك من گردان در رسالت تا باعانت او نزد فرعونيان رويم موسى مرتب ساخته استدعاى ضم برادر را به خود و اشتراك او را براى خود در امر دعوت بر امور ثلثه كه آن خوف تكذيبست و ضيق قلب به جهت انفعال از تكذيب و ازدياد حبسه در لسان او به جهت انقباض روح به باطن قلب نزد ضيق صدر بر وجهى كه اصلا منطلق نشود و اين ترتيب استدعا براى آنست كه امور ثلثه هر گاه مجتمع شوند احتياج ميافتد بمعنى كه دل او قوى باشد و نايب مناب او شود در وقت عروض حبسه تا دعوت مختل نشود و حجت منقطع نگردد و اظهار اين كلام براى تقبل است نه براى تعلل از او و توقف در تلقى امر پس اظهار آن به جهت طلب معونتست بر امتثال امر و تمهيد عذر در آن و بدانكه خوف بمعنى انزعاج نفس است بتوقع ضرر و نقيض آن امن است كه عبارتست از سكون نفس بخلوص نفع و قوله * ( فَأَرْسِلْ إِلى هارُونَ ) * در معنى اينست كه ( فارسل الى هارون جبرئيل و اجعله نبيا و ازرنى به و اشدد به عضدى ) و اختصار اين كلام به جهت بسط آنست در سورهء طه و اين از احسن اختصار است و مانند اينست در تقصير تطويل و حسن آن قوله تعالى فَقُلْنَا اذْهَبا إِلَى الْقَوْمِ الَّذِينَ كَذَّبُوا بِآياتِنا فَدَمَّرْناهُمْ تَدْمِيراً كه اقتصار شده بر ذكر طرفين قصهء كه آن انذار است و تدمير حاصل كه موسى فرمود كه بار خدايا اگر مصلحت ميبينى هارون را بشرف نبوت مشرف فرماى تا ظهير و معين من باشد در اين امر * ( وَلَهُمْ عَلَيَّ ) * و مر ايشان را است بر من * ( ذَنْبٌ ) * دعوى گناهى مراد قتل قبطى است و در كلام مضاف مقدر است اى ( تبعة ذنب ) و يا بر سبيل تجوز تبعه باسم ذنب مسمى شده و تسميهء قتل قبطى بذنب بزعم ايشانست يعنى چون كه ايشان كشتن قبطى را گناه ميدانند * ( فَأَخافُ ) * پس ميترسم * ( أَنْ يَقْتُلُونِ ) * آنكه مرا بكشند بعوض قتل قبطى قبل از اداى رسالت و گويند آن خباز فرعون بود نام وى فاتون و اين كلام نيز تعلل نيست در امر دعوت بلكه براى استدفاع بليهء متوقعه است هم چنان كه استمداد و استظهار است در امر دعوت و چون موسى اين استدعا و استدفاع فرمود * ( قالَ ) * گفت خداى تعالى * ( كَلَّا ) * نه آن چنانست كه ايشان بر تو\r\n","description":"","footnote":"","page_name":" 405 ","page_number":405},
  {"content":"\r\nدست يابند * ( فَاذْهَبا ) * پس برويد شما هر دو يعنى تو و برادرت هارون * ( بِآياتِنا ) * بنشانهاى\r\nما يعنى معجزات كه دليل قدرت ما و حجت نبوت تو باشد * ( إِنَّا مَعَكُمْ ) * بدرستى كه ما با شمائيم مراد موسى و هارون و فرعونست * ( مُسْتَمِعُونَ ) * شنونده‌ايم آن چيزى را كه ميان شما و فرعون رود يعنى هر چه شما كنيد و گوئيد بر ما پوشيده نيست پس شما هر دو را بر ايشان غالب سازيم حاصل كه حقتعالى در اين كلام ردع موسى فرموده از خوف و ضم برادر او با او در ارسال و وعدهء غالبيت او بر فرعونيان و خطاب در فاذهبا بر تغليب حاضر است زيرا كه اين معطوفست بر فعلى كه كلا دال است بر آن كانه قيل ارتدغ يا موسى عما تظن فاذهبا انت و الذى طلبته و قوله مستمعون خبر دوم است و يا يك خبر است و معكم ظرف لغو و گويند حقتعالى در قول مستمعون تمثيل نفس خود فرموده به كسى كه در مجادلهء قوم حاضر شود براى استماع آنچه در ميان ايشان واقع شود و براى ترقب امداد اولياى خود از ايشان و اين تمثيل جهت مبالغه است در وعد به اعانت و لهذا لفظ استماع را كه بمعنى اصغا است و اطلاق او بر او سبحانه بر حقيقت خود نيست ايثار فرموده بر سمع كه بمعنى مطلق ادراك حروف و اصوات است و نيز به جهت دلالت بر معيت و استماع در موضع فاذهبا ميفرمايد كه أْتِيا فِرْعَوْنَ پس بيائيد بفرعونقُولا پس بگوئيدنَّا رَسُولُ رَبِّ الْعالَمِينَ بدرستى كه ما فرستادهء پروردگار عالميانيم افراد رسول به جهت آنست كه مصدر است كه موصوف به شده كقوله لقد كذب الواشون ما فهت عندهم بسر و لا ارسلتهم برسول اى برسالة و اين مشتركست ميان مرسل و رسالة و لهذا در موضعى بتثنيه و در جاى ديگر بمفرد واقع شده و يا به جهت اتحاد موسى و هارون است باخوة و يا به جهت وحدت مرسل و مرسل به و يا مراد آنست كه هر يك از ما رسول آفريدگار عالميم و چون رسول متضمن معنى رسالت است كه بمعنى قولست از اينجهت بعد از اين ذكر آن تفسيريه نموده و گفته * ( أَنْ أَرْسِلْ ) * يعنى سخن اينست كه با فرعون بگويى كه بفرست * ( مَعَنا بَنِي إِسْرائِيلَ ) * با ما بنى اسرائيل را يعنى دست از ايشان بدار تا با ما به زمين شام آيند و در فلسطين توطن كنند كه مسكن اباى ايشان بوده و گويند چهارصد سال بود كه فرعون بنى اسرائيل را كه سيصد هزار بودند ببندگى گرفته بود پس موسى بفرمان ملك علام با برادر بدرگاه فرعون آمد و مدت يك سال آنجا مقام كردند و به جهت عدم اعتبار هيچ كس سخن هارون و موسى را بفرعون نرسانيد آخر يك روز دربان بسراى فرعون رفت و گفت دو مرد يك سال است كه بر در سراى وطن كرده‌اند و ميگويند ما رسولان خداى عالميانيم فرعون گفت درآريد ايشان را تا زمانى با ايشان مزاح و ظرافتى كنيم و گويند فرعون را مسخرهء بود روزى مسخرگى مى\r\n","description":"","footnote":"","page_name":" 406 ","page_number":406},
  {"content":"\r\nكرد در ميان سخن گفت كه دو كس هستند كه از من ديوانه ترند چه مدت يك سالست كه بر در سراى وطن كرده‌اند و دعوى پيغمبرى ميكنند چون فرعون اين را بشنيد متغير اللون شد و گفت چه مىگويى گفت اينكه شنيدى گفت ايشان را درآريد تا ببينم كه چه كسند چون ايشان را درآوردند فرعون موسى را بشناخت و بر سبيل امتنان * ( قالَ ) * گفت اى موسى * ( أَ لَمْ نُرَبِّكَ ) * نه ترا پرورديم * ( فِينا ) * در ميان خويش * ( وَلِيداً ) * در حالتى كه طفل بودى نزديك بولادت * ( وَلَبِثْتَ ) * و درنك كردى * ( فِينا ) * در منزل ما * ( مِنْ عُمُرِكَ ) * از زندگانى خود * ( سِنِينَ ) * سالها يعنى چندين سال با ما زندگانى كردى و اوقات گذرانيدى گويند موسى ( ع ) سى سال در ميان ايشان بسر برد و در دوازده سالگى قبطى را بكشت و بعد از سى سال بمدين توجه نمود و بيست سال در آنجا مكث فرمود و باز مراجعت نمود بمصر و سى سال ديگر فرعونيان را دعوت كرد و بعد از غرقشدن ايشان پنجاه سال ديگر بزيست و نزد كلبى چهل سال و بروايتى ديگر از ابن عباس هيجده سال نزد فرعون بسر برده بود و تربيت از او يافته و فرعون بعد از تعداد نعمت خود بر سبيل توبيخ به دو گفت كه * ( وَفَعَلْتَ ) * و كردى * ( فَعْلَتَكَ الَّتِي فَعَلْتَ ) * آن كردنى كه كردى يعنى فاتون قبطى را كه خباز من بودى كشتى * ( وَأَنْتَ مِنَ الْكافِرِينَ ) * و تو از ناسپاسانى مر نعمت مرا كه قصد يكى از خواص من\r\nكردى و گويند معنى آنست كه تو اكنون تكفير مردمان ميكنى و بنا بر اين اين را به جهت آن گفته باشد كه موسى قبل از اين بر طريقه تقيه با فرعون و فرعونيان سلوك ميكرد و بناء على ذلك اينحالست از احدى التاءين و ميتواند بود كه اين حكمى باشد مبتدء عليه با آنكه او از كافران و ناگرويدگانست بالههء فرعون و يا بنعمت او كه بمخالفت او درآمده و يا از كسانى است كه كافرند در دين خود چه ايشان را خدايانى بود كه پرستش ايشان ميكردند و لهذا قال اللَّه تعالى وَيَذَرَكَ وَآلِهَتَكَ و بر هر تقدير\r\n* ( قالَ ) * گفت موسى در جواب فرعون كه * ( فَعَلْتُها ) * كردم آن كردن را كه قتل قبطى بود * ( إِذاً ) * آن هنگام بر سبيل خطا قصد * ( وَأَنَا مِنَ الضَّالِّينَ ) * و من بودم از غافلان يعنى به قصد تأديب مشت بر او زدم و ندانستم كه بمشت من كشته گردد مراد آنست كه من قصد كشتن او نكردم و عمدا اينفعل از من صادر نگشت بلكه اين قتل بخطا واقع شد چه غرض من از آن مشت زدن خلاصى بنى اسرائيل بود نه كشتن قبطى و چون اين قتل بخطا بود پس مستوجب ملامت و عقاب نباشم و از ابن زيد منقولست كه ضلال اينجا بمعنى نسيانست كقوله تعالى أَنْ تَضِلَّ إِحْداهُما فَتُذَكِّرَ إِحْداهُمَا الأُخْرى يعنى من از فراموش كنندگان بودم از آنكه قبطى از آن مشت زدن بقتل آيد و به آن معاتب گردم و مستوجب ضرر و ايذا شو جبائى فرموده كوم من الضالين من\r\n","description":"","footnote":"","page_name":" 407 ","page_number":407},
  {"content":"\r\nالعلم يعنى گمراه بودم از دانستن اينكه آن فعل مؤدى بقتل او شود و گويند من الضالين عن النبوة يعنى بپيغمبرى مهتدى نشده بودم تا علم بتحريم قتل او داشته باشم و يا فعل من بزعم شما همچه فعل اهل ضلال بود در نظر شما و مانند عمل سفها و جهال و اگر چه فى نفس الامر در آن فعل بصواب بودم * ( فَفَرَرْتُ مِنْكُمْ ) * پس بگريختم از شما * ( لَمَّا خِفْتُكُمْ ) * آن هنگام كه ترسيدم كه مرا بكشيد و بمدين رفتم و از اينجا است كه در حديث آمده كه الفرار مما لا يطاق من سنن المرسلين * ( فَوَهَبَ لِي ) * پس بخشيد مرا * ( رَبِّي ) * پروردگار من بوقت رجوع از مدين بوادى ايمن * ( حُكْماً ) * آنچه حكمت داعى آن بود و فهم تورية و دانستن حلال و حرام و ساير حدود و احكام * ( وَجَعَلَنِي ) * و گردانيد مرا * ( مِنَ الْمُرْسَلِينَ ) * از فرستاده شدگان خود يعنى مرا داخل ساخت در زمرهء پيغمبرانى كه بخلق فرستاده و بشرف رسالت نامزد فرموده اينجواب قول فرعونست كه گفت أَ لَمْ نُرَبِّكَ فِينا وَلِيداً يعنى چون فرعون بر سبيل تحقير و تعجب گفت كه تو كودك بودى و ما ترا پرورديم و چند سال در سراى ما بودى امروز كار تو بجايى رسيده كه مىگويى كه من پيغمبرم موسى على نبينا و عليه السلام فرمود چه جاى انكار و تعجب است از اينكه حق تعالى مرا علم و فهم و حكمت داده و برسالت فرستاده و بعد از آن قدح نعمت و تربيت وى نموده فرمود كه * ( وَتِلْكَ نِعْمَةٌ ) * و آن تربيت نعمتى است بحسب ظاهر كه * ( تَمُنُّها عَلَيَّ ) * منت مينهى آن را بر من يعنى بحسب حقيقة آن نعمت نقمتست چه سبب آن * ( أَنْ عَبَّدْتَ ) * آنست كه بنده گرفتى * ( بَنِي إِسْرائِيلَ ) * فرزندان يعقوب را و ايشان را ذليل و خوار گردانيدى يعنى در نفس الامر تعبيد تو بنى اسرائيل را و ذبح اولاد ايشان سبب آن شد كه من در سراى تو افتادم و در تربيت تو واقع شدم چه اگر تو ايشان را تعبيد نميكردى و اولاد ايشان را نمىكشتى مادر مرا در دريا نمىافكند و قوم من مرا تربيت ميكردند و به تو محتاج نميشدم پس آنچه آن را نعمت ميدانى عين نقمة است كه آن تعبيد و ذبح بنى اسرائيل است كه موجب بلية و مصيبت منست چه هر چه با قوم كسى كنند همانست كه به او كرده‌اند فحينئذ امتنان تو بر من بتبعيد قوم من باشد و تذليل و ذبح ايشان كه محض اهانت و تحقير و ايذاى منست و محبط انعام تو بر من و گويند اينجا همزهء انكار مقدر است اى او تلك نعمة تمنها يعنى آيا اين تربيت نعمتى است كه منت مينهى بر من يعنى آن نعمت نيست كه چه منشأ آن تعبيد قوم منست و ذبح ابناى ايشان كه محض نقمتست و عين اهانت من پس چگونه نعمت باشد و نيز گفته‌اند كه مراد موسى از اينكلام تذكير خيانتست بر فرعون يعنى اى فرعون تو نعمت را ياد ميكنى و خيانت را فراموش ميكنى كه آن تعبيد بنى اسرائيل است و حسن بصرى گفته كه معنى\r\n","description":"","footnote":"","page_name":" 408 ","page_number":408},
  {"content":"\r\nآنست كه تو مال نداشتى تا صرف انفاق من كنى بلكه بنى اسرائيل را بنده گرفتى و مال ايشان را بستدى و مرا به آن پروردى و چون تربيت من از مال غير بوده پس چه نوع منت داشته باشى بر من و از فرا نقلست كه غرض موسى از اين تصديق قول فرعونست يعنى آن نعمتى كه تو بر من منت مينهى آنست كه بنى اسرائيل را به بندگى گرفتى و\r\nمرا بفرزندى و نزد جبائى معنى آنست كه ترا بر من نعمتى نيست زيرا كه متولى تربيت من مادر من بود و غير او از بنى اسرائيل بامر تو در وقتى كه ايشان را ببندگى گرفتى نه آنكه خود بتربيت من قيام نمودى تا ترا بر من حق نعمت بوده باشد فكانه قيل انك تمن على بان استعبدت على بنى اسرائيل حتى ربونى و حفظونى و بدانكه على ان عبدت در محل رفع است بر آنكه خبر مبتدا محذوفست و يا بدلست از نعمت و يا جر است باضمار به او يا نصب است بحذف به او نزد بعضى مشار اليه تلك خصلت شيعه است و ان عبدت عطف بيان آن و معنى اينكه تعبدك بنى اسرائيل نعمة تمنها على و توحيد خطاب در تمنها و جمع آن در ما قبل كه ان ففررت منكم لما خفتكم است به جهت آنست كه منت تربيت مخصوص است بفرعون اما خوف و فرار از آواز ملاء او بود القصه چون فرعون جواب آنچه به آن طعن موسى مينمود در نبوت وى بشنيد و دانست كه اعتراضى و قدحى كه معقول باشد بر دعوى رسالت او نمىتواند كرد ابتداء باستفسار از حقيقت و ماهية مرسل نمود * ( قالَ فِرْعَوْنُ ) * گفت فرعون * ( وَما رَبُّ الْعالَمِينَ ) * و چيست پروردگار عالميان كه تو دعوى مىكنى كه نَّا رَسُولُ رَبِّ الْعالَمِينَ يعنى حقيقت و ماهيت او چه چيز است و چون حقيقت و ذات واجب بر هيچ كس معلوم نيست از اينجهت موسى جواب از آن نداده تعريف او سبحانه نموده باظهر خواص و آثار قدرت و حكمت او در جواب فرعون * ( قالَ ) * گفت كه پروردگار عالميان * ( رَبُّ السَّماواتِ وَالأَرْضِ ) * آفريدگار آسمانها و زمينها است * ( وَما بَيْنَهُمَا ) * و آنچه در ميان آنها است از حيوانات و جمادات * ( إِنْ كُنْتُمْ ) * اگر هستيد شما * ( مُوقِنِينَ ) * بيگمانان به آنكه پروردگار بايد كه به اين صفت باشد و يا اگر بيقين علم باشيا پيدا كرده‌ايد و تحقيق آن نموده‌ايد هر آينه ميداند كه اين اجرام محسوسه ميكنند به جهت تغير و تبديل احوال آنها پس البته آنها را مبدئى و موجدى خواهد بود كه واجب الوجود لذاته باشد و اين مبدء مبدء جميع ممكنات محسوسه و غير محسوسه باشد و اگر نه تعداد واجب لازم آيد و يا استغناى بعضى ممكنات از او و اين هر دو باطلند و ممكن نيست تعريف اينواجب الا بلوازم خارجيه او به جهت امتناع تعريف بنفسه و بما هو داخل فيه بسبب استحالهء تركب در ذات او پس به نظر صحيح در خواص و آثار او معرفت او حاصل كنيد و گويند فرعون سؤال بما كرد به جهت آنكه اعتقاد كرده بود كه معبودانى كه غير از او باشند جمادات خواهند بود پس\r\n","description":"","footnote":"","page_name":" 409 ","page_number":409},
  {"content":"\r\nموسى جوابداد به آن چيزى كه به آن استدلال توان كرد بر آنكه اين چيزها كه مشاهد و محسوساند از اجسام و اعراض خدايى را نشايند و فرمود كه معبود به حق بايد كه از جنس اجسام و اعراض نباشد بلكه خالق جميع ممكنات و مبدع همهء مكونات بود از سماوات و ارضين و ما بينهما اگر شما بيقين ميدانيد كه اينچيز ها محدثاند و محدث را ناچار است از محدث كه واجب الوجود بالذات باشد و معظم مفسرين بر تفسير اولند و چون موسى تعريف او سبحانه فرمود بظاهرترين دلايل حكمت و آثار قدرت قالَ گفت فرعون لِمَنْ حَوْلَه مر آنان را كه گرداگرد او بودند از اشراف قبط و ايشان پانصد كس بودند همه زيورها بسته و بر كرسىهاى زرين نشسته أَ لا تَسْتَمِعُونَ آيا نميشنويد جواب اين مرد را كه من از حقيقت پروردگار او ميپرسم و او از افعال او خبر ميدهد و يا استماع قول او نميكنيد كه دعوى مىكند كه خداى من آفريدگار آسمانها و زمينها است و حال آنكه آنها اشياء واجبه‌اند و متحرك بالذوات هم چنان كه مذهب دهريه است و يا معلوم نيست كه آنها مفتقر بمؤثرى باشند و يا اسناد الهية به غير من مىكند موسى ( ع ) التفات بقول او نكرد و سر رشته سخن خود را از دست نداده بر سبيل استظهار در تاكيد حجت و تكرير آن * ( قالَ ) * گفت ديگر باره كه * ( رَبُّكُمْ ) * خداى من آفريدگار شما است * ( وَرَبُّ آبائِكُمُ الأَوَّلِينَ ) * و پروردگار پدران پيشين شما و اين عدول است از اظهر آيات باقرب آن بناظر و اوضح آن بر متامل تا زود آن را دريابند و بمعرفت صانع خود اعتراف كنند چه ممكن نيست كسى را كه توهم كند در اينكه اينصفت غير او سبحانه تواند بود و شك نمايد\r\nدر افتقار خود بمصور حكيم و ذكر اباى اولين به جهت آن كرد تا معلوم ايشان شود كه فرعون در روزگار پيشين نبود تا او خداى ايشان باشد پس خداى ايشان همان خداى پدران پيشين ايشان باشند و چون موسى بار دوم تقرير اين جهت نموده * ( قالَ ) * گفت فرعون مرقوم خود را كه * ( إِنَّ رَسُولَكُمُ ) * بدرستى كه فرستاده شما * ( الَّذِي أُرْسِلَ إِلَيْكُمْ ) * آن كسى است كه فرستاده شده است بشما * ( لَمَجْنُونٌ ) * هر آينه ديوانه است كه جواب را مطابق سؤال نميدهد و تسميهء فرعون موسى ع را برسول و تكرير آن بر سبيل سخريه بود القصه موسى باز ملتفت قول فرعون نشد كه آن نسبت جنون به او داد و ديگر باره مشغول بتاكيد حجت و زيادتى ابانت آن شده * ( قالَ ) * گفت * ( رَبُّ الْمَشْرِقِ وَالْمَغْرِبِ ) * پروردگار عالم آفريدگار مشرق و مغربست * ( وَما بَيْنَهُما ) * و آنچه ميان مشارق و مغارب باشد و شما هر روز مشاهده ميكنيد كه او سبحانه آفتاب را از مشرق طالع ميسازد و تحريك آن مينمايد بر مدارى كه غير مدار روزيست كه قبل از آنست و آن را به مغرب مىرساند بر\r\n","description":"","footnote":"","page_name":" 410 ","page_number":410},
  {"content":"\r\nوجهى نافع كه امور كاينات به آن منظمست * ( إِنْ كُنْتُمْ تَعْقِلُونَ ) * اگر هستيد كه فهم كنيد و دريابيد يعنى اگر عقل داريد ميدانيد كه جواب شما جز اين نيست و جواب جز بر اينوجه نميتوان داد زيرا كه هيچ كس را از حقيقت او سبحانه آگاهى ممكن نيست و هر چه در عقل و فهم و وهم و حواس و قياس گنجد ذات بىچون خداوند سبحانه از آن منزه و مقدس است چه ما سواى او محدثانند و محدث جز ادراك محدث نتوان كرد پس با وضوح اين آيات بينه و دلالات ساطعه بر وجود خالق جميع عالم ديگرى را خدا خواندن و دانستن از عقل خارج باشد و از خرد دور موسى ( ع ) چون اثبات اين حجج و براهين واضحه فرمود فرعون از جواب فرو ماند و در غضب شده از سر تجبر و تكبر و شدت شكيمه بتهديد و وعيد درآمده * ( قالَ ) * گفت بموسى * ( لَئِنِ اتَّخَذْتَ إِلهَاً ) * اگر فراگيرى معبودى * ( غَيْرِي ) * بجز از من * ( لأَجْعَلَنَّكَ ) * هر آينه گردانم ترا * ( مِنَ الْمَسْجُونِينَ ) * از زندانيان الف لام براى عهد است يعنى ترا از جملهء كسانى گردانم كه حال ايشان را ميدانى در سجون من چنان كه در خبر آمده كه سجن فرعون از قتل بدتر بود زيرا كه ميفرمود كه زندانيان را در حفره عميق مىانداختند كه در آنجا هيچ نميديدند و نميشنيدند و بيرون نمىآوردند الا مرده پس به جهت مبالغهء در تهديد ايثار * ( لأَجْعَلَنَّكَ مِنَ الْمَسْجُونِينَ ) * نموده بر لأسجننك به آنكه اقصر است و عادت معاند محجوج آنست كه چون از مهاجه فروماند بتهديد و وعيد عدول نمايد و بدانكه ميتواند بود كه فرعون دهرى بوده باشد و اعتقاد نموده كه هر كه به قوت طالع خود پادشاه قطرى شود يا متولى امارت وى استحقاق پرستش داشته باشد از اهل خود و بجهة اين اذعان بالوهيت خود نموده باشد و انكار صانع كرده و متعجب شده بقول الا تسمعون از نسب ربوبيت به غير او و در كشاف آورده كه آنچه لايق به حال فرعونست و كلام او دلالت مىكند بر آن آنست كه سؤال وَما رَبُّ الْعالَمِينَ بر وجه انكار بوده باشد از اينكه عالميان را آفريدگارى غير از او بوده باشد بجهة آنكه دعوى الهيت نمود و چون موسى ( ع ) اول بجواب مذكور ناطق شد تعجيب قوم خود كرد از آنكه موسى نسبت ربوبيت به غير او داده و چون تقرير ثانى فرمود تحسين او نمود بر سبيل طنز و سخريه او را برسول تسميه كرد و چون تقرير حجت ثالث كرد احتداد و اختدام نموده گفت * ( لَئِنِ اتَّخَذْتَ إِلهَاً غَيْرِي لأَجْعَلَنَّكَ مِنَ الْمَسْجُونِينَ ) * و ذكر سماوات و ارض و ما بينهما در تقرير اول اگر چه مستوجب جميع خلايق بود اما ثانيا تخصيص بعد از تعميم فرمود فرعون به جهت بيان انفس و اباى ايشان زيرا كه آن اقرب منظور فيه است نسبت بنفس عاقل و آن كسى كه از او متولد شده و آنچه مشاهد و معاين او است از دلايل بر وجود صانع كه ناقل است از حالى بحالى و هيئتى بهيئتى از وقت ميلاد او تا به زمان وفات او و بعد از آن ثالثا تخصيص مشرق و مغرب فرمود زيرا كه طلوع شمس از احد خافقين و غروب آن در\r\n","description":"","footnote":"","page_name":" 411 ","page_number":411},
  {"content":"\r\nديگرى بر تقريرى مستقيم در فصول سنه و حسابى مستوى از اظهر آن چيزيست كه استدلال به آن ميتوان نمود بر وجود صانع عالم و\r\nبه جهت اظهريت اينست كه ابراهيم خليل ( ع ) انتقال فرمود از احتجاج احيا و اماتت بر نمرود بن كنعان بقوله فَإِنَّ اللَّه يَأْتِي بِالشَّمْسِ مِنَ الْمَشْرِقِ فَأْتِ بِها مِنَ الْمَغْرِبِ و نمرود از اين ملزم شد و حيران فرو ماند كما قال تعالى فَبُهِتَ الَّذِي كَفَرَ و ذكر إِنْ كُنْتُمْ مُوقِنِينَ در تقرير اول إِنْ كُنْتُمْ تَعْقِلُونَ در تقرير ثالث بدون عكس به جهت آنست كه در اول ملاينه فرمود و در ثانى كه شدت شكيمه فرعون در عناد و قلت اصغا بعرض حجج مشاهده نمود و نسبت جنون را از قول إِنَّ رَسُولَكُمُ الَّذِي أُرْسِلَ إِلَيْكُمْ لَمَجْنُونٌ بشنيد معارضه نمود آن را بقوله ان كنتم تعقلون\r\nالقصه چون موسى ذكر سجن شنيد * ( قالَ ) * گفت * ( أَ وَلَوْ جِئْتُكَ ) * آيا مرا در زندان كنى و اگر چه بيارم به تو * ( بِشَيْءٍ مُبِينٍ ) * چيزى روشن را بر صدق دعوى خود يعنى معجزهء هويدا كه جامع باشد ميان دلالت بر وجود صانع و حكمت او و دلالت بر صدق دعوى من در نبوت و رسالت و كلمهء و او براى حاليه است و همزه داخل آن شده بعد از حذف فعل تقدير اينكه ( أ تفعل ذلك و لو جئتك بشيء مبين ) و چون فرعون ذكر معجزه شنيد از آن استبعاد نموده * ( قالَ ) * گفت * ( فَأْتِ بِه ) * بياور آن چيزى را كه مىگويى * ( إِنْ كُنْتَ مِنَ الصَّادِقِينَ ) * اگر هستى از راست گويان در آنكه ترا بينه هست در دعوى خود چه مدعى نبوت را ناچار است از حجة داله بر صدق او و جزاى شرط محذوفست و تقدير اينست كه ( ان كنت من الصادقين فى دعواك ائت به ) پس حذف جزا شده جهت آنكه امر به اتيان نمودن ببينه دلالت مىكند بر آن يعنى اگر هستى از راستگويان ميآورى آن چيزى را كه مىگويى * ( فَأَلْقى عَصاه ) * پس بينداخت موسى ( ع ) عصاى خود را * ( فَإِذا هِيَ ) * پس آنجا آن عصا بعد از افكندن * ( ثُعْبانٌ مُبِينٌ ) * اژدهايى بود آشكارا يعنى ثعبانيت او ظاهر و هويدا بود كه همه كس آن را ميديد و هيچكس شك در ثعبانيت آن نداشت نه كه مانند چيزى باشد شبيه ثعبان چون اشياء مزوره بشعبده و سحر پس فرعون از مشاهدهء آن بترسيد و مردمانى كه حاضر بودند هزيمت كردند بر وجهى كه در وقت فرار بيست و پنج هزار كس كشته گشت و مرويست كه آن عصا مقدار يك ميل بر هوا مرتفع شد پس سر فرود آورد و روى بفرعون كرد و گفت\r\nيا موسى مرنى بما شئت\r\nاى موسى بفرما تا آنچه ميخواهى فرو برم فرعون چون اينحال را بديد اظهار عجز و تنزل كرده بموسى ( ع ) گفت اسئلك بالذى ارسلك إلا أخذتها به حق آن كسى كه ترا برسالة فرستاده كه اين را بگير پس موسى آن را بگرفت همان عصا گشت مرويست كه فرعون بعد از مشاهدهء اين آيه گفت كه هيچ آيه ديگرى دارى گفت آرى * ( وَنَزَعَ يَدَه ) * و بيرون آورد\r\n","description":"","footnote":"","page_name":" 412 ","page_number":412},
  {"content":"\r\nدست خود را از گريبان بعد از آنكه گندمگون بود بفرعون نموده بگريبان يا در آستين درآورد * ( فَإِذا هِيَ ) * پس آنجا دست او * ( بَيْضاءُ ) * سفيد و درخشنده بود * ( لِلنَّاظِرِينَ ) * مر نظر كنندگان را او مانند آفتاب شعاع ميداد و از غايت لمعان و اشراق آن نزديك بود كه ديده ها را خيره سازد و نور باصره ببرد و بر روشنى آفتاب غلبه كند و ذكر ناظرين دليلست بر آنكه بياض آن فوق عادت بوده كه اهل نظر مجتمع شده و در آن مينگريستند يعنى بياضى با صفت اشراق و لمعان پس فرعون بعد از ديدن اين دو آيهء عظيمه به جهت آنكه مبادا مردمان از عبادت او روگردان شوند و پيروى دين موسى كنند در مقام مكر و حيله در آمد * ( قالَ ) * گفت * ( لِلْمَلإِ حَوْلَه ) * مر اشراف خود را كه گرداگرد او بودند * ( إِنَّ هذا ) * بدرستى كه اين مرد * ( لَساحِرٌ عَلِيمٌ ) * هر آينه جادوگريست دانا كه در فن سحر مهارتى تمام دارد نصب حوله بر ظرفية است و در موقع حال واقع شده و تقدير كلام اينست كه و قال للملا مستقرين حوله يعنى گفت فرعون باشراف قوم خود در حالتى كه قرار گيرنده بودند در حوالى او كه موسى فايق است در علم سحر * ( يُرِيدُ أَنْ يُخْرِجَكُمْ ) * ميخواهد كه بيرون كند شما را * ( مِنْ أَرْضِكُمْ ) * از زمين شما يعنى ديار مصر * ( بِسِحْرِه ) * بجادويى خود * ( فَما ذا تَأْمُرُونَ ) * پس چه ميفرمائيد شما مرا در كار او و اين دلالت ظاهره دارد بر آنكه معجزهء موسى بر فرعون غالب و ظاهر گشته تا آنكه او را ازواج دعوى ربوبيت فرود آورد و بحضيض مشاورت با قوم افكند و از رتبهء أَنَا رَبُّكُمُ الأَعْلى تنزل نموده از پرستندگان خود در كار موسى مدد طلبيد و بقول * ( يُرِيدُ أَنْ يُخْرِجَكُمْ مِنْ أَرْضِكُمْ ) * تنفير ايشان نمود از موسى و اظهار استشعار كرد از ظهور و استيلاى او بر ملك وى * ( قالُوا أَرْجِه ) * گفتند ملاء وى كه در تاخيراند از امر او را و اين ماخوذ است از ارجئته و ارجيته اذا اخرته و گويند ارجئه بمعنى اجلسه است يعنى در زندان كن او را * ( وَأَخاه ) * و برادر او را و بقتل ايشان شتاب مكن پيش از ظهور كذب ايشان تا مردمان در گمان نيفتند * ( وَابْعَثْ ) * و برانگيز و بفرست * ( فِي الْمَدائِنِ ) * در شهرهاى مملكت خويش * ( حاشِرِينَ ) * جمع كنندگان را يعنى ايلچيان را روان گردان بهر شهرى * ( يَأْتُوكَ بِكُلِّ سَحَّارٍ ) * تا بيارند هر كه نيك نيك جادوگريست * ( عَلِيمٍ ) * دانا و سرآمد در فن سحر تا بر موسى غالب شوند و سحر او را درهم شكنند و قوم فرعون معارضه كردند قول فرعون را كه آن إِنَّ هذا لَساحِرٌ عَلِيمٌ بود بقول خود كه بكل سحار عليم است و كلمهء إحاطه و صيغهء مبالغه در آن\r\n","description":"","footnote":"","page_name":" 413 ","page_number":413},
  {"content":"\r\nذكر كردند تا مطمئن سازند نفس او را و بعضى از قلق او را تسكين دهند كسايى و ابو عمرو و ابن عامر سحار را باماله ميخوانند پس فرعون كسان را بطلب ساحران فرستاد * ( فَجُمِعَ السَّحَرَةُ ) * پس جمع كرده شدند جاودان * ( لِمِيقاتِ يَوْمٍ ) * براى هنگام روزى * ( مَعْلُومٍ ) * دانسته شده و وعده داده يعنى براى زمانى كه موقت بود از ساعات روزى معين و آن وقت ضحى بود از يوم الزينة كما قال موعدكم يوم الزينة و ان يحشر الناس ضحى از ابن عباس مرويست كه چنان اتفاق افتاد كه آن روز روز دوشنبه بود اول سال روز نوروز و از ابن زيد نقلست كه اجتماع ايشان در اسكندريه بود * ( وَقِيلَ ) * و گفته شد يعنى فرعون گفت * ( لِلنَّاسِ ) * مردمان را يعنى اهل مصر را * ( هَلْ أَنْتُمْ ) * آيا هستيد شما * ( مُجْتَمِعُونَ ) * فراهم آيندگان در اين كلام استبطاى فرعونست مردمان را در اجتماع به جهت حث مبادرت ايشان به اجتماع پس مراد از آن استعجال و استحثاث ايشانست هم چنان كه شخصى غلام خود را گويد هل انت منطلق در وقتى كه حث او نمايد بر انطلاق و منه قول تابط شر اهل انت باعث دينار لحاجتنا او عبد رب اخا عون ابن محراق اى ابعث احدهما الينا سريعا پس معنى مراد آنست كه البته مبادرت نمائيد\r\nدر جمع شدن و زود فراهم آئيد\r\n* ( لَعَلَّنا ) * شايد ما همه باتفاق * ( نَتَّبِعُ السَّحَرَةَ ) * پيروى كنيم جادوان را در دين ايشان نه موسى را در دين او * ( إِنْ كانُوا هُمُ الْغالِبِينَ ) * اگر باشند ايشان غلبه كنندگان بر موسى و هارون و ترجى باعتبار غلبه است كه مقتضى اتباع است و مقصود اصلى ايشان از اين كلام آن بود كه تابع موسى نشوند نه آنكه تابع سحره شوند پس سوق كلام كردند در مساق كناية زيرا كه هر گاه تابع سحره شوند تابع موسى نخواهند بود و گويند معنى آنست كه شايد متابعت نمائيم سحره را در دفع موسى و مدد ايشان باشيم و قول اول اكثر و اوضح است يا مراد ايشان بسحره موسى و قوم او بودند يعنى بر سبيل استهزا گفتند كه ما تابع موسى و قوم او شويم اگر غالب شوند * ( فَلَمَّا جاءَ السَّحَرَةُ ) * پس آن هنگام كه آمدند جادوان بمصر فرعون ايشان را نزد خود طلبيد و انواع حرمت دارى و دلنوازى ايشان كرد ايشان به جهت اين گستاخ شده * ( قالُوا لِفِرْعَوْنَ ) * گفتند مر فرعون را * ( إِنَّ لَنا ) * آيا ما را باشد * ( لأَجْراً ) * مزدى از نزديك تو * ( إِنْ كُنَّا ) * اگر باشيم * ( نَحْنُ الْغالِبِينَ ) * ما غلبه كننده گان بسحر بر خصمان تو * ( قالَ ) * گفت فرعون * ( نَعَمْ ) * آرى مزد باشد شما را * ( وَإِنَّكُمْ إِذاً ) * و بدرستى كه آن گاه باشيد شما * ( لَمِنَ الْمُقَرَّبِينَ ) * از جملهء نزديك شدگان به من يعنى مقربان درگاه و خاصان درگاه من باشيد و اول كسى كه بر من درآيد و\r\n","description":"","footnote":"","page_name":" 414 ","page_number":414},
  {"content":"\r\nآخر كسى كه بيرون رود شما باشيد مراد آنست كه شما هميشه جليس و انيس من باشيد و معرز و مكرم نزديك من و بدانكه چون إِنَّ لَنا لأَجْراً در معنى جزاى شرطست به جهت دلالت آن بر جزا * ( وَإِنَّكُمْ إِذاً لَمِنَ الْمُقَرَّبِينَ ) * معطوف بر آن و داخل در حكم آن پس اذن داخل باشد در مكان خود كه مقتضى جواب و جزا است القصه سحره به اين وعده مستظهر گشته اسباب و ادوات جادوى خود را در ميان معينى آوردند و بوقت معلوم و موعود در برابر موسى صف كشيدند و گفتند اى موسى تو اول ميافكنى جادوى خود را يا ما بيفكنيم * ( قالَ لَهُمْ مُوسى ) * گفت مر ايشان را موسى كه * ( أَلْقُوا ) * بيفكنيد * ( ما أَنْتُمْ مُلْقُونَ ) * آنچه شما افكندگانيد مراد موسى به اين قول امر ايشان نبود بسحر و تمويه بلكه اذن بود در تقديم آنچه ايشان فاعل آن بودند لا محاله به جهت توسل آن براى اظهار حق پس غرض از اين تحديست و چون موسى ايشان را رخصت القا داد * ( فَأَلْقَوْا ) * پس بيفكندند * ( حِبالَهُمْ وَعِصِيَّهُمْ ) * رسنها و عصاهايى كه مجوف كرده بودند و پر از سيماب ساخته و آن هفتاد هزار رسن و هفتاد هزار عصا بود * ( وَقالُوا ) * و گفتند پس از آنكه رسنها و عصاها بحرارت آفتاب در حركت آمد و از مردمان غريو و غوغا برخواست * ( بِعِزَّةِ فِرْعَوْنَ ) * سوگند ببزرگى و قوت و غالبيت فرعون كه در علو منزلت است * ( إِنَّا لَنَحْنُ الْغالِبُونَ ) * بدرستى كه ما غلبه كنندگانيم بر موسى و هارون يعنى البته بر ايشان غالب شويم و اقسام سحره بعزت فرعون بر آنكه غلبيت مر ايشان را باشد به جهت فرط اعتقاد ايشان بود بسحر خود و اتيان ايشان به اقصاى آنچه ممكن باشد از سحر * ( فَأَلْقى مُوسى عَصاه ) * پس بيفكند موسى عليه السلام بامر الهى عصاى خود را فى الحال اژدها گشت * ( فَإِذا هِيَ ) * پس آنجا عصاى اژدها شده * ( تَلْقَفُ ) * فرو ميبرد * ( ما يَأْفِكُونَ ) * آنچه قلب ميكردند آن را از وجه و حقيقت خود به صورت ديگر بسبب سحر و كيد خود يعنى آنچه تنويه و تزوير ميكردند و به صورت مار بمردم مينمودند و ميتواند بود كه ما مصدريه باشد يعنى فرو ميبرد اژدها افك ايشان را و بنا بر اين تسميهء مأفوك بإفك جهت مبالغه باشد چون سحره اينحال را مشاهده كردند دانستند كه انقلاب عصا بثعبان از جنس سحر نيست چه ايشان اسرار و دقايق سحر را نيكو دانسته بودند و يقين كردند كه اين فوق قدرت بشريه است و از نزد حق تعالى صدور يافته * ( فَأُلْقِيَ السَّحَرَةُ ) * پس بر روى درافكنده شدند ساحران * ( ساجِدِينَ ) * در حالتى كه سجده كنندگان بودند در اين دليل است بر آنكه منتهى سحر تمويه و تزوير است و او را حقيقتى نيست و بر آنكه تبحر در هر\r\n","description":"","footnote":"","page_name":" 415 ","page_number":415},
  {"content":"\r\nفن نافع است و تبديل خرور بالقا به جهت آنست كه تا مشاكل ما قبل باشد از القائات مذكوره و دلالت كند بر آنكه ايشان چون ديدند آنچه ديدند نتوانستند كه مالك نفس خود شوند و خود را نگه\r\nدارند از آنكه بر روى نيفتند و گويا كه ايشان را گرفتند و بر روى انداختند و فاعل اين القا يا ايمان ايشان بود يا آنچه مشاهده كردند از معجزه باهره و يا حقتعالى القاى ايشان فرمود باعطاى لطف و توفيق و از روى صدق * ( قالُوا ) * گفتند كه * ( آمَنَّا بِرَبِّ الْعالَمِينَ ) * گرويديم ما به پروردگار عالميان اين بدل اشتمال القى است يا حال باضمار قد يعنى به سجده افتادند در حالتى كه ميگفتند كه ايمان آورديم بآفريدگار عالميان پس بر سبيل ابدال يا عطف بيان توضيح اين قول كردند به اينكه * ( رَبِّ مُوسى وَهارُونَ ) * آفريدگار موسى و هارون تا دفع توهم ربوبية فرعون كنند و اشعار نمايند بر آنكه موجب ايمان ايشان آن چيزى بود كه از دستهاى موسى و هارون جارى شد و چون فرعون از ايمان ساحران خبر يافت ايشان را طلبيده * ( قالَ ) * گفت * ( آمَنْتُمْ ) * آيا تصديق كرديد و گرويديد و حفص امنتم ميخواند بر طريق خبر يعنى ايمان آورديد * ( لَه ) * مر موسى را * ( قَبْلَ أَنْ آذَنَ لَكُمْ ) * پيش از آنكه دستورى دهم مر شما را در ايمان آوردن بوى * ( إِنَّه ) * بدرستى كه موسى * ( لَكَبِيرُكُمُ ) * هر آينه بزرگ و مهتر شما است * ( الَّذِي عَلَّمَكُمُ السِّحْرَ ) * آن كه بياموخت شما را جادويى يعنى بعضى از جادوى خود تعليم شما كرد و به جهت اين بر شما غالب شد و يا آنكه با يكديگر در ساخته‌ايد و اتفاق نموده در هلاك من و فاسد ملك من مراد فرعون به اين قول تلبيس امر بود بر قوم خود تا اعتقاد نكنند به آنكه سحره از روى بصيرت و ظهور حق بموسى گرويدند بعد از آن تهديد و وعيد ايشان نمود و گفت چون از عبادت من دست كشيديد و تابع موسى شديد * ( فَلَسَوْفَ تَعْلَمُونَ ) * پس زود باشد بدانيد كه چه عقوبت خواهم كرد شما را برگرويدن بخداى موسى آن گه بيان عقوبت كرد كه * ( لأُقَطِّعَنَّ ) * هر آينه ببرم * ( أَيْدِيَكُمْ وَأَرْجُلَكُمْ ) * دستهاى شما و پاهاى شما را * ( مِنْ خِلافٍ ) * بخلاف يكديگر يعنى دست راست و پاى چپ و يا به عكس و يا آنكه قطع ايدى و ارجل شما كنم از جهت خلافى كه با من كرديد * ( وَلأُصَلِّبَنَّكُمْ أَجْمَعِينَ ) * هر آينه بر دار كنم همهء شما را تا آن چنان بميريد و همهء مخالفان از آن عبرت بگيرند\r\n* ( قالُوا ) * گفتند جادوان ايمان آورده كه * ( لا ضَيْرَ ) * هيچ ضررى و رنجى نيست بر ما يقال ضاره بضيره ضير او ضره يضره ضرا يعنى از ضرر و تهديد تو و مرگ خود نميترسيم * ( إِنَّا إِلى رَبِّنا ) * بدرستى كه ما به ثواب پروردگار خود * ( مُنْقَلِبُونَ ) * بازگرداندگانيم بسبب آنچه\r\n","description":"","footnote":"","page_name":" 416 ","page_number":416},
  {"content":"\r\nما را به آن وعيد مىنمايى چه صبر بر آن ماحى ذنوب و موجب قربست به حضرت عزت و يا بسببى از اسباب موت و صلب و قتل تو ما را انفع و اجراى اسباب است به رسيدن به ثواب جاودانى و تقرب به حضرت سبحانى پس چون كه او سبحانه ما را مجازات عظيم خواهد داد بر ايمان و صبر ما كه آن جنت نعيم است كه سمت فنا و زوال نپذيرد پس قطع و صلب تو ضرر بما نرساند بلكه علت منفعت ابدى و باعث سرور و به جهت سرمدى خواهد بود * ( إِنَّا نَطْمَعُ ) * بدرستى كه ما طمع ميداريم * ( أَنْ يَغْفِرَ لَنا ) * آنكه بپوشاند براى ما * ( رَبُّنا ) * پروردگار ما و عفو نمايد * ( خَطايانا ) * گناهان ما را * ( أَنْ كُنَّا ) * به جهت آنكه بوديم از اهل اين محفل و يا از آل فرعون و اتباع او * ( أَوَّلَ الْمُؤْمِنِينَ ) * اول گرويدگان بوحدانيت خدا و بنبوت موسى ( ع ) اين جمله بحسب معنى تعليل ثانيست مر نفى ضبر را و يا تعليل علت متقدمه يعنى رجوع ما به ثواب و رحمت حضرت عزت به جهت آنست كه ما اول گرويدگانيم به او سبحانه آورده‌اند كه فرعون بفرمود تا دست راست و پاى چپ آن مؤمنانرا بريدند و ايشان را از دارهاى بلند درآويختند و حضرت موسى ( ع ) براى ايشان ميگريست و حضرت عزت حجابها از پيش نظر او برداشت و منازل قرب و مقامات ايشان را به نظر او درآورد تا تسلى يافت و مرويست كه اول كسى كه بقطع ايدى و ارجل امر كرد فرعون بود پس موسى بعد از اين صورت چند سال ديگر در ميان فرعونيان دعوت ميكرد و معجزات بديشان مينمود و روز بروز عناد ايشان بيشتر ميشد تا هلاك ايشان به نزديك رسيد و حكم الهى صادر شد كه موسى ( ع ) با قوم خود از مصر بيرون رود كما قال جل ذكره * ( وَأَوْحَيْنا ) * و وحى كرديم * ( إِلى مُوسى ) * بسوى موسى * ( أَنْ أَسْرِ بِعِبادِي ) * آنكه در شب به بر بندگان مرا يعنى بنى اسرائيل را از مصر بيرون بر كه نجات شما و هلاكت كفره در اينست و نوعى كن كه در وقت رفتن شما كسى از فرعونيان بر اين واقف نشود و تا ايشان خبردار گردند شما قطع مسافت بسيار كرده باشيد و بشما نتوانند رسيد كه ضرر و ايذا رسانند * ( إِنَّكُمْ مُتَّبَعُونَ ) * بدرستى كه شما از پى درآمده شدگانيد يعنى فرعون و قوم او از پى شما درآيند اما بشما نرسند بلكه ما شما را از دريا بگذرانيم و ايشان را غرق سازيم در مختار القصص آورده‌اند كه موسى بنى اسرائيل را امر فرمود تا پيرايه ها و زيورها را قبطيان ببهانهء آنكه عيد ما نزديكست و ميخواهيم كه اهالى خود را بدان بيارائيم عاريه گرفتند و وعده فرمود كه در فلان شب تهيهء اسباب نموده بوقت طلوع قمر بفلان موضع جمع شويد ايشان بر اين صورت اسباب سفر را بتقديم رسانيدند و چون وقت رحيل رسيد راه دروازه را بر ايشان مشتبه گشت منشأ اين را معلوم كردند چنان بود كه يوسف ( ع ) دعا كرده بود كه بنى اسرائيل تا تابوت وى با خود بيرون نبرند از مصر بيرون نتوانند رفت و از آن قوم هيچكس را بر مدفن يوسف اطلاع نبود موسى خود\r\n","description":"","footnote":"","page_name":" 417 ","page_number":417},
  {"content":"\r\nندا ميزد كه هر كه مرا بر صندوق يوسف مطلع گرداند هر مراد كه خواهد بدهم از تمام قوم عجوزهء مسنه به شرط آنكه زن موسى باشد در بهشت او را خبر داد كه آن صندوق در قعر درياى نيل است پس به استخراج آن اشتغال نموده وقتى كه قمر بوسط السماء رسيد مهم ساخته و اسباب پرداخته روى به راه نهادند و در اخر آن روز خبر خروج ايشان بقبطيان رسيد و قبل از اين ميپنداشتند كه منشأ اينكه بنى اسرائيل پيدا نميشوند آنست كه در خانهاى خود تهيهء اسباب عيد اقامت نموده‌اند روز دوم خواستند كه از عقب ايشان روند در خانهء هر قبطى يكى از اعزه قوم بمرد و بتعزيهء او مشغول شدند و از ابن جريح نقلست كه حقتعالى بموسى وحى كرد كه بنى اسرائيل را امر كن تا هر چهارخانه بخانهء روند و بعد از آن در هر سرايى كه باشند برهء بكشند و در ان سرا را به خون آلوده كنند كه ملائكه را\r\nخواهيم فرستاد تا كودكان آل فرعون را هلاك كنند و اين علامت براى ان باشد كه تا به آن خانه نروند كه در آن خون آلوده باشد و بعد از ان بفرما تا آرد بسرشتند و فطير بپزند و آن را توشه ساخته بكنار دريا روند كه انجا امرى عجيب روى خواهد نمود ايشان آن چنان كرده در شب روى بكنار دريا نهادند و چون روز شد و اثرى از ايشان پيدا نشد قبطيان خبر بفرعون رسانيدند كه موسى و ساير بنى اسرائيل مالهاى ما را بستاندند و فرزندان ما را بكشتند و بگريختند فرعون فرمود تا تخت او را بيرون بردند و بنهادند پس بيرون آمده بر بالاى آن بنشست و در اين روز فرعون بجمع كردن لشگر امر كرد * ( فَأَرْسَلَ فِرْعَوْنُ ) * پس فرستاد فرعون * ( فِي الْمَدائِنِ ) * در شهرهايى كه بپاى تخت نزديك بود * ( حاشِرِينَ ) * جمع كنندگان لشگر را و چون لشگر نزد او مجتمع شدند گفت فرعون * ( إِنَّ هؤُلاءِ ) * بدرستى كه گروه بنى اسرائيل * ( لَشِرْذِمَةٌ قَلِيلُونَ ) * هر آينه گروهىاند اندك شرذمه بمعنى طايفهء قليله است ( و منها ثوب شرازم لما بلى و تقطع ) و قليلون بلفظ جمع باعتبار انست كه ايشان اسباطند و هر سبطى از ايشان بسيار اندكند و فرعون ايشان را بسيار اندك شمرد و حال آنكه عدد مردان كارى بنى اسرائيل كه در سن از بيست گذشته و به شصت نرسيده بودند ششصد و هفتاد هزار كس بودند و عدم مجموع قوم او از نساء و صبيان و كهول و شبان هزار هزار و دويست هزار و كسرى بودند اما فرعون ايشان را نسبت با لشگر خود اندك شمرد چه در روايت امده كه فرعون هزار هزار و پانصد هزار پادشاه داشت كه همه مسور بودند يعنى در دست هر يكى دست برنجى زرين بود و هر يكى از ايشان صاحب هزار سوار مكمل و مسلح بودند و ايشان را پيش از خود بر اثر بنى اسرائيل روان ساخت و بعد از آن بفرمود تا در شهرها ندا كردند و لشگر جمع كردند در دادند كه بنى اسرائيل گروهىاند كند * ( وَإِنَّهُمْ لَنا ) * و بدرستى كه ايشان ما را * ( لَغائِظُونَ ) * هر اينه بخشم\r\n","description":"","footnote":"","page_name":" 418 ","page_number":418},
  {"content":"\r\nآرندگانند چه از ما گريخته‌اند و پيرايهاى قوم ما را برده و اولاد ما را كشته * ( وَإِنَّا لَجَمِيعٌ ) * و بدرستى كه ما جمعى هستيم * ( حاذِرُونَ ) * حذر كنندگان از اعدا و ملاحظهء حزم و احتياط نمايندگان در امور و به جهت اين با لشگرى چنين عظيم بر سر ايشان ميرويم و اگر نه معلوم است كه عشرى از اعشار عساكر ما شر ايشان را كفايت ميتواند كرد و مستاصل ميتواند ساخت و گويند حاذر بمعنى شاكى در سلاح است يعنى ما سلاح دارانيم و همه مسلح بخلاف قوم موسى كه طريق حزم ملاحظه نميكنند و سلاح حزم ندارند پس البته مغلوب ما خواهند شد و فرعون بفقرهء اول اشاره كرد بعدم آنچه داعى منع اتباع ايشان كنند از شوكت ايشان و گفت ايشان جمعى اندك و حقير و زبونند و در ثانى بتقرير آنچه داعى اتباع ايشان است كه آن فرط عداوت و وجوب تيقظ است در شان ايشان به جهت حث قبطيان بر اتباع ايشان و رفع مظنهء ايشان به اينكه گويند فرعون به جهت خوف و ترس اهل مداين را جمع كرده و از ابن عباس مرويست كه فرعون با هزار هزار سوار شجاع كه بر سر هر يكى از ايشان بيضهء بود سوار شده در عقب موسى روان شدند * ( فَأَخْرَجْناهُمْ ) * پس بيرون آورديم فرعونيان را يعنى داعيهء خروج در ايشان بديد آورديم تا بيرون آمدند * ( مِنْ جَنَّاتٍ ) * از بوستانهاى مملوه از اشجار و ثمار * ( وَعُيُونٍ ) * و از چشمهاى آب روان * ( وَكُنُوزٍ ) * و از گنجهاى زر و نقره مجاهد گفته كه تسميهء آن بكنوز جهت آنست كه در طاعت خدا انفاق نمى كردند * ( وَمَقامٍ كَرِيمٍ ) * و از منزلهاى نيكو و خوش آينده و آراسته كه نشيمن اميران و بزرگان ايشان بود و چون در آنجا نشستندى خدم و عبيد گرداگرد ايشان درآمدندى و ضحاك گفته كه مراد منابر آنها بود و گويند حجلهاى عروسان ايشان * ( كَذلِكَ ) * همچنين كرديم بايشان اين مصدر اخرجنا است اى مثل ذلك ( الاخراج اخرجنا ) يعنى بيرون آورديم ايشان را اين نوع بيرون آوردن يا آنكه صفت مقام است اى مقام كريم مثل ذلك المقام الذى كان لهم يعنى مقامى خوب و خوش و دلكش مانند آن مقامى كه مر ايشان را بود و مطبوع و مرغوب ايشان و يا خبر مبتداى محذوفست اى الامر كذلك يعنى كار همه\r\nاينچنين بود كه ذكر كرده شد * ( وَأَوْرَثْناها ) * و ميراث داديم باغ و بوستان و گنج و جايهاى ايشان را * ( بَنِي إِسْرائِيلَ ) * فرزندان يعقوب را چه قولى آنست كه بنى اسرائيل بعد از هلاك فرعونيان بمصر آمده همهء اموال قبط را بحيطهء تصرف درآوردند و اصح آنست كه در زمان دولت داود و سليمان بر ملك مصر استيلا يافته متصرف جهات قبطيان گشتند و در بعضى روايت آمده كه فرعون در حين خروج ششصد هزار\r\n","description":"","footnote":"","page_name":" 419 ","page_number":419},
  {"content":"\r\nسوار بر مقدمهء لشگر روان كرد و ششصد هزار بر ميمنه تعيين نمود و ششصد هزار را بر ميسره نامزد نمود و ششصد هزار بر ساقهء لشگر مقرر كرد و خود با خلق بيشمار بر قلب قرار گرفت شعر\r\n\r\nيكى لشگر سرا پا غرق جوشن\r\nشده در موج چون درياى آهن\r\n\r\n* ( فَأَتْبَعُوهُمْ ) * پس از پى درآمدند بنى اسرائيل را * ( مُشْرِقِينَ ) * در حالتى كه قصد كنندگان بودند به طرف مشرق چه لشگر بنى اسرائيل بدان صوب رفته بودند و اكثر علماى مفسرين بر آنند كه معنى آنست كه داخل شدگان بودند در وقت شرق آفتاب يعنى هنگام طلوع آفتاب ببنى اسرائيل رسيدند و در آن زمان لشگر موسى بكنار درياى قلزم رسيده تدبير مرور و عبور ميكردند كه ناگاه اثر فرعونيان بديد آمد * ( فَلَمَّا تَراءَا الْجَمْعانِ ) * پس آن هنگام كه ديدند هر دو گروه يكديگر را * ( قالَ أَصْحابُ مُوسى ) * گفتند ياران موسى * ( إِنَّا لَمُدْرَكُونَ ) * هر آينه ما دريافته شدگانيم يعنى لشگر فرعون ما را در خواهند يافت و بدست ايشان گرفتار خواهيم شد اكنون راه خلاص چگونه يابيم و طريق گريز از كه جوييم كه در پيش دريا است و در پس دشمن موسى ( ع ) چون اضطراب ايشان را بديد * ( قالَ ) * گفت * ( كَلَّا ) * نه چنين است كه ايشان شما را دريابند چه حق تعالى مرا وعدهء خلاصى داده از ايشان * ( إِنَّ مَعِي ) * بدرستى كه با منست * ( رَبِّي ) * پروردگار من بحفظ و نصرت * ( سَيَهْدِينِ ) * زود باشد كه راه نمايد و مرا در اين حيرت طريق نجات پديد آرد و محققان گفته‌اند كه موسى كه در كلام خود معيت را مقدم داشته كه ان معى ربى و حضرت پيغمبر ( ص ) در قول خود كه ان اللَّه معنا معيت را تاخير فرمود تا بر ضماير عرفا روشن گردد كه كليم از خود به حق نگريست و اين مقام مزيد است و حبيب از حق به خود نظر كرد و اين مرتبه مراد است مريد را هر چه گويند آن كند و مراد هر چه كند چنان كنند و ذكر معنا در قول حضرت خاتميت كه صيغهء جمع است نيز دلالت دارد بر شدت شفقت و فرط مرحمت آن حضرت بر امت كما قال اللَّه تعالى وَما أَرْسَلْناكَ إِلَّا رَحْمَةً لِلْعالَمِينَ بخلاف موسى كه معيت را به خود تخصيص داد القصة چون لشگر فرعون نزديك بنى اسرائيل رسيدند حقتعالى حجابى از بخار در ميان فريقين بديد آورد چنان كه يكديگر را نميديدند فرعون قوم خود را گفت كه فرود آئيد تا آفتاب مرتفع شده بخار از ميان برخيزد و شتاب مكنيد كه راه خلاصى بر ايشان بسته است دريا در پيش و لشگر ما از عقب ايشان كجا توانند گريخت مرويست كه مؤمن آل فرعون در پيش موسى ( ع ) ايستاده بود گفت اى موسى اين امرت فهذا البحر امامك و قد غشيك آل فرعون اى موسى بكجا مأمور شده‌ايد كه دريا در پيش تو است و لشگر فرعون تو را فرو گرفته‌اند موسى ( ع ) جواب داد كه\r\nامرت بالبحر و لعلى او مر بما اصنع\r\nمأمور شده‌ام به دريا و متوقع اينم كه چگونه بگذشتن آن مأمور شوم و بچه وجه از آن بگذرم و در اين اتنا بنى\r\n","description":"","footnote":"","page_name":" 420 ","page_number":420},
  {"content":"\r\nاسرائيل اضطراب بمرتبهء رسانيدند كه موسى بيطاقت شده بدرگاه الهى بناليد و از عبد اللَّه بن سلام نقلست كه موسى دست بدعا برداشت و گفت\r\n( يا كائنا قبل كل شيئى و يا مكون كل شيئى و يا كائنا بعد كل شيئى اجعل لنا فرجا و مخرجا )\r\nحق تعالى وحى فرستاد كه ما دريا را در حكم تو كرديم وى را بكنيت بخوان و عصا بر او زن و بر او حكم فرما تا راه در او پيدا شود كمال قال جل ذكره * ( فَأَوْحَيْنا ) * پس وحى كرديم * ( إِلى مُوسى ) * بسوى موسى * ( أَنِ اضْرِبْ ) * آنكه بزن * ( بِعَصاكَ الْبَحْرَ ) * عصاى خود را به نهر نيل ما بين ايله و مصر است و يا بدرياى قلزم كه ميان يمن و مكه است تا بمصر پس موسى بر لب دريا آمد و عصا بر آن زد و گفت يا ابا خالد ما را راه ده * ( فَانْفَلَقَ ) * پس بشكافت دريا و در ان دوازده راه بديد آمد * ( فَكانَ كُلُّ فِرْقٍ ) * پس بود هر پارهء كه جدا شده بود از هم * ( كَالطَّوْدِ الْعَظِيمِ ) * همچه كوه بزرگ يعنى مانند كوه بلند برآمد از جانب راست و چپ و بر آن حالت ثابت گشت و قرار گرفت و فى الحال بادى بر تك دريا وزيد و گل او خشك شد و هر سبطى از دوازده سبط بنى اسرائيل از راهى به دريا درآمدند * ( وَأَزْلَفْنا ثَمَّ ) * و نزديك گردانيديم آنجا كه شكافته شده بود دريا * ( الآخَرِينَ ) * ديگران را يعنى آورديم همهء قوم فرعون را بر لب درياى نيل يا قلزم كه شكافته شده بود و بنى اسرائيل از آنجا گذشته ابو عبيده گفته كه ازلفنا بمعنى جمعنا است يعنى فرعونيان را جمع كرديم بر حوالى آن مواضع شكافته شده آورده‌اند كه چون فرعون بكنارهء دريا رسيد آن حال را مشاهده كرد خواست كه سفهاء قوم را فريب دهد گفت اى قوم ميبينيد كه دريا از هيبت من شكافته شده و هامان بطريق مساره گفت تو خود ميدانى كه اين صورت بدعاى موسى ( ع ) واقع شده زنهار كه به دريا در نيايى كه خود را و همهء كسان خود را هلاك گردانى فرعون خواست كه عنان اسب بگرداند جبرئيل ( ع ) بر ماديان نشسته خود را و پيش از فرعون به دريا افكند و فرعون بر ايغرى تند سوار بود ايغر بوى ماديان شنيد عنان تمالك از دست داده روى به دريا نهاد و لشگريان چون ديدند كه فرعون به دريا درآمد هر فوج از راهى به دريا درآمدند و ميكائيل بر عقب آن لشگر مىآمد و ايشان را ميراند تا تمام لشگر به دريا درآمدند و حكم الهى به دريا رسيد كه به حال خود با زور و بيكبار آبها درهم پيوست و مجموع فرعونيان غرق شده و بنى اسرائيل بسلامت از بحر عبور كرده بر كنار دريا قرار گرفتند كما قال ( جلت قدرته و عظمته ) * ( وَأَنْجَيْنا مُوسى ) * و نجات داديم موسى را * ( وَمَنْ مَعَه ) * و هر كه با او بود * ( أَجْمَعِينَ ) * همهء ايشان را يعنى آب دريا را آن چنان مرتفع داشتيم تا همه از آن\r\n","description":"","footnote":"","page_name":" 421 ","page_number":421},
  {"content":"\r\nدوازده راه بگذشتند * ( ثُمَّ أَغْرَقْنَا الآخَرِينَ ) * پس غرق گردانيديم ديگران را يعنى جميع قبطيان را به اين وجه كه چون ميان آن دوازده راه رسيدند آبها را بر سر ايشان فرود آورديم و همه را هلاك ساختيم * ( إِنَّ فِي ذلِكَ ) * بدرستى كه در انجاى موسى و قوم او و اهلاك فرعون و احزاب او * ( لآيَةً ) * هر آينه علامتيست روشن و دلالتى هويدا بر قدرت الهى تنكير آيه به جهت تعظيم و تفخيم آنست اى آية و آية و آية يعنى آيتى و چه آيتى مانند رجل اى رجل اى رجل عظيم * ( وَما كانَ أَكْثَرُهُمْ ) * و نبودند بيشترين قوم فرعون * ( مُؤْمِنِينَ ) * گرويدگان چه از تمامى قبط از مردان جز حزقيل كه مؤمن آل فرعون بود كسى ايمان نياورده بود و او با حضرت موسى ( ع ) از مصر بيرون آمده بود و از زنان آسيه زن فرعون و زنى كه راه نمونى كرد بر تابوت يوسف ( ع ) چنان كه گذشت و گويند ضمير اكثرهم راجع بقطيان و بنى اسرائيل است يعنى بيشتر اين قوم متنبه نشدند بر اين آيهء عظيمه و ايمان نياوردند اما قوم فرعون همين يك مردود و زن گرويده بودند و اما بنى اسرائيل از موسى ( ع ) سؤال بقره كردند تا آن را بپرستند پس اكثر گوساله پرست شدند و طلب رؤيت خدا كردند چنان كه در سورة الاعراف بر وجهى ابسط مسطور شده پس اى محمد ( ص ) از عدم ايمان قريش اندوهناك مشو كه ايشان تابع اسلاف خودند كه هر چند حجت بينه و دلايل ساطعه بينند نگروند * ( وَإِنَّ رَبَّكَ ) * و بدرستى كه پروردگار تو اى محمد ( ص ) * ( لَهُوَ الْعَزِيزُ ) * هر آينه او است غالب و منتقم از اعداى خود و هيچ كس را قوة غلبه بر او نيست * ( الرَّحِيمُ ) * مهربانست كه عقوبت نكند مگر\r\nبعد از الزم حجت و يا رحيمست باولياى خود * ( وَاتْلُ عَلَيْهِمْ ) * و بخوان اى محمد ( ص ) بر مشركان عرب * ( نَبَأَ إِبْراهِيمَ ) * خبر ابراهيم كه ايشان خود را به دو نسبت ميكنند و بفرزندى او مفتخرند و مستظهر و در اين خبر تسليه و موعظهء قوم تست\r\n* ( إِذْ قالَ ) * و ياد كن كه چون گفت ابراهيم * ( لأَبِيه ) * مر پدر خود را يعنى عم خود را آزر كه در تربيت و اشفاق مانند پدر او بود * ( وَقَوْمِه ) * و مر گروه خود را يعنى اهل بابل مراد آنست كه از عم و قوم خود سؤال كرد كه * ( ما تَعْبُدُونَ ) * چيست كه ميپرستيد اگر چه حضرت ابراهيم ( ع ) ميدانست كه ايشان عبادت اصنام ميكنند اما غرض وى از اين سؤال آن بود كه بايشان بنمايد كه آنچه ايشان بعبادت آن مشغولند از اصنام مستحق عبادت نيستند * ( قالُوا ) * گفتند ايشان در جواب ابراهيم ( ع ) * ( نَعْبُدُ أَصْناماً ) * ميپرستيم بتان را * ( فَنَظَلُّ لَها ) * پس هميشه ميباشيم مر آن را * ( عاكِفِينَ ) * مجاوران و ملازمان و مراد باصنام تمثالها\r\n","description":"","footnote":"","page_name":" 422 ","page_number":422},
  {"content":"\r\nاست كه ساخته بودند از انواع فلزات و صور مختلفه و بر عبادت آن مداومت ميكردند بخلاف اوثان كه لازم نيست كه انها را صورتى بوده باشد و نظل بمعنى ندومست و گويند ظلول بر معنى خود است كه آن بمعنى همهء روز كارى كردنست چه ايشان در روز عبادت ايشان ميكردند نه در شب و حمل آن بر ندوم اوليست و اگر چه ابراهيم ( ع ) سؤال از معبود ايشان كرد فقط و قياس در جواب نعبد اصناما كافى بود كقوله يَسْئَلُونَكَ ما ذا يُنْفِقُونَ قُلِ الْعَفْوَ و قوله ما ذا قالَ رَبُّكُمْ قالُوا الْحَقَّ و قوله ما ذا أَنْزَلَ رَبُّكُمْ قالُوا خَيْراً ليكن ايشان اطاعت جواب كردند به جهت ابتهاج و افتخار بعبادت اصنام تا قول ايشان مشتمل باشد بر جواب ابراهيم و بر آنچه مقصود ايشان بود از اظهار آنچه در نفوس انها مر كور بود از ابتهاج و افتخار از ابن عباس نقلست كه عاكفين بمعنى مصلين است يعنى ما پيوسته نمازگذارندگانيم براى اصنام ابراهيم بعد از استماع اين كلام از آن گروه لئام * ( قالَ ) * گفت از روى الزام كه بتان شما * ( هَلْ يَسْمَعُونَكُمْ ) * آيا ميشنوند خواندن شما را * ( إِذْ تَدْعُونَ ) * وقتى كه بخوانيد ايشان را در كلام مضاف محذوفست اى يسمعون دعائكم چنانچه به اين مترحم شد و حذف ان بجهة آنست كه اذ تدعون دالست بر آن و ذكر مضارع و ايقاع آن با كلمهء اذ بنا بر حكايت حال ماضيه است به جهت استحضار آن فكانه قال ( استحضروا الاحوال التي كنتم تدعون بها فيها و قالوا هل سمعوا قط ) و اين ابلغ است در تبكيت پس حقيقة معنى آن است كه ابراهيم فرمود كه مستحضر سازيد آن احوالى را كه شما بوديد كه ميخوانديد بدان اصنام را در آن احوال و بگوئيد كه ايا هرگز استماع قول شما كردند و اجابت دعاى آن نمودند و بر اين قياس است قوله * ( أَوْ يَنْفَعُونَكُمْ ) * يا سودى ميرسانيدند شما را بر اينكه پرستش ايشان ميكرديد و ستايش ايشان مينموديد * ( أَوْ يَضُرُّونَ ) * يا زيان ميرسانيدند به كسى كه اعراض كرده بود از عبادت ايشان و نكوهش ايشان ميكرد و اين ايه دالست بر آنكه دين ثابت نميشود مگر بحجت بينه اگر چنين نميبود ابراهيم به اين حجاج محاجه نميكرد با قوم خود القصه قوم ابراهيم نتوانستند كه او را بنعم جواب دهند پس بهانهء تقليد پيش آورده * ( قالُوا ) * گفتند در جواب او * ( بَلْ ) * نه چنانست كه آنچه گفتى از اجابت دعا و نفع و ضرر از ايشان ديده باشيم بلكه * ( وَجَدْنا آباءَنا ) * يافته‌ايم پدران خود را كه ايشان * ( كَذلِكَ يَفْعَلُونَ ) * همچنين ميكردند يعنى اينان را پرستش مينمودند و بر آن مقيم بودند و ما نيز اقتدا بايشان كرده و بر پرستش اينها قيام مينمائيم بدانكه عبدهء اصنام را هيچ دليلى و حجتى نيست بر صحت دين خود\r\n","description":"","footnote":"","page_name":" 423 ","page_number":423},
  {"content":"\r\nاما به جهت شبهات باطله از مذهب حق برگشته روى در باديهء ضلال نهادند يكى آنكه گفتند كه ما مقصريم در عبادت خدا و پرستشى كه لايق او باشد از ما نميآيد پس از مخلوقات او چيزى اختيار كرده‌ايم تا ما را به خدا نزديك گرداند چنان كه گفتند كه ما نَعْبُدُهُمْ إِلَّا لِيُقَرِّبُونا إِلَى اللَّه زُلْفى دوم آنكه هر چيزى را خاصيتى هست خاصيت اين بتان آنست كه شفيعان ما باشند نزد خدا كما قالوا هؤُلاءِ شُفَعاؤُنا عِنْدَ اللَّه سيم اعظم شبههء ايشان تقليد است هم چنان كه در جواب ابراهيم ( ع ) گفتند * ( بَلْ وَجَدْنا آباءَنا كَذلِكَ يَفْعَلُونَ ) * * ( قالَ ) * گفت ابراهيم ( ع ) * ( أَ فَرَأَيْتُمْ ) * آيا ديديد و دانستيد استفهام براى تقرير است يعنى بدانيد كه * ( ما كُنْتُمْ تَعْبُدُونَ ) * آنچه هستيد كه ميپرستيد آن را * ( أَنْتُمْ ) * شما * ( وَآباؤُكُمُ الأَقْدَمُونَ ) * پدران ديرينهء شما نيز پرستيده‌اند چه تقدم دلالت بر صحت نميكند و به آن باطل به حق منقلب نميگردد و ادخال لفظ كان بر\r\nتعبدون به جهت آنست كه جامع حال و ماضى باشد يعنى خدايان كه در زمان حال و ماضى كه شما و پدران شما پرستش آن كرده‌ايد * ( فَإِنَّهُمْ ) * پس بدرستى كه آن معبودان شما و آباى شما * ( عَدُوٌّ لِي ) * دشمنانند مرا مراد ابراهيم ( ع ) از اين قول آنست كه اين اصنام اعداى پرستندگان خودند زيرا كه عبدهء ايشان متضرر ميشوند از جهة ايشان زياده از آنچه كسى از عدو خود متضرر گردد چه خلود در عذاب اليم و عقاب جحيم كه از عبادت ايشان حاصل مىشود از هيچ دشمنى متصور نيست و يا مغوى بعبادت آنها كه آن شيطانست اعدا عدو ايشانست ليكن حضرت ابراهيم ( ع ) تصور اين امر كرد در نفس خود بجهة تعريض ايشان چه اين در نصيحت انفع است از تصريح چه اگر عدو لكم ميگفت به اين مشابه نميبود و اشعار به آنكه نصيحت او ايشان را مبدو بها است بنفس خودش تا ادعى بقبول باشد و افراد عدو بجهة آنست كه در اصل مصدر است و يا بمعنى نسب اى منسوبون الى العدو و گويند ضمير فانهم راجع بعبده است و اصنام يعنى بتان و پرستندگان ايشان دشمن منند و ذكر ضمير جمع ذوى العقول براى تغليب است و بنا بر آنكه ضمير راجع به اصنامست ايراد آن به صورت جمع ذوى العقول به جهت وصف آنست بعدو كه صادر نميشود مگر از عقلا و گويند كه معنى آنست كه من دشمنم مر ايشان را چه هر كه را دشمن دارند او نيز دشمن است پس دشمنى خود را در لباس دشمنى ايشان ظاهر كرد يعنى من مخالف و معادى ايشانم * ( إِلَّا رَبَّ الْعالَمِينَ ) * ليكن دوست من پروردگار عالميانست و اين استثناى منقطع است و ميتواند بود كه استثناى متصل باشد بنا بر آنكه ضمير راجع بهر معبودى باشد كه همهء ايشان پرستندهء آن باشند چه بعضى از آباى ايشان موحد بوده‌اند يعنى همه الهه دشمن منند مگر آفريدگار همهء عالميان پس بيان تعداد نعم و اوصاف كمال حضرت عزت\r\n","description":"","footnote":"","page_name":" 424 ","page_number":424},
  {"content":"\r\nمىفرمايد تا قوم دست از عبادت ما لا يضر و لا ينفع كشيده بعبادت او سبحانه ميل كنند و ميگويد كه * ( الَّذِي ) * آفريدگار عالم آن كسيست كه * ( خَلَقَنِي ) * بيافريد مرا و از عدم بوجود آورد * ( فَهُوَ يَهْدِينِ ) * پس او راه مينمايد مرا براستى در قول و فعل و يا بيافريد مرا براى اقامت حق و راه مينمايد بدعوت خلق و يا خلق كرد مرا به جهت طاعت و هدايت بخشيد بوسيلهء آن بجنت و يا هدايت ميبخشد بامور معاش و معاد كما قال وَالَّذِي قَدَّرَ فَهَدى هدايتى از مبدء ايجاد تا منتهاى اجل كه متمكن باشد به آن ز جلب منافع و دفع مضار و مبدء آن نسبت به انسان هدايت چنين است بامتصاص دم طمث در رحم تا آنكه او را بطريق جنت و تنعم بلذات آن منتهى ميسازد و ذكر فا براى افادهء سببيه است اگر موصول مبتدا باشد و يا براى عطفست اگر صفت رب العالمين باشد و اختلاف نظم به جهت تقديم خلقت و استمرار هدايت * ( وَالَّذِي هُوَ يُطْعِمُنِي ) * و او آن كسيست كه ميخوراند مرا غذايى كه قوام اجزاى بدن من است * ( وَيَسْقِينِ ) * و ميآشامد مرا آبى كه موجب تسكين عطش و سبب تربيت اعضاى منست اينجملهء موصوله بر تقدير اينكه موصول اول مبتدا باشد مبتداى محذوف الخبر است به جهت دلالت ما قبل بر آن و همچنين است دو موصول ديگر كه بعد از اينند و تكرير موصول بر هر دو وجه به جهت دلالت است بر آنكه هر يك از صلات مستقلند باقتضاى حكم در عين المعانى آورده كه مراد طعام الفت و شراب زلفى است و صاحب بحر فرموده كه طعام عبوديتست كه دلها به آن زنده بود و شراب طهور تجلى بصفت ربوبيت كه ارواح به آن تازه باشند و در كشف الاسرار از ذو النون مصرى نقل مىكند كه اينطعام طعام معرفتست و اين شراب شراب محبت و اين بيت از او منقولست\r\n\r\nكه شراب المحبة خير الشرا\r\nب و كل السراب سواه سراب\r\n\r\nو از فحواى كلمات محققان شمهء از اسرار كلام حقايق نظام اينست كه عند ربى يطعمنى و يسقين پى مىتوان برد\r\n* ( وَإِذا مَرِضْتُ فَهُوَ يَشْفِينِ ) * و چون بيمار شوم پس او شفا ميدهد مرا و اين عطفست بر يُطْعِمُنِي وَيَسْقِينِ زيرا كه مرض و شفا از روادف اكل و شربند از حيث آنكه صحة و مرض در اغلب تابع ماكول و مشروبند و عدم نسبت مرض به او به جهت حسن ادبست و ديگر آنكه مقصود ابراهيم ع تعديد نعم است و اگر غرض او بيان قدرت او ميبود ذكر آن ميفرمود و اين منتقض نميشود باسناد اماتة به او كه بعد از اين مذكور شود چه موت از آن حيثيت كه محسوس به نمىشود ضرر در او منتفى است بلكه ضرر در مقدمات آنست كه آن مرض است ديگر آنكه موت مر اهل كمال را واسطه وصل است به نيل حياتى كه نزد آن حيات دنيويه مستحقر است و سبب خلاصى است از انواع محن و بليات و ديگر آنكه حدوث مرض در اغلب به جهت افراط و تفريطست در\r\n","description":"","footnote":"","page_name":" 425 ","page_number":425},
  {"content":"\r\nمطاعم و مشارب و به جهت تنافى و تنافر ميان اركان و اخلاط و حصول صحت باستحفاظ اجتماع اركان و اخلاط و اعتدالى محصول به آن و اين بقدرت خداوند عزيز و حكيم است پس از اين جهت مرض را اسناد به او سبحانه نكرد و شفا را نسبت به او داد و از امام جعفر صادق عليه السلام منقولست كه معنى آيه آنست كه چون بيمار شوم بگناه شفا دهد مرا بتوبه و سلمى قدس سره گفته كه مرض برؤية اغيار است و شفا بمشاهدهء انوار احد قهار و در بحر آورده كه بيمارى بتعلقات كونين است و شفا بقطع تعلق به آن و آن وابسته است بجذبهء عنايت كه چون در رسد سالك را از همه منقطع ساخته بيكى پيوند دهد يعنى به شربت تجريد از مرض تعلقش باز رهاند يكى از اكابر دين روايت كرده كه به بيمارستانى رفتم طبيبى را ديدم نشسته و جماعتى بيماران بر او جمع گشته و هر كس شرح علت خود ميداد و او هر كسى را دوائى ميفرمود كه در خور او بود و در آن اثنا جوانى نزد وى آمد گونه اش زرد گشته و اثر عبادت و سيماى تقوى و صلاحيت در او پيدا طبيب را گفت تو حكيم حاذقى مرا بيمارى هست دوائى كن گفت چه مرض دارى گفت كه علت گناه بر مزاج من مستولى گشته و بدن من به جهت ثقل ذنوب گران شده مرا در اين باب علاجى فرما كه موجب صحت مزاج و سبب خفت بدن من گردد طبيب گفت هليلهء صبر را بستان با هليلهء تواضع در هاون ندامت و پشيمانى افكن و بدستهء قهر هواى نفس آن را نيك صلابه كن و آن را در تابهء صحت عزم انداز و آب حيا و شرم بر او ريز و به آتش محبتش بجوشان و بكفچهء عصمتش بگردان تا حباب حلم برآرد آن گاه بر و رق صفا بيالاى و بمروحهء انقياد و رضا باد كن و در وقت سحر از او شربتى نوش كن تا درد گناه تو به صحت عزم بر طاعت مبدل گردد و راحت يا بى جوان از اين سخن وجد كرد و مضمون اين مقال بر زبان حال او جارى گشت ( شعر )\r\n\r\nچه گويمت كه چه خوش گشتهء مسيح صفت\r\nبيك نفس همه درد مرا دوا كردى\r\n\r\n* ( وَالَّذِي ) * و ديگر پروردگار عالم آن كس است كه * ( يُمِيتُنِي ) * بميراند مرا در دنيا بوقت انقضاى اجل * ( ثُمَّ يُحْيِينِ ) * پس زنده گرداند مرا در آخرت براى محاسبه و مجازات و ثعلبى گفته كه بميراند بعدل و زنده گرداند بفضل و گفته‌اند اماتة بخذلان اوست در معصيت و احيا بتوفيق او است در طاعت و يا اماتة بجهل است و احيا بعقل و يا اماتة بطمع است و احيا بورع و يا اماتة بفراق است و احيا بطلاق در حقايق سلمى آورده كه بميراند مرا از نفس من و زنده گرداند مرا به خود و نزد بعضى از محققان اماتة و احيا بخوف و رجا است و يا بغفلت و ذكر و يا باستتار و تجلى و صاحب بحر فرموده كه بميراند مرا از اوصاف بشرية و زنده گرداند باخلاق روحانيت و يا بميراند از سمات روحانيت و زنده گرداند بصفات ربوبيت\r\n","description":"","footnote":"","page_name":" 426 ","page_number":426},
  {"content":"\r\nو يا بميراند مرا از انانيت من و زنده سازد بهويهء خود كه حيات حقيقى عبارت از آنست * ( وَالَّذِي ) * و وى آن كس است كه * ( أَطْمَعُ ) * طمع دارم * ( أَنْ يَغْفِرَ لِي ) * آنكه بيامرزد براى من * ( خَطِيئَتِي ) * گناهان مرا * ( يَوْمَ الدِّينِ ) * در روز جزا اسناد گناه به خود با وجود عصمت نبوت يا به جهت كسر\r\nنفس است و انقطاع تام به او سبحانه و يا به جهت تعليم امت تا استغفار را شعار خود ساخته از معاصى مجتنب شوند و يا مراد از آن ترك اوليست و نكتهء\r\n( حسنات الأبرار سيئات المقربين )\r\nمشعر بر اينست و گفته‌اند كه معنى آنست كه ان يغفر لمن يشفعنى يعنى بيامرزد آن كسى را كه مرا شفيع گناه خود سازد پس در كلام مضاف مقدر باشد و مثل اينست قوله تعالى لنبيه ص لِيَغْفِرَ لَكَ اللَّه ما تَقَدَّمَ مِنْ ذَنْبِكَ وَما تَأَخَّرَ و در تلخيص آورده كه مراد خطاياى امت محمد ( ص ) است كه حضرت خليل از ملك جليل استدعاى غفران آن نموده و حمل خطيهء مذكوره و بر كلمات ثلثه كه از آن حضرت صادر شده اعنى قوله إِنِّي سَقِيمٌ بَلْ فَعَلَه كَبِيرُهُمْ و قوله هى اختن ضعيفست زيرا كه اينها معاريضند نه خطايا و تعليق مغفرت بآخرت جهت آنست كه اثر آن در آن روز مبين گردد نه در دنيا شعبى از عايشه روايت كرده كه از رسول ( ص ) پرسيدند كه يا رسول اللَّه عبد اللَّه جذعان صلهء رحم كردى و مهمانان را طعام دادى و اسيران را از بند رها كردى او را هيچ سودى كند فرمود كه نه زيرا كه هرگز نگفت رب اغفر لى خطيئتى يوم الدين يعنى مسلمان نبود و بقيامت ايمان نداشت بدانكه صدور اينكلام از حضرت ابراهيم ( ع ) به جهت احتجاج بود بر قوم او و اخبار به آنكه صلاحيت الهيت ندارد مگر كسى كه فاعل اين افعال است و بعد از آن حقتعالى حكايت ميفرمايد از آنچه ابراهيم از او سبحانه سؤال نمود بقوله * ( رَبِّ هَبْ لِي ) * اى پروردگار من ببخش مرا و عطا كن * ( حُكْماً ) * كمال در علم و عمل تابان مستعد خلافت حق و رياست خلق گردد و گويند كه حكم بيان شيئى است بر نهجى كه حكمت مقتضى آن باشد و از كلبى ماثور است كه مراد از آن نبوتست و قول او از ابن عباس منقولست * ( وَأَلْحِقْنِي ) * و در رسان مرا بسبب توفيق كمال در علم و عمل * ( بِالصَّالِحِينَ ) * بشايستگان راه و برگزيدگان درگاه و بمرتبه و درجهء ايشان يعنى داخلگردان مرا در عدد انبيا كه كاملانند در صلاحيت و اصلا صلاح ايشان مشوب نيست بشوب كبيره و صغيره عبد اللَّه عباس فرموده كه مرا باهل بهشت دررسان و در اينكلام دلالتست بر عظم شان صلاح و آن عبارتست از استقامة بر آنچه\r\n","description":"","footnote":"","page_name":" 427 ","page_number":427},
  {"content":"\r\nحقتعالى عباد را به آن امر فرموده و بدان خوانده * ( وَاجْعَلْ لِي ) * و بگردان از براى من * ( لِسانَ صِدْقٍ ) * زبان راست يعنى ثناى نيكو * ( فِي الآخِرِينَ ) * در ميان پس آمدگان يعنى ثنا و نيك نامى و آوازهء مرا جارى كن و زبان كسانى كه از پس من آيند بر وجهى كه اثر آن در دنيا تا بروز قيامت بماند و ايندعا بعز اجابت رسيده جميع امم از مجوس و يهود و نصارى و اهل اسلام ثناى خليل الرحمن ميگويند و محبت او را دارند و گفته‌اند كه مراد وى بلسان صدق محمد صادقست از ذريهء او كه مجدد اصل دين او باشد و مردمان را بر آن خواند پس معنى آنست كه ظاهر كن براى تجديد اصل دين من كه توحيد است و آنچه از لوازم آنست راست گويى در آخرين امتان كه آن حضرت خاتمية ( ص ) است * ( وَاجْعَلْنِي ) * و گردان مرا * ( مِنْ وَرَثَةِ جَنَّةِ النَّعِيمِ ) * از وارثان بهشت پر نعمت در آخرت يعنى مرا داخل كسانى گردان كه در منازل بهشت جاى كنند و معنى وراثة در سورهء سابقه مرقوم شده * ( وَاغْفِرْ لأَبِي ) * و بيامرز مر پدرم را مراد عم او است و حقيقت معنى آنست كه او را توفيق ايمان ده و هدايت بخش تا آمرزيده شود * ( إِنَّه كانَ ) * بدرستى كه او هست * ( مِنَ الضَّالِّينَ ) * از گمراهان يعنى از طريق حق منحرفست و غافل از جاده صواب و در مجمع آورده كه وصف او بضال مشعر است بر آنكه عم او از روى جهل كافر بود نه بر سبيل عناد و جحود و وجوه استغفار ابراهيم براى عم خود در سورة التوبة به شرحى مبسوط بقلم بيان درآمده و اينجا اكتفاء بيكوجه نموده مىشود و آن اينست كه طلب مغفرت براى او به جهت آن بود كه وى وعدهء ايمان داده بود مر او را كقوله تعالى وَما كانَ اسْتِغْفارُ إِبْراهِيمَ لأَبِيه الايه پس ابراهيم به جهت اينطمع و اميدوارى براى وى استغفار خواست و اگر ايندعا بعد از موت عم او باشد پس ميشايد كه استغفار به جهت ظن او بوده باشد به اينكه وى ايمان آورده اما در اخفاى آن كوشيده و تقيه نموده به جهت خوف از نمرود و به جهت اين او را وعدهء استغفار داده كما قال سَأَسْتَغْفِرُ لَكَ رَبِّي و ميتواند بود كه هنوز ابراهيم\r\nدر اينوقت ممنوع نبوده نباشد از استغفار بر اكفار * ( وَلا تُخْزِنِي ) * و رسوا مساز و خوار مگردان مرا به جهت معاتبه بر ترك اولى و نقض رتبهء من از رتبهء بعضى وراث به جهت آن * ( يَوْمَ يُبْعَثُونَ ) * در روزى كه برانگيخته شوند مردمان ذكر ضمير بدون مرجع به جهت معلوميت آنست و ميتواند بود كه راجع بضالين باشد يعنى در روزى كه مبعوث شوند گمراهان در مجمع آورده كه ايندعاى وى نيز بر وجه انقطاع بود از روى هضم نفس و براى تعليم امتان و اگر نه شبههء نيست در اينكه انبيا به جهت عصمت از خزى آن روز مبرا خواهند و از فضيحت آن مصون\r\n","description":"","footnote":"","page_name":" 428 ","page_number":428},
  {"content":"\r\nو محفوظ بعد از آن بيان يَوْمَ يُبْعَثُونَ مىكند بقوله * ( يَوْمَ لا يَنْفَعُ ) * روزى كه سود نكند و فايده نرساند و به كارى نيايد * ( مالٌ ) * خواسته * ( وَلا بَنُونَ ) * و نه پسران هيچ كس را * ( إِلَّا مَنْ أَتَى اللَّه ) * مگر كسى كه بيايد * ( بِقَلْبٍ سَلِيمٍ ) * بدل خالص از كفر و معصيت چه او چون كه مال خود را در راه حق نفقه كرده باشد و فرزندان را به راه حق ارشاد نموده به قصد آنكه شفعاى او باشد هر آينه آن مال و فرزندان او را نفع رسانند در آن روزى كه مال و بنون نفع نرسانند علما را در قلب سليم اختلافست از صادق ( ع ) نقلست كه آن دليست كه سالم باشد از حب دنيا و مؤيد اينست حديث نبوى ( ص ) كه\r\nحب الدنيا راس كل خطيئة\r\nو حسن و مجاهد گفته‌اند كه سالم باشد از شرك و نفاق و سعيد بن مسيب فرموده كه قلب سليم دل مؤمنست كه صحيح و سالم است از علت نفاق بخلاف منافق كه دل او مريض است بنفاق كقوله تعالى فِي قُلُوبِهِمْ مَرَضٌ و اينكه گفته‌اند كه سلامتى قلب اخلاص است در شهادت ( لا إله الا اللَّه محمد رسول اللَّه ) به همين معنى است و گويند دل سليم از فساد و معاصى و يا از حسد و خيانت دور است و در تيسير آورده كه سليم از بغض اهل البيت ( ع ) و قشيرى فرموده كه قلب سليم آنست كه خالى باشد از غير خدا و سلمى روح اللَّه روحه فرموده كه در او نه آفات دنيا گنجد و نه مطامع عقبى يا خالى باشد از بدعة و مطمئن باشد بسنت و از سيد الطايفه منقولست كه سليم مار گزيده بود و مار گزيده را پيوسته غلق و اضطرابست پس به زبان معنى بيان مىكند كه دل سليم مدام در مقام جزع و تضرع و زاريست از خوف قطيعه يا از شوق وصلت و تخصيص قلب بسلامت به جهت آنست كه هر گاه دل سالم باشد ساير جوارح از فساد سليم خواهند بود زيرا كه فساد بجارحه نميباشد مگر از قلب فاسد و بدانكه الا من اتى اللَّه استثنا است از آنچه مال و بنون دالند بر آن كه آن غنا است يعنى آن روز اغنا نفع ندهد مگر غنائى كه سليم القلب بوده باشد چه غناى مرد در دين او بسلامتى قلب او است از كفر و معاصى هم چنان كه غناى او در دنيا بمال و بنونست و بنا بر اين مضاف محذوف باشد و يا معنى آنست كه الا حال * ( مَنْ أَتَى اللَّه بِقَلْبٍ سَلِيمٍ ) * هم چنان كه كسى گويد كه هل لزيد مال و بنون تو در جواب گويى ( ماله و بنوه سلامة قلبه ) كه مراد تو نفى مال و بنونست از او و اثبات سلامتى قلب براى او بدل آن و يا استثناى منقطع است و معنى آنكه آن روز مال و بنون نفع نرسانند و لكن سلامتى آن كسى كه بيايد بقلب سليم نفع دهد او را و اين نيز بتقدير مضافست\r\n* ( وَأُزْلِفَتِ الْجَنَّةُ ) * و روزى كه نزديك گردانيده شود بهشت * ( لِلْمُتَّقِينَ ) * براى پرهيزكاران تا اهل\r\n","description":"","footnote":"","page_name":" 429 ","page_number":429},
  {"content":"\r\nموقف آن را بينند و بمشاهدهء منازل خود مسرور شوند * ( وَبُرِّزَتِ الْجَحِيمُ ) * و ظاهر كرده شود آتش دوزخ * ( لِلْغاوِينَ ) * براى گمراهان تا در آن نگرند و مقامات خود را ببينند و غم و الم و حسرت ايشان بيفزايد و اختلاف فعلين جهت ترجيح است جانب وعد را هشام بن سعيد روايت كند كه از ابى عبد اللَّه ( ع ) پرسيدم از معنى الْغاوُونَ فرمود آنان كه بدانند و بشناسند حقرا و عمل بخلاف آن كنند و در خبر ديگر آمده كه ايشان بنى اميه‌اند و فلان فلان * ( وَقِيلَ لَهُمْ ) * و گفته شود مر ايشان را يعنى فرشتگان به حكم حق سبحانه از ايشان پرسند بر وجه توبيخ كه * ( أَيْنَ ما كُنْتُمْ ) * آيا كجااند آنچه بوديد كه پيوسته * ( تَعْبُدُونَ ) * مىپرستيديد آن را * ( مِنْ دُونِ اللَّه ) * بجز از خدا يعنى كجااند خدايان شما كه بديشان اميدوار بوديد * ( هَلْ يَنْصُرُونَكُمْ ) * آيا هيچ يارى مىدهند شما را بدفع عذاب از شما * ( أَوْ يَنْتَصِرُونَ ) * يا انتقام ميكشند براى شما از كسى كه عذاب شما مىكند و گويند انتصار بمعنى امتناع است يعنى آيا ممتنع مىشوند از عذاب خود و دفع ميكنند آن را از خود چه در آن روز همه كفار با اصنام و اوثان خود در آتش دوزخ باشند و وقود نار كما قال * ( فَكُبْكِبُوا فِيها ) * پس بر وى درافكنده شوند در دوزخ * ( هُمْ وَالْغاوُونَ ) * بتان و گمراهان يعنى پرستندگان ايشان كبكبه تكرير كب است به جهت تكرير معنى آن يعنى هر كرا در آتش دوزخ اندازند پياپى بر وى افتد تا آنكه در قعر دوزخ جاى گيرد * ( وَجُنُودُ إِبْلِيسَ ) * و بدوزخ انداخته شوند لشگرهاى ابليس يعنى متابعان وى از عصاة يا اعوان و زرارى و * ( أَجْمَعُونَ ) * همه ايشان اين تاكيد جنود است يا تاكيد ضمير و آنچه معطوفست بر آن * ( قالُوا ) * گويند كافران * ( وَهُمْ فِيها ) * و حال آنكه ايشان در دوزخ * ( يَخْتَصِمُونَ ) * دشمنى كنند با يكديگر يعنى عبدهء اصنام با بتان گويند در وقتى كه حق تعالى اصنام را ناطق ساخته باشد تا تخاصم صحيح باشد و ميتواند بود كه اين تخاصم ميان عصات و شياطين باشد يعنى كافران با ديوان تخاصم كرده گويند * ( تَاللَّه ) * به خدا سوگند * ( إِنْ كُنَّا ) * بدرستى كه ما بوديم * ( لَفِي ضَلالٍ مُبِينٍ ) * هر آينه در گمراهى هويدا و پيدا * ( إِذْ نُسَوِّيكُمْ ) * وقتى كه برابر ميكرديم شما را در استحقاق عبادت * ( بِرَبِّ الْعالَمِينَ ) * بپروردگار عالميان * ( وَما أَضَلَّنا ) * و گمراه نكردند ما را و بر ضلالت نداشتند * ( إِلَّا الْمُجْرِمُونَ ) * مگر بدكاران از مهتران و پيشوايان ما كه بايشان اقتدا ميكرديم\r\n","description":"","footnote":"","page_name":" 430 ","page_number":430},
  {"content":"\r\nو يا از ديوان گمراه سازنده و سدى گفته كه مراد بمجرمين جماعت سالفه‌اند كه كفار به ايشان اقتدا نموده باشند و ابن جريح فرموده كه مراد ابليس و قابيلاند چه قابيل اول كسى بود كه ابتدا قتل و انواع معاصى نمود\r\n* ( فَما لَنا ) * پس نيست ما را اكنون هيچ كس * ( مِنْ شافِعِينَ ) * از شفاعت كنندگان چنانچه مؤمنانرا هست از ملائكه و انبياء * ( وَلا صَدِيقٍ ) * و نه دوستى * ( حَمِيمٍ ) * مهربان و با شفقت هم چنان كه ايشان را هست و اين مشتق است از حامد بمعنى خاصه كه بمعنى صديق خاص است و در قوة القلوب و بعضى ديگر از تفاسير آورده‌اند كه حميم در اصل هميم بوده ها را به حا بدل كرده‌اند جهت قرب مخرج و هميم از اهتمام مأخوذ است يعنى باريكه در آن روز اهتمام كند در مهم كافران و شرط دوستى بجا اورد نخواهد بود چه تصادق مخصوص خواهد بود بمؤمنان و اما اهل نار ميان ايشان تعادى و تباغض خواهد بود كما قال اللَّه تعالى الأَخِلَّاءُ يَوْمَئِذٍ بَعْضُهُمْ لِبَعْضٍ عَدُوٌّ إِلَّا الْمُتَّقِينَ و گويند معنى آنست كه نيست ما را شفعاء و صديق حميم از آنان كه ما ايشان را شفعاء و اصدقاء خود ميدانستيم چه اعتقاد ايشان آن بود كه اصنام شفعاء ايشان باشند نزد خداى و شياطين الانس اصدقاى ايشان باشند در آن روز و يا آنكه مراد اين باشد كه چون ايشان در مهلكهء عذاب افتند بدانند كه شفعاء و اصدقاء نفع نخواهند داد ايشان را و دفع عذاب از ايشان نخواهند نمود پس مراد بنفى شفعاء و اصدقاء نفى آن چيزيست كه متعلقست به آن از نفع چه آنچه نفع نرساند در حكم معدوم است و جمع شافع و وحدت صديق به جهت كثرت شفعاء است در عادت و قلت صديق و يا به جهت اطلاق صديق بر جمع مانند عدو چه آن در اصل مصدر است چون حنين و صهيل و بدانكه كفار اين سخن را وقتى گويند كه پيغمبران و مؤمنان گناه كاران اهل ايمان را شفاعت كنند چنان كه جابر بن عبد اللَّه انصارى روايت كند كه رسول ( ص ) فرمود كه چون اهل بهشت در بهشت قرار گيرند بعضى از ايشان گويند كه بار خدايا حال صديق من فلان چيست خطاب آيد كه وى در دوزخ گرفتار است بجزاى گناه خود اين مؤمن زبان بشفاعت گشوده گويد بار خدايا چه شود اگر بكرم عميم خود او را به من بخشى حقتعالى فرمايد كه او را به تو بخشيدم پس بملائكه امر نمايد كه اخرجوا له صديقه الى الجنة بيرون آوريد براى او صديق او را از دوزخ و ببهشت رسانيد كفار چون بينند كه عصاة مؤمنين بشفاعت اصدقا از دوزخ خلاص شده‌اند و ببهشت رفتند و همين ايشان در دوزخ ماندند گويند كه * ( فَما لَنا مِنْ شافِعِينَ وَلا صَدِيقٍ حَمِيمٍ ) * عياشى به اسناد خود از حمران بن اعين نقلكرده كه ابو عبد اللَّه ( ع ) فرمود كه\r\nو اللَّه لنشفعن لشيعتنا و اللَّه لنشفعن لشيعتنا و اللَّه لنشفعن لشيعتنا حتى يقول الناس\r\nو بروايت ديگر\r\nحتى يقول عدونا فما لنا من شافعين و لا صديق حميم\r\nيعنى آن حضرت سه بار تكرار فرمود كه به خدا\r\n","description":"","footnote":"","page_name":" 431 ","page_number":431},
  {"content":"\r\nسوگند كه ما شفاعت كنيم شيعيان خود را تا آنكه مردمان يا دشمنان ما گويند كه ما را هيچ شفيعى و صديقى و حميمى نيست و ابان بن تغلب روايت كرده كه از ابى عبد اللَّه ( ع ) شنيدم كه ميفرمود كه\r\nان المؤمن ليشفع يوم القيمة لاهل بيته فيشفع فيهم حتى يبقى خادمه فيقول و يرفع سبابته يا رب خويدمي كان يقينى الحر و البرد فيشفع فيه\r\nيعنى بدرستى كه مؤمن در روز قيامت شفاعت اهل بيت خود كنند حقتعالى شفاعت او را در حق ايشان قبول فرمايد پس هر دو انگشت سبابه خود را بردارد و گويد بار خدايا خادمك مرا از عذاب نجات ده كه او مرا از سرما و گرما نگاه داشته حقتعالى اجابت شفاعت او نمايد و در خبر ديگر از ابى جعفر ( ع ) منقولست كه\r\nان المؤمن ليشفع بجاره و ما له حسنة فيقول يا رب جارى كان يكف عنى الاذى فيشفع فيه و ان ادنى المؤمنين شفاعة ليشفع لثلاثين انسانا\r\nبدرستى كه مؤمن همسايه خود را كه هيچ حسنهء از او صادر نشده باشد شفاعت نمايد و گويد بار خدايا همسايهء من دفع اذيت و ضرر از من ميكرد حقتعالى شفاعت او را دربارهء او قبول كند بدرستى كه كمترين اهل ايمان از روى شفاعت شفاعت سى كس تواند كرد و در آثار آمده كه هيچ جايى نباشد كه جمعى از مؤمنان آنجا مجتمع شوند كه در ميان ايشان بندهء باشد از اهل شفاعت الا كه شفاعت او در حق همهء ايشان قبول كنند و اهل كفر و شرك از اين سعادت محروم باشند و در عذاب ابدى گرفتار شوند و از روى تحسر گويند * ( فَلَوْ أَنَّ لَنا ) * پس كاشكى بودى ما را * ( كَرَّةً ) * بازگشتى به دنيا * ( فَنَكُونَ ) * تا ميبوديم * ( مِنَ الْمُؤْمِنِينَ ) * از باور دارندگان و گرويدگان تا شفاعت ما ميكردند اينكلام تمنى ايشانست مر رجعت را و اقامة لو در مقام ليت بجهة تلافى ليت و لو است در معنى تقدير و ميتواند بود كه لو بر معنى شرطيه خود باشد و جواب آن محذوف اى ( فلو ان لنا كرة لفعلنا كذا و كذا ) و قوله * ( فَنَكُونَ مِنَ الْمُؤْمِنِينَ ) * جواب تمنى است يا عطفست بر زكرة اى ( لو ان لنا ان نكر فنكون من المؤمنين ) * ( إِنَّ فِي ذلِكَ ) * بدرستى كه در آنچه مذكور شد از خبر ابراهيم و احتجاج او بقوم * ( لآيَةً ) * هر آينه علامتيست كه عقلا بدان عبرت گيرند و حجتى و موعظهء مر كسى را كه ارادهء آن نمايد كه به آن استبصار كند و به نظر اعتبار در آن نگرد چه قصهء وى بر انظم ترتيب است و احسن تقرير كه متأمل در آن متفطن مىشود به جهت عزارة علم او به جهت آنچه در او است از اشاره به اصول علوم دينيه و تنبيه بر دلايل آن و حسن دعوت او مرقوم خود را و حسن مخالفت او با ايشان و كمال اشفاق او بر ايشان و تصور امر در نفس خود و اطلاق وعده و وعيد بر سبيل حكايت به جهت تعريض و ايقاظ مر ايشان را تا ادعى\r\n","description":"","footnote":"","page_name":" 432 ","page_number":432},
  {"content":"\r\nباشد مر ايشان را باستماع و قبول * ( وَما كانَ أَكْثَرُهُمْ ) * و نبودند اكثر قوم ابراهيم * ( مُؤْمِنِينَ ) * گرويدگان به او چه از اهل بابل جز دختر نمرود كسى ايمان نياورده بود * ( وَإِنَّ رَبَّكَ ) * و بدرستى كه آفريدگار تو * ( لَهُوَ الْعَزِيزُ ) * او است غلبه كننده بر مشركان و قادر بر تعجيل انتقام از ايشان كه سطوات قهر او مردود نگردد * ( الرَّحِيمُ ) * مهربان به امهال عذاب ايشان تا ايمان آرند ايشان يا يكى از ذريهء ايشان و يا بخشايندهء كه توبهء بندگان رد نكند و بىاحتجاج بر ايشان عذاب نفرمايد * ( كَذَّبَتْ ) * تكذيب كردند * ( قَوْمُ نُوحٍ الْمُرْسَلِينَ ) * گروه نوح فرستادگان را تا نيت فعل به جهت تا نيت قومست و تصغير آن بر قويمه دالست بر آن حاصل كه نوح ( ع ) از رسل گذشته خبر داد و قوم او باور نكردند و گفتند هيچ پيغمبرى بخلقان نيامده و يا آنكه مرا تكذيب نوح ( ع ) است چه تكذيب يك پيغمبر موجب تكذيب همه است زيرا كه هر يك داعى بندگانند بر توحيد و عدل و ساير اصول اسلام پس مكذب يكى مكذب جميع ايشان خواهد بود و قول اول اظهر است و مصدق اين است قول ابى جعفر ( ع ) در تفسير اين آيه كه يعنى\r\nبالمرسلين نوحا و الانبياء الذين كانوا بينه و بين آدم ع\r\n* ( إِذْ قالَ لَهُمْ ) * ياد كن اى محمد چون گفت مر ايشان را * ( أَخُوهُمْ نُوحٌ ) * برادر ايشان نوح مراد اخوت نسبى است چنانچه امير المؤمنين ع فرمود اخواننا بغوا علينا و منه قول العرب يا اخى بنى تميم كه مراد واحدى از ايشان است يعنى نوح كه سلسلهء نسب او به ايشان منتهى بود گفت مر ايشان را كه * ( أَ لا تَتَّقُونَ ) * آيا نميترسيد از خدا كه ترك عبادت او ميكنيد و بپرستش اصنام اشتغال مىنمائيد و تكذيب و مخالفت من ميكنيد * ( إِنِّي ) * بدرستى كه من * ( لَكُمْ رَسُولٌ أَمِينٌ ) * مر شما را فرستاده‌ام با امانت و مشهور به اين صفت در ميان شما پس سخن من حق خواهد بود و مجرد از شايبهء كذب و بهتان * ( فَاتَّقُوا اللَّه ) * پس بترسيد از خداى و ترك عبادت اصنام كنيد و بوحدانيت او را پرستش نمائيد * ( وَأَطِيعُونِ ) * و فرمان بريد مرا در قبول ايمان و اذعان توحيد و طاعة و عبادت او سبحانه بر وجه اخلاص * ( وَما أَسْئَلُكُمْ ) * و نميخواهم شما را * ( عَلَيْه ) * بر نصح و تبليغ دعوت و اداى رسالت * ( مِنْ أَجْرٍ ) * هيچ مزدى * ( إِنْ أَجْرِيَ ) * نيست اجرت رسالت من * ( إِلَّا عَلى رَبِّ الْعالَمِينَ ) * مگر بر پروردگار عالميان\r\n* ( فَاتَّقُوا اللَّه ) * پس بترسيد از عقوبت او سبحانه * ( وَأَطِيعُونِ ) *\r\n","description":"","footnote":"","page_name":" 433 ","page_number":433},
  {"content":"\r\nو فرمانبردارى من كنيد تكرير امر بتقوى و اطاعت جهت تاكيد حجة است بر ايشان و تقرير آن در نفوس ايشان چه قوم نوح بغايت سختدل و بىآذرم بودند و بجهة تنبيه است بر آنكه هر يك از امانت و حسم طمع او دلالت مىكند بر وجوب اطاعت او در چيزى كه ايشان را به آن دعوت مىكند فكيف كه هر دو با هم مجتمع شده باشند و يا به جهت اشارت به آنكه هر يك از آن تعلق بعلتى دارد از امانت و قطع طمع پس قوم نوح از روى انكار * ( قالُوا ) * گفتند در جواب نوح * ( أَ نُؤْمِنُ لَكَ ) * آيا ايمان آريم و تصديق كنيم ترا * ( وَاتَّبَعَكَ الأَرْذَلُونَ ) * و حال آنكه پيروى تو كرده‌اند سفلكان و بيقدران و فرومايگان و اهل خست و دنائت كه نه حسب دارند و نه نسب و نه جاه و مال چه اهل صنايع دنيه و خسيسه‌اند ابن عباس گفته كه مراد ايشان به اين قول اهل حياكت بودند و عكرمه گفت كه مراد ايشان به اين گفتار كفش گران بودند و نزد جمعى ديگر حجام حاصل كه ايشان بجهة سخافت عقل و قصور راى خود بر حطام دنيا اتباع اين جماعت را كه بيمال و جاه بودند مانع اتباع ايمان خود دانستند و دليل بطلان ايمان و اتباع قول نوح دانستند و به اين قول اشاره كردند به آنكه اتباع اراذل نه از سر نظر و وجه بصيرت است بلكه به جهت توقع مال و رفعت به ظاهر مؤالفند و اما به باطن مخالف و لهذا نوح ( ع ) * ( قالَ ) * گفت در جواب ايشان * ( وَما عِلْمِي ) * و نيست دانش من يا چه باشد علم من * ( بِما كانُوا يَعْمَلُونَ ) * به آنچه هستند كه ميكنند آن را از روى اخلاص يا طمع در طعمه يعنى حكم من بر ظاهر است و چون ايشان عمل اهل ايمان ميكنند پس بر من واجبست كه حمل آن بر اخلاص كنم و بر حسب ظاهر * ( إِنْ حِسابُهُمْ ) * نيست حساب بواطن ايشان * ( إِلَّا عَلى رَبِّي ) * مگر بر پروردگار من كه مطلع است بر آن * ( لَوْ تَشْعُرُونَ ) * اگر دانيد كه عالم الغيب او است هر آينه دانيد قول مرا در اينباب و ليكن جاهليد پس مىگوييد آنچه نميدانيد قريش نيز به همين طريقه سلوك نموده در اصحاب حضرت رسول ( ص ) طعن كردند و اتباع انبيا نيز به اين صفة بودند چنان كه آورده‌اند كه هرقل كه پادشاه روم بود ابو سفيان را از اتباع رسول عليه السّلام سؤال كرد او گفت هم ضعفاء الناس و اراذلهم هرقل گفت ما زالت اتباع الانبياء كذلك حاصل كه چون قوم نوح ( ع ) اتباع او را طعن كردند و استرذال ايشان نمودند در ايمان ايشان و گفتند ايشان از روى نظر و بصيرت ايمان نياورده‌اند بلكه بر سبيل هواى نفس و بادى الامر به تو گرويده‌اند كما قال اللَّه تعالى حكاية عنهم أَراذِلُنا بادِيَ الرَّأْيِ نوح ( ع ) بگفتار لو تشعرون رد اعتقاد ايشان فرمود و انكار اينكه مؤمن را اراذل گويند و اگر چه افقر مردمان باشد و افضع ايشان در حسب و نسب چه بحسب حقيقة غناء غناء\r\n","description":"","footnote":"","page_name":" 434 ","page_number":434},
  {"content":"\r\nدين است و نسب نسب تقوى و ايشان نظر به اين نكرده گفتند اراذل را از مجلس خود بران تا ما با تو مجالست نمائيم و سخن ترا بشنويم نوح عليه السّلام فرمود كه * ( وَما أَنَا ) * و نيستم من * ( بِطارِدِ الْمُؤْمِنِينَ ) * راننده مؤمنان از پيش خود * ( إِنْ أَنَا ) * نيستم من * ( إِلَّا نَذِيرٌ مُبِينٌ ) * مگر بيم كنندهء آشكارا يعنى مبعوث شده‌ام بدعوت مكلفان خواه اغنياء و خواه فقراء اينكلام در حكم علت عدم طرد است يعنى مرا فرستاده‌اند تا انذار بندگان كنم از كفر و معاصى اعم از آنكه اعزا باشد يا اذلاء پس چگونه لايق به حال من باشد كه طرد فقرا كنم بجهة استتباع اغنيا و يا نيست بر من مگر انذار شما انذارى بين ببرهان واضح پس جايز نباشد مرا كه طرد ايشان كنم براى استرضاى شما * ( قالُوا ) * گفتند كافران * ( لَئِنْ لَمْ تَنْتَه يا نُوحُ ) * اگر باز نايستى اى نوح از آنچه مىگويى يعنى از دعوت و انذار * ( لَتَكُونَنَّ ) * هر آينه باشى * ( مِنَ الْمَرْجُومِينَ ) * از دشنام داده شدگان و راندگان و يا از كشته شدگان به سنگ از ابو حمزه ثمالى روايتست كه در هر موضع از قرآن كه لفظ رجم واقع شده بمعنى قتل است الا در سورهء مريم در قول لئن لم تنته لارجمنك كه بمعنى شتم است القصه نوح چون اين كلمات تهديد آميز از قوم شنيد و نوميدى ايمان ايشان دريافت روى نياز بدرگاه\r\nبىنياز آورده * ( قالَ ) * گفت اى پروردگار من * ( رَبِّ إِنَّ قَوْمِي ) * بدرستى كه گروه من * ( كَذَّبُونِ ) * تكذيب كردند مر او بدروغ نسبت دادند اين كلام براى اظهار تكذيب حق بود كه بجهة آن ايشان را هدف تير نفرين كرد نه تخويف ايشان مر آن را و استخفاف ايشان بر امر حق حاصل كه نوح عليه السلام فرمود كه چون قوم از روى عناد تكذيب من كردند و مرا در دعوى رسالت باور نداشتند * ( فَافْتَحْ ) * پس حكم كن * ( بَيْنِي وَبَيْنَهُمْ ) * ميان من و ايشان * ( فَتْحاً ) * حكم كردنى و اين از فتاحه ماخوذ است كه بمعنى حكم است و منه ( الفتاح لانه يفتح المستغلق كما سمى فيصلا لانه يفصل بين الخصومات ) * ( وَنَجِّنِي ) * و باز رهان مرا از قصد ايشان و يا از شامت عمل ايشان * ( وَمَنْ مَعِيَ ) * و هر كه را كه با منست * ( مِنَ الْمُؤْمِنِينَ ) * از گرويدگان و يا نجات ده ما را از عذاب نازل بر ايشان غرض از اين مناجات اخبار است بتكذيب زيرا كه نوح عليه السّلام عالم بود به آنكه او سبحانه عالم الغيب و الشهادة است و ليكن مراد او از اين آن بود كه من بر ايشان دعا ميكنم نه بجهة اينكه مرا بخشم آورده‌اند و ايذاء من كرده‌اند بلكه دعاى بد من دربارهء ايشان جهة تست و دين تو چه ايشان تكذيب وحى تو كرده‌اند و انكار وحدانيت و ارسال تو پس عذاب بر آنها نازل گردان و مر او هر كه با منست\r\n","description":"","footnote":"","page_name":" 435 ","page_number":435},
  {"content":"\r\nاز آن خلاصى بخش * ( فَأَنْجَيْناه ) * پس نجات داديم او را * ( وَمَنْ مَعَه ) * و هر كه را با او بود از مؤمنان * ( فِي الْفُلْكِ الْمَشْحُونِ ) * در كشتى پر از آدميان و امتعه و ماكولات و انواع حيوانات\r\n* ( ثُمَّ أَغْرَقْنا ) * پس غرق ساختيم * ( بَعْدُ ) * پس از رهانيدن او و اتباع او * ( الْباقِينَ ) * باز پس ماندگان از كشتى يعنى گروه كفار كه بر ايشان مبعوث بود * ( إِنَّ فِي ذلِكَ ) * بدرستى كه در صبر نوح عليه السّلام بر ايذاى قوم و عناد و جحود ايشان و غرقه گشتن ايشان بجهة آن و انجاء اهل ايمان در كشتى * ( لآيَةً ) * هر آينه علامتيست شايع و متواتر مر كسانى را كه به آن متعظ شوند و پند گيرند و از وادى ضلالت محترز شده اقتدا به پيغمبران كنند و در صراط مستقيم سلوك نمايند * ( وَما كانَ أَكْثَرُهُمْ ) * و نبودند بيشتر قوم نوح عليه السّلام * ( مُؤْمِنِينَ ) * گرويدگان به خدا و پيغمبر او بلكه از قوم او همين هفتاد و نه تن ايمان آورده با وى در كشتى بودند * ( وَإِنَّ رَبَّكَ ) * و بدرستى كه آفريدگار تو * ( لَهُوَ الْعَزِيزُ ) * هر آينه او است توانا بر عقوبة كافران و منتقم بر ايشان * ( الرَّحِيمُ ) * مهربان بامهال عذاب از ايشان تا حجة بر ايشان لازم گردد يعنى از الزام حجة و اظهار بينه بر طريق حق انزال عذاب نفرمايد و يا رحيم است بر مؤمنان در انجاى نوح و اتباع او در كشتى و يا بر توفيق پيغمبران در حلم و بردبارى و احتجاج بر كافران * ( كَذَّبَتْ عادٌ ) * بدروغ داشتند قبيلهء عاد * ( الْمُرْسَلِينَ ) * فرستادگان را تانيث فعل باعتبار قبيله است و عاد در اصل اسم پدر ايشان بوده و در ما سبق مرقوم شد كه انكار احد انبيا موجب انكار همه است * ( إِذْ قالَ لَهُمْ ) * ياد كن اى محمد صلى اللَّه عليه و إله و سلَّم چون گفت مر ايشان را * ( أَخُوهُمْ هُودٌ ) * برادر نسبى ايشان هود * ( أَ لا تَتَّقُونَ ) * آيا پرهيز نميكنيد از شرك يا نميترسيد از نزول عذاب الهى و از وقوع عقاب پادشاهى خايف نمىشويد * ( إِنِّي لَكُمْ ) * بدرستى كه من مر شما را * ( رَسُولٌ أَمِينٌ ) * فرستاده‌ايم امين بر وحى و رسالت يعنى آنچه بر من نازل شده از حق تعالى به همان طريق بشما ميرسانم و بتغيير و تبديل در آن خيانت نميكنم و يا آنكه چون من بصفة امانت مشهور و معروفم در ميان شما پس هر آينه ميدانيد كه قول من حق و صدقست و معرا از شائبه كذب و تهمت * ( فَاتَّقُوا اللَّه ) * پس بترسيد از خدا و ترك مخالفت او كنيد * ( وَأَطِيعُونِ ) * و فرمان بريد مرا در آنچه شما را بدان دعوت ميكنم * ( وَما أَسْئَلُكُمْ عَلَيْه ) * و نميطلبم از شما بر تبليغ رسالت و اداء دعوت * ( مِنْ أَجْرٍ ) * هيچ مزدى\r\n","description":"","footnote":"","page_name":" 436 ","page_number":436},
  {"content":"\r\nاز مال و متاع دنيا * ( إِنْ أَجْرِيَ ) * نيست پاداش من بر اين * ( إِلَّا عَلى رَبِّ الْعالَمِينَ ) * مگر بر آفريدگار عالميان تقدير قصص بقول مذكور بجهة دلالة است بر آنكه بعث مقصور است بر خواندن پيغمبران قوم خود را بمعرفة حق و فرمانبردارى در آنچه مقرب مدعو باشد به ثواب او سبحانه و مبعدوى از عقاب او و همهء انبيا در اين دعوت مبرا بودند از مطالع دينيه و اغراض دنيويه و متفق برخواندن قوم خود بر اصول مذهب از توحيد و عدل و بعث و نشر و اگر چه مختلف بودند در بعضى تفاريع و چون قوم هود بلهو و لعب مشغول بودند و بعبث و بازى اوقات ميگذرانيدند از اينجهة هود ع انكار اين معنى نموده و فرمود كه * ( أَ تَبْنُونَ ) * آيا بنا ميكنيد * ( بِكُلِّ رِيعٍ ) * بهر موضع بلند * ( آيَةً ) * علامتى براى تماشاى آينده و رونده * ( تَعْبَثُونَ ) * بازى ميكنيد به بنيان آن بدون آنكه شما را به آن بنا احتياج باشد و در آنجا ساكن شويد و مقاتل بن سليمان فرموده كه ايشان در سفرها بسيارها راه رفتندى و راه بستاره ها بردندى و در سراهها بناهاى بلند و ميلهاى مرتفع بنا كردندى ببعث و اصلا بان احتياج نداشتند و گفته‌اند كه مراد به اين سراها است كه بر بلندى بنا كردندى و ايشان را به آن احتياج نبودى و كارى كه كسى كند بدون احتياج بدان عبث باشد و نزد بعضى آنست كه بر سر راهها خانهاى بلند ميساختند و در آنجا مينشستند و هر كه بر ايشان بگذشتى با او بازى كردندى مجاهد گفته كه مراد كبوتر خانها است كه براى طيران كبوتران و بازى كردن به آنها بر بلندى ساختندى و يا قصور رفيعه بنا كردندى و به آن بر يكديگر افتخار كردندى از پيغمبر ( ص ) مرويست كه هر كه بنائى بسازد آن بنا و بال وى باشد در آخرت مكر گاهى كه او را به آن گريزى نباشد و بريره از انس مالك روايت كند كه روزى پيغمبر ( ص ) قبهء رفيعى به نظر درآورد و فرمود\r\nكه ما هذه اين چيست اصحاب گفتند يا رسول اللَّه مالك ابن شخصى از انصار است آن حضرت آنجا مكث فرمود تا صاحب آن حاضر شد و چون نزد پيغمبر ( ص ) آمد سلام كرد حضرت از وى روى بگردانيد آن شخص اثر غضب رسول ( ص ) را نسبت به خود دريافت و شكايت آن را ببعضى از اصحاب كرد و گفت به خدا سوگند كه رسول خدا به نظر غضب بر من نگاه مىكند و از من اعراض مىكند نميدانم كه از من چه صادر شده گفتند كه پيغمبر ( ص ) قبهء ترا بديد و گفت اين از كيست گفتيم از فلان پس آن مرد قبه را بكند و با زمين هموار كرده روز ديگر چون پيغمبر ( ص ) به آنجا رسيد قبه را نديد سبب آن را پرسيد گفتند صاحب او بما شكايت كرد از اعراض شما از او ما صورت حال را بوى گفتيم او هدم آن كرد فرمود كه\r\nان كل بناء يبنى و بال على صاحبه يوم القيمة الا ما لا بد منه\r\nالقصه هود بر سبيل انكار بقوم خود گفت بناها ميسازيد بر مواضع بلند به جهت لهو و لعب بدون احتياج به آن * ( وَتَتَّخِذُونَ ) * و فرا\r\n","description":"","footnote":"","page_name":" 437 ","page_number":437},
  {"content":"\r\nميگيريد * ( مَصانِعَ ) * حوضهاى آب يا كوشك محكم يا ابنيهء رفيعه يا قلاع حصينه و اين جمع مصنع است * ( لَعَلَّكُمْ تَخْلُدُونَ ) * گوييا شما جاويد خواهيد بود در آن و به جهت ابى بناى آن را محكم ميگردانيد به گچ و آجر چه اين ابنيه بناى كسانيست كه طمع خلود در آن دارند\r\n* ( وَإِذا بَطَشْتُمْ ) * و چون سخت گرفتيد يعنى مؤاخذه كرديد مردمان را بشمشير يا بتازيانه * ( بَطَشْتُمْ ) * سختگيرى كرديد * ( جَبَّارِينَ ) * در حالتى كه متكبرانيد و سركشان بدون شفقت و رافت و مهربانى و قصد تاديب و عاقبت بينى كسى است كه از سر غضب مردمان را زند و كشد و به عذاب تعجيل كند بىآنكه از عاقبت انديشد * ( فَاتَّقُوا اللَّه ) * پس بترسيد از خداى به ترك اين اشياى قبيحه و افعال شنيعه * ( وَأَطِيعُونِ ) * و فرمان بريد مرا در آنچه ميفرمايم كه اين انفع است مر شما را در دنيا و عقبى * ( وَاتَّقُوا الَّذِي أَمَدَّكُمْ ) * و بترسيد از آن خداى كه مددكارى كرد شما را * ( بِما تَعْلَمُونَ ) * به آنچه ميدانيد و ميشناسيد از انواع نعمتها هود ( ع ) تكرير اتقا فرموده در حالتى كه مرتب ساخته بر او امداد خداى تعالى ايشان را به آنچه معرفت دارند به آن از انواع نعم به جهت تعليل انقا و تنبيه بر وعد بر آن بدوام امداد و بر وعيد ترك آن بانقطاع آن و بعد از آن تفصيل بعضى از اين نعم نموده هم چنان كه بر وجه انكار بعضى از افعال شنيعه ايشان را تفصيل كرده بعد از اجمال آن بقوله الا تتقون به جهت مبالغه در ايقاظ و حث بر تقوى و فرمود كه * ( أَمَدَّكُمْ ) * امداد كرد شما را * ( بِأَنْعامٍ ) * بچهارپايان چون شتر و گاو و گوسفند تا از ايشان اخذ فوايد ميكنيد * ( وَبَنِينَ ) * و به پسران تا در همه حال حافظ و راعى انعاماند و يار و مددكار شما * ( وَجَنَّاتٍ ) * و ببوستانها كه از ميوهء آن منتفع ميشويد * ( وَعُيُونٍ ) * و بچشمهاى آب كه مهم سقيا و نشو و نماى زروع و اشجار به آن با تمام ميرسانيد بعد از آن ايعاد ايشان فرموده بقوله * ( إِنِّي أَخافُ عَلَيْكُمْ ) * بدرستى كه من ميترسم بر شما كه بر شرك مسريد * ( عَذابَ يَوْمٍ عَظِيمٍ ) * عذاب روزى بزرگ در دنيا كه آن روز هبوب صرصر است و در آخرت كه عذاب آتش دوزخ است چه او سبحانه هم چنان كه قادر است بر انعام قادر است بر انتقام وصف يوم بعظمة باعتبار وقوع عذاب عظيمست در آن * ( قالُوا ) * گفتند عاديان در جواب هود ع * ( سَواءٌ عَلَيْنا ) * يكسانست بر ما * ( أَ وَعَظْتَ ) * آيا پند دهى ما را * ( أَمْ لَمْ تَكُنْ ) * يا نباشى * ( مِنَ الْواعِظِينَ ) * از پند دهندگان يعنى ما طريقه خود را از دست نمىدهيم خواه تو واعظ و\r\n","description":"","footnote":"","page_name":" 438 ","page_number":438},
  {"content":"\r\nناصح ما باشى يا نه ايثار اين كلام بر او عظمت ام الم تعظ با آنكه اخطر است جهت مبالغه است در قلت اعتداد ايشان بوعظ زيرا كه معنى مراد آنست كه خواه آنكه وعظ نمايى ما را و يا آنكه اصلا نباشى از اهل وعظ و از مباشران پس اين قول ابلغست در قلت اعتداد بوعظ از قول ( ام لم تكن تعظ ) و بعد از آن گفتند كه * ( إِنْ هذا ) * نيست اين كار كه ما بر آنيم از بتپرستى و تجبر و عمارت بناهاى مرتفع * ( إِلَّا خُلُقُ الأَوَّلِينَ ) * مگر عادت پيشينيان از ما كه متدين به آن بودند و معتقد آن و ما اقتدا كنندگانيم به آنها يا آنكه نيست آنچه تو بما آوردهء از توحيد و حساب و كتاب و ترك امور مذكوره مگر عادت آنها كه پيشتر از اين بودند از كسانى كه دعوى پيغمبرى مىكردند و مانند آنچه تو مىگويى ميگفتند و يا نيست آنچه ما بر آنيم از حيات و موت مگر عادت امور مذكوره و مگر عادت قديمه كه هميشه مردمان بران بوده‌اند و هرگز بعث و نشور نخواهد بود * ( وَما نَحْنُ بِمُعَذَّبِينَ ) * و نباشيم ما عذاب كرده شدگان بر اين عادت هاى قديمه * ( فَكَذَّبُوه ) * پس تكذيب كردند رسالت هود ( ع ) را * ( فَأَهْلَكْناهُمْ ) * پس هلاك كرديم ايشان را بباد صرصر بسبب آن تكذيب * ( إِنَّ فِي ذلِكَ ) * بدرستى كه در هلاك قوم عاد * ( لآيَةً ) * هر آينه نشانه ايست كه دلالت كند بر آنكه عاقبت اهل تكذيب به عذاب استيصال و عذاب اخروى كشد * ( وَما كانَ أَكْثَرُهُمْ ) * و نبودند بيشتر قوم عاد * ( مُؤْمِنِينَ ) * گرويدگان چه اندك از آن قبيله يهود ( ع ) گرويده بودند\r\n* ( وَإِنَّ رَبَّكَ ) * و بدرستى كه پروردگار تو * ( لَهُوَ الْعَزِيزُ ) * هر آينه او است غالب كه از عذاب كفار باك ندارد و هيچ كس او را در انتقام ايشان عاجز نسازد * ( الرَّحِيمُ ) * مهربان كه مؤمنانرا از مهلكه عقوبت بيرون آرد * ( كَذَّبَتْ ) * بدروغ داشتند * ( ثَمُودُ الْمُرْسَلِينَ ) * قبيلهء ثمود فرستادگان خداى را يعنى صالح و انبيايى كه بر او سابق بودند * ( إِذْ قالَ لَهُمْ ) * ياد كن چون گفت مر ايشان را * ( أَخُوهُمْ ) * برادر ايشان از حيثيت قرابت و نسب * ( صالِحٌ ) * صالح بن عبيد ( ع ) * ( أَ لا تَتَّقُونَ ) * آيا نميترسيد از عذاب خدا كه به دو شرك ميآوريد * ( إِنِّي لَكُمْ رَسُولٌ ) * بدرستى كه من مر شما را فرستاده‌ام * ( أَمِينٌ ) * مشهور به امانت و ديانت و راستى در افعال و اقوال * ( فَاتَّقُوا اللَّه ) * پس بترسيد و حذر كنيد از عذاب خداى * ( وَأَطِيعُونِ ) * و فرمان بريد مرا در امر و نهى * ( وَما أَسْئَلُكُمْ ) * و نميطلبم شما را * ( عَلَيْه ) * بر نصح و وعظ و يا بر تبليغ رسالت * ( مِنْ أَجْرٍ ) * هيچ مزدى كه به من دهيد\r\n","description":"","footnote":"","page_name":" 439 ","page_number":439},
  {"content":"\r\nتا به جهت آن متهم باشم در آنچه ميگويم و ميفرمايم بلكه طمع من از شما هدايت شما است * ( إِنْ أَجْرِيَ ) * نيست جزاى من * ( إِلَّا عَلى رَبِّ الْعالَمِينَ ) * مگر بر خداى عالميان و بعد از اظهار عدم طمع اجر كه موجب تهمتست زبان بموعظه و نصيحت گشوده فرمود كه * ( أَ تُتْرَكُونَ ) * آيا طمع داريد كه واگذاشته خواهيد شد شما استفهام براى انكار است يعنى شما را نخواهند گذاشت * ( فِي ما هاهُنا ) * در آنچه هستيد اينجا يعنى در نعم دنيا از منازل و مساكن نزه و پر نعمت * ( آمِنِينَ ) * در حالتى كه ايمن باشيد از آفات و سالم از فوات و ميتواند بود كه همزه براى تقرير باشد به جهت تذكير نعمت در تخليهء و سبحانه ايشان را به آنچه متنعم اند در آن يعنى حق سبحانه شما را واگذاشته است در نعم دنيويه و امتعهء عاجله پس تفسير اين نعم مجمله ميفرمايد بقوله * ( فِي جَنَّاتٍ ) * در بوستانهاى پر از اشجار و اثمار * ( وَعُيُونٍ ) * و چشمه هاى آب و گويند مراد از عيون آبار است يعنى چاههاى پر از آب سرد و خنك چه قوم ثمود را چشمه و نهر نبوده * ( وَزُرُوعٍ ) * و كشتها * ( وَنَخْلٍ ) * و خرماستانهايى كه * ( طَلْعُها هَضِيمٌ ) * شكوفه هاى آن درختان لطيف و نازك و نرم بود به جهت لطافت ثمر آن ابن عباس فرموده كه طلع خرمائيست كه آن را كفرى خوانند و آن از لطف رطب است مشتق از طلوع به جهت آنكه طالع مىشود از نخل و هضيم بمعنى نضيج و عكرمه بر طب لين تفسير كرده و ضحاك گفته كه آن رطب ضامر است به جهت دخول بعضى از آن در بعضى متراكم بر بالاى يكديگر بر وجهى كه چون برهم افتد بعضى بعضى را بشكند و نزد مجاهد خرمائيست كه از غايت لطافت چون مس آن كند متفتت خورد و مرد گردد و نزد حسن خرماى بىاستخوانست ابو العاليه گفته كه خرمائيست كه چون در دهن نهند از همباز شود و مجاهد بر آنست كه خرما تا تراست هضيم گويند و چون خشك شد هشيم و گويند مراد نخل اناثست كه طلع آن الطف از ذكور است و افراد نخل بذكر با آنكه جنات شامل آن است به جهت فضل آنست بر ساير اشجار جنات و يا آنكه مراد صالح از جنات غير نخل بوده باشد از اشجار ديگر حاصل كه هود ع تذكير نعمت نموده بر ايشان و فرموده كه شما مرفه‌ايد و متنعم در جنات مثمره و زروع كثيره و عيون نابعه و در اجود نخل و انفع آن * ( وَتَنْحِتُونَ ) * و ميتراشيد براى مساكن خود * ( مِنَ الْجِبالِ ) * از كوه ها * ( بُيُوتاً ) * خانها * ( فارِهِينَ ) * در حالتى كه حاذق و ماهريد در تراشيدن سنگها و يا نازان و بشاش و خوشحال در آن و اين از فراهت مشتق است بمعنى كيس كه حذاقة است و بمعنى نشاط چه حاذق در عمل با نشاط و طيب قلبست\r\nو چون حقتعالى اين نعم مذكوره و قوت اين صناعت بشما ارزانى فرموده\r\n","description":"","footnote":"","page_name":" 440 ","page_number":440},
  {"content":"\r\n* ( فَاتَّقُوا اللَّه ) * پس بترسيد از خدا به ترك شرك و امل دور و دراز كه خير دنيا و عقباى شما در آنست * ( وَأَطِيعُونِ ) * و فرمان بريد مرا در اوامر و نواهى و جميع احكام الهى * ( وَلا تُطِيعُوا ) * و اطاعت مكنيد * ( أَمْرَ الْمُسْرِفِينَ ) * فرمان آن كافران را كه مسرفند بر نفس خود بكفر و طغيان مراد رؤساى ايشانست كه رهط بودند كه قصد هلاك صالح كردند پس در صفت ايشان ميفرمايد كه * ( الَّذِينَ يُفْسِدُونَ ) * آنان كه تباهى ميكنند * ( فِي الأَرْضِ ) * در زمين حجر * ( وَلا يُصْلِحُونَ ) * و بصلاح نميآرند كار خود را اين جملهء موصوله براى بيان و صفتيست كه موضح اسراف ايشانست و عطف لا يصلحون و يفسدون بجهة دلالت است بر خلوص فساد ايشان و عدم شوب صلاح به آن و استعارهء طاعت كه بمعنى انقياد آمر است از براى امتثال امر يا نسبت حكم آمر بامر او بر سبيل مجاز است * ( قالُوا ) * گفتند قوم ثمود در جواب صالح * ( إِنَّما أَنْتَ ) * جز اين نيست كه تو * ( مِنَ الْمُسَحَّرِينَ ) * از جادو كرده شدگانى يعنى جادوى بسيار به تو كرده‌اند تا عقل تو مغلوب شده و به اين مرتبه سفيه و بيخرد گشته و اين سخنان مىگويى و گويند مسحرين بمعنى ذوى سحر است كه آن بمعنى ريه است يعنى از جنس بشرى نه از نوع ملك و بنا بر اين قوله * ( ما أَنْتَ إِلَّا بَشَرٌ مِثْلُنا ) * تاكيد آن باشد يعنى نيستى تو مگر آدمى مانند ما به صورت بشرية چون قوم صالح وابسته صورت بودند و صالح را به صورت خود ديدند و از حقيقت حال وى محجوب شدند بهانه پيش گرفته گفتند تو مثل ما بشرى پس دعوى رسالت چرا ميكنى چون ترك اين دعوى نميكنى و در اين باب مصرى * ( فَأْتِ بِآيَةٍ ) * پس بيار نشانهء از خوارق عادت * ( إِنْ كُنْتَ ) * اگر هستى تو * ( مِنَ الصَّادِقِينَ ) * از راستگويان در دعوى خود صالح فرمود چه ميطلبيد تا بشما بنمايم ايشان اقتراح كردند كه از اينسنگ معين ناقه كه ده ماه از حمل او برآمده باشد بيرون آر و چون بيرون آيد فى الحال وضع حمل نمايد صالح بعد از اقتراح اين آيه متفكر شد جبرئيل آمد و گفت دو ركعت نماز بگذار و اين ناقه را از حق تعالى در خواه صالح به اين عمل نموده فى الحال بدعاى وى ناقهء كه مدعاى ايشان بود از سنگ بيرون آمد * ( قالَ ) * گفت صالح ( ع ) * ( هذِه ناقَةٌ ) * اين ناقه ايست كه شما طلبيده‌ايد * ( لَها شِرْبٌ ) * مر او راست نصيبى از آب * ( وَلَكُمْ ) * و مر شما راست * ( شِرْبُ يَوْمٍ مَعْلُومٍ ) * آبشخور روزى دانسته يعنى يك روز از آن او است و يك روز از براى شما مانند شرب سقى وقيت است بمعنى حظى و نصيبى از سقى و قوتست حاصل كه صالح فرمود كه شما اقتصار نمائيد بر\r\n","description":"","footnote":"","page_name":" 441 ","page_number":441},
  {"content":"\r\nشرب خود و در نوبت ناقه مزاحم آن مشويد * ( وَلا تَمَسُّوها بِسُوءٍ ) * و وى را مس مكنيد ببدى يعنى قصد زدن و كشتن وى مكنيد و اگر چنان كنيد شما * ( فَيَأْخُذَكُمْ ) * پس بگيرد شما را * ( عَذابُ يَوْمٍ عَظِيمٍ ) * عذاب روز بزرگ اعظم يوم به جهت عظم ما يحل فيه است و اين ابلغ است از تعظيم عذاب چه هر گاه وقت موصوف بعظمت باشد بسبب وقوع عذاب در او پس آن عذاب اشد خواهد بود القصه ايشان نصيحت صالح را كان لم يكن انگاشتند و گوش بموعظهء او نكردند و قصد كشتن ناقه كردند * ( فَعَقَرُوها ) * پس پى كردند ناقه را * ( فَأَصْبَحُوا نادِمِينَ ) * پس گشتند پشيمانان از اين فعل نزديك نزول بلا يعنى چون عذاب را معاينه ديدند از آن نادم شدند و ندامت و توبهء ايشان نفع بايشان نرسانيد در اين وقت زيرا كه وقت توبه قبل از نزول عذابست و يا آنكه ندم ايشان به جهت خود بوده نه بر وجه توبه * ( فَأَخَذَهُمُ الْعَذابُ ) * پس فرا گرفت ايشان را عذاب يوم عظيم كه موعود بود و آن صيحهء جبرئيل بود و همه بسبب آن مستاصل شدند اسناد عقر بهمهء ايشان به جهت آنست كه عاقر آن برضاى ايشان عقر ناقة نمود و لهذا عذاب بر همه ايشان نازل شد چنان كه بروايت صحيحه آمده كه عاقر آن گفت من عقر آن نميكنم مگر گاهى كه همه راضى شويد پس همه به اين عمل عمل رضا دادند حتى زنى كه پرده نشين بود بدر سراى وى آمدند و گفتند أ ترضين آيا به اين رضا مىدهى گفت نعم و همچنين همهء صبيان ايشان به اين رضا دادند پس عاقر عقر ناقه\r\nكرد و عذاب نازل شده همه را بگرفت و هلاك كرد و در روايت آمده كه مسطح ناقه را بمضيق شعبى ملجأ ساخت كه راه به هيچ مقرى نداشت كه از دست ايشان بجهد پس تيرى بر پاى او رسانيد و بعد از آن قيدار شمشيرى بوى رسانيد و بكشت و از امير المؤمنين ( ع ) مرويست كه اول چشمهء كه تابع شد چشمهء بود كه حقتعالى انفجار فرمود براى قوم صالح و صالح ايشان را گفت كه لَها شِرْبٌ وَلَكُمْ شِرْبُ يَوْمٍ مَعْلُومٍ و تفصيل اين حكايت با قصهء لوط ( ع ) مشروحا در سورة الاعراف مذكور شده * ( إِنَّ فِي ذلِكَ ) * بدرستى كه در آنچه نازل شد بثمود به جهت كفر و عتو و طغيان ايشان با وجود معجزهء صريحه * ( لآيَةً ) * هر آينه دلالتيست مر اهل اعتبار را بر آنكه كفر بعد از بيان حجت بينه و ظهور آيات مقترحه موجب نزول عذابست * ( وَما كانَ ) * و نبودند * ( أَكْثَرُهُمْ مُؤْمِنِينَ ) * بيشتر قوم ثمود گرويدگان و در روايت آمده كه از همهء قبايل ثمود با وجود كثرت چهار هزار كس ايمان آورده بودند و بس * ( وَإِنَّ رَبَّكَ ) * و بدرستى كه پروردگار تو * ( لَهُوَ الْعَزِيزُ ) * هر آينه او است غالب كه در انتقام مغلوب نگردد * ( الرَّحِيمُ ) * مهربان كه بدون استحقاق عذاب نفرمايد در نفى ايمان از اكثر\r\n","description":"","footnote":"","page_name":" 442 ","page_number":442},
  {"content":"\r\nايشان در اين معرض ايمان است به آنكه اگر اكثر ايشان يا نصف ايشان ايمان ميآوردند به عذاب مؤاخذه نميشدند و اشاره به اينكه عصمت قريش از مثل اين عذاب ببركت كسانى بود كه ايمان آورده‌اند از ايشان\r\n* ( كَذَّبَتْ قَوْمُ لُوطٍ ) * تكذيب كردند قوم لوط عليه السّلام يعنى اهل مؤتفكات * ( الْمُرْسَلِينَ ) * پيغمبران را چون ابراهيم و لوط و غير ايشان از انبياء سابق * ( إِذْ قالَ لَهُمْ ) * چون گفت مر ايشان را * ( أَخُوهُمْ لُوطٌ ) * برادر ايشان لوط عليه السّلام مراد برادر نسبى است چنان كه مكرر مذكور شد و گويند مراد اخوت شفقت است زيرا كه ميان لوط عليه السّلام و اهل مؤتفكه علاقه نبود حاصل كه لوط عليه السّلام ايشان را گفت * ( أَ لا تَتَّقُونَ ) * آيا نميترسيد در ارتكاب معاصى عظيمه از خداى * ( إِنِّي لَكُمْ ) * بتحقيق كه من شما را * ( رَسُولٌ أَمِينٌ ) * فرستاده‌ام كه امينم در نصيحت يعنى نيكو خواه شماام و غرض من از اين محض هداية شما است نه غير آن * ( فَاتَّقُوا اللَّه ) * پس بترسيد از خداى در ترك استماع نصيحت من * ( وَأَطِيعُونِ ) * و فرمان بريد مرا در قبول موعظه * ( وَما أَسْئَلُكُمْ عَلَيْه ) * و نميطلبم شما را بر پندى كه مىدهم * ( مِنْ أَجْرٍ ) * هيچ مزدى تا بر شما گران آيد و آن را بسمع قبول استماع نكنيد * ( إِنْ أَجْرِيَ ) * نيست مزد من بر اين * ( إِلَّا عَلى رَبِّ الْعالَمِينَ ) * مگر بر پروردگار عالميان و بعد از آن بر سبيل انكار و تقريع به ايشان گفت * ( أَ تَأْتُونَ الذُّكْرانَ ) * آيا مىآييد بمردان * ( مِنَ الْعالَمِينَ ) * از عالميان يعنى از ميان كسانى كه ما عداى شمااند از عالميان بذكران خلوت ميكنيد هم چنان كه با زنان كنند و غير شما در اين امر شريك شما نيست يا ميآييد بمردان از اولاد آدم با وجود فرط كثرت ايشان و غلبه اناث در ميان ايشان گوييا كه اناث را نمييابيد كه به اين امر شنيع و فعل قبيح اقدام مينمائيد و بنا بر تفسير اول مراد به عالمين هر كسيست كه نكاح كرده شود و بنا بر ثانى جميع آدميان * ( وَتَذَرُونَ ) * و مىگذاريد و دست باز ميداريد * ( ما خَلَقَ لَكُمْ ) * آن را كه آفريده است براى استماع شما * ( رَبُّكُمْ ) * پروردگار شما * ( مِنْ أَزْواجِكُمْ ) * از زنان شما اين بيان ما است اگر مراد به آن جنس اناث باشد يا از براى تبعيض اگر مراد عضوى مباح باشد از اناث پس بنا بر اين تعريض باشد به آنكه ايشان مثل اين عمل بزنان خود نيز ميكنند و چون اين امر در نهايت شناعت و غايت قباحتست از اين جهت فرمود كه * ( بَلْ أَنْتُمْ ) * بلكه شما * ( قَوْمٌ عادُونَ ) * گروهى هستيد از حد شهوت در گذشتگان كه با وجود ازواج به مباشرت رجال ميل داريد و ساير آدميان بلكه همهء حيوانات به اين ميل نمينمايند و يا از افراط نمايندگانيد\r\n","description":"","footnote":"","page_name":" 443 ","page_number":443},
  {"content":"\r\nدر جنس معاصى كه از جملهء آن اين عمل شنيع است و يا سزاوار آنيد كه بعد و آن موصوف شويد بجهة ارتكاب شما به اينجريمه عظيمه * ( قالُوا ) * گفتند قوم در جواب او از روى تهديد كه * ( لَئِنْ لَمْ تَنْتَه يا لُوطُ ) * اگر باز نه ايستى اى لوط از تقبيح ما و نهى ما از آن و يا از آنچه دعوى ميكنى * ( لَتَكُونَنَّ ) * هر آينه باشى * ( مِنَ الْمُخْرَجِينَ ) * از بيرون كرده شدگان از ميان ما يعنى ترا از شهر خود اخراج نمائيم و مىشايد كه عادات ايشان بوده باشد كه هر كه را خواستندى از شهر خود اخراج كردندى بعنف تمام و بر اسوء حال يعنى هم چنان كه مردمان را ببدترين احوال از شهر خود مىرانيم نيز ترا به اين هيئت اخراج كنيم * ( قالَ ) * گفت لوط عليه السّلام * ( إِنِّي لِعَمَلِكُمْ ) * بدرستى كه من كردار شما را * ( مِنَ الْقالِينَ ) * از دشمنانم به غاية دشمنى كه توقف نميكنم بر انكار كردن به آن بايعاد و اين ابلغ است از آنكه گفته باشد كه انى لعملكم لقال بجهة دلالت آن بر اينكه وى معدود است در زمرهء قالين و مشهور و معروف به آنكه از جملهء ايشانست هم چنان كه فلان من العلماء ابلغست از فلان عالم پس لوط روى از قوم گردانيد و آغاز مناجات كرد و گفت * ( رَبِّ نَجِّنِي ) * اى پروردگار من برهان مرا * ( وَأَهْلِي ) * و كسان مرا * ( مِمَّا يَعْمَلُونَ ) * از شأمت و سوء عاقبت آنچه ميكنند مراد وى اهل ايمان بودند\r\nو لهذا زن وى با اين كه از اهل بيت او بود هلاك گشت كما قال اللَّه تعالى * ( فَنَجَّيْناه ) * پس نجات داديم او را * ( وَأَهْلَه ) * و اهل بيت او را * ( أَجْمَعِينَ ) * همهء ايشان و اهل وى زن و دختر و دو داماد وى بودند همه رهايى يافتند * ( إِلَّا عَجُوزاً ) * مگر پير زنى يعنى زن لوط كه داخل بود * ( فِي الْغابِرِينَ ) * از باقى ماندگان در عذاب و مرويست كه در راه سنگى بر سر او واقع شد و او را هلاك كرد به جهت آنكه مايل بود بقوم و راضى بفعل ايشان و گويند كه در شهر مانده بود و با لوط بيرون نيامد و گفت راضيم كه به من رسد آنچه بقوم من خواهد رسيد * ( ثُمَّ دَمَّرْنَا الآخَرِينَ ) * پس هلاك كرديم ديگران را بخسف يا انقلاب شهر بر ايشان * ( وَأَمْطَرْنا عَلَيْهِمْ ) * و بارانيديم بر ايشان يعنى بر كسانى كه خايف بودند از ايشان از قوم ايشان و گريخته بودند * ( مَطَراً ) * باران را يعنى سنگها را بطريق باران بر سر ايشان بارانيديم و يا بعد از انقلاب ديار ايشان بر آن شهر سنگباران كرديم از وهب منقولست كه آن سنگ كبريت بود و آتش * ( فَساءَ ) * پس بد است * ( مَطَرُ الْمُنْذَرِينَ ) * باران بيم كرده شدگان را كه ايمان نياوردند الف لام از براى\r\n","description":"","footnote":"","page_name":" 444 ","page_number":444},
  {"content":"\r\nجنس است تا صحيح باشد با وقوع مضاف به آن كه فاعل ساء است و مخصوص بذمست تقدير اينكه ساء مطر المنذرين مطهرهم * ( إِنَّ فِي ذلِكَ ) * بدرستى كه در عذاب اهل مؤتفكه * ( لآيَةً ) * نشانه ايست بر عقوبت نافرمانان مر اهل اعتبار را * ( وَما كانَ أَكْثَرُهُمْ ) * و نبودند بيشترين ايشان * ( مُؤْمِنِينَ ) * گرويدگان چه غير از دو دختر لوط بقول اصح و يا دو دختر و دو داماد وى بقول ديگر به حضرت لوط ( ع ) نگرويده بودند * ( وَإِنَّ رَبَّكَ ) * و بدرستى كه آفريدگار تو * ( لَهُوَ الْعَزِيزُ ) * هر آينه او است عزيز و ارجمند كه هيچكس او را در انتقام از كفار ذليل نتواند ساخت * ( الرَّحِيمُ ) * مهربان كه قبل از تنبيه و ارشاد عذاب نكند و يا اهل ايمان را شريك كافران نسازد در عذاب و عقاب * ( كَذَّبَ ) * تكذيب نمودند * ( أَصْحابُ الأَيْكَةِ الْمُرْسَلِينَ ) * يارانى كه پيغمبران را يعنى شعيب را با انبياى سابق بدروغ داشتند و ايكه بيشهء بود بقرب مدين و در آن بيشه اشجار و اثمار بسيار بود و دمياطى آورده كه اصحاب ايكه قوم جذام بودند و چهار ديه قريه داشتند شغب و بدا و غرور و فالس و گويند شجر ايشان دوم بود كه آن مقل است حاصل كه حقتعالى شعيب را با اهل ايكه فرستاد هم چنان كه بمدين فرستاده بود كما قال وَإِلى مَدْيَنَ أَخاهُمْ شُعَيْباً و وى در نسب نسبة باهل ايكه اجنبى بود و لهذا حقتعالى نسبت اخوت ايشان به او نداد هم چنان كه بانبياى سابق نسبت داده بود و فرمود كه * ( إِذْ قالَ لَهُمْ شُعَيْبٌ ) * ياد كن چون گفت مر ايشان را شعيب كه اى قوم * ( أَ لا تَتَّقُونَ ) * آيا نميترسيد از عذاب الهى كه به دو شرك ميآوريد * ( إِنِّي لَكُمْ ) * بدرستى كه من مر شما را * ( رَسُولٌ ) * فرستاده‌ام * ( أَمِينٌ ) * با امانت كه جز اصلاح حال شما و هدايت شما نميخواهم * ( فَاتَّقُوا اللَّه ) * پس بپرهيزيد از كفر و تكذيب و بترسيد از عقوبت الى * ( وَأَطِيعُونِ ) * و فرمان بريد مرا در ترك مناهى\r\n* ( وَما أَسْئَلُكُمْ عَلَيْه ) * و نميخواهم شما را بر تبليغ وحى و ارشاد * ( مِنْ أَجْرٍ ) * پاداشى * ( إِنْ أَجْرِيَ ) * نيست جزاى من بر اين * ( إِلَّا عَلى رَبِّ الْعالَمِينَ ) * مگر بر آفريدگار عالميان و بدانكه دعوت پيغمبران به جهت آن بر يك لفظ و معنى آمده كه ايشان همه بيكچيز دعوت ميكردند از دين خدا توحيد و عدل و امر بمعروف و نهى از منكر و اتقا از خدا و اجتناب از معاصى او و اطاعت او سبحانه و رسول و اخلاص عبادت و امتناع از طمع اجرت بر دعوت و اداى رسالات و اتصاف ايشان بصفت امانت بعد از آن شعيب ( ع ) ايشان را گفت كه * ( أَوْفُوا الْكَيْلَ ) * و تمام به پيمائيد پيمانه را * ( وَلا تَكُونُوا ) * و مباشيد * ( مِنَ الْمُخْسِرِينَ ) * از كاهندگان و كمپيمانيدگان\r\n","description":"","footnote":"","page_name":" 445 ","page_number":445},
  {"content":"\r\nدر كيل و وزن و زيان رسانندگان بحقوق مردمان به جهت تطفيف * ( وَزِنُوا ) * و بسنجيد اجناس را * ( بِالْقِسْطاسِ الْمُسْتَقِيمِ ) * به ميزان راست و عدل يعنى وزنى كه جامع ايفا و استيفا باشد و اختلاف اقوال در قسطاس در سورهء بنى اسرائيل مرقوم گشت و اين لفظ اگر عربيست پس از قسط ماخوذ است بر وزن فعلاس بتكرير عين و اگر نه بر وزن فعلا است و گويند اين به زبان رومى بمعنى عدل است * ( وَلا تَبْخَسُوا النَّاسَ ) * و كم مكنيد مردمان را * ( أَشْياءَهُمْ ) * چيزهاى ايشان را از حقوق ايشان و ايشان را از آن منع منمائيد * ( وَلا تَعْثَوْا ) * و غايت تباهى مجوئيد * ( فِي الأَرْضِ ) * در زمين ايكه بقتل و غارت و قطع طريق * ( مُفْسِدِينَ ) * در حالتى كه قصد فساد داريد عثى اشد فساد است بجز ابى بنيان و قتل و غارت و املاك زروع و ايشان به اين همه ارتكاب مينمودند و مع ذلك مرتكب انواع ديگر از فساد ميشدند شعيب ايشان را از جميع مفاسد نهى فرمود و به جهت مبالغه در منع اكتفاء به اين ننموده فرمود * ( وَاتَّقُوا الَّذِي ) * و حذر كنيد از عقوبت آن كسى كه بقدرت كامله * ( خَلَقَكُمْ ) * بيافريد شما را * ( وَالْجِبِلَّةَ الأَوَّلِينَ ) * و گروه پيشينيان را يعنى كسانى را كه مقدم بر شما بودند از خلايق و جبلة بمعنى خلقت است و در او مضاف مقدر است و تقدير آنست كه ذوى الجبلة كقولك و الخلق الاولين * ( قالُوا ) * گفتند اهل ايكه در جواب شعيب ع * ( إِنَّما أَنْتَ ) * جز اين نيست كه تو * ( مِنَ الْمُسَحَّرِينَ ) * از جادو كرده شدگانى يعنى از آنها كه ايشان را مرة بعد اخرى جادويى كرده باشند تا حدى كه عقل از ايشان محو شده و يا از آفريدگانى كه ايشان را سحر باشد كه ديه است يعنى ميان تهى و محتاج بطعام و شراب * ( وَما أَنْتَ ) * و نيستى تو * ( إِلَّا بَشَرٌ مِثْلُنا ) * مگر آدمى مانند مادر صفات بشرية پس بچه چيز بر ما تفضيل ميكنى و دعوى رسالت ميكنى اتيان به واو كه جامع صفت مسحريت و بشريت است به جهت دلالت است بر آنكه شعيب جامع اين دو صفتست كه منافى رسالت است در تكذيب * ( وَإِنْ نَظُنُّكَ ) * و بدرستى كه گمان ميبريم ترا * ( لَمِنَ الْكاذِبِينَ ) * از دروغگويان در دعوى خود * ( فَأَسْقِطْ ) * پس فرود آر و بيفكن يعنى خداى خود را بگو تا بيفكند * ( عَلَيْنا ) * بر ما * ( كِسَفاً مِنَ السَّماءِ ) * باره از آسمان و ما را به آن هلاك كند و ميشايد كه اين جواب آن چيزى باشد كه امر بتقوى مشعر به آنست از تهديد يعنى چون تهديد عذاب ميكنى ما را پس قطعهء از آسمان بر سر ما فرود آور * ( إِنْ كُنْتَ مِنَ الصَّادِقِينَ ) * اگر هستى تو از راستگويان كه بر ما عذاب فرود\r\n","description":"","footnote":"","page_name":" 446 ","page_number":446},
  {"content":"\r\nخواهد آمد به جهت عدم انقياد ما ترا و اين طلب عذاب به جهت تصميم ايشان بود بر جحود و تكذيب و اگر در ايشان اندك ميلى ميبود بتصديق اين معنى را در خواطر خود در نمىآوردند چه جاى آنكه طلب آن كنند * ( قالَ ) * گفت شعيب ع * ( رَبِّي أَعْلَمُ ) * پروردگار من داناتر است * ( بِما تَعْمَلُونَ ) * به آنچه ميكنيد از عبادت اصنام و احتكار طعام و كمفروشى و ساير معاصى و عذابى كه مكافات اين اعمال قبيحه باشد بشما خواهد رسانيد در وقت مقدر و اگر چه امهال باشد اما اهمال نخواهد بود آورده‌اند كه چون قوم شعيب ع در انكار و استكبار از حد تجاوز كردند حقتعالى هفت شبانه روز آفتاب بغاية گرم و حرارتى در نهايت صورت بر ايشان گماشت بمثابه كه آب چاه و چشمهء ايشان به جوش آمد و نفسهاى ايشان را فرو گرفت بدرون خانها درآمدند حرارت زياده شد در سردابها و جايهاى خنك رفتند فايدهء نداد و گرما زياده شد روى ببيشه نهادند و هر يكى\r\nدر پاى درختى افتاده از تاب گرما پخته مىشدند كه ناگاه ابرى سياه در هوا پديد آمد و نسيم خنك از آن وزيدن گرفت اصحاب ايكه خوشدل شده يكديگر را آواز دادند كه بيائيد تا در زير سايه اين ابر آسايش كنيم همين كه مجموع ايشان در زير ابر مجتمع شدند آتشى از وى بيرون آمد و همه را بسوخت چنان كه حقتعالى فرمود كه * ( فَكَذَّبُوه ) * پس تكذيب كردند شعيب ( ع ) را * ( فَأَخَذَهُمْ ) * پس فرا گرفت آنها را * ( عَذابُ يَوْمِ الظُّلَّةِ ) * عذاب روز ظلة بر وفق اقتراح ايشان و ظلة در لغت عرب سايبانست و آن بر شكل سايبان بر زير ايشان بود و گويند عذاب ظلة آن بود كه حقتعالى هفت شبانه روز گرما را بر ايشان مسلط كرد تا نفس ايشان را بگرفت پس در ولايات ايشان كوهى را امر كرد تا از جاى خود حركت كرد و چون سايه در هوا بايستاد و در زير آن آبها و هواى خنك پديد آمد يكى از ايشان به آنجا رفت سايهء ديد با راحت و در پيرامن آن كوه چشمهاى آب سرد و درختان پر ميوه زمانى آنجا استراحت كرد و آب و ميوه بخورد و آن مقدار كه خواست برگرفت و بخانهء خود باز آمد و اهل البيت و دوستان خود را از آن خبر داد ايشان نيز برفتند و نصيبى از آن برداشتند و تمام اهل شهر بر اينواقف شده بهيئت مجموعى از شهر بيرون آمدند و بپاى كوه جمع شدند تا آنكه هيچ كس در شهر و ولايت نماند الا كه در زير آن كوه پناه آوردند و آن كوه بر ايشان فرود آمد و همه را هلاك كرد و از قتاده منقول است كه حقتعالى شعيب ع را به دو گروه فرستاد يكى اهل مدين و ديگرى اصحاب ايكه اهل مدين بصيحهء جبرئيل ع هلاك گشتند و اصحاب ايكه به عذاب ظله * ( إِنَّه ) * بدرستى كه عذاب روز ظله * ( كانَ عَذابَ يَوْمٍ عَظِيمٍ ) * بود عذاب روز بزرگ اسناد عذاب به يوم جهت ابلغيت و اشديت آن عذابست\r\n","description":"","footnote":"","page_name":" 447 ","page_number":447},
  {"content":"\r\nچنان كه مذكور شد\r\n* ( إِنَّ فِي ذلِكَ ) * بتحقيق كه در اين عذاب كه آن بيرون آمدن آتش سوزان بود از ابر آبدار * ( لآيَةً ) * هر آينه نشانه ايست بر كمال قدرت منتقم حقيقى * ( وَما كانَ ) * و نبودند * ( أَكْثَرُهُمْ مُؤْمِنِينَ ) * بيشتر اصحاب ايكه گرويدگان مراد همهء ايشانست چه هيچ كس از اهل ايكه بشعيب ع نگرويدند بخلاف اصحاب مدين كه جمعى از ايشان ايمان آوردند و ذكر اكثريت باعتبار توافق آيتست بآيات سابقه كه در آخر قصص انبيا مذكور شده * ( وَإِنَّ رَبَّكَ ) * و بدرستى كه آفريدگار تو * ( لَهُوَ الْعَزِيزُ ) * هر آينه او است غالب و قاهر در ايقاع عذاب بر ايشان * ( الرَّحِيمُ ) * مهربانست بر انبياء و متابعان ايشان و بر ناگرويد گان بامهال ايشان و عدم تعجيل در ايقاع عذاب بر ايشان تا حجت بر ايشان لازم گردد و اين آخر قصص هفت پيغمبر است كه بر سبيل اختصار براى تسليهء دل مبارك سيد مختار در اينسوره مذكور شده و تهديد مكذبان قريش نيز هست تا معلوم كنند كه هر امتى كه تكذيب پيغمبر خود كردند معذب شدند و ايشان را نيز بر تكذيب پيغمبر صلى اللَّه عليه و آله عذابى خواهد رسيد و در كشاف آورده كه تكرير بر آيات در اينسوره در اول و آخر هر قصه از قصص انبيا مذكوره به جهت آنست كه هر قصه از آن تنزيليست برأسه و اعتبار در هر يك از آن مثل اعتبار است در ديگرى از آن و ديگر آنكه در تكرير تقدير معانى است در نفوس و تثبيت آن در صدور و لهذا هيچ طريقى نيست بتحفظ علوم مگر تكرير بترديد آنچه مراد است حفظ آن و هر چند ترديد آن زياد است امكن وار سخت در قلب و فهم و اثبت بر ان ذكر و ابعد از نسيان و ديگر آنكه قلوب غافل و ذاهلند از تدبير در حق پس وعظ و تذكير آن مردد و مكرر واقع شده تا شايد كه جالى اغطيه تراكم صد او صيقل آن گردد * ( وَإِنَّه ) * و بدرستى كه آنچه منزل شده از اين قصص و آيات بر تو مراد قرآنست * ( لَتَنْزِيلُ رَبِّ الْعالَمِينَ ) * هر آينه فرو فرستاده پروردگار عالميانست * ( نَزَلَ ) * فرو فرستاد خداى * ( بِه ) * بمصاحبت قرآن * ( الرُّوحُ الأَمِينُ ) * جبرئيل را * ( عَلى قَلْبِكَ ) * بر دل تو يعنى جبرئيل تلقين آن كرد ترا بر آن وجه كه به آن مامور بود بدون تبديل و تغيير و تو آن را فرا گرفتى از وى و در دل نگاه داشتى و تنزيل خداى تعالى جبرئيل ع را در قلب پيغمبر بر سبيل توسع است چه حقيقت معنى آنست كه حق تعالى اسماء قرآن كرد بجبرئيل و جبرئيل حفظ آن كرد و آن را بر رسول نازل ساخت و بر او خواند و آن حضرت حفظ آن فرمود بقلب خود فكان جبرئيل بنفسه فرود آمده با قرآن بر دل او و حفص بتخفيف نزل ميخواند و رفع حا و نون در روح الامين و يا از براى تعديه يعنى فرود آورد جبرئيل قرآن را بر دل تو * ( لِتَكُونَ ) * تا باشى * ( مِنَ\r\n","description":"","footnote":"","page_name":" 448 ","page_number":448},
  {"content":"\r\n* ( الْمُنْذِرِينَ ) * از بيمكنندگان مر خلق را از آنچه مؤدى شود به عذاب از فعل و ترك هم چنان كه بر امم سابقه واقع شد و در انوار التنزيل آورده كه ذكر اين كلام براى تقرير است بر حقيقت قصص مذكوره و تنبيه بر اعجاز قرآن و نبوت محمد ( ص ) چه اخبار اين قصص از كسى كه متعلم به آن نيست نميباشد مگر بوحى از حق تعالى و اگر مراد به قلب روح است پس خفايى در معنى آيه نيست و اگر مراد به آن عضو مخصوص است پس به جهت آنست كه معانى روحانيه اول نازل مىشود بروح بعد از آن بقلب انتقال مييابد بجهة تعلق تمام ميان روح و قلب زيرا كه قلب معدن آنست و بعد از آن از قلب بدماغ متصاعد مىشود و لوح متخيله به آن منتقش ميگردد و ميگويند ذكر قلب به جهت آنست كه چون آن حضرت خواننده نبود جبرئيل كه تلاوة آن ميفرمود آن حضرت بدل مبارك آن را ياد ميگرفت و على بن ابراهيم در تفسير خود نقلكرده از صادق كه مراد از تنزيل در اينجا ولايت و امامت امير المؤمنين ( ع ) است در غدير خم و از روح امين جبرئيل به جهت آنكه امين خدا است بر وحى او و يا زنده است دين او و يا آنكه به او ارواح زنده شدگانند به جهت آنكه منزل بركاتست از جانب حق تعالى بر قلوب و يا آنكه جسم او روحانيست و قوله * ( بِلِسانٍ عَرَبِيٍّ مُبِينٍ ) * متعلق است به نزل يعنى فرو فرستاديم\r\nقرآن را بر دل تو به زبان عربى هويدا و واضح المعنى تا قريش نگويند كه ما سخن ترا فهم نميكنيم و نميدانيم كه چه مىگويى و لهذا هر پيغمبر به زبان قوم خود تبليغ رسالت ميكرد و ميتواند بود كه متعلق بمنذرين باشد يعنى تا باشى از آن كسانى كه بيم كننده بودند به زبان عربى كه روشن است و ظاهر الدلالت و پيغمبرانى كه قبل از حضرت رسالت ( ص ) بلغت عرب منذر بودند چهارند هود و صالح و اسمعيل و شعيب ( ع ) * ( وَإِنَّه ) * و بدرستى كه ذكر قرآن و صفت آن يا معنى آن يا ذكر پيغمبر ( ص ) يعنى نعت او با آنچه به آن دعوت ميفرمايد از توحيد و عدل و بعث و نشور و اقاصيص انبياء مكتوبست * ( لَفِي زُبُرِ الأَوَّلِينَ ) * در كتب پيشينيان پس حق و صدق باشد در بعضى از تفاسير آورده كه مشركان عرب در بعضى از امور خود كه مشكل بودى مشورت باحبار بنى اسرائيل كردندى و سخن ايشان را كه در آن باب گفتندى قبول كرده حجت دانستندى حق سبحانه بر سبيل تقرير فرمود * ( أَ وَلَمْ يَكُنْ لَهُمْ ) * آيا نيست مر مشركان قريش را * ( آيَةً ) * نشانهء بر صحت قرآن يا نبوت پيغمبر ( ص ) و يا اقاصيص مذكوره و ساير آنچه مردمان را به آن دعوت ميفرمايد * ( أَنْ يَعْلَمَه ) * آنكه ميدانند قرآن را بنعت و يا پيغمبران را بصفت * ( عُلَماءُ بَنِي إِسْرائِيلَ ) * دانايان بنى اسرائيل كه بر كتب سالفه گذشته‌اند و شهادت مردم دانا بر چيزى موجب تيقن و تحقق آنست\r\n","description":"","footnote":"","page_name":" 449 ","page_number":449},
  {"content":"\r\nو علماى بنى اسرائيل عبد اللَّه سلام بود و اصحاب او و عطيه گويد كه ايشان پنج كس بودند عبد اللَّه بن سلام و ابن يامين و ثعلبه و اسد و اسيد و از ابن عباس روايتست كه سبب نزول آيه مذكوره آن بود كه مشركان مكه شخصى را بجهودان مدينه فرستادند كه چه مىگوييد دربارهء محمد ( ص ) كه دعوى نبوت مىكند ايشان گفتند كه ما در تورية نعت و صفت او را خوانده‌ايم و در آنجا يافته‌ايم كه اكنون وقت بعث او است حقتعالى فرمود كه نه اين آيتيست و دلالتى بر صدق نبوت و دعوى پيغمبرى وى و سبب اسلام اوس و خزرج همين بود كه علماى ايشان خبر دادند ايشان را بوجود ذكر قرآن و نعت محمد ( ص ) در كتب ايشان و بعد از آن از رسوخ كفر و عناد و جحود ايشان خبر ميدهد كه * ( وَلَوْ نَزَّلْناه ) * و اگر ميفرستاديم قرآن را * ( عَلى بَعْضِ الأَعْجَمِينَ ) * بر برخى از آنها كه عرب نيستند هم بلغت عرب * ( فَقَرَأَه ) * پس بخواندى آن اعجمى قرآن را * ( عَلَيْهِمْ ) * بر ايشان بلغت ايشان با آنكه اين دليل زيادتى اعجاز قرآن بودى كه اعجمى كلام عرب را در غايت فصاحت و نهايت بلاغت بخواند * ( ما كانُوا بِه ) * نبودندى ايشان به آن قرآن منزل * ( مُؤْمِنِينَ ) * ايمان آورندگان چه از روى استكبار و گردنكشى و فرط عناد و استنكاف و حميت جاهليت گفتندى كه عرب را از متابعه عجم عار است و اصلا نظر در آن معجزه ظاهر و هويدا نكردندى كه مرد عجمى قرآن عربى فصيح و بليغ كه ايشان از آوردن مثل آن عاجزند ميخواند و گويند كه معنى آنست كه اگر قرآن را بر اعجمى بلغت غير عربى منزل مىساختيم كافران نمىگرويدند و ميگفتند كه ما فهم نميكنيم و معنى آن را درنمييابيم پس به جهت اين آن را بلسان عربى انزال فرموديم بر افصح مردى از ايشان كه از اشراف خانه وادهء ايشانست تا در آن تدبر و تأمل نمايند و تصديق آن كنند و در تفسير اهل البيت ( ع ) از ابى عبد اللَّه ( ع ) نقل مىكند كه اگر قرآن بلغت عجم نازل ميشد عرب به او ايمان نميآورد و چون بلغت عرب فرمود آمد عجم به او ايمان آوردند و ايندالست بر فضل عجم عبد اللَّه مطيع تفسير آيه بر اين وجه كرده كه اگر قرآن را بر بعضى از حيوانات عجم القا ميكرديم و آن حيوان آن را بر وجه افصح بر ايشان ميخواند ايشان به آن نميگرويدند با آنكه در آن زيادتى اعجوبت است و مرويست كه عبد اللَّه بن مسعود را از معنى اين ايه پرسيدند او اشاره كرد بشترى كه سوار بود و گفت هذا من الاعجمين و بدانكه اعجم كسيست كه فصيح نباشد و در لسان او عجمه يعنى لكنت باشد و اعجمى نيز مثل آنست الا آنكه در او زيادتى تاكيد است جهة مزيت ياى نسبت و چون عرب هر كه را به غير لسان ايشان تكلم ميكرد و كلام او را\r\nنمييافتند با آنكه در لغت خود فصيح بود او را اعجم و اعجمى ميگفتند و تشبيه ميكردند او را به كسى كه فصيح نباشد و بر وجه سهولت سخن\r\n","description":"","footnote":"","page_name":" 450 ","page_number":450},
  {"content":"\r\nاو را نتوان فهميد و هر ذيصوتى را از بهايم و طيور و غير ان اعجم ميگويند كما يق الحيوانات العجما يعنى حيوانات بسته زبان\r\nكَذلِكَ هم چنان كه قرآن را بلغت عرب فرستاديم سَلَكْناه درمىآريم آن را فِي قُلُوبِ الْمُجْرِمِينَ در دلهاى مشركان يعنى پيغمبر خود را مىفرمائيم كه بواسطهء تلاوت آن بر ايشان آن را در قلوب ايشان داخل ميگرداند تا ميشناسند معانى و اعجاز آن را اما ايشان به جهت فرط عناد و جحود و استكبار * ( لا يُؤْمِنُونَ بِه ) * نميگروند به آن * ( حَتَّى يَرَوُا ) * تا وقتى كه ببينند * ( الْعَذابَ الأَلِيمَ ) * عذاب دردناك را در دنيا كه ملجى ايمان ايشان باشد هم چنان كه بر امم گذشته كه نزد مشاهده عذاب اظهار ايمان كردند و فايده بايشان نداد و همه مستاصل شدند و يا در آخرت اينكلام اخبار است از حال كفارى كه علم الهى تعلق گرفته بود بعدم ايمان و تصديق ايشان يعنى هرگز ايشان از كفر برنگردند و نگروند تا هين مشاهدهء عذاب * ( فَيَأْتِيَهُمْ ) * پس بيايد عذاب بديشان * ( بَغْتَةً ) * ناگهان * ( وَهُمْ لا يَشْعُرُونَ ) * و ايشان ندانند وقت آمدن آن را * ( فَيَقُولُوا ) * پس گويند يعنى از روى تحسر و تاسف اين تمنا كنند كه * ( هَلْ نَحْنُ مُنْظَرُونَ ) * آيا ما هستيم مهلت داده شدگان يعنى آيا ما را مهلت دهند تا بگرويم و تصديق كنيم از مقاتل مرويست كه حقتعالى ابعاد ايشان فرمود بوقوع عذاب بر ايشان و ايشان بر سبيل تكذيب و استهزا استعجال كردند حقتعالى فرمود از روى توبيخ و تبكيت * ( أَ فَبِعَذابِنا ) * آيا به عذاب ما * ( يَسْتَعْجِلُونَ ) * شتاب زدگى ميكنند و ميگويند فَأَمْطِرْ عَلَيْنا حِجارَةً فَأْتِنا بِما تَعِدُنا و حال آنكه در وقت رؤيت عذاب مهلت طلبند و چون غرور كفار به جهت تطميع و تعمير ايشان بود و بسبب اهل طويل و كثرة نعم و طول عمر از عاقبت كار غافل بودند از اينجهت حقتعالى بر سبيل تقرير فرمود * ( أَ فَرَأَيْتَ ) * آيا ديدى و دانستى كه * ( إِنْ مَتَّعْناهُمْ ) * اگر برخوردارى دهم ايشان را * ( سِنِينَ ) * سالهاى بسيار * ( ثُمَّ جاءَهُمْ ) * پس بيايد بديشان * ( ما كانُوا يُوعَدُونَ ) * آنچه بودند كه وعده داده شدند از عذاب * ( ما أَغْنى عَنْهُمْ ) * دفع نكند از ايشان عذاب ما را * ( ما كانُوا يُمَتَّعُونَ ) * آنچه بودند كه بدان برخوردارى مييافتند يعنى تمتع متطاول دنيا و نعيم آن دافع عذاب و مانع عقاب ايشان نخواهد بود چه آن موجب ازدياد اثام و اكتساب اجرام ايشان بوده پس چرا اتكال و اعتماد بر آن نموده به آن نازان و شادانند و از عاقبت حال خود انديشه نميكنند و در كشاف آورده كه ميمون بن مهران كه صاحب مال و منال بود آرزومند لقاى حسن بصرى\r\n","description":"","footnote":"","page_name":" 451 ","page_number":451},
  {"content":"\r\nبود روزى او را در طواف خانهء كعبهء دريافت و گفت عظنى مرا پندى ده وى اين آيه برخواند كه * ( ما أَغْنى عَنْهُمْ ما كانُوا يُمَتَّعُونَ ) * ميمون گفت لقد وعظت و ابلغت پند دادى و سخن را تمام كردى * ( وَما أَهْلَكْنا ) * و ما هلاك نگرديم * ( مِنْ قَرْيَةٍ ) * از اهل هيچ ديه * ( إِلَّا لَها ) * مگر آنكه مر اهالى آن را * ( مُنْذِرُونَ ) * پيغمبران منصوب بود از جانب او كه بيم كننده بودند * ( ذِكْرى ) * به جهت پند دادن و تذكير و الزام حجت كردن اين منصوبست بر عليت و ميتواند بود كه بر مصدريه باشد چه اين در معنى انذار است و يا مرفوع بنا بر آنكه صفت منذرون باشد باضمار ذو ذكرى و يا خبر مبتداى محذوف اى هم ذكرى بنا بر اين جملهء معترضه باشد حاصل معنى آنكه اول پيغمبران فرستاديم تا ايشان را به حق دعوتكردند و از عذاب بترسانيدند و چون تصديق ننمودند و در عناد و جحود افزودند مستحق عقوبت گشتند * ( وَما كُنَّا ) * و نيستيم ما * ( ظالِمِينَ ) * ستمكاران كه قبل از انذار كسى را هلاك و پيش از الزام حجت تعجيل عذاب نمائيم حقتعالى در اين آيه نفى ظلم فرموده از ذات خود و در اين تكذيب كيست كه قايل است به آنكه هر كفر و ظلم و فساد كه در دنيا است از آفريدهء او سبحانه است و محض ارادت او و اين غايت ظلم است كه عباد را معاقب سازد بر آنچه در ايشان آفريده و از ايشان اراده فرموده تعالى اللَّه عن ذلك علوا كبيرا و از اينجا معلوم مىشود فساد قول بعضى از مخالفين كه ضمير در قوله تعالى كَذلِكَ سَلَكْناه فِي قُلُوبِ الْمُجْرِمِينَ كه انفا ذكر شده راجع است بكفر كه مدلول عليه است بقوله ما كانُوا بِه مُؤْمِنِينَ و دلالت دارد بر آنكه خدا كفر را در ايشان خلق كرده و معنى آنست كه ما ادخال كفر و عناد و انكار كرديم و آن را متمكن و راسخ گردانيديم در قلوب كفار نعوذ باللَّه من العقائد الباطله و الآراء الفاسدة\r\nو در موضح و بعضى ديگر از تفاسير مذكور است كه مشركان قريش گفتند كه محمد ( ص ) كاهن است و ديوى كه دن نام دارد نزد او ميآيد و قرآن بر او ميخواند حقتعالى نفى سخن ايشان كرده فرمود كه * ( وَما تَنَزَّلَتْ بِه ) * و فرود نياوردند قرآن را * ( الشَّياطِينُ ) * ديوان * ( وَما يَنْبَغِي لَهُمْ ) * و نشايد و سزاوار نباشد مر ايشان را فرود آوردن قران * ( وَما يَسْتَطِيعُونَ ) * و نتوانند و قادر نباشند بر آن چه شهب و ملائكه ايشان را از رفتن به آسمان مانعاند * ( إِنَّهُمْ ) * بدرستى كه ايشان * ( عَنِ السَّمْعِ ) * از شنيدن كلام ملائكه * ( لَمَعْزُولُونَ ) * دور كرده شده گانند و يا كناره رفتگان چه سمع كلام ملائكه مشروط است بمشاركت در صفات ذات و قبول فيضان\r\n","description":"","footnote":"","page_name":" 452 ","page_number":452},
  {"content":"\r\nحق و انتقاش بصور ملكوتيه و نفوس ايشان خبيث و ظلمانيست و شرير بالذات پس چگونه قبول ايمان نمايد و ديگر قرآن مشتمل بر حقايق و نصايح و مغيبات است و سبب ارشاد و هدايت مخلوقات كه ممكن نيست تلقى آن الا بملائكه * ( فَلا تَدْعُ ) * پس مخوان و مپرست * ( مَعَ اللَّه ) * با خداى به حق * ( إِلهاً آخَرَ ) * خداى ديگر را * ( فَتَكُونَ ) * پس باشى بسبب اين * ( مِنَ الْمُعَذَّبِينَ ) * از عذاب كرده شدگان حقتعالى با آنكه ميدانست كه حضرت رسالت پناه ( ص ) هرگز قصد اين نخواهد كرد كه با او سبحانه خداى ديگر را شريك سازد و پرستش او نمايد اما به جهت تهييج و تحريك ازدياد اخلاص و تقوى و لطف مر ساير مكلفان راوى را به اين مخاطب گردانيد كما قال وَلَوْ تَقَوَّلَ عَلَيْنا بَعْضَ الأَقاوِيلِ و فَإِنْ كُنْتَ فِي شَكٍّ مِمَّا أَنْزَلْنا إِلَيْكَ و لَئِنْ أَشْرَكْتَ لَيَحْبَطَنَّ عَمَلُكَ و گويند اگر چه خطاب به آن حضرت است اما مراد ساير مكلفانند و افراد خطاب بجهة آن است كه تا دانسته شود كه هر گاه شخصى كه عظيم الشان و رفيع المكانست به جهت شرك معذب خواهد گشت پس كسى كه دون او باشد حال او چگونه بود و هر گاه مثل او را تحذير و تهديد نمايند پس غير او بتحذير اولى بوده باشد * ( وَأَنْذِرْ ) * بيم كن * ( عَشِيرَتَكَ الأَقْرَبِينَ ) * خويشان نزديكتر خود را يعنى در انذار ابتدا كن باقرب فالاقرب و بعد از آن بابعد فالابعد چه اهتمام بشان اقرب اهم است و در مجمع آورده كه تخصيص اقرب بذكر به جهت تنبيه است بر آنكه هر گاه او به جهت قرابت در انذار مداهنه نمايد پس در اجانب بطريق اولى خواهد بود فحينئذ موجب قطع طمع اجابت خواهد بود بر مداهنه در دين و احكام او و گويند حسن ترتيب مقتضى آنست كه در انذار ابتدا باقارب نمايند و ايشان را بوحدانيت خداى خواند بعد از آن به كسانى كه يلى ايشان باشند كما قال قاتِلُوا الَّذِينَ يَلُونَكُمْ مِنَ الْكُفَّارِ و نيز گفته‌اند كه تخصيص بجهة آنست كه تا ممكن باشد جمع كردن ايشان براى انذار و حضرت رسالت ( ص ) بعد از نزول اين آيه همه اقارب را جمع كرد و انذار فرمود و اين قصه مشهور و معروفست نزد خاص و عام و از آن جمله در خبر ماثور از ابن غارب وارد شده كه چون آيه فرود آمد پيغمبر ( ص ) كسى را فرستاد و همهء فرزندان عبد المطلب را جمع كرده در سراى ابو طالب حاضر كرد و ايشان چهل كس بودند پس امير المؤمنين ( ع ) را فرمود تا براى ايشان ران گوسفندى با مدى گندم طعام ساخت و نزد ايشان آورد با صاعى از شير و هر مردى كه از ايشان معروف بود به آنكه هر مردى شترى خوردى كه آن را جذع گويند و آن شتر پنج ساله است و بروايتى ديگر مسنه را تمام اكل كردى و قدحى بزرگ از شير شتر بر سر آن آشاميدى و مجمع آنچه پيغمبر ( ص ) براى ايشان آورده بود شصت صاع بود و چون ايشان آن را بديدند بخنديدند و گفتند اى محمد ( ص ) اينطعام كه تو آوردهء يك كس را\r\n","description":"","footnote":"","page_name":" 453 ","page_number":453},
  {"content":"\r\nكفايت نكند رسول ( ص ) فرمود\r\nكلوا بسم اللَّه\r\nبخوريد بنام خداى يعنى نام خداى ببريد و در خوردن شروع كنيد و ايشان ده كس ده كس مىآمدند و از آن طعام مىخوردند و سير ميشدند تا همه سير شدند پس فرمود كه\r\nاشربوا بسم اللَّه\r\nايشان آن صاع شير را بر سر آن آشاميدند و سيراب شدند و خداى تعالى اين را آيتى و معجزهء گردانيد بر صدق دعوى رسول خود ( ص ) ابو لهب گفت ( هذا ما اسحركم به الرجل ) محمد شما را به اين سحر كرد آن حضرت آن روز خواموش شد و هيچ نگفت روز ديگر به همين طريق ايشان را حاضر كرد و به مثل اين طعام اطعام فرمود و صاعى از شير بايشان داد تا بر بالاى آن آشاميدند و بعد از آن برخواست و گفت\r\nيا بنى عبد المطلب ان اللَّه بعثنى بالخلق كافة و اليكم خاصة فقال * ( وَأَنْذِرْ عَشِيرَتَكَ الأَقْرَبِينَ ) * و انا ادعوكم الى كلمتين خفيفتين على اللسان و ثقيلتين على الميزان تملكون بهما العرب و العجم و تنقاد لكم بهما الامم و تدخلون بهما الجنة و تبخسون بهما من النار شهادة ان لا إله الا اللَّه و انى رسول اللَّه فمن يجيبنى بهذا الامر و يوازرنى الى القيام به يكن اخى و وزيرى و وارثى و خليفتى من بعدى\r\nيعنى اى پسران عبد المطلب بدانيد كه خداى تعالى مرا بجملهء خلقان فرستاده بر عموم و بر شما بر خصوص و اين آيه انزال فرمود كه * ( وَأَنْذِرْ عَشِيرَتَكَ الأَقْرَبِينَ ) * و من شما را به دو كلمه دعوت مىكنم كه بر زبان سبك و آسانست و در ترازوى اعمال سنگين و گران شما بدين دو كلمه بر عرب و عجم مالك شويد و ايشان شما را منقاد گردند و به اين ببهشت درآئيد و از دوزخ نجات يابيد و آن اينست كه گواهى دهيد كه خداى به حق يكى است و من رسول اويم و هر كه مرا اجابت كند و در اين كار و معاونت من نمايد برادر من باشد و وزير و وصى و خليفهء من پس از من هيچ يك جواب ندادند الا على بن ابى طالب ( ع ) كه بپاى خواست و گفت\r\nانا اوزارك على هذا الامر\r\nمن تو را در اين كار يار و مدد كار باشم\r\nو هو اصغرهم سنا و احمشهم ساقا و ارمضهم غنيا\r\nو او بسال از همه كهتر بود و بساق از همه باريكتر و به چشم از همه دردمندتر رسول ( ص ) فرمود كه بنشين وى بنشست ديگر باره اينسخن باز گفت كس جواب نداد مگر وى كه برخواست و گفت يا رسول اللَّه من ترا در اين كار معاونت كنم رسول گفت بنشين با رسيم همين سخن آغاز كرده كسى اجابت نكرد مگر او كه ديگر باره برخواست و گفت\r\nانا انصرك يا رسول اللَّه\r\nرسول ( ص ) فرمود\r\nاجلس يا على فانك اخى و وصيى و وزيرى و وارثى و خليفتى من بعدى\r\nبنشين اى على كه تو برادر منى و وصى و وزير و وارث و خليفهء منى پس آن قوم از آنجا بر خواستند و گفتند بابو طالب از روى استهزا كه ( اطع ابنك فقد امر عليك ) فرمان بردارى پس خود كن كه او را بر تو امير ساختند و اين روايت را ثعلبى كه امام اصحاب الحديث است در تفسير خود در اين آيه\r\n","description":"","footnote":"","page_name":" 454 ","page_number":454},
  {"content":"\r\nآورده و از ابى رافع به اين نهج مرويست كه پيغمبر بنى عبد المطلب را جمع كرد در شعب كوهى و ران گوسفندى براى ايشان طعام ساخت و ايشان آن را بخوردند و سير شدند و ايشان را قدحى بزرگ از شير داد تا آشاميدند و سيراب گشتند و بعد از آن فرمود\r\nان للَّه يامرنى ان انذر عشيرتك الاقربين و انتم عشيرتى و رهطى و ان اللَّه لم يبعث نبيا الا جعل له من اهله اخا و وزيرا و وارثا و وصيا و خليفة فى اهله فايكم يقوم فيبايعني على انه اخى و وارثى و وزيرى و وصيى و يكون منى بمنزلة هارون من موسى الا انه لا نبى بعدى\r\nيعنى بدرستى كه خداى تعالى مرا امر كرده كه بترسانم خويشان نزديكتر خود را و شما خويشان نزديكتر منيد و بدرستى كه حقتعالى هيچ پيغمبرى را نفرستاده مگر كه از اهل او برادرى و وزيرى و وارثى و وصيى و خليفهء در اهل او براى او تعيين فرموده پس كدام از شما برميخيزد تا مبايعه كند بر من بر آنكه او برادر و وارث و وصى من باشد و از من بمنزله هارون باشد از موسى مگر آنكه بعد از من پيغمبرى نخواهد بود يعنى در جميع امور قايم مقام من باشد الا در رتبهء نبوت چه من آخر پيغمبرانم و خاتم ايشان و بعد از آن گفت\r\nليقومن قائمكم او ليكونن من غيركم\r\nبايد برخيزد در ميان شما ايستاده يا آنكه او از غير شما باشد و اين كلام را سه بار اعاده فرمود پس على ( ع ) برپاخواست و با آن حضرت مبايعه كرد پس وى اجابت اينمعنى كرده فرمود ادن منى نزديك من اى پس على ( ع ) نزديك وى رفت و آن حضرت دهن وى را گشوده و آب دهن خود را در دهن او كرد و بين دو دوش و هر دو دست او نقل فرمود ابو لهب گفت ( بئس ما حبوت به ابن عمك ان اجابك فملات فاه و وجه بزاقا ) بد چيزى به پسر عم خود بخشيدى كه اجابت تو كرد و تو دهن او را به آب دهن تو ساختى پيغمبر ( ص ) فرمود\r\nملأت حكمة و علما\r\nبحكمت و علم دهن او را پر ساختم و ثعلبى و اصحاب حديث اين خبر را در كتب خود ذكر كرده‌اند و در خبرى ديگر آمده كه فرمود\r\nيا بنى عبد المطلب يا بنى عبد مناف يا فاطمه بنت رسول اللَّه يا عباس بن عبد المطلب يا صفية عمة رسول اللَّه اقتدوا انفسكم من النار فانى لا اغنى عنكم من اللَّه شيئا\r\nيعنى اى فلان و فلان باز خريد نفسهاى خود را از آتش دوزخ كه من شما را از عذاب خدا دفع نميتوانم كرد پس اطاعت من كنيد و بتوحيد الهى و رسالت من اعتراف كنيد تا از عذاب او خلاصى يابيد و هر چه از من بطلبيد بشما عطا كنم سعيد بن جبير از ابن عباس روايت كرده كه چون حقتعالى آيهء * ( وَأَنْذِرْ عَشِيرَتَكَ الأَقْرَبِينَ ) * انزال فرمود رسول ( ص ) بر كوه صفا برآمد و فرمود يا صباحاه و اين كلمه ايست كه در وقت هجوم اعدا و نزد بلوى ميگويند چون قريش اين را شنيدند همه نزد او جمع آمدند و گفتند مالك چه مىشود ترا فرمود كه\r\nأ رأيتكم ان اخبرتكم ان العدو مصبحكم او ممسيكم ما كنتم تصدقوننى\r\nآيا چه مىبينيد اگر\r\n","description":"","footnote":"","page_name":" 455 ","page_number":455},
  {"content":"\r\nخبر دهم شما را كه دشمن در وقت صبح يا شام مىرسد آيا تصديق من ميكنيد و بروايت ديگر\r\nلو اخبرتكم ان يسفح هذا الجبل خيلا ا كنتم مصدقى\r\nاگر گويم شما را كه در زير اين كوه جمعى سواراناند مرا تصديق خواهيد نمود قالوا بلى گفتند آرى فرمود\r\nفانى نذير لكم بين يدى عذاب شديدا\r\nپس بدرستى كه من بيم كننده شماام از عذاب سخت كه در پيش است قوم از استماع اين سخن متغير شده متفرق گشتند و ابو لهب گفت تبا لك هذا دعوتنا جميعا زيانكارى باد ترا ما را از براى اين خبر ميخواندى حق تعالى در جواب او اين سوره فرستاد كه تَبَّتْ يَدا أَبِي لَهَبٍ وَتَبَّ الخ و بعد از امر به انذار اقرب قرباء وى را امر ميفرمايد بحسن معاشرت و تواضع با اهل ايمان و ميگويد كه * ( وَاخْفِضْ جَناحَكَ ) * و فرو گذار با خود را اين مستعار است از ( خفض الطائر جناحه اذا اراد ان ينحط ) و مراد اينست كه لين جانبك يعنى نرم ساز جانب خود را و تواضع و مهربانى و رافت نما * ( لِمَنِ اتَّبَعَكَ ) * مر آن را كه پيروى كرده است تو را * ( مِنَ الْمُؤْمِنِينَ ) * از گرويدگان و دعوت ايشان كن به نرمى و سهولت و نرم خويى و حسن خلق من براى تبيين است زيرا كه من اتبع اعم از آنست كه شخصى تابع باشد در دين و يا غير آن و يا از براى تبعيض گاهى كه مراد از مؤمنين مشرف بر ايمان باشد يا بلسان مصدق باشد و ح معنى اين باشد كه با آن كسانى كه بايمان نزديكند و يا به زبان تصديق تو ميكنند ملاطفة كن و متواضع و متخلق باش تا به جهت ميمنت حسن خلق در دايرهء ايمان در ايندو جنان را با لسان موافق گردانند * ( فَإِنْ عَصَوْكَ ) * پس اگر نافرمانى كنند تو را عشيره تو و متابعت نكنند و بر كفر خود راسخ باشند * ( فَقُلْ ) * پس بگو بايشان كه * ( إِنِّي بَرِيءٌ ) * بدرستى كه من بيزارم * ( مِمَّا تَعْمَلُونَ ) * از آنچه ميكنيد از شرك و عصيان و مرا به آن مؤاخذه نخواهند كرد * ( وَتَوَكَّلْ ) * و توكل كن در كفايت مهمات خود * ( عَلَى الْعَزِيزِ ) * بر خداوند غالب بالذات كه قادر است بر قهر اعدا * ( الرَّحِيمِ ) * مهربان بر نصرت اوليا تا شر كسانى كه نافرمانى تو ميكنند از تو كفايت كند توكل تفويض امور است به كسى كه مالك حقيقى است و قادر بالذات بر نفع ضرر و گويند متوكل كسى است كه چون امرى مكروه او را سانح گردد و محاوله ننمايد در دفع آن از نفس خود به آنچه در آن معصيت خدا باشد پس بنا بر اين اگر شخصى بمحنتى گرفتار شود و از غير خود خلاصى آن طلب كند از حد توكل بيرون نرفته باشد زيرا كه محاوله نكرد در دفع آنچه به دو نازل شده از نفس خود به چيزى كه در او معصيت خدا بوده باشد و قوله الَّذِي يَراكَ صفت بعد از صفت است يعنى توكل\r\n","description":"","footnote":"","page_name":" 456 ","page_number":456},
  {"content":"\r\nكن بر كسى كه ترا حِينَ تَقُومُ آن هنگام كه بر ميخيزى از مجلس يا فراش خود به نماز گذاردن تنها يا به جماعت و ابن عباس ميفرمايد كه معنى آنست كه آن هنگام كه برمىخيزى به نماز خود تنها و اكثر مفسرين بر اين وجه تفسير كرده‌اند كه مىبيند ترا آن زمانى كه در جوف ليل به نماز تهجد برميخيزى و غير او سبحانه كسى ديگر بر آن مطلع نيست و يا وقتى كه برميخيزى براى انذار و اداى رسالت و يا آنكه مىبيند ترا در جميع تصرفاتى كه به آن قيام مىنمايى * ( وَتَقَلُّبَكَ ) * و مىبيند گرديدن ترا * ( فِي السَّاجِدِينَ ) * در ميان نماز گذارندگان يعنى تردد تو در تصفح احوال متهجدان چنانچه مرويست كه چون فرض قيام ليل منسوخ شد حضرت رسالت در اين شب طواف فرمود و به بيوت اصحاب خود رفت تا به بيند كه چه ميكنند به جهت حرص بر كثرة طاعت ايشان پس خانهاى ايشان را يافت مانند بيوت زنابير به جهت كثرت همهمه و دمدمهء ايشان بذكر خداى تعالى و تلاوت قرآن و ابن عباس و قتاده فرموده‌اند كه معنى آنست كه مىبيند تصرف و تحول ترا در ميان مصلين بقيام و ركوع و سجود و قعود وقتى كه امامت ايشان مىكنى زبدهء معنى آنكه چون دانستى كه حقتعالى قاهر اعدا و ناصر اولياى تست و عالم است به حال تو كه بسبب آن مستاهل ولايت و حكومتى پس باطمينان تمام و سكينه قلب توكل بر او كن و از شر مشركان انديشه به خود راه مده و عكرمه از ابن عباس روايت كرده و در تفسير اهل البيت نيز مذكور است كه ( معناه تقلبه من اصلاب الموحدين نبى الى نبى حتى اخرجه من صلب ابيه من نكاح غير سفاح من لدن آدم ) يعنى مىبيند گرديدن پيغمبر را از اصلاب اهل توحيد يعنى از پشت آدم بر پشت پيغمبرى بعد از پيغمبرى تا آنكه بيرون آورد\r\nاو را از صلب پدر او از نكاح نه بزنا و اصحاب ما به اين متمسك كرده‌اند بر آنكه پدران رسول ( ص ) همه مؤمن بوده‌اند و جابر از ابى جعفر ( ع ) روايت كرده كه آن حضرت گفت كه پيغمبر ( ص ) گفت كه\r\nلا ترفعوا قبلى و لا تضعوا قبلى فانى اريكم من خلفى كما اريكم من امامى ثم تلا هذه الاية\r\nيعنى بپيغمبر فرمود كه برمداريد چيزى را از پيش من و منهيد آن را نزد من كه من مىبينم شما را از پس خود هم چنان كه ميبينم شما را از پيش خود و بعد از آن اين آيه تلاوة فرمود كه * ( وَتَقَلُّبَكَ فِي السَّاجِدِينَ ) * و لهذا در كشاف آورده كه ( قيل هو تقلب بصره الى من يصلى خلفه ) من\r\nقوله ( ع ) اتموا الركوع و السجود فو اللَّه انى لأراكم من خلف ظهرى اذا ركعتم و سجدتم\r\n* ( إِنَّه ) * بدرستى كه خداى * ( هُوَ السَّمِيعُ ) * او است شنوا بتلاوت تو در نماز و يا هر چه مىگويى * ( الْعَلِيمُ ) * دانا به آنچه در ضمير خود ميآورى يا بهر چه قصد مىكنى چه او سميع است بهمهء مسموعات و عالم بكل معلومات قبل از اين مذكور شد كه روا نباشد فرمود\r\n","description":"","footnote":"","page_name":" 457 ","page_number":457},
  {"content":"\r\nآمدن شيطان بر پيغمبر ( ص ) حيث قال وَما تَنَزَّلَتْ بِه الشَّياطِينُ به جهت عدم تجانس و تناسب و اينجا نيز به جهت تاكيد آن ميفرمايد كه بگو اى محمد ( ص ) كسانى را كه مىگويند كه شياطين اين قرآن را بر تو القا ميكنند * ( هَلْ أُنَبِّئُكُمْ ) * آيا خبر كنم شما را كه از مردمان * ( عَلى مَنْ تَنَزَّلُ الشَّياطِينُ ) * بر كه فرود مىآيند ديوان * ( تَنَزَّلُ ) * فرمود آيند * ( عَلى كُلِّ أَفَّاكٍ ) * بر هر دروغگويى يعنى بر آنكه اكثر قول او دروغ و افترا باشد * ( أَثِيمٍ ) * بزه كار مثل كاهنان كه ايشان * ( يُلْقُونَ السَّمْعَ ) * فرود مىآورند گوش را بسخن شياطين و فرا مىگيرند از ايشان اخبار دروغ و ديگر دروغها به آن اضافه ميكنند * ( وَأَكْثَرُهُمْ كاذِبُونَ ) * و بيشتر اهل افك دروغگويانند در آنچه آن را بشياطين نسبة مىدهند قبل از اين گذشت كه پيش از آنكه شياطين را برجم از استماع منع كنند بر آسمان رفتندى و سخن فرشتگان شنيدندى پس اينجا حقتعالى بيان مىفرمايد كه ايشان بعضى از آنچه بر آن مطلع شدندى با چيزى ديگر اضافه كرده بكهنه گفتندى و كهنه آن را به ديگران اخبار كردندى مع شيئى زايد حيث قال * ( وَأَكْثَرُهُمْ كاذِبُونَ ) * و در زمان پيغمبر ما ( ص ) از استراق سمع محجوب و ممنوع گشتند و نزد مجاهد مراد به اين كاهنان مسيلمهء كذاب و طليحه‌اند و نزد بعضى ديگر شق و سطيح و غير ايشان حاصل حقتعالى به دو وجه بيان ميفرمايد كه محمد را سزاوار و لايق نيست كه شياطين بر او فرود آيند يكى آنكه تنزل ايشان بر شرير كذاب كثير الاثم است بجهة تناسب و تو ادميان ايشان و اين تواد و تناسب ميان شياطين و محمد معدوم است چه وى داعيست بدين مستقيم و طريق حق كه آن توحيد است و مانع مردمان از شرك و عبادت اصنام و شياطين مردمان را بر كفر و شرك و بتپرستى ميخوانند و ايشان را از منهج قويم منحرف ميسازند و در وادى غواية و ضلالت مياندازند پس چگونه بينهما تواد و تجانس صورت بند دوم آنكه افاكون القاى سمع ميكنند بشياطين و از ايشان اخذ ظنون و امارات مينمايند به جهت نقصان علم ايشان پس بر حسب تخيلات خود ضم ميكنند باشيايى كه اكثر آن مطابق واقع نيست هم چنان كه در حديث واقع شده كه\r\nالكلمة يحفظها الجنى فيقرؤها فى اذن وليه فيزيد فيها اكثر من مائة كذبة\r\nيعنى يك كلمه كه جنى آن را حفظ كند از ملائكه و در گوش دوست خود كه كاهن است جاى دهد آن كاهن زياده از صد كلمه بر آن زياد كند و بمردمان بگويد و محمد ( ص ) نه چنين است چه او اخبار مىكند از مغيبات كثيره كه بيحد و حصر است و همه مطابق واقع و بعضى اكثر را بكل تفسير كرده‌اند لقوله تعالى كل افاك يعنى همهء ايشان بصفت كذب موصوفاند و اظهر آنست كه اكثريت به\r\n","description":"","footnote":"","page_name":" 458 ","page_number":458},
  {"content":"\r\nاعتبار اقوال ايشانست و معنى آنكه از اهل افك كمست كسى كه صادق باشد در آنچه حكايت كند از جنى و گويند كه ضماير راجع بشياطيناند يعنى ديوان گوش فرا ميداشتند بملإ اعلى قبل از آنكه بشهب مرجوم شوند پس خطف بعضى مغيبات از ايشان مينمودند و آن را باولياى خود كه كهنه‌اند ميرسانيدند و القا ميكردند آنچه شنيده بودند از ملائكه باولياى خود و اكثر ديوان كاذبند به آنچه باولياى خود مىرسانند زيرا كه استماع آن ميكردند نه بر نحو آنچه ملائكه به آن تكلم مىكنند به جهت شرارت ايشان با قصور فهم يا ضبط يا افهام ايشان و بدانكه اصل در من تنزل امن تنزل بوده كه حذف حرف استفهام شده و من مستعمل شده بر حذف آن مانند حذف آن از اهل كه در اصل اهل بوده پس هر گاه كه حرف جر بر من استفهاميه داخل شده همزه قبل از حرف جر مقدر مىشود تا صدارت من استفهاميه بر طرف نشود فكانه قيل اعلى من تنزل الشياطين هم چنان كه اعلى زيد مررت نه آنكه تقدير اين باشد كه على امن تنزل الشياطين كه منافى صدر آنست هم چنان كه على زيد امرت كه جايز نيست فحينئذ كسى را نرسد كه گويد دخول حرف جر بر من منافى صدارت معنى استفهام است و محل اعراب در يلقون السمع يا نصب است بر حاليت اى تنزل ملقين السمع و يا جر كه صفت كل افاك باشد چه آن در معنى جمع است و يا آنكه كلام مستانف باشد و محلى از اعراب نداشته باشد كان قائلا قال لم تنزل على الافاكين فقيل يفعلون كيت و كيت آورده‌اند كه شعراى عرب مانند عبد اللَّه ابن الزبعرى اسهمى و ابو سفيان بن الحراث بن عبد المطلب و هبيرة بن ابى وهب مخزومى و مسافع بن عبد مناف الجحمى و ابو غرة عمر و بن عبد اللَّه كه از قريشند با امية بن ابى الصلت الثقفى بكذب و بطلان تكلم نمودندى و گفتندى كه نحن نقول مثل قال محمد ( ص ) ما مىگوييم مانند آنچه محمد ميگويد و شعر گويى كردندى و غواة قوم ايشان بايشان مجتمع شده استماع اشعار ايشان كردندى و هر شعرى كه در باب هجو حضرت رسالت پناه ( ص ) و مذمت اسلام از ايشان شنيدندى ياد گرفته ميخواندندى حقتعالى دربارهء ايشان اين آيه فرستاد كه * ( وَالشُّعَراءُ ) * و شاعران مشرك كه ابن زبعرى و غير او * ( يَتَّبِعُهُمُ الْغاوُونَ ) * پيروى كنند ايشان را زيانكاران و سفيهان عرب يعنى رواة ايشان و از ضحاك منقولست كه در عهد رسول ( ص ) دو شاعر با هم خصومت كردندى هجو يكديگر كردند يكى از انصار و يكى از قبيله ديگر و هر يكى را جمعى در پس ايستاده بودند و معاونت او ميكردند حق سبحانه اين آيه نازل ساخت و در تيسير از علم الهدى نقلكرده كه مراد دو شاعرند كه هجو پيغمبر و اصحاب و ذم اسلام كردندى و جهال عرب در اين امر تابع ايشان شدند و از امام جعفر صادق ع نيز مرويست كه مراد شاعران كفارند چون عبد اللَّه زبعرى و ابو سفيان حارث و امية بن صلت و غير ايشان كه\r\n","description":"","footnote":"","page_name":" 459 ","page_number":459},
  {"content":"\r\nرسول را هجو كردندى و مردمان در پس ايشان افتادند در وقت خواندن اين شعر قتاده و مجاهد از ابن عباس روايت كرده‌اند كه مراد بشعر شياطيناند چه عرب شعرا را تبعهء شياطين گفتندى و زعم ايشان آن بودى كه ايشان تلقين شعر از شياطين ميكنند و گفتندى كه هر كه شيطان او قويتر است شعر او بهتر است و لهذا يكى از شعرا گفته\r\n\r\nانى و كل شاعر من البشر\r\nشيطانه انثى و شيطانى ذكر\r\n\r\nو گويند مرا جماعتىاند كه به جهت غلبهء شعر بر ايشان مشغول به آن شده از قرآن و سنة ذاهل شوند و يا كسانىاند كه چون در غضب شوند بدشنام زبان بگشايند و چون شعر گويند همه كذب و بهتان باشد و اسناد غوايت باتباع ايشان جهت آنست كه اغلب شعرا فاسق و كاذبند چه اكثر\r\nشعر شاعر در باب تشبب و تعشق است و مدح به قصد صله و هجو به جهت حميت جاهلية و وصف ايشان به آنچه در او نباشد از فضايل و رذايل و گفته‌اند مراد قصاصاند كه در قصص كذب گويند و آنچه غير واقع باشد بمردمان رسانند و در تفسير على بن ابراهيم وارد شده كه ايشان كسانىاند كه تغيير دين خدا كنند و مخالفة او كنند و عياشى باسناد خود از ابى عبد اللَّه ( ع ) روايت كرده كه\r\nهم قوم تعلموا و تفقهوا به غير علم فضلوا و اضلوا\r\nيعنى آنها گروهىاند كه علم و فقه را به خود نسبت ميدهند و حال آنكه فقيد و عالم نيستند پس گمراه شوند و مردمان را گمراه گردانند سعيد بن جبير از عبد اللَّه عباس روايت كرده كه چون رسول ( ص ) فتح مكه فرمود ابليس نالهء كرد و نعرهء زد اصحاب بر او جمع شده گفتند چه واقع شده گفت از پس امروز توقع مداريد كه كفر را قوتى باشد و ليكن در ميان مردمان شعر و نوحه منتشر گردانيد و لهذا از رسول مرويست كه\r\nمن احدث هجا فى الاسلام فاقطعوا لسانه\r\nهر كه در اسلام هجو احداث كند زبان او را ببريد و در انوار گفته كه اين كلام مستانف است براى ابطال اينكه پيغمبر ( ص ) شاعر باشد و اتباع او متصف بغوايت باشند هم چنان كه اتباع شعرا و تقرير اين فرموده‌اند بقوله * ( أَ لَمْ تَرَ ) * آيا نمىبينى * ( أَنَّهُمْ فِي كُلِّ وادٍ ) * آنكه ايشان در هر وادى از فنون كلام * ( يَهِيمُونَ ) * سرگردان ميشوند مانند بهايم كه در اوديه حيران و سرگردان رود و راه به مقصد نبرد چه اكثر مقدمات ايشان خيالات و موهومات است كه هيچ حقيقتى ندارد و راه به جايى نميبرند و اغلب كلمات ايشان در تشبب است به حرام و غزل و ابتهار و هزل و مطايبه و تمزيق اعراض و قدح در انسان و مدح نامستحق و هجو نالايق و افراط در مدح و ذم و امثال آن از امور غير واقعه كه موجب ضلالت است در بوادى موبقه و اليه اشار بقوله * ( وَأَنَّهُمْ ) * و بدرستى كه ايشان * ( يَقُولُونَ ) * ميگويند * ( ما لا يَفْعَلُونَ ) * آنچه نميكنند يعنى بفسق ناكردهء بر خود گواهى ميدهند و پيغامهاى ناداده به كسى در سلك نظم ميكشند و حث مردمان ميكنند بر چيزهايى كه خود مرتكب آن نميشوند و نهى آن ميكنند\r\n","description":"","footnote":"","page_name":" 460 ","page_number":460},
  {"content":"\r\nاز اشيايى كه به آن ارتكاب مينمايند و اگر كسى تفحص اشعار شعرا كند بر بسيارى از اينمقوله مطلع شود و در خبر است كه چون سليمان عبد الملك اين بيت از فرزدق بشنيد كه\r\n\r\nفبتن لجانبى مصرعات\r\nو تب افض اغلاق الحظام\r\n\r\nگفت قد وجب عليك الحد حد بر تو واجب شده گفت يا امير المؤمنين قد درأ اللَّه عنى الحد بقوله و انهم يقولون مالا يفعلون يعنى حقتعالى اسقاط حد فرموده است از من به اين آيه سلمان از سر او درگذشت و به او صله داد بدانكه چون اعجاز قرآن از جهة معنى و لفظ است و كفار قدح در معنى او نموده گفتند انما تنزلت به لشياطين و در لفظ به آنكه از جنس كلام شعر است حقتعالى ذكر اين هر دو قسم نمود و تبيين منافات قرآن فرمود به اين دو قسم و مضاد حال رسول به حال از بات اين هر دو در تفسير كواشى مذكور است كه بعد از نزول اين آيه حسان بن ثابت و ابن رواحه و جمعى ديگر از شعراى صحابه بجانب جناب نبوة پناه ( ص ) آمده بموقف عرض رسانيدند كه حقتعالى ميداند كه ما شاعريم ميترسيم كه به اين صفت بميريم و از اهل غوايت و ضلالت باشيم حضرت رسالت ( ص ) فرمود كه\r\nان المؤمن مجاهد بسيفه و لسانه\r\nمؤمن جهاد مىكند بشمشير خود و به زبان خود يعنى هجو كفار كنيد و در باب مدحت و توحيد و نصيحت و مواعظ سخن گوئيد پس اين آيه نازل شد كه * ( إِلَّا الَّذِينَ آمَنُوا ) * يعنى شعرا متبوع سفهااند و در همه بوادى سرگردانند مگر آنها كه ايمان آورده‌اند * ( وَعَمِلُوا الصَّالِحاتِ ) * و كردند كردارهاى شايسته يعنى پيغمبر ( ص ) را ستايش كردند و به هجو و مذمت كفار اشتغال نمودند و غير آن از اعمال صالحه * ( وَذَكَرُوا اللَّه ) * و ياد كردند خداى را در اشعار خود * ( كَثِيراً ) * ياد كردن بسيار يعنى اكثر اشعار ايشان در تحميد و تمجيد و توحيد است و تحريص بر طاعت و تنبيه از غفلت و يا اشتغال باشعار ايشان را از ياد خدا و تلاوة قرآن غافل نساخت * ( وَانْتَصَرُوا ) * و انتقام كشيدند از مشركان * ( مِنْ بَعْدِ ما ظُلِمُوا ) * پس از آنكه ستم ديده شده بودند بهجا يعنى هجو ايشان را بر ايشان رد كردند و حضرت پيغمبر ( ص ) را مدحت فرمودند و دين اسلام را ستايش كردند و اهل هجاى خود را هجو كردند حاصل كه اين آيه استثنا است براى شعراى مؤمنين صالح چون عبد اللَّه رواحه و حسان بن مالك و كعب زهير كه اكثار مينمودند در ذكر حقتعالى و اكثر اشعار ايشان در توحيد بود و ثناى او سبحانه و حث مردمان بر طاعت او در موعظه و آداب حسنه و مدح رسول ( ص ) و صحابه و صلحاى امت و اگر هجو ميكنند مراد ايشان انتصار است از كسانى كه هجو ايشان كرده‌اند و مكافات هجاى مسلمانان لقوله تعالى لا يُحِبُّ اللَّه الْجَهْرَ بِالسُّوءِ مِنَ الْقَوْلِ إِلَّا مَنْ ظُلِمَ و زياده از هجو ايشان نميگويند كقوله تعالى فَمَنِ اعْتَدى عَلَيْكُمْ فَاعْتَدُوا عَلَيْه بِمِثْلِ مَا اعْتَدى عَلَيْكُمْ پيغمبر صلى اللَّه عليه و آله فرموده كه\r\nالمسبان ما قالا فعلى الاول ما لم يعتد المظلوم\r\nدو دشنام دهنده كه يكديگر را دشنام دهند هر چه گويند و بال بر آن كس باشد كه ابتدا كرده ما دام كه\r\n","description":"","footnote":"","page_name":" 461 ","page_number":461},
  {"content":"\r\nمظلوم از حد نبرد و در خبر آمده كه چون مشركان هجو پيغمبر ( ص ) كردند صحابه را فرمود كه\r\nما منع الذين نصروا رسول اللَّه بسيوفهم ان ينصروا بالسنتهم\r\nچه منع مىكند كسانى را كه رسول خدا را بشمشيرهاى خود نصرت كردند از آنكه بزبانهاى خود او را نصرت دهند و حسان و ابن رواحه گفتند يا رسول اللَّه ما اين كار را كفايت كنيم آن حضرت فرمود كه\r\nاهجوهم روح القدس معكم\r\nو به رواية ديگر حسان را گفت\r\nاهج المشركين فان جبرئيل معك\r\nهجو مشركان بگو كه جبرئيل با تست و به روايت ديگر\r\nقل و روح القدس معك\r\nو كعب بن مالك روايت كرد كه پيغمبر حسان را گفت كه\r\nاهجهم فو الذى نفسى بيده لهو اشد عليهم من التبل\r\nهجو اهل شرك كند كه به حق آن كسى كه نفس من بيد و فرمان او است كه آن سختتر است بر ايشان از تير و اين هر دو حديث را بخارى و مسلم در صحيحين آورده‌اند و شعبى آورده كه ( كان ابو بكر يقول الشعر و كان عمر يقول الشعر و كان عثمان يقول الشعر و كان على شعر الثلاثة ) و ديوان اشعار امير المؤمنين ( ع ) معروف و مشهور است در ميان انام پس اگر چه حق سبحانه جل ذكره در آيهء كريمهء وَالشُّعَراءُ يَتَّبِعُهُمُ الْغاوُونَ شعرا را كه سبحان بحر شعرند جمع ساخته و كمند لام استغراق در گردن انداخته گاه در غرقاب بيحد و غايت غوايت مىاندازد و گاه تشنه لب در وادى حيرت و ضلالت سرگردان ميسازد اما بسيارى از ايشان بواسطهء عمل صالح و صدق ايمان در زورق امان * ( إِلَّا الَّذِينَ آمَنُوا وَعَمِلُوا الصَّالِحاتِ ) * نشسته‌اند و بوسيلهء بادبان * ( وَذَكَرُوا اللَّه كَثِيراً ) * بساحل خلاص و ناحيهء نجات پيوسته و نعم ما قيل شاعران را\r\n\r\nگر چه غاوى خواند در قرآن خداى\r\nهست از ايشان هم به قرآن ظاهر استثناى من\r\n\r\n* ( وَسَيَعْلَمُ الَّذِينَ ظَلَمُوا ) * و زود باشد كه بدانند آنان كه ستم كردند بكفر و افترا و هجو پيغمبر ( ص ) يا نسبت شعر و كهانت به آن حضرت كه بعد از موت * ( أَيَّ مُنْقَلَبٍ يَنْقَلِبُونَ ) * بكدام مكان باز خواهند گشت مراد آنست كه منقلب ايشان دوزخ خواهد بود و اين تهديد شديد و عظيم است مر ايشان را به جهت آنچه از سيعلم مفهوم ميگردد و از وعيد بليغ و آنچه در * ( الَّذِينَ ظَلَمُوا ) * معلوم ميگردد از تفسير كفر بظلم و اطلاق و تعميم و در * ( أَيَّ مُنْقَلَبٍ يَنْقَلِبُونَ ) * از ابهام و تهويل يعنى مال ايشان به عذاب شديد و بعقاب اليم خواهد كشيد از نيران و جحيم كه به هيچ وجه ايشان را روى نجات نباشد بلكه دايم در آنجا معذب باشند و هرگز خلاص نشوند نعوذ باللَّه منها و من غضب اللَّه\r\n\r\nسورة النمل\r\nمكيست و عدد آيات آن نود و پنج است و نزد حجازى نود و چهار پيش بصرى و شامى نود و سه نزد كوفى و اختلاف آن در دو آيتست و أُولُوا بَأْسٍ شَدِيدٍ كه حجازيست من قوارير كه غير كوفى ابى بن\r\n","description":"","footnote":"","page_name":" 462 ","page_number":462},
  {"content":"\r\nكعب از پيغمبر صلى اللَّه عليه و آله روايت كرده است كه هر كه او سورهء طس بخواند حقتعالى براى او ده حسنه بنويسد بعدد هر كه تصديق سليمان و هود و شعيب و صالح و ابراهيم كرده و هر كه تكذيب ايشان كرده و چون روز قيامت از قبر برخيزد گويد لا إله الا اللَّه و بدانكه چون حقتعالى ختم سورهء شعراء كرد بذكر قرآن در اين سوره نيز افتتاح به ذكر آن كرده و فرموده كه\r\n* ( بِسْمِ اللَّه الرَّحْمنِ الرَّحِيمِ طس ) * در لباب التفسير از اخفش نقل مىكند كه حروف مقطعه براى ابتداء كلام و انتهاء كلام است پس دلالت آن بر افتتاح و اختتام سخن باشد چنانچه اينجا طس ختم سورهء شعرا و فتح سورهء نمل است يا طا اشاره است به طهارت قدس الهى و سين بسناى عزت نامتناهى و يا بطلب روندگان راه و سلامت قلوب ايشان از ما سوى اللَّه و يا طا از لطيف است و سين از سميع و يا به طهارت و سر محبت و ابن عباس فرموده كه اين ناميست از نامهاى خدا كه به اين قسم ياد نموده به اينكه * ( تِلْكَ ) * اين آيتهاى سوره * ( آياتُ الْقُرْآنِ ) * آيتهاى قرآن است * ( وَكِتابٍ مُبِينٍ ) * و آيتهاى كتاب روشن كننده و اين كتاب يا لوح است و ابانت آن باينست كه در او مكتوبست آنچه كائن است پس او بيان مىكند مر ناظر خود را از ملائكه آنچه واقعست از مكنونات و تاخير آن از قرآن باعتبار تعلق علم است به آن و تقديم آن در سوره الحجر بر آن باعتبار وجود و يا قرآن است و ابانت آن به جهت آن چيزيست كه مودعست در آن از حكم و احكام و يا به جهت ظهور صحت آن باعجاز و ح عطف كتاب بر قرآن عطف احد صفتين است بر ديگرى پس قرآن به جهت آن گفت كه قرائت ميكنند و كتابت باعتبار آنكه مينويسند نحو قولك ( هذا فعل السخى و الجواد و الكريم ) و تنكير كتاب به جهت آنست كه تا ابهام آن دلالت بر تعظيم و تفخيم آن كند كقوله تعالى فى مقعد صدق عند مليك مقتدر و اضافهء آيات به قرآن و كتاب مبين نيز بر سبيل تفخيم و تعظيم است زيرا كه مضاف بعظيم موجب عظمة آنست باضافه مانند عبد اللَّه و عبد الرحمن و هر يك از هدى و بشرى كه در قول او سبحانه است * ( هُدىً وَبُشْرى ) * حالست از آيات و عامل در اين معنى اشاره است يعنى اين آيتهاى قرآن و كتاب مبين است در حالتى كه راه نمايند است بصراط مستقيم و منهج قويم كه موصلست بجنت نعيم در حالتى كه مژده دهنده است * ( لِلْمُؤْمِنِينَ ) * مر گروندگان را بسعادت كبرى كه جنات على است و يا مرفوع المحلست به آنكه بدل آيات باشد يا خبر بعد از خبر و يا خبر مبتداى محذوف اى هى هدى و بر هر تقدير هر دو مصدرند بمعنى فاعل كه آن هادى و مبشر است و عدم اكتفاء به\r\n","description":"","footnote":"","page_name":" 463 ","page_number":463},
  {"content":"\r\nهدى به جهت زيادتى آياتست در هدايت بندگان كما قال اللَّه تعالى فَأَمَّا الَّذِينَ آمَنُوا فَزادَتْهُمْ إِيماناً و هدايت آيات قرآن از ضلالت بسوى حق ببيان و برهانى است كه در او است با لطف از جهت اعجازى كه دالست بر صحت امر پيغمبر قوله * ( الَّذِينَ ) * مجرور المحلست به آنكه صفت مؤمنين است يعنى قرآن هادى و مبشر است مؤمنانى را كه كسانىاند كه * ( يُقِيمُونَ الصَّلاةَ ) * به پا ميدارند نماز را بحدود و اركان آن و مداومت بر اقامت آن * ( وَيُؤْتُونَ الزَّكاةَ ) * و ميدهند زكات اموال خود را بمستحقان * ( وَهُمْ بِالآخِرَةِ ) * و حال آنكه ايشان بسراى آخرت * ( هُمْ يُوقِنُونَ ) * ايشان بيگمان ميشوند يعنى بيقين مىدانند كه بعث و نشور و بهشت و دوزخ و حسنات و ميزان خواهد بود و اين جملهء اسميه از تتمهء صله است و واو از براى حال هم چنان كه به اين مفسر شد و ميتواند بود كه از براى عطف باشد و تغيير نظم از فعليت باسميه به جهت دلالتست بر قوت و ثبات و يقين ايشان بر اينكه ايشان در اين صفت يگانه‌اند و يا آنكه جملهء اعتراضيه است كانه قيل و هؤلاء الذين يؤمنون و يعملون الصالحات هم المؤمنون بالاخرة يعنى اين گروه كه گرويده‌اند و عمل صالح ميكنند موقنند بوقوع آخرت چه تحمل مشاق نمى باشد مگر به جهت خوف عاقبت و وثوق بر محاسبه و تكرير ضمير به جهت دلالتست بر اختصاص يعنى ايشان مختصند بتصديق بعد از آن وصف مخالف ايشان مىكند كه كفارند بقوله * ( إِنَّ الَّذِينَ ) * بدرستى كه آنان كه * ( لا يُؤْمِنُونَ ) * نميگروند * ( بِالآخِرَةِ ) * بسوى عقبى * ( زَيَّنَّا لَهُمْ ) * آراسته‌ايم براى ايشان * ( أَعْمالَهُمْ ) * عملهاى ايشان را * ( فَهُمْ يَعْمَهُونَ ) * پس ايشان حيران و سرگردان ميشوند در ضلالت خود و در نمييابند آنچه تابع اعمالست از نفع و ضرر مفسران را در تفسير اين آيه چند وجه است حسن و جبائى و ابو مسلم گفته‌اند كه معنى آنست كه مزين گردانيديم براى ايشان اعمال حسنه ايشان را كه امر كرده بوديم ايشان را به آن با حسن وجوه و تزيين كه آن\r\nبيان مثوبات آن بود تا ترغيب ايشان كند به عمل كردن به آن پس ايشان از آن ذاهل شده در وادى ضلالت حيران و سرگردان ميشوند و بوسيلهء آن اعمال مأموره خود را بطريق نجات نميرسانند و بنا بر اينمعنى اضافهء اعمال بايشان باعتبار آن است كه به آن مأمورند اگر چه به آن عمل نكردند و بعضى بر آنند كه ما تزيين اعمال قبيحهء ايشان كرديم به اين وجه كه خلق شهوت نموديم در ايشان كه داعى ايشان است بفعل معاصى به جهت تشديد تكليف تا متحمل مشقت و كلفت شده از مشتهيات طبع خود مجتنب شوند اين معنى را كار نبسته متحير شدند و در آن متردد و متشكك گشتند و انديشه نكردند در اين تا راه سداد از فساد بشناسند و به جهت اين در طريق معاصى كه مشتهاى\r\n","description":"","footnote":"","page_name":" 464 ","page_number":464},
  {"content":"\r\nطبع و محبوب نفس شيطانست سلوك نمودند و اينوجه اظهر است و برخى ديگر گفته‌اند كه ما حرام گردانيديم توفيق را بر ايشان و لطف خود را از ايشان باز داشتيم به جهت عقوبت كفر و عناد ايشان پس مزين شد اعمال قبيحهء ايشان در نظر ايشان و در صدور ايشان محلى گشت و صاحب كشاف آورده كه اگر كسى گويد چگونه حقتعالى اسناد تزيين اعمال ايشان بذات خود كرده و حال آنكه در كريمهء وَزَيَّنَ لَهُمُ الشَّيْطانُ أَعْمالَهُمْ اسناد آن بشيطان فرمود جواب گوئيم كه ميان اين دو اسناد فرق بسيار است زيرا كه اسناد آن بشيطان بر سبيل حقيقت است و اسناد آن به خدا بر طريق مجاز و اسناد مجازى در علم بيان به دو طريق است يكى آنكه از قسم مجازى باشد كه مسنى باشعاره دوم آنكه مجاز از حكمى باشد پس بطريق اول آنست كه چون حق سبحانه تطميع ايشان فرمود به طول عمر و سعه رزق و كثرت انعام و احسان بايشان كه ذريعه و وسيله است باتباع شهوات و بطر و ايثار روح و ترفه و نفار از آنچه لازم ايشانست و تكاليف صعبه و مشاق متعبه فكانه او سبحانه تزيين اعمال ايشان كرده و اشار اليه ( الملائكة فى قولهم و لكن متعتهم و آبائهم حتى نسوا الذكر ) و طريق ثانى آنست كه امهال حق سبحانه شيطان را و تخليه او بر وجهى كه تزيين اعمال قبيحه مينمايد در نظر ايشان ملابسه ايست ظاهره مر تزيين را پس اسناد آن به خدا به جهت مجاز حكمى است كه بعضى تلابسات مصحح آنست * ( أُوْلئِكَ ) * آن گروه كه متصفند بصفت مذكوره * ( الَّذِينَ ) * آنانند كه * ( لَهُمْ سُوءُ الْعَذابِ ) * مر ايشان راست بدى عذاب در دنيا چون قتل و اسر در روز بدر * ( وَهُمْ فِي الآخِرَةِ ) * و ايشان در سراى ديگر * ( هُمُ الأَخْسَرُونَ ) * ايشانند زيانكاران بسبب فوت مثوبت و استحقاق عقوبت تكرير ضمير به جهت اختصاص اخسريت است بايشان يعنى هيچ كس از ايشان زيانكارتر نباشد * ( وَإِنَّكَ ) * و بدرستى كه تو اى محمد ( ص ) * ( لَتُلَقَّى الْقُرْآنَ ) * هر آينه تلقى كرده ميشوى قرآن را يعنى فراميگيرى آن را به اين وجه كه جبرئيل تلقى مينمايد و پيش تو ميآورد و تو آن را اخذ ميكنى * ( مِنْ لَدُنْ حَكِيمٍ ) * از نزد خداوند راست گفتار و درست كردار * ( عَلِيمٍ ) * بسيار دانا بجميع نهان و آشكارا عليم مبالغه عالم است چون سميع و سامع زيرا كه عالم و سامع مفيد آنست كه آن را معلومى و مسموعى هست و عليم و سميع به اين معنى است كه هر معلومى و مسموعى كه هست وى عالم و سامع آنست و تنكير به جهت تعظيم و تفخيم است اى حكيم و اى عليم و جمع ميان ايندو صفت با آنكه علم در حكمت داخل است و مندرج در تحت آن به جهت عموم علمست و دلالت حكمت بر اتقان فعل و اشعار به آنكه علوم قرآن بعضى حكمت است مانند عقايد و شرايع و برخى از آن نه اينچنين است چون قصص و اخبار از مغيبات پس شروع در بيان بعضى از اين علوم كرده ميفرمايد كه * ( إِذْ قالَ مُوسى ) *\r\n","description":"","footnote":"","page_name":" 465 ","page_number":465},
  {"content":"\r\nياد كن چون گفت موسى ابن عمران و ميتواند بود كه ظرف متعلق باشد به عليم يعنى خدا دانا بود بگفتار موسى در حينى كه گفت * ( لأَهْلِه ) * مر كسان خود را كه با او بودند در وقت توجه از مدين بمصر و راه گم كرده بود و زنش را مخاض گرفته و سر ما دريافته و شب در نهايت ظلمت با رعد و صاعقه و بارندگى هر چند جهد ميكرد آتش از آتش زنه بيرون نميآمد پس در اينحالت گفت كه * ( إِنِّي آنَسْتُ ) * بدرستى كه من ديدم * ( ناراً ) * آتشى افروخته و منه اشتقاق الانس لانهم مريئون\r\nو يا احساس كردم آن را بر وجهى كه انس مرا به آن حاصل شد * ( سَآتِيكُمْ ) * زود باشد كه بيارم * ( مِنْها بِخَبَرٍ ) * از آن آتش خبرى يعنى كسى كه بر سر آن آتش باشد حال راه و غير آن معلوم كنم مرويست كه با موسى غير از زن او كسى ديگر نبود پس بنا بر صحت اينذكر اهل بر طريق كنايه باشد يعنى حقتعالى زوجه او را تكينه فرموده باشد باهل و ورود خطاب بر لفظ جمع تابع اين ساخته و يا به جهت اقامهء زوجهء خود در مقام جماعتى كه بايشان انس حاصل بشود در امكنهء موحشه و ذكر سين جهت دلالت است بر بعد مسافت يا وعده باتيان و اگر چه دير كند و سآتيكم بخبر و لعلى اتيكم اگر چه به جهت صورت كالمتدافعينست به جهت آنكه احدهما ترجى است و ديگر تيقن لكن راجى هر گاه رجاى او قوى باشد گاهست كه ميگويد سافعل كذا و سيكون كذا با آنكه تجويز جنبهء مرجوحه مىكند حاصل كه موسى ( ع ) فرمود اهل خود را كه اينجا مكث نمائيد تا من خبرى را از كسى كه نزد آن آتش باشد بپرسم * ( أَوْ آتِيكُمْ ) * يا بيارم براى شما * ( بِشِهابٍ قَبَسٍ ) * شعلهء آتش شعله كشنده و مقبوسه و فرا گرفته شده يعنى پارهء از آن آتش اخذ نمايم * ( لَعَلَّكُمْ تَصْطَلُونَ ) * شايد كه شما گرم شويد به آن يعنى باميد اينكه شما گرم شويد به آن و از سورت سرما خلاص شويد اضافهء شهاب قبس جهت آنست كه شهاب مقبوس و غير مقبوس مىباشد و كوفيان و يعقوب بتنوين با ميخوانند به آنكه قبس بدل آن باشد يا صفت به جهت آنكه بمعنى مقبوس است و اين هر دو وعده بر سبيل ظن غالب باشد و لهذا در طه بصيغهء ترجى از آن تعبير فرموده چنان كه انفا اشاره كرده شد و ترديد بجهة آنست كه تا دلالت باشد بر آنكه اگر بهر دو ظفر نيابد بيكى از آن فايز خواهد گشت كه آن يا هدايت طريق باشد و يا اقتباس نار و اين يا بنا بر ظاهر حال بود و يا وثوق بعادة اللَّه بر آنكه بنده را بالكليه محروم نگرداند و اصطلا از صلا مشتقست بمعنى نار عظيمه القصه موسى اهل خود را گذاشته متوجه آن نار شد * ( فَلَمَّا جاءَها ) * پس آن هنگام كه آمد بنزديك آن آتش نورى ديد كه بىاحراق افروخته از درختى سبز كه برگ آن را نميسوخت و پژمرده نميگشت از آن متعجب شد و آهنگ كرد تا آتش برگيرد آتش از سر درخت\r\n","description":"","footnote":"","page_name":" 466 ","page_number":466},
  {"content":"\r\nبه بيخ درخت آمد و چون زير درخت آمد باز بر سر درخت رفت از آن حال متحير فروماند گويند آتشى بود محرق مانند ساير آتشها و بر هر تقدير چون موسى ( ع ) به آنجا رسيد * ( نُودِيَ ) * ندا كرده شد * ( أَنْ بُورِكَ ) * به آنكه بركت داده و بكثرت خير فايز باد * ( مَنْ فِي النَّارِ ) * هر كه در مكان آتش است كه آن بقعهء مباركه مذكوره است هم چنان كه در كريمهء نُودِيَ مِنْ شاطِئِ الْوادِ الأَيْمَنِ فِي الْبُقْعَةِ الْمُبارَكَةِ * ( وَمَنْ حَوْلَها ) * و هر كه گرداگرد مكان آتش است و نواحى آن بدان كه ان در ان بورك تفسيريه است زيرا كه ندا در معنى قولست پس ان بورك بمعنى بورك باشد و يا آنكه مصدريه است و يا مخففه از مثقله پس تقدير اين باشد كه بان بورك و بنا بر آنكه مخففه باشد تخفيف آن اگرچه مقتضى تعويض است به لا يا قد يا سين يا سوف ليكن ان بورك دعا است و آن مخالف غير خود است از اخبار در احكام كثيره و ظاهر آنست كه من فى النار و من حولها عام باشد و شامل هر كه در اين واديست و حوالى آن و ارض شام كه موسوم است بكثرة بركات چه آن مبعث انبيا است و مجمع احياء و اموات ايشان و مهبط وحى بر ايشان خصوصا اين بقعه كه حقتعالى با موسى در آن تكلم فرمود و نزد بعضى مراد به اول موسى است و بثانى ملائكه كه حاضر بودند آنجا و ابن عباس و سعيد بن جبير گفته كه مراد بنا نور است و مراد به من او سبحانه و معنى من بورك قدس است يعنى منزه است آنكه در اين نور است نه بمعنى مكان بلكه بمعنى علم و حفظ و بمعنى آنكه موسى را از آنجا ندا كرده و كلام خود را آنجا ايجاد فرموده و موسى در آنجا سخن او را بشنيد و نزد بعضى در كلام چيزى محذوفست و تقدير اينكه بورك\r\nمن فى النار قدرته و سلطانه و آياته و بنا بر آنكه مراد به من فيها موسى است معنى اينست كه من فى طلبها و مجاهد گفته كه من زايده است اى بورك فى النار و فيمن حولها و گويند من بمعنى ما است كقوله فمنهم من يمشى و بر هر تقدير تصدير اينخطاب به اين كلام بشارتست به آنكه حقتعالى از براى موسى امرى عظيم حكم خواهد فرمود كه بركت آن در اقطار شام منتشر گردد و آن تكليم است با او و استنباى او و اظهار معجزات بر دست او * ( وَسُبْحانَ اللَّه ) * و پاك است خداى * ( رَبِّ الْعالَمِينَ ) * كه پروردگار عالميان است از تشبيه اين از تتمهء آن چيزى است كه موسى ندا كرده شد به آن تا از سماع كلام او سبحانه توهم تشبيه نكند و به جهت تعجب از عظمة اين امر و يا تعجب موسى از اين و ذكر رب العالمين به جهت تنبيه است بر آنكه اين امر از جلال امور و عظام شئونست آورده‌اند كه چون موسى اين ندا بشنود از آن متعجب شده با خود گفت آيا اين ندا كننده كه باشد باز ندا آمد كه * ( يا مُوسى إِنَّه ) * اى موسى بدرستى كه شان و قصه اينست كه * ( أَنَا اللَّه الْعَزِيزُ ) *\r\n","description":"","footnote":"","page_name":" 467 ","page_number":467},
  {"content":"\r\nمنم خداى غالب بر همه * ( الْحَكِيمُ ) * حكم كننده بصواب و ميتواند بود كه ضمير انه راجع بمتكلم باشد و خبر آن انا و اللَّه بيان آن يعنى آن سخن كننده منم كه خداوندم و بنا بر آنكه ضمير شان باشد انا اللَّه جملهء مفسره آنست و ايثار اين دو صفت بذكر به جهت آنست كه تا ممهد آن چيزى باشد كه ظاهر گرداند بر دست موسى كه آن قلب عصا است بحيه و يد بيضا پس معنى مراد آنست كه من توانا و قادرم بر هر چه از اوهام دور باشد مانند قلب عصا بحيه و كنندهء هر چيزىام كه فعل آن بر وجه حكمت است و تدبير باشد و قوله\r\n* ( وَأَلْقِ عَصاكَ ) * عطفست بر بورك و كريمهء و ان الق عصاك بعد قوله ان يا موسى انى انا اللَّه كه بتكرير آنست دلالت مىكند بر معطوفية و الق عصاك بر بورك كقولك كتبت اليك ان حج و ان اعتمر يعنى ندا كرده شد به آنكه با بركت است هر كه در بقعهء آتش و حوالى آنست و به آنكه بيفكن عصاى خود را موسى كه اين ندا شنيد عصا بيفكند فى الفور مار شد آغاز رفتن نمود * ( فَلَمَّا رَآها ) * پس چون ديد موسى عصا را كه * ( تَهْتَزُّ ) * حركت مىكند باضطراب شديد و هر طرف ميرفت * ( كَأَنَّها جَانٌّ ) * گوئيا ماريست باريك و تيزرو و در تفسير ابو الليث آورده كه در وادى مقدس جان بوده و در نزد فرعون ثعبان شده و در اول حال چون مار خورد ميبوده و در آخر اژدها ميشد و يا در شدت حركت و تندروى و حركات سريعه مانند جان بوده و در جثه همچون ثعبان و حكمت در آنكه آن را مار گردانيد آن بود كه تا دليلى باشد موسى را بر آنكه اينكلام كه ميشنود كلام خدائيست كه قادر است بر آنكه چوبى را مارى گرداند نه كلام شياطين و غير ايشان و يا آنكه مستانس شود بدان كه تا چون نزد فرعون آيد و اينحالها مشاهده كند از آن خايف نشود و بر هر وجه چون موسى آن صورت را بديد * ( وَلَّى ) * روى برگردانيد * ( مُدْبِراً ) * در حالتى كه پشت كننده و گريزان بود از خوف آن * ( وَلَمْ يُعَقِّبْ ) * و بازنگشت بر عقب خود و باز نيامد يق عقب المقاتل اذاكر بعد الفر و بعضى تفسيرا آن به لم يلتفت كرده‌اند يعنى به جهت ترس روى به آن نكرد و نگاه به آن نكرده و ترغيب و تخويف وى به آن به جهت آن بود كه تا بداند كه اين امريست مراد به يعنى ارادهء الهى چنانست كه تا مردمان از آن خايف شوند و يدل عليه قوله * ( يا مُوسى لا تَخَفْ ) * يعنى حقتعالى جهت تسكين و تطمين وى به او ندا كرد كه اى موسى مترس از غير من به جهت وثوق تام تو بر من و يا مطلقا خوف به خود راه مده لقوله * ( إِنِّي لا يَخافُ ) * بدرستى كه منم كه نترسند * ( لَدَيَّ الْمُرْسَلُونَ ) * نزديك من فرستاده شدگان هنگامى كه وحى بايشان نازل شود به جهت فرط استغراق و يا آنكه ايشان را به جهت آنكه\r\n","description":"","footnote":"","page_name":" 468 ","page_number":468},
  {"content":"\r\nفعل قبيح نميكنند و اخلال بواجب نمينمايند نزد من بدى عاقبت نيست كه تا از آن بترسند * ( إِلَّا مَنْ ظَلَمَ ) * ليكن هر كه ستم كند بر نفس خود بفعل قبيح از غير فرستادگان چه انبيا به جهت عصمت صغيره و كبيره از ايشان صادر نميشود تا اسناد ظلم بايشان توان كرد * ( ثُمَّ بَدَّلَ ) * پس بدل گردانستم و بدى را * ( حُسْناً ) * نيكويى * ( بَعْدَ سُوءٍ ) * بعد از بدى يعنى توبه كرد بعد از گناه و از آن نادم و پشيمان شده جازم شد كه من بعد مرتكب آن نشود * ( فَإِنِّي غَفُورٌ ) * پس بدرستى كه من آمرزنده‌ام تايبان را * ( رَحِيمٌ ) * مهربانم بايشان بقبول توبه اين استثناى منقطع است و وجه حسن اين استثنا اجتماع انبيا است با غير خود از امم در معنى كه شامل ايشان است كه آن تكليف است و ميتواند بود كه مراد به من ظلم هر كس باشد از انبيا كه ترك اولى كرده باشد و به جهت آن نقص ثواب خود كرده و ح اين استثنا به جهت استدراك آن چيزى باشد كه خلجان مىكنند در صدر از نفى خوف از همهء انبيا به جهت صدور ترك اولى از بعضى از ايشان كه ادم است و يونس و داود و سليمان و موسى بوكز قبطى پس معنى آنست كه ليكن هر كه ترك اولى كرده باشد از انبيا و بعد از آن تبديل آن نموده باشد بدانچه تدارك آن از فعل حسن و عزم بر اتيان نمودن به اولى پس او را هيچ خوفى نخواهد بود و حقتعالى بالطاف عميم خود همان ثواب كه مترتب بر فاعل ندب شود به او كرامت خواهد نمود و بنا بر اين ميتواند بود كه ذكر اين به جهت قصد تعريض موسى باشد بوكز قبطى كما قال رَبِّ إِنِّي ظَلَمْتُ نَفْسِي فَاغْفِرْ لِي و محتملست كه من ظلم مستثنى متصل باشد و مستثنى منه محذوف و تقدير اينكه يخاف الظالمون الا من ظلم يعنى ميترسند ستم كاران و گناهكاران و در محل خوف و خطرند مگر آنكه ظلم كند يعنى مرتكب گناه شود و بعد از آن تبديل آن نمايد بنيكويى كه آن توبه و انابه است پس بدرستى كه حقتعالى آمرزنده است و\r\nمهربانست بر او و بعد از آن به جهت اظهار معجزهء ديگر باز به او ندا رسيد * ( وَأَدْخِلْ يَدَكَ ) * و در آر دست خود را * ( فِي جَيْبِكَ ) * در گريبان پيرهن خود چون پيرهن حضرت موسى ( ع ) آستين نداشت از اينجهت حكم شد كه دست در گريبان كن و گويند مراد بجيب قميص است لانه يجاب اى يقطع يعنى درآور دست خود را در اندرون پيرهن خود * ( تَخْرُجْ ) * تا بيرون آيد * ( بَيْضاءَ ) * در حالتى كه سفيد و درخشنده بود * ( مِنْ غَيْرِ سُوءٍ ) * بى علتى يعنى سفيدى او از آفت برص مبرا باشد موسى دست بگريبان برده و بيرون آورد چندان نور از وى بتافت كه شب ظلمانى چون روز نورانى گشت و اگر در روز دست بيرون آوردى نوران بروشنى آفتاب غلبه كردى و قوله * ( فِي تِسْعِ آياتٍ ) * كلام مستانف است بارسال و حرف جر در او متعلق بمحذوف و تقدير\r\n","description":"","footnote":"","page_name":" 469 ","page_number":469},
  {"content":"\r\nاينكه اذهب فى تسع آيات يعنى برو برسالت با اين دو آيه كه در جملهء نه آيتست و در عداد آن و اعظم آن * ( إِلى فِرْعَوْنَ وَقَوْمِه ) * بسوى فرعون و گروه او و هفت ديگر فلق بود و طوفان و جراد و قمل و ضفادع و دم و جدب چنان كه تفصيل آن در سورة الاعراف مذكور شد و اكثر بر آنند كه فى بمعنى مع است يعنى برو بانه آيهء ديگر نزد فرعون و قوم او و بنا بر اين عصا و يد و بيضا در عداد تسع آيات نباشند و آن نه فلق باشد و طوفان و جراد و قمل و ضفادع و دم و طمسه و جدب در بوادى و نقصان در مزارع و بر تقدير آنكه عصا و يد از تسع خارج باشند ممكن است كه دو آيهء اخيره را در حساب يكى شمرند و فلق را از آن اخراج كنند چه آن مبعوث نبود بسوى فرعون پس بر اين تقدير نيز آيات از نه متجاوز باشد و بنا بر عدم استيناف جار و مجرور متعلق بنحو مبعوثا و مرسلا است يعنى القاى عصا كن و اخراج يد در حالتى كه برانگيخته و فرستاده شدهء به آن نه آيه بسوى فرعون و قوم او * ( إِنَّهُمْ كانُوا ) * بدرستى كه ايشان هستند * ( قَوْماً فاسِقِينَ ) * گروهى بيرون رفتگان از دايرهء فرمان به جهت فرط كفر و طغيان اين تعليل ارسالست القصه موسى ( ع ) اهل خود را در ميان آن وادى گذاشته و امتثال امر الهى نموده متوجه مصر شد و با فرعون و فرعونيان آغاز دعوت فرمود و جميع معجزات كه به آن مبعوث بود بايشان نمود ايشان به او نگرويده نسبت بسحر دادند كما قال اللَّه تعالى * ( فَلَمَّا جاءَتْهُمْ ) * پس چون آمد بفرعون و قوم او * ( آياتُنا ) * دلايل قدرت ما و براهين رسالت موسى يعنى موسى آن را بايشان آورد * ( مُبْصِرَةً ) * در حالتى كه روشن و هويدا بود و مشاهد و مرئى بود بر همه كس بر وجهى كه هر كه آن را ميديد ميدانست كه از قدرت بشر خارجست * ( قالُوا ) * گفتند فرعونيان از روى عناد و جحود و استكبار و عتو * ( هذا سِحْرٌ مُبِينٌ ) * اين سحريست روشن يعنى همه كس داند كه اين سحر است به جهت وضوح سحريت آن بدانكه مبصرة اسم فاعلست و مراد از آن اسم مفعولست زيرا كه معنى آن آيات مرئيه است كه هر مبصرى آن را مشاهده كند و ببيند و ايراد آن به صورت اسم فاعل به جهت اشعار است به آنكه آن آيات از فرط اجلاى آن بر ابصار بر وجهى بود كه نزديك بود كه نفس خود را به بيند يا از آن چيزى بود كه ميديد مردمان را يا خداوند تبصره بود از آن حيثيت كه هدايت مىكرد چه عمى مهتدى نمىشود چه جاى آنكه هادى غير شود و منه قولهم كلمة عينا و كلمة عور الان الكلمة الحسنة ترشد و السيئة تغوى و يا بينا سازندهء هر كسى بود كه نظر به آن كند و تامل در آن نمايد و فرعونيان با وجود اين حمل آن بسحر كردند * ( وَجَحَدُوا بِها ) * و منكر شدند به آن يعنى تكذيب آن كردند * ( وَاسْتَيْقَنَتْها أَنْفُسُهُمْ ) * و بيگمان بود به آن نفسهاى ايشان قد در\r\n","description":"","footnote":"","page_name":" 470 ","page_number":470},
  {"content":"\r\nاينجمله مقدر است به جهت آنكه و او براى حالست يعنى در حالتى كه بيقين ميدانستند كه آن آيتها از نزد خداوند است و سحر نيست و بصميم قلب ميشناختند حقيقت آن را و انكار و تكذيب آن ميكردند به زبان * ( ظُلْماً ) * بجهة ستمكارى و عدوان * ( وَعُلُوًّا ) * و ترفع و سركشى از ايمان كقوله تعالى فَاسْتَكْبَرُوا وَكانُوا قَوْماً عالِينَ فَقالُوا أَ نُؤْمِنُ لِبَشَرَيْنِ مِثْلِنا وَقَوْمُهُما لَنا عابِدُونَ و\r\nانتصاب ايندو اسم بر عليت است از جحدوا و فايدهء ذكر انفس آنست كه ايشان جاحد بودند بالسنهء خود و مستيقن در قلوب و ضماير خود و ايثار استيقان بر ايقان به جهت ابلغيت آنست و مبصرة و مبين مقابل يكديگر واقع شده‌اند و كدام ظلم افحش و اقبح از ظلم كسى باشد كه معتقد و مستيقن باشد به آنكه آيات مذكوره آيات بينهء واضحه اند از نزد او سبحانه و مع ذلك مكابره نموده آن را سحر تسميه نمايد و گويد هذا سِحْرٌ مُبِينٌ * ( فَانْظُرْ كَيْفَ كانَ ) * پس ببين اى محمد ( ص ) يا اى ناظر متامل كه چگونه بود * ( عاقِبَةُ الْمُفْسِدِينَ ) * آخر كار تباه كاران كه در دنيا به آب غرق شدند و در عقبى به آتش مؤبد ميسوزند و خواهند سوخت بعد از آن عطف قصهء داود و سليمان بر قصهء موسى كرده ميفرمايد * ( وَلَقَدْ آتَيْنا ) * و بدرستى كه داديم * ( داوُدَ وَسُلَيْمانَ ) * داود و پسر او سليمان را * ( عِلْماً ) * دانشى از احكام شرايع ابن عباس فرموده كه مراد دانستن زبان مرغان و ساير دوابست و ماوردى گفته كه علم كيمياء را و اينقول مرجوح است و در تفسير اهل البيت ع مذكور است كه آن علم زبان مرغانست و نرم شدن آهن در دست داود بىآتش و تسبيح كوه ها با وى و انزال زبور بر وى كه در اوست بسيارى از مواعظ و توحيد و تمجيد و دعوات و اخبار رسول ( ص ) و امير المؤمنين ( ع ) و باقى ائمه و احوال رجعت و قائم ( ع ) و كريمهء وَلَقَدْ كَتَبْنا فِي الزَّبُورِ مؤيد اينمعنى است و تنكير علم به جهت افادهء بعضيت آنست يعنى طايفهء از جنس علم كه آن علم حكم و شرايع است و يا غير آن و يا به جهت تفخيم آن اى علما اى علم يعنى دانشى و چه دانشى * ( وَقالا ) * و گفتند بعد از اعطاى علم بايشان * ( الْحَمْدُ لِلَّه الَّذِي ) * ستايش و ثناى آن خداى را كه بسبب آن علم * ( فَضَّلَنا ) * افزونى داد ما را * ( عَلى كَثِيرٍ ) * بر بسيارى * ( مِنْ عِبادِه الْمُؤْمِنِينَ ) * از بندگان گرويدهء خود عطف اينقول به واو با آنكه بحسب ظاهر مقتضى فا است كقولك عطيته فشكر و منعته فصبر به جهت اشعار است به اينكه آنچه گفتند بعضى از آن چيزيست كه اتيان به آن نموده‌اند در مقابل نعم مذكوره از مواجب آن پس بعضى ديگر از آن مضمر شده و تحميد بر آن معطوف گشته فكانه قال ( و لقد اتيناهما علما فعملا به و علماه و عرفا حق النعمة فيه و الفضيلة و قالا الحمد للَّه الذى فضلنا ) و مراد به كثير كه مفضل عليه است هر كسى است كه از علوم عارى باشد و يا از مثل علم\r\n","description":"","footnote":"","page_name":" 471 ","page_number":471},
  {"content":"\r\nايشان و در اين دليلست بر فضل علم و شرف اهل آن چه داود و سليمان بوظايف شكر آن قيام نموده‌اند و آن را اساس فضل خود گردانيده و غير آن را از نظر اعتبار انداخته‌اند كه آن پادشاهى عظيم بود كه غير ايشان را نداده بود و نيز دالست بر تحريص عالم بر آنكه حمد خدا نمايد بر آنچه او را داده از علم و فضل و شيمهء تواضع مرعى داشته اعتقاد نمايد كه به آنكه او مفضلست بر بسيارى از مردمان مفضل عليه است بر بسيارى ديگر از ايشان و كريمهء وَالَّذِينَ أُوتُوا الْعِلْمَ دَرَجاتٍ و حديث\r\nالعلماء ورثة الانبياء\r\nدو شاهد عدلند بر مزيت فضل علم و انافهء محل و شرف آن * ( وَوَرِثَ سُلَيْمانُ ) * و ميراث گرفت سليمان * ( داوُدَ ) * از داود ( ع ) ملك و مال و پادشاهى را و اينقول حسن و جميع اهل البيت است و بسيارى از مفسران پس آيه دالست بر آن كه انبيا مورث مال بوده‌اند مانند تورية غير ايشان و منافى و مناقض حديث موضوع\r\nنحن معاشر الانبياء لا نورث\r\nكه مخالفين نقل كرده‌اند از ابو بكر و لذا حضرت فاطمه ( ع ) اين آيه را در جواب آن فرمود و اينكه جبائى گفته كه معنى آنست كه سليمان از داود علم و نبوت و پادشاهى را ميراث گرفت و مراد بميراث اينجا آنست كه سليمان قايم مقام پدر شد در اين امور مذكوره پس اطلاق اسم علم و نبوت بر آن مانند اطلاق آنست بر جنت قوليست ضعيف و سخيف و بر خلاف حقيقت چه ميراث در لغة موضوع است براى مال و مخصوص به آن پس استعمال آن در علم و نبوت بر سبيل مجاز است كه بر خلاف اصل است و به صحت پيوسته كه داود ( ع ) را نوزده پسر بود و هر يك لياقت نبوت و وراثت داشتند حقتعالى نامهء مهر كرده از آسمان فرستاد و در او چند مسئله ياد كرد و فرمود هر كه از اولاد تو اين مسائل را جواب دهد بعد از تو وارث ملك باشد داود ( ع ) فرزندان را جمع كرد و احبار و اشراف را حاضر گردانيد و مسئله ها را بر فرزندان عرض فرمود كه بگوئيد كه نزديكترين چيزها كدامست و دورترين اشيا چيست و كدامست آنكه به دو انس بيشتر است و چيست آنكه وحشت از او فزونتر است و كدامند كه دو قائمند و دو مختلف و دو دشمن و كدام كار است كه آخر آن ستوده است و كدام امر است كه عاقبت آن نكوهيده است اولاد داود از جواب عاجز آمدند سليمان ( ع ) فرمود اگر اجازت باشد من جواب بگويم داود وى را دستورى داد سليمان گفت اقرب اشيا بآدمى آخرت است و ابعد اشيا آنچه ميگذرد از دنيا و آنس اشيا جسد انسانست با روح و اوحش اشيا بدن خالى از روح اما قايمان ارض و سمااند و مختلفان ليل و نهاراند و متباغضان موت و حيات و كارى كه آخرش محمود است حلم در وقت خشم و كارى كه عاقبتش مذموم است حدت در وقت غضب و چون جواب مسايل موافق كتاب منزل بود اكابر بنى اسرائيل همه بفضل و كمال سليمان معترف شدند و داود ( ع ) ملك به او تسليم كرد و ديگر روز وفات نموده سليمان بر تخت نشست * ( وَقالَ ) * و گفت بر سبيل شكر نعمت و\r\n","description":"","footnote":"","page_name":" 472 ","page_number":472},
  {"content":"\r\nنشر احسان و كرامت و دعوت مردمان بتصديق نبوت و اعتراف ايشان بمكانت و منزلت او * ( يا أَيُّهَا النَّاسُ ) * اى مردمان * ( عُلِّمْنا ) * آموخته شده‌ايم * ( مَنْطِقَ الطَّيْرِ ) * گفتار مرغان را نطق و منطق دو متعارف هر لفظى است كه تعبير كرده مىشود بآواز ما فى الضمير خواه مفرد و خواه مركب و كاهست كه اطلاق آن ميكنند بر مطلق اصوات بر سبيل تشبيه يا بالتبع كقولهم نطقت الحمامة و منه الناطق و الصامت للحيوان و الجماد چه حيوانية از حيثيت آنكه تابع تخيلاتست نازل منزله عباراتست سيما صوتى كه متفاوت باشد و باختلاف اغراض بر وجهى كه از آن مفهوم شود آنچه متمناى و غرض حيوانست و يا اطلاق منطق بر اصوات طيور باعتبار اين باشد كه هر جمعى را از ايشان آوازيست كه بنى نوع انسان از آن فهم معانى و اغراض ميكنند و يا از آن حيثيت كه سليمان را از آواز ايشان چيزى مفهوم ميشد چنان كه از آواز ادميان و ميشايد كه سليمان هر گاه صوت حيوان شنيده به قوت قدسيه خود دانسته باشد تخيلى را كه مصوت آن حيوان بوده باشد و غرضى را كه به جهت آن به آواز آمده باشد و از جملهء آن بلبلى را ديد بر شاخى نشسته سرودم مىجنبانيد و صدايى ميكرد اصحاب خود را گفت ميدانيد كه اين بلبل چه ميگويد گفتند اللَّه و رسوله اعلم فرمود ميگويد\r\nاكلت نصف تمره فعلى الدنيا العفا\r\nمن امروز نيم خرما خورده‌ام پس خاك بر سر دنيا و فاخته آواز كرد فرمود كه ميگويد\r\nليت ذا الخلق لم يخلقوا\r\nكاشكى اين خلايق مخلوق نشدى طاوس بفرياد آمد فرمود كه ميگويد\r\nكما تدين تدان\r\nهم چنان كه جزا ميدهى جزا داده ميشوى يعنى هر چه بكنى مكافات آن بيابى هدهد آواز داد فرمود كه ميگويد\r\nاستغفر اللَّه يا مذنبون\r\nاى گناهكاران از خدا آمرزش طلبيد طوطى آواز داد گفت ميگويد\r\nكل حى ميت و كل جديد بال\r\nهر زندهء عاقبت بميرد و هر نوعى سرانجام او سمت كهنگى پذيرد و خطاف به آواز آمد گفت مىگويد\r\nقدموا خيرا تجدوه\r\nنيكويى را از پيش بفرستيد تا بيابيد آن را و رخمه مىگويد\r\nسبحان ربى الاعلى ملاء سمائه و ارضه حذا\r\nميگويد كه\r\nكل شيئى هالك الى اللَّه\r\nهر چيزى سمت فنا يابد مگر خداى تعالى قطاة مىگويد\r\nمن سكت سلم\r\nهر كه خواموش شد و سالم گشت و بسلامت ماند بيغا ميگويد كه\r\nويل لمن الدنيا همه\r\nواى بر كسى كه همت او مصروف باشد به دنيا خروس ميگويد\r\nاذكروا اللَّه يا غافلين\r\nياد خدا كنيد اى غافلان نسر ميگويد\r\nيا بن آدم عش ما شئت اخرك الموت\r\nاى فرزند آدم زندگانى كن به آنچه خواهى و رغبت دارى كه آخر تو مرگست عقاب مىگويد\r\nفى العبد من الناس انس\r\nدورى از مردمان سكينه دل و آراميدن حواس است ضفدع مىگويد\r\nسبحان ربى القدوس\r\nباز ميگويد\r\nسبحان ربى العظيم و بحمده\r\nهزار دستان ميگويد\r\nسبحان الخالق الدايم\r\nغراب نفرين بر\r\n","description":"","footnote":"","page_name":" 473 ","page_number":473},
  {"content":"\r\nعشار در وسيط نقل مىكند كه چكاوك در صفير خود ميگويد بار خدايا لعنت كن بر دشمن محمد و آل محمد ( ص ) سار ميگويد بار خدايا از تو قوت روز بروز ميخواهم دراج ميگويد الرَّحْمنُ عَلَى الْعَرْشِ اسْتَوى كعب الاحبار روايت كرده كه روزى ورشان نزد سليمان آمد و آواز داد فرمود ميگويد\r\nلدوا للموت و ابنوا للخراب\r\nبزائيد از براى مردن و بنا كنيد براى خرابشدن هدهد نزد وى آمد و آواز داد گفت ميگويد من لا يرحم لا يرحم هر كه رحم نكند بر او رحم نكنيد و ضمير در علمنا راجع بسليمانست و داود يعنى مرا و پدر مرا تعليم گفتار مرغان كرده‌اند يا آنكه مراد وى از علمنا نفس خودش باشد بنا بر عادت ملوك به جهت مراعات قواعد سياست و اظهار ابهت كه مناط مصالح مملكتست و همچنين است قوله * ( وَأُوتِينا ) * و داده شده‌ايم يعنى من و پدر و يا مرا اعطا كرده‌اند * ( مِنْ كُلِّ شَيْءٍ ) * از هر چيزى مراد كثرت اشيا است نه همهء آن كقولك ( فلان يقصده كل احد و يعلم كل شيء ) كه مراد كثرة قصاد او است و كثرة علم و يا آنكه مراد اين باشد كه ما را داده‌اند هر چيزى كه انبيا و ملوك را مىباشد از علم و مملكت يا هر چيزى را از علم و تسخير بر هر تقدير ايراد ان به صورت عموم جهت ابلغيت و احسنيت آنست و مثل ذلك بقوله تعالى * ( وَأُوتِينا مِنْ كُلِّ شَيْءٍ ) * * ( إِنَّ هذا ) * بدرستى كه اين عطا * ( لَهُوَ الْفَضْلُ الْمُبِينُ ) * هر آينه افزونيست آشكارا و تفضلى هويدا كه بر هيچكس مخفى نيست واحدى باسناد خود از محمد بن جعفر بن محمد ( ع ) روايت كند كه گفت پدرم گفت\r\nاعطى سليمان ابن داود ملك مشارق الارض و مغاربها فملك سبعمائة سنة و ستة اشهر ملك الدنيا كلهم من الجن و الانس و الشياطين و الدواب و الطير و السباع و اعطى كل شيئى و منطق كل شيئى و فى زمانه صنعت الصنائع المعجبة التي سمع بها الناس\r\nيعنى پادشاهى جميع مشارق و مغارب زمين را بسليمان دادند پس مدت هفتصد سال و شش ماه پادشاهى كرد بر همهء آدميان و پريان و ديوان و چهارپايان و مرغان و ددان و داده شد به او همه چيزى و گفت از هر حيوانى و در زمان او صنعتهاى عجيب و غريب كرده‌اند كه بتواتر باسماع آدميان رسيده و ذلك قوله * ( عُلِّمْنا مَنْطِقَ الطَّيْرِ وَأُوتِينا مِنْ كُلِّ شَيْءٍ ) * قوله * ( إِنَّ هذا لَهُوَ الْفَضْلُ الْمُبِينُ ) * سخن سليمان است كه بر وجه اعتراف بنعم خدا بر او بر سبيل تا ديهء شكر الهى بر آن فرموده و ميتواند بود كه از قول حقتعالى باشد كه بر وجه اخبار به آنچه سليمان ذكر كرده فضلى مبين و افزونى ظاهر است كه سليمان را بر آدميان آورده‌اند كه سليمان را تختى بود كه هيچ كس را از سلاطين نبوده و در موضع آورده كه بر يمين تخت او دويست هزار كرسى بود براى اكابر انس و بر يسار آن دويست هزار ديگر بود براى اشراف\r\n","description":"","footnote":"","page_name":" 474 ","page_number":474},
  {"content":"\r\nجن و بر جانب راست سليمان سى و پنجهزار منبر نهادندى و احبار آدميان بر آن نشستندى و بر چپ او نيز منبرها به همين عدد بودى و احبار جنيان بر آن قرار گرفتندى و مرغان نزد سر او پر در پر بافتندى و احبار سخن گفتندى و جن و انس بر كرسيها استماع كردندى و سليمان بر بالاى تخت بود كما قال جل ذكره * ( وَحُشِرَ لِسُلَيْمانَ ) * و جمع كرده شد براى سليمان * ( جُنُودُه ) * لشكرهاى او * ( مِنَ الْجِنِّ وَالإِنْسِ ) * از ديوان و آدميان * ( وَالطَّيْرِ ) * و مرغان * ( فَهُمْ يُوزَعُونَ ) * پس ايشان بازداشته شده بودندى در مقر خود و بهم پيوسته و از اول تا آخر منضبط و مرتبط به يكديگر و اين مشتق است از وضع بمعنى حبس و باز داشتن يعنى با وجود كثرت عدد مهمل و پريشان نبودند بلكه ضبط و ربط ايشان بمرتبهء بود كه هيچكس از لشگريان او از مقر خود پيش يا پس نتوانستى رفت و هر يك بمرتبهء خود قرار گرفته بودند و يا آنكه اول لشگر را نگه ميداشتند تا آخر بايشان ملحق شوند و متفرقه نروند و در كشاف و اكثر تفاسير هست كه لشگرگاه او صد فرسخ در صد فرسخ بوده بيست و پنجفرسخ براى لشگر جن و مثل آن براى انس و مانند آن براى طير و موازى آن براى وحش و او را هزار خانه بود از آبگينه موضوع بر اخشاب سيصد از آن زنان آزاد نشسته بودند و هفتصد ديگر از كنيزان و جنيان براى وى بساطى ساخته بودند از زر و ابريشم كه يك فرسخ در يك فرسخ بود و او را سريرى بود زرين در ميان آن بساطى وضع كردندى و شش صد هزار كرسى از زر و سيم پيرامن آن سرير نهادندى پيغمبران بر كرسيهاى زرين نشستندى و علما بر كرسيهاى سيم و گرداگرد ايشان آدميان بايستادندى و از پس ايشان جنيان و از بالاى سر ايشان مرغان پردرپر بگستردندى چنان كه آفتاب در بساط نيفتادى و باد عاصف بساط برداشتى و باد رخا در بامدادى يك ماهه راه در ميان هوابردى و نماز شام يك ماهه باز آوردى در اثناى اين سير حقتعالى فرمود كه من پادشاهى ترا زياد كردم و باد را فرمودم كه هيچ مخلوقى سخن نگويد الا كه آواز او را به گوش تو رساند روزى به اين مرتبه و شوكت و هيبت بر دهقانى بگذشت كه زمين را شخم ميكرد چون آن را بديد گفت سبحان اللَّه لقد اوتى آل داود ملكا عظيما حقتعالى آواز او را به گوش سليمان رسانيد باد را فرمود تا بساط را بنهاد آن دهقان را گفت مىشنيدم آنچه ميگفتى پس پياده شدم و پيش تو آمدم تا آرزوى چيزى نكنى كه بر آن قادر نشوى و بعد از آن به او گفت كه ثواب يك تسبيح كه بندهء مؤمن از روى صدق و خلوص اعتقاد بگويد و حقتعالى آن را بپذيرد بهتر است از آنچه بال داود داده زيرا كه ثواب تسبيح باقيست و ملك سليمان فانى آن مرد گفت خداى تعالى كشف غموم تو كناد هم چنان كه غم را از دل من برداشتى بعد از آن باد را حكم كرد كه بساط را بردار باد\r\n","description":"","footnote":"","page_name":" 475 ","page_number":475},
  {"content":"\r\nبساط او را برداشته بر هوا برد و از وهب منقولست كه هر گاه سليمان بر بساط نشستى جملهء خدم و حشم با خود ببردى و در پيش بساط موضعى تعيين كردى كه در آنجا بما يحتاج او قيام نمودندى از\r\nنان پختن و طبخ كردن روزى باد را فرمود كه تا او را از اصطخر برگرفت تا بيمن برد و در راه بمدينه طيبه رسيد گفت اين سراى هجرت پيغمبر آخر الزمان خواهد بود خوشا حال كسى كه بشرف ملازمت او رسيده بوى ايمان آورد و چون به مكه رسيد در پيرامون مكه بت ميپرستيدند سليمان چون آن را بديد بسرعت تمام از آنجا بگذشت كعبه بدرگاه الهى بناليد با فرشتگان كه آنجا بودند گفتند بار خدايا پيغمبرى از پيغمبران تو بگذشت و اينجا نماز نكرد حق فرمود كه زود باشد كه در آخر الزمان پيغمبرى را بفرستم و ترا قبلهء او كنم تا امة او هر جا كه باشند در نماز توجه به تو نمايند و در بعضى ديگر از اخبار آمده كه سليمان چون از بناى بيت المقدس فارغ شد خواست كه به زمين حرم محترم آيد باد را فرمود تا وى را با لشگر برداشته به زمين حرم برد و آنجا مدتى مقام كرد و هر روز پنجهزار شتر و پنج هزار گاو و بيست هزار گوسفند ميكشت اشراف قوم را گفت كه مكث من اينجا براى آنست كه اين جائيست كه پيغمبر آخر الزمان در او مبعوث گردد و از عرب باشد بدين صفت و هيئت و خداى تعالى او را بر همهء دشمنان نصرت دهد و ترس او يك ماهه راه در دل دشمنان كار كند خوشا به حال كسى كه بوى ايمان آورد و مدت ميان من و او هزار سال بود و او سيد انبيا و خاتم پيغمبران باشد و بعد از آن متوجه يمن شد و ميانهء مكه و يمن يك ماهست در وقت طلوع سهيل كه اول صبح است از مكه روى بصنعا نهاد و پيشين به آنجا رسيد مرويست كه در اثناى راه بوادى السدير كه موضعيست در طايف گذشته در اثناى راه بوادى النمل رسيد چنان كه حقتعالى از اين خبر ميدهد كه سليمان با عساكر از ولاية شام به طرف يمن توجه نمودند و ميرفتند * ( حَتَّى إِذا أَتَوْا ) * تا وقتى كه درآمدند * ( عَلى وادِ النَّمْلِ ) * در وادى مورچگان يعنى از زير آن وادى كه در جنوب طايفست درآمد و نزد مقاتل وادى نمل در زمين شامست و سليمان كه به آنجا رسيد بر بساط نبود بلكه بر پشت اسب بود و تعديهء فعل بعلى يا بجهة آنست كه اتيان ايشان بر فرق آن وادى بود چنان كه رواية اولست و يا بجهة آنكه مراد قطع آن واديست كما يقال اتى على الشيء اذا انفذه و بلغ اخره يعنى سير ميكردند تا وقتى كه خواستند قطع وادى نمل كنند و كان ارادهء ايشان آن بود كه در آخر وادى نزول كنند چه ما دام كه ريح حامل ايشان بود خوف حطم بيوجه بود و بنا بر قول مقاتل ميشايد كه اين قصه قبل از تسخير ريح بوده باشد مر سليمان را و ظاهر خوف حطم مصدق قول مقاتل است حاصل كه چون مشرف بر آن وادى شدند * ( قالَتْ\r\n","description":"","footnote":"","page_name":" 476 ","page_number":476},
  {"content":"\r\n* ( نَمْلَةٌ ) * گفت مورچهء كه مهتر مورچگان آن وادى بود گويند لنگ بود و آن را طاخيه يا منذره يا ملاخيه يا خرمى گفتندى و دو بال داشت و در كشف الغمه آورده كه برابر خروسى بود و در زاد المسير بعظم نعجه گفته و در احقاق مساوى كركى و در تفسير اهل البيت ( ع ) از ابى عبد اللَّه ( ع ) منقولست كه آن وادى طلا و نقره بود كه حقتعالى اضعف خلق خود را در آن وادى بحراست و نگهبانى به آن موكل گردانيده بود القصه چون مهتر مورچگان لشگر سليمان را بديد كه متوجه آن واديند بر بلندى برآمد و از روى نصيحت و موعظه و شفقتى كه ملوك را بر رعايا مىباشد آواز داد بصوتى رفيع كه حقتعالى در او ايجاد فرموده بود * ( يا أَيُّهَا النَّمْلُ ) * اى مورچگان * ( ادْخُلُوا مَساكِنَكُمْ ) * درآئيد در مسكنهاى خود اسناد قول به نمله و ايراد ضمير عقلا براى ايشان به جهت تشبيه آنها است بمخاطبه و مناصحهء اولو العلم در فهم اغراض ايشان از نطق و مىتواند بود كه خداى تعالى در آنها خلق عقل و نطق كرده باشد و آن نمله از روى حقيقت ناطق و قايل اينقول گشته * ( لا يَحْطِمَنَّكُمْ ) * بايد درهم نشكند شما را * ( سُلَيْمانُ وَجُنُودُه ) * سليمان و لشگريان او و مراد از نهى لشگر از حطم نهى مورچگانست از توقف در جايى كه عرضهء تلف شوند كقولك لا ارينك هنا و اين يا استيناف است يا بدل امر و نميتواند بود كه جواب امر باشد زيرا كه نون داخل جواب\r\nامر نميشود در سعهء كلام و قوله * ( وَهُمْ لا يَشْعُرُونَ ) * حالست از جنود يعنى بايد كه آنها با رجل خود شما را درهم نشكنند و خورد و مرد نسازند و حال آنكه ايشان ندانند كه شما را پايمال ميسازند تقييد حطم بعدم شعور مشعر است بر شعور نمله به اينكه سليمان و جنود او در حالت شعور مرتكب حطم نخواهند شد اما سليمان بجهة عصمت انبياء از ظلم و بيداد و اما جنود او بجهة خوف سياست و عدالت گويند كه اينكلام مستانف است و ضمير راجع بجنود نه بسليمان و معنى اينكه سليمان قول نمله را فهميد و اما جنود او از آن شعور نداشتند و ندانستند و معرفت نمله و شعور او بسليمان و جنود او كه به جهت آن قايل اينقول شد يا به جهت آن بود كه منقاد حق تعالى بود در آنچه به آن مامور شده بود از محافظت مورچگان و اصلاح حال ايشان حقتعالى خلق شعور كرده بود در او تا به جهت آن حفظ ايشان نمايد از حطم و باعث ترفه حال ايشان گردد و ديگر ممكنست كه همه ايشان را مانند اين شعور و ادراك باشد چه به صحت پيوسته كه ايشان حبوب را در زير زمين شكافته به جهت خوف آنكه مبادا روئيده شود و كزيره را چهار قسم ميكنند به جهت آنكه مىدانند كه نصف آن روئيده مىشود پس تميز حطم از غير آن نيز توانند نمود و گويند صدور اينقول از نملهء از معجزهء سليمان ( ع ) بود آورده‌اند كه باد از شش فرسخى راه قول نمله را بسمع سليمان رسانيد و از ابن عباس مرويست كه سليمان بعد از\r\n","description":"","footnote":"","page_name":" 477 ","page_number":477},
  {"content":"\r\nاستماع اينقول توقيف جنود خود فرمود تا مورچگان بمساكن خود درآمدند * ( فَتَبَسَّمَ ) * پس تبسم كرد * ( ضاحِكاً ) * در حالتى كه شروع كننده بود در خنديدن يعنى از حد تبسم بضحك تجاوز فرمود * ( مِنْ قَوْلِها ) * از گفتار آن مورچه يعنى به جهت تعجب از حذر و عاقبت بينى او و اهتدا بمصالح او يا شادان و خرم شد از آنچه حقتعالى او را به آن مخصوص گردانيد از ادراك مقاوله مورچه و فهم غرض او و يا بجهة ظهور عدل و بر وجهى كه مورچگان كه از حيوانات عجمند آن را دريافته‌اند و بقول وَهُمْ لا يَشْعُرُونَ قايل شده آورده‌اند كه سليمان آن مورچه را طلبيد و گفت اى مورچه ندانستهء كه لشگر من ستم نكنند گفت دانستم اما من مهتر اينقومم مرا از نصيحت ايشان چارهء نيست گفت لشگر من بر هوا بودند چگونه قوم من تو را پايمال ميكردند جواب داد كه غرض من آن نبود كه بر زمين شكسته شوند بلكه مقصود من آن بود كه ناگاه نظر بدبدبه و كبكبهء تو كنند و بنظارهء لشگر تو مشغول شده از ذكر خدا باز مانند و در ميدان غفلت پايمال خذلان گردند و يا مملكت تو را ببينند و آرزوى دنيا در دل ايشان بديد آيد و دنيا مبغوضهء حقست و تو بنبوت و عصمت قطع تعلق آن كردهء و در كشف الاسرار مذكور است كه سليمان ( ع ) از وى پرسيد كه لشگر تو چند است گفت من چهار هزار سرهنگ دارم زيرا دست هر يكى چهل هزار نقيب و زيردست هر نقيبى چهل هزار مورچه گفت چرا لشگر خود را بيرون نيارى جواب داد كه يا نبى اللَّه ما را روى زمين بدادند اختيار نكرديم و در زير زمين جاى گرفتيم تا بجز از خدا كسى حال ما را نداند گفت اى پيغمبر خدا از عطاها كه اللَّه تعالى به تو داده يكى بگو فرمود اينكه باد را مركب من ساخته كه ( غدوها شهر و رواحها شهر ) گفت اينكه باد را مركب تو ساخته‌اند دانى كه اين چه معنى دارد يعنى هر چه به تو داده‌ام از مملكت دنيا چون باد است درآيد و نيايد القصه سليمان بعد از استماع كلام نمله روى را بمناجات قاضى الحاجات آورد * ( وَقالَ ) * و گفت * ( رَبِّ أَوْزِعْنِي ) * اى پروردگار من الهام ده مرا * ( أَنْ أَشْكُرَ ) * به آنكه شكر گويم * ( نِعْمَتَكَ ) * آن نعمت تو را كه بمحض كرم * ( الَّتِي أَنْعَمْتَ عَلَيَّ ) * انعام كردى بر من از نبوت و فهم منطق دواب و استماع قول ايشان از دور و پادشاهى جميع انسان و حيوان * ( وَعَلى والِدَيَّ ) * و نعمتى را كه بكرم محض انعام فرمودى بر پدر و مادر من به اين وجه كه نبوت و فضل خطاب و الانت حديد و غير آن از اسباب ملك بپدرم تفويض فرمودى و مادر مرا زوجهء پيغمبر خود گردانيدى شكر او بر نعم والدين بجهة تكثير\r\nنعمت است و يا تعميم آنچه نعمت بر والدين همان نعمت است بر ولد و نفع نعمت بر او راجع بايشان\r\n","description":"","footnote":"","page_name":" 478 ","page_number":478},
  {"content":"\r\nخصوصا نعم دينيه كه مثمر دعا و ذكر خير است و شفاعت در حق يكديگر و بدانكه ايزاع از وضع مشتق است بمعنى منع و حبس پس حقيقت معنى آنست كه در خواطر من دراز آنكه حبس نمايم و باز دارم شكر نعمت ترا نزد خود تا هرگز از من منفك نشود و بعد از آن به جهت تماميت شكر و استدامت نعم فرمود كه * ( وَأَنْ أَعْمَلَ صالِحاً ) * و ديگر ملهم ساز و بر سبيل دوام توفيق ده مرا به آنكه بكنم كردار شايستهء را كه بفضل خود * ( تَرْضاه ) * به پسندى آن را يعنى اعمالى كه پسنديدهء تو باشد لازم حال من گردان و از من منفك مساز * ( وَأَدْخِلْنِي ) * و در آر مرا * ( بِرَحْمَتِكَ ) * ببخشايش خود * ( فِي عِبادِكَ الصَّالِحِينَ ) * در ميان بندگان ستودهء خود يعنى در عداد و سلك ايشان در روضهء بهشت مراد آنست كه مرا از اهل بهشت گردان از ابن عباس مرويست كه مراد وى از صالحين ابراهيم بود و اسمعيل و اسحق و يعقوب و انبياى ديگر كه بعد از ايشان بودند يعنى مرا در جملهء ايشان در آر و اسم مرا از اسماى ايشان ثبت كن و در زمرهء ايشان حشر كن محققان تشبيه فرموده‌اند نفسى را كه حريص است بر دنيا بوادى نمل و نفس لوامه را به نملهء منذره و قلب را بسليمان و حواس خمس را بمسكين مورچگان و از تامل در اين قصه بر سالك سخن دان كه زبان مرغان هواى عشق را ميشناسد ظاهر است آورده‌اند كه در همين سفر بوادى رسيدند كه هواى خوشداشت و درختان بسيار و سبزه زار آنجا براى تغذى نزول فرمود و وقت نماز درآمد سليمان خواست كه وضو سازد آب نبود و دليل لشگر بر آب در بيابان هدهد بودى او را طلب كردند نيافتند ابن عباس فرموده كه هدهد در زير زمين آب را بطريقى مىبيند كه آب در قاروره مشاهده مىشود و چون سليمان و جنود او آب نيافتند وى بيامدى و گفتى اينجا را بكنيد تا آب ظاهر شود پس آنجا را بكندندى آب پيدا شدى و عياشى باسناد خود روايت كند كه ابو حنيفه از ابو عبد اللَّه ع پرسيد كه سبب تفقد سليمان هدهد را چه بود فرمود كه تا موضع آب بر وى نمايد چه او آب را در زير زمين مىبيند هم چنان كه يكى از شما روغن را در قاروره ابو حنيفه چون اين بشنيد رو باصحاب خود كرد و بخنديد حضرت فرمود كه چه ميخنديد گفت قد ظفرت بك من ظفر يافتم بر تو در اين سخن فرمود كه چگونه گفت كسى كه آب را در زير زمين تواند ديد امر در زير خاك نتواند ديد كه به گردن او ميافتد و او را ميگيرند فرمود\r\nيا نعمان اما علمت انه اذا نزل القدر اعمى البصر\r\nاى نعمان ندانستهء كه چون قدر نازل گشت باصره از بينايى كور شود و گفته‌اند كه در نواحى بيت المقدس سليمان روزى بر تخت نشسته بود و مشغول بامور ملكى و دينى بود هدهد با خود گفت كه سليمان مشغول است يك ساعت در هوا بلندتر شوم و در طول و عرض دنيا نگرم پس بر بالا پرواز كرد ناگاه فرجهء در مظلهء طيور آمده آفتاب بر سليمان افتاد نگاه كرد موضع هدهد را خالى يافته قصد تفحص فرمود وَتَفَقَّدَ\r\n","description":"","footnote":"","page_name":" 479 ","page_number":479},
  {"content":"\r\nالطَّيْرَ و باز جست مرغان را هدهد در ميان ايشان نبود فَقالَ پس گفت ما لِيَ چيست مرا كه در خيل طير لا أَرَى الْهُدْهُدَ نميبينم هدهد را يا چشم من بر وى نميافتد به جهت ساترى أَمْ كانَ مِنَ الْغائِبِينَ يا هست از غايب شدگان از اين مجمع ام منقطعه است و حقيقت معنى اينكه چون سليمان هدهد را نديد گمان برد كه او حاضر است اما او را به جهت مانعى نميبيند پس چون نيك احتياط فرمود بر او ظاهر شد كه غايبست از آن اعراض نموده گفت كه آيا او غايبست و سؤال او از جهت چيزى بود كه او را لايح شده بود از حضور هدهد يا مانع رؤية او و يا غيبت او و چون غيبت او را يقين كرد فرمود بخداى كه * ( لأُعَذِّبَنَّه ) * هر آينه عذاب كنم او را به جهت تاديب و مصلحت انتظام مملكت * ( عَذاباً شَدِيداً ) * عذابى سخت كه پرهاى او را بركنم و قطران در او ماليده در آفتاب افكنم يا او را در ميان مورچگان بيندازم تا او را بخورند و يا ميان او و جفت خودش بجدايى حكم كنم و يا او را باضداد در قفس محبوس سازم كه ( اضيق السجون معاشرة الاضداد ) و يا از خدمت خودش برانم و يا به خدمت اقرانش نصب كنم * ( أَوْ لأَذْبَحَنَّه ) * يا بكشم او را براى عبرت ابناى جنس او از طيور * ( أَوْ لَيَأْتِيَنِّي ) * يا ببايد به من * ( بِسُلْطانٍ مُبِينٍ ) * با حجتى روشن كه سبب غيبت او چه بود كه مبين عذر او باشد بدانكه ورود خلف در حقيقت بر يكى از دو فعل اول است بتقدير عدم ثالث و ليكن چون اين مقتضى وقوع يكى از ثلثه بود تثليث محلوف عليه نموده بعطف آن بر آن دو فعل از روى مجاز و اجراى آن در مجراى فعلين اولين پس ايراد حلف بر فعل ثالث نه از روى ادعاى در آيتست تا مستلزم اين شود كه از سر يقين گفته باشد كه و اللَّه لياتينى بلكه غرض او اين بود كه به خدا سوگند خورد كه يكى از اين سه فعل واقع شود\r\nپايان جلد ششم\r\nاميد است خداوند متعال توفيق عنايت فرمايد تا بقيه مجلدات بطبع برسد\r\n( حسن علمى )\r\n\r\n","description":"","footnote":"","page_name":" 480 ","page_number":480}
  ]