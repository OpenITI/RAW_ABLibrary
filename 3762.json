[
  {"content":"\r\nترجمه و تفسير نهج البلاغه\r\nجلد هجدهم\r\nخطبهء\r\nنود و نهم - صد و ششم\r\nمحمد تقى جعفرى\r\n","description":"","footnote":"","page_name":" 1 ","page_number":1},
  {"content":"\r\nدفتر نشر فرهنگ اسلامى\r\nنام كتاب : ترجمه و تفسير نهج البلاغه جلد 18\r\nتأليف : محمد تقى جعفرى\r\nچاپ و نشر : دفتر نشر فرهنگ اسلامى\r\nتعداد : 5000 جلد\r\nچاپ سوم : بهار 1368\r\n","description":"","footnote":"","page_name":" 2 ","page_number":2},
  {"content":"\r\nبسم اللَّه الرّحمن الرّحيم\r\n\r\n99 - و من خطبة له عليه السلام في التزهيد من الدنيا\r\nنحمده على ما كان ، و نستعينه من أمرنا على ما يكون ، و نسأله المعافاة في الأديان ، كما نسأله المعافاة في الأبدان . عباد اللَّه ، أوصيكم بالرّفض لهذه الدّنيا التّاركة لكم و إن لم تحبّوا تركها ، و المبلية لأجسامكم و إن كنتم تحبّون تجديدها ، فإنّما مثلكم و مثلها كسفرسلكوا سبيلا فكأنَّهم قد قطعوه ، و أمّوا علما فكأنّهم قد بلغوه . و كم عسى المجري إلى الغاية أن يجري إليها حتّى يبلغها و ما عسى أن يكون بقاء من له يوم لا يعدوه ، و طالب حثيث من الموت يحدوه و مزعج في الدّنيا حتّى يفارقها رغما فلا تنافسوا في عزّ الدّنيا و فخرها ، و لا تعجبوا بزينتها و نعيمها ، و لا تجزعوا من ضرّائها و بؤسها ، فإنّ عزّها و فخرها إلى انقطاع ، و إنّ زينتها و نعيمها إلى زوال ، و ضرَّاءها و بؤسها إلى نفاد ، و كلّ مدّة فيها إلى انتهاء ، و كلّ حيّ فيها إلى فناء . أو ليس لكم في آثار الأوّلين مزدجر ، و في آبائكم الماضين تبصرة و معتبر ، إن كنتم تعقلون أ و لم تروا إلى الماضين منكم لا يرجعون ،\r\n","description":"","footnote":"","page_name":" 3 ","page_number":3},
  {"content":"\r\nو إلى الخلف الباقين لا يبقون أ و لستم ترون أهل الدّنيا يصبحون و يمسون على أحوال شتّى : فميّت يبكى ، و آخر يعزّى ، و صريع مبتلى ، و عائد يعود ، و آخر بنفسه يجود ، و طالب للدّنيا و الموت يطلبه ، و غافل و ليس بمغفول عنه ، و على أثر الماضي ما يمضي الباقي ألا فاذكروا هاذم اللَّذّات ، و منغّص الشّهوات ، و قاطع الأمنيات ، عند المساورة للأعمال القبيحة ، و استعينوا اللَّه على أداء واجب حقّه ، و ما لا يحصى من أعداد نعمه و إحسانه .\r\n","description":"","footnote":"","page_name":" 4 ","page_number":4},
  {"content":"\r\n\r\nترجمهء خطبهء نود و نهم\r\nخطبه ايست از آن حضرت در تشويق مردم به زهد و اجتناب از اين دنيا خدا را سپاس مىگزاريم به آنچه وقوع يافته استو از او يارى مىطلبيم در امر خود به آنچه كه خواهد شدو از آن خداوند سبحان ، عافيت در اديان را مسألت مىداريمچنانكه عافيت در ابدان را . اى بندگان خداشما را به اعراض از اين دنيا توصيه ميكنم كه شما را رها خواهد ساخت اگر چه شما نخواهيد آن را رها كنيدهمان دنيائى كه اجسام شما را مىپوساند اگر چه شما اجسامتان را هميشه تازه مىخواهيد جز اين نيست كه مثل شما و مثل دنيا مانند مسافرينى استكه راهى را رفتند و سپرى نمودندو مانند آن مردمى كه علامتى را ديده و قصد وصول به آن نمودند و به آن رسيدندآن كس كه مركب بسوى غايتى [ كه تجاوز از آن نخواهد كرد 
  ] مىراند چه مدّتى حركت خواهد كرد كه به آن برسدو چه مقدار خواهد بود پايدارى كسى كه براى وى روزى مقرّر است كه از آن تجاوز نخواهد كردو هم در آن حال جوينده اى سريع براى وى موكَّل است كه او را به طرف مرگ مىراندو براى وى در دنيا عامل ناراحت كننده اى وجود دارد تا او دنيا را با اكراه پشت سر گذارد [ اى مردم ، حال كه دنيا چنين است 
  ] پس براى بدست آوردن عزّت و فخر دنيا برقابت ناشايست نپردازيد و به زينت و نعمتهاى دنيا دل خوش ننماييدو از دشواريها و سختيهايش شيون به راه نيندازيدزيرا عزّت و فخر دنيا رو به انقطاعو زينت و نعمتهايش رو بزوال استو دشواريها و سختىهاى آن رو به زوال و نابودىو هر مدّتى در اين دنيا رو به پايان استو هر زنده اى در آن رو به فناآيا براى شما در آثار گذشتگان\r\n","description":"","footnote":"","page_name":" 5 ","page_number":5},
  {"content":"\r\nعامل جلوگيرى از ارتكاب فساد وجود نداردو آيا در سرگذشت نياكانتان اگر تعقّل كنيد عامل بينائى و عبرت نمىبينيدآيا نمىبينيد كه گذشتگان بر نمىگردندو جانشينانى كه از آنان مانده‌اند ، بقائى ندارندآيا نمىبينيد اهل دنيا را كه با احوال گوناگون ، صبح را بشام مىرسانند و شام را به صبحمرده اى كه به روى مىگريند و ديگرى تسليت داده مىشودبرخى افتاده ايست مبتلاگروهى بر بالين بيمار براى عيادت وى حاضر شده انديكى ديگر بجان خود مىپيچدجوينده اى را مىبينيد كه دنيا را مىجويد و مرگ در جستجوى او استو غافلى در غفلت غوطه مىخورد كه مورد غفلت نيستو باقيمانده به دنبال گذشته مىگذرد و مىرودهشيار باشيد ، به ياد بياوريد در موقع ارتكاب اعمال زشت مرگى را كه نابود كنندهء لذّتها استو تيره كنندهء شهواتقطع كنندهء آرزوهاو يارى بطلبيد از خدا براى اداى حقّ واجب اوو براى سپاس نعمتها و احسان بىشمارش .\r\n","description":"","footnote":"","page_name":" 6 ","page_number":6},
  {"content":"\r\n\r\nتفسير عمومى خطبهء نود و نهم\r\n2 ، 3 - نحمده على ما كان و نستعينه من امرنا على ما يكون ( خدا را سپاس مىگزاريم به آن چه وقوع يافته است و از او يارى مىطلبيم در امر خود به آن چه كه خواهد شد . )\r\n\r\nحمد و سپاس مر خداى را به آن چه كه تحقّق يافته است و طلب يارى از خدا به آنچه كه خواهد شد .\r\nابن ابى الحديد در تفسير دو جملهء فوق مطلبى قابل توجّه دارد كه ما آن را متذكَّر مىشويم . او مىگويد : « بدانجهت كه آنچه تحقّق يافته و گذشته است ، معلوم و آشكار شده و وارد عرصهء هستى شده است ، قابل حمد و ستايش است ، ولى آنچه كه در آينده تحقّق خواهد يافت ، بدانجهت كه مجهول است ، بايد از خداوند در بارهء حركت صحيح در آن يارى جست . زيرا آنچه كه تحقّق يافته و گذشته است ، قابل برگشت و استمداد از خدا براى تصحيحش نيست .\r\nبه نظر مىرسد كلام أمير المؤمنين عليه السلام ، اين معنى را در بر ندارد كه انسان\r\n","description":"","footnote":"","page_name":" 7 ","page_number":7},
  {"content":"\r\nاز هر چه كه در گذشته تحقّق يافته است ، گسيخته مىشود و هيچ كارى در بارهء آن نمىتواند انجام بدهد ، تا از خدا يارى بطلبد . انسان امروز از كردارها و گفتارهاى زشت در گذشته پشيمان مىشود و توبه مىكند و براى حصول اين پشيمانى و توبه مىتواند از خداوند سبحان استعانت بجويد و يارى بطلبد -\r\n\r\nگر خطا گفتيم اصلاحش تو كن\r\nمصلحى تو اى تو سلطان سخن\r\nكيميا دارى كه تبديلش كنى\r\nگر چه جوى خون بود نيلش كنى\r\nاين چنين ميناگريها كار تست\r\nوين چنين اكسيرها ز اسرار تست\r\n\r\nمولوى\r\nلذا بايد گفت : منظور أمير المؤمنين عليه السّلام از « خدا را سپاس مىگزاريم به آنچه كه واقع شده است » اينست كه همهء مشيّتهاى بالغهء خداوندى كه براى جريان موجودات در گذشته تحقّق يافته است خير محض بوده و آنچه را كه ما از اعمال نيك با توفيقات و عنايات تكوينى و تشريعى ربّانى انجام داده‌ايم ، همهء آنها هم وابسته به آن خير محض بوده است ، لذا حمد و سپاس وظيفهء ما است در بارهء هر دو نوع خير كه در گذشته تحقّق يافته است .\r\nالبتّه معلوم است همان گونه كه مشيّتهاى بالغهء خداوندى در گذشته جريان موجودات را بر مبناى خير محض انجام داده است ، در آينده نيز مستند به خير محض خواهد بود و لذا هم اكنون از اين جهت بايد سپاسگزار خدا باشيم . آنچه كه عامل تفاوت گذشته با آينده است ، كردارها و گفتارها و نيّتها و هدفگيرىهاى ما در آينده است كه نمىدانيم آيا از روى هوى و هوس انجام خواهند يافت و يا مستند به عقل و وجدان و به انگيزگى لزوم عمل به دستورات خداوندى خواهند بود ، لذا براى آنچه كه در آينده تحقّق خواهد يافت ، همه گونه يارى طلبيدن و استمداد از بارگاه ربوبى لازم است .\r\n4 ، 5 - و نسأله المعافاة فى الأديان ، كما نسأله المعافاة فى الأبدان ( و از آن خداوند سبحان عافيت در اديان را مسألت مىداريم همان گونه كه عافيت\r\n","description":"","footnote":"","page_name":" 8 ","page_number":8},
  {"content":"\r\nدر ابدان را . )\r\n\r\nبهبود روانى و بهبود جسمانى\r\nچقدر خوب گفته است آن متفكَّر انسان شناس كه اگر يك صدم اشكهائى كه براى شكمهاى گرسنه و بدنهاى برهنه ريخته مىشود به ارواح گرسنهء معرفت و برهنه از فضائل ، ريخته مىشد ، هم گرسنگىها و برهنگىهاى جسمانى از بين مىرفت و هم گرسنگىها و برهنگىهاى روحى زايل مىگشت . ولى اين زندگانى دنيوى بقدرى مردم معمولى را سرگرم مىكند كه اگر يك عمر چند صد ساله را هم با تندرستى بدن و بيمارى روانى سپرى كنند ، متوجّه نمىشوند كه با چه وضعى عمر خود را مىگذرانند بهبود روانى و با اصطلاح ديگر صحّت روحى مىتواند از ناحيهء دو عامل در معرض خطر قرار بگيرد :\r\n\r\nعامل يكم - درونى محض\r\nيعنى كوته نظرىها و لذّت خواهىها و خودپرستىها موجب بيمارى و زوال عافيت روانى آدمى مىگردد . بعضى از سطحى نگران و بىاطَّلاع از اصول بنيادين روان انسانها ، با توجّه به انعطاف پذيرى و بىاعتنائى آدميان به زشتىها و نابكاريها و نابخرديها ، گمان مىبرند كه يا اصلا براى روان انسانى ، اصلى وجود ندارد كه با ورود اختلال در آن ، روان آدمى بيمار مىگردد و يا اگر هم اصلى براى روان وجود دارد ، داراى آن اندازه استحكام نيست كه در صورت تزلزل ، موجب بيمارى آن بوده باشد . بايد گفت : اين اشخاص ممكن است خيلى چيزها بدانند و داراى اطَّلاعات وسيعى هم بوده باشند ، ولى متأسّفانه اطَّلاعاتشان در بارهء جان و روان و روح انسانها بسيار ناچيز است كه حدّ اقلّ اين اصل بنيادين بديهى را كه « صيانت ذات » ناميده مىشود ، بطور لازم مورد توجّه و شناخت قرار نمىدهند .\r\nممكن است بگوييد : واقعيّت اصلى بنام « صيانت ذات » در انسانها چه ارتباطى به صحّت و بيمارى روانى دارد پاسخ اين سؤال روشن است ، زيرا اگر كسى پيدا شود كه بگويد : « من از وجود چنين اصلى در انسان اطَّلاعى ندارم » ما با چنين شخصى هيچ سخنى نداريم و امّا اگر كسى معتقد به اين اصل بود ، يعنى باور داشت كه اصلى كه مديريّت درونى و برونى انسان را به عهده گرفته است ، همان « صيانت ذات » است ،\r\n","description":"","footnote":"","page_name":" 9 ","page_number":9},
  {"content":"\r\nدر اين فرض مىگوئيم : آيا موجوديّت آن ذات ، براى خود قانونى دارد ، يا بدون هيچ اصل و قانون و شرط و مقتضى وجود دارد و در جريان است اگر شقّ دوم را انتخاب كند و بگويد : ذات انسانى هيچگونه قانون و اصل و شرط و مقتضى ندارد ، باز سخنى با چنين شخصى نداريم كه اگر به او بگوييد : آقاى متفكَّر ، اجازه مىدهيد كه يك برگ گياه را در خلأى از قانون تصوّر نمائيم فورا اين آقاى متفكَّر شما را به محروميّت از درك و فكر متّهم ساخته و شما را لايق صحبت كردن ندانسته و از شما رويگردان خواهد شد ولى به خود جرأت مىدهد و مىگويد : ذات انسانى هيچگونه قانونى ندارد و آن اصل « صيانت ذات » هم خيالى بيش نيست بايد گفت : آقاى متفكَّر ، مىتوانيد ذات خود را در پهنهء طبيعت رها كرده و آن را تسليم محض حوادث بسازيد مثلا برويد در جنگل پر از درندگان ، بدون سلاح قدم بزنيد بيمارى مهلكى كه بسراغ شما آمده است ، بگذاريد آن بيمارى بمقتضاى طبيعت خود با شما رفتار كند در برابر مرض چند شخصيّتى كه روان شما را از مديريّت من سالم محروم ساخته است ، دست رويهم بگذاريد كه نظريّهء فلسفى و انسان شناسى من اينست كه ذات و روان انسانى قانون و اصلى ندارد و آن مطالب را كه متخصّصان علوم انسانى و فلاسفه مىگويند ، خيالاتى بيش نيست بگذاريد آلرژىها ( حسّاسيّتها ) ى گوناگون ، ارتباط واقعى روان شما را با واقعيّات مختلّ بسازد ، زيرا براى ذات قانونى وجود ندارد كه حسّاسيّتها انحراف از آن قانون محسوب شوند اگر كسى بگويد اين اختلالات و صدها نوع ديگر كه ممكن است جان و روان آدمى را درهم بپيچند و حيات وى را مختلّ بسازند ، انحراف و خروج از اعتدال نيست - چنان كه در بالا اشاره كرديم - بايد اين گونه اشخاص را به حال خود گذاشت تا مقدارى بينديشند و اگر اشخاصى باشند كه در طواف پيرامون خود طبيعىشان خيلى افراط گرى دارند و تا سرحدّ لجاجت و مقاومت در برابر واقع عقب گرد ميكنند ، اينان بيمارانى هستند كه بايد از آنان صرفنظر نمود و كارى كه بايد كرد ديگران را از سرايت بيمارى آنان محفوظ نگه داشت . در بارهء اينان است كه خداوند متعال مىفرمايد : * ( فِي قُلُوبِهِمْ مَرَضٌ فَزادَهُمُ الله مَرَضاً ) * . ( 1 ) \r\n","description":"","footnote":" ( 1 ) البقرة آيهء 10 . ","page_name":" 10 ","page_number":10},
  {"content":"\r\n( در دلهاى اينان بيمارى وجود دارد [ و چون لجاجت و پافشارى به داشتن اين بيمارى بخرج مىدهند و در صدد منتفى ساختن آن نيستند 
  ] لذا همهء وسائل و جريانات زندگى كه در اختيار خدا هستند ، موجب افزايش بيمارى آنان مىباشند . )\r\n\r\nعامل دوم - ابهامات و تاريكىهائى كه سودجويان بنام دين\r\nدر دين وارد مىسازند و آن را مشوّه و مختلّ مىنمايند . همه مىدانيم كه تحريف در اديان چه در قلمرو عقايد و چه در قلمرو احكام و تكاليف آنها از دير زمان در ميان اقوام و ملل جريان داشته است . اين تحريف اشكال گوناگون دارد و آن اشكال بمقتضاى زمانها و محيطها دستاويز خودكامگان قرار مىگيرد و انحراف بوجود مىآورد ، به همين جهت است كه در برخى از روايات نقل شده است كه در آن هنگام كه حضرت مهدى عجّل اللَّه تعالى فرجه ظهور مىكند ، مردم معمولى گمان مىكنند آن حضرت دين جديد آورده است . قرآن در مواردى خبر از وقوع تحريف در اديان گذشته مىدهد . أمير المؤمنين عليه السّلام در اين خطبهء مبارك عافيت و صحّت در دين را مانند تندرستى از خداوند متعال مسألت مىدارد و بدينوسيله اهمّيّت عافيت دينى را براى مردم اثبات مىفرمايد .\r\n6 ، 15 - عباد اللَّه اوصيكم بالرّفض لهذه الدّنيا التّاركة لكم و ان لم تحبّوا تركها ، و المبلية لاجسامكم و ان كنتم تحبّون تجديدها فانّما مثلكم و مثلها كسفر سلكوا سبيلا فكانّهم قد قطعوه و امّوا علما فكانّهم قد بلغوه . و كم عسى المجرى الى الغاية ان يجرى اليها حتّى يبلغها . و ما عسى ان يكون بقاء من له يوم لا يعدوه ، و طالب حثيث من الموت يحدوه و مزعج فى الدّنيا حتّى يفارقها رغما ( بندگان خدا ، شما را به اعراض از اين دنيا توصيه ميكنم كه شما را رها خواهد كرد ، اگر چه شما نمىخواهيد آن را رها كنيد - دنيائى كه اجسام شما را مىپوساند ، اگر چه شما اجسامتان را هميشه تازه مىخواهيد . جز اين نيست كه مثل شما و\r\n","description":"","footnote":"","page_name":" 11 ","page_number":11},
  {"content":"\r\nمثل دنيا مانند مسافرانى است كه راهى را رفته و سپرى نموده‌اند ، و مانند مردمى است كه علامتى را ديده و قصد وصول به آن نموده و به آن رسيده‌اند . آن كس كه مركب بسوى غايتى [ كه از آن تجاوز نخواهد كرد 
  ] مىراند چه مدّتى حركت خواهد كرد كه به آن برسد و چه مقدار خواهد بود پايدارى كسى كه براى وى روزى مقرّر است كه از آن تجاوز نخواهد كرد و هم در آن حال براى وى جوينده اى سريع موكَّل است كه او را به طرف مرگ مىراند و براى وى عامل ناراحت كننده اى در دنيا هست تا دنيا را با اكراه پشت سر گذارد . ) در اين جملات مطالبى بسيار مهمّ در بارهء دنيا گوشزد شده است كه بقرار زير است : 1 - از اين دنيا اعراض كنيد كه دير يا زود از شما اعراض خواهد كرد .\r\nنمىگويم : واقعيّتها را ناديده بگيريد ، مىگويم : واقعيّتها را به خوبى ارزشيابى نماييد .\r\nنمىگويم : در ارتباط با دنيا كسل و سست و بيخيال باشيد ، مىگويم : با جدّىترين تكاپو در اين دنيا حركت كنيد پس از آنكه آن را شناخته باشيد .\r\nنمىگويم : از دنيا و از آنچه كه در آنست قهر كنيد ، بلكه مىگويم : با آن دنيا آشتى كنيد و به آن محبّت بورزيد كه براى رشد و اعتلاى خود ساخته‌ايد .\r\nاى مردم ، دنيائى كه بطور طبيعى شما را مىپروراند و مانند گهواره شما را به حركت درمىآورد ، دير يا زود شما را رها خواهد كرد . اين دنيا را رها كنيد ، يعنى هدف اعلاى جان گرانبهايتان را از اين دنيا كه عبارتست از برقرارى ارتباط ما بين خود طبيعى شما و يك مشت مادّه و مادّيّات ناآگاه ، نجوييد ، بلكه از آن دنيا بجوئيد كه خرد و وجدان و نمايندگان راستين فيّاض مطلق بوجود آوردنش را براى شما توصيه و دستور مىدهند . ممكن است شما بگوييد : تقسيم كردن دنيا به دو قسم ( دنياى طبيعى موجود و دنيائى كه سازندهء آن خرد و وجدان و نمايندگان الهى است ) چه معنى دارد مگر بيش از يك دنيا قابل تصوّر است بلى ، اى انسان ، اى موجود تكريم شده از طرف خدايش ، تفاوت ميان آن دو دنيا زياد است :\r\n","description":"","footnote":"","page_name":" 12 ","page_number":12},
  {"content":"\r\nيك - « دنياى طبيعى موجود » با موجودات و قوانين مادّى و جبرى و ناآگاهش ، براى تو تاريك است . آخر مگر از دنيايى كه تبلورگاه قوانين مادّى و جبرى و ناآگاه است ، مىتوان روشنائى تلقّى داشت در صورتى كه دنيائى كه ساختهء خرد و وجدان و نمايندگان الهى است ، چنان نورانى است كه خورشيد فروزان الهى نه در شب و نه در روز ، فضاى آن را ترك نمىكند . به همين جهت است كه به اعتراف متفكَّران بزرگ هر موقع كه دانشمندان فقط با ابزار مادّه شناسى وارد ميدان معرفت گشته‌اند ، دنيا وضوح و روشنائى خود را از دست داده است ، و هر موقعى كه حكماء و عرفاء و ارباب مذاهب حقّه با ابزار هستى شناسى وارد صحنهء معرفت گشته‌اند ، روشنائى و وضوح دنيا چشمها را خيره كرده است .\r\nدو - « دنياى طبيعى موجود » در معرض كون و فساد و وابستگى و كم و زياد شدن است ، زيرا زيبائى و مطلوبيّت آن بسته به كيفيّت و كمّيّت فعّاليّتهاى غرائز طبيعى است و با كمترين تغييرات در آنها « دنياى طبيعى موجود » زيبائى و مطلوبيّت خود را از دست مىدهد . در صورتى كه دنياى ساخته شدهء خرد و وجدان و نمايندگان الهى از پنجرهء جان و روح آدمى به عالم پر فروغ و ثابت ماوراى طبيعت پيوسته است ، لذا هرگز زيبائى و مطلوبيّت خود را از دست نمىدهد ، و بلكه با جذبه اى دلنشين ، آدمى را به آن عالم مىكشاند . مثل دنيا در اين صفتش شبيه به چشمهاى بسيار زيباى يك روح با عظمتى است كه تماشاگر را با كمال زيبائى كه دارد ، بسوى روح با عظمتى كه در پشت ظواهر مادّى آن چشم است ، روانه مىسازد .\r\nسه - آدمى در « دنياى طبيعى موجود » جنينى است كه در بطن تاريك ولى وسيعتر از بطن مادران نشسته است ، -\r\n\r\nباز هستىّ جهان حسّ و رنگ\r\nتنگتر آمد كه زندانيست تنگ\r\nعلَّت تنگيست تركيب و عدد\r\nجانب تركيب حسّها مىكشد\r\n\r\nدر صورتى كه دنياى ساختهء خرد و وجدان و نمايندگان الهى آن چنان وسيع و شفّاف است كه گوئى كششها و كمّيّتهاى مادّى نه تنها مانع جولان و پرواز روح نيستند ، بلكه خود چنان كه در مثال چشمهاى زيباى يك انسان داراى روح با عظمت ملاحظه كرديم ، موجب انجذاب به عالم اعلائى كه اين جهان را در بر گرفته است ، مىباشد .\r\n","description":"","footnote":"","page_name":" 13 ","page_number":13},
  {"content":"\r\nپس معناى اين كه « از اين دنيا اعراض كنيد ، يا اين دنيا را رها كنيد » آن نيست كه جهان هستى و ارتباط موجوديّت خود را با اين دنيا منتفى بسازيد ، بلكه مقصود همان است كه در مثال چشم زيبا و جذّاب متذكَّر شديم كه اگر درست دقّت كنيم خود آن چشمها ما را به سوى روح با عظمت جذب مىكنند . لذا مىتوان گفت : از آن چشمها با همهء زيبائى و پر معنى بودن فى نفسه عبور كنيد و به روح كامل صاحب آن چشم برسيد . و هر اندازه معرفت آدمى به خود زيبائى و پر معنى بودن چشمهاى مفروض بيشتر باشد ، قطعى است كه برخوردارى آن شخص ، هم از آن چشمها و هم از روح پشت پردهء آنها عالىتر خواهد بود .\r\n2 - اين دنيا اجسام و همهء ابعاد مادّى شما را تدريجا رو بزوال مىبرد و بالاخره مىپوساند . درست بينديشيد ، آيا عشق به تازه ماندن كالبد مادّى و ديگر شئون طبيعى مىتواند در برابر قوانين حاكم بر هستى عرض اندام نموده و در هفتاد و هشتاد سالگى نشاط و طراوت بيست و سى سالگى را انتظار داشت . همان گردش منظومهء شمسى كه بهار را بر كرهء خاكى ما به ارمغان مىفرستد ، پاييز و زمستان را هم بدنبالش بر همين كرهء خاكى ما روانه مىسازد .\r\nوسائل آرايش و نمودهاى زيور و زينت به اندازه اى محدود و تا مدّتى محدود مىتواند پرده اى روى واقعيّتها كه تبلورگاه قوانين است بكشد ، نه به اندازهء نامحدود و تا زمان نامحدود . حتّى همان پرده هم كه آرايش و پيرايش روى واقعيّتها مىكشد ، با كمى دقّت و كنجكاوى در جولان چشمها و نمودهاى ديگر اعضاء چنان شفّاف و زير خود را مىنمايد كه لباس رياء . ابو الحسن تهامى مىگويد :\r\n\r\nثوب الرّياء يشفّ عمّا تحته\r\nفاذا التبست به فانّك عار\r\n\r\n( لباس ريا زير خود را با شفّافيّتى كه دارد نشان مىدهد ، لذا اگر اين لباس را بپوشى تو قطعا برهنه اى . ) يك مصرع از يك بيت ابو العتاهية كه مناسب اين مورد است چنين است :\r\n\r\nو هل يصلح العطَّار ما افسد الدّهر\r\n\r\n( و آيا عطَّار مىتواند اصلاح كند آنچه را كه روزگار آن را فاسد نموده است )\r\n","description":"","footnote":"","page_name":" 14 ","page_number":14},
  {"content":"\r\nاگر ما انسانها توقّع تازه ماندن كالبد مادّى را كه توقّع امرى است امكان ناپذير ، از سر خود بيرون كنيم و به ايجاد عوامل تازگى مستمرّ روانى بپردازيم ، نه تنها رفتارى مطابق قانون انجام مىدهيم ، بلكه هم دنيا براى ما هر لحظه تازگى خواهد داشت و هم روان ما واقعا از خاصّيّت روانى كه جريان و تجدّد مستمرّ است ، برخوردار خواهد گشت :\r\n\r\nچو گلستان جنانم طربستان جهانم\r\nبه روان همه مردان كه روان است روانم\r\n\r\n\r\nچيست امعان چشمه را كردن روان\r\nچون ز تن جان جست گويندش روان\r\n\r\nتفسير جملات بعدى در مجلَّد 9 صفحات 7 و 8 و مجلَّد 10 صفحهء 18 تا صفحهء 24 و از صفحهء 130 تا صفحهء 135 و مجلَّد 12 از صفحهء 16 تا صفحهء 27 و 32 و 33 و مجلَّد 13 از صفحهء 29 تا صفحهء 41 و مجلَّد 14 از صفحهء 132 تا صفحهء 136 آمده است مراجعه فرماييد . 16 ، 23 - فلا تنافسوا فى عزّ الدّنيا و فخرها ، و لا تعجبوا بزينتها و نعيمها ، و لا تجزعوا من ضرّائها و بؤسها فانّ عزّها و فخرها الى انقطاع ، و انّ زينتها و نعيمها الى زوال و ضرّائها و بؤسها الى نفاد ، و كلّ مدّة فيها الى انتهاء و كلّ حىّ فيها الى فناء ( پس در عزّت و افتخار دنيوى به رقابت ناشايست نپردازيد و به زينتها و نعمتهاى دنيا دل خوش ننمائيد و از دشواريها و سختىهايش شيون نكنيد ، زيرا عزّت و افتخار دنيا رو به انقطاع و زينت و نعمتهايش رو به زوال و دشوارىها و سختىهايش رو به نابودى است . و در اين دنيا هر مدّتى رو به پايان است و هر زنده اى رو به فنا . )\r\n","description":"","footnote":"","page_name":" 15 ","page_number":15},
  {"content":"\r\n\r\nحال كه چنين است ، به زينتها و نعمتهاى دنيا دل خوش نكنيد . . .\r\nعقل سليم چنين حكم مىكند كه پايدار به ناپايدار فروخته نشود ، ثابت خود را به متغيّر نپيوندد . روح آدمى پايدار و ثابت است [ نه ساكن فيزيكى 
  ] زر و زيور دنيا ناپايدار و متغيّر ، از دست دادن ثابت و پايدار در برابر آنچه كه ناپايدار و رفتنى است ، دور از خرد است . امير المؤمنين عليه السّلام نمىفرمايد : زينتها و عوامل عزّت و فخر و نعمتهاى دنيا را منتفى نماييد ، بلكه مىفرمايد : بدانجهت كه امور مزبوره رو به فنا و زوال است ، به آنها دل خوش ننمائيد و به رقابتهاى ناشايسته در بدست آوردن آنها نپردازيد . براستى چه حماقت آميز است كه آدميان براى بدست آوردن تجمّلات و عزّت و افتخارات زودگذر كه اغلب بر اساس تخيّلات استوار است ، ارواح خود را كه بايد در جاذبهء بارگاه ربوبى قرار بگيرند ، به رقابت كشنده در بارهء تجمّلات و عزّت و افتخارات بىاساس و زودگذر دنيا وادار نمايند\r\n\r\nبر خيالى صلحشان و جنگشان\r\nبر خيالى نامشان و ننگشان\r\n\r\nشگفتا ، اين نوع انسانى كه ادّعاى تكاملش بقول مردم : گوش فلك را كر نموده است ، عشق عجيبى به مخفى كردن و مشوّه ساختن جمال والاى خود بوسيلهء زيورها و رنگ و بوى ظاهرى كه با چند قطره آب راه فنا را پيش مىگيرد ، مىورزد گوئى همهء زينت پرستها -\r\n\r\nلبسن الوشى لا متجمّلات\r\nو لكن كى يصنّ به الجمالا\r\n\r\n( آنان وسائل زينت را پوشيدند نه براى تجمّل ، يعنى نه براى اين كه زيبا شوند ، بلكه براى اين كه جمال خود را با زينت ظاهرى بپوشانند و محفوظ بدارند . )\r\n\r\nناگواريها و سختىهاى دنيا شما را با شكست قطعى روبرو نكند .\r\nحوادث و پديده‌هاى دردآگين دنيا اگر چه تلخ است و گاهى تلخى آنها بسيار جانگزا است ، با اين حال ، بدانجهت كه همهء آنها رو به زوال و فنا است ، نبايد روح را با نوميدىهاى كشنده آزرده بسازد ، زيرا تلخى آزار و شكنجهء روح قابل مقايسه با ناگواريها و سختىهاى تلخ دنيا كه فقط جسم را ناراحت مىكند ، نيست .\r\n","description":"","footnote":"","page_name":" 16 ","page_number":16},
  {"content":"\r\n\r\nهر مدّتى در اين دنيا پايانى دارد و هر جاندارى در اين دنيا رو به فنا است .\r\nثانيه‌ها پشت سر هم ، دقيقه‌ها به دنبال هم ، ساعات و روزها و شبها يكى پس از ديگرى چنان در جريان بىامانند كه بقول حافظ :\r\n\r\nبر لب بحر فنا منتظريم اى ساقى\r\nفرصتى دان كه ز لب تا به دهان اين همه نيست\r\n\r\n24 ، 27 - ا و ليس لكم فى آثار الاوّلين مزدجر ، و فى آبائكم الماضين تبصرة و معتبر ان كنتم تعقلون . او لم تروا الى الماضين منكم لا يرجعون و الى الخلف الباقين لا يبقون ( آيا در آثار گذشتگان براى شما جلوگيرى از ارتكاب فساد نيست و آيا در سرگذشت نياكانتان اگر تعقّل كنيد عامل بينائى و عبرت براى شما وجود ندارد آيا نمىبينيد كه گذشتگانتان برنمىگردند و جانشينانى كه از آنان مانده‌اند ، بقائى ندارند )\r\n\r\nآيا آن همه عوامل عبرت و تجربه از آثار گذشتگان براى ساختن « حيات معقول » آيندگان كافى نيست\r\n\r\nهست دنيا قهرخانهء كردگار\r\nقهر بين چون قهر كردى اختيار\r\nاستخوان و موى مقهوران نگر\r\nتيغ قهر افكنده اندر بحر و برّ\r\nپرّ و بال مرغ بين بر گِرد دام\r\nشرح قهر حقّ كننده بىكلام\r\n\r\nآيات قرآن مجيد در بارهء سير و تحقيق در آثار گذشتگان ، براى اندوختن تجربه و آموزش درس براى ساختن « حيات معقول » فراوان است . مطالعه كنندگان ارجمند مراجعه فرمايند به مجلَّد 8 از صفحهء 98 تا 100 و مجلَّد 3 صفحات 80 و 81 و مجلَّد 4 صفحات 209 و 210 و 306 و 307 و مجلَّد 6 از صفحهء 82 تا صفحهء 88 و مجلَّد 10 از صفحهء 37 تا صفحهء 42 و مجلَّد 13 از صفحهء 87 تا صفحهء 91 و از صفحهء 161 تا صفحهء 165 .\r\nتذكَّر - در مجلَّد هشتم از صفحهء 98 تا 100 آيات 137 از سورهء آل عمران و 26 از سورهء النّساء و 74 از سورهء الأعراف و 10 از سورهء محمّد ( ص ) و 46 از سورهء الحجّ و 9 و 42\r\n","description":"","footnote":"","page_name":" 17 ","page_number":17},
  {"content":"\r\nاز سورهء الرّوم مطرح شده است و بايد به آيات 109 از سورهء يوسف و 44 از سورهء الفاطر و 21 و 82 از سورهء غافر و 11 از سورهء الانعام و 36 از سورهء النّحل و 69 از سورهء النّمل نيز مراجعه شود . البتّه آيات متعدّد ديگرى وجود دارد كه حالات و جريان زندگى گذشتگان را با اشكال گوناگون مطرح فرموده است و ضمنا دستور كلَّى براى عبرتگيرى و تجربه اندوزى از آنها را بيان نموده است ، مانند : 1 - * ( فَاقْصُصِ الْقَصَصَ لَعَلَّهُمْ يَتَفَكَّرُونَ ) * ( 1 )  .\r\n( به آنان داستان بگو ، باشد كه بينديشند . )\r\n2 - * ( لَقَدْ كانَ فِي قَصَصِهِمْ عِبْرَةٌ لأُولِي الأَلْبابِ ) * ( 2 )  .\r\n( در داستان آن گذشتگان عبرت ( تجربه براى پندگيرى ) براى صاحبان عقول است . )\r\n3 - * ( إِنَّ فِي ذلِكَ لَعِبْرَةً لِمَنْ يَخْشى ) * ( 3 )  .\r\n( [ البتّه در داستان استكبار و نابودى فرعون 
  ] عبرتى است براى كسى كه خشيت [ خوف يا خوف آميخته با رجاء 
  ] داشته باشد . ) براى كسى كه در اين دنيا اطَّلاعى از ارزش حيات خود دارد ، بدون ترديد آنچه كه در صفحهء هستى بوقوع مىپيوندد ، مىتواند سطرى از كتاب آموزندهء حيات بوده باشد ، لذا هر حادثه اى چه در گذشته ترين دورانهاى تاريخ باشد و چه در حال حاضر در برابر چشمانش بوقوع بپيوندد ، و خواه آن حادثه كوچك باشد و خواه بزرگ ، تلخ باشد يا شيرين ، از دوست باشد يا از دشمن ، مىتواند وسيلهء آموزش واقعيّاتى بوده باشد . و براى هر كسى كه اطَّلاعى از ارزش حيات خود ندارد ، اگر از آغاز تاريخ تا پايان آن ، زندگى كند و مغزى بقدرت همهء مغزهاى بزرگ تاريخ داشته باشد و همهء حوادث و رويدادها چه در گذشته و چه در حال ، مانند يك كتاب با همهء اصول و قوانين و\r\n","description":"","footnote":" ( 1 ) الأعراف آيهء 176 .  ( 2 ) يوسف آيهء 111 .  ( 3 ) النّازعات آيهء 26 . ","page_name":" 18 ","page_number":18},
  {"content":"\r\nمبادى كه در بوجود آمدن آن حوادث و رويدادها دخالت داشته است بر روى خود آنها نوشته شده باشد و همچنين با كمال وضوح و روشنائى نتائج قطعى و مظنون و محتمل آن حوادث و رويدادها با خطَّ جلىّ در سطح آشكار آنها نوشته شود ، باز عبرت نخواهد گرفت ، زيرا فرض اينست كه انسان مورد بحث ، ارزشى براى حيات جز خور و خواب و متورّم ساختن خود طبيعى سراغ ندارد . لذا كتاب هستى با همهء حوادث و واقعيّاتى كه در آن مستور است ، براى اين گونه اشخاص بالشى براى خواب است كه سر بر آن بنهند و به ديدن خوابهاى غير قابل تفسير و تعبير مشغول شوند و هرگاه قدرتى بدست آوردند براى دفاع از منافع ادّعايى خود كه معنايى جز غارت جان و مال انسانهاى ضعيف ندارد ، جنگهائى خانمانسوز مانند جنگ جهانى اوّل و دوم راه بيندازند و خون ميليونها انسان را بر روى زمين بريزند و ميلياردها موادّ قابل استفاده براى معيشت مخلوقات خداوندى را مبدّل به خاكستر كنند و سپس دستور بدهند كه مقامات علمى و فلسفى آنان براى تخدير و ناآگاه ساختن مردم در بارهء آن جنايتها و غارتها ، سرسامها و هذيانهاى مخدّرى را بعنوان فلسفهء علمى تاريخ تحليل فلسفى تاريخ در امثال جملات زير مرقوم و تدريس بفرمايند : « ما موجودات تكامل يافته » ، « ما سر فصل تكامل » ، « ما راهيان راه انسانيّت » « ما بوجود آورندهء قرن علم و آزادى » ، « ما مترقّيان و پيشرفتگان تاريخ بشرى » . اگر در بارهء اين حيوانات درنده ، سخنى غير از بيت زير كه خدا در قرآن مجيد مضمون آن را در مواردى فرموده است :\r\n\r\nچشم باز و گوش باز و اين عما\r\nحيرتم از چشم بندى خدا\r\n\r\nپيدا كرديد ، به اين جانب منّت گذاشته و از راه لطف و احسان براى اين جانب ارسال فرمائيد .\r\nآيا احتمال مىدهيد كتابهاى تاريخ را موريانه خورده است آيا لغتهائى كه كتابهاى تاريخ با آنها نوشته شده است غير از لغتهائى است كه بشر با آنها آشنائى دارد يا احتمال مىدهيد كه محتويات تاريخ همگى ساختگى است آيا اصلا چنين احتمالى شايسته است كه بگوييم ما تاريخ نداريم و در همين لحظه است كه كهكشانها با منظومه هائى كه دارند و زمين كه در يكى از آنها قرار گرفته است با همهء موجوداتش\r\n","description":"","footnote":"","page_name":" 19 ","page_number":19},
  {"content":"\r\nبوجود آمده‌اند نه يك لحظهء پيش يقين است كه پاسخ همهء اين سؤالات منفى است ، زيرا انسان تاريخ قابل درك دارد و هر چه كه در تاريخ واقع شده است ، طبق قوانين بوده است و كسانى كه اين واقعيّت را ناديده مىگيرند ، مبارزه اى را با خويشتن سر داده‌اند كه حتّى حاضر نيستند يك دقيقه براى شنيدن آن سرگذشتها و قوانين جاريه در آن گوش فرا دهند . بسيار خوب ، آنان گوش فرا ندهند ، ما مىدانيم كه قانون هستى با كمال حسّاسيّت به سرسامها و هذيانهاى آنان گوش فرا مىدهد و جست و خيزهاى عروسكانهء آنانرا مىبيند و از ابعاد ديگر در وجود خود آنان و يا نسلهائى كه پس از آنان مىآيند ، منعكس مىنمايد ، زيرا تكامل و ترقّى و اعتلاى آقايان هنوز به آن درجه نرسيده است كه بتواند قانون « عمل و عكس العمل » ( كنش و واكنش ) -\r\n\r\nاين جهان كوه است و فعل ما ندا\r\nسوى ما آيد نداها را صدا\r\n\r\nرا محو و نابود سازد .\r\n24 ، 36 - ا و لستم ترون اهل الدّنيا يصبحون و يمسون على احوال شتّى : فميّت يبكى و آخر يعزّى ، و صريع مبتلى ، و عائد يعود ، و آخر بنفسه يجود ، و طالب للدّنيا و الموت يطلبه ، و غافل و ليس بمغفول عنه ، و على اثر الماضى ما يمضى الباقى ( آيا شما اهل دنيا را نمىبينيد كه با احوال گوناگون ، صبح را به شام مىرسانند و شام را به صبح - مرده اى كه بر او مىگريند ، و به ديگرى تسليت داده مىشود ، برخى افتاده ايست مبتلا ، بعضى ديگر عيادت كننده ايست كه بر بالين بيمارى براى عيادت وى حاضر شده است ، يكى ديگر بجان خود مىپيچد . جوينده اى كه دنيا را مىجويد و مرگ در جستجوى او است ، و غافلى كه مورد غفلت نيست و باقيمانده بدنبال گذشته مىگذرد . )\r\n","description":"","footnote":"","page_name":" 20 ","page_number":20},
  {"content":"\r\n\r\nصحنه‌هاى گوناگونى از زندگى انسانها كه از برابر ديدگان ما عبور مىكنند مىتوانند براى بيداران ما عينىترين واقعيّات سازنده باشند .\r\nمتأسّفانه عينكى كه عشق به حيات طبيعى محض به چشمان ما آدميان مىزند ، فقط آن پديده‌ها را مىبيند يا مىخواهد ببيند كه با هيچ رابطه اى به حوادث تلخ و معلولهاى ناگوار پيوستگى نداشته باشند ساده لوحان با چنين عينك واقع پوش زندگى مىكنند و هنگامى كه با صحنه هائى ناگوار روياروى شدند و يا آگاهى براى آنان دست داد كه حلقه‌هاى زنجير حوادث دنيا اگر چه خيلى شفّاف و زيبا هم بوده باشند ، سنگين و سبك و مجروح كننده و نوازنده دنبال هم در حال حركتند .\r\nاگر ممكن بود مجموعهء حوادثى را كه انسانهاى يك دوران محدود حتّى در يك جامعهء محدود در آنها غوطه ورند ، به صحنهء نمايش در آورد ، آن وقت مىفهميديم كه براى زندگان چه مىگذرد و يا زندگان از چه صحنه هائى عبور مىكنند و اگر از درك و آگاهى عميقترى برخوردار بوديم ، آن وقت مىفهميديم كه حتّى در ناچيزترين پديده هائى كه در زندگان نمودار مىگردد ، آنچه كه مربوط به كارگاه هستى است ، چه حكمت بزرگى در آنها نهفته است و آنچه كه مربوط به كارهاى اختيارى ما است منشأ چه مسؤوليّت بزرگى و چه ارزشهاى ما فوق تصوّرى مىباشند ، ولى بدانجهت كه همهء انسانها با عدّه اى محدود از حوادث در ارتباط قرار مىگيرند و اغلب هم در آن ارتباط بوسيلهء عينكهاى ساختگى از فرهنگ و محيطى كه در آن زندگى ميكنند و بوسيلهء عامل درونى كه بنام فلسفهء زندگى ، انگيزه‌ها را بوجود مىآورد يا آنها را تنظيم مىنمايد حركت ميكنند ، لذا از بدست آوردن آگاهىهاى گسترده و عميق خود را محروم مىسازند و مثل آنان همان مثل پشه است كه در بهاران زاييده مىشود و در دى هم از بين مىرود .\r\n37 ، 41 - الا فاذكروا هادم اللَّذّات و منغّص الشّهوات ، و قاطع الامنيّات عند المساورة للاعمال القبيحة و استعينوا اللَّه على اداء واجب حقّه و ما لا يحصى من اعداد نعمه و احسانه ( هشيار باشيد ، به ياد بياوريد در موقع ارتكاب اعمال زشت ، مرگى را كه نابود كنندهء\r\n","description":"","footnote":"","page_name":" 21 ","page_number":21},
  {"content":"\r\nلذّتها است و تيره كنندهء شهوات و قطع كنندهء آرزوها . و يارى بطلبيد از خداوند براى اداى حقّ واجب او و براى سپاس نعمتها و احسان بىشمارش . )\r\n\r\nاگر انسان به مجموعهء آغاز و انجام زندگى و مقدّمات و نتائج و علل و معلولات جاريه در موجوديّت خود در اين زندگانى آگاه شود ، هم در اشباع و برخوردارى از لذائذ و تجسيم آرزوها اصول را مراعات مىكند و هم در اداى حقوق واجبهء الهى و سپاس نعمتها و احسان بيكران خداوندى .\r\nيكى از حكيمانه ترين و عارفانه ترين بيتى كه اين جانب در ادبيّات فارسى ديده‌ام بيتى است كه شيخ محمود شبسترى آن را سروده است :\r\n\r\nدگر گفتى مسافر كيست در راه\r\nكسى كاو شد ز اصل خويش آگاه\r\n ( 1 )  او مىگويد : يكى از سؤالات سؤال كننده اينست كه : مسافر حقيقى در اين راه بزرگ و پر معناى زندگى كيست و اين جانب مىگويم : يكى از اساسىترين سؤالات كه به مغز بشر خطور مىكند ، همين است كه از مجموع ديدنيها و شنيدنيها و نتائج تجارب و تحقيقات در دو عالم درونى و برونى ، اين قضيّه ثابت شده است كه ما انسانها در اين دنيا مسافرانى هستيم و رو به مقصدى در حال حركتيم . البتّه هيچ كسى جريان طبيعى زندگى را از تولَّد تا مرگ منكر نيست ، ولى اين جريان و حركت ضرورى بىاختيار را نمىتوان مسافرت آگاهانه ناميد . مسافرت آگاهانه عبارتست از اين كه شخصى از مبدئى به مقصدى كه مورد اشتياق اوست حركت كند و در همهء احوال حركت ، ضرورت و مطلوبيّت وصول به مقصد ، عامل محرّك وى بوده باشد .\r\nحالا بايد ببينيم چه كسى حقّ دارد كه بگويد : من در اين دنيا مسافرم و سفرى را كه در پيش گرفته‌ام آگاهانه و با اختيار است پاسخ اين سؤال روشن است و همانست كه در بيت بالا ديديم كه مىگويد : « كسى كاو شد ز اصل خويش آگاه » . معنايش اينست كه اگر كسى فهميد و پذيرفت كه از طرف خدا آمده است ، يعنى اذعان كرد كه او\r\n","description":"","footnote":" ( 1 ) تفسير اين بيت مقدّمهء تمثيلى است براى آن مطلبى كه در بارهء عنوان مبحث مىآوريم . ","page_name":" 22 ","page_number":22},
  {"content":"\r\nمخلوق مشيّت خدا است « انّا للَّه » چنين شخصى نمىتواند در اين دنيا متوقّف و ساكن باشد ، يعنى اگر شخصى فهميد و پذيرفت كه مشيّت بالغهء خداوندى او را بوجود آورده و اين مشيّت او را در حركتى رو به هدفى اعلا قرار داده است ، حتّى يك لحظه نمىتواند بفرمان غرائز حيوانى گوش فرا داده و توقّف نمايد . بعبارت ديگر : سفر آگاهانه چنان كه نياز به نيّت و احساس نيرو و توانائى براى حركت دارد ، همچنين نياز اساسى به شناخت مقصد و اشتياق وصول به آن دارد . مقصدهائى كه در اين سفر دنيا براى آدميان قابل تصوّر است ، هيچ يك از آنها آن نيروى تحريك جدّى به چنين سفر آگاهانه را ندارد كه حتّى قدرت تفسير كردن زندگى آدمى را داشته باشد ، مگر وصول به بارگاه كمال ربوبى . پس بطور خلاصه اگر كسى بخواهد در اين دنيا در سفر و حركت آگاهانه به مقصد اعلا بوده باشد بايد از آن اصلى كه او را بوجود آورده است آگاه شود و همين كه از آن ارتباط آگاه گشت حركت و سفر او داراى معنى و هدف قانع كننده خواهد بود . حال اگر كسى متوجّه باشد كه تلخى دست برداشتن از لذائذ و منتفى شدن نيروى شهوات كه بالاخره بسراغ همهء افراد انسانى خواهد آمد چقدر جانگزا و ناگوار است ، قطعى است جان و روان و روح خود را در تحصيل عوامل آن لذائذ و اشباع آن شهوات تباه نمىسازد .\r\n\r\nصد دريچه و در سوى مرگ لديغ\r\nمىكند اندر گشادن ژيغ ژيغ\r\nژيغ ژيغ تلخ آن درهاى مرگ\r\nنشنود گوش حريص از حرص برگ\r\nاز سوى تن دردها بانگ در است\r\nوز سوى خصمان جفا بانگ در است\r\nجان من بر خوان دمى فهرست طبّ\r\nنار علَّتها نظر كن ملتهب\r\nهين برو برخوان كتاب طبّ را\r\nتا شمار ريگ بينى رنجها\r\n\r\nو در جاى ديگر اين انسان شناس چنين مىگويد :\r\n\r\nاين همه غمها كه اندر سينه هاست\r\nاز غبار گرد باد و بود ماست\r\nاين غمان بيخ كن چون داس ماست\r\nاين چنين شد و ان چنان وسواس ماست\r\nدان كه هر رنجى ز مردن پاره ايست\r\nجزو مرگ از خود بر ان گر چاره ايست\r\nچون ز جزو مرگ نتوانى گريخت\r\nدان كه كلَّش بر سرت خواهند ريخت\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nجزو مرگ ار گشت شيرين مر تو را\r\nدان كه شيرين مىكند كلّ را خدا\r\nدردها از مرگ مىآيد رسول\r\nاز رسولش رو مگردان اى فضول\r\nهر كه شيرين مىزيد او تلخ مرد\r\nهر كه او تن را پرستد جان نبرد\r\nگوسفندان را ز صحرا مىكشند\r\nآنكه فربه تر مر او را مىكشند\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n100 - و من خطبة له عليه السلام في رسول اللَّه و أهل بيته\r\nالحمد للَّه النّاشر في الخلق فضله ، و الباسط فيهم بالجود يده . نحمده في جميع أموره ، و نستعينه على رعاية حقوقه ، و نشهد أن لا إله غيره ، و أنّ محمّدا عبده و رسوله ، أرسله بأمره صادعا ، و بذكره ناطقا ، فأدّى أمينا ، و مضى رشيدا ، و خلَّف فينا راية الحقّ ، من تقدّمها مرق ، و من تخلَّف عنها زهق ، و من لزمها لحق ، دليلها مكيث الكلام ، بطيء القيام ، سريع إذا قام . فإذا أنتم ألنتم له رقابكم ، و أشرتم إليه بأصابعكم ، جاءه الموت فذهب به ، فلبثتم بعده ما شاء اللَّه حتّى يطلع اللَّه لكم من يجمعكم و يضمّ نشركم ، فلا تطمعوا في غير مقبل ، و لا تيأسوا من مدبر ، فإنّ المدبر عسى أن تزلّ به إحدى قائمتيه ، و تثبت الأخرى ، فترجعا حتّى تثبتا جميعا . ألا إنّ مثل آل محمّد ، صلَّى اللَّه عليه و آله ، كمثل نجوم السّماء : إذا خوى نجم طلع نجم ، فكأنّكم قد تكاملت من اللَّه فيكم الصّنائع ، و أراكم ما كنتم تأملون .\r\n","description":"","footnote":"","page_name":" 25 ","page_number":25},
  {"content":"\r\n\r\nترجمهء خطبهء صدم\r\nاين خطبه در توصيفى از رسول خدا و اهل بيت او صلوات اللَّه و سلامه عليهم أجمعين است .\r\nحمد مر خداى را است كه فضل خود را در ميان مردم بگسترانيدو دست خود را براى بخشايش به آنان برگشادستايش او را مىگوئيم در همهء امورشو يارى از او مىطلبيم براى اداى حقوقشو شهادت مىدهيم كه جز او خدائى نيستو به اين كه محمّد صلَّى اللَّه عليه و آله و سلَّم بنده و رسول او استخداوند سبحان او را با امر خود براى اظهار حقّ و گويائى ذكرش فرستاداو رسالت را با كمال امانت ادا كردو در حدّ [ اعلاى 
  ] رشد رخت از اين دنيا بربستو در ميان ما پرچم حقّ را جانشين ساخت كه هر كس از آن پيشى گرفت از دين خارج گشتو هر كس از آن عقب افتاد در هلاكت سقوط كردو هر كس كه ملتزم پيروى از او گشت به سعادت واقعى نائل آمد متانت و درنگ در سخن خاصّيّت دليل آن پرچم استآن دليل با تحمّل و بردبارى قيام مىكندو وقتى كه قيام كرد با سرعت به تكاپو مىپردازدهنگامى كه شما گردن براى او فرود آورديدو براى تعظيم موقعيّت او با انگشتانتان به سوى او اشاره كرديد مرگ به سراغش آمده و او را مىبردپس از چشم بستن او از اين دنيا تا زمانى كه خدا بخواهد درنگ خواهيد كردتا آن گاه كه خداوند در ميان شما كسى را ظاهر نمايد كه شما را جمع و پراكندگى شما را به تشكَّل مبدّل نمايدپس علاقمند بزمامدارى كسى نباشيد كه خود به آن چه كه از وى مىخواهيد روى نياوردو نا اميد از كسى كه پشت گردانيده است نيز نباشيدزيرا چه بسا كه يكى از دو پاى شخصى كه پشت\r\n","description":"","footnote":"","page_name":" 26 ","page_number":26},
  {"content":"\r\nگردانيده است بلغزد و پاى ديگرش ثابت بماندآن گاه هر دو پاى او برگردند و [ او ثابت شود و روى بياورد 
  ] آگاه باشيد ، مثل اهل بيت محمّد صلَّى اللَّه عليه و آله و سلَّم مثل ستارگان آسمان استهرگاه ستاره اى از آنان غروب كند ستاره اى ديگر طلوع نمايدچنانكه مىبينم فضل و اعمال خداوندى در بارهء شما تكميل گشته و آنچه را كه آرزو مىكرديد بشما نشان داده است .\r\n","description":"","footnote":"","page_name":" 27 ","page_number":27},
  {"content":"\r\n\r\nتفسير عمومى خطبهء صدم\r\n2 ، 5 - الحمد للَّه النّاشر فى الخلق فضله ، و الباسط فيهم بالجود يده ، نحمده فى جميع اموره ، و نستعينه على رعاية حقوقه ( حمد مر خداى راست كه فضل خود را در ميان مردم بگسترانيد و دست خود را براى بخشايش به آنان برگشاد . ستايش او را مىگوئيم در همهء امورش و يارى از او مىطلبيم براى اداى حقوقش . )\r\n\r\nاو است شايستهء حمد و سپاس كه فضل وجودش سرتاسر هستى را فرا گرفته است .\r\nمقدارى از مباحث مربوط به حمد و سپاس و نعمتهاى خداوندى در مجلَّد دوم صفحات 23 و 27 تا 29 و صفحهء 239 تا 245 و مجلَّد چهارم صفحهء 173 تا 176 و مجلَّد نهم صفحهء 45 تا 47 و صفحهء 52 و مجلَّد دهم صفحهء 55 تا 58 و مجلَّد دوازدهم صفحات 12 و 13 و مجلَّد سيزدهم صفحهء 6 تا 10 و مجلَّد پانزدهم صفحهء 115 تا 119 و مجلَّد يازدهم صفحات 39 و 40 مطرح شده است ، مراجعه فرمائيد . از آن اشعارى كه در\r\n","description":"","footnote":"","page_name":" 28 ","page_number":28},
  {"content":"\r\nبيان فضل وجود خداوندى بسيار پر محتوى و بليغ سروده شده است ، اشعار معروف سعدى است كه در قصايد او آورده‌اند . بسيار مناسب ديدم كه آن اشعار را در اين مبحث بياورم :\r\n\r\nفضل خداى را كه تواند شمار كرد\r\nيا كيست آنكه شكر يكى از هزار كرد\r\nآن صانع قديم كه بر فرش كائنات\r\nچندين هزار صورت الوان نگار كرد\r\nتركيب آسمان و طلوع ستارگان\r\nاز بهر عبرت نظر هوشيار كرد\r\nبحر آفريد و برّ و درختان و آدمى\r\nخورشيد و ماه و انجم و ليل و نهار كرد\r\nالوان نعمتى كه نشايد سپاس گفت\r\nاسباب راحتى كه نشايد شمار كرد\r\nآثار رحمتى كه جهان سر بسر گرفت\r\nاحمال منّتى كه فلك زير بار كرد\r\nاز چوب خشك ميوه و در نى شكر نهاد\r\nوز قطره دانه اى درر شاهوار كرد\r\nمسمار كوهسار به نطع زمين بدوخت\r\nتا فرش خاك بر سر آب استوار كرد\r\nاجزاى خاك مرده به تأثير آفتاب\r\nبستان ميوه و چمن و لاله زار كرد\r\nابر آب داد بيخ درختان تشنه را\r\nشاخ برهنه پيرهن نوبهار كرد\r\nچندين هزار منظر زيبا بيافريد\r\nتا كيست كاو نظر ز سر اعتبار كرد\r\nتوحيد گوى او نه بنى آدمند و بس\r\nهر بلبلى كه زمزمه بر شاخسار كرد\r\nشكر كدام فضل بجاى آورد كسى\r\nحيران بماند هر كه در اين افتكار كرد\r\nگوئى كدام روح كه در كالبد دميد\r\nيا عقل ارجمند كه با روح يار كرد\r\nلالست در دهان بلاغت زبان وصف\r\nاز غايت كرم كه نهان و آشكار كرد\r\nسر چيست تا بطاعت او بر زمين نهند\r\nجان در رهش دريغ نباشد نثار كرد\r\nبخشنده اى كه سابقهء فضل و رحمتش\r\nما را بحسن عاقبت امّيدوار كرد\r\nپرهيزگار باش كه دادار آسمان\r\nفردوس جاى مردم پرهيزگار كرد\r\nنابرده رنج گنج ميسّر نمىشود\r\nمزد آن گرفت جان برادر كه كار كرد\r\n\r\nامير المؤمنين عليه السّلام ، هم در اين جملات و هم در مواردى ديگر از سخنانش حمد خداوندى را براى همهء آنچه كه از خدا است بجاى مىآورد و در مواردى محدود به بيان نعمتها و امور مشخّص خداوندى براى حمد مىپردازد . اين تعميم در حمد نكتهء بسيار با اهمّيّتى را در بردارد كه عبارتست از قابل ستايش بودن همهء آنچه كه مربوط\r\n","description":"","footnote":"","page_name":" 29 ","page_number":29},
  {"content":"\r\nبه خدا مىباشد ، اگر چه ما نتوانيم آنها را درك كنيم و اگر چه ارتباطى با ما نداشته باشند ، زيرا او خير محض است و هر چيزى كه به وجهى از وجوه مربوط به آن خير محض باشد ، خير و نيكو بوده و سزاوار حمد و ستايش است .\r\n\r\nتوفيق و عنايات ربّانى\r\nجملهء آخر چنين است كه « كه ما از خدا براى اداى حقوق او يارى مىطلبيم » .\r\nتوفيق و يارى خداوندى كه از آثار بىشمارش لطف الهى است بر بندگانش ، محرّك ماوراى طبيعى انسان به اداى تكاليف و حقوق الهى است . البتّه لازمهء شمول لطف الهى بر بندگانش جبر و اضطرار نيست ، بلكه همان گونه كه در جاى خود مطرح شده است ، لطف كه توفيق و يارى براى انجام خيرات از آثار آن است ، عبارتست از آماده ساختن مقتضيات و توجيهات روانى و ذهنى ، نه بحدّى كه مستلزم قهرى و جبرى اعمال صالحه باشد . حقيقت اينست كه -\r\n\r\nتوفيق تو گر نه ره نمايد\r\nاين عقده به عقل كى گشايد\r\n\r\nنظامى گنجوى\r\nبايد بپذيريم كه :\r\n\r\nباد ما و بود ما از داد تست\r\nهستى ما جمله از ايجاد تست\r\n\r\nخداوندا ،\r\n\r\nلذّت هستى نمودى نيست را\r\nعاشق خود كرده بودى نيست را\r\nلذّت انعام خود را وا مگير\r\nنقل و بادهء جام خود را وا مگير\r\nور بگيرى كيست جست و جو كند\r\nنقش با نقّاش كى نيرو كند\r\n\r\nبار الها ،\r\n\r\nمنگر اندر ما مكن در ما نظر\r\nاندر اكرام و سخاى خود نگر\r\nما نبوديم و تقاضامان نبود\r\nلطف تو ناگفتهء ما مىشنود\r\n\r\nآرى ، توفيق براى حركت در مسير مرضات خداوندى را همواره از او بخواهيم -\r\n\r\nاز خدا جوئيم توفيق ادب\r\nبىادب محروم ماند از لطف ربّ\r\n\r\nخداوند متعال در قرآن مجيد در مواردى متعدّد ، بندگان خود را تعليم مىدهد\r\n","description":"","footnote":"","page_name":" 30 ","page_number":30},
  {"content":"\r\nكه از او يارى بجويند و از او كمك بخواهند تا مشمول لطف و توفيق الهى شوند .\r\nاز آن جمله مىفرمايد :\r\n1 - * ( إِيَّاكَ نَعْبُدُ وَإِيَّاكَ نَسْتَعِينُ ) * ( 1 )  .\r\n( فقط تو را مىپرستيم و فقط از تو كمك مىطلبيم . ) و مىدانيم كه مطابق روايات بسيار مشهور -\r\nلا صلاة الَّا بفاتحة الكتاب .\r\n( نمازى نيست مگر با سورهء فاتحة الكتاب . ) ما در هر شب و روز در نمازهاى فريضه ده بار با خواندن سورهء مباركهء فاتحه ، آيهء مزبور را ده بار مىخوانيم و اين يكى از با اهمّيّتترين دلائل اثبات ضرورت استعانت به خدا و طلب توفيق و يارى از آن مقام شامخ است .\r\n2 - * ( قالَ مُوسى لِقَوْمِه اسْتَعِينُوا بِالله وَاصْبِرُوا ) * ( 2 )  .\r\n( موسى به قومش فرمود : از خدا يارى بطلبيد و صبر و تحمّل نماييد . )\r\n3 - * ( فَصَبْرٌ جَمِيلٌ وَالله الْمُسْتَعانُ عَلى ما تَصِفُونَ ) * ( 3 )  .\r\n( صبرى نيكو شايسته است و از خداوند به آن چه كه شما توصيف مىكنيد يارى مىطلبم . ) از اين آيات شريفه به خوبى اثبات مىشود كه طلبيدن كمك و يارى از خداوند و توفيقات و عنايات او در همهء حالات و در همهء شرايط ، مطلوبى است جدّى . از اين جهت است كه مىتوان گفت : بشر بدون تكيه به لطف و توفيق الهى ، موجودى است سرگردان و مزاحم خود و ديگران ، و اگر امتياز و قدرتى بدست بياورد و معتقد\r\n","description":"","footnote":" ( 1 ) الفاتحه آيهء 4 .  ( 2 ) الأعراف آيهء 128 .  ( 3 ) يوسف آيهء 18 . ","page_name":" 31 ","page_number":31},
  {"content":"\r\nبه لطف و توفيقات ربّانى نباشد ، هيچ علَّتى براى صرف آن امتياز و قدرت در خيرات فردى و اجتماعى ندارد . و ما در سرتاسر تاريخ شاهد همين جريان بوده و هستيم كه هر وقت انسان تكيه بر خويشتن كرد و آنچه را كه بدست آورد ، مستند به تدبير و زور بازوى خود تلقّى نمود ، هر گامى كه برداشت بر ضرر خود و ديگران بوده است .\r\n4 - * ( قالَ يا قَوْمِ أَ رَأَيْتُمْ إِنْ كُنْتُ عَلى بَيِّنَةٍ مِنْ ) * ( 1 )  .\r\n( و نيست توفيق من مگر از خدا ، به او توكَّل كرده‌ام و بسوى او برميگردم . ) استعانت از خداوند در مواردى متعدّد از نهج البلاغه مورد تأكيد قرار گرفته است از آن جمله : يك -\r\nو نستعينه على هذه النّفوس البطاء عمّا امرت به ( 2 )  . ( و از خداوند يارى مىجوئيم براى اداى تكليف در بارهء اين مردمى كه به آن چه مأمور شده‌اند كند و بىاعتنا هستند . )\r\n\r\nعظمت اين مربّى ( علىّ بن ابي طالب عليه السّلام ) در آنست كه براى آگاه ساختن و تعليم و تربيت مردم از خدا يارى مىجويد .\r\nدرخشش عظمت آن بزرگ مربّى انسانيّت در جملهء مورد تفسير در حدّيست واقعا خيره كننده . او نمىگويد : من مىتوانم شما را تعليم و تربيت نمايم ، و نمىگويد : بشر قابل تعليم و تربيت نيست ، و نمىگويد : كسى غير از من توانائى تعليم و تربيت مردم را ندارد . او مىگويد : ما از خدا يارى مىطلبيم براى توجيه و ساختن اين واماندگان مسير رشد كه نمىخواهند شتابى در مسابقه در اين ميدان زندگى معنىدار داشته باشند . اى خدا ، توئى معلَّم و مربّى حقيقى ، اى خالق انسانها .\r\n","description":"","footnote":" ( 1 ) هود آيهء 88 .  ( 2 ) نهج البلاغه ج 1 خطبهء 114 ص 169 . ","page_name":" 32 ","page_number":32},
  {"content":"\r\nتوئى سازندهء رشد و كمال ، اى سازندهء انسانها .\r\nتوئى عطا كنندهء فيض توفيق براى تولَّد دومين بار ، اى هستى بخش كلّ كائنات .\r\nاى خداى هستى ، نخستين انبساط دهندهء وجود آدميان از كلمهء « باش » ( كن ) لطف ربّانى تو بوده است . آنان در انتظار فيض انبساط دوماند كه از توفيق الهى تو بوجود مىآيد .\r\nهيچ معلَّم و مربّى هر اندازه هم داراى معلومات و تجارب فراوان در بارهء انسان بوده باشد ، توانائى شناخت همه جانبهء انسان را نخواهد داشت ، زيرا معلَّمان و مربّيان با اين كه هر يك از تعليم اسماء برخوردارند و با اين كه هر يك از آنها داراى همان عالم اكبر ( جهان بزرگتر ) در درونند كه امير المؤمنين عليه السّلام فرموده است ( 1 )  ،\r\nبا اين حال آنان همگى از ديدگاه‌هاى محدودى ، ابعاد محدودى از انسانها را [ مخصوصا از زمانى كه دانشها تجزيه شده‌اند و هر يك از آنها بررسى بعدى محدود را به عهده گرفته است 
  ] مطرح مىنمايند .\r\nممكن است كسى در اين مورد اعتراض كرده و بگويد : . . . بالاخره بنا به همين اصل محدوديّت كه مطرح شد ، هيچ معلَّم و مربّى توانائى آگاهى به همهء ابعاد و استعدادهاى انسانى نداشته و قدرت ساختن آنها را نخواهد داشت ، در نتيجه راه همان خواهد بود كه كاروان تعليم و تربيت تا كنون در پيش گرفته است . پاسخ اين اعتراض ، پس از اعتراف به اهمّيّت آن ، همان است كه بزرگترين معلَّم و مربّى انسانيّت پس از رسول اكرم صلَّى الله عليه و آله و سلَّم بيان فرموده است كه بايد از خدا استعانت نمائيم و از او توفيق بخواهيم . درك معناى اين جمله بدون فهم معناى استعانت از خدا امكان پذير نيست . ما موضوعهائى را كه ممكن است براى توضيح معناى استعانت مفيد باشد ، يادآور مىشويم :\r\n","description":"","footnote":" ( 1 ) بيت زير منسوب به امير المؤمنين عليه السّلام است كه فرمود :\r\n\r\nاتزعم انّك جرم صغير\r\nو فيك انطوى العالم الاكبر\r\n\r\n( آيا گمان مىبرى كه تو يك جرم كوچك هستى ، در حالى كه جهان بزرگترى در درون تو پيچيده است ) ","page_name":" 33 ","page_number":33},
  {"content":"\r\n1 - چون خالق انسان خدا است و فقط او است كه همهء موجوديّت انسان را ميداند ، من كه جنبهء تعليم و تربيت آن انسان را به عهده گرفته‌ام ، بايستى از كتب آسمانى و انبياء و اولياء در شناخت وى استمداد بجويم و به خود نبالم كه چند پديدهء محدود از رفتارها و پديده‌هاى طبيعى انسان را در زمينهء كنشها و واكنشها مىشناسم ، زيرا بديهى است كه اگر اين معلومات محدود و آميخته با كبر و غرور براى شناخت انسان و تعليم و تربيت او كافى بود ، اين همه كتاب در مجهول بودن هويّت انسان [ مانند انسان موجود ناشناخته 
  ] و صدها بلكه هزاران مقاله و مبحث در مجهول بودن انسان تأليف نمىگشت . بنا بر اين وقتى كه كتاب آسمانى قرآن مىگويد : « هر كس كه يك انسان را بدون عنوان قصاص و فساد در روى زمين بكشد ، مانند اينست كه همهء انسانها را كشته است و هر كس يك انسان را احياء كند ، مانند اينست كه همهء انسانها را احياء نموده است » ، معلَّم و مربّى بايد بفهمد كه او تعليم و تربيت موجودى را به عهده گرفته است كه با نظر به ارزش ذاتى كه دارد مساوى همهء انسانها است ، اگر چه با نظر به موجوديّت معمولى حقوقى ، مساوى يك انسان است .\r\nاو بايد بداند كه خداوند آن موجود را داراى استعدادها و سطوح و ابعاد مختلفى آفريده است كه هيچ كسى جز خود او حقّ گفتن جملهء نهائى در بارهء آن موجود را ندارد . او بايد بداند كه با موجودى سرو كار دارد كه اگر بعد ماوراى طبيعى او را در تعليم و تربيت در نظر نگيرد ، نتيجهء فعّاليّتهاى او جز ساختن حيوانى كه موجوديّت خود را در تأثير و تأثّرهاى بىمعنى در سطوح طبيعت مستهلك خواهد نمود ، چيز ديگرى نخواهد بود .\r\nاو بايد بداند كه پى بردن و شناخت استعدادهاى علَّتپذير بشرى ( 1 )  دشوارتر از آنست كه اشتاين بكها و همينگوىها و حتّى لاكها با آن معلومات و هدف گيريهاى\r\n","description":"","footnote":" ( 1 ) استعدادهاى بشرى با دو حالت مطرح ميشوند : حالت يكم - خود استعدادها ، مانند تعقّل ، ابتكار ، عاطفه و غير ذلك . حالت دوم - استعدادها در جريان علَّت پذيرى . معناى اين حالت عبارتست از كيفيّت و هويّتى كه استعداد از تأثير و تأثّر با علل ، از خود نمودار مىسازد . بعنوان مثال استعداد تعقّل با انگيزه‌ها و موادّ خامى كه به جريان مىافتد ، كيفيّت خاصّ و هويّت معيّنى را نشان مىدهد مانند تعقل در فعّاليّتهاى تجريدى ، تعقّل در فعّاليّتهاى تجربى ، تعقّل در گزينش وسائل براى هدفها . ","page_name":" 34 ","page_number":34},
  {"content":"\r\nمحدود و توجيه شدهء قبلى اراءه نموده‌اند . آن دو شخصيّت اوّلى ( اشتاين بك و همينگوى ) با مقدارى از مفاهيم سر و كار داشته‌اند كه تطبيق آنها بر همهء استعدادها و ابعاد انسانى يا ناشى از محدوديّت اطَّلاعات تطبيق كننده است و يا از مشاهدهء دلائل اثبات كنندهء غرضهاى شخصى خود در نوشته‌هاى آنان . پس بايد امثال لاك را از مغرب زمينىها در نظر گرفت كه مىگويند تا حدودى بر مبناى اصل و قانون و منطق در بارهء تربيت كه به فعليّت آورندهء استعدادهاى علَّت پذير است ، انديشيده‌اند . با اين حال ، حتّى نوعى محدوديّت فكرى در لاك مىبينيم كه در بارهء او گفته شده است : « لاك يكى از مهمّترين متفكَّران عالم بشريست . » ( 1 )  در بارهء طرز تفكَّر او گفته شده است : « طبقات پائين - هنگامى كه لاك از تربيت طبقات پائين صحبت مىكند ، از خود كوته بينى نشان مىدهد . او طرفدار طرحى است كه كودكان خانواده‌هاى فقير را از والدينشان جدا سازد و ايشان را از سه تا چهارده سالگى در مدرسه‌هاى كار ، تربيت كند و معتقد است كه سود اين طرح در بهرهء اقتصادى آن است ، زيرا كودكان با انضباط بار مىآيند و تبهكار نمىشوند . به آنان بايد صنايع دستى ياد داده شود و به امساك و كار سخت خو داده شوند و تربيت اخلاقى ايشان بايد طبق احكام انجيل به عمل آيد .\r\nدر اين حال مادران اين كودكان هم وقت كافى براى تلاش معاش خواهند داشت . لاك طرفدار تربيت علمى براى فقيران نيست . . . » ( 2 )  قطعى است كه اگر لاك بعد الهى انسانها را در نظر مىداشت هرگز چنين حكم ظالمانه اى در بارهء انسانها نمىكرد . بطور كلَّى هر متفكَّرى كه در تعليم و تربيت انسانها فقط يك يا چند بعد مانند اقتصاد را منظور نمايد ، قطعا او انسان را نمىشناسد و توجّه به بعد ماوراى طبيعى الهى انسان است كه استعدادهاى او را بالاتر از محدوديّتهاى محسوس ناشى از قالب گيرىهاى محيطى و فرهنگى مىبرد و تفاوتى هم ميان افراد انسان قائل نمىشود .\r\nامير المؤمنين عليه السّلام در مواردى از سخنان مباركشان توفيق ربّانى را مطرح نموده‌اند از آن جمله :\r\n","description":"","footnote":" ( 1 ) تاريخ فلسفهء تربيتى تأليف فردريك ماير ترجمهء آقاى على اصغر فيّاض ج 1 ص 292 .  ( 2 ) تاريخ فلسفهء تربيتى تأليف فردريك ماير ترجمهء آقاى على اصغر فيّاض ج 1 ص 298 . ","page_name":" 35 ","page_number":35},
  {"content":"\r\n1 - و من التّوفيق حفظ التّجربة . ( 1 ) \r\n( از توفيقات الهى حفظ تجربه است . ) در مواردى از احاديث منسوب به أمير المؤمنين عليه السّلام توصيه به تجربه تأكيد شده است ، از آن جمله :\r\nو فى التّجارب علم مستأنف . ( 2 ) \r\n( علم جديد در تجربه‌ها است . )\r\nالعقل عقلان : عقل الطَّبع و عقل التّجربة . ( 3 ) \r\n( تعقّل بر دو نوع است : عقل طبيعى و استعدادى ، و تعقّل ناشى از تجربه . )\r\nرأى الرّجل على قدر تجربته . ( 4 ) \r\n( رأى و نظر انسان به قدر تجربهء او است . ) و يا ( ارزش رأى يك انسان وابسته به كمّيّت و كيفيّت تجربهء او است . )\r\nالظَّفر بالحزم و الحزم بالتّجارب . ( 5 ) \r\n( پيروزى وابسته به حسابگرى دقيق و حسابگرى دقيق بوسيلهء تجربه‌ها است . )\r\nالعقل حفظ التّجارب . ( 6 ) \r\n( تعقّل ، نگهدارى و بهره بردارى از تجربه‌ها است . )\r\nفانّ الشّقىّ من حرم نفع ما اوتى من العقل و التّجربة . ( 7 ) \r\n","description":"","footnote":" ( 1 ) نهج البلاغه ج 3 كلمات قصار شمارهء 211 .  ( 2 ) تحف العقول - حسن بن علىّ بن شعيه ص 96 .  ( 3 ) بحار الانوار ج 17 ص 116 .  ( 4 ) غرر الحكم و درر الكلم جمع آورى محمّد بن عبد الواحد تميمى آمدى ص 224 .  ( 5 ) فهرست غرر ص 41 .  ( 6 ) نهج البلاغه ج 2 - شمارهء 31 ص 402 .  ( 7 ) مأخذ مزبور شمارهء 78 ص 466 . ","page_name":" 36 ","page_number":36},
  {"content":"\r\n( زيرا شقّى كسى است كه از منفعت تعقّل و تجربه اى كه به او داده شده است محروم بماند . ) أمير المؤمنين عليه السّلام مىفرمايد شناخت ارزش تجربه و اندوختن آن از توفيقات ربّانى است . و ما مىتوانيم با توجّه به مختصّات و آثار تجربه ، عظمت و ارزش اين توفيق بزرگ را دريابيم . و مىفرمايد : 2 -\r\nو لا قائد كالتّوفيق . ( 1 ) \r\n( و هيچ رهبرى مانند توفيق نيست . ) در اين جملهء أمير المؤمنين عليه السّلام اهمّيّت توفيق در حدّ اعلا نشان داده شده است و مىتوان گفت : اگر لطف الهى شامل حال انسانها نباشد ، برخاستن اين موجودات ( انسانها ) از خاك امكان ناپذير است ، زيرا بقول مولوى :\r\n\r\nاين دعا هم بخشش و انعام تست\r\nورنه در گلخن گلستان از چه رست\r\n\r\n3 - و ما اردت الَّا الإصلاح ما استطعت و ما توفيقى الَّا باللَّه عليه توكَّلت و اليه انيب . ( 2 ) \r\n( و من از اين نامه كه براى تو ( معاويه ) نوشتم منظور و مرادى جز اصلاح به قدر قدرتم ندارم و نيست توفيق براى من مگر بوسيلهء عنايات ربّانى ، توكَّل به او نمودم و بسوى او برميگردم . ) دو -\r\nاوصيكم عباد اللَّه بتقوى اللَّه فانّها حقّ اللَّه عليكم و الموجبة على اللَّه حقّكم و ان تستعينوا عليها باللَّه و تستعينوا بها على اللَّه . ( 3 ) \r\n( اى بندگان خدا ، شما را وصيّت ميكنم به تقوى براى خدا ، زيرا تقوى حقّ خداوندى بر شما است و ايجاب كنندهء حقّ شما بر خداوند است و به اين كه بوسيلهء گرايش و تقرّب به خدا براى بدست آوردن تقوى يارى بطلبيد و هم بوسيلهء تقوى براى گرايش و تقرّب به خدا كمك بخواهيد . )\r\n","description":"","footnote":" ( 1 ) مأخذ مزبور ج 3 شمارهء 113 .  ( 2 ) مأخذ مزبور نامهء شمارهء 28 آيهء 88 از سورهء هود .  ( 3 ) خطبهء 191 ص 284 . ","page_name":" 37 ","page_number":37},
  {"content":"\r\nتوضيح - از اين جملات شريفه چنين برمىآيد كه بشر چنان كه براى تحصيل تقوى احتياج به توفيق و اعانت خداوندى دارد ، همچنين وصول به مقام والاى تقرّب نيازمند استمداد از تقوى مىباشد . و اين همان معنى است كه در گذشته متذكَّر شديم كه آماده شدن زمينهء توفيق خداوندى و شمول يارى خداوند براى يك انسان ، مربوط به كوشش و تلاش انسانى است كه : * ( وَالَّذِينَ جاهَدُوا فِينا لَنَهْدِيَنَّهُمْ سُبُلَنا ) * . ( 1 ) \r\n( و كسانى كه در مسير حركت بسوى ما مجاهدت بورزند ، ما آنان را به راه‌هاى خود هدايت مىنمائيم . ) سه -\r\nو أستيعنه فاقة إلى كفايته . ( 2 ) \r\n( و از او يارى مىطلبم بدانجهت كه احتياج به كفايت او دارم . ) چهار -\r\nو استعينه قادرا قاهرا . ( 3 ) \r\n( و از خداوند يارى مىطلبم كه قدرت و غلبه از آن او است . )\r\nبا نظر به مجموع دريافتهاى احساس برين و منابع اوّليه اسلامى بايد قبول كرد كه خداوند متعال داراى لطف به بندگان خويش است كه توفيق و عنايت و عون از آثار آنست . البتّه چنان كه در مباحث « عدل و لطف و اصلح » در مجلَّد 3 از كتاب « تفسير و نقد و تحليل مثنوى » از ص 471 تا ص 492 آمده است ، ما نمىخواهيم بگوئيم كه به حكم ما براى خداوند سبحان واجب است كه در بارهء بندگانش عدل و لطف فرموده و اصلح را مراعات فرمايد ، زيرا ما بندگان مخلوق خداوندى كوچكتر از آن هستيم كه حكمى به خدا صادر كنيم و بقول نظامى گنجوى :\r\n\r\nگر تن حبشى سرشتهء تست\r\nور خط ختنى نوشتهء تست\r\nگر هر چه نوشته اى بشوئى\r\nشويم دهن از زياده گوئى\r\n\r\n","description":"","footnote":" ( 1 ) العنكبوت آيهء 69 .  ( 2 ) خطبهء 2 ص 46 .  ( 3 ) خطبهء 83 ص 107 . ","page_name":" 38 ","page_number":38},
  {"content":"\r\nو ما للتّراب و ربّ الارباب .\r\n( يك مشت خاك در بارهء خداوند ربّ الارباب چه مىتواند انجام بدهد ) ولى اين قدر مىگوئيم : خداوند سبحان دست به آفرينش زده و انسانهائى را آفريده و استعدادها و تقاضاهائى در آنان ايجاد فرموده است ، اگر چه هيچ ضرورتى در اين آفرينش ، خداوند متعال را مجبور نكرده است ، زيرا او است خالق اصول و قوانين و ضوابط و روابط از هر نوع و صنفى كه بوده باشند ، ولى همانطور كه خود بما اطلاع داده است كه - * ( وَتَمَّتْ كَلِمَةُ رَبِّكَ صِدْقاً وَعَدْلًا لا مُبَدِّلَ لِكَلِماتِه ) * . ( 1 ) \r\n( و مشيّت و فعل پروردگار تو بر مبناى صدق و عدل تمام شده و هيچ عاملى نمىتواند مشيّت و فعل او را تبديل كند . ) ما با عقل و وجدانى كه او در ما ايجاد فرموده است ، درك مىكنيم كه خداوند با ايجاد مقتضيات عدل و بىنيازى مطلق او كه نفى كنندهء ظلم از او است ، عادل است و همچنين با نظر به نياز دائمى انسانها به توفيقات و عنايات الهى ، معلوم مىشود كه خداوند به بندگان خود لطف دارد . اين مطلب با نظر به تعريف بسيار متينى كه از شيخ ابو جعفر محمّد بن الحسن طوسى رحمة اللَّه عليه بيادگار مانده است كه « لطف چيزى است كه مكلَّف را بانجام واجب برمىانگيزد و از قبيح بر كنار مىكند » ، كاملا روشن مىگردد . ( 2 )  استدلالى كه براى اثبات قاعدهء لطف ذكر شده است ، متّكى به هدف و غايت خلقت انسانى است كه رشد و كمال مىباشد و خداوند متعال است كه بوجود آورندهء همهء خيرات و عظمتها است و چه خير و عظمتى بالاتر از آماده فرمودن زمينه براى حركت انسان در مسير رشد و كمال كه هدف اعلاى حيات او است . ( 1 )  لذا به نظر مىرسد اشاعره و هر شخص و گروهى كه منكر لطف الهى در بارهء بندگانش مىباشند ، در حقيقت\r\n","description":"","footnote":" ( 1 ) الأنعام آيهء 115 .  ( 2 ) التّبيان محمّد بن حسن طوسى ج 6 جزء 13 ص 199 تفسير سورهء يوسف آيهء 100 و عدّه و تلخيص شافى و غيبه .  ( 1 ) الأنعام آيهء 115 . ","page_name":" 39 ","page_number":39},
  {"content":"\r\nمنكر شايستگى بندگان براى حكم در بارهء خدا هستند و چنان كه اشاره كرديم ، اين يك مطلب صحيحى است . و امّا اين كه خداوند متعال ، فيّاض مطلق و منبع خير و احسان است ، هيچ كس نمىتواند منكر آن بوده باشد ، زيرا باضافهء اين كه عقل سليم به ثبوت همهء صفات حسنى به خدا حكم قطعى مىكند ، خود آن ذات اقدس توصيفاتى را كه در بارهء خود در قرآن مجيد يا با زبان پيامبر فرموده است ، جايى براى ترديد نمىگذارد . آيات\r\n","description":"","footnote":"","page_name":" 40 ","page_number":40},
  {"content":"\r\nقرآنى خيرات و لطف و احسان و توفيق بخشيدن را چنان كه در گذشته ديديم به آن ذات اقدس نسبت داده است . لذا بايد گفت حتّى اشاعره كه در بارهء صفت عدالت خداوندى نظريّهء خاصّى دارند و ضرورت لطف را از خداوند سبحان نفى مىكنند [ همانطور كه متذكَّر شده‌ايم ، منظورشان نفى حكم و الزام خداوندى از طرف بندگان است ، يعنى بندگان كوچكتر از آنند كه خدا را به عدل و لطف الزام كنند و اين مطلب صحيح است 
  ] نمىتوانند صفات حسنى را كه قطعا لطف و فضل و احسان و عنايت از شاخصترين آنها است ، از خداوند سبحان سلب نمايند . ما مىدانيم كه اگر جلال الدّين محمّد مولوى را از فرقهء اهل تسنّن محسوب بداريم ، بايد او را از گروه اشاعره به حساب بياوريم ، زيرا باضافهء توافق او در مواردى با طرز تفكَّرات اشاعره كه آنها را سنّى حقيقى ميداند ، انتقادات بسيار تند و متعدّدى كه از گروه معتزله نموده است دليل تمايلات اشعرى گرانهء او است [ البتّه فراموش نمىكنيم كه وارد كردن مولوى در اين دسته بندىها دشوار است 
  ] بهر حال مولوى در بارهء لطف و توفيق و فضل و احسان خداوندى در موارد بسيار فراوان داد سخن داده است ( 1 )  ، از آن جمله : 1 - اصل بوجود آمدن كائنات از لطف خداونديست ، زيرا كائنات عالم هستى با ضرورت و مطالبهء وجود از خداوند به عالم هستى وارد شده‌اند :\r\n\r\nمر عدم را خود چه استحقاق بود\r\nكه بر او لطفت چنين درها گشود\r\nچون خلقت الخلق كى يربح على\r\nلطف تو فرمود اى قيّوم حىّ\r\nگوش آن كس نوشد اسرار جلال\r\nكاو چو سوسن ده زبان افتاد و لال\r\nحلق بخشد خاك را لطف خدا\r\nتا خورد آب و برويد صد گيا\r\nباز خاكى را ببخشد حلق و لب\r\nتا گياهش را خورد اندر طلب\r\nچون گياهش خورد حيوان گشت زفت\r\nگشت حيوان لقمهء انسان و رفت\r\nبرگها را برگ از انعام او\r\nدايگان را دايه لطف عام او\r\nرزقها را رزقها او مىدهد\r\nز ان كه گندم بىغذائى كى زهد\r\n\r\n","description":"","footnote":" ( 1 ) ابياتى را كه مىآوريم ، همهء آنها در بردارندهء يك يا چند صفت از صفات مزبوره است و مقدارى از آنها بطور قطع قابل تطبيق مستقيم يا غير مستقيم بر همان مفاهيم كلامى فيض و لطف و اصلح و يا قابل تعميم بر آنها است . ","page_name":" 41 ","page_number":41},
  {"content":"\r\n\r\nگر عتابى كرد درياى كرم\r\nبسته كى گردند درهاى كرم\r\nاصل نقدش لطف و داد و بخشش است\r\nقهر به روى چون غبارى از غش است\r\nاز براى لطف عالم را بساخت\r\nذرّه‌ها را آفتاب وى نواخت\r\n\r\n2 - هويّت اشياء و وارد شدن تغييرات در آنها نيز متّكى به لطف خدا است :\r\n\r\nنيل تمييز از خدا آموختست\r\nكه گشاد آن را و اين را سخت بست\r\nلطف او عاقل كند مر نيل را\r\nقهر او ابله كند قابيل را\r\nدر جمادات از كرم عقل آفريد\r\nعقل از عاقل بقهر خود بريد\r\nدر جماد از لطف عقلى شد پديد\r\nوز نكال از عاقلان دانش بريد\r\nاين هنرها آب را هم شاهد است\r\nكاندرونش پر ز لطف ايزد است\r\nآن جوادى كه جمادى را بداد\r\nاين هنرها وين امانت وين سداد\r\nآن جماد از لطف چون جان مىشود\r\nزمهرير از قهر پنهان مىشود\r\nآن جمادى گشت از فضلش لطيف\r\nكلّ شيء من ظريف هو ظريف\r\n\r\n3 - بعثت انبياء عليهم السّلام هم بر مبناى لطف است نه بر مبناى ضرورتى كه خدا را الزام كند :\r\n\r\nگفت نى و اللَّه ، باللَّه العظيم\r\nمالك للملك رحمن و رحيم\r\nآن خدائى كه فرستاد انبياء\r\nنى بحاجت بل به فضل و كبريا\r\n\r\n4 - پذيرش توبه و بازگشت بسوى خدا از الطاف الهى است :\r\n\r\nبارها در دام حرص افتاده اى\r\nحلق خود را در بريدن داده اى\r\nبازت آن توّاب لطف آزاد كرد\r\nتوبه پذيرفت و دلت را شاد كرد\r\nگفت ان عدتم كذا عدنا كذا\r\nنحن زوّجنا الفعال بالجزا\r\n\r\n5 - بينايان عبور از پل ما بين زندگى دنيوى و حيات اخروى را كه مرگ ناميده مىشود ، لطف الهى مىدانند :\r\n\r\nآنكه مردن پيش چشمش تهلكه است\r\nامر لا تلقوا بگيرد او بدست\r\nو آن كه مردن پيش او شد فتح باب\r\nسارعوا آيد مر او را در خطاب\r\nالحذر اى مرگ بينان بارعوا\r\nالعجل اى حشر بينان سارعوا\r\nالصلا اى لطف بينان افرحوا\r\nالبلاء اى قهر بينان اترحوا\r\n\r\n6 - خداوند متعال براى بندگانش الطاف خفيه اى دارد :\r\n","description":"","footnote":"","page_name":" 42 ","page_number":42},
  {"content":"\r\n\r\nاندرون زهر ترياك آن حفىّ\r\nكرد تا گويند ذو اللَّطف الخفىّ\r\nطالب دل باش تا باشى چو مل\r\nتا شوى خندان و شادان همچو گل\r\nدل نباشد آنكه مطلوب گل است\r\nاين سخن را روى با صاحبدل است\r\nيا رب اين بخشش نه حدّ كار ما است\r\nلطف تو لطف خفى را خود سزا است\r\nاين بود لطف خفى كان را صمد\r\nنار بنمايد ولى نورى بود\r\nقهر را از لطف داند هر كسى\r\nخواه نادان خواه دانا يا خسى\r\nليك لطفى گشته در قهرى نهان\r\nيا كه قهرى در دل لطفى نهان\r\n\r\n7 - همهء لطفها از خدا است ، نهايت امر اين كه اشياء از آن لطف بحسب استعدادشان برخوردار مىشوند و اشخاص بحسب معرفت و كمال در دريافت آنها مختلفند :\r\n\r\nآفتاب لطف حق بر هر چه تافت\r\nاز سگ و از اسب فرّ كهف يافت\r\nتاب لطفش را تو يكسان هم مدان\r\nسنگ را و لعل را داد او نشان\r\nلعل را زان هست نور مقتبس\r\nسنگ را گرمى و تابانى و بس\r\nلطف از حقّ است ليكن اهل تن\r\nدر نيابد لطف بىپردهء چمن\r\n\r\n8 - خداوندا ، لطف و عنايت فرما تا از شرّ خود طبيعى كه همان نفس امّاره است نجات پيدا كنيم :\r\n\r\nدست گير از دست ما ما را بخر\r\nپرده را بردار پردهء ما مدر\r\nباز خر ما را كه اين نفس پليد\r\nكاردش تا استخوان ما رسيد\r\nاز چو ما بيچارگان اين بند سخت\r\nكه گشايد جز تو اى سلطان بخت\r\nاين چنين قفل گران را اى ودود\r\nكه تواند جز كه فصل تو گشود\r\nما ز خود سوى تو گردانيم سر\r\nچون توئى از ما به ما نزديكتر\r\nبا چنين نزديكئى دوريم دور\r\nدر چنين تاريكئى بفرست نور\r\n\r\n9 - توفيق يافتن به دعا هم از لطف او است :\r\n\r\nاين دعا هم بخشش و تعليم تست\r\nورنه در گلخن گلستان از چه رست\r\nدر ميان خون و روده فهم و عقل\r\nجز ز اكرام تو نتوان كرد نقل\r\nاز دو پاره پيه اين نور روان\r\nموج نورش مىرود بر آسمان\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nگوشت پارهء كه زبان آمد از او\r\nمىرود سيلاب حكمت همچو جو\r\n\r\n10 - لطف الهى آنچه را كه در زنجير حوادث وجود تحقّق يافته است ، تغيير مىدهد و مبدّل مىنمايد :\r\n\r\nهم دعا از تو اجابت هم ز تو\r\nايمنى از تو مهابت هم ز تو\r\nگر خطا گفتيم اصلاحش تو كن\r\nمصلحى تو اى تو سلطان سخن\r\nكيميا دارى كه تبديلش كنى\r\nگر چه جوى خون بود نيلش كنى\r\nاين چنين مينا گريها كار تست\r\nوين چنين اكسيرها ز اسرار تست\r\nلطف تو خواهم كه ميناگر شود\r\nاين زمان اين تنگ هيزم زر شود\r\n\r\n11 - تغييرات تكاملى از لطف خدا است :\r\n\r\nآن چنان كه داد سنگى را هنر\r\nتا عزيز خلق شد يعنى كه زر\r\nقطرهء آبى بيابد لطف حق\r\nگوهرى گردد برد از زر سبق\r\n\r\n12 - لطف حقّ است كه آدمى را از زنجير كفر و انحرافات آزاد مىكند :\r\n\r\nاندر آكازاد كردت لطف حق\r\nز ان كه رحمت داشت بر لطفش سبق\r\n\r\n13 - الطاف خداوندى بر ارواح آدميان سرازير مىگردد و براى آنان پناهگاه و تكيه گاه مىشود :\r\n\r\nدر پناه لطف حق بايد گريخت\r\nكاو هزاران لطف بر ارواح ريخت\r\nتا پناهى يا بى آنگه چه پناه\r\nآب و آتش مر ترا گردد سپاه\r\nهمچنين هر كس باندازهء نظر\r\nغيب و مستقبل ببيند خير و شر\r\nچون كه سدّ پيش و سدّ پس نماند\r\nشد گذاره چشم و لوح غيب خواند\r\nچون نظر پس كرد تا به دو وجود\r\nماجرا و آغاز هستى رو نمود\r\nبحث املاك زمين با كبريا\r\nدر خليفه كردن باباى ما\r\nچون نظر در پيش افكند او بديد\r\nآنچه خواهد بود تا محشر پديد\r\nپس ز پس مىبيند او تا اصل اصل\r\nپيش مىبيند عيان تا روز فصل\r\nهر كسى ز اندازهء روشن دلى\r\nغيب را بيند به قدر صيقلى\r\nهر كه صيقل بيش كرد او بيش ديد\r\nبيشتر آمد بر او صورت پديد\r\nگر تو گوئى كان صفا فضل خداست\r\nنيز اين توفيق صيقل از عطاست\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nقدر همّت باشد آن جهد و دعا\r\nليس للإنسان الَّا ما سعى\r\nواهب همّت خداوند است و بس\r\nهمّت شاهى ندارد هيچ خس\r\n\r\n14 - توفيق صيقلى شدن دل از خدا است :\r\n\r\nنيست تخصيص خدا كس را به كار\r\nمانع طوع و مراد و اختيار\r\nليك چون رنجى دهد بدبخت را\r\nاو گريزاند بكفران رخت را\r\nنيكبختى را چو حق رنجى دهد\r\nرخت را نزديكتر وا مىنهد\r\n\r\nاز اين ابيات معلوم مىشود كه مولوى هم اين نظريّه را تأييد مىكند كه براى آماده كردن زمينهء توفيق و لطف ربّانى اراده و همّت انسان شرط است ، و الَّا عدالت خداوندى مقتضى تساوى همهء بندگان او در شمول الطاف و عنايات و توفيقات او است .\r\nبا اين حال ، ما بندگان ناچيز هيچ حقّى نداريم كه تكليفى براى آن مقام شامخ معيّن كنيم .\r\nمجموع مطالعات در احكام عقلى و منابع اسلامى ، اثبات مىكند كه خداوند بمقتضاى لطف و كرم و عنايت ربّانى خود ، رشد و پيشرفت روحى بندگانش را مىخواهد [ نه خواستن با ارادهء تكوينى حتمى كه از تحقّق خواسته شده تفكيك نمىگردد 
  ] ، بلكه آن خواستن كه بر همهء خيرات تعلَّق دارد اعمّ از اين كه در كارگاه وجود بطور جبر قانونى تحقّق يافته باشند و يا وارد ديار هستى نگردند . براى توضيح مىتوانيم در نظر بگيريم كه چون رشد و كمال همهء انسانها خير است ، قطعا خداوند متعال آن را مىخواهد .\r\n[ ولى نه آن خواستن تكوينى كه هرگز از خواسته شدهء خداوندى تخلَّف نمىپذيرد 
  ] بلكه آن خواستن كه محبوبيّت و مطلوبيّت آن خير اقتضاء مىكند . بر مبناى اين اصل است كه مىتوانيم بگوئيم توفيق و عنايت و كرم خداوندى كه از آثار لطف او است شامل همهء بندگان او است ، نهايت امر -\r\n\r\nباران كه در لطافت طبعش خلاف نيست\r\nدر باغ لاله رويد و در شوره زار خس\r\n\r\nيعنى اين انسان است كه براى برخوردارى از لطف خداوندى بايد تا آنجا كه مىتواند موانع را بردارد و مقتضيات را ايجاد كند ، اگر چه از يك جهت ، بايد از خدا بخواهيم كه در برداشتن موانع و ايجاد مقتضيات لطف و توفيق خداوندى ، توفيق و لطفش را شامل حال ما بفرمايد . بنا بر اين ، همانطور كه در منابع اوّليّهء اسلام آمده است ، ما\r\n","description":"","footnote":"","page_name":" 45 ","page_number":45},
  {"content":"\r\nاين مقدار حركت را بايد آغاز كنيم كه از اعماق قلب بخواهيم : ألَّلهمّ وفّقنا لما تحبّ و ترضى .\r\n( خداوندا ، ما را به آن چه دوست دارى و ترا خشنود مىسازد ، يارى فرما . ) و مادامى كه اعمال ما با تكيه بر خويشتن و با انگيزگى عوامل غير الهى صادر مىشود ، خود را از توفيق الهى محروم مىنمائيم . به همين جهت است كه :\r\n\r\nسعيكم شتّى تناقض اندريد\r\nروز مىدوزيد و شب برميدريد\r\n\r\nحتّى آن عبادات و اعمالى را كه انجام مىدهيم ، اگر توفيق و لطف خداوندى نباشد ، نيّتهاى ما در آن عبادات و اعمال ، مختلّ و حضور قلب مفقود و دل ما از آنچه كه انجام مىدهيم ، بى خبر است .\r\nآرى ، اى خداى سبحان -\r\n\r\nتو به بىتوفيقت اى نور بلند\r\nجز به ريش تو به نبود ريشخند\r\nسبلتان تو به يك يك بر كنى\r\nتو به سايه است و تو ماه روشنى\r\nچون كه بى تو نيست كارم را نظام\r\nبى تو هرگز كار كى گردد تمام\r\nچون گريزم ز ان كه بى تو زنده نيست\r\nبى خداونديت بود بنده نيست\r\n\r\nحتّى تلخى محروميّت از توفيق بدرجه اى از شدّت مىرسد كه بنده با كمال جدّيّت مىگويد :\r\n\r\nجان من بستان تو اى جان را اصول\r\nز ان كه بى تو گشته‌ام از جان ملول\r\nعاشقم من بر فن ديوانگى\r\nسيرم از فرهنگ و از فرزانگى\r\n\r\nآرى ، بريدن از توفيق الهى ، همان بريدن ماهى از آب است كه جز جان كندن هيچ نتيجه اى ندارد -\r\n\r\nچشمها و گوشها را بسته اند\r\nجز مگر آنها كه از خود رسته اند\r\nجز عنايت كه گشايد چشم را\r\nجز محبّت كه نشاند خشم را\r\nجهد بىتوفيق جان كندن بود\r\nز ارزنى كم گر چه صد خرمن بود\r\nجهد بىتوفيق خود را كس مباد\r\nدر جهان و اللَّه اعلم بالرّشاد\r\nجهد فرعونى چو بىتوفيق بود\r\nهر چه او مىدوخت آن تفتيق بود\r\n\r\n","description":"","footnote":"","page_name":" 46 ","page_number":46},
  {"content":"\r\nاين است قاعدهء كلَّى :\r\n\r\nچون بجوئى تو بتوفيق حسن\r\nباده آب جان بود ابريق تن\r\nچون بيفزايد مىتوفيق را\r\nقوّت مىبشكند ابريق را\r\n\r\nتوفيق خداوندى معجزات را بوجود مىآورد :\r\n\r\nاژدها بد مكر فرعون عنود\r\nمكر شاهان جهان را خورده بود\r\nليك از او فرعون تر آمد پديد\r\nهم وراهم مكر او را دركشيد\r\nاژدها بود و عصا شد اژدها\r\nاين بخورد آن را به توفيق خدا\r\nدست شد بالاى دست اين تا كجا\r\nتا به يزدان كه اليه المنتهى\r\n\r\nتوفيق خداونديست كه حقائق از پشت پرده براى انسان نمودار مىگردند -\r\n\r\nهمچو موسى بود آن مسعود بخت\r\nكاتشى ديد او به سوى آن درخت\r\nچون عنايتها به او موفور بود\r\nنار مىپنداشت و آن خود نور بود\r\nپس بدانكه شمع دين بر مىشود\r\nاين نه همچون ديگر آتشها بود\r\nاين نمايد نور و سوزد يار را\r\nوان به صورت نار و گل زوّار را\r\nاين چو سازنده ولى سوزنده اى\r\nوان گه وصلت دل افروزنده اى\r\nشكل شعله نور پاك ساز وار\r\nحاضران را نور و دوران را چو نار\r\nحاضران از غائبان خوشحالتر\r\nغائبان را نيست توفيق خبر\r\n\r\nخداوندا ، حركت در مسير كمال كه دستور تست ، بى توفيق تو امكان ندارد ، براى ما توفيق عنايت فرما -\r\n\r\nاى تقاضاگر درون همچون جنين\r\nچون تقاضا ميكنى اتمام اين\r\nسهل گردان ، رهنما ، توفيق ده\r\nيا تقاضا را بهل بر ما منه\r\nچون ز مفلس زر تقاضا مىكنى\r\nزر ببخشش در سراى شاه غنى\r\n\r\nخداوندا ، رحيما ، تو بى آنكه ما استحقاق داشته باشيم ، نعمت وجود و امتيازات آن را بر ما عنايت فرموده اى ، توفيقت را هم بهمانگونه شامل حال ما فرما -\r\n\r\nاى كريم و اى رحيم سرمدى\r\nدر گذار از بد سكالان اين بدى\r\nاى بداده رايگان صد چشم و گوش\r\nنى ز رشوت بخش كرده عقل و هوش\r\nپيش از استحقاق بخشيده عطا\r\nديده از ما جمله كفران و خطا\r\nاى عظيم ، از ما گناهان عظيم\r\nتو توانى عفو كردن اى كريم\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nما ز حرص و آز خود را سوختيم\r\nوين دعا را هم ز تو آموختيم\r\nحرمت آن كه دعا آموختى\r\nدر چنين ظلمت چراغ افروختى\r\nدستگير و ره نما ، توفيق ده\r\nجرم بخش و عفو كن ، بگشا گره\r\n\r\nاز مهمترين توفيقات ربّانى رسيدن به خدمت مربّيان و رهبران عاليقدر است كه از پيامبر اكرم صلى اللَّه عليه و آله و سلَّم نقل شده است كه فرمود : هلك امرء ليس له حكيم يرشده .\r\n( به هلاكت رسيد مردى كه نباشد براى او حكيمى كه ارشادش كند . ) پس از آنكه آن حكيم مربّى از ديدگاهم ناپديد گشت -\r\n\r\nخواستم تا از پى آن شه روم\r\nپرسم از وى مشكلات و بشنوم\r\nبسته كرد آن هيبت او مر مرا\r\nپيش خاصان ره نباشد عامه را\r\nور كسى را ره شود گو سر فشان\r\nكان بود از رحمت و از جذبشان\r\nپس غنيمت دار آن توفيق را\r\nچون بيابى صحبت صدّيق را\r\nنه چو آن ابله كه يابد قرب شاه\r\nسهل و آسان درفتد آن دم ز راه ( 1 )  چون ز قربانى دهندش بيشتر\r\nپس بگويد ران گاو است اين مگر\r\nنيست اين از ران گاو اى مفترى\r\nران گاوت مىنمايد از خرى\r\nبذل شاهانه است اين بى رشوتى\r\nبخشش محضست اين از رحمتى\r\nهيچ نكشد نفس را جز ظلّ پير\r\nدامن آن نفس كش را سخت گير\r\nچون بگيرى سخت آن توفيق هوست\r\nدر تو هر قوّت كه آيد جذب اوست\r\n\r\nاعراض از مربّى روحى و دورى گزيدن از پيشتازان انسان ساز و بىاعتنائى در بارهء آنان ، بدون ترديد اساسىترين عامل عقب ماندگى بشر از ترقّى و اعتلاء مىباشد .\r\nلذا با كمال صراحت مىگوئيم : آن فرد و جامعه و آن دنيايى كه كارى با مربّيان روحى ندارند و يا در صدد منتفى ساختن آنان از جامعه بر مىآيند ، توفيق الهى را از خود\r\n","description":"","footnote":" ( 1 ) براى روشن شدن معناى شاه از ديدگاه مولوى ، لطفا به كتاب مولوى و جهان بينىها مراجعه فرمائيد . ","page_name":" 48 ","page_number":48},
  {"content":"\r\nسلب مىنمايند و شرّ را بجاى خير و ظلم را بجاى عدل و زشت را بجاى زيبا مىخرند .\r\nعلى بن ابي طالب عليه السلام را از دست مىدهند و معاويه را مىگيرند ، از حسين بن على عليه السّلام اعراض ميكنند ، روى به يزيد بن معاويه مىبرند ، همان گونه كه در گذشته از موسى عليه السّلام بريده و به فرعون مىپيوستند . اين معاملهء مرگبار كه ناشى از محروم ساختن خويشتن از توفيقات ربّانى است ، تا نابودى را براى جوامع انسانى ببار نياورد ، بجريان خود ادامه خواهد داد . هنگامى كه توفيق ربّانى روى بياورد ، صفات حميده در انسان پديدار گردد -\r\n\r\nگفت چون توفيق يابد بنده اى\r\nاو كند مهمانى فرخنده اى\r\nمال خود ايثار راه او كند\r\nجان خود ايثار جاه او كند\r\nشكر او شكر خدا باشد يقين\r\nچون به احسان كرد توفيقش قرين\r\n\r\nيقين بدانيد هنگامى كه احساس كرديد « اللَّه » را از ته دل بر زبان مىآوريد ، توفيق آن را لبّيك خداوندى بشما عنايت فرموده است ، چنان كه اگر ديديد در هنگام احرام و رهسپار شدن به كوى الهى ، لبّيك اللَّهمّ لبّيك را از اعماق دل مىگوئيد ، قطعا كه توفيقى از خدا شامل حال شما شده و او شما را خواسته است .\r\n\r\nهيچ مىگويند كاين لبّيكها\r\nبى ندائى مىكنيم آخر چرا\r\nكو ندا تا خود تو لبّيكى دهى\r\nاز ندا لبّيك تو چون شد تهى\r\nبلكه توفيقى كه لبّيك آورد\r\nهست هر لحظه ندائى از احد\r\n\r\nدر جائى ديگر مولوى مىگويد : شخصى دعاى فراوان كرد و مستجاب نشد ، اميدش مبدّل به يأس گشته و سكوت كرد و شبى حضرت خضر عليه السّلام را در خواب ديد -\r\n\r\nگفت هين از ذكر چون وامانده اى\r\nچه پشيمانى از آن كش خوانده اى\r\nگفت لبّيكم نمىآيد جواب\r\nزان همى ترسم كه باشم ردّ باب\r\nگفت خضرش كه خدا گفت اين به من\r\nكه برو با او بگو اى ممتحن\r\nبلكه آن اللَّه تو لبّيك ما است\r\nوان نياز و درد و سوزت پيك ماست\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nنى تو را در كار من آورده ام\r\nنه كه من مشغول ذكرت كرده ام\r\nحيله‌ها و چاره جوئىهاى تو\r\nجذب ما بوده گشاده پاى تو\r\nدرد عشق تو كمند لطف ما است\r\nزير هر يا ربّ تو لبّيكها است\r\nهست لبّيكى كه نتوانى شنيد\r\nليك سر تا پا توان آن را چشيد\r\n\r\nبارقه‌هاى بسيار درخشان روحانى كه مىتوانند روشنگر راه ما باشند ، در درون ما انسانها سر مىكشند ، ولى صد حيف و اسف كه دوام نمىآورند و خاموش مىگردند .\r\nاگر عنايات ربّانى در منتفى ساختن موانع بقاى آن فروغها شامل حال ما شوند ، آن فروغهاى ربّانى دوام مىآورند -\r\n\r\nبس ستارهء آتش از آهن جهيد\r\nوين دل سوزيده پذيرفت و كشيد\r\nليك در ظلمت يكى دزدى نهان\r\nمىنهد انگشت بر استارگان\r\nمىكشد استارگان را يك بيك\r\nتا نيفروزد چراغى بر فلك\r\n\r\nولى اى خداى رحيم :\r\n\r\nگر عناياتت شود با ما مقيم\r\nكى بود بيمى از آن دزد لئيم\r\n\r\nاصلا بدون عنايات خداوندى ما هيچ و پوچيم -\r\n\r\nاين همه گفتيم ليك اندر بسيچ\r\nبى عنايات خدا هيچيم و هيچ\r\nبىعنايات حق و خاصان حق\r\nگر ملك باشد سياهستش ورق\r\n\r\nاز عنايات خداوندى است كه ناقص را بجاى كامل مىپذيرد و هى بلال حبشى را حى محسوب مىفرمايد ، نه اين كه اصل تكليف را از بلال ساقط نمايد و امتياز انجام تكليف را از او كه از اداى حاء حىّ از مخرج خود ناتوان بوده است سلب كند -\r\n\r\nآن بلال صدق در بانگ نماز\r\nحىّ را هى خواند از روى نياز\r\nتا بگفتند اى پيمبر نيست راست\r\nاين خطا اكنون كه آغاز بناست\r\nاى نبىّ و اى رسول كردگار\r\nيك مؤذّن كاو بود افصح بيار\r\nعيب باشد اوّل دين و صلاح\r\nلحن خواندن لفظ حىّ على الفلاح\r\nخشم پيغمبر بجوشيد و بگفت\r\nيك دو رمزى از عنايات نهفت\r\nكاى خسان نزد خدا هى بلال\r\nبهتر از صد حى و حى و قيل و قال\r\n\r\nتكليهء كلَّى بر عقل نظرى باميد آنكه همهء مشكلات را مىتواند حلّ كند و بريدن\r\n","description":"","footnote":"","page_name":" 50 ","page_number":50},
  {"content":"\r\nاز عنايات خداوندى ، اينست بازى در لبهء پرتگاه سقوط به خودمحورى -\r\n\r\nو اى آن دل كش چنين سودا فتاد\r\nهيچكس را اين چنين سودا مباد\r\nاين سزاى آنكه تخم جهل كاشت\r\nوان نصيحت را كساد و سهل داشت\r\nاعتمادى كرد بر تدبير خويش\r\nكه برم من كار خود با عقل پيش\r\nنيم ذرّه زان عنايت به بود\r\nكه ز تدبير خرد پانصد رسد\r\nترك مكر خويشتن گير اى امير\r\nپا بكش پيش عنايات و بمير\r\n\r\n6 ، 11 - و نشهد ان لا إله غيره و انّ محمّدا عبده و رسوله ، ارسله بامره صادعا و بذكره ناطقا ، فأدّى امينا ، و مضى رشيدا ( و شهادت مىدهيم كه جز او خدائى نيست و به اين كه محمّد صلَّى اللَّه عليه و آله و سلَّم بنده و رسول او است . خداوند او را با امر خود براى اظهار حقّ و گويايى ذكرش فرستاد . ( 1 )  او رسالت را با كمال امانت ادا كرد و در حدّ اعلاى رشد از اين دنيا رخت بربست . )\r\n\r\nعلَّت استمرار شهادتين بر زبان أمير المؤمنين عليه السّلام\r\n( 2 )  براى فهم اين معنى كه چرا أمير المؤمنين عليه السّلام دو شهادت اصلى را در سخنانش تكرار و به آن دو تأكيد مىنمايد ، بايد در نظر بگيريم كه اساسىترين پيمانى كه يك انسان رشد يافتهء الهى مىتواند با خود ببندد كه بر مبناى آن هرگز منحرف نشود ، دو شهادت است : اوّل - شهادت به يگانگى خداوند و نفى هر گونه معبود از عالم وجود است . دوم - شهادت به رسالت عظماى پيامبر اكرم صلَّى اللَّه عليه و آله\r\n","description":"","footnote":" ( 1 ) مادهء صدع در لغت ، هم براى كشف و آشكار كردن آمده است و هم به معناى شكستن و شكافتن و هر دو معنى در جملهء بالا صحيح است .  ( 2 ) مباحث مربوط به شهادتين در مجلَّد دوم از ص 249 تا 258 و مجلَّد نهم ص 55 نيز آمده است . ","page_name":" 51 ","page_number":51},
  {"content":"\r\nاست كه واسطهء ابلاغ ارادهء تشريعى خداوند سبحان بر بندگانش مىباشد . لذا مىتوان گفت : منظور از شهادت در دو مورد ، معناى لغوى آن نيست كه به معناى ديدن و حضور و گواهى مستند به حسّ و نظير آنها بوده باشد ، بلكه منظور فهم و پذيرش و اعتقاد محكم به مضمون جملهء اوّل است كه توحيد خداوند سبحان است و پيمان بستن به حركت در مسير تعيين شده از طرف خداوند يگانه مىباشد . و بدان جهت كه واقعيّات و مصالح و مفاسد وجود انسانى بايد از خود خالق فيّاض و خداوند يگانه ابراز شود ، لذا فهم و پذيرش و اعتقاد محكم به مضمون جملهء دوم [ كه رسالت عظماى محمّد بن عبد اللَّه صلَّى اللَّه عليه و آله و سلَّم است 
  ] و بستن پيمان به عمل به آن چه كه آن واسطهء مقدّس از طرف خدا بوسيلهء وحى ابلاغ مىنمايد ، ضرورت پيدا مىكند . وفاى به اين دو پيمان همان گونه كه زندگى را از پوچى نجات داده و آدمى را وارد حيات معقول مىنمايد ، حيات اجتماعى را هم كه تار و پودش از پيمانهاى افراد تشكيل دهندهء اجتماع است ، منطقىتر و عاليتر و ايده آلتر مىسازد . شايد اين حقيقت را بارها تذكَّر داده‌ايم كه توقّع يك زندگى اجتماعى كه هر يك از افراد آن ، بثمر رسيدن شخصيّتش را با نظر به درك و فهم و تعقّل و احساسات و اختيارى كه در نهادش وجود دارند در آن زندگى دريابد ، بدون دو پيمان اساسى مورد بحث ، توقّعى است بى جا و انتظاريست بىمورد . پس تكرار شهادتين و تأكيد بر آن دو ، در حقيقت تذكَّر دائمى به دو اصل اساسى « حيات معقول » است كه فقط با قول ثابت انّا للَّه و با هدايت پيامبر عزيز به مصالح و مفاسد واقعى و انّا اليه راجعون امكان پذير مىباشد .\r\n\r\nخداوند متعال پيامبر را براى اظهار حقّ و گويايى ذكر خود فرستاد .\r\nحكمت بعثت پيامبر اعظم نه براى ارائهء امتيازات شخصى او مانند اخلاق برين و امانت و غير ذلك بود ، و نه براى پر كردن شكم مردم با غذاهاى گوناگون و پوشاندن بدن آنان با جامه‌هاى فاخر و زيبا و نه براى بدست آوردن سرورى بر جوامع و سپردن مردم آن جوامع بدست چند خودكامهء شرّ و پليد مانند بنى اميّه و بنى عبّاس و غير آنها و نه براى ترجيح و تقديم نژاد خود بر ديگر نژادها ، زيرا كه منابع اوّليّهء اسلام پر از نفى اين امور ( رياست و نژادبازى ) بوده و سير كردن شكمها و پوشاندن بدنها را هم از\r\n","description":"","footnote":"","page_name":" 52 ","page_number":52},
  {"content":"\r\nاساسىترين شرائط و مقدّمات بوجود آمدن يك فرهنگ و تمدّن اصيل انسانى ميداند نه اين كه اين امور و ديگر وسائل معيشت ، حكمت اصلى و انگيزهء بعثت پيامبر بوده باشد . اين خطاى ويرانگر را [ كه هيچ تمدّن اصيل واقعى با ارتكاب آن ، امكان پذير نخواهد بود 
  ] از ذهن خود دور كنيم كه مىگويد : انگيزهء بعثت پيامبران ، [ يا باصطلاح آنان كه نبوّت را درك نمىكنند و برسميّت نمىشناسند ، مىگويند علَّت نهائى حركت و نهضت اين گونه شخصيّتها ، 
  ] پديدهء معيشت است اينان در اعماق مغز خود بهتر از ديگران مىفهمند كه هويّت ارزشى انسان در تبديل موادّ غذائى به مدفوعات بمدّت هفتاد يا هشتاد سال [ معمولا 
  ] نيست و اگر اشخاصى پيدا شوند كه واقعا معتقد باشند كه همهء تكاپوها و كوششها و مبارزات و فداكارىها و شهادتها و بعثت انبياء و صرف عمرها در شناخت و بيان واقعيّتها و تحريك انسانها به ورود در مسير « حيات معقول » فقط براى خوردن و خوابيدن و دفع انواع شهوات بوده است ، اينان بايد در بارهء كيفيّت كار مغز و وضع روانى خود بينديشند ، زيرا خود آنان بايد درد مغزى و روانى خود را تشخيص داده و در صدد پيدا كردن درمان آن برآيند .\r\nبراى كسى كه خورشيد عالم افروز تاريك تلقّى شده است ، يا بازى با الفاظ را فلسفهء زندگى خود تلقّى نموده و يا از عالم انسانيّت به مقام والاى خفّاش بودن ترقّى فرموده است چه حكمتى ، چه رسالتى ، چه هدف اعلائى خلاصه ، هيچ يك از امورى كه تاكنون گفتيم ، علَّت و حكمت بعثت پيامبر اسلام [ و نه ديگر پيامبران عليهم السّلام 
  ] نبوده است . البتّه همان گونه كه بارها طىّ مجلَّدات اين ترجمه و تفسير گفته‌ايم ، موضوع اقتصاد و معيشت از ديدگاه پيامبران ، مخصوصا پيامبر عظيم الشّأن اسلام كه با كمال اهمّيّت تلقّى شده ، بر پا دارنده و قوام مادّهء زندگى معرّفى شده است ، نه هدف و حكمت بعثت ، بلكه آنچه كه هدف و حكمت بعثت است عبارتست از به ثمر رسيدن شخصيّت انسان در گذرگاه طبيعت رو به ابديّت و براى اين كه شخصيّت انسان به ثمر برسد قطعى است كه بايد حقّ و باطل را بشناسد تا از حقّ تبعيّت كند و از باطل بپرهيزد . حقّ چيست و باطل كدام است ( 1 )  در تعريف حقّ در اين مبحث فقط به اين جملهء مختصر اشاره مىكنيم كه هر\r\n","description":"","footnote":" ( 1 ) مطالعه كنندگان ارجمند براى آشنائى با مباحث مشروح حقّ و باطل مراجعه فرمايند به : مجلَّد سوم از صفحهء 58 تا صفحهء 74 و صفحات 81 و 82 و از صفحهء 143 تا صفحهء 145 و از صفحهء 243 تا صفحهء 246 و مجلَّد چهارم از صفحهء 157 تا صفحهء 159 و مجلَّد پنجم صفحات 30 و 31 و مجلَّد ششم از صفحهء 45 تا صفحهء 72 و از صفحهء 114 تا صفحهء 116 و از صفحهء 177 تا صفحهء 179 و از صفحهء 192 تا صفحهء 194 و مجلَّد هشتم از صفحهء 70 تا صفحهء 74 و از صفحهء 293 تا صفحهء 295 و مجلَّد نهم از صفحهء 173 تا صفحهء 175 و از صفحهء 273 تا صفحهء 277 و مجلَّد دهم از صفحهء 109 تا صفحهء 113 و از صفحهء 225 تا صفحهء 230 و از صفحهء 264 تا صفحهء 268 و مجلَّد يازدهم از صفحهء 53 تا صفحهء 56 و صفحات 127 و 128 و مجلَّد سيزدهم و از صفحهء 190 تا صفحهء 194 و از صفحهء 202 تا صفحهء 205 و مجلَّد چهاردهم از صفحهء 112 تا صفحهء 114 و از صفحهء 263 تا صفحهء 270 . ","page_name":" 53 ","page_number":53},
  {"content":"\r\nواقعيّتى كه شايستگى موجوديّت را داشته باشد ، حقّ است ، چه مربوط به عالم هستى بطور عامّ باشد و چه مربوط به هويّت انسانى باشد ، و آنچه كه مخالف شايستگى مزبور باشد ، باطل است . و مىدانيم كه عقل محدود انسانى نمىتواند همهء حقّها و باطلها را كه ارتباطى با موجوديّت آنان داشته باشد ، درك و دريافت كند ، مخصوصا آن نوع حقّ و باطلها كه ارتباطى با هويّت ماوراى طبيعى درون آدمى دارند . لذا ضرورى است كه خداوند متعال كه از مخلوقات خود جريان بر مبناى حقّ را مىخواهد [ و خود آنان همهء حقّها را در همهء ابعاد وجودى خود نمىشناسند 
  ] ، به وسيلهء پيامبران امينش ، آنان را با همهء حقّها آشنا بسازد و آن گاه دستور به حركت بر مبناى حقّ را از آنان بخواهد .\r\nدر قرآن مجيد تزكيه و تعليم كتاب و حكمت و ايصال مردم به رشد و برداشتن بارهاى سنگين جاهليّت از دوش انسانها و ارائهء طرق پرستش خداوند يكتا و بطور كلَّى بوجود آمدن حيات شايسته ( 1 )  و امثال اين امور كه هر يك بعدى از شخصيّت انسانى را در گذرگاه طبيعت رو به ابديّت بثمر مىرساند ، بعنوان هدف و حكمت بعثت انبياء مطرح شده است و بدانجهت كه امور مزبوره شايستگى واقعيّت را دارند لذا حقّ مىباشند و همچنين در خطبهء اوّل از نهج البلاغه امور ذيل را كه هر يك از آنها حقّ است ، بعنوان اهداف بعثت بيان مىفرمايد :\r\n","description":"","footnote":" ( 1 ) * ( يا أَيُّهَا الَّذِينَ آمَنُوا اسْتَجِيبُوا لِلَّه وَلِلرَّسُولِ إِذا دَعاكُمْ لِما يُحْيِيكُمْ ) * . ( الانفال آيهء 24 ) . ( اى مردمى كه ايمان آورده‌ايد ، اجابت كنيد خدا و رسول را هنگامى كه شما را بر دينى كه براى شما حيات مىبخشد دعوت مىكنند . ) ","page_name":" 54 ","page_number":54},
  {"content":"\r\n1 - پيمان فطرى انسانها را كه براى قرار گرفتن در مسير كمال با خدا بسته‌اند آمادهء وفاء نمايند .\r\n2 - نعمتهاى فراموش شدهء خداوندى را به ياد آنان بياورند .\r\n3 - حجّتها را بمردم ابلاغ كنند .\r\n4 - سرمايه‌هاى مخفى عقول مردم را بيرون آورند و در معرض فعليّت قرار بدهند .\r\n5 - آيات قدرت خداوندى را براى بندگان خدا نشان بدهند .\r\n6 - آيات الهى را در معيشتهائى كه آنان را احياء مىكند قابل ديدن بسازند .\r\nهر يك از اين امور ششگانه كه حيات شايسته ( حيات معقول ) بدون آنها امكان پذير نيست ، حقّ است و پيامبر عظيم الشّأن اسلام مانند انبياى گذشته مأمور شناساندن اين حقّها بمردم و اجراى آنها در جوامع انسانى بوده‌اند ، و اينست معناى آيهء مباركه : * ( هذا كِتابُنا يَنْطِقُ عَلَيْكُمْ بِالْحَقِّ ) * . ( 1 ) \r\n( اينست كتاب ما كه با شما بر مبناى حقّ سخن مىگويد . ) خداوند سبحان پيامبر اكرم را براى اشاعهء ذكر خداوندى فرستاد . با شيوع ذكر خداوندى در ميان انسانها ، باضافهء اين كه زندگى هر يك از افراد انسانى ، تكيه بر بزرگترين پشتيبان مىنمايد و با هيچگونه خلأ و بيچارگى و « چكنم چكنم » روياروى نمىگردد ، زندگى اجتماعى نيز از نوعى نورانيّت الهى منوّر مىگردد كه جامعه هرگز خود را با چنين سؤالى كه « چه بايد كرد » مواجه نمىبيند . در آينده بحثى مشروح در بارهء چه بايد كرد كه خردمندان همهء جوامع در همهء دورانها ، آن را در مقابل چشمانشان مىبينند خواهيم داشت . البتّه همهء ما مىدانيم كه هر كتاب و هر گونه اراءهء طريقى كه در پاسخ « پس چه بايد كرد » به افكار بشرى عرضه شده است ، اگر آن اهداف زندگى را كه پيامبران عظام براى وصول به هدف اعلاى زندگى ابلاغ فرموده‌اند ، از پاسخ منها كرده‌اند ، نه تنها پاسخ مفيدى عرضه نكرده‌اند ، بلكه دردها و مشكلات ديگرى را هم بر دردها و مشكلات بشرى افزوده‌اند . پيامبر اكرم رسالتى\r\n","description":"","footnote":" ( 1 ) الجاثيه آيهء 29 . ","page_name":" 55 ","page_number":55},
  {"content":"\r\nرا كه از طرف خدا مأمور به ابلاغ آن بوده است با كمال امانت ادا فرمود و در حالى كه به رشد و كمال مناسب وجود مباركش نائل آمده بود ، رخت از اين جهان بر بست .\r\nآن بزرگوار كمترين مسامحه و بىاعتنائى در مأموريّت عظمائى كه به وى محوّل شده بود ، روا نداشت ، بلكه چنان جدّ و جهد و تلاش فرمود كه آياتى در اين باره به آن حضرت نازل شد كه خود را به مشقّت فوق طاقت نيندازد ، از آن جمله : 1 - * ( طه . ما أَنْزَلْنا عَلَيْكَ الْقُرْآنَ لِتَشْقى ) * . ( 1 ) \r\n( ما قرآن را به تو نازل نكرديم كه به مشقّت بيفتى . ) در بعضى از تفاسير آمده است كه آن حضرت شبها را تا صبح در حال نماز و نيايش مىگذراند و از اين جهت به زحمت فراوان افتاده بود ، لذا خداوند متعال فرمود كه اين كتاب را براى آن نفرستاديم كه خود را به مشقّت و زحمت بيندازى .\r\n2 - * ( فَلَعَلَّكَ باخِعٌ نَفْسَكَ عَلى آثارِهِمْ إِنْ لَمْ يُؤْمِنُوا بِهذَا الْحَدِيثِ أَسَفاً ) * . ( 2 ) \r\n( شايد تو [ اى پيامبر 
  ] خود را به جهت ايمان نياوردن مردم به اين دين بعلَّت تأسّف ، هلاك بسازى . ) 3 - * ( لَعَلَّكَ باخِعٌ نَفْسَكَ أَلَّا يَكُونُوا مُؤْمِنِينَ ) * . ( 3 ) \r\n( شايد تو خود را از بيم آنكه آنان ايمان نياورند به هلاكت بيندازى . ) اين آيات و امثال آنها به خوبى نشان مىدهد كه جانفشانىهاى پيامبر عظيم الشّأن اسلام در اداى رسالت در چه حدّى بوده است كه خداوند سبحان او را از به هلاكت انداختن خود در راه اداى رسالت باز مىدارد . تحمّل آن جانفشانىها و مشقّتها در اداى رسالت ، معلول معرفت پيامبر اكرم صلَّى اللَّه عليه و آله و سلَّم به اهمّيّت امانت رسالت بوده است كه در آيات زير اشاره اى به آن شده است :\r\n","description":"","footnote":" ( 1 ) طه آيات 1 و 2 .  ( 2 ) الكهف آيهء 6 .  ( 3 ) الشعراء آيهء 3 . ","page_name":" 56 ","page_number":56},
  {"content":"\r\n* ( وَإِنْ كادُوا لَيَفْتِنُونَكَ عَنِ الَّذِي أَوْحَيْنا إِلَيْكَ لِتَفْتَرِيَ عَلَيْنا غَيْرَه وَإِذاً لَاتَّخَذُوكَ خَلِيلًا . وَلَوْ لا أَنْ ثَبَّتْناكَ لَقَدْ كِدْتَ تَرْكَنُ إِلَيْهِمْ شَيْئاً قَلِيلًا . إِذاً لأَذَقْناكَ ضِعْفَ الْحَياةِ وَضِعْفَ الْمَماتِ ثُمَّ لا تَجِدُ لَكَ عَلَيْنا نَصِيراً ) * . ( 1 ) \r\n( آنان [ مشركان 
  ] در اين صدد برآمدند كه تو را از قرآن [ يا هر چه 
  ] كه به تو وحى كرده‌ايم منحرف بسازند و در اين صورت تو را براى خويشتن دوست اتّخاذ مىكردند . و اگر ما قلب تو را محكم و ثابت نمىكرديم ، اندك تكيه اى به آنان مىكردى . در اين صورت دو برابر عذاب زندگى [ مشركان 
  ] و دو برابر عذاب مرگ [ مشركان 
  ] را به تو مىچشانديم ، پس از آن ديگر براى خود از ما كمك و نصرتى نمىيافتى . ) * ( وَلَوْ تَقَوَّلَ عَلَيْنا بَعْضَ الأَقاوِيلِ . لأَخَذْنا مِنْه بِالْيَمِينِ . ثُمَّ لَقَطَعْنا مِنْه الْوَتِينَ . فَما مِنْكُمْ مِنْ أَحَدٍ عَنْه حاجِزِينَ ) * . ( 2 ) \r\n( و اگر پيامبر گفتارهائى را بما ببندد ، دست او را مىگيريم . سپس رگ قلبش را قطع مىكنيم و هيچ كس از شما نمىتواند اين عذاب ما را از او دفع نمايد . ) اين آيات مانند آيات قبلى شديدترين تهديد را متوجّه پيامبر گرامى صلَّى اللَّه عليه و آله و سلَّم نموده است . و ما بيقين مىدانيم كه خود آن بزرگوار بمقامى از رشد انسانى و تهذّب روحى و تخلَّق به اخلاق اللَّه رسيده بود كه كمترين احتمال نمىرفت كه در رسالت الهى كه به عهده گرفته بود ، كمترين تجاوز و انحراف و خلاف امانت انجام بدهد . با اين حال خداوند سبحان تهديدات مزبور را متوجّه پيامبر اكرم نموده تا اهمّيّت بينهايت رسالت را ، هم براى خود آن حضرت و هم براى همهء انسانها اثبات فرمايد .\r\n12 ، 15 - و خلَّف فينا راية الحقّ ، من تقدّمها مرق ، و من تخلَّف عنها زهق ، و من لزمها لحق\r\n","description":"","footnote":" ( 1 ) الإسراء آيات 73 تا 75 .  ( 2 ) الحاقّه آيات 44 تا 47 . ","page_name":" 57 ","page_number":57},
  {"content":"\r\n( و در ميان ما پرچم حقّ [ كسى كه پرچم حقّ را بدوش مىكشد 
  ] را جانشين ساخت كه هر كس از آن پيشى گرفت ، از دين خارج گشت و هر كس از آن حامل پرچم عقب افتاد ، در هلاكت سقوط كرد و هر كس ملتزم تبعيّت از او گشت بسعادت واقعى نائل آمد . )\r\n\r\nاز پرچم حقّ دور نشويد كه هلاك قطعى است\r\nگفته شده است : مقصود از پرچم حقّ در جملات مورد تفسير ، « كتاب اللَّه » و « عترت پيامبر اكرم صلَّى اللَّه عليه و آله و سلَّم » است كه عبارت است از خود امير المؤمنين و فرزندان معصوم او عليهم السّلام .\r\nابن ابى الحديد در تفسير اين خطبه مىگويد : و راية الحقّ : الثّقلان المخلَّفان بعد رسول اللَّه صلَّى اللَّه عليه و آله و هما الكتاب و العترة . ( 1 ) \r\n( و پرچم حقّ ، آن دو ثقل بوديعت نهاده شده پس از رسول خدا صلَّى اللَّه عليه و آله و سلَّم است كه عبارتند از كتاب و عترت . ) محقّق مرحوم حاج ميرزا حبيب اللَّه هاشمى خوئى مىگويد : « مقصود از پرچم حقّ دو ثقل بوديعت نهاده شده است كه عبارت است از كتاب و عترت ، يا فقط ثقل اكبر است . و اين كه براى كتاب و عترت يا فقط براى كتاب ، پرچم را استعاره آورده است ، براى آن است كه رهروان مسير الهى بوسيلهء آن دو هدايت مىشوند و راه را پيدا مىكنند . » ( 1 )  دليل اين مطلب كه منظور از پرچم حقّ در جملات مورد تفسير ، امير المؤمنين\r\n","description":"","footnote":" ( 1 ) منهاج البراعة ج 7 شرح خطبهء 99 مرحوم محقّق حاج ميرزا حبيب اللَّه هاشمى خوئى . بعضى از شارحين مانند كمال الدّين ميثم بحرانى مىگويند : « مقصود از پرچم حقّ ، كتاب و سنّت رسول اللَّه صلَّى اللَّه عليه و آله و سلَّم است . بنا بر اين ، صفات مورد تفسير مربوط به دليل پرچم حقّ ، يعنى بيان كننده و توضيح و تفسير كنندهء آن است كه امير المؤمنين و اولاد معصوم او كه عترت پيامبرند ، مىباشند .  ( 1 ) منهاج البراعة ج 7 شرح خطبهء 99 مرحوم محقّق حاج ميرزا حبيب اللَّه هاشمى خوئى . بعضى از شارحين مانند كمال الدّين ميثم بحرانى مىگويند : « مقصود از پرچم حقّ ، كتاب و سنّت رسول اللَّه صلَّى اللَّه عليه و آله و سلَّم است . بنا بر اين ، صفات مورد تفسير مربوط به دليل پرچم حقّ ، يعنى بيان كننده و توضيح و تفسير كنندهء آن است كه امير المؤمنين و اولاد معصوم او كه عترت پيامبرند ، مىباشند . ","page_name":" 58 ","page_number":58},
  {"content":"\r\nو ديگر افراد عترت معصوم عليهم السلام مىباشند ، صفاتى است كه در جملات بعدى براى پرچم حقّ آمده است . اين صفات براى شخص است نه كتاب و سنّت .\r\n16 ، 23 - دليلها مكيث الكلام ، بطىء القيام ، سريع اذا قام ، فاذا أنتم النتم له رقابكم ، و اشرتم اليه باصابعكم ، جاءه الموت فذهب به . فلبثتم بعده ما شاء اللَّه حتّى يطلع اللَّه لكم من يجمعكم و يضمّ نشركم ( متانت و درنگ در سخن گفتن دليل واقع گوئى او است . آن [ حامل 
  ] پرچم حقّ با تأمّل و بردبارى قيام مىكند و وقتى كه قيام كرد با سرعت و كمال جدّيّت به تكاپو مىپردازد . هنگامى كه شما گردن براى او فرود آورديد و براى تعظيم موقعيّت او با انگشتانتان به او اشاره كرديد ، مرگ به سراغش آمد و او را برد . پس از چشم بستن او از اين دنيا ، تا زمانى كه خدا بخواهد درنگ خواهيد كرد ، تا خدا در ميان شما كسى را ظاهر سازد كه شما را جمع و پراكندگى شما را به تشكَّل مبدّل نمايد . )\r\n\r\nصفات راهنما و تفسير كنندهء پرچم حقّ از اين قرار است :\r\n\r\n1 - مكيث الكلام ،\r\nيعنى آن دليل و راهنما در سخن گفتن داراى متانت است و درنگ مىنمايد .\r\n\r\nافزايش عقل با كمى سخن رابطهء مستقيم دارد .\r\nدر توصيف شخصيّتهاى بزرگ ، كم سخن گفتن را يكى از صفات بارز آنان محسوب نموده‌اند . مضمون اين روايت به بعضى از ائمّهء معصومين عليهم السّلام نسبت داده شده است كه فرموده‌اند : من كمل عقله قلّ كلامه .\r\n( كسى كه عقلش كامل شد ، سخنش كم مىشود . )\r\n","description":"","footnote":"","page_name":" 59 ","page_number":59},
  {"content":"\r\nاصلى است معروف كه مىگويد : ليس كلَّما يعلم يقال .\r\n( شايسته نيست هر چه كه دانسته شود گفته شود . ) اصلى كه مضمونش نزديك به اين اصل و عبارت ديگرى از عنوان مبحث ما است ( افزايش عقل با كمى سخن رابطهء مستقيم دارد ) مىگويد : براى اثبات حماقت يك فرد همين كافى است كه هر چه را بداند ، بگويد يا هر چه را از ذهنش خطور كند به زبان بياورد . و صحّت اين قضاياى سه گانه كه يك حقيقت را در بر دارند مستند به درك واقعيّاتى است كه بسيار اهمّيّت دارند ، از آن جمله : يك - محتويات حافظه و فعّاليّتهاى ذهنى و جريانهاى استنتاجى در مغز هميشه با واقعيّتها مطابق نيستند ، و اگر كسى حافظه و ذهن و ديگر نيروهاى مغزى را آزاد بگذارد كه هر چه در آنها وجود دارد و در جريان است ، بوسيلهء زبان و قلم بيرون بريزد ، در حقيقت مانند كسى است كه صخره اى را از روى قلَّهء كوه آتش فشان برميدارد و آن كوه همه گونه موادّ مفيد و مهلك را از خود بيرون مىريزد . اگر انسان از آن مردم لاابالى و احمق بوده باشد ، با رها كردن حافظه و ذهن و مغزش مانند كسى است كه در مجراى فاضلاب يك شهر يا يك محلَّه را برداشته است .\r\nدو - گاهى حقائقى در درون آدمى وجود دارند كه هر اندازه بوسيلهء زبان و قلم بروز نكنند و مورد اهمّيّت شخصيّت آدمى هم بوده باشند ، پخته تر و پر معنىتر و منتجتر مىگردند :\r\n\r\nهان و هان اين راز را با كس مگوى\r\nگر چه شاه از تو كند بس جستجوى\r\nتا توانى پيش كس مگشاى راز\r\nبر كسى اين در مكن زنهار باز\r\nچون كه اسرارت نهان در دل شود\r\nآن مرادت زودتر حاصل شود\r\nگفت پيغمبر هر آن كاو سرّ نهفت\r\nزود گردد با مراد خويش جفت\r\nدانه چون اندر زمين پنهان شود\r\nسرّ آن سر سبزى بستان شود\r\nزرّ و نقره گر نبودندى نهان\r\nپرورش كى يافتندى زير كان\r\n\r\nدر مضمون ابيات فوق مخصوصا در مضمون حديثى كه مولوى از پيامبر اكرم\r\n","description":"","footnote":"","page_name":" 60 ","page_number":60},
  {"content":"\r\nصلَّى اللَّه عليه و آله و سلَّم نقل نموده است مطلب بسيار مهمّى وجود دارد كه تجربه‌ها نيز دلالت بر آن دارند كه درون اشخاص رازدار به اضافهء اين كه از ظرفيّت و متانت با اهمّيّتى برخوردار است ، خاصّيّتى در خود صفت رازدارى وجود دارد كه شايد قبول آن براى اشخاص محسوس پرست دشوار باشد ، ولى خواه براى آنان دشوار باشد يا آسان ، اين حقيقتى است كه فراوان مشاهده شده است كه -\r\n\r\nچون كه اسرارت نهان در دل شود\r\nآن مرادت زودتر حاصل شود\r\n\r\nاحتمال مىرود اين خاصّيّت ناشى از اين باشد كه خوددارى از ابراز سرّ ، موجب به جريان افتادن نيروهاى مغزى و روانى براى فهم اصول و مبادى و نتائج قابل استفاده از آن سرّ بوده باشد ، چنان كه در شمارهء دوم اشاره كرديم .\r\nسه - گاهى چنين است كه حقيقتى با بيان آن با زبان يا قلم ، بدانجهت كه از دالانهاى محدود كننده مىگذرد و با وسيله اى محدود در عرصه اى محدود كننده نمودار مىگردد ، لذا عظمت هويّت خود را كه در مغز و روان داشته است ، از دست مىدهد .\r\nمثلا انسان موقعى كه بخواهد محبّت خالصانه و معقول خود را در بارهء موضوعى يا كسى ابراز نمايد ، قطعى است كه عوامل زمان و مكان و ديگر شرايط و موقعيّت ابراز محبّت مخصوصا قالبهاى محدود كنندهء الفاظ ، هويّت حقيقى آن محبّت را بقدرى محدود خواهند كرد كه با واقعيّت آن محبّت قابل مقايسه نخواهد بود . -\r\n\r\nهر چه گويم عشق را شرح و بيان\r\nچون بعشق آيم خجل گردم از آن\r\n\r\nمتكلَّم اگر بهره اى از خرد و وجدان داشته باشد ، بايد بگويد : من اين موضوع را با اين شرايط و در موقعيّت مخصوص و با وسائل محدود و محدود كننده بيان مىكنم نه حقيقت آن را ، ولى كجا است اين خرد و اين وجدان چهار - اگر ما بخواهيم ظرفيّت و ديگر خصوصيّات شنوندهء سخن را مراعات كنيم ، حتما بايد از ابراز نود درصد سخنان ، خوددارى نمائيم : در مثنوى در داستان طوطيان كه بازرگان پيام طوطى را به هندوستان مىبرد و آن را به طوطيان آن سرزمين مىرساند ، چنين آمده است :\r\n\r\nمرد بازرگان پذيرفت آن پيام\r\nكاو رساند سوى جنس از وى سلام\r\nچون كه تا اقصاى هندستان رسيد\r\nدر بيابان طوطى چندى بديد\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nمركب استانيد و پس آواز داد\r\nآن سلام و آن امانت باز داد\r\nطوطئى زان طوطيان لرزيد و پس\r\nاوفتاد و مرد و بگسستش نفس\r\nشد پشيمان خواجه از گفت خبر\r\nگفت رفتم در هلاك جانور\r\nاين مگر خويشست با آن طوطيك\r\nاين مگر دو جسم بود و روح يك\r\nاين چرا كردم چرا دادم پيام\r\nسوختم بيچاره را زين گفت خام\r\nاين زبان چون سنگ و فم آهن وش است\r\nو آنچه بجهد از زبان چون آتشست\r\nسنگ و آهن را مزن بر هم گزاف\r\nگه ز روى نقل و گه از روى لاف\r\nز ان كه تاريكست و هر سو پنبه زار\r\nدر ميان پنبه چون باشد شرار\r\nظالم آن قومى كه چشمان دوختند\r\nوز سخنها عالمى را سوختند\r\nعالمى را يك سخن ويران كند\r\nروبهان مرده را شيران كند\r\nجانها در اصل خود عيسى دمند\r\nيك زمان زخمند و ديگر مرهمند\r\nگر حجاب از جانها برخاستى\r\nگفت هر جانى مسيح آساستى\r\nگر سخن خواهى كه گوئى چون شكر\r\nصبر كن از حرص و اين حلوا بخور\r\nصبر باشد مشتهاى زيركان\r\nهست حلوا آرزوى كودكان\r\n\r\nپنج - سخن بىانديشه و كلام بىتدبير و تعقّل ، نه تنها خود انسان را دچار نكبت و سيه روزى مىكند و نه تنها ممكن است جامعه اى را به آتش بكشد و فرهنگ آن جامعه را تباه بسازد و ارزشهاى آن را دگرگون نمايد ، بلكه ممكن است عظمت و ارزشهاى تحصيل شده در طول قرون و اعصار را كه با بذل مساعى و فداكارىهاى اقوام و ملل بدست آمده است ، ساقط كند .\r\nمضمون اين مطلب در بعضى از كلمات قصار امام عليه السّلام آمده است كه : لسان العاقل من وراء قلبه - فاذا اراد الكلام تفكَّر فان كان له قال و إن كان عليه سكت - و قلب الجاهل من وراء لسانه فان همّ بالكلام تكلَّم به من غير تروّ سواء كان له ام عليه .\r\n( زبان آدم خردمند پشت قلبش قرار دارد ، لذا هنگامى كه بخواهد سخنى بگويد ، مىانديشد . اگر سخن بسود او بود ، به زبان مىآورد و اگر بزيان او بود ، سكوت مىكند و قلب نادان در پشت زبانش قرار گرفته است .\r\n","description":"","footnote":"","page_name":" 62 ","page_number":62},
  {"content":"\r\nاگر قصد كند كه سخنى بگويد ، بدون انديشه و تأمّل آن را مىگويد ، خواه به سود او باشد يا بر ضرر او . )\r\n\r\n2 - بطىء القيام .\r\n( او با تأمّل و تحمّل و بردبارى قيام مىكند . ) قيام براى رهبرى و اصلاح جامعه و ايجاد نهضت و انقلاب ، يك كار ساده اى نيست كه انسان بتواند در مدّت كمى و با اطَّلاعاتى اندك و با قدرتى ناچيز و با بىظرفيّتى و بىاعتنائى به جان و مال و ناموس انسانها انجام بدهد . آيا مقدارى فراوان از نكبتها و بدبختىها و كشتارهاى انسانها معلولى از دستپاچگى و عجله در امر بزرگ قيام نبوده است آيا صدها بلكه هزاران نابكارىها ناشى از بىاطَّلاعى كسانى نبوده است كه قيام كرده و خود را و ديگران را بر باد فنا داده‌اند چه بسا اقداماتى كه به جهت نبودن قدرت يا كم ظرفيّتى متصدّيان آنها نه تنها به نتيجه نرسيده‌اند ، بلكه نتايج متضادّى را بوجود آورده‌اند . آرى ، در عين حال كه خدا مىفرمايد : * ( وَتَواصَوْا بِالْحَقِّ ) * مىفرمايد : * ( وَتَواصَوْا بِالصَّبْرِ ) * . ( 1 ) \r\n( همديگر را به حقّ توصيه نماييد و همديگر را به صبر توصيه كنيد . ) يعنى چنان نيست كه حقّ در هر موقعيّتى قابل فهم و تفهيم و اجرا در ميان مردم باشد ، چنان كه در تاريخ حيات انبياء و مصلحين عظام مىبينيم كه چه متانت و آرامشى در اجراى رسالت و قيام داشته‌اند .\r\nشيخ حرّ عاملى از صدوق با اسنادش از امير المؤمنين عليه السّلام در وصيّتش به محمّد بن الحنفيّه چنين نقل مىكند كه آن حضرت فرمود : من استقبل وجوه الآراء عرف مواقع الخطاء و من تورّط فى الامور غير ناظر فى العواقب فقد تعرّض لمفظعات النّوائب و التّدبير قبل العمل يؤمّنك من النّدم و العاقل من وعظه التّجارب و فى التّجارب علم\r\n","description":"","footnote":" ( 1 ) العصر ، آيهء 3 . ","page_name":" 63 ","page_number":63},
  {"content":"\r\nمستأنف و فى تقلَّب الاحوال علم جواهر الرّجال . ( 1 ) \r\n( هر كس با ابعاد و جهات مختلف آراء روياروى شود ، موارد خطا را مىفهمد و هر كس بدون تأمّل خود را در امور غوطه ور بسازد و نظرى به عواقب كارها نداشته باشد ، قطعا خود را در معرض ناگوارىهاى ناراحت كننده قرار داده است . و تدبير پيش از عمل ترا از پشيمانى نجات مىدهد . و عاقل كسى است كه تجارب ، او را پند مىدهد ، و در تجارب است علم جديد و در دگرگونى احوال ، جوهر مردان معلوم مىگردد . ) در اين وصيّت مبارك عاليترين نكات سازندهء متانت و عظمت روحى انسانها گوشزد شده است : 1 - ظرفيّت براى تحمّل و بردبارى براى درك و شناخت آراء و عقائد ديگران . مسلَّم است كه موفّقيت مزبور بگذشت زمان و كوشش براى تتبّع و تفحّص عقائد و نظريّات ديگران ، نيازمند است . 2 - برعكس ، كسى كه بدون تأمّل خود را به امواج گوناگون رويدادها بزند و هيچ نگرشى به آينده نداشته باشد ، قطعى است كه مصائب و ناگواريها او را در خود غوطه ور خواهند ساخت .\r\nاگر ديروز را بفراموشى بسپاريد و امروز بفكر فردا نباشيد ، با زندگى بىهويّت و تجزيه شده به لحظات گسيخته از هم ، محكوم به حركت بىاراده اى خواهيد بود كه از اين راه با كمال بىخيالى بزرگترين خدمت را براى قدرت پرستان خود كامه در راه تحصيل آرمانشان كه سلطه گرى مطلق بر انسانها است ، انجام خواهيد داد . از اين مطلب كه امير المؤمنين عليه السّلام آن را مانند يك اصل ثابت بيان فرموده است ، بىپايه بودن طرز تفكَّر كسانى كه همواره خود را از ديروزها گسيخته و با كمال بىاعتنائى به فرداها ، در امروزهاى بريده از گذشته و آينده زندگى مىكنند ، كاملا اثبات مىشود و حماقت كسانى كه در مكتب پوچ گرايى ، با لالائى مرگبار « دم را غنيمت بشمار ، مرگ نزديك است » در خواب عميقى فرو مىروند كه هرگز بيدارى بدنبال ندارد ، روشن مىگردد . لذا بايد با حقّ اليقين بپذيريم و به همهء هم كاروانيان خود در گذرگاه حيات با كمال صراحت بگوييم :\r\n\r\nاركان اساسى حيات آدمى با گذر از سه نقطهء جارى از زمان بنام ديروز و امروز و فردا\r\n","description":"","footnote":" ( 1 ) منهاج البراعة - محقّق خوئى ج 7 ص 159 نقل از وسائل الشّيعه - شيخ حرّ عاملى . ","page_name":" 64 ","page_number":64},
  {"content":"\r\nكه سخت بهم پيوسته و قابل تفكيك از يكديگر نيستند ، شكل مىگيرد و بجريان خود ادامه مىدهد .\r\nبه همين جهت است كه آدمى با بىاعتنائى به ديروز و آنچه كه در آن بوقوع پيوسته [ و در عين حال كه اثر خود را در شخصيّت آدمى بجا گذاشته ، خواسته يا ناخواسته علل رويدادهاى امروز و فردا را هم پايه گذارى كرده است 
  ] ركن اساسى يكم حيات خود را تباه مىسازد . و با بىخيالى در بارهء امروز و آنچه كه در آن بوجود مىآيد كه توضيح دهندهء حوادث ديروز و علل رويدادهاى فردا است ، ركن اساسى دوم حيات خود را نابود مىكند . و با ندادن اهمّيّت به ديروز و فردا و سپردن خويشتن بامواج رويدادهاى محيط و اجتماع و مقتضيات خواسته‌هاى « خود طبيعى » در امروز [ بريده از ديروز و فردا 
  ] ركن اساسى سوم حيات خود را از بين مىبرد .\r\nدر نتيجه ، او با كمال بىخيالى و در عين خرسندى با اجزاى گسيخته و از هم پاشيدهء هويّت شخصيّت ، در حركات تجزيه شده در ديروزها و امروزها و فرداها كه نمايش حيات دارد ، روزگار خود را بدون اركان برپا دارنده و بدون ارادهء اثبات كنندهء خويشتن ، سپرى مىكند و با اين حركات بىاراده و بىاركان ، حيات خود را دو دستى و حتّى با قبول منّت در اختيار خود محوران قدرت پرست قرار مىدهد - خود محورانى كه براى گسترش و تعميق سلطه گرىهاى خودكامانهء خود ، از همهء ديروزها و امروزها و فرداهاى آن پيروان مكتب « دم را غنيمت بشمار » هرگونه اطَّلاع بدست آورده و آنان را مهميز زنان بهر كجا كه بخواهند مىرانند .\r\n\r\nكار كسى كه ديروز و امروز و فردا براى حيات او اركان اساسى است ، موجى مفيد در اقيانوس ابديّتست .\r\nبيدار شويد ، اين نداى آسمانى حيات بخش را كه از دهان پيشواى معصوم طنين انداخته است ، بشنويد و بپذيريد كه فرموده است :\r\nاعمل لدنياك كانّك تعيش ابدا و اعمل لأخرتك كانّك تموت غدا .\r\n( براى دنياى خود چنان عمل كن و بكوش كه گوئى در اين دنيا زندگى ابدى خواهى داشت و براى آخرت خود چنان عمل كن و بكوش كه گوئى فردا ديده از اين جهان فرو خواهى بست . ) هيچ متفكَّر و هيچ مكتبى در طول تاريخ نتوانسته است اهمّيّت زمان را براى حيات\r\n","description":"","footnote":"","page_name":" 65 ","page_number":65},
  {"content":"\r\nآدمى اين گونه مطرح نمايد ، زيرا با اين كه يقينى است كه هيچ آدميزاده اى در اين دنيا به زندگى ابدى نائل نخواهد گشت ، با اين حال پيشواى انسانها و انسانيّت مىفرمايد كار و كوشش و آگاهى و اهمّيّت براى كارهاى دنيوى در درجه اى بايد باشد كه نه تنها فرداها را مورد محاسبه قرار داده و آن را مانند امروز تلقّى نمايد ، بلكه به خود بقبولاند كه كار و نتيجهء آن كه وى بوجود مىآورد ، براى ابد بهمهء انسانها مربوط خواهد گشت .\r\nپس محاسبهء ابديّت براى هر كارى كه از يك مسلمان صادر مىشود ، يك محاسبهء با اهمّيّتى است .\r\nشيخ حرّ عاملى از شيخ ابو جعفر محمّد بن الحسن طوسى از ابو قتادهء قمى از جعفر بن محمّد الصّادق عليه السّلام چنين نقل كرده است : ليس لحاقن رأى و لا لملول صديق و لا لحسود غنى و ليس بحازم من لا ينظر فى العواقب و النّظر فى العواقب تلقيح للقلوب . ( 1 ) \r\n( براى كسى كه به بيمارى ادرار ( جمع شدن و ريزش آن بىاختيار ) مبتلا است رأيى نيست ، و براى شخص پر ملال و تنگ حوصله دوستى وجود ندارد ، و آدم حسود هرگز به غنى نمىرسد . و حسابگر و محتاط نيست كسى كه در عواقب امور نمىانديشد . نظر و تفكَّر در عواقب امور ، تلقيح [ حقايق 
  ] بر قلوب است . ) علَّت اين كه رأيى و نظرى براى كسى كه مبتلا به بيمارى بول است ، وجود ندارد ، عدم تمركز قواى مغزى است كه به جهت اشتغال احساس و انديشه به بيمارى مزبور بوجود مىآيد و به همين ملاك ، هر عارضهء جسمانى و روانى كه موجب عدم تمركز قواى مغزى مىباشد ، مانند غضب و دردهاى موضعى شديد و اختلالات روانى ، مانع از اظهار رأى و نظر صحيح مىباشد . آدمى كه حسود است هرگز به غنى نمىرسد ، زيرا هر امتيازى را در هر كسى كه مىبيند ، زوال آن را از آن شخص و تملَّك آن را براى خود مىخواهد . كسى كه در عواقب امور نمىانديشد ، زندگى او بىمحاسبه و بىاحتياط سپرى مىشود ، در حالى كه زندگى آدمى به جهت ظرافت و حسّاسيّت شديد در برابر انگيزه‌ها و عوامل ، نيازمند\r\n","description":"","footnote":" ( 1 ) منهاج البراعة ج 7 ص 159 نقل از وسائل شيخ حرّ عاملى نقل از مجالس شيخ طوسى . ","page_name":" 66 ","page_number":66},
  {"content":"\r\nمحاسبهء آينده‌ها است كه بذرهاى حوادث واقع در آنها ، در ديروزها و امروزها كاشته مىشود .\r\nسپس امام مىفرمايد : نظر و تفكَّر در عواقب امور ، تلقيح [ حقايق 
  ] بر قلوب است . اين مطلب ، نهايت ضرورت و عظمت آينده نگرى و انديشه در فردا را كه بدون محاسبهء ديروز و امروز امكان پذير نيست ، با كمال وضوح اثبات مىنمايد .\r\nابو جعفر احمد بن خالد برقى از ابو جعفر امام محمّد بن علىّ الباقر عليه السّلام چنين نقل كرده است : أتى رجل رسول اللَّه صلَّى اللَّه عليه و آله و سلَّم ، فقال : علَّمنى يا رسول اللَّه . فقال : عليك باليأس ممّا فى أيدى النّاس فإنّه الغنى الحاضر .\r\nقال : زدنى يا رسول اللَّه . قال صلَّى اللَّه عليه و آله و سلَّم : إيّاك و الطَّمع فإنّه الفقر الحاضر . قال زدنى يا رسول اللَّه . قال صلَّى اللَّه عليه و آله و سلَّم : إذا هممت بأمر فتدبّر عاقبته فإن يك خيرا و رشدا فاتّبعه و إن يك غيّا فاجتنبه . ( 1 ) \r\n( مردى به خدمت حضرت رسول خدا صلَّى اللَّه عليه و آله وارد شد و گفت : اى رسول خدا ، مرا تعليم فرما . پيامبر اكرم فرمود : بر تو باد قطع اميد از آنچه كه در دست مردم است ، زيرا قطع اميد از آنچه كه در دست مردم است ، بىنيازى فعلى ( تحقّق يافته ) است . آن مرد گفت : اى رسول خدا ، بر تعليمت بيفزا . آن حضرت فرمود : بپرهيز از طمع ، زيرا طمع نيازمندى فعلى ( تحقّق يافته ) است . آن مرد گفت : اى رسول خدا ، بر تعليمت بيفزا . آن حضرت فرمود : هنگامى كه قصد كردى امرى را انجام بدهى ، در عاقبت آن امر بينديش ، اگر عاقبت آن خير و رشد باشد ، از آن امر تبعيّت كن ( انجام بده ) و اگر گمراهى باشد ، از آن امر بپرهيز . ) ملاحظه مىشود كه پيامبر اكرم صلَّى اللَّه عليه و آله و سلَّم با اين كه با آموزش از قرآن مجيد بهتر از همه مىدانست كه نه تنها آيندهء دور بلكه فردا ، حتّى يك لحظهء\r\n","description":"","footnote":" ( 1 ) نقل از المحاسن برقى . ","page_name":" 67 ","page_number":67},
  {"content":"\r\nبعد را هم انسان نمىتواند پيش بينى قطعى نمايد ، زيرا دستور قرآنى چنين است كه : * ( وَلا تَقُولَنَّ لِشَيْءٍ إِنِّي فاعِلٌ ذلِكَ غَداً إِلَّا أَنْ يَشاءَ الله ) * . ( 1 ) \r\n( و هيچ چيزى را مگو كه من آن را فردا انجام خواهم داد مگر [ اين كه بگويى 
  ] اگر خدا بخواهد . ) با اين حال دستور به آينده نگرى و عاقبت انديشى مىدهد . و از دو دستور « در عاقبت امور بينديش » و « همهء امور بدست خدا است » اين قانون استخراج مىشود كه عاقبت انديشى بشر مانند كار و كوشش او امواجى است كه او در درياى فيض الهى كه همين عالم موجودات است ، بوجود مىآورد .\r\n\r\n3 - سريع إذا قام .\r\n( و وقتى كه قيام كرد ، با سرعت و كمال جدّيّت به تكاپو مىپردازد . ) پس از آنكه مقدّمات قيام تكميل يعنى قدرت و ديگر وسائل قيام آماده گشت ، توقّف و درنگ را جائز نمىداند . اين جريان در تاريخ زندگى امير المؤمنين عليه السّلام بطور كامل مشاهده شده است ، يعنى هر دو صفت « تأمّل و بردبارى در قيام » و « سرعت و كمال جدّيّت در تكاپو » كاملا در زندگى امير المؤمنين عليه السّلام ديده شده است .\r\nما در همين نهج البلاغه با بيانات مختلفى اين مضمون را از آن حضرت مىشنويم كه مىفرمايد : دعونى و التمسوا غيرى .\r\n( مرا رها كنيد و كس ديگرى را براى حكومت جستجو نمائيد . ) چنان كه صفت دوم را ، هم در مواردى از خطبه‌ها و هم در مواردى از نامه‌ها مشاهده مىكنيم كه با كمال صراحت و جدّيّت همهء كوششها و تكاپوها و جهادها و عزلها و نصبها و ديگر شئون زمامدارى را با استناد به مشروعيّت زمامدارى خود انجام مىدهد و كمترين قصور و مسامحه را به خود راه نمىدهد .\r\n","description":"","footnote":" ( 1 ) الكهف آيهء 23 . ","page_name":" 68 ","page_number":68},
  {"content":"\r\n19 ، 23 - فاذا أنتم النتم له رقابكم ، و أشرتم إليه باصابعكم ، جاءه الموت فذهب به ، فلبثتم بعده ما شاء اللَّه حتّى يطلع اللَّه لكم من يجمعكم و يضمّ نشركم ( و هنگامى كه شما گردن براى او فرود آورديد و براى تعظيم موقعيّت او با انگشتانتان به او اشاره كرديد ، مرگ بسراغش آمده او را خواهد برد . پس از چشم فرو بستن او از اين دنيا ، تا زمانى كه خدا بخواهد درنگ خواهيد كرد تا خداوند در ميان شما كسى را ظاهر نمايد كه شما را مجتمع نموده و پراكندگى شما را به تشكَّل مبدّل نمايد . )\r\n\r\nآرى ، مردم دوران على عليه السّلام پس از گذشت ساليان متمادى ، برخاستند كه او را بشناسند و تسليم او گردند ، ولى دريغا كه وقت گذشته و دير شده بود .\r\nاكنون ديگر على شناسى دير شده و وقتى براى شناسائى خورشيد كه فضا را در حال ترك كردن است و تنها اشعّه اى از آن ، چشمان آدميان را مىنوازد ، نمانده است . ( 1 )  آن همه ساليان متمادى براى على شناسى كم نبود ، همان گونه كه يك عمر معمولى\r\n","description":"","footnote":" ( 1 ) ابن ابى الحديد در شرح نهج البلاغه ج 7 ص 93 در شرح همين خطبه مىگويد : « و بدان اين خطبه را امير المؤمنين عليه السّلام در سومين جمعه از خلافتش ايراد فرموده است و در اين خطبه به حال خود اشاره فرموده و اعلام نموده است كه آنان ( مردم دوران آن حضرت ) پس از آنكه به دور او جمع شده و اطاعتش نمودند ، به زودى از وى جدا گشته و او را از دست خواهند داد . و اين غيب گوئى حضرت واقعيّت پيدا كرد ، زيرا نقل شده است كه اهل عراق هرگز مانند آن ماه كه حضرت در آن بشهادت رسيدند ، به آن شدّت دور او جمع نشده بودند . و در اخبار آمده است كه آن حضرت ده هزار سرباز تحت فرماندهى فرزندش امام حسن مجتبى عليه السّلام و ده هزار نفر تحت فرماندهى ابو ايّوب انصارى و همچنين لشكريانى را تحت فرماندهى عدّه اى از شخصيّتهاى لايق قرار داد تا اين كه صد هزار شمشير ( يا شمشير زن ) آمادهء كارزار با معاويه و پيروانش گشتند و مقدّمة الجيش را پيشاپيش خود روانه فرمود كه ناگهان ابن ملجم مرادى لعنة اللَّه عليه ضربت كشنده را بر او وارد ساخت و آن جمع انبوه مانند رمهء گوسفندانى كه چوپان خود را گم كرده باشند ، پراكنده شدند . اين داستان در خطبه‌هاى بعدى مطرح خواهد گشت انشاء اللَّه تعالى . ","page_name":" 69 ","page_number":69},
  {"content":"\r\nبراى شناخت خويشتن و رهائى از بيمارى « از خود بيگانگى » زمان اندكى نيست .\r\nعدّه اى فراوان از آن مردم ، علم در حدّ اعلا و شجاعت در بالاترين درجه و تقوى و عرفان نظرى و عملى در والاترين مقام را در آن وجود نازنين مىديدند ، ولى درصدد بر نيامدند كه به آن خورشيد روح افروز نزديك شوند و از انوار آن ، بهره‌ها براى « حيات معقول » خويشتن بجويند ، شايد هم در طلسم فردا و فردا خود را گرفتار كرده بودند . نزديكتر به واقعيّت اينست كه بگوئيم : آنان خود را تشنه نمىديدند ، يا سراب آبنماى خوشيهاى زندگى نمىگذاشت كه در جستجوى آب حيات بخش روح برآيند .\r\nولى عظمت ابعاد شخصيّت امير المؤمنين عليه السّلام بطور نسبى تدريجا آشكار مىگشت و كم كم بشمارهء انسانهائى كه تا حدودى آن بزرگوار را بجاى مىآوردند ، افزوده مىشد .\r\nبلى ، قانون حيات همين است كه شخصيّتهاى بزرگ الهى براى هميشه پوشيده نمىمانند اگر چه تلاشهاى تبليغى براى مخفى نمودن چهره‌هاى آنان از حدّ بگذرد ، چنان كه گفته شده است پس از شهادت آن حضرت ، در شام - شامى كه معاويه با درهم و دينار بيت المال مسلمين و عمرو بن عاص با حيله گريهاى ماكياولىاش اغلب مغزهاى مردم آن را شستشو داده بودند - وقتى كه گفته مىشد : امير المؤمنين عليه السّلام را در كوفه در مسجد در محراب عبادت شهيد كردند ، مغزهاى شستشو شده مىپرسيدند : مگر على بن ابي طالب نماز هم مىخواند افّ بر تو اى دنيا ، سرافكنده باشيد اى جاه پرستان وقيح ، كه براى رفت و آمد چند روز بيشتر ميان آخور و جايگاه دفع مدفوعتان ، مىخواهيد روى خورشيد را با گل بيالائيد و بشريّت را از نعمت انوار صاحبان رسالت الهى محروم بسازيد برويد پاسخ اعمالتان را به آن قاضى مطلق بدهيد كه خود شاهد اعمالتان بوده است .\r\nبگذريم ، گفتيم مطابق جملات امير المؤمنين كه هم اكنون آنها را تفسير مىكنيم تدريجا بر شمارهء على شناسان افزوده مىگشت ، ولى چه فائده از آن على شناسى ، كه به جهت بسر رسيدن روزگار عمر آن حضرت نتيجه اى جز اسف و دريغ و حيف و اى كاش گفتن ثمرى براى آنان نداشت . آرى ، آنان كم كم داشتند به خود مىآمدند كه ناگهان على عليه السّلام بجاى خطبه‌ها و آن سخنان الهى انسانساز ، آمادهء گفتن\r\nفزت و ربّ الكعبة\r\n","description":"","footnote":"","page_name":" 70 ","page_number":70},
  {"content":"\r\n( قسم بخداى كعبه رها شدم و به منزلگه نهائى و به مقصدم نائل گشتم . ) مىگشت -\r\n\r\nدگرم بوارق غيب جان ز قيود كرده مجرّدا\r\nطيران روح ز حدّ تن دگرم كشيده بلا جدا\r\n ( 1 )  در اينجا بسيار مناسب است يادآورى داستانى تمثيلى كه مولوى در مثنوى در بارهء جهل انسان به خويشتن آورده است كه شبيه به جهل او در بارهء رهبر حقيقى او است ، در صورتى كه آدمى همهء ساليان عمر و مدّت مناسبى را با خويشتن و رهبرش مىگذراند . آدمى در اين ساليان عمر هزارها علم و شناخت بدست مىآورد ، و به بيان امروزى در اعماق اقيانوسها به سير و سياحت مىپردازد ، كرات فضائى را زير پا مىگذارد ، در صحنهء شناختهاى بسيار دقيق اتمى به محاسبات رياضى و مشاهدات فيزيكى مىپردازد و براى بدست آوردن سود مادّى و مقام و شهرت اجتماعى كارهاى محيّر العقول انجام مىدهد و بطور كلَّى او همه چيز را مىشناسد جز خويشتن را و وقتى كه به خود مىآيد و تا حدودى ضرورت خود شناسى را درك مىكند و مىفهمد كه بايد موقعيّت خويشتن را در اين جهان هستى دريابد و تسليم قوانين سازندهء آن باشد ، ناگهان آفتاب عمر بر لب بام رسيده و مجالى نمانده است .\r\nداستان بقرار زير است : ( 1 ) \r\n\r\nاى برادر بود اندر ما مضى\r\nشهره اى با روستائى آشنا\r\nروستائى چون سوى شهر آمدى\r\nخرگه اندر كوى آن شهرى زدى\r\nدو مه و سه ماه مهمانش بدى\r\nبر دكان او و بر خوانش بدى\r\nهر حوائج را كه بودش آن زمان\r\nراست كردى مرد شهرى رايگان\r\n\r\nدر يكى از روزها كه شايد محبّت و احسان مرد شهرى در بارهء آن روستائى بيش از اندازه بروز كرده بود ، يا شايد از آن جهت كه وجدانش براى اداى حقّ مرد\r\n","description":"","footnote":" ( 1 ) اگر چه اين داستان تا حدودى طولانى است ، ولى بدانجهت كه در موضوع مورد بحث ما بسيار بسيار مفيد است ، لذا آن را در اين مبحث مىآورم و از مطالعه كنندهء محترم تقاضا ميكنم كه در اين داستان و تطبيق آن بر موضوع مبحث دقّت فرمايند .  ( 1 ) اگر چه اين داستان تا حدودى طولانى است ، ولى بدانجهت كه در موضوع مورد بحث ما بسيار بسيار مفيد است ، لذا آن را در اين مبحث مىآورم و از مطالعه كنندهء محترم تقاضا ميكنم كه در اين داستان و تطبيق آن بر موضوع مبحث دقّت فرمايند . ","page_name":" 71 ","page_number":71},
  {"content":"\r\nشهرى حركت كرده بود ، احتمال هم مىرود كه براى رفع شرمندگى از خدمات مرد شهرى كه فقط در مواقع روياروئى اندكى از خود نشان مىداد ، حيله و مكرى به راه انداخته بود و بهر جهت ، روستائى -\r\n\r\nرو به شهرى كرد و گفت اى خواجه تو\r\nهيچ مىنائى سوى ده فرجه جو\r\nاللَّه اللَّه جمله فرزندان بيار\r\nكاين زمان گلشن است و نوبهار\r\nيا به تابستان بيا وقت ثمر\r\nتا ببندم خدمتت را من كمر\r\nخيل و فرزندان و قومت را بيار\r\nدر ده ما باش خوش ماهى سه چار\r\nدر بهاران خطَّهء ده خوش بود\r\nكشتزار و لالهء دلكش بود\r\n\r\nروستائى با بياناتى شيوا از مناظر روستا در فصل بهار تابلوها كشيد و تحريكات نمود و اثبات كرد كه مرد شهرى را خوب شناخته و شايستگى او را براى مهمانى ماه‌ها در روستاى خويش مىفهمد و براى نشان دادن حقّ شناسى ، دامن همّت به كمر بسته است . وقتى كه اصرار روستائى در دعوت مرد شهرى به روستا از حدّ گذشت ، مرد شهرى براى ساكت كردن و دفع اصرار روستائى -\r\n\r\nوعده دادى شهرى او را دفع حال\r\nتا در آمد بعد وعده هشت سال\r\nاو به هر سالى همى گفتى كه كى\r\nعزم خواهى كرد آمد ماه دى\r\nاو بهانه ساختى كامسالمان\r\nاز فلان خطَّه بيامد ميهمان\r\nسال ديگر گر توانم وارهيد\r\nاز مهمّات آن طرف خواهم دويد\r\n\r\nروستائى اين بار از راه تحريك عواطف وارد شده -\r\n\r\nگفت هستند آن عيالم منتظر\r\nبهر فرزندان تو اى اهل برّ\r\n\r\nروستائى هر سال از اين رجزها و حماسه‌ها مىخواند و مىرفت -\r\n\r\nباز هر سال از طمع او آمدى\r\nخيمه اندر خانهء شهرى زدى\r\nخواجه هر سالى ز زرّ و مال خويش\r\nخرج او كردى گشادى بال خويش\r\nآخرين كرّت سه ماه آن پهلوان\r\nخوان نهادش بامدادان و شبان\r\n\r\nروستائى مثل هميشه ، زبان به تملَّق و حيله گرى گشود و -\r\n\r\nاز خجالت باز گفت او خواجه را\r\nچند وعده چند بفريبى مرا\r\n\r\nچرا نمىآئى مگر من بشما دروغ مىگويم مگر من حيله گرى براى شما به راه\r\n","description":"","footnote":"","page_name":" 72 ","page_number":72},
  {"content":"\r\nانداخته ام\r\n\r\nگفت خواجه جسم و جانم وصل جوست\r\nليك هر تحويل اندر حكم هوست\r\n\r\nبلى ، اى دوست عزيز ، اگر نمىدانى بعد از اين بدان :\r\n\r\nآدمى چون كشتى است و بادبان\r\nتا كى آرد باد را آن باد ران\r\n\r\nاگر آن روستائى حيله گر معناى اين مطلب را هم كه در بيت آمده است ، مىفهميد ، باز خود را در افقى بالاتر از فهم مرد شهرى ديده و خواستهء خود را تكرار ميكرد ، لذا -\r\n\r\nباز سوگندان بدادش كاى كريم\r\nگير فرزندان بيا بنگر نعيم\r\n\r\nبه سوگند ياد كردن هم قناعت نكرده -\r\n\r\nدست او بگرفت سه كرّت به عهد\r\nكاللَّه اللَّه زو بيا بنماى جهد\r\n\r\nروستائى ديد كه مرد شهرى را نمىتواند براى مسافرت به روستا آماده كند ، اين دفعه از راه مؤثّرترى وارد شد و بفريفتن خاندان مرد شهرى ( زن و فرزندان او ) پرداخت -\r\n\r\nبعد ده سال و بهر سالى چنين\r\nلابه‌ها و وعده‌هاى شكَّرين\r\nروستائى در تملَّق شيوه كرد\r\nتا كه حزم خواجه را كاليوه كرد\r\nاز پيام اندر پيام او خيره شد\r\nتا زلال حزم خواجه تيره شد\r\nهم در اينجا كودكانش در پسند\r\nنرتع و نلعب به شادى مىزدند\r\nهمچو يوسف كش ز تقدير عجب\r\nنرتع و نلعب ببرد از ظلّ اب\r\nآن نه بازى بلكه جانبازيست آن\r\nحيله و مكر و دغا بازيست آن\r\n\r\nتحريكات و دمدمه‌هاى روستائى ، كودكان ساده لوح مرد شهرى را فيلسوف كرد و حركت قانونى را كه همهء جهان هستى را فرا گرفته است به رخ پدر كشيده و پدر را متوجّه ساختند كه همه چيز در حركت است و ما هم بايد حركت كنيم و رهسپار روستا شويم ، و آنگهى تو اى پدر ، حقّها بر گردن او دارى ، او مىخواهد بعضى از حقوق تو را ادا كند -\r\n\r\nكودكان خواجه گفتند اى پدر\r\nماه و ابر و سايه هم دارد سفر\r\nحقّها بر وى تو ثابت كرده اى\r\nرنجها در كار او بس برده اى\r\nاو همى خواهد كه بعضى حقّ آن\r\nواگذارد چون شوى تو ميهمان\r\n\r\n","description":"","footnote":"","page_name":" 73 ","page_number":73},
  {"content":"\r\nمرد شهرى كه از گذشت ساليان عمر بهره‌ها برده و تجربه‌ها ديده و از رويدادهاى زندگى درسها آموخته بود -\r\n\r\nگفت حقّ است اين ، ولى اى سيبويه\r\nاتّق من شرّ من أحسنت إليه\r\n\r\nاى همسر و فرزندان من ، من به اين روستائى احسانها و محبّتها نموده‌ام ، ممكن است از آن همه احسانها و محبّتها كه من در بارهء او انجام داده‌ام ، بجاى احساس لزوم قدردانى و حقّ شناسى ، احساس حقارت در درون خود نمايد و در صدد منتفى ساختن عقدهء حقارت ، با من از در انتقامجوئى برآيد . در برابر روستائى ،\r\n\r\nخواجهء حازم بسى عذر آوريد\r\nبس بهانه كرد با ديو مريد\r\nگفت اين دم كارها دارم مهمّ\r\nگر بيايم آن نگردد منتظم\r\n\r\nاى روستائى عزيز ،\r\n\r\nشاه كار نازكم فرموده است\r\nز انتظارم شاه شب نغنوده است\r\nمن نيارم ترك امر شاه كرد\r\nمن نتانم شد بر شه روى زرد\r\nهر صباح و هر مسا سرهنگ خاص\r\nمىرسد از من همى جويد مناص\r\n\r\nبا اين حال ، اى روستائى عزيز ،\r\n\r\nتو روا دارى كه آيم سوى ده\r\nتا در ابرو افكند سلطان گره\r\nبعد از آن درمان خشمش چون كنم\r\nزنده خود را زين مگر مدفون كنم\r\n\r\nمرد شهرى براى فرار از دست روستائى -\r\n\r\nزين نمط او صد بهانه باز گفت\r\nحيله‌ها با حكم حقّ نفتاد جفت\r\n\r\nولى پشت پردهء اين همه بگو مگوها ، قضاى خداوندى جريان خود را طىّ ميكرد -\r\n\r\nچون قضا آهنگ نير نجات كرد\r\nروستائى شهره اى را مات كرد\r\nبا هزاران حزم خواجه مات شد\r\nزان سفر در معرض آفات شد\r\nاعتمادش بر ثبات خويش بود\r\nگر چه كه بد نيم سيلش در ربود\r\n\r\nبالاخره از هر راه و با هر وسيله اى بود ، روستائى پيروز گشت و تصميم مسافرت به روستا را در مرد شهرى بوجود آورد -\r\n\r\nخواجه در كار آمد و تجهيز ساخت\r\nمرغ عزمش سوى ده اشتاب تاخت\r\nاهل و فرزندان سفر را ساختند\r\nرخت را بر گاو عزم انداختند\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nشادمانان و شتابان سوى ده\r\nكه برى خورديم از ده مژده ده\r\nمقصد ما را چراگاه خوش است\r\nيار ما آنجا كريم و دلكش است\r\nبا هزاران آرزومان خوانده است\r\nبهر ما غرس كرم بنشانده است\r\nما ذخيرهء ده زمستان دراز\r\nاز بر او سوى شهر آريم باز\r\nبلكه باغ ايثار راه ما كند\r\nدر ميان جان خودمان جا كند\r\nعجّلوا اصحابنا كى تربحوا\r\nعقل مىگفت از درون لا تفرحوا\r\n\r\n\r\nخواجه و بچگان جهازى ساختند\r\nبر ستوران جانب ده تاختند\r\nشادمانه سوى صحرا راندند\r\nسافروا كى تغنموا برخواندند\r\nكز سفرها بنده كيخسرو شود\r\nبىسفرها ماه كى خسرو شود\r\n\r\nخانوادهء مرد شهرى در اين سفر متحمّل همه گونه دردها و مشقّتها شدند - گرماى آفتاب را از جان مىپذيرفتند و سنگلاخها را زمين هموار و خارستان را فرش زمرّدين تلقّى مىكردند زيرا كه با اشتياق وصول به مقصود ، گام روى آنها مىگذاردند و بدين ترتيب -\r\n\r\nروز روى از آفتابى سوختند\r\nشب ز اختر راه مىآموختند\r\nخوب گشته پيش ايشان راه زشت\r\nاز نشاط ده شده ره چون بهشت\r\nزر گمان بردند بسته در گره\r\nمىشتابيدند مغروران به ده\r\nهمچنان خندان و رقصان مىشدند\r\nسوى آن دولاب چرخى مىزدند\r\nچون همى ديدند مرغى مىپريد\r\nجانب ده صبر جامه مىدريد\r\nهر نسيمى كز سوى ده مىوزيد\r\nگوئيا روح روان مىپروريد\r\nهر كه مىآمد زده از سوى او\r\nبوسه مىدادند خوش بر روى او\r\nكه تو روى يار ما را ديده اى\r\nپس تو جان جان ما را ديده اى\r\n\r\nدر آن راه مشقّتها ديدند و رنجها و زجرها كشيدند و -\r\n\r\nاندر آن ره رنجها ديدند و تاب\r\nچون عذاب مرغ خاكى در عذاب\r\nسير گشته از ده و از روستا\r\nوز شكر ريزى چنان نا اوستا\r\nقرب ماهى ده به ده مىتاختند\r\nزان كه راه ده نكو نشناختند\r\n\r\n","description":"","footnote":"","page_name":" 75 ","page_number":75},
  {"content":"\r\nبالاخره -\r\n\r\nبعد ماهى چون رسيدند آن طرف\r\nبينوا ايشان ، ستوران بىعلف\r\n\r\nبه گمان اين كه پس از آن همه ناگواريها و مشقّتها قدم به خانهء ميزبانى عزيز خواهند گذاشت كه در همان لحظات اوّل نه تنها خستگىها و مشقّتهاى راه ما بين شهر و روستا را از جان آنان خارج خواهد كرد بلكه اصلا رنج و اندوه همهء ساليان عمر را از يادشان فراموش خواهد ساخت ، ولى ، اسفا ، دريغا -\r\n\r\nروستائى بين كه از بد نيتى\r\nمىكند بعد اللَّتيّا و الَّتى\r\n\r\nآنان در موقع ورود نه تنها استقبالى از روستائى نديدند ، بلكه آن نابكار -\r\n\r\nروى پنهان مىكند ز ايشان به روز\r\nتا سوى باغش نبگشايند پوز\r\n\r\nروى آن روستائى چگونه بود روئى بس بىشرم و وقيح -\r\n\r\nآن چنان رو كه همه زرق و شر است\r\nاز مسلمانان نهان اولىتر است\r\nروىها باشد كه ديوان چون مگس\r\nبر سرش باشد نشسته چون حرس\r\nچون ببينى رويشان در تو فتند\r\nيا مبين آن ، يا چو ديدى خوش مخند\r\nبهر آن روى خبيث عاصيه\r\nگفت يزدان نسفعا بالنّاصية\r\n\r\nپس از هزاران مشقّت و تلاش و رنج ، بالاخره -\r\n\r\nچون بپرسيدند و خانه اش يافتند\r\nهمچو خويشان سوى در بشتافتند\r\n\r\nكه رنجها و ملالتها و خستگىهاى خود را در آن خانه از بين خواهند برد و در نشاط و خوشىهاى بهشتى در آن خانه ، غوطه ور خواهند گشت . كجا است آن يگانه محبوب ما كجا است آن روستايى عزيزتر از جان ما كه ساليان متمادى با او مانند يك روح در چند قالب زندگى كرده‌ايم اين كه جمال زيباى او را نمىبينيم ، حتما براى آماده كردن قربانىها و روشن كردن چراغها و گستردن بساط جشن و سرور تلاش مىكند .\r\nپس شتاب كنيد كه هر چه زودتر به دولتسراى ميزبان عزيزمان برسيم و نگذاريم كه آن عزيز بيش از اين ، در راه دلخوش كردن و پذيرائى ما به زحمت بيفتد . با كمال نشاط ، مرد شهرى و همسر و كودكان كوچك و بچه‌هاى بزرگش رو بخانهء روستائى كه كعبهء آمالشان بود به حركت در آمدند . آه ، آه كه در برابر آرزوها و نشاط و هيجانهاى\r\n","description":"","footnote":"","page_name":" 76 ","page_number":76},
  {"content":"\r\nاين مهمانان پاكدل ، به دستور روستائى ناجوانمرد -\r\n\r\nدر فرو بستند اهل خانه اش\r\nخواجه شد زين كجروى ديوانه وش\r\n\r\nاكنون مرد شهرى چه كند يك مشت خانواده را پس از آن همه تحمّل مشقّتها و بالاتر از اينها ، با چنان پژمردگى پس از آن نشاطها و هيجانها كجا ببرد مرد شهرى از خردى ورزيده و موقع شناس برخوردار بود ، لذا احساس كرد كه در چنين موقعيّتى كه شبيه افتادن در چاه بود ، نبايد براى شناساندن خود به روستائى مقاومت نمايد ، آرى -\r\n\r\nليك هنگام درشتى هم نبود\r\nچون در افتادى به چه تيزى چه سود\r\n\r\nمرد شهرى با اهل و عيالش -\r\n\r\nبر درش ماندند ايشان پنج روز\r\nشب به سرما روز در گرما و سوز\r\n\r\nمرد شهرى واقعيّات و مسائلى را كه با آنها روياروى شده بود ، به خوبى مىفهميد و ماندنش در مقابل خانهء آن ناجوانمرد -\r\n\r\nنى ز غفلت بود ماندن نى خرى\r\nبلكه بود از اضطرار و بىخورى\r\n\r\nو به اصطلاح : روزگار آيينه را محتاج خاكستر كرده بود -\r\n\r\nبا لئيمان بسته نيكان ز اضطرار\r\nز اضطرار است آدمى مردار خوار\r\n\r\nدر آن پنج روز ، روستائى كه از خانه بيرون مىرفت و يا از بيرون به خانه برمىگشت ، بينوا مرد شهرى و كودكان و همسرش با كمال احترام براى جوشاندن رحمت و محبّت در دل او در بارهء خودشان ، با صداى بلند سلامها مىگفتند مخصوصا خود مرد شهرى -\r\n\r\nاو همى ديدش همى گفتش سلام\r\nكه فلانم مر مرا اينست نام\r\n\r\nروستائى -\r\n\r\nگفت باشد ، من چه دانم تو كئى\r\nيا پليدى يا قرين پاكئى\r\n\r\nمن اصلا ترا و امثال ترا نمىبينم ، فكر و درك من از اين دنيا بريده و -\r\n\r\nاز خودىّ خود ندارم هم خبر\r\nنيست از هستى سر مويم اثر\r\n\r\nلذا -\r\n\r\nهوش من از غير حقّ آگاه نيست\r\nدر دل مؤمن بجز اللَّه نيست\r\n\r\n","description":"","footnote":"","page_name":" 77 ","page_number":77},
  {"content":"\r\nبينوا مرد شهرى -\r\n\r\nگفت اين دم با قيامت شد شبيه\r\nتا برادر شد يفرّ من اخيه\r\n\r\nاز هر راهى كه ممكن بود براى شناساندن خود به روستائى وارد شد ، اثرى نكرد .\r\nمرد شهرى -\r\n\r\nشرح مىكردش كه من آنم كه تو\r\nلوتها خوردى ز خوان من دو تو\r\nآن فلان روزت خريدم آن متاع\r\nنى به هم مىبود ما را اجتماع\r\nنى تو بودى سالها مهمان من\r\nنى رسيدت بيكران احسان من\r\nسرّ مهر ما شنيدستند خلق\r\nشرم دارد رو چو نعمت خورد حلق\r\n\r\nآيا ما شبها و روزها با هم نبوديم تو در هر سال از سالهاى متمادى ، روزها و ماهها در خانهء من مانند اهل خانه از همهء دسترنجهاى من برخوردار نبودى آيا در هر روز و شب كه در خانهء من بودى ، روياروى هم ننشسته بوديم ، به روى همديگر نخنديده بوديم در برابر اين همه يادآورىها -\r\n\r\nاو همى گفتش چه گوئى ترّهات\r\nنه ترا دانم نه نام تو نه جات\r\n\r\nچهار روز و شب در معرّفى مرد شهرى در بارهء خود و نفى و انكار روستائى سپرى شد و -\r\n\r\nپنجمين شب ابر و بارانى گرفت\r\nكاسمان از بارشش شد در شگفت\r\nچون رسيد آن كارد اندر استخوان\r\nحلقه زد خواجه كه مهتر را بخوان\r\n\r\nروستائى به سر و صدا و در زدنهاى مرد شهرى اعتنائى نكرد ، ولى بدانجهت كه هواى طوفانى آن شب براى مرد شهرى و خانواده اش بسيار خطرناك بود ، لذا مرد شهرى در در زدن و هياهو اصرار زياد كرد -\r\n\r\nچون به صد الحاح آمد سوى در\r\nگفت آخر چيست اى جان پدر\r\n\r\nمرد شهرى ديد در برابر وقاحت و بىحيائى آن مرد هيچ سخنى و هيچ كارى از دستش برنمىآيد ، لذا همهء سوابق و انس و آشنائى چند ساله و حقوقى را كه به گردن روستائى داشت ، ناديده گرفت و -\r\n\r\nگفت من آن حقّها بگذاشتم\r\nترك كردم آنچه مىپنداشتم\r\nپنجساله رنج ديد اين پنج روز\r\nجان مسكينم در اين سرما و سوز\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nيك جفا از خويش و از يار و تبار\r\nدر گرانى هست چون سيصد هزار\r\nز ان كه دل ننهاده بر جور و جفاش\r\nجانش خوگر بود با مهر و وفاش\r\nهر چه بر مردم بلا و شدّت است\r\nاين يقين دان كه خلاف عادت است\r\n\r\nبراى آخرين بار اين دفعه از راه جلب ترحّم وارد شد و -\r\n\r\nگفت اى خورشيد مهرت در زوال\r\nگر تو خونم ريختى كردم حلال\r\n\r\nبيا براى خدا و به احتمال اين كه معادى در پيش دارى ، براى اين كه كودكانم از مرگ نجات پيدا كنند -\r\n\r\nامشب باران بما ده گوشه اى\r\nتا بيابى در قيامت توشه اى\r\n\r\nروستائى -\r\n\r\nگفت يك گوشه است آن باغبان\r\nهست اينجا گرگ را او پاسبان\r\nدر كفش تير و كمان از بهر گرگ\r\nتا زند چون آيد آن گرگ سترگ\r\n\r\nامشب -\r\n\r\nگر تو آن خدمت كنى جا آن تست\r\nورنه جاى ديگرى فرماى چست\r\n\r\nرگبار و طوفان شديد همچنان به تهديد خود ادامه مىدهد و كودكان از وحشت مىلرزند و مرد شهرى براى نجات زن و كودكانش بهر مشقّتى كه براى نجات آنها پيش بيايد ، تسليم گشته است ، لذا\r\n\r\nگفت صد خدمت كنم تو جاى ده\r\nوان كمان و تير در كفّم بنه\r\nمن نخسبم حارسى رز كنم\r\nگر برآرد گرگ سر تيرش زنم\r\n\r\nاى ميزبان عزيز ، هر دستورى كه بدهى بىتوقّف اطاعت خواهم كرد ، فقط تو -\r\n\r\nبهر حقّ مگذارم امشب اى دو دل\r\nآب باران بر سر و در زير گل\r\n\r\nبالاخره -\r\n\r\nگوشه اى خالى شد و او با عيال\r\nرفت آنجا ، جاى تنگ و بىمجال\r\n\r\nجائى بسيار تنگ و تاريك و هواى سرد و طوفانى ، كودكان بينوا -\r\n\r\nچون ملخ بر همدگر گشته سوار\r\nاز نهيب سيل اندر كنج غار\r\nشب همه شب جمله گويان اى خدا\r\nباز صد چندين سزاواريم ما\r\nاين سزاى آن كه شد يار خسان\r\nيا كسى كرد از براى ناكسان\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nاى سزاى آنك اندر طمع خام\r\nترك گويد خدمت خاك كرام\r\nخاك پاكان ليسيء و ديوارشان\r\nبهتر از عام و زر و گلزارشان\r\nبندهء يك مرد روشندل شوى\r\nبه كه بر فرق سر شاهان روى\r\nاز ملوك خاك جز بانگ دهل\r\nتو نخواهى يافت اى پيك سبل\r\nشهريان خود رهزنان نسبت به روح\r\nروستائى كيست گيج بىفتوح ( 1 )  اين سزاى آنكه بىتدبير عقل\r\nبانگ غولى آمدش بگزيد نقل\r\n\r\nبينوا مرد شهرى كه روستائى درنده تر و وقيحتر از هر گرگى ، تير و كمان به دستش داده بود كه اگر گرگى ديد ، آن را از پاى در آورد خود نمىدانست كه -\r\n\r\nگرگ بر وى خود مسلَّط چون شرر\r\nگرگ جويان و ز گرگ او بى خبر\r\n\r\nآن ويرانه اى كه ميزبان خدا نشناس به مرد شهرى و خانواده اش داده بود ، پر از حشرات موذى بود كه آسايش را از همهء آنها سلب ميكرد و طوفانهاى فضائى از يك طرف ، و حشرات موذى آن خانهء باغ ويران از طرف ديگر ، دردهاى زجر آور براى آنان ايجاد كرده بود -\r\n\r\nهر پشه هر كيك چون گرگى شده\r\nاندر آن ويرانه شان زخمى زده\r\n\r\n","description":"","footnote":" ( 1 ) مطالعه كنندهء ارجمند ، در اين جملهء « شهريان خود رهزنان نسبت به روح » كمى دقّت فرماييد و مضمون آن را با تأمّل خالصانه مورد توجّه قرار بدهيد . گويا اين خاصّيّت كلَّى زندگى اجتماعى بشرى است كه با ادّعاى پر طمطراق تكامل ، مزاحم و راهزنان ارواح يكديگرند . براستى ، اگر مولوى و امثال او كه قرنها پيش زندگى مىكردند و تا حدودى معنويّات و صفا و تفاهم در آن قرنها ميان مردم حكفرما بوده است ، امروز سر از خاك برميداشتند چه مىديدند و چه مىگفتند خود انسان شناسان امروزى در ارزيابى شخصيّت انسانها چنين مىگويند كه : « امروزه مىتوان با 5 واحد پول مانند 5 فرانك يا 5 پوند يا 5 دلار يا 5 مارك شخصيّت يك انسان را خريد » . البتّه اين جانب مطلب فوق را مبالغه مىبينم ، آنچه كه مىتوان گفت صحّت دارد اينست كه با 5 واحد پول مىتوان تغييرى در شخصيّت انسانهاى معمولى اين دوران بوجود آورد . همچنين مىگويند : در بعضى از پيشرفته ترين ( باصطلاح ) كشورهاى دنياى امروز عدّهء بسيار فراوانى از مردم بدون وكيل نمىتوانند زندگى كنند . اينست لازمهء معناى مصرعى كه مولوى مىگويد : « شهريان خود رهزنان نسبت به روح » . ","page_name":" 80 ","page_number":80},
  {"content":"\r\n\r\nفرصت آن پشّه راندن هم نبود\r\nاز نهيب حملهء گرگ عنود\r\nتا نيايد گرگ آسيبى زند\r\nروستائى ريش خواجه بركند\r\nاين چنين دندان گزان تا نيم شب\r\nجانشان از ناف آمد تا به لب\r\n\r\nمرد شهرى تير و كمان بدست با تحمّل رنج بيخوابى و احساس ناگوارى شديدى كه بر خانواده اش پيش آمده بود ، در حال نگهبانى بود كه -\r\n\r\nناگهان تمثال گرگ هشته اى\r\nسر برآورد از فراز پشته اى\r\n\r\nهمان لحظه -\r\n\r\nتير را بگشاد آن خواجه ز شست\r\nزد بر آن حيوان كه تا افتاد پست\r\nاندر افتادن ز حيوان باد جست\r\nروستائىهاى كرد و كوفت دست\r\n\r\nو خطاب به مرد شهرى -\r\n\r\nناجوانمردا كه خر كرّهء من است\r\nگفت نى ، اين گرگ چون اهريمن است\r\n\r\nنه هرگز ، اى ميزبان عزيز حيوانى كه من با تير زده‌ام گرگ است ، دقّت كن -\r\n\r\nاندر او اشكال گرگى ظاهر است\r\nشكل او از گرگى او مخبر است\r\n\r\nروستائى بر غضب و پرخاش و اهانت و تهديدهايش بر مرد شهرى افزود و -\r\n\r\nگفت نى بادى كه جست از زير وى\r\nمىشناسم همچنانك آبى ز مى\r\n\r\nاى مرد شهرى نابكار\r\n\r\nكشته اى خر كرّه‌ام را در رياض\r\nكه مبادت بسط هرگز ز انقباض\r\n\r\nمرد شهرى -\r\n\r\nگفت نيكوتر تفحّص كن شب است\r\nشخصها در شب ز ناظر محجب است\r\nشب غلط بنمايد و مبدل بسى\r\nديد صائب شب ندارد هر كسى\r\nهم شب و هم ابر و هم باران ژرف\r\nاين سه تاريكى غلط آرد شگرف\r\n\r\nروستائى بدون كمترين اعتنا به خواهش و التماس مرد شهرى كه مىگفت : بيشتر دقّت كن ، عجله مكن ، بيا با كمك همديگر بگرديم تا ببينيم تيرى كه من انداخته‌ام بكدامين حيوان اصابت كرده است ، رو به مرد شهرى كرد و -\r\n\r\nگفت آن بر من چو روز روشن است\r\nمىشناسم باد خر كرّهء من است\r\n\r\nتو اى مرد شهرى ، چه فكر ميكنى من با باد كرّه خر خودم اين قدر مأنوسم كه -\r\n","description":"","footnote":"","page_name":" 81 ","page_number":81},
  {"content":"\r\n\r\nدر ميان بيست باد آن باد را\r\nمىشناسم چون مسافر زاد را\r\n\r\nآرى ، روستائى در ميان انواع بادهاى آرام و تند وز و در ميان صداهاى گوناگون ، باد كرّه خر خود را چنان مىشناسد كه گرسنه غذاى خوش طعم را و تشنهء دلسوخته آب گوارا را و مسافر زاد و راحلهء خود را ، ولى مرد شهرى را كه ساليان متمادى در خانه و دكانش ديده و شب و روز با او روياروى بوده و ارمغانها از وى گرفته و براى خانواده اش در روستا برده و از آن مرد شهرى صدها كارگشائى در بارهء زندگى روستائى نصيبش گشته ، نمىشناسد همين كه روستائى گفت : من باد كرّه خرم را در ميان انواع بادها مىشناسم :\r\n\r\nخواجه برجست و بيامد با شگفت\r\nروستائى را گريبانش گرفت\r\nكابله طرّار شيد آورده اى\r\nبنگ و افيون هر دو با هم خورده اى\r\n\r\nاى نابخرد نابكار ، و اى خود پرست غدّار ، و جهل پرست بىمقدار و شيّاد بزهكار ،\r\n\r\nدر سه تاريكى شناسى باد خر\r\nچون ندانى مر مرا اى خيره سر\r\nآن كه داند نيم شب خر كرّه را\r\nچون نداند يار را روز لقا\r\n\r\nاى خدا نشناس ضدّ بشر -\r\n\r\nخويشتن را عارف و واله كنى\r\nخاك در چشم مروّت مىزنى\r\nكه مرا از خويش هم آگاه نيست\r\nدر دلم گنجاى جز اللَّه نيست\r\n\r\nحقيقت خصمت باد اى دشمن حقيقت ، براى ابد از خورشيد محروم شوى اى جهل پرستى كه خود را عمدا خفّاش ساخته اى .\r\nاين داستان را توجّه فرموديد ، اكنون نتيجهء كلَّى را كه مىخواهيم از اين داستان بگيريم ، متذكَّر مىشويم : مردم دوران امير المؤمنين عليه السّلام با اين كه ساليان متمادى در انواعى از فراز و نشيبها و ابعاد گوناگون حيات او را مىديدند ، خود را حتّى براى شناخت نسبى آن وجود مبارك نيز آماده نمىكردند چونان مردمانى كه ساليان متمادى عمر با خويشتن هستند و آن خويشتن با نمودها و اشكال گوناگونى ، موجوديّت و عظمت و ارزش خود را براى آنان نشان مىدهد ، با اين حال در صدد شناخت خويشتن برنمىآيند - اگر چه بطور نسبى هم بوده باشد . امّا در بارهء واقعيّات غير خويشتن ، بقدرى معلومات دقيق\r\n","description":"","footnote":"","page_name":" 82 ","page_number":82},
  {"content":"\r\nو همه جانبه بدست مىآورند كه گوئى آنها را خود آنان آفريده اند\r\n22 ، 23 - حتّى يطلع اللَّه لكم من يجمعكم و يضمّ نشركم ( تا آن گاه كه خداوند در ميان شما كسى را ظاهر نمايد كه شما را جمع و پراكندگى شما را به تشكَّل مبدّل سازد . )\r\n\r\nقطعى بودن ظهور حضرت مهدى محمّد بن الحسن العسكرىّ عجّل اللَّه تعالى فرجه الشّريف\r\nشارحان معروف نهج البلاغه مانند ابن ابى الحديد و ابن ميثم بحرانى و هاشمى خوئى معتقدند كه مقصود امير المؤمنين عليه السّلام ، حضرت مهدى عجّل اللَّه تعالى فرجه الشّريف است . دليل اين كه پيامبر اكرم صلَّى اللَّه عليه و آله و سلَّم وعدهء جزمى ظهور حضرت مهدى عجّل اللَّه تعالى فرجه را داده است ، رواياتى است فوق تواتر كه از فريقين ( اهل سنّت و شيعه ) از حضرت رسول صلَّى اللَّه عليه و آله و سلَّم نقل شده است . در بارهء اين روايات و مسائل ديگر كه مربوط به وجود حضرت مهدى عجّل اللَّه تعالى فرجه و بقاى عمر شريفشان در اين مدّت طولانى مىباشد ، تاكنون صدها كتاب و مقاله منتشر شده است . از جامعترين كتابها كه اين جانب در بارهء مسائل فوق ديده‌ام ، كتاب منتخب الاثر فى الامام الثّانى عشر تأليف دانشمند معظَّم جناب آقاى لطف اللَّه صافى گلپايگانى است كه مىتوانم بگويم تحقيق در همهء مسائل مربوط به حضرت مهدى بقيّة اللَّه عجّل اللَّه تعالى فرجه را بحدّ نصاب رسانده و با روشنترين دلائل و براهين عقلى و نقلى از عهدهء اثبات مسائل مربوطه و ردّ تخيّلات منكرين برآمده و عذرى براى انسان خردمند و با انصاف باقى نگذاشته است . و در همين تاريخ براى تشكَّر از ايشان در بارهء اين كتاب مذاكره اى كرده‌ام ، ايشان مژدهء اضافات تكميلى بر اين كتاب و اقدام به ترجمهء فارسى آن را داده‌اند . اميدوارم خداوند ايشان و امثال ايشان را مشمول الطاف خفيّه و جليّهء خود قرار بدهد . ما در اين مبحث به همين مقدار كفايت نموده و انشاء اللَّه در مباحث\r\n","description":"","footnote":"","page_name":" 83 ","page_number":83},
  {"content":"\r\nبعدى اين مجلَّدات ، مسائل مربوط به دولت جهانى كه جهان در انتظار آن است و همچنين مسائل مربوط به حضرت بقيّة اللَّه الاعظم محمّد بن الحسن عجّل اللَّه تعالى فرجه را مشروحا مطرح خواهيم كرد .\r\n24 ، 27 - فلا تطمعوا فى غير مقبل و لا تيأسوا من مدبر ، فإنّ المدبّر عسى ان تزلّ احدى قائمتيه و تثبت الأخرى فترجعا حتّى تثبتا جميعا ( پس علاقمند به زمامدارى كسى نباشيد كه به آن چه كه خود از وى مىخواهيد روى نياورد و نا اميد از كسى كه پشت گردانيده است نيز نباشيد ، زيرا چه بسا كه يكى از دو پاى شخصى كه پشت گردانيده است بلغزد و پاى ديگرش ثابت بماند و آن گاه هر دو پاى او برگردند و ثابت شوند [ و او روى بياورد 
  ] ) .\r\nدر تفسير چند جملهء فوق اختلافى ميان شارحان نهج البلاغه ديده مىشود . به نظر مىرسد بهترين تفسير همانست كه محقّق مرحوم حاج ميرزا حبيب اللَّه هاشمى خوئى از مرحوم محمّد باقر مجلسى نقل مىكند كه او گفته است : « يعنى اگر از انسانهاى شايستهء خلافت ، كسى اقدام به تصدّى خلافت نكرد ، شما طمع نكنيد كه او در هر حال آن را بپذيرد ، زيرا ممكن است شرائط خلافت مختلّ بوده باشد چنان كه در زمان اكثر ائمّهء ما عليهم السّلام چنين بود . بعضى گفته‌اند : منظور امير المؤمنين عليه السّلام از » كسى كه مقبل نيست « اشخاص منحرف از دين به جهت ارتكاب گناه مىباشند ، زيرا حائز نيست كه براى خلافت اين گونه اشخاص علاقمند باشيد . » گفته شده است كه در بعضى نسخه‌ها چنين است :\r\nفلا تطعنوا فى عين مقبل\r\nاى من أقبل على هذا الامر .\r\n( طعن نزنيد اگر از خاندان عصمت كسى به امر خلافت روى بياورد . ) و از كسى كه از خلافت رويگردان باشد ، نااميد نشويد . مجلسى در تفسير اين جمله هم مىگويد : اگر كسى از اشخاص شايستهء خلافت از طلب خلافت رويگردان گشت ، از برگشتن او به امر خلافت مأيوس نشويد ، زيرا روى گردانيدن آن انسان شايسته از\r\n","description":"","footnote":"","page_name":" 84 ","page_number":84},
  {"content":"\r\nپذيرش خلافت به جهت فقدان بعضى شروط آن مانند كمى ياور و غير ذلك مىباشد و معناى اين كه شخص رويگردان از خلافت كه به جهت لغزش يك پايش در موقعيّت محيط براى او بوده باشد ، ممكن است از آن لغزش رهايى يابد ، اشاره به فقدان بعضى شرايط است . » ( 1 )  تعبير لغزش نبايد مورد تعجّب باشد به اين كه پيشواى معصوم هرگز به لغزش نمىافتد ، زيرا اين تعبير در جاى ديگر با كمال وضوح به فقدان شرط آمده است .\r\nامير المؤمنين عليه السّلام مىفرمايد : لو قد استوت قدماى من هذه المداحض لغيّرت أشياء . ( 2 ) \r\n( اگر دو پايم از اين لغزشگاهها ، استقرار يابد و محكم گردد ، اشيائى را تغيير خواهم داد . ) 28 ، 31 - ( الا إنّ مثل آل محمّد صلَّى اللَّه عليه و آله كمثل نجوم السّماء اذا خوى نجم طلع نجم . فكانّكم قد تكاملت من اللَّه فيكم الصّنائع و أراكم ما كنتم تأملون ( آگاه باشيد ، مثل اهل بيت محمّد صلَّى اللَّه عليه و آله و سلَّم مثل ستارگان آسمان است . هر گاه ستاره اى از آنان غروب كند ، ستاره اى ديگر طلوع نمايد ، چنان كه مىبينيم فضل و اعمال خداوندى در بارهء شما تكميل گشته و آنچه را كه آرزو مىكرديد ، بشما نشان داده است . )\r\n\r\nخاندان عصمت ستارگان هدايت براى كشتى وجود انسانها در اقيانوس هستى مىباشند .\r\nگمان نرود كه فقط حافظ آن شاعر فرزانه است كه با هيجان و ذوق ادبى\r\n","description":"","footnote":" ( 1 ) منهاج البراعة ج 7 ص 160 .  ( 2 ) كلمات قصار شمارهء 272 . ","page_name":" 85 ","page_number":85},
  {"content":"\r\nعالىاش مىگويد :\r\n\r\nاين راه را نهايت صورت كجا توان بست\r\nكش صد هزار منزل بيش است در بدايت\r\nدر اين شب سياهم گمگشته راه مقصود\r\nاز گوشه اى برون آى اى كوكب هدايت\r\nاز هر طرف كه رفتم جز حيرتم نيفزود\r\nزنهار از اين بيابان وين راه بينهايت\r\n\r\nبلكه هر انسان آگاهى كه عظمت حقيقت حيات و ابعاد بسيار متنوّع آن را بداند قطعى است كه نمىتواند براى آن ، حدّ و نهايتى تعيين نمايد ، بلكه از همان آغاز بيدارى و بيرون آمدن از گهوارهء طبيعت كه با دست خود طبيعت حركت مىكند ، روياروى خود بقول حافظ : صد هزار منزل مىبيند يا به تعبير ديگر از خود حافظ :\r\n\r\nهر قطره اى در اين ره صد بحر آتشين است\r\nدردا كه اين معمّا شرح و بيان ندارد\r\n\r\nمگر اين كه هوى و هوس خود حيوانى انسان يا عوامل محيطى و اجتماعى ، او را در صندوق كوچكى كه ديوارهاى شفّافى داشته باشد ، جاى بدهد و نگذارد جز خور و خواب و خشم و شهوت ، بعدى از حيات را درك كند . در بارهء توضيح و تفسير حقيقت و ابعاد حيات و چگونگى بايستگيهاى آن ، [ اگر چه يك مقدار اصول كلَّى فطرى در مغز همهء انسانهاى معتدل وجود دارد 
  ] بقدرى نظرها و تنوّع حالات ذهنى و شرايط دركهاى متضادّ در خود انسان مختلف است كه حقيقتا بدون راهنمايان الهى كه پيامبران عظام و ائمّهء معصومين عليهم السّلام هستند ، جز ابهام و تاريكى در افق زندگى انسان چيزى ديده نمىشود . البتّه انسانهائى در اين دنيا زندگى مىكنند كه هيچ تاريكى و ابهامى در زندگى خود ، نه در قلمرو « آن چنان كه هست » و نه در قلمرو « آن چنان كه بايد » نمىبينند و در نتيجه نيازى به راهنمائى راهنمايان الهى در خود احساس نمىكنند .\r\nشايد هم اكثريّت بسيار بسيار چشمگير انسانها را همين افراد تشكيل مىدهند ، ولى بايد در نظر گرفت كه اين انسانها اصلا افقى در زندگى ندارند تا سربلند كرده ببينند آن افق ، روشن است يا تاريك . براى توضيح ، اين قضيّه را كه براى انسانهاى داراى افق ،\r\n","description":"","footnote":"","page_name":" 86 ","page_number":86},
  {"content":"\r\nشگفت انگيزترين قضايا مىباشد ، عرض مىكنم : يكى از دانشوران مورد وثوق ، پس از مطالعه اى نسبتا طولانى و عميق در جوامع امروزى صنعتى كه بنام جوامع متمدّن ناميده ميشوند ( ! ) ، به اين نتيجه رسيده بود كه اگر همهء جوامع دنيا در جنگ و كشتار و ويرانىها فرو روند مردم مغز شستشو شدهء آن جوامع عكس العملى كه در برابر خون ميلياردها انسان كه روى زمين ريخته و ميليونها مناطق مسكونى كه به ويرانه مبدّل شده است ، از خود نشان خواهند داد ، اينست كه از خود سؤال خواهند كرد آيا قطره هايى از آن خونها لباس شسته شده و اطو شدهء مرا كثيف نخواهد كرد آيا از آن ويرانه‌ها گردى روى ماشين سوارى من نخواهد نشست اگر در پاسخ آن متمدّن ( ! ! ) بگوئيد : نه آقاى متمدّن عزيز هيچ نترسيد ، از آن ميلياردها ليتر خون كه روى زمين ريخته مىشود حتّى يك قطره هم به لباس شما ترشّح نخواهد كرد و كمترين گردى از ويرانه‌هاى مناطق مسكونى به روى ماشين شما نخواهد نشست ، در اين موقع مىدانيد پاسخ حضرت آقاى متمدّن چه خواهد بود پاسخ او اينست كه هيچ اشكالى ندارد و به من چه و ارتباطى با من ندارد چنان كه اشاره كرديم زندگى اين مردم افقى ندارد تا روشن باشد يا تاريك . حتّى اينان بقول مولوى مانند موش كورهاى محقّر با چنگالهاى كوچك خود طبيعت را در تاريكى مىشكافند و از اين سوراخ به آن سوراخ در حركتند و اگر در هنگام شكافتن و سوراخ كردن ديوار حياط يا باغ ، روزنهء روشنائى براى آنان بوجود بيايد ، از آن روشنائى فرار مىكنند -\r\n\r\nنور ميكش اى حريف تيز گوش\r\nگرنه اى چون موش در ظلمت مكوش\r\nسست چشمانى كه شب جولان كنند\r\nكى طواف مشعلهء ايمان كنند\r\nاين جواب آن كس آمد كاين بگفت\r\nكه نبودستش دلى با نور جفت\r\nمرغ جانش موش شد سوراخ جو\r\nچون شنيد از گربكان او عرّجوا\r\nزان سبب جانش وطن ديد و قرار\r\nاندرين سوراخ دنيا موش وار\r\nهم در اين سوراخ بنّائى گرفت\r\nدر خور سوراخ دانائى گرفت\r\nموش گفتم ز ان كه در خاكست جاش\r\nخاك باشد موش را جاى معاش\r\nراهها داند ولى در زير خاك\r\nهر طرف او خاك را كرده ست چاك\r\nهمچو موشى هر طرف سوراخ كرد\r\nچون كه نورش راند از در گشت سرد\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nهمچو موشى هر طرف سوراخها\r\nمىكند غافل ز انوار خدا\r\nچون كه سوى دشت و نورش ره نبود\r\nهم در آن ظلمات جهدى مىنمود\r\n\r\nاصلا اين گونه انسانهاى شب پرست و خواب آلود راهى در پيش پايشان نمىبينند تا نيازى به راهنما احساس كنند . بعبارت ديگر در خود احساس تشنگى نمىكنند تا دنبال آب بروند . اين بينوائى اختيارى كه از كور كردن و فلج ساختن خويشتن ناشى شده است ، آنان را تا سر حدّ زندگى حيوانى مضرّ و خطرناك تنزل مىدهد ، و براى اين گونه حيوانات ، زندگى حتّى يك لحظه هم براى مطالعه و شناخت مطرح نمىگردد ، تا به اين نتيجهء منطق فطرى برسند كه پيامبران كيستند و چه مىگويند و ائمّهء معصومين كيستند و چه مىگويند خلاصه ، همانطور كه امير المؤمنين عليه السّلام مىفرمايند : ائمّهء معصومين مانند ستارگان آسمانند ، ولى براى كسانى كه بدانند كه وجود آنان مانند كشتى بسيار معظم و پر محتوى رو به مقصد بسيار با اهمّيّتى در حركت است و براى كسانى كه واقعا بدانند براى زندگى آدمى روشنائىها وجود دارد و تاريكىها و اگر در آن تاريكىها به عقل و درك ناچيز خود مغرور شود و پيروى از راهنماى واقعى ننمايد ، روشنائيهاى زندگيش هم به تاريكيها مبدّل خواهد گشت . براى توضيحات بيشتر در بارهء مقام آل محمّد عليهم السّلام مراجعه شود به ج 2 ص 272 تا ص 281 و ج 5 ص 250 و ص 251 و ج 14 ص 123 تا ص 126 و از ص 129 تا 132 .\r\n","description":"","footnote":"","page_name":" 88 ","page_number":88},
  {"content":"\r\n\r\n101 - و من خطبة له عليه السلام و هي إحدى الخطب المشتملة على الملاحم\r\nالحمد للَّه الأوّل قبل كلّ أوّل ، و الآخر بعد كلّ آخر ، و بأوّليّته وجب أن لا أوّل له ، و بآخريّته وجب أن لا آخر له ، و أشهد أن لا إله إلَّا اللَّه شهادة يوافق فيها السّرّ الإعلان ، و القلب اللَّسان . أيّها النّاس ، لا يجرمنّكم شقاقي ، و لا يستهوينّكم عصياني ، و لا تتراموا بالأبصار عند ما تستمعونه منّي . فو الَّذي فلق الحبّة ، و برأ النّسمة ، إنّ الَّذي أنبّئكم به عن النّبيّ الأمّيّ صلَّى اللَّه عليه و آله ، ما كذب المبلَّغ ، و لا جهل السّامع . لكأنّي أنظر إلى ضلَّيلقد نعق بالشّام ، و فحص براياته في ضواحي كوفان . فإذا فغرت فاغرته ، و اشتدّت شكيمته ، و ثقلت في الأرض وطأته ، عضّت الفتنة أبناءها بأنيابها ، و ماجت الحرب بأمواجها ، و بدا من الأيّام كلوحها ، و من اللَّيالي كدوحها . فإذا أينع زرعه ، و قام على ينعه ، و هدرت شقاشقه ، و برقت بوارقه ، عقدت رايات الفتن المعضلة ، و أقبلن كاللَّيل المظلم ، و البحر الملتطم . هذا ، و كم يخرق الكوفة من قاصفو يمرّ عليها من عاصف و عن قليل تلتفّ القرون بالقرون ، و يحصد القائم ، و يحطم المحصود\r\n","description":"","footnote":"","page_name":" 89 ","page_number":89},
  {"content":"\r\n\r\nترجمهء خطبهء صد و يكم\r\nاين يكى از خطبه هايى است كه شامل ملاحم ( حوادث بزرگ در طوفان فتنه‌ها ) است .\r\nحمد مر خداى را است كه اوّل پيش از همهء اوّلها استو آخر بعد از همهء آخرها استو اوّليّت مطلقهء او است كه اوّل نداشتن او را ايجاب مىنمايدو آخريّت مطلقهء او است كه آخر نداشتن او را ايجاب مىكندو من شهادت مىدهم به اين كه خدائى جز او نيست ، شهادتى كه نهان آدمى در آن ، با ظاهرش موافقو قلبش با زبانش متّحد باشد اى مردم ، خصومت شما با [ شخص 
  ] من ، باعث تكذيب من نباشدو نافرمانى با من ، شما را متحيّر و سر درگم ننمايدو در آن موقع كه خبرهاى شگفت انگيز [ مانند اخبار غيبى 
  ] را از من مىشنويد به يكديگر چشم نيندازيد ( چشمك نزنيد ) زيرا سوگند به آن خدائى كه دانه را شكافتو انسانها را آفريدخبرى كه بشما مىدهم از پيامبر امّى صلَّى اللَّه عليه و آله و سلَّم استنه آن تبليغ كننده دروغ گفته است و نه شنونده ( خود امير المؤمنين عليه السّلام ) نادان بوده استمن چنان مىبينم شخصى را كه سخت گمراه استكه در شام عربده كشيده و جايگاهى براى پرچمهاى خود در اطراف كوفه گرفته استتا آن گاه كه دهانش باز شودو مقاومت و قدرت و امتناعش سخت گرددو گامهاى او بر زمين سنگينى كندو در آن هنگام فتنه و آشوب ، فرزندان خود را با دندانهايش بگزدو جنگ با امواج خود ، سر بكشدو از روزهاى آن دوران چهره اى خشن و عبوس آشكار گرددو از شبهايش اثر زخمهاى آنها بروز نمايد در آن هنگام كه كاشته اش بكمال برسد و در حدّ كمال خود بايستدو شقشقه‌هاى او بصدا در آيدو اسلحهء برّاق او درخشيدن بگيرددر اين موقع است كه پرچمهاى فتنه هاى\r\n","description":"","footnote":"","page_name":" 90 ","page_number":90},
  {"content":"\r\nسخت و ناتوان كننده بسته و آماده شوندو مانند شب تاريكو درياى متلاطم به حركت در آيند و روى بياورنداين مطالب را دريابو چه بسا بادهاى تندوز كه كوفه را به درد و بشكافدو بادهائى نيرومند و جهنده از كوفه بگذردو در اندك زمانى دو گروه به يكديگر بپيچند ( شاخ بشاخ شوند ) آن كسى كه [ در آن آشوب 
  ] ايستاده است [ نيرومند است 
  ] درو شود 35 و درو شده [ ضعيف 
  ] نابود گردد\r\n","description":"","footnote":"","page_name":" 91 ","page_number":91},
  {"content":"\r\n\r\nتفسير عمومى خطبهء صد و يكم\r\n2 ، 5 - الحمد للَّه الأوّل قبل كلّ اوّل ، و الآخر بعد كلّ آخر و باوّليّته وجب ان لا اوّل له و بآخريّته وجب ان لا آخر له ( حمد مر خداى را است كه اول پيش از همهء اولها و آخر بعد از همهء آخرها است و اوّليّت مطلقهء او است كه اوّل نداشتن او را ايجاب مىكند و آخريّت مطلقهء او است كه آخر نداشتن او را ايجاب مىنمايد . )\r\n\r\nاوست اوّل بىاوّل و آخر بىآخر\r\nاين مبحث در مجلَّد يازدهم از صفحهء 45 تا صفحهء 49 و در مجلَّد سيزدهم از صفحهء 215 تا صفحهء 217 و در مجلَّد پانزدهم از صفحهء 279 تا 288 آمده است .\r\nمطالعه كنندگان محترم مىتوانند به آن مجلَّدات هم مراجعه فرمايند .\r\nدر اينجا بيك مطلب با اهمّيّت اشاره مىكنيم و آن اينست كه تعبير امير المؤمنين در توصيف خدا با مفهوم اوّل ، براى تفهيم مردم است چنان كه در قرآن مجيد آمده است :\r\n","description":"","footnote":"","page_name":" 92 ","page_number":92},
  {"content":"\r\n* ( هُوَ الأَوَّلُ وَالآخِرُ وَالظَّاهِرُ وَالْباطِنُ وَهُوَ بِكُلِّ شَيْءٍ عَلِيمٌ ) * .\r\n( او ( خدا ) است اوّل و آخر و [ او است 
  ] ظاهر و باطن و او به همه چيز دانا است . ) نه اين كه واقعا خداوند سبحان با دو مفهوم اوّل و آخر به معناى آغاز و انجام ، قابل توصيف است ، زيرا اين دو مفهوم به معناى معمولى در دو نقطه از امتداد و دو نقطه از سلسلهء مركَّب از رويدادها تصوّر ميشوند كه يكى آغاز آن امتداد يا سلسله است و دومى پايان آن ، و بقيّهء امتداد و سلسله را نقاط وسط تشكيل مىدهند و جاى ترديد نيست كه اگر ما خدا را مانند دو نقطهء آغاز و انجام امتدادها و سلسلهء هستى قرار بدهيم ، آن ذات اقدس را در امتداد و سلسله اى متعيّن و محدود ساخته‌ايم كه قطعا به جهت داشتن آغاز و پايان و حدّ وسط محدود مىباشد . و خداوند سبحان ما فوق هستى است با امتداد و سلسلهء موجوداتى كه هستى دارد . چنان كه نمىتوان گفت : تعقّل رياضيدان آغاز عمل رياضى است و انديشهء يك مهندس آغاز نقشه اى است كه او مىكشد ، همچنان نمىتوان گفت : خداوند آغاز و انجام هستى است بطورى كه هستى حدّ وسط آن بوده باشد . خلاصه چنان كه در بالا اشاره كرديم معناى اوّل و آخر ، هم در آيهء شريفه و هم در سخنان امير المؤمنين عليه السّلام به معناى معمولى آن دو نيست ، بلكه به معناى احاطهء مطلقهء آن ذات اقدس بر همهء موجودات و تقدّم وجود او بر همهء مقدّمها و بقاى لا يزالى او پس از همهء موجودات متأخّر و لاحق به سلسلهء هستى مىباشد .\r\n6 ، 7 - و اشهد ان لا إله إلَّا اللَّه شهادة يوافق فيها السّرّ الإعلان و القلب اللَّسان ( و من شهادت مىدهم به اين كه خدائى جز او نيست ، شهادتى كه نهان آدمى در آن با ظاهرش موافق و قلبش با زبانش متّحد باشد . )\r\n\r\nدر شهادت بوحدانيّت خدا ، بايد نهان با آشكار و قلب با زبان توافق داشته باشند .\r\nشايد به جرأت بتوان گفت كه چنان كه وجود خداوندى منكر واقعى ندارد ،\r\n","description":"","footnote":"","page_name":" 93 ","page_number":93},
  {"content":"\r\nهمانطور وحدانيّت خداوند ذو الجلال نمىتواند مورد انكار و ترديد واقعى قرار بگيرد .\r\nآنچه كه مهمّ است اينست كه شهادت به وجود خداوندى و وحدانيّت او نتيجهء واقعى اعتقاد به آن دو بوده باشد ، يعنى همانطور كه امير المؤمنين عليه السّلام مىفرمايد ، شهادت بايد از اعماق قلب سر بكشد و درون و برون انسانى در آن شهادت با يكديگر توافق داشته باشند .\r\n\r\nوجود خدا و وحدانيّت او منكر واقعى ندارد .\r\nاين كه گفتيم وجود خدا و وحدانيّت او منكر واقعى ندارد مقصود اين نيست كه هيچ احدى پيدا نمىشود كه انكار خدا و وحدانيّت او را ننمايد ، بلكه مقصود اين نيست كه اگر ذهن شخص منكر و مردّد را از تخيّلات و سفسطه‌ها و قضاياى وهمى خالى كنيد و او را با فطرت صاف و ذهن روشن ، بدون اين كه كارى كنيد كه لجاجت در او انگيخته شود ، با جهان درونى و برونى و با نظم و قانونى كه در آن دو قلمرو جريان دارد آشنا بسازيد ، محال است كه از انكار به ترديد و از ترديد به پذيرش حركت ننمايد . اينست معناى آياتى در قرآن مجيد كه مىفرمايد : * ( وَلَئِنْ سَأَلْتَهُمْ مَنْ خَلَقَ السَّماواتِ وَالأَرْضَ وَسَخَّرَ الشَّمْسَ وَالْقَمَرَ لَيَقُولُنَّ الله ) * . ( 1 ) \r\n( و اگر از آنان بپرسى كيست كه آسمان و زمين را آفريده و آفتاب و ماه را تسخير نموده است ، قطعا خواهند گفت : اللَّه . ) * ( وَلَئِنْ سَأَلْتَهُمْ مَنْ نَزَّلَ مِنَ السَّماءِ ماءً فَأَحْيا بِه الأَرْضَ مِنْ بَعْدِ مَوْتِها لَيَقُولُنَّ الله ) * . ( 2 )  و اگر از آنان بپرسى كيست كه آب از آسمان فرستاد و زمين را پس از موت ( ركود ) بوسيلهء آن ، احياء كرد ، قطعا خواهند گفت : اللَّه . )\r\n","description":"","footnote":" ( 1 ) العنكبوت آيهء 61 .  ( 2 ) العنكبوت آيهء 63 . ","page_name":" 94 ","page_number":94},
  {"content":"\r\nاين مضمون در سورهء لقمان آيهء 25 و الزّمر آيهء 38 و الزّخرف آيهء 9 نيز آمده است . بديهى است كه هيچ منكر و مردّدى بمجرّد شنيدن سؤال مزبور نمىگويد : آفرينندهء آسمانها و زمين و مسخّر كنندهء آفتاب و ماه و فرستندهء آب از آسمان و احياء كنندهء زمين خدا است . زيرا تخيّلات و سفسطه‌ها و حجابهائى در درون شخص منكر يا مردّد وجود دارد كه باعث پيدا كردن حالت انكار و تردّد در وى گشته است .\r\nو چون امور مزبوره حالات ذهنى بىاساس و بىمدرك و خلاف عقل سليم مىباشند ، لذا بطلان همهء آنها با تحليل صحيح منطقى و بررسى و نقد علمى آشكار گشته ، هيچ چاره اى نخواهد داشت ، مگر اين كه اعتراف به وجود خداوندى بنمايد . بعنوان نمونه شرائط ذهنى برخى از اشخاصى را كه مىگويند : اعتقادى بوجود خدا ندارند يا وحدانيّت او را نمىپذيرند در اينجا مىآوريم : 1 - گرفتارى ذهنى در مقولهء الفاظ ، يعنى اشخاصى هستند كه بوجود يك حقيقت بزرگ كه عالم هستى مستند به آن است اعتراف دارند ، ولى از به كار بردن كلمهء اللَّه ، خدا ، تارى ، گاد ، ديو ، بوك و غير ذلك كه مفهوم اعلاى تجرّد و بىنيازى مطلق و شاهد و ناظر همهء اعمال انسان و اراده كنندهء رشد و كمال انسانى را دارا است ، وحشت نموده ، مىگويند : ما به يك نيروى بزرگ ، طبيعت ، عامل زيربنا ، دهر ، مادّهء مطلق و غير ذلك معتقديم ، در صورتى كه اگر از اين اشخاص بپرسيد كه اين مفاهيم را براى شما توضيح بدهند و اصالت و واقعيّت آنها را اثبات نمايند ، مسائل و مفاهيم و اصولى را مطرح خواهند كرد كه كاملا قابل تطبيق بر خداى ازلى و ابدى و ما فوق و آفرينندهء عالم هستى مىباشد . طرز تفكَّر اين اشخاص داستان « انگور و اوزوم و عنب » را به ياد مىآورد .\r\n2 - اشخاصى هستند كه بدون توجّه ، واقعيّات محسوس متحرّك از « كون به فساد » و از « فساد به كون » و وابسته به قوانين را بقدرى بالا مىبرند و با صفاتى آنها را توصيف مىكنند كه تا حدّ خدائى مىرسانند از محدود ، نامحدود درميآورند و از متناهى ، نامتناهى . از محتاج ، بىنيازى مطلق و از موضوع حركت و سكون ، حقيقتى ما فوق حركت و سكون استنتاج مىنمايند و از اين راه فطرت و وجدان خدا جوى خود را خاموش مىسازند و دلائل علمى متقن را كه خدا و وحدانيّت او را با وضوح كامل اثبات مىنمايند ، ناديده مىگيرند\r\n","description":"","footnote":"","page_name":" 95 ","page_number":95},
  {"content":"\r\n3 - ناراحتىها و ناگواريهائى كه انسانها را در خود فرو برده است ، مانند بيماريها ، زلزله‌ها ، سيلها ، آتشفشانى كوهها ، جنگ و كشتارها ، نارسائىهاى اقتصادى ، رفاه و آسايش مردم بىاصل و حيوان صفت ، و زجر و شكنجه و محروميّتهائى كه گريبانگير انسانهاى وارسته و داراى فضائل اخلاقى است ، موجب رويگردان شدن عدّه اى از اشخاص سطح نگر مىباشد ، اگر چه داراى مطالعات علمى هم هستند . پاسخ اين ساده لوحان [ كه ناآگاهانه مادّهء خام براى مكتب سازان توجيه شده بسوى مقاصد مخالف واقعيّتها مىسازند و تحويل مىدهند 
  ] اين است كه واقعيّتهاى جهان هستى و نظم و قانون بر مبناى خواسته‌ها و تمنّيات و خوشىهاى من و تو قرار نگرفته است كه در صورت تماسّ ناخوشىها و ناگواريها با وجود ما ، آن واقعيّتها و نظم را مورد انكار و مسخره قرار بدهيم نابكارانه تر از اين سطح نگريها كه ناشى از خودخواهىها است ، آنست كه بعضى از مدّعيان معرفت انجام مىدهند كه از هنر بيان شعرى هم برخوردارند .\r\n\r\nبراى اشباع خودخواهى ، تا خود فروشى كه نتيجهء مستقيم خودنمائى است پيش مىروند\r\nو بدين ترتيب از هستى ، نيستى حاصل مىدارند و از صيانت ذات ميوه اى بنام اعدام ذات مىچينند آيا براستى ابو العلاء معرّىها ، كاموها ، هدايتها ، [ نه در همهء آثارشان و نه در همهء اوقات زندگيشان 
  ] مشمول جريان فوق ( از هستى ، نيستى در آوردن ) براى ارائهء هنر بيان نيستند ابو العلاء مىگويد :\r\n\r\nأمّا اليقين ، فلا يقين و إنّما\r\nأقصى اجتهادى أن أظنّ و أحدسا\r\n\r\n( امّا يقين ، يقينى وجود ندارد و جز اين نيست كه نهايت كوشش من اينست كه گمان و حدسى بدست بياورم . ) امّا خودنمائى اين شاعر اديب مطَّلع از ادبيّات عرب ولى بىاطَّلاع از علوم انسانى و فلسفه و حكمت ، در اينست كه مىخواهد بگويد : من از كثرت معلومات و انديشه‌ها و آگاهىهاى فراگير در بارهء عالم هستى به درجه اى رسيده‌ام كه ديگر هيچ\r\n","description":"","footnote":"","page_name":" 96 ","page_number":96},
  {"content":"\r\nمسأله اى براى من يقينى نمىباشد و من از همهء فلاسفه و حكماى بزرگ دنيا بالاتر رفته‌ام كه از ابراز حيرت در دستگاه هستى كه مقام بسيار والائى است امتناع مىكردند امير عنصر المعالى كيكاوس بن اسكندر بن قابوس بن وشمگير در عبارت زير مطلبى بسيار مهمّ از شيخ فلاسفهء يونان - سقراط - نقل مىكند كه بسيار بسيار آموزنده است : « و سقراط با دانائى خود مىگويد كه اگر من نترسيدمى كه بعد از من بزرگان اهل خرد در من عيب كنند و گويند كه سقراط همهء دانش جهان را بيك بار دعوى كرد ، مطلق بگفتمى كه من هيچ ندانم و عاجزم و ليكن نتوانم گفتن كه از من دعوى بزرگ باشد .\r\nابو شكور بلخى خود را بدانش ستايد ، مىگويد :\r\n\r\nتا بدانجا رسيد دانش من\r\nكه بدانم همى كه نادانم «\r\n ( 1 )  بسيار خوب ، حالا آقاى ابو العلاء ، آقاى كامو ، آقاى هدايت ، بفرمائيد ببينيم مطالعات و انديشه‌هاى شما در بارهء جهان هستى با آن سطوح و ابعاد بيكرانش و در بارهء مغزهائى كه در شرق و غرب و در گذشته و حال حاضر در بارهء عالم هستى و ابعاد آن انديشيده و نظريّاتى داده‌اند ، به چه كمّيّت و كيفيّت بوده است آيا نمىدانيد كه براى آگاهىهاى نسبى از يك رشته از هزاران رشته‌هاى علوم انسانى و يا غير انسانى يك عمر معمولى كفايت نمىكند آيا نمىدانيد كه براى اطَّلاع از تراوش فكرى يك متفكَّر مانند ابو ريحان بيرونى ، ابو معشر بلخى ، ابن سينا ، ابن رشد ، موسى خوارزمى ، فيلون اسكندرى ، صدر المتألَّهين و مير داماد همهء ساليان يك عمر معمولى كافى نيست با اين حال آقاى شاعر خودنما ، چگونه ادّعا مىكنى كه نمىتوان در بارهء واقعيّات جهان هستى ، يقين حاصل كرد مگر عمر شما ميليونها سال و مغز شما ميليونها برابر مغز ابن سينا و ابن خلدون است كه بتوانى چنان ادّعائى را راه بيندازى اين گونه اشخاص كه با معلومات بسيار ناچيز و انديشه‌هاى نارسا در صدد انكار واقعيّات يا ترديد در بارهء آنها برمىآيند ، در حقيقت - از توجّه به فطرت و وجدان ناب به اين بهانه كه كار آنها دريافت ساده است ، رويگردان شده ، و در مراحل اوّليّهء تعقّل نظرى بدون وصول بمراحل عالى تعقّل [ كه در واقع به فعليّت رسانندهء سرمايهء فطرت و وجدان هم مىباشد 
  ] دور خود طواف مىنمايند\r\n","description":"","footnote":" ( 1 ) . نصيحت نامه معروف به قابوس نامه - امير عنصر المعالى كيكاوس بن . . . وشمگير ص 23 . ","page_name":" 97 ","page_number":97},
  {"content":"\r\n4 - گروهى ديگر را مىشناسيم كه اصلا در بارهء مفهوم خدا و صفات جلال و جمال او و مخصوصا در وحدانيّت آن ذات اقدس ، فكرى نكرده‌اند و معرفت آنان در بارهء مسائل فوق از يك عدّه شناختهاى تقليدى و يا ناقص به جهت نگاه‌هاى تحقير آميز در بارهء آن مسائل و ديگر عوامل ، تجاوز نمىكند .\r\nاين گروه قربانى نارسائى علم و معرفتشان در بارهء خدا و صفات او مىباشند . به اين معنى كه وقتى از آنان بخواهيد : خدائى را كه مورد انكار يا ترديد شما قرار گرفته است ، براى ما توصيف كنيد ، در پاسخ مطالبى بس كودكانه بشما تحويل خواهند داد كه گوش دادن يا مطالعه كردن آنها جز صرف بيهودهء عمر ، ثمرى ديگر در بر ندارد . اينان نمىخواهند با مقدارى تحمّل كنار كشيدن ذهن خود از تخيّلات و توهّمات و مغالطه‌هاى فريبنده ، با واقعيّتها روياروى شوند . يعنى اينان بقدرى در جاذبهء تخيّلات و توجيهات غير منطقى و سفسطه هايى [ كه فقط براى نابود ساختن احساس برين مسؤوليّت در اين دنيا بوجود مىآيند 
  ] قرار مىگيرند كه خود را از خداى ابراهيم و موسى و عيسى و محمّد بن عبد اللَّه صلوات اللَّه عليهم أجمعين محروم مىسازند . دريافت اينان خداى علىّ بن ابي طالب عليه السّلام را همان قدر امكان پذير است ، كه دريافت صحيح من براى يك خود پرست - كه قطعا براى او شناخت من امكان پذير است ، ولى دست از خود پرستى برداشتن بسيار دشوار ، مگر جهش و انقلابى در مغز او بوجود بيايد و يا يك عامل بسيار نيرومندى ، تكامل تدريجى چنان مغزى را به عهده بگيرد .\r\n5 - بعضى ديگر را مىبينيم كه دلائل كسانى را كه با نظر مثبت به الهيّات مىنگرند ، نمىپسندند [ يا بدانجهت كه مخالف احساسات آنان مىباشد و يا از آن جهت كه مخالف عقائدى است كه محكم به آن چسبيده‌اند 
  ] و در نتيجه در صدد نفى مسائل الهيّات برمىآيند چارهء صحيح اينست كه بايد در شرايط ذهنى اين گونه اشخاص بينديشيم كه آيا واقعا آنان با اين كه مىدانند ممكن است احساساتشان واقعيّتها را از آنان دور نمايد ، باز آن احساسات را با ارزش مطلق مىپذيرند و آيا آنان واقعا آن عقيده را مىپذيرند كه مىگويد : اگر مقدارى از دلائل اثبات كنندهء يك حقيقت مورد ترديد قرار گرفت ، همين ترديد براى نفى مطلق آن حقيقت كافى است يا بر فرض اين كه همهء آن دلائل اثبات كننده مورد ترديد قرار بگيرد ، نفى يك حقيقت در ميدان بىنهايت\r\n","description":"","footnote":"","page_name":" 98 ","page_number":98},
  {"content":"\r\nهستى با محدوديت حواس و عوامل ذهنى قطعا ضد منطق واقعيابى نمىباشد\r\n8 ، 14 - ايّها النّاس ، لا يجرمنّكم شقاقى ، و لا يستهوينّكم عصيانى و لا تتراموا بالأبصار عند ما تسمعونه منّى ، فو الَّذى فلق الحبّة و برأ النّسمة إنّ الَّذى انبّئكم به عن النّبىّ الامّىّ صلَّى اللَّه عليه و آله ، ما كذب المبلَّغ و لا جهل السّامع ( اى مردم ، خصومت شما با شخص من ، باعث تكذيب من نباشد و نافرمانى با من شما را متحيّر و سرگرم ننمايد و در آن موقع كه خبرهاى شگفت انگيز از من مىشنويد [ مانند اخبار غيبى 
  ] به يكديگر چشم نيندازيد [ چشمك نزنيد 
  ] زيرا سوگند بخدائى كه دانه را شكافت و نفوس انسانى را آفريد ، خبرى كه بشما مىدهم از پيامبر امّىّ صلَّى اللَّه عليه و آله و سلَّم است . نه تبليغ كننده ( پيامبر اكرم ) دروغ گفته و نه شنونده ( خود امير المؤمنين عليه السّلام ) نادان بوده است . )\r\n\r\nاختلاف و خصومت با علىّ بن ابي طالب عليه السّلام يا معلول نادانى بوده است و يا خودخواهى در درجهء خودپرستى .\r\nاى مردم ، فرض كنيم كه شما درجات عالى علم و معرفت را طىّ نكرده‌ايد ، و فرض كنيم كه شما تاكنون از مشاهدهء انسانهاى متنوّع و فرو رفتن در رويدادهاى گوناگون زندگى ، اطَّلاعاتى در بارهء اصول عالى « حيات معقول » بدست نياورده‌ايد ، آيا اين قدر هم نمىدانيد كه عدالت با ظلم متفاوت است عدالت موجب نظم عالى و بقاى اجتماع و ظلم ويران كنندهء آن است آيا اين قدر هم نمىدانيد كه صدق و صفا عامل رشد فرد و اجتماع است و كذب و آلودگى موجب سقوط انسان در هر دو قلمرو مزبور است آيا علم با جهل تضادّ ندارد آيا علم نيست كه بهمراه عمل صالح ، سعادت زندگى محدود اين دنيا و حيات ابدى آن دنيا را در اختيار انسان مىگذارد اين مبانى\r\n","description":"","footnote":"","page_name":" 99 ","page_number":99},
  {"content":"\r\nاصلى را در نظر بگيريد و آن گاه در بارهء من بينديشيد كه آيا من در ميان شما با محض عدالت رفتار نكرده‌ام آيا كمترين ظلم و تعدّى از من سراغ داريد آيا همهء ساليان عمرم را در راه برقرارى عدالت در اجتماع سپرى نكرده‌ام آيا من بزرگترين مبارز جهل نيستم آيا صبح و شام ، در زندگى معمولى ، در حال جنگ و پيكار ، در هنگام عبادت ، در مديريّت اجتماعى ، با هر وسيلهء ممكن علم را ترويج ننموده‌ام آيا يك لحظه حتّى در ناچيزترين موقعيّت ، شما از من خلاف صدق و صفا ديده‌ايد مگر من نمىدانم دروغ و دغل چه نتايج بدى نصيب آدمى مىنمايد بلى ، خداوند هستى آفرين و دانا به آشكار و نهان شاهد است كه من همهء ساليان عمرم را با صدق و صفا و عدالت و معرفت گذرانده‌ام ، چنين شخصى هرگز نه خلاف واقع مىگويد و نه مرتكب خلاف واقع مىگردد .\r\nمن در همهء حالات با خدا در ارتباطم ، او را مىبينم و درمىيابم و سختى خصومت او را با دروغگويان به خوبى مىدانم . پس در گفتار من ترديدى به خود راه ندهيد و نافرمانى با من گيج و كلافه تان ننمايد ، همچنان كه در كردار من كوچكترين خلاف اصول انسانى - الهى نديده‌ايد [ و اگر من و شما تا آخرين لحظات دنيا زندگى كنيم ، در سايهء لطف خداوندى هيچ خطائى از من نخواهيد ديد 
  ] . بنا بر اين ، به چه علَّت وقتى كه من سخنانى در بارهء جريانات پشت پردهء ظاهرى ( عالم غيب ) مىگويم ، به يكديگر چشمك مىزنيد آيا تصوّر مىكنيد فرزند ابي طالب كه ارتباط مستقيم با خدا دارد ، خلاف واقعى بر زبان بياورد ، حاشا و حاشا . آرى ، شما در آن موقعى كه من از پشت پرده خبر مىدهم ، بايد با شگفتى شديد به روى يكديگر بنگريد و چشمك بزنيد و با گردش خاصّ چشمهايتان تبادل جهل نماييد ، زيرا شما كه علل و روابط رويدادهاى روى پرده را نمىفهميد ، چگونه مىتوانيد واقعيّات پشت پرده را بفهميد اى قربانيان جهل و خودپسندى ، من آن اخبار غيبى را از خودم نمىگويم ، بلكه سوگند بخدائى كه دانه را مىشكافد و سوگند بآفرينندهء انسانها ، من آنها را از پيامبر فرا گرفته و بشما ابلاغ مىنمايم . چرا نمىپذيريد و چرا انكار يا ترديد مىكنيد علَّت ترديد و انكار شما مقايسه اى است كه ميان من و خودتان مىكنيد و نمىدانيد كه نبايد كار پاكان را با خود مقايسه نماييد . تشابه ظاهرى عضوى شما را فريب ندهد ، زيرا -\r\n\r\nآن يكى شير است اندر باديه\r\nوين يكى شير است اندر باديه\r\n\r\n","description":"","footnote":"","page_name":" 100 ","page_number":100},
  {"content":"\r\n15 ، 30 - لكأنّى أنظر إلى ضلَّيل قد نعق بالشّام و فحص براياته فى ضواحى كوفان ، فإذا فغرت فاغرته و اشتدّت شكيمته و ثقلت فى الأرض وطأته ، عضّت الفتنة أبنائها بأنيابها و ماجت الحرب بأمواجها و بدا من الأيّام كلوحها و من اللَّيالى كدوحها ، فإذا أينع زرعه و قام على ينعه و هدرت شقاشقه و برقت بوارقه ، عقدت رايات الفتن المعضلة و أقبلن كاللَّيل المظلم و البحر الملتطم ( البتّه چنان مىبينم شخصى را كه سخت گمراه است كه در شام عربده كشيده و جايگاهى براى پرچمهاى خود در اطراف كوفه گرفته است ، تا آن گاه كه دهانش باز شود و مقاومت و امتناعش سخت گردد و گام گذاشتن او بر زمين سنگينى كند و در آن هنگام فتنه و آشوب ، فرزندان خود را با دندانهايش بگزد و جنگ با امواج خود سر بكشد و از روزهاى آن دوران چهرهء خشن و عبوس آشكار شود و از شبهايش اثر زخمهاى آنها بروز نمايد . در آن هنگام كه كاشته اش به حدّ كمال رسد و در حدّ كمال خود بايستد و شقشقه‌هاى او به صدا در آيد و اسلحهء برّاق او درخشيدن بگيرد ، در اين موقع است كه پرچمهاى فتنه بسيار سخت و عاجز كننده بسته و آماده شوند و مانند شب تاريك و درياى متلاطم به حركت در آيند و روى بياورند . )\r\n\r\nگمراهى كه در شام عربده مىكشد و پرچم در اطراف كوفه مىزند .\r\nشارحان نهج البلاغه در بارهء تعيين اين گمراه نظرات مختلف داده‌اند . ابن ميثم بحرانى و ميرزا حبيب اللَّه هاشمى خوئى نظر ابن ابى الحديد را ترجيح داده‌اند .\r\nنظر اين شارح بقرار زير است : « و اين گمراه كنايه است از عبد الملك بن مروان ، زيرا اين صفتها و علامتها كه امير المؤمنين عليه السّلام فرموده است ، در عبد الملك كاملتر از غير او است . زيرا عبد الملك موقعى كه مردم را به پذيرش رياست خود دعوت كرد ، در شام قيام نمود و\r\n","description":"","footnote":"","page_name":" 101 ","page_number":101},
  {"content":"\r\nاينست معناى عربده و نعرهء او . و او بود كه پرچمهاى خود را در كوفه جايگير نمود - گاهى با حركت خود بسوى عراق ، كه رفت و مصعب را كشت و گاهى با امرائى كه در كوفه نصب كرد ، مانند برادرش بشر بن مروان و غير از او ، تا اين كه امر به حجّاج بن يوسف منتهى گشت و در اين زمان بود كه مقاومت و قدرتش شديد شده و گامهاى او بر زمين سنگينى نموده است و در اين موقع بود كه امر ( زندگى مردم ) بسيار بسيار سخت شد و فتنه‌ها با خوارج و عبد الرّحمن بن اشعث متراكم گشت . هنگامى كه امر عبد الملك كامل شد ، [ و اينست معناى اينع زرعه 
  ] به هلاكت رسيد و پرچمهاى فتنه‌هاى سخت و ناتوان كننده بعد از وى بسته و آماده شد ، مانند جنگهائى كه فرزندان او با بنى المهلب و با زيد بن علىّ عليه السّلام به راه انداختند ، و مانند فتنه هايى كه در روزگار يوسف بن عمر و خالد قسرى و عمر بن هبيره و غير آنان در كوفه بوقوع پيوست و مانند ديگر ظلم و تعدّىها و ريشه كن كردن اموال و از بين بردن مردم . « ( 1 )  32 ، 36 - و كم يخرق الكوفة من قاصف و يمرّ عليها من عاصف ، و عن قليل تلتفّ القرون بالقرون ، و يحصد القائم و يحطم المحصود ( و چه بسا بادهاى تندوز كه كوفه را به درد و بشكافد ، و بادهائى نيرومند و جهنده از كوفه بگذرد ، و در اندك زمانى مردم [ يا دو گروه 
  ] بهم بپيچند ( شاخ بشاخ شوند ) آن كسى كه در آشوب ايستاده است ( نيرومند است ) درو شود و كسى كه درو شده است ( ناتوان ) نابود گردد . ) ممكن است سخنان امير المؤمنين عليه السّلام بنا بعقيدهء ابن ابى الحديد در بارهء جنگهاى بنى اميّه و بنى عبّاس بوده باشد ، بنا بر اين نظريّه منظور از درو شدگان ، امراى بنىاميّه و منظور از نابود شدگان ، اسرائى از بنى اميّه‌اند كه بدست بنى عبّاس كشته مىشدند . و محتمل است كه مقصود امير المؤمنين عليه السّلام اصل كلَّى فتنه‌ها است كه ايستاده‌ها ( اقوياى ) آنها همان گونه درو ميشوند كه درو شده‌هاى ( ناتوانان ) آنان از بين\r\n","description":"","footnote":" ( 1 ) شرح نهج البلاغه ابن ابى الحديد ج 7 ص 99 . ","page_name":" 102 ","page_number":102},
  {"content":"\r\nمىروند . و اين امر در بارهء جنگهاى بنى عبّاس و بنى اميّه نيز جريان داشته است . اين نظريّه از هاشمى خوئى است و ما بر مبناى اين نظريّه ، جملات را تفسير مىنمائيم .\r\n\r\nاگر ناتوانان در فتنه‌ها نابود ميشوند ، قدرتمندان نيز با داس همان فتنه‌ها درو مىگردند .\r\nقدرت پرستان چنان مست قدرت ميشوند كه همهء قوانين هستى را فراموش مىكنند ، مخصوصا آن قانون كه مىگويد : « هر عملى عكس العملى دارد » و نمىدانند كه -\r\n\r\nبر من است امروز و فردا بر وى است\r\nخون من همچون كسى ضايع كى است\r\nاين جهان كوه است و فعل ما ندا\r\nسوى ما آيد نداها را صدا\r\nگر چه ديوار افكند سايهء دراز\r\nبازگردد سوى او آن سايه باز\r\n\r\nداستان طولانى بشر از اين جهت همانست كه مولوى در پايان داستان شير و نخجيران آورده است كه شير سزاى درندگى خود را بوسيلهء خرگوش كه حيوانيست ضعيف ، مىبيند . در آن داستان تمثيلى ، خرگوش شير را به سر چاهى مىآورد و مىگويد : طعمهء امروز جنابعالى را كه خرگوشى بود ، من مىآوردم ، شيرى در همين جا آن را از من گرفت و رفت توى اين چاه . شير از جسارت آن شير كه طعمهء او را گرفته و توى چاه رفته برآشفت و به خرگوش گفت : آن شير را به من نشان بده تا به او بفهمانم كه جزاى جرأتى كه كرده و طعمهء مرا از تو گرفته است چيست خرگوش گفت : اى شير عزيز ، من از آن شير مىترسم ، تو مرا به بغل خود بگير ، تا با هم آن شير خرگوش به بغل را كه توى چاه است ببينيم . شير خرگوش را بغل كرد و آمد از لبهء چاه تماشا كرد و ديد شيرى خرگوش به بغل در ته چاه است\r\n\r\nشير عكس خويش ديد از آب تفت\r\nشكل شيرى در برش خرگوش زفت\r\nچون كه خصم خويش را در آب ديد\r\nمر ورا بگذاشت و اندر چه دويد\r\nدر فتاد اندر چهى كاو كنده بود\r\nز ان كه ظلمش بر سرش آينده بود\r\nچاه مظلم گشت ظلم ظالمان\r\nاين چنين گفتند جملهء عالمان\r\nهر كه ظالمتر چهش با هولتر\r\nعدل فرموده است بدتر را بتر\r\nاى كه تو از ظلم چاهى مىكنى\r\nاز براى خويش دامى مىتنى\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nبر ضعيفان گر تو ظلمى مىكنى\r\nدان كه اندر قعر چاه بىبنى\r\nگرد خود چون كرم پيله بر متن\r\nبهر خود چه مىكنى اندازه كن\r\nمر ضعيفان را تويى خصمى مدان\r\nاز نبى إذ جاء نصر اللَّه بخوان\r\nگر تو پيلى خصم تو از تو رميد\r\nنك جزا طيرا ابابيلت رسيد\r\nگر ضعيفى در زمين خواهد امان\r\nغلغل افتد در سپاه آسمان\r\nگر بدندانش گزى پر خون كنى\r\nدرد دندانت بگيرد چون كنى\r\nشير خود را ديد در چه وز غلوّ\r\nخويش را نشناخت آن دم از عدوّ\r\nعكس خود را او عدوى خويش ديد\r\nلا جرم بر خويش شمشيرى كشيد\r\nاى بسا ظلمى كه بينى در كسان\r\nخوى تو باشد در ايشان اى فلان\r\nاندر ايشان تافته هستىّ تو\r\nاز نفاق و ظلم و بد مستىّ تو\r\nآن توئى و آن زخم برخود مىزنى\r\nبر خود آن دم تار لعنت مىتنى\r\nدر خود اين بد را نمىبينى عيان\r\nورنه دشمن بوده اى خود را بجان\r\nحمله بر خود مىكنى اى ساده مرد\r\nهمچو آن شيرى كه برخود حمله كرد\r\nچون به قعر خوى خود اندر رسى\r\nپس بدانى كز تو بود آن ناكسى\r\nشير را در قعر پيدا شد كه بود\r\nنقش او آن كش دگر كس مىنمود\r\n\r\n","description":"","footnote":"","page_name":" 104 ","page_number":104},
  {"content":"\r\n\r\n102 - و من خطبة له عليه السلام تجري هذا المجرى و فيها ذكر يوم القيامة و أحوال الناس المقبلة يوم القيامة\r\nو ذلك يوم يجمع اللَّه فيه الأوّلين و الآخرين لنقاش الحساب و جزاء الأعمال خضوعا ، قياما ، قد ألجمهم العرق ، و رجفت بهم الأرض ، فأحسنهم حالا من وجد لقدميه موضعا ، و لنفسه متّسعا . حال مقبلة على الناس و منها : فتن كقطع اللَّيل المظلم ، لا تقوم لها قائمة ، و لا تردّ لها راية ، تأتيكم مزمومة مرحولة : يحفزها قائدها و يجهدها راكبها ، أهلها قوم شديد كلبهم ، قليل سلبهم ، يجاهدهم في سبيل اللَّه قوم أذلَّة عند المتكبّرين ، في الأرض مجهولون ، و في السّماء معروفون . فويل لك يا بصرة عند ذلك ، من جيش من نقم اللَّه لا رهج له ، و لا حسّ ، و سيبتلى أهلك بالموت الأحمر ، و الجوع الأغبر\r\n","description":"","footnote":"","page_name":" 105 ","page_number":105},
  {"content":"\r\n\r\nترجمهء خطبهء صد و دوم\r\nاين خطبه هم در مجراى خطبهء صد و يكم ( در حوادث بزرگ و پر خطر ) استو در اين خطبه ذكرى از روز قيامت و احوال آيندهء مردم در آن روز است و آن روز ( قيامت ) روزى است كه خداوند همهء مخلوقاتى را كه در اوّل و آخر آمده و در اين دنيا زندگى كرده‌اند ، براى بررسى حسابشانو جزاى اعمالشانجمع مىكند . انسانها در آن روز در حال خضوع و قيامندعرق تا دهانشان جارى گشته و زمين زير پاى آنان خواهد لرزيددر آن روز حال كسى كه محلى براى گذاشتن پاهايش و گشايشى براى نفسش پيدا كند ، بهتر از حال ديگران خواهد بود آينده اى كه در انتظار مردم است ( از جملات اين خطبه است : ) فتنه هايى مانند ظلمتهاى متراكم شب تاريك كه هيچ گروهى به مبارزه با آنها قيام نكند و پرچمى از آنها برنگرددآن فتنه‌ها با وسائل و ابزار كامل بشما روى مىآورندرانندهء آن فتنه‌ها آنها را تحريك مىكند و كسى كه سوار آن فتنه‌ها است آنها را در جريان تشديد مىنمايداهل آن فتنه‌ها مردمى هستند كه آزار و شرارتشان سختو غنيمتى كه از لباس و سلاح كشته شدگان مىبرند اندك استگروهى از جهادگران در راه خدا با آنان مىجنگند كه در نزد متكبّران خوار و پست مىنمايندآن گروه در روى زمين مجهولو در آسمان معروفندواى بر تو اى بصره ، در آن موقع از سپاهى از نقمتهاى خداوندىكه نه گرد و غبارى دارد و نه حسّ و حركتىو به زودى اهل تو اى بصره ، به مرگ سرخو گرسنگى خاك آلود گرفتار خواهند گشت .\r\n","description":"","footnote":"","page_name":" 106 ","page_number":106},
  {"content":"\r\n\r\nتفسير عمومى خطبهء صد و دوم\r\n\r\nروز قيامت ، روز اجتماع همهء انسانها براى بررسى حساب است .\r\nمقدارى از مباحث مربوط به معاد در مجلَّد چهارم از صفحهء 298 تا 304 و مجلَّد پنجم از صفحهء 8 تا 11 و مجلَّد نهم از صفحهء 280 تا 291 و مجلَّد دهم از صفحهء 137 تا 149 و مجلَّد سيزدهم از صفحهء 46 تا 51 و از صفحهء 85 تا 87 و از صفحهء 91 تا 93 و از صفحهء 122 تا 126 و از صفحهء 225 تا 230 مطرح شده است . در اين مورد بحثى در بارهء حساب مطرح مىكنيم : بارها اين مسأله را متذكَّر شده‌ايم كه تكيه به اين توهّم بىاساس : چون نمىبينم پس نيست براى نفى همهء علوم كافى است ، زيرا هيچ كس تا حال نتوانسته است روابط قانونى ميان اشياء در عالم طبيعت را ببيند ، با اين وصف هيچ موضوع و رويدادى در عالم طبيعت وجود ندارد كه بدون رابطهء قانونى با ديگر اشياء در جريان باشد . و همين عموميّت رابطه ميان اشياء است كه انسانها با درك آن ، قوانين و اصول علمى را تنظيم مىنمايند . و نيز هيچ احدى تا كنون پديده‌ها و فعّاليّتهاى روانى و مغزى را نديده است ، مانند ميليونها محفوظات ، اعداد ، تعقّل ، انديشه ، تصوّرات ، تصديقات ، تداعى معانىها ، تجسيمها و تجريدها با انواع گوناگونى كه دارند ، لذائذ و آلام با انواع بسيار مختلفى كه دارند ،\r\n","description":"","footnote":"","page_name":" 107 ","page_number":107},
  {"content":"\r\nولى همهء آنها حقيقت دارند و هر كس ترديدى در وجود آنها داشته باشد ، حقّ اظهار نظر و سخن گفتن در بارهء انسان را ندارد . بنا بر اين ، اگر كسى واقعيّت معاد و حساب در آن روز را به اين دليل كه آنها را نمىبيند ، منكر شود ، بهتر است كه نخست همهء قوانين علمى را منكر شود ، زيرا چنان كه گفتيم : قوانين علمى عبارتند از قضايايى كلَّى كه از جريان روابط ميان اشياء در عالم طبيعت ، استفاده ميشوند و جاى ترديد نيست كه به هيچ وجه روابط قابل مشاهده و لمس نيستند . و نيز چنين شخصى بايد همهء علوم روانى و مغزى را منتفى بداند ، زيرا موضوعات مسائل و قوانين آنها قابل مشاهده نمىباشند .\r\nرباعى زير به شيخ الرّئيس حسين بن عبد اللَّه بن سينا نسبت داده شده است :\r\n\r\nهر هيئت و هر نقش كه شد محو كنون\r\nدر مخزن روزگار ماند مخزون\r\nروزى كه به پايان برسد وضع فلك\r\nاز مخزن غيبش آورد حق بيرون\r\n\r\nيكى ديگر گفته است :\r\n\r\nيا سبو يا خم مىيا قدح باده كنند\r\nيك كف خاك در اين ميكده ضايع نشود\r\n\r\nعمل محاسبه در روز قيامت ، هم از راه ضبط كتابى ( لوحى ) انجام خواهد گرفت و هم از راه منعكس ساختن عينى همهء كارها و سخنان و حركاتى كه از انسان صادر شده است ، و هر دو راه در آيات قرآنى بيان شده است : * ( وَوُضِعَ الْكِتابُ فَتَرَى الْمُجْرِمِينَ مُشْفِقِينَ مِمَّا فِيه وَيَقُولُونَ يا وَيْلَتَنا ما لِهذَا الْكِتابِ لا يُغادِرُ صَغِيرَةً وَلا كَبِيرَةً إِلَّا أَحْصاها وَوَجَدُوا ما عَمِلُوا حاضِراً وَلا يَظْلِمُ رَبُّكَ أَحَداً ) * . ( 1 ) \r\n( و كتاب برنهاده شد . گنهكاران را مىبينى كه از وضعى كه در آن قرار گرفته‌اند ، در وحشتند و مىگويند : اى واى بر ما ، چيست براى اين كتاب كه نه [ حادثهء 
  ] كوچكى را رها كرده و نه حادثهء بزرگى را مگر اين كه آنها را بر شمرده است و حاضر يافتند آنچه را كه كرده‌اند و پروردگار تو به هيچ احدى ظلم نمىكند . )\r\n","description":"","footnote":" ( 1 ) الكهف آيهء 49 . ","page_name":" 108 ","page_number":108},
  {"content":"\r\n* ( فَمَنْ يَعْمَلْ مِثْقالَ ذَرَّةٍ خَيْراً يَرَه . وَمَنْ يَعْمَلْ مِثْقالَ ذَرَّةٍ شَرًّا يَرَه ) * ( 1 )  .\r\n( هر كس كه به وزن ذرّه اى خير انجام بدهد آن را خواهد ديد . و كسى كه به وزن ذرّه اى شرّ انجام بدهد آن را خواهد ديد . ) * ( وَأَنْ لَيْسَ لِلإِنْسانِ إِلَّا ما سَعى . وَأَنَّ سَعْيَه سَوْفَ يُرى ) * . ( 2 ) \r\n( و قطعا نيست براى انسان جز آنچه كه كوشيده است و قطعا به زودى كوشش او ديده خواهد شد . ) اين آيات هر دو نوع ارائهء اعمال انسان را بيان مىدارد . اين كه بعضى از متفكَّران در گذشته گمان مىكردند اعراض و حركتها قابل نقل و بقاء نيستند و همين كه از بين رفتند ، معدوم ميشوند ، نه تنها از ديدگاه علوم امروزى كه همهء آنها را قابل نقل و بقاء نشان مىدهند ، بلكه حتّى متفكَّرانى بزرگ مانند جلال الدّين مولوى و عدّه اى از متكلَّمين دورانهاى گذشته نيز نقل و بقاء اعراض را در اشكال ديگر پذيرفته‌اند ، از آن جمله مولوى است كه با احاطه به آن آراء مىگويد : با اين كه زراعت از مقولهء كار و دارو از مقولهء كيف است ، ولى در صورت جواهر بوجود خود ادامه مىدهند -\r\n\r\nاز زراعت خاكها شد سنبله\r\nداروى مو كرد مو را سلسله\r\nآن نكاح زن عرض بد شد فنا\r\nجوهر فرزند حاصل شد زما\r\nجفت كردن اسب و اشتر را عرض\r\nجوهر كرّه بزائيدن غرض\r\nهست آن بستان نشاندن هم عرض\r\nگشت جوهر ميوه اش اينك غرض\r\nهم عرض دان كيميا بردن به كار\r\nجوهرى زان كيميا گر شد ببار\r\nصيقلى كردن عرض باشد شها\r\nزين عرض جوهر همى يابد صفا\r\nپس مگو كه من عملها كرده ام\r\nدخل آن اعراض را بنما مرم\r\nاين صفت كردن عرض باشد خمش\r\nسايهء بز را پى قربان مكش\r\n\r\n\r\nاين عرضها نقل شد لون دگر\r\nحشر هر فانى بود كون دگر\r\n\r\n","description":"","footnote":" ( 1 ) الزّلزال آيات 7 و 8 .  ( 2 ) النّجم آيات 39 و 40 . ","page_name":" 109 ","page_number":109},
  {"content":"\r\n\r\nنقل هر چيزى بود هم لايقش\r\nلايق گلَّه بود هم سايقش\r\nروز محشر هر عرض را صورتيست\r\nصورت هر يك عرض را نوبتيست\r\nبنگر اندر خود نه تو بودى عرض\r\nجنبش جفتى و جفتى با غرض\r\nبنگر اندر خانه و كاشانه ها\r\nدر مهندس بود چون افسانه ها\r\nكان فلان خانه كه ما ديديم خوش\r\nبود موزون صفّه و سقف و درش\r\nاز مهندس آن عرض و انديشه ها\r\nآلت آورد و درخت از بيشه ها\r\nچيست اصل و مايهء هر پيشه اى\r\nجز خيال و جز عرض و انديشه اى\r\nجمله اجزاى جهان را بىغرض\r\nدرنگر حاصل نشد جز از عرض\r\nاوّل فكر آخر آمد در عمل\r\nبه نيت عالم چنان دان در ازل\r\n\r\nبنا بر اين ، براى بحث از « محال بودن اعادهء معدوم » موضوعى نمىماند ، زيرا چيزى كه بوجود آمد اگر چه از ديدگاه دقيق حتّى يك لحظه در يك حال نيست و دائما در تغيير و دگرگونى است ، ولى در شكل يا هويّت ديگرى كه مناسب آن است ، در پشت پردهء طبيعت بوجود خود ادامه مىدهد . اساسىترين دليل ضرورت بقاى اعمال و حركات انسانى و نتائج آنها براى حساب در روز قيامت ، ابديّت نفس با كيفيّتى است كه در اين دنيا بوسيلهء اعمال و حركات براى خود اندوخته است . نفس انسانى به جهت تجرّدى كه دارد ، همهء اعمال و حركاتش را در خود دارد . يك نفس قاتل در حقيقت عمل قتل را در خود دارد و آن عمل نتيجهء خود را در روز قيامت به شكل كيفيّتى خاصّ در نفس بوجود مىآورد -\r\n\r\nاى برادر تو همان انديشه اى\r\nما بقى خود استخوان و ريشه اى\r\nگر بود انديشه ات گل گلشنى\r\nور بود خارى تو هيمهء گلخنى\r\n\r\nدر روايتى آمده است : و لو أنّ رجلا أحبّ حجرا لحشره اللَّه معه .\r\n( و اگر مردى سنگى را دوست بدارد ، خدا او را با همان سنگ محشور مىدارد . ) در جملهء مورد تفسير كه در توصيف روز قيامت است ، اجتماع همهء انسانها تذكَّر داده شده است . قرآن مجيد اين اجتماع را در چند مورد تصريح نموده است ،\r\n","description":"","footnote":"","page_name":" 110 ","page_number":110},
  {"content":"\r\nاز آن جمله : * ( ذلِكَ يَوْمٌ مَجْمُوعٌ لَه النَّاسُ ) * . ( 1 ) \r\n( روز قيامت روزيست كه مردم در آن روز براى آن ( حضور در بارگاه خدا يا براى حساب ) جمع ميشوند . ) * ( قُلْ إِنَّ الأَوَّلِينَ وَالآخِرِينَ لَمَجْمُوعُونَ إِلى مِيقاتِ يَوْمٍ مَعْلُومٍ ) * . ( 2 ) \r\n( بگو به آنان : قطعا همهء مردم از اوّلها تا آخرهاى آنان به جايگاه روزى معلوم جمع خواهند گشت . ) و مىفرمايد : خضوعا ، قياما . معناى خضوعا در جملهء امير المؤمنين عليه السّلام در اين آيه * ( خُشَّعاً أَبْصارُهُمْ ) * ( 3 )  و فعل قيام هم در آيهء زير : * ( يَوْمَ يَقُومُ النَّاسُ لِرَبِّ الْعالَمِينَ ) * . ( 4 ) \r\n( روزى كه مردم براى اداى حساب براى پروردگار عالميان مىايستند . ) آمده است .\r\n\r\nمنتفى شدن هر گونه نيك و بد نتيجهء طبيعى فراموش كردن يا انكار روز قيامت\r\nاين مطلب كه -\r\n\r\nروزگار و چرخ و انجم سر بسر بازيستى\r\nگر نه اين روز دراز دهر را فرداستى\r\n\r\nحقيقتى است كه به هيچ وجه قابل انكار و ترديد نيست ، باضافهء اين كه اين جانب مطلب مزبور را از عدّه اى قابل توجّه از بزرگترين متفكَّران شرق و غرب ديده ام\r\n","description":"","footnote":" ( 1 ) هود آيهء 103 .  ( 2 ) الواقعة آيات 49 و 50 .  ( 3 ) القمر آيهء 7 .  ( 4 ) المطففين آيهء 6 . ","page_name":" 111 ","page_number":111},
  {"content":"\r\nبديهىترين مطلبى مىبينم كه فقط كافى است كه يك انسان از مقدارى حقائق قانونى هستى آگاه بوده باشد ، تا آن را بفهمد و بپذيرد . از اين جهت است كه اين جانب نيازى براى تفصيل دادن در استدلال براى اثبات اين مطلب نمىبينم . معهذا براى يادآورى مختصر ، نتيجهء طبيعى فراموش كردن يا انكار روز قيامت را متذكَّر مىشويم كه عبارتست از منتفى شدن هرگونه نيك و بد . بعنوان نمونه : انسانى كه فرضا صدها ميليون ، بلكه همهء اولاد آدم را در راه لذائذ و منافع و خودكامگىهاى خود به خاك و خون بكشد با كسى كه فرضا صدها ميليون ، بلكه همهء انسانها را از نظر معاش يا امور روحى و معنوى احياء كرده باشد هيچ فرقى ندارد ، بلكه بايد گفت : بر فرض نبودن معاد و حساب در آن روز ، شخص دوم بدبخت و خيالاتى و ناتوان و احمق بوده است كه شهوات و منافع و خودكامگىها و خودپرستىهاى خود را كنار گذاشته و به ديگران پرداخته است در صورتى كه شخص اول كه به انگيزگى لذّت و منفعت و خودكامگىها نسل بشر را از روى زمين برداشته است ، خوشبخت و انديشمند و خردمند و نيرومند مىباشد روى همين مسأله است كه امروزه كشورهاى نيرومند بجاى آنكه انواع نيروهاى خود را در راه سعادت مادّى و معنوى مردم جوامع خودشان و مردم ديگر جوامع انسانى كه در آتش فقر و جهل شعله مىكشند ، به كار بيندازند ، براى كشتار يكديگر و ديگر انسانهائى كه در اين دنيا با عرق جبين از سنگلاخ طبيعت موادّ معيشت خود را استخراج و مصرف مىنمايند و با خداى خود ارتباط برقرار ميكنند ، قيام نموده‌اند .\r\nاينست نتيجهء كاملا طبيعى انكار و فراموشى روز حساب . شگفت آورتر از جريان فوق اينست كه ماكياولى منشان خودپرست چنان در دفاع از نيكىها و ارزشهاى عالى انسانى و پيروى از وجدان و ضرورت دورى از زشتىها و ضدّ ارزشها و وجدان كشيها رجزخوانى مىنمايند كه انسانهاى ساده لوح را مىفريبند و از اين راه صحنه را براى قربانى كردن همهء واقعيّات بعنوان وسائل در برابر اهدافى كه جز برخوردارى هر چه بيشتر از خودكامگىها نمىباشد ، آماده مىسازند بگذاريد انسانها را بگريانند تا نوبت گريستن آنان فرا رسد .\r\n","description":"","footnote":"","page_name":" 112 ","page_number":112},
  {"content":"\r\n7 - و رجفت بهم الأرض ( و زمين زير پاى آنان خواهد لرزيد . )\r\n\r\nوضع كيهان در روز قيامت دگرگون مىشود .\r\nمباحث علمى امروزى بطور اجمال دگرگونى اساسى را كه در كيهان بزرگ اتّفاق خواهد افتاد پيش بينى مىكند ، اگر چه كيفيّت آن را بطور كامل بيان نمىنمايد . اين حادثه ( دگرگونى وضع كيهان ) در آيات قرآنى فراوان آمده است از آن جمله : 1 - * ( إِذا وَقَعَتِ الْواقِعَةُ . لَيْسَ لِوَقْعَتِها كاذِبَةٌ . خافِضَةٌ رافِعَةٌ . إِذا رُجَّتِ الأَرْضُ رَجًّا . وَبُسَّتِ الْجِبالُ بَسًّا . فَكانَتْ هَباءً مُنْبَثًّا ) * . ( 1 ) \r\n( هنگامى كه آن حادثه ( قيامت ) بوقوع پيوست . وقوع چنان روزى دروغ نيست . روزى است كه پست كننده و بلند كننده است . هنگامى كه زمين حركت شديد كرده و كوه‌ها شكستند . و مانند غبارى پراكنده گشتند . ) در معناى اين كه روز قيامت پست كننده و بلند كننده است ، اختلاف نظر وجود دارد . ابن عبّاس مىگويد : پست كنندهء مردمى است و بلند كنندهء مردمى ديگر و حسن و جبائى گفته‌اند روز قيامت سرنگون كنندهء مردمى است به آتش و بلند كنندهء مردمى است به بهشت . ( 2 )  طبرسى مىگويد : جامع هر دو نظريّه پست شدن مردمى است در روز قيامت كه در دنيا بزرگ مىنمودند و بالعكس .\r\n2 - * ( وَحُمِلَتِ الأَرْضُ وَالْجِبالُ فَدُكَّتا دَكَّةً واحِدَةً . فَيَوْمَئِذٍ وَقَعَتِ الْواقِعَةُ . وَانْشَقَّتِ السَّماءُ فَهِيَ يَوْمَئِذٍ واهِيَةٌ ) * . ( 3 ) \r\n( و زمين و كوهها از جاى خود برداشته شده و در يك بار شكسته شدند .\r\nدر چنين روزى است كه واقعه ( قيامت ) واقع شد . و آسمان از هم شكافت .\r\nآسمان در چنين روزى بسيار سست مىشود . )\r\n","description":"","footnote":" ( 1 ) الواقعة آيات 1 تا 6 .  ( 2 ) مجمع البيان ج 9 ص 214 - فضل بن الحسن طبرسى .  ( 3 ) الحاقّة آيات 14 تا 16 . ","page_name":" 113 ","page_number":113},
  {"content":"\r\n3 - * ( يَوْمَ تَرْجُفُ الأَرْضُ وَالْجِبالُ وَكانَتِ الْجِبالُ كَثِيباً مَهِيلًا ) * . ( 1 ) \r\n( قيامت روزى است كه زمين و كوهها حركتى سخت مضطربانه ميكنند و كوهها به صورت ريگى به جريان در مىآيند . ) 4 - * ( يَوْمَ نَطْوِي السَّماءَ كَطَيِّ السِّجِلِّ لِلْكُتُبِ ) * . ( 2 ) \r\n( روزى كه آسمان را مانند طومار مىپيچانيم . ) 5 - * ( السَّماءُ مُنْفَطِرٌ بِه كانَ وَعْدُه مَفْعُولًا ) * . ( 3 ) \r\n( آسمان [ در روز قيامت 
  ] از هول و رعب آن روز از هم مىشكافد ، وعدهء خداوند تحقّق يافته است . ) 6 - * ( يَسْئَلُ أَيَّانَ يَوْمُ الْقِيامَةِ . فَإِذا بَرِقَ الْبَصَرُ . وَخَسَفَ الْقَمَرُ . وَجُمِعَ الشَّمْسُ وَالْقَمَرُ . يَقُولُ الإِنْسانُ يَوْمَئِذٍ أَيْنَ الْمَفَرُّ ) * . ( 4 ) \r\n( انسان مىپرسد : روز قيامت كى است [ روز قيامت 
  ] موقعى است كه چشم خيره گشت . و ماه خسوف كرد . و آفتاب و ماه در گرفته شدن و تاريك گشتن يكى شدند . انسان در اين روز مىگويد : كجاست گريزگاه ) 7 - * ( إِنَّما تُوعَدُونَ لَواقِعٌ . فَإِذَا النُّجُومُ طُمِسَتْ . وَإِذَا السَّماءُ فُرِجَتْ وَإِذَا الْجِبالُ نُسِفَتْ ) * . ( 5 ) \r\n( جز اين نيست : آنچه كه بشما وعده شده است ، قطعا بوقوع خواهد پيوست .\r\nموقعى كه روشنائى ستارگان از بين رفت . و آسمان از هم شكافت . و كوه‌ها از جاى خود كنده شدند . ) 8 - * ( وَفُتِحَتِ السَّماءُ فَكانَتْ أَبْواباً . وَسُيِّرَتِ الْجِبالُ فَكانَتْ سَراباً ) * . ( 6 ) \r\n","description":"","footnote":" ( 1 ) المزّمّل آيهء 14 .  ( 2 ) الانبياء آيهء 104 .  ( 3 ) المزّمّل آيهء 18 .  ( 4 ) القيامة آيات 6 تا 10 .  ( 5 ) المرسلات آيات 7 تا 10 .  ( 6 ) النّبأ آيات 19 و 20 . ","page_name":" 114 ","page_number":114},
  {"content":"\r\n( و آسمان باز شد و داراى درهائى گشت . و كوه‌ها از جاى خود زائل شده و مانند سراب ( نمايش كوه ) گشتند . ) 9 - * ( يَوْمَ تَرْجُفُ الرَّاجِفَةُ . تَتْبَعُهَا الرَّادِفَةُ ) * . ( 1 ) \r\n( روزى كه بوسيلهء دميدن در صور صيحهء عظيم همهء مردم را مىميراند و نفخهء دوم [ كه مردم را زنده مىكند 
  ] دميده شد . ) 10 - * ( إِذَا الشَّمْسُ كُوِّرَتْ . وَإِذَا النُّجُومُ انْكَدَرَتْ . وَإِذَا الْجِبالُ سُيِّرَتْ . وَإِذَا الْعِشارُ عُطِّلَتْ . وَإِذَا الْوُحُوشُ حُشِرَتْ . وَإِذَا الْبِحارُ سُجِّرَتْ ) * . ( 2 ) \r\n( هنگامى كه آفتاب نورش رفت و تاريك شد . و هنگامى كه ستارگان تيره گشتند . و هنگامى كه كوهها براى گرديدن به حركت در آمدند . و هنگامى كه شتران حامله [ كه ده ماه از حمل آنان گذشته است 
  ] رها و متروك شدند .\r\nو هنگامى كه حيوانات وحشى محشور شدند . و هنگامى كه درياها [ شيرين و شور آنها 
  ] بهم مخلوط گشتند [ و يا جوشيدند 
  ] . ) 11 - * ( وَإِذَا السَّماءُ كُشِطَتْ ) * . ( 3 ) \r\n( و هنگامى كه آسمان از جايش برآمد . ) 12 - * ( إِذَا السَّماءُ انْفَطَرَتْ . وَإِذَا الْكَواكِبُ انْتَثَرَتْ ) * . ( 4 ) \r\n( هنگامى كه آسمان از هم شكافت و ستارگان از هم پاشيدند . ) 13 - * ( إِذَا السَّماءُ انْشَقَّتْ . وَأَذِنَتْ لِرَبِّها وَحُقَّتْ . وَإِذَا الأَرْضُ مُدَّتْ . وَأَلْقَتْ ما فِيها وَتَخَلَّتْ . وَأَذِنَتْ لِرَبِّها وَحُقَّتْ ) * . ( 5 ) \r\n( هنگامى كه آسمان از هم شكافت . و از خدايش شنيد و اطاعت نمود و امر شايستهء خود را انجام داد . و هنگامى كه زمين هموار شد و آنچه\r\n","description":"","footnote":" ( 1 ) النازعات آيات 6 و 7 .  ( 2 ) التكوير آيات 1 تا 6 .  ( 3 ) التكوير آيهء 11 .  ( 4 ) الانفطار آيات 1 و 2 .  ( 5 ) الانشقاق آيات 1 تا 5 . ","page_name":" 115 ","page_number":115},
  {"content":"\r\nرا كه در درونش بود انداخت و چيزى در آن باقى نماند . و از خدايش شنيد و اطاعت نمود و امر شايستهء خود را انجام داد .\r\n14 - * ( كَلَّا إِذا دُكَّتِ الأَرْضُ دَكًّا دَكًّا ) * . ( 1 ) \r\n( نه هرگز ، هنگامى كه زمين شكست و چيزى روى آن باقى نماند . ) 15 - * ( إِذا زُلْزِلَتِ الأَرْضُ زِلْزالَها . وَأَخْرَجَتِ الأَرْضُ أَثْقالَها ) * . ( 2 ) \r\n( هنگامى كه زمين زلزلهء خود را انجام داد . و زمين آنچه را از مردگان كه در درونش بود بيرون آورد . ) 16 - * ( الْقارِعَةُ . مَا الْقارِعَةُ . وَما أَدْراكَ مَا الْقارِعَةُ . يَوْمَ يَكُونُ النَّاسُ كَالْفَراشِ الْمَبْثُوثِ . وَتَكُونُ الْجِبالُ كَالْعِهْنِ الْمَنْفُوشِ ) * . ( 3 ) \r\n( روز كوبنده ( قيامت ) چگونه كوبنده اى . و تو حقيقت آن كوبنده را نمىدانى .\r\nروزى است كه مردم مانند پروانه‌هاى منتشره ميشوند . و كوه‌ها مانند پنبهء حلَّاجى شده مىگردند . ) با نظر بآيات قرآنى كه ذكر كرديم ، حوادث زير در مقدّمهء روز قيامت و همان روز بوقوع خواهند پيوست .\r\nيك - تحرّك و زلزلهء شديد زمين كه در چند آيهء مباركه تصريح به آن شده است .\r\nدو - كوه‌ها پوچ ، مانند پنبهء حلَّاجى شده و سپس متلاشى ميشوند ، بطورى كه زمين هموار مىگردد .\r\nسه - شكافتن آسمان و سست شدن و بهم پيچيده شدن آن .\r\nچهار - از بين رفتن روشنائى خورشيد و ماه .\r\nپنج - تاريك شدن ستارگان و پراكنده شدن آنها .\r\nشش - باز شدن آسمان و بوجود آمدن درها در آن ، براى نزول و صعود ملائكه .\r\n","description":"","footnote":" ( 1 ) الفجر آيهء 21 .  ( 2 ) الزّلزال آيات 1 و 2 .  ( 3 ) القارعة آيات 1 تا 5 . ","page_name":" 116 ","page_number":116},
  {"content":"\r\nهفت - دو صيحهء بسيار عظيم كه در يكى همهء مردم قالب تهى كنند و در دومى زنده شوند .\r\nهشت - وحشت شديد و اضطراب انسانها تا آنجا كه دست از عزيزترين حيوانات ( عشار ) خود بردارند و از برادر و پدر و مادر و فرزندانشان بگريزند و زنهاى حامله حمل خود را وضع كنند و مردم از شدّت اضطراب و تحيّر حالت شبيه به مستى پيدا كنند .\r\nنه - بيرون انداختن زمين هر چه كه در درون خود دارد از مردگان و غير از آنها .\r\nده - جوشيدن آب درياها و شعله ور شدن آنها با بهم درآميختن انواع آبهاى شور و شيرين آنها .\r\nاين دگرگونيهاى شديد چنان نيست كه در يك موقع معيّن واقع شوند ، بلكه چنان كه اشاره كرديم بعضى از آنها پيش از بعض ديگر اتّفاق مىافتد .\r\n8 ، 9 - فأحسنهم حالا من وجد لقدميه موضعا و لنفسه متّسعا ( در آن روز حال كسى كه محلَّى براى گذاشتن پاهايش و گشايشى براى نفسش پيدا كند بهتر از حال ديگران خواهد بود . )\r\n\r\nقيامت روزى است بسيار سخت .\r\nآيات قرآنى روز قيامت را بسيار سخت توصيف مىنمايد . آيا اين سختى به جهت برهم خوردن اوضاع كيهانى است آيا به جهت وارد ساختن فشار بر ابعاد و نيروهاى مادّى انسانها است كه براى مشاهدهء واقعيّت خود و بيان آن آماده مىشوند البتّه ، هم با نظر به حكم عقل و هم با توجّه به بعضى از دلائل نقليّه ، اشخاص به جهت اختلاف در سعادت و شقاوتى كه در زندگى دنيوى براى خود اندوخته و وارد قيامت ميشوند ، در ارتباط با سختىهاى روز قيامت مختلف مىباشند . از جملهء آياتى كه با اشاره يا صراحتا سختىهاى روز قيامت را بيان مىدارد ، بدينقرار است : 1 - * ( يا أَيُّهَا النَّاسُ اتَّقُوا رَبَّكُمْ إِنَّ زَلْزَلَةَ السَّاعَةِ شَيْءٌ عَظِيمٌ . يَوْمَ تَرَوْنَها ) *\r\n","description":"","footnote":"","page_name":" 117 ","page_number":117},
  {"content":"\r\n* ( تَذْهَلُ كُلُّ مُرْضِعَةٍ عَمَّا أَرْضَعَتْ وَتَضَعُ كُلُّ ذاتِ حَمْلٍ حَمْلَها وَتَرَى النَّاسَ سُكارى وَما هُمْ بِسُكارى وَلكِنَّ عَذابَ الله شَدِيدٌ ) * . ( 1 ) \r\n( اى مردم ، تقوى بورزيد براى پروردگارتان ، قطعا زلزلهء روز قيامت شيئى است عظيم . روزى كه آن زلزله را خواهى ديد هر شير دهنده اى از شير خوارش غفلت مىنمايد و هر زن حامله اى وضع حمل مىكند [ و در آن روز 
  ] مردم را مست خواهى ديد در صورتى كه آنان مست نيستند ، بلكه عذاب خداوندى شديد است . ) 2 - * ( فَإِذا جاءَتِ الطَّامَّةُ الْكُبْرى ) * . ( 2 ) \r\n( پس هنگامى كه بزرگترين حادثه كه غالب بر همهء حوادث است ( قيامت ) فرا رسيد . ) 3 - * ( فَإِذا جاءَتِ الصَّاخَّةُ . يَوْمَ يَفِرُّ الْمَرْءُ مِنْ أَخِيه . وَأُمِّه وَأَبِيه . وَصاحِبَتِه وَبَنِيه . لِكُلِّ امْرِئٍ مِنْهُمْ يَوْمَئِذٍ شَأْنٌ يُغْنِيه ) * . ( 3 ) \r\n( هنگامى كه صيحهء روز قيامت برخاست . روزيست كه مرد از برادر و مادر و پدر و همسر و فرزندانش فرار مىكند . براى هر مردى در چنين روزى كاريست كه او را از پرداختن بهر چيز ديگر بىنياز مىكند . ) از جملهء آياتى كه تفاوت اشخاص را در ارتباط با سختىهاى روز قيامت بيان مىكند ، آيات زير است : 1 - * ( وُجُوه يَوْمَئِذٍ ناضِرَةٌ . إِلى رَبِّها ناظِرَةٌ . وَوُجُوه يَوْمَئِذٍ باسِرَةٌ . تَظُنُّ أَنْ يُفْعَلَ بِها فاقِرَةٌ ) * . ( 4 ) \r\n( صورتهائى در چنان روزى شكوفا و مبتهج ، منتظر لطف پروردگارشان هستند و صورتهائى در آن روز در هم پيچيده و عبوس . اطمينان دارند كه حادثهء كوبنده اى آنها را درهم خواهد كوبيد . )\r\n","description":"","footnote":" ( 1 ) الحج آيات 1 و 2 .  ( 2 ) النازعات آيهء 34 .  ( 3 ) عبس آيهء 33 تا آيهء 37 .  ( 4 ) القيامة آيهء 22 تا آيهء 25 . ","page_name":" 118 ","page_number":118},
  {"content":"\r\n2 - * ( وُجُوه يَوْمَئِذٍ خاشِعَةٌ . عامِلَةٌ ناصِبَةٌ . تَصْلى ناراً حامِيَةً ) * . . . * ( وُجُوه يَوْمَئِذٍ ناعِمَةٌ . لِسَعْيِها راضِيَةٌ . فِي جَنَّةٍ عالِيَةٍ ) * . ( 1 ) \r\n( صورتهائى در آن روز ذليلند . در آتش غضب الهى عمل كننده و نصب شده ، انداخته ميشوند به آتش شعله ور . . . صورتهائى در چنان روز در لذّت نعمتهاى الهى فرو رفته . از كوشش خود در دنيا راضى و سكونت آنان در بهشت اعلى است . ) 3 - * ( فَأَمَّا مَنْ أُوتِيَ كِتابَه بِيَمِينِه . فَسَوْفَ يُحاسَبُ حِساباً يَسِيراً . وَيَنْقَلِبُ إِلى أَهْلِه مَسْرُوراً . وَأَمَّا مَنْ أُوتِيَ كِتابَه وَراءَ ظَهْرِه . فَسَوْفَ يَدْعُوا ثُبُوراً . وَيَصْلى سَعِيراً ) * . ( 2 ) \r\n( و امّا كسى كه نامهء اعمال او بدست راستش داده شود ، به زودى اعمال او محاسبهء آسانى مىشود . و شادمان به اهلش برميگردد . و امّا كسى كه نامهء او از پشتش داده شود ، به زودى واى بر خود سر مىدهد [ كه هلاك شده است 
  ] و به آتش انداخته مىشود . ) 4 - * ( وُجُوه يَوْمَئِذٍ مُسْفِرَةٌ . ضاحِكَةٌ مُسْتَبْشِرَةٌ . وَوُجُوه يَوْمَئِذٍ عَلَيْها غَبَرَةٌ . تَرْهَقُها قَتَرَةٌ . أُولئِكَ هُمُ الْكَفَرَةُ الْفَجَرَةُ ) * . ( 3 ) \r\n( صورتهائى در چنان روز ، نورانى و درخشان ، خندان و بشارت بهشت به آنها داده شده است . و صورتهائى كه در چنان روز خاك اندوه بر آنها نشسته . كه سياهى و تيرگى بر آن احاطه كرده است . آنان كفّار و فجّارند . ) معناى اين كه : و لنفسه متّسعا روز قيامت كسى كه گشايشى براى نفس خود پيدا كند ، از كسانى است كه حالش بهتر از ديگران است ، براى همگان قابل درك است ، زيرا از سختىهائى كه از آيات شريفه در توصيف روز قيامت درك مىشود ، مىتوان شدّت ناگوارى و مشقّت در آن روز را فهميد .\r\n","description":"","footnote":" ( 1 ) الغاشية آيهء 2 تا آيهء 4 و آيهء 8 تا آيهء 10 .  ( 2 ) الانشقاق آيهء 7 تا آيهء 12 .  ( 3 ) عبس آيهء 38 تا آيهء 42 . ","page_name":" 119 ","page_number":119},
  {"content":"\r\n11 ، 18 - و منها : فتن كقطع اللَّيل المظلم . لا تقوم لها قائمة و لا تردّ لها راية ، تأتيكم مزمومة مرحولة . يحفزها قائدها و يجهدها راكبها ، أهلها قوم شديد كلبهم ، قليل سلبهم ( فتنه هايى مانند ظلمتهاى متراكم شب تاريك كه هيچ گروهى بمبارزه با آنها قيام نكند و پرچمى از آنها برنگردد . آن فتنه‌ها با وسائل و ابزار كامل بشما روى مىآورند .\r\nرانندهء آن فتنه‌ها آنها را تحريك مىنمايد و كسى كه سوار آن فتنه‌ها است ، آنها را در جريان تشديد مىكند . اهل آن فتنه‌ها مردمى هستند كه آزار و شرارتشان سخت ، و غنيمتى كه از لباس و سلاح كشته شدگان مىبرند ، اندك است . )\r\n\r\nاى مردم ، فتنه هايى مانند ظلمات شب تاريك در پيش رو است .\r\nدر ميان شارحان نهج البلاغه ، در بارهء فتنه هايى كه امير المؤمنين عليه السّلام در اين خطبه از آنها خبر داده است ، اختلاف نظر وجود دارد . ابن ابى الحديد مىگويد : « امير المؤمنين عليه السّلام با اين جملات از فتنه‌ها و رويدادهاى بزرگى خبر مىدهد كه در آخر الزّمان بوقوع خواهد پيوست و پيغمبر اكرم صلَّى اللَّه عليه و آله از اين فتنه‌ها و رويدادهاى بزرگ خبر داده است . » ( 1 )  بنا به نقل مرحوم هاشمى خوئى ، مرحوم مجلسى ( محمّد باقر ) در بحار الانوار گفتهء ابن ابى الحديد را تأييد نموده است . ( 2 )  ابن ميثم بحرانى مىگويد : « مقصود امير المؤمنين عليه السّلام فتنهء صاحب الزّنج در بصره است . » ( 3 )  مرحوم مجلسى اين نظريّه را در بحار بعيد مىشمارد و مىگويد : مجاهدين صاحب زنج داراى آن اوصاف نبودند كه امير المؤمنين عليه السّلام اشاره فرموده‌اند ( يجاهدهم فى سبيل اللَّه قوم . . . )\r\n","description":"","footnote":" ( 1 ) شرح نهج البلاغه - ابن ابى الحديد ج 7 ص 104 .  ( 2 ) منهاج البراعة - هاشمى خوئى ج 7 ص 177 .  ( 3 ) شرح نهج البلاغه - ابن ميثم بحرانى ج 3 ص 14 . ","page_name":" 120 ","page_number":120},
  {"content":"\r\n19 ، 21 - يجاهدهم فى سبيل اللَّه قوم أذلَّة عند المتكبّرين ، فى الأرض مجهولون ، و فى السّمآء معروفون ( گروهى از جهادگران در راه خدا با آنان مىجنگند كه در نزد متكبّران ، خوار و پست و در روى زمين ، مجهول و در آسمان معروفند . )\r\n\r\nجهادگران در برابر آن فتنه گران ، در نزد متكبّران ، ناچيز و در روى زمين مجهول و در آسمان معروفند .\r\nدر بارهء اين جهادگران نيز اختلاف نظر در ميان شارحان وجود دارد . اين اختلاف عمده از آن جهت بوجود آمده است كه خود آن فتنه‌ها كه مانند ظلمات شب تاريك حمله ور ميشوند ، مورد اختلاف نظر است . ما در اين مورد با نظر به اين كه منظور از فتنه‌ها همان حوادث آخر الزّمان است كه جهادگران در برابر آنها داراى همان صفات رائج در همهء جهادگران در راه خدا مىباشند ، تفسير مىنمائيم : 1 - جهادگران راه خدا همان انسانها هستند كه مستكبران قرون و اعصار آنان را پست و ذليل تلقّى مىكنند .\r\n2 - اينان در روى زمين ناشناخته‌اند ، زيرا هرگز در صدد مطرح كردن خود در جامعه ايكه افراد آن ، بردگان خور و خواب و خشم و شهوتند برنمىآيند . اگر هم چهرهء ظاهرى آنان شناخته شده باشد ، باطن آنان براى مردم ظاهر بين مجهول است .\r\n3 - آنان در آسمان معروفند ، يعنى خدا و موجودات مقدّس مانند فرشتگان آنانرا مىشناسند . از مسائل مربوط به اين جملات ، مسئلهء استضعاف و استكبار و مستضعفان و مستكبران است كه انشاء اللَّه در تفسير خطبه‌هاى بعدى مشروحا خواهد آمد .\r\n22 ، 25 - فويل لك يا بصرة عند ذلك من جيش من نقم اللَّه لا رهج له و لا حسّ و سيبتلى أهلك بالموت الأحمر و الجوع الأغبر ( واى بر تو اى بصره ، در آن موقع از سپاهى از نقمتهاى خداوندى كه نه گرد و غبارى\r\n","description":"","footnote":"","page_name":" 121 ","page_number":121},
  {"content":"\r\nدارد و نه حسّ و حركتى و به زودى اهل تو اى بصره ، به مرگ سرخ و گرسنگى خاك آلود مبتلا ميشوند . ) با نظر به دو كلمهء عند ذلك ( در آن موقع ) معلوم مىشود كه سرنوشت مزبور كه بصره و مردم آن را مبتلا خواهد كرد ، در فتنه‌هاى آخر الزّمان خواهد بود .\r\n","description":"","footnote":"","page_name":" 122 ","page_number":122},
  {"content":"\r\n\r\n103 - و من خطبة له عليه السلام في التزهيد في الدنيا\r\nأيّها النّاس ، انظروا إلى الدّنيا نظر الزّاهدين فيها ، الصّادفين عنها ، فإنّها و اللَّه عمّا قليل تزيل الثّاوي السّاكن ، و تفجع المترف الآمن ، لا يرجع ما تولَّى منها فأدبر ، و لا يدرى ما هو آت منها فينتظر . سرورها مشوب بالحزن ، و جلد الرّجال فيها إلى الضّعف و الوهن ، فلا يغرّنّكم كثرة ما يعجبكم فيها لقلَّة ما يصحبكم منها . رحم اللَّه امرأ تفكَّر فاعتبر ، و اعتبر فأبصر ، فكأنّ ما هو كائن من الدّنيا عن قليل لم يكن ، و كأنّ ما هو كائن من الآخرة عمّا قليل لم يزل ، و كلّ معدود منقض ، و كلّ متوقّع آت ، و كلّ آت قريب دان . صفة العالم و منها : العالم من عرف قدره ، و كفى بالمرء جهلا ألَّا يعرف قدره ، و إنّ من أبغض الرّجال إلى اللَّه تعالى لعبدا وكله اللَّه إلى نفسه ، جائرا عن قصد السّبيل ، سائرا به غير دليل ، إن دعي إلى حرث الدّنيا عمل ، و إن دعي إلى حرث الآخرة كسل كأنّ ما عمل له واجب عليه ، و كأنّ ما ونى فيه ساقط عنه\r\n","description":"","footnote":"","page_name":" 123 ","page_number":123},
  {"content":"\r\nآخر الزمان و منها : و ذلك زمان لا ينجو فيه إلَّا كلّ مؤمن نومة ، « إن شهد لم يعرف ، و إن غاب لم يفتقد ، أولئك مصابيح الهدى ، » و أعلام السّرى ، ليسوا بالمسابيح ، و لا المذاييع البذر ، أولئك يفتح اللَّه لهم أبواب رحمته ، و يكشف عنهم ضرّاء نقمته . أيّها النّاس ، سيأتي عليكم زمان يكفأ فيه الإسلام ، كما يكفأ الإناء بما فيه أيّها النّاس ، إنّ اللَّه قد أعاذكم من أن يجور عليكم ، و لم يعذكم من أن يبتليكم ، و قد قال جلّ من قائل : « إنّ في ذلك لآيات و إن كنّا لمبتلين » . قال السيد الشريف الرضي : أما قوله عليه السّلام : « كلّ مؤمن نومة » فإنما أراد به الحامل الذكر القليل الشر ، و المساييح : جمع مسياح ، و هو الذي يسيح بين الناس بالفساد و النمائم ، و المذاييع : جمع مذياع ، و هو الذي إذا سمع لغيره بفاحشة أذاعها ، و نوّه بها ، و البذر : جمع بذور و هو الذي يكثر سفهه و يلغو منطقه\r\n","description":"","footnote":"","page_name":" 124 ","page_number":124},
  {"content":"\r\n\r\nترجمهء خطبهء صد و سوم\r\nدر ترغيب مردم به پارسائى در دنيا اى مردم ، دنيا را از ديد پارسايان در دنيا بنگريدكه از آن اعراض نموده‌اند زيرا سوگند به خدا ، اين دنيا پس از اندك زمانى ، ساكن آرام گرفته در آن را ، زائل مىسازدو خود كامهء طغيانگر را كه ايمن از آن است در درد فرو مىبردآنچه كه از اين دنيا رويگردان شده و پشت به انسان نمايد برنمىگرددو دانسته نمىشود آنچه كه خواهد آمد تا مورد انتظار قرار بگيردشادى دنيا با اندوه آميخته و قدرت مردان در آن رو به ناتوانى و سستى استپس فريبتان ندهد فراوانى آنچه كه در اين دنيا براى شما خوشايند استزيرا آنچه كه از آنها همراه شما خواهد بود اندكست .\r\nخدا رحمت كند مردى را كه انديشيد و عبرت اندوختو از عبرت اندوخته بينائى يافتگوئى آنچه كه از دنيا وجود دارد ، در اندك زمانى وجود نداشته است و گوئى آنچه كه از آخرت وجود دارد پس از اندك زمانى ( پس از مرگ ) ابدى است هر قابل شمارشى ، پايان پذيرو هر چه مورد انتظار است ، آينده و هر آينده اى ، نزديك و در حال رسيدن است .\r\nصفت انسان عالم ( و از جملهء اين خطبه است : ) عالم كسى است كه اندازه و ارزش خود را بشناسد كافى است براى نادانى مرد كه ارزش خود را تشخيص ندهدو قطعا از مبغوضترين مردان در نزد خدا آن بنده ايست كه خدا او را به خود او واگذاشته استاين بندهء\r\n","description":"","footnote":"","page_name":" 125 ","page_number":125},
  {"content":"\r\n[ رها شده به حال خود 
  ] از راه حقّ متجاوزو بدون رهبرى كه دليل راه است ، در حركت استاگر اين بندهء [ رها شده به حال خود 
  ] به كشتكار دنيوى خوانده شود ، به كار مىافتد و اگر به كشتكار اخروى خوانده شود كسل و افسرده مىگرددگوئى آنچه كه براى آن عمل كرده است ( امور دنيوى ) ، براى او واجبو آنچه كه در آن سستى و كاهلى ورزيده است ( امور اخروى ) ، از او ساقط است آخر الزّمان ( و از جملهء اين خطبه است : ) و آن [ آخر الزّمان 
  ] زمانيست كه نجات پيدا نمىكند در آن مگر هر مؤمنى كه گمنام زندگى مىكنداگر در ميان جمع حاضر باشد شناخته نشود و اگر غايب شود جستجويش نكنندآنان هستند چراغهاى هدايتو علامت راهنما براى حركت در شب [ بسوى هدفهاى الهى 
  ] آنان نه در ميان مردم براى افساد و بهم زدن آنان به حركت مىافتندو نه فاش كنندهء منكراتى هستند كه از مردم بروز مىكند و نه احمقانى هستند كه سخنان لغو بگويندآنان كسانى هستند كه خداوند درهاى رحمت خود را به روى آنان بازو شدّت عذاب خود را از آنان مرتفع مىنمايداى مردم ، زمانى براى شما فرا مىرسد كه اسلام در آن برگردانده مىشود ، همان گونه كه ظرف با محتوياتش برگردانيده مىشوداى مردم ، خداوند شما را بر كنار فرموده از آنكه بشما ظلم كندولى شما را از آنكه مبتلا و آزمايش كند دور نساخته استو خداوند [ بزرگترين گوينده 
  ] فرموده است : « در اين امر آياتى است و ما آزمايش كننده‌ايم . »\r\n","description":"","footnote":"","page_name":" 126 ","page_number":126},
  {"content":"\r\n\r\nتفسير عمومى خطبهء صد و سوم\r\n2 ، 7 - أيّها النّاس ، انظروا إلى الدّنيا نظر الزّاهدين فيها ، الصّادفين عنها ، فإنّها و اللَّه عمّا قليل تزيل الثّاوى السّاكن ، و تفجع المترف الآمن ، لا يرجع ما تولَّى منها فأدبر و لا يدرى ما هو آت منها فينتظر . ( اى مردم ، دنيا را از ديد پارسايان در دنيا بنگريد كه از آن اعراض نموده‌اند ، زيرا سوگند به خدا ، اين دنيا پس از اندك زمانى ، ساكن آرام گرفته در آن را ، زائل مىسازد و خودكامهء طغيانگر را كه ايمن از آنست در درد فرو مىبرد . آنچه كه از اين دنيا رويگردان شده و پشت به انسان نمايد ، برنمىگردد ، و آنچه كه از اين دنيا خواهد آمد ، معلوم نيست ، تا مورد انتظار قرار بگيرد . )\r\n\r\nدنيا را از ديد زاهدان بنگريد .\r\n( 1 )  يك مسأله بسيار مهمّ در موضوع زهد ( پارسائى ) وجود دارد كه غالبا بىتوجّهى به آن\r\n","description":"","footnote":" ( 1 ) بعضى از مباحث مربوط به زهد در مجلَّد هشتم ص 273 و 274 و در مجلَّد دوازدهم از صفحهء 4 تا 12 مطرح شده است . ","page_name":" 127 ","page_number":127},
  {"content":"\r\nموجب بروز اشكالاتى مىشود و آن اينست كه اگر ما بمقتضاى مطلوبيّت زهد دست از دنيا برداريم ، باضافهء اين كه اين گونه اعراض از دنيا مخالف عقل و ديگر منابع معتبر اسلامى است مانند آيهء 32 از سورهء الاعراف : * ( قُلْ مَنْ حَرَّمَ زِينَةَ الله الَّتِي أَخْرَجَ لِعِبادِه وَالطَّيِّباتِ مِنَ الرِّزْقِ ) * .\r\n( به آنان بگو : كيست كه زينت خداوندى را كه به بندگان خود نمودار ساخته و [ همچنين 
  ] نعمتهاى پاكيزه و لذّت بخش را تحريم نموده است . ) و مانند آيهء 77 از سورهء القصص : * ( وَابْتَغِ فِيما آتاكَ الله الدَّارَ الآخِرَةَ وَلا تَنْسَ نَصِيبَكَ مِنَ الدُّنْيا ) * .\r\n( در آنچه كه خداوند به تو داده است ، سراى آخرت را بطلب و سهم خود را [ هم 
  ] از دنيا فراموش مكن . ) و باضافهء اين كه امير المؤمنين عليه السّلام در سخن هشتاد و يكم در تعريف زهد چنين فرموده است كه : « اى مردم ، زهد كوتاه كردن آرزو است و شكر در هنگام برخوردارى از نعمتها و پرهيزگارى شديد در موقع روياروئى با محرّمات . » آيا مىتوان صرفنظر كردن از زندگى و اهمّيّت آن را زهد ناميد ما انسانها طورى خلق شده‌ايم كه محال است بدون ارتباط با دنيا و موادّ آن زندگى كنيم ، همانطور كه محال است روان « نفس » آدمى بدون بدن در اين دنيا زندگى كند . به همين جهت است كه ما بايد در حفظ بدن از آفات و ناگواريها حدّ اكثر كوشش را انجام بدهيم و براى ادامهء حيات ضرورتهاى كالبد مادّى را با كمال دقّت تحصيل نمائيم . آيا با اين وصف مىتوان گفت : كه مراجعه به طبيب براى رفع يا دفع بيمارى ، خلاف زهد است آيا با اين وصف مىتوان گفت : كه كوشش سخت و همه جانبه براى بر طرف كردن گرسنگى و تشنگى و برهنگى خلاف زهد است اگر كسى به اين سؤالات پاسخ مثبت بدهد ، يعنى بگويد : كوشش براى امور مزبور خلاف زهد است ، او نه انسان را مىشناسد و نه از معناى زهد اطَّلاعى دارد . چه بهتر كه اين اشخاص در اين گونه مسائل حياتى اظهار نظر ننمايند .\r\nخلاصه - فرق بسيار زياد است ميان نگرش وسيله اى به موادّ مفيد دنيوى كه معناى حقيقى زهد است و ميان مختلّ ساختن حيات در اين دنيا كه منحصرترين مقدّمه براى\r\n","description":"","footnote":"","page_name":" 128 ","page_number":128},
  {"content":"\r\nحيات ابدى است . حضرت سليمان بن داود عليهما السّلام قطعا از رديف اوّل پارسايان ( زهّاد ) بشرى است ، زيرا انسان دنيا دوست و غوطه ور در موادّ مفيد دنيوى كه آنها را با ديد هدفها مىنگرد ، شايستگى گيرندگى وحى الهى را ندارد تا بمقام والاى نبوّت برسد . پس حضرت سليمان با داشتن ملك دنيا زاهد است و محمّد بن عبد اللَّه صلَّى اللَّه عليه و آله و سلَّم زاهدترين زهّاد اولاد آدم ( ع ) است با اين كه خداوند سبحان سرورى و زمامدارى مادّى و معنوى را به او عنايت فرموده بود . امير المؤمنين علىّ بن ابي طالب عليه السّلام با زمامدارى مادّى و معنوى چند كشور بزرگ آن دوران ، پارساترين پارسايان اولاد آدم ( ع ) پس از پيامبر اكرم ( ص ) بوده است . قاعدهء كلَّى عقلانى - اسلامى در اين مسألهء با اهمّيّت بدينقرار است :\r\n\r\nآنچه كه مربوط به حفظ هويّت اصلى حيات است نه تنها تحصيل آن منافاتى با زهد ندارد ، بلكه مسامحه در تحصيل آن كه موجب اختلال حيات مىگردد ، خلاف زهد حقيقى است كه در اسلام مطلوب است .\r\nالبتّه شناخت هويّت اصلى حيات به معناى فلسفى آن نيست كه بر فرض قابل شناخت بودنش ، كار دانشمندان و فيلسوفان است ، بلكه منظور آن هويّت قابل دريافت است كه هر فردى در هر موقعيّتى آن را درمىيابد و ضرورتها و تجمّلات آن را به خوبى تشخيص مىدهد ، چنان كه هر فردى از انسان با فرض اعتدال مغزى و روانىاش به خوبى مىفهمد كه او موادّ مفيد دنيا را مىپرستد كه ضدّ زهد است و يا آنها را با آن كيفيّت مىخواهد كه اعضاى بدنش را . گمان نمىرود تاكنون بتوان يك انسان عاقل را سراغ گرفت كه به ناخنها يا انگشتان يا موى سر خود عشق بورزد احتمال نمىرود كسى پيدا شود كه از مغز و روان معتدل برخوردار باشد ، با اين حال عاشق معده يا ريه يا كبد يا قلب يا روده هايش بوده باشد آنچه كه واقعيّت دارد ، اينست كه آدمى براى اعضاى كالبد مادّى خود كه مركب ميدان حيات است ، ضرورت حياتى قائل مىشود ، ولى تعلَّق خاطر او به آن اعضاء حتّى حسّاسترين آنها از نوع عشق و محبّت شديد عاطفى و پرستش نيست .\r\nاين جانب در هيچ كتابى نديده‌ام و از هيچ احدى نشنيده‌ام كه بگويد : من به نفس كشيدنم عشق مىورزم ، با اين كه تنفّس براى انسان زنده اساسىترين وسيلهء حيات است .\r\nبنا بر اين ، انسان در هر موقعيّتى كه قرار بگيرد ، با مغز معتدل و وجدان سالم به خوبى\r\n","description":"","footnote":"","page_name":" 129 ","page_number":129},
  {"content":"\r\nدرك مىكند كه هويّت اصلى حيات او در آن موقعيّت كه با ورود اندك عامل اختلال ، مختلّ مىگردد ، چيست و چگونه بايد در مسير صيانت آن بكوشد . لذا با كمال صراحت اين نتيجه را مىگيريم كه پيامبر اعظم اسلام و علىّ بن ابي طالب و سليمان بن داود عليهم السّلام مىبايست از هويّت اصلى حيات خود كه در موقعيّت زمامدارى بسيار مهمّ مادّى و معنوى بشر فعّاليّت مىكرد ، بشدّت هر چه تمامتر مواظب باشند و بكوشند و كمترين مسامحه در ادامهء حيات فعّال در موقعيّت خاصّ خود روا ندارند [ چنان كه هر سه بزرگوار انجام داده‌اند 
  ] . در عين حال ، پيامبر اكرم صلَّى اللَّه عليه و آله مقروض از دنيا مىرود و خوراك و پوشاك و مسكنش نه تنها از مردم معمولى بالاتر نبوده است بلكه به پائينتر از خوراك و پوشاك و مسكن مردم معمولى قناعت مىفرموده است .\r\nفرزند ابي طالب عليه السّلام را مىبينيم كه با داشتن زمامدارى كشورهائى متعدّد مىفرمايد : و اين زمامدارى كه من دارم در نزد من بىارزشتر است از لنگه كفشى كه آن را مىپوشم مگر اين كه حقّى را احقاق و باطلى را ابطال نمايم . پيراهنش را آن قدر وصله مىزدند كه ديگر از دادن آن به وصله كننده شرمنده مىشود . . . با نظر به مجموع مطالبى كه در اين مبحث عرض شد ، زهد معناى حقيقى خود را در اسلام همان گونه آشكار مىسازد كه خود سازى . يعنى چنان كه خودسازى در اسلام نبايد به معناى خودسوزى تلقّى شود و بجاى قرار دادن خود طبيعى در مسير رشد و كمال كه تا بارگاه الهى كشيده شده است ، نبايد آن را نابود كرد [ به اين توهّم بىاساس كه ما بايد نفس را بكشيم نه هرگز ، ما نبايد نفس را بكشيم ، بلكه بايد چنگال آن را از خاك و امور خاكى بكشيم و رهسپار كوى من عالى انسانى نمائيم -\r\n\r\nچيست دين برخاستن از روى خاك\r\nتا كه آگه گردد از خود جان پاك 
  ]\r\n\r\nمحمّد اقبال لاهورى\r\nهمچنان معناى زهد آن نيست كه حيات ، آن جوهر خدادادى را مختلّ بسازيم و آن را لقمهء قدرت پرستان و خود كامگان قرار بدهيم به اين توهّم كه پرداختن به موادّ ضرورى و مفيد دنيا مخالف زهد است بلكه چنان كه گفتيم : مختلّ ساختن حيات در هر موقعيّتى كه هويّت معيّنى دارد ، خلاف زهد حقيقى است كه اسلام بما معرّفى نموده است . بلى همان گونه كه عقل سليم\r\n","description":"","footnote":"","page_name":" 130 ","page_number":130},
  {"content":"\r\nحكم مىكند و منابع معتبر اسلامى براى ما تعليم مىدهد ، اينست كه ما ارزش جان و شخصيّت انسانى خود را كه از بالا شروع شده و رو به بالا بايد حركت كند ( 1 ) \r\nدريابيم و بدانيم كه جز خدا هيچ چيزى داراى آن ارزش و عظمت نيست كه اين جان و شخصيّت ، آن را بپرستد .\r\nاز اين مباحث مىتوان به اين نتيجهء با اهمّيّت رسيد كه اگر تعليم و تربيت انسانها بحدّى مىرسيد كه هويّت موقعيّتى حيات را مىفهميدند و با شناخت و پذيرش اين كه هويّت حيات آدمى [ با نظر به قلمرو ذات و برون ذات حيات 
  ] داراى نظام ( سيستم ) باز است و بايد در صيانت و پيش برد آن كوشيد ، نه تحقير آن در پرستش امور دنيوى كه همهء آنها در مقابل حيات آدمى ناچيزند ، آن موقع مىفهميديم انسان « آن چنان كه هست » چه معنا دارد و انسان در مسير « آن چنان كه بايد » بكجا مىرسد .\r\n8 ، 11 - سرورها مشوب بالحزن ، و جلد الرّجال فيها إلى الضّعف و الوهن ، فلا يغرّنّكم كثرة ما يعجبكم فيها لقلَّة ما يصحبكم منها ( شادى دنيا با اندوه آميخته و قدرت مردان در آن ، رو به ناتوانى و سستى است .\r\nپس فريب ندهد شما را فراوانى آنچه كه در اين دنيا براى شما خوشايند است ، زيرا آنچه كه از آنها همراه شما خواهد گشت اندك است . )\r\n","description":"","footnote":" ( 1 )\r\n\r\nما ز بالائيم و بالا مىرويم\r\nما ز دريائيم و دريا مىرويم\r\nما از اينجا و از آنجا نيستيم\r\nما ز بيجائيم و بى جا مىرويم\r\nلا إله اندر پى الَّا اللَّه است\r\nهمچو لا ما هم به الَّا مىرويم\r\nقل تعالوا آيتيست از جذب حقّ\r\nما به جذبهء حقّ تعالى مىرويم\r\nكشتى نوحيم در طوفان روح\r\nلا جرم بىدست و بىپا مىرويم\r\nهمچو موج از خود برآورديم سر\r\nباز هم در خود تماشا مىرويم\r\n. . . . .\r\nخوانده اى انّا اليه راجعون\r\nتا بدانى كه كجاها مىرويم\r\nاختر ما نيست در دور قمر\r\nلا جرم فوق ثريّا مىرويم\r\n\r\n","page_name":" 131 ","page_number":131},
  {"content":"\r\n\r\nنوش بىنيش و قدرتى كه رو به ضعف نرود در اين دنيا وجود ندارد .\r\nزندگى اولاد آدم در اين دنيا هرگز و براى هيچكس بدون اندوه و گرفتارى و تلخىهاى متنوّع نمىگذرد . حتّى ناآگاه ترين افراد هم ميداند كه نوشهاى دنيا نيشهائى بدنبال مىآورد و قدرتهايى كه نصيب انسان مىگردد موقّت بوده ، دير يا زود رو به ضعف و نابودى خواهد رفت . در اين دنيا ناهشيارى و مستى هر اندازه هم كه شديد باشد باز نمىتواند از درك اين كه هيچگونه بىنيازى و تندرستى و خوشى و اميدى در اين دنيا بدون نياز و بيمارى و ناخوشى و نااميدى وجود ندارد ، سرباز زند . از يك جهت بايد گفت : كسانى كه مىخواهند با تشديد ناهشيارىها و مستىها ، خود را از چشيدن طعم تلخ نيازها و بيماريها و ناخوشىها بطور عموم بر كنار نمايند ، به جهت ناتوانى از بدست آوردن چنان ناهشيارى و مستى شديد ، ناراحتى شديدتر در خود احساس مىكنند ، زيرا به نتيجه نرسيدن تلاش براى بدست آوردن هدف مزبور ، خود شكنجه و زجرى را بدنبال مىآورد .\r\n\r\nجمله عالم ز اختيار و هست خود\r\nمىگريزد در سر سرمست خود\r\nتا دمى از هوشيارى وا رهند\r\nننگ خمر و بنگ برخود مىنهند\r\nجمله دانسته كه اين هستى فخّ است\r\nذكر و فكر اختيارى دوزخ است\r\nمىگريزند از خودى در بيخودى\r\nيا به مستى يا به شغل اى مهتدى\r\n\r\nولى بالاخره\r\n\r\nنفس را زان نيستى وا مىكشى\r\nز ان كه نافرمان شد اندر بيهشى\r\nنيستى بايد كه آن از حقّ بود\r\nتا كه بيند اندر آن حسن احد\r\n\r\nدر حقيقت آن كسى كه مانند موش مىخواهد از ناهشيارىها و مستىها بگذرد و در آسايش و شادى مطلق زندگى كند ، او نمىداند كه هر كجا بخزد ، چنگالهائى از نيش و نااميدى و بيمارى و ناگواريها بسراغش خواهد آمد -\r\n\r\nمرغ جانش موش شد سوراخ جو\r\nچون شنيد از گربكان او عرّجوا\r\nزان سبب جانش وطن ديد و قرار\r\nاندرين سوراخ دنيا موش وار\r\nهم درين سوراخ بنّائى گرفت\r\nدرخور سوراخ دانائى گرفت\r\nپيشه هائى كه مر او را در مزيد\r\nاندرين سوراخ كار آيد گزيد\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nز ان كه دل بر كند از بيرون شدن\r\nبسته شد راه رهيدن از بدن\r\nعنكبوت ار طبع عنقا داشتى\r\nاز لعابى خيمه كى افراشتى\r\nگربه كرده چنگ خود اندر قفس\r\nنام چنگش درد و سرسام و مغص\r\nحصبه و قولنج و ماليخوليا\r\nسكته و سلّ و جذام و ماشرا\r\nگربه مرگست و مرض چنگال او\r\nمىزند بر مرغ و پر و بال او\r\nگوشه گوشه مىدود سوى دوا\r\nمرگ چون قاضى و رنجورى گوا\r\n\r\nخلاصه ، با اندك توجّهى مىتوان اين قضيّهء كلَّى را بعنوان قانون زندگى پذيرفت كه -\r\n\r\nنوش بىنيش نيابى هرگز\r\nهر كجا هست گلى ، خارى هست\r\n\r\nبا نظر به مجموع حالات انسانى و ابعاد مثبت و منفى كه در اين موجود ديده مىشود ، بىاعتنائى و يا عدم احساس دردها و ناگواريهاى متنوّعى كه دست از گريبان هيچ انسانى برنمىدارند ، معلول عللى است كه ما در اينجا مهمّترين آنها را متذكَّر مىشويم : علَّت يكم ، دوام درد و ناگوارى است . چنان كه دوام لذّت و خوشى موجب بىاعتنائى به آن مىشود و انسان طعم شيرين آن را نمىچشد مانند لذّت تندرستى ، همچنان درد و ناگوارى به شرط آنكه موجب اختلال موجوديّت آدمى نگردد ، مورد بىاعتنائى قرار مىگيرد و بقول صائب تبريزى :\r\n\r\nچو شد زهر عادت مضرّت نبخشد\r\nبمرگ آشنا كن ، بتدريج جان را\r\n\r\nالبتّه بايد در اين تعبير ( بىاعتنائى ) دقّت كرد ، زيرا بىاعتنائى غير از عدم احساس است . و اين كه ما بىاعتنائى را به لذّت و خوشى و درد و ناخوشى در صورت دوام آنها انتخاب كرديم ، براى اينست كه دوام دو حالت مزبور ، احساس لذّت و درد را از انسان سلب نمىكند ، بلكه لذّت و درد به جهت دوام و استمرار است كه انسان را به خود جلب نمىكند .\r\nعلَّت دوم ، فقدان حسّ و باصطلاح ناهشيارى است كه مىتواند احساس انسان را از لذّت و درد سلب نمايد . ولى چنان كه در مبحث گذشته ديديم عدم احساس و ناهشيارى از هر وسيله اى هم كه ناشى شود ، موقّت و محدود است ، زيرا سرتاسر زندگى نمىتواند\r\n","description":"","footnote":"","page_name":" 133 ","page_number":133},
  {"content":"\r\nدر ناهشيارى و فقدان حسّ غوطه ور گردد . بنا بر اين توالى احساس خوشيها و ناخوشيها و لذّتها و دردها در زندگى تقريبا يك جريان عمومى است بقول جبران خليل جبران : شادى و اندوه مانند دو گربه در يك خانه‌اند كه يكى از آن دو سر سفره نشسته و آن ديگرى روى تختخواب است كه دير يا زود جاى خود را تبديل خواهند كرد .\r\nعلَّت سوم ، فرا رفتن از تأثير عوامل شادى و اندوه و الم و لذّت كه قطعا به رشد و تكامل نيازمند است . اين بىاعتنائى چنان كه اشاره كرديم فقدان حسّ نيست ، بلكه يكى از خواصّ قدرت نفس متعالى است كه چنان كه لذائذ نمىتوانند آن را تحت تأثير قرار داده و دگرگونش بسازند ، همچنان آلام نيز ناتوانتر از آنند كه آن نفس متعالى را متأثّر ساخته و دگرگونش بسازند ، زيرا باز بقول جبران خليل جبران :\r\n\r\nالسّرّ فى النّفس حزن النّفس يستره\r\nفإن تولَّى فبالأفراح يستتر\r\nفإن ترفّعت عن رغد و عن كدر\r\nجاورت ظلّ الَّذى حارت له الفكر\r\n\r\n( اندوه نفس ، راز اصلى نفس را مىپوشاند . اگر آن اندوه رويگردان شد و از بين رفت [ اين دفعه 
  ] راز نفس با شاديها پوشيده مىشود . اگر تو گام از خوشى و تيرگى فراتر گذارى ، با سايهء آن موجودى ( خدايا روح ) كه فكرها در بارهء او حيرانند ، مجاور خواهى گشت . ) خداوندا ، ممكن است روزى فرا رسد كه نفس متعالى ما آن قدرت را پيدا كند كه راز اصلى خود را بالاتر از گذرگاه شاديها و اندوه‌ها حفظ نمايد خدايا ، در اين زندگانى محدود ، اين توفيق نصيب ما خواهد گشت كه امواج مثبت و منفى شادىها و اندوه‌ها ، نفس ما را در تلاطمهاى خود ، كلافه و مضطرب نسازند بار الها ، الطاف و عنايات خداوندى خود را شامل حال ما فرما كه پيش از آنكه رهسپار كوى تاريك گور شويم ، از آن رشد و كمال اعلا برخوردار شويم كه با ارزيابى صحيح لذايذ و آلام ، از « حيات معقول » ( حيات طيّبه ) ، حيات مستند به بيّنه ( دليل روشن ) ( حيات از آن خدا ) برخوردار شويم .\r\nدر جملات مورد تفسير آمده است هر قدرتى رو به ضعف و سستى مىرود . اين قضيّهء كلَّى هم قابل درك همگانى است ، يعنى هم قدرتمند و هم ضعيف اگر از اندك تعقّلى\r\n","description":"","footnote":"","page_name":" 134 ","page_number":134},
  {"content":"\r\nبرخوردار باشند ، مىدانند كه چنان كه زيباييهاى صورى رو به نيستى مىروند ، ( 1 ) \r\nهمچنان قدرتها بدون استثناء رو به استهلاك و نابودى مىروند ، ولى درك اين معنى بسيار مهم است كه قدرت در موقع آمدن ، عامل مسؤوليّت ، و در موقع رفتن ، اگر قدرتمند از عهدهء مسؤوليّت آن برنيامده باشد ، بسيار تلخ است و اين تلخى بقدرى ناگوار است كه چند لحظهء آن مىتواند شيرينى اقتدار در سرتاسر عمر را به تلخى مبدّل بسازد كه فقط در همان لحظات وداع با قدرت ، احساس مىگردد مباحث مربوط به قدرت در مجلَّد ششم از صفحهء 51 تا صفحهء 72 و مجلَّد سوم از صفحهء 116 تا صفحهء 122 و مجلَّد پنجم از صفحهء 182 تا صفحهء 184 و صفحات 213 و 214 و مجلَّد ششم از صفحهء 72 تا صفحهء 80 و صفحات 95 و 96 و از صفحهء 103 تا صفحهء 112 و از صفحهء 114 تا صفحهء 116 و مجلَّد نهم صفحات 21 و 22 و از صفحهء 173 تا صفحهء 175 و مجلَّد دهم از صفحهء 120 تا صفحهء 123 و مجلَّد يازدهم از صفحهء 50 تا صفحهء 53 و از صفحهء 58 تا صفحهء 61 و صفحات 74 و 75 و مجلَّد دوازدهم صفحات 31 و 32 و از صفحهء 124 تا صفحهء 128 و از صفحهء 132 تا صفحهء 150 و مجلَّد سيزدهم از صفحهء 243 تا صفحهء 246 و از صفحهء 334 تا صفحهء 336 و مجلَّد پانزدهم از صفحهء 5 تا صفحهء 17 و از صفحهء 72 تا صفحهء 77 و مجلَّد شانزدهم از صفحهء 311 تا صفحهء 313 مطرح شده است .\r\n\r\nيك مسألهء مهمّ در بارهء زيبائى و قدرت\r\nيك مسألهء بسيار مهمّى كه در مسألهء قدرت و فناى آن متذكَّر مىشويم ، اينست كه چنان كه آدمى مىتواند از زيبائى ، هم لذّت ببرد و هم استفادهء حقيقى نمايد ، قدرت هم مانند زيبائى مىتواند مورد دو نوع برخوردارى بوده باشد : نوع يكم ، لذّت محض كه البتّه موقّت و محدود و نسبى و مخلوط به دردها است .\r\nنوع دوم ، استفاده از قدرت . توضيح اين كه استفاده به معناى حقيقى آن كه\r\n","description":"","footnote":" ( 1 )\r\n\r\nدير و زود اين شكل و شخص نازنين\r\nخاك خواهد گشتن و خاكش غبار\r\n\r\n","page_name":" 135 ","page_number":135},
  {"content":"\r\nنيازى به لذّت طبيعى محض ندارد ، عبارت است از فايده بردن معقول از دو مقولهء مزبور ( زيبائى و قدرت ) . امّا در بارهء زيبايى بايد در نظر گرفت كه زيبايى بر دو قسم عمده تقسيم مىگردد : قسم محسوس و قسم معقول . هر دو قسم زيبائى مىتوانند لذّتى مناسب خود را در درون آدمى بوجود بياورند ، ولى بدانجهت كه لذّت و زيبائى معقول ، تصعيد يافته تر و روحانىتر از زيبائى محسوس است ، لذا قرار دادن زيبائى معقول در مجراى استفادهء روحانى و كمال معنوى مستقيمتر و آسانتر است تا زيبائى محسوس . ولى انسان رشد يافته كه ميداند زيبائى محسوس عبارتست از پرده اى نگارين و شفّاف كه بر روى كمال كشيده شده است ، مىتواند از پشت پردهء شفّاف زيبائى محسوس كمالات نسبى وابسته به كمال مطلق را نظاره كند و به طرف آن جذب شود و از اين طريق از زيبائى محسوس استفادهء حقيقى داشته باشد . امّا در بارهء قدرت بايد توجّه داشته باشيم كه لذّت قدرت شباهتى به لذّت از تماشاى زيبائى ندارد ، زيرا لذّتى كه از زيبائى برده مىشود ، چنان كه كمال و نظم و ظرافت شكل جهان عينى بعنوان قطب عينى زيبائى در بوجود آمدن آن زيبائى دخالت مىورزد ، همچنين استعداد زيبايابى درون ما بعنوان قطب ذاتى زيبايابى ركن دوم زيبائى يا حدّ اقلّ زيبايابى را تشكيل مىدهد -\r\n\r\nآوازهء جمالت از جان خود شنيديم\r\nچون باد و آب و آتش در عشق تو دويديم\r\nاندر جمال يوسف گر دستها بريدند\r\nدستى به جان ما بر بنگر چه‌ها بريديم\r\n\r\nمولوى ( 1 )  دخالت قطب ذاتى -\r\n\r\nچمنى كه تا قيامت گل او ببار بادا\r\nصنمى كه بر جمالش دو جهان نثار بادا\r\nز پگاه مير خوبان به شكار مىخرامد\r\nكه به تير غمزهء او دل ما شكار بادا\r\n\r\n","description":"","footnote":" ( 1 ) ديوان شمس تبريزى . ","page_name":" 136 ","page_number":136},
  {"content":"\r\n\r\nچه عروسى است در جان كه جهان ز عكس رويش\r\nچو دو دست نو عروسان تر و پر نگار بادا\r\n\r\nمولوى ( 1 )  و با توجّه به عظمت هر دو قطب ( عينى و ذاتى ) در بوجود آمدن احساس زيبائى ، زحمت زيادى براى فراتر رفتن به عالم معنى و درك كمال روحى نمىماند ، در صورتى كه قدرت طبيعى از زور يك بازو گرفته تا مالكيّت بر همهء روى زمين و آنچه كه در آن وجود دارد ، بطور طبيعى پديده ايست ناآگاه و بطور مستقيم موجب صعود به عالم معنى و كمال روحى نمىگردد . بطور كلَّى بايد بگوئيم : يقينى است كه درك زيبائى اگر چه زيبائى محسوس باشد موجب لطافت روح مىگردد ، در صورتى كه احساس قدرتمندى بطور طبيعى بر تورّم خود طبيعى مىافزايد .\r\nو اين قدرت طبيعى ناآگاه كه دارندهء آن ، فقط چهرهء طبيعى آن را مىبيند و براى تورّم خود طبيعىاش از آن بهره مند مىگردد ، براى هيچ كس نمىماند و دير يا زود تدريجا يا ناگهان از انسان دور مىشود و انسان را مانند پوست حيوانى كه براى استفاده از گوشتش با دميدن باد نمايش بزرگى پيدا كرده [ و پس از رفتن باد لاغر مىگردد و به حال اوّلى يا بدتر از آن ، در مىآيد 
  ] رها مىسازد ، چون پديدهء قدرت بدتر از آن باد دميده شده در پوست حيوان است ، زيرا وقتى كه پوست حيوان از باد خالى شود ، بدن آن حيوان به حال خود برميگردد ، در صورتى كه قدرت آن عاملى است كه اگر در تورّم خود طبيعى به كار رود ، در موقع نابودى از قدرتمند ، وجود او را مبدّل به خاكستر مىكند و مىرود . آرى -\r\n\r\nآتشش پنهان و ذوقش آشكار\r\nدود او ظاهر شود پايان كار\r\n\r\nمگر اين كه با بدست آوردن اطَّلاعات و معارف مفيد انسان ساز ، قدرت را وسيلهء كمال روح قرار بدهد نه تورّم خود طبيعى و اين مطلب را در مجلَّداتى كه در مبحث گذشته متذكَّر شديم مشروحا بيان كرده‌ايم ، لذا نيازى به تكرار نيست .\r\n","description":"","footnote":" ( 1 ) ديوان شمس تبريزى . ","page_name":" 137 ","page_number":137},
  {"content":"\r\n12 ، 13 - رحم اللَّه امرأ تفكَّر فاعتبر ، و اعتبر فأبصر . ( خدا رحمت كند مردى را كه انديشيد و عبرت اندوخت و از عبرت اندوخته بينائى يافت . )\r\n\r\nبدون عبرت بينائى نيست و بدون انديشه عبرتى .\r\nنگوئيد زندگى بهر حال در گذر است چه بينديشيم و چه نينديشيم ، زيرا اين سخن مستلزم آن است كه زندگى آدمى قانونى ندارد كه نيازمند آموختن بوسيلهء تجربه و عبرت بوده باشد و چون زندگى قانونى ندارد پس بينائى به چه كار آيد گويندهء چنين سخنى حتما مدّتها پيش از آنكه آن را به زبان بياورد ، زندگى را وداع نموده است و بارى از حركتهاى كورانه و احساسهاى بىعلَّت و نتيجه را بنام زندگى به دوش مىكشد ، زيرا معناى زندگى بىعبرت ، يعنى حركت و احساس تسليم به عوامل قوىتر بدون اين كه آگاهى و بينائى و اراده اى از خود داشته باشد .\r\nاگر يك لحظه هشيارى و انديشه براى اين گونه اشخاص روى دهد ، و بتوانند هويّتى از زندگى ، اگر چه دورنمائى از آن را براى خود مطرح كنند ، از زندگى كه دارند شرمنده خواهند گشت . مىگويند : يك انسان بيدار ، روزى به محاسبه با خويشتن پرداخت و روزهاى عمرش را از مقدار ساليان عمرش استخراج كرد ، گويا ساليان عمرش 75 بوده است . نتيجه گرفت كه با فرض ارتكاب يك گناه در هر روز [ حدّ اقلّ 
  ] 21600 گناه از او صادر شده است [ 15 سال ما قبل بلوغ از رقم 75 منها شده است 
  ] . با احساس اين مقدار گناه از شدّت شرمندگى فريادى زد و قالب تهى كرد .\r\n\r\nهر كه او آگاه تر با جانتر است .\r\nاين كه مىگوئيم : بدون بينائى و هشيارى ، زندگى حقيقى وجود ندارد ، يك قضيّهء ذوقى را مطرح نمىكنيم ، بلكه حقيقتى را با نظر به ماهيّت حيات تا آنجا كه براى بشر از اين پديده ( حيات ) قابل شناخت است ، مطرح مىنمائيم : شايد شما در تعريف رسمى زندگى از دانشمندان و فلاسفهء قديم و جديد شنيده باشيد كه مىگويند : حيات يعنى\r\n","description":"","footnote":"","page_name":" 138 ","page_number":138},
  {"content":"\r\nاحساس و حركت و اراده ( خواستن ) . يعنى حيات تا آنجا كه براى ما قابل درك است ، داراى سه ركن اساسى مزبور است و با فقدان هر يك از آنها ، يا تضعيف و تقويت آن ، ركنى از حيات مفقود ، يا ضعيف يا قوى مىگردد ، زيرا حيات اگر چه امرى بسيط است ، ولى نوع بساطت آن مىتواند با شدت و ضعف سازگار بوده باشد ، مانند بساطت دو ركن از اركان سه گانه ( احساس ، اراده ) كه براى حيات ضرورى است زيرا ، احساس قابل تجزيه و تركيب فيزيكى نيست ، چنان كه اراده هم قابل تجزيه و تركيب فيزيكى نمىباشد . و امّا حركت كه داراى دو بعد است : بعد يكم ، جريان عينى و محسوس . حركت از اين بعد قابل تجزيه و تركيب است ، مانند تجزيهء حركت به امتداد يك كيلومتر به حركت در يكى از دو پانصد متر و تركيب حركت در پانصد متر با پانصد متر ديگر كه مجموعا حركت در يك كيلومتر را تشكيل مىدهند .\r\nبعد دوم ، حركت با نظر به عامل درونى آن ، مثلا اشتياق به انتقال از نقطه اى به نقطهء ديگر . قطعى است كه اشتياق و مشاهدهء درونى ، جريانى قابل تجزيه و اضافه و تراكم تركيبى نمىباشد ، بلكه همانطور كه گفتيم اشتياق مانند ديگر پديده‌هاى كيفى و روانى قابل شدّت و ضعف مىباشد . تعريف مزبور براى حيات از ديدگاه علمى و ذهنى در همهء دورانها تا اين لحظه كه اين جانب اين كلمات را مىنويسم مورد قبول است .\r\nالبتّه مىدانيم كه با گذشت قرون و اعصار در بارهء منشأ حيات و ميدان مادّى آن و همچنين در بارهء تكامل و انواع تكامل حيات و غير ذلك صدها مسائل مهمّ وارد ميدان تحقيق شده است ، ولى در اين كه سه ركن مزبور ( احساس ، حركت ، اراده ) اركان اساسى حياتند ، هيچ احدى ترديد قابل توجّه منطقى ننموده است . ما در اينجا براى اثبات اين كه انسان فقط با بينائى و آگاهى است كه مىتواند اثبات كند كه او زنده است ، احساس و حركت و اراده را مورد بررسى قرار داده‌ايم ، و الَّا هر يك از امور سه گانه مسائل بسيار زيادى دارد كه در علوم مربوطه مورد تحقيق قرار مىگيرد . احساس ، مقدّمهء اصلى آگاهى و بينائى است و بدون احساس ، آگاهى و بينائى قابل تحقّق نيست . اكنون براى توجّه و تحقيق بيشتر مطالبى را كه مولوى در بارهء آگاهى و اين كه ركن اساسى جان آدمى آگاهى است ، آورده ، متذكَّر مىشويم :\r\n","description":"","footnote":"","page_name":" 139 ","page_number":139},
  {"content":"\r\n\r\nچون سر و ماهيّت جان مخبر است\r\nهر كه او آگاه تر با جانتر است\r\n\r\nمولوى\r\nدر اين بيت ، مطلب واقعا بسيار مهمّى را مطرح نموده است كه بايد بطور جدّى مورد توجّه قرار بگيرد و آن اينست كه بدانجهت كه خبر مهمّى به سر ( درون ) و ماهيّت جان داده شده است ( از طرف خدا ) و جان آدمى به جهت داشتن آگاهى ، آن خبر را شنيده و فهميده است ، پس آگاهى در ماهيّت جان وجود دارد و ملاك پستى و عظمت يك جان بسته به كمّيّت و كيفيّت آگاهى مىباشد .\r\n\r\nاقتضاى جان چو اى دل آگهيست\r\nهر كه آگه تر بود جانش قويست\r\nروح را تأثير آگاهى بود\r\nهر كه را اين بيش ، اللَّهى بود\r\n\r\n\r\nبمنكرين الهيّات بگوئيد : هر اندازه كه آگاهى و بينائى يك انسان عالىتر باشد ، آن انسان الهىتر است .\r\nما بايد بيت دوم ( روح را تأثير آگاهى بود - هر كه را اين بيش اللَّهى بود ) را چند بار مورد دقّت قرار بدهيم و از اين بيت بسادگى نگذريم .\r\nاگر اين جمله كه به پيامبر اكرم صلَّى اللَّه عليه و آله و سلَّم نسبت داده شده است ، ) * و من الشّعر لحكمة .\r\n( و از شعر حكمتى است . ) ده تا مصداق داشته باشد ، قطعا يكى از آنها همين بيت است .\r\nآيا باز جائى براى ترديد در اين كه اساسىترين و منحصرترين عامل الهى بودن انسان آگاهى و هشيارى و بينائى است ، باقى مىماند بيائيد اين حياتىترين مسألهء بشرى را مقدارى با انصاف و اخلاص و دور از هر گونه انگيزه‌هاى خلاف واقع بينى ، مطالعه كنيم .\r\nآرى ، اى نو نهالان باغ معرفت ، اى تازه به راه افتادگان مسير دانش و بينش ، يقين بدانيد كه -\r\n\r\nروح را تأثير آگاهى بود\r\nهر كه را اين بيش ، اللَّهى بود\r\n\r\nيعنى با افزايش آگاهى كمّيّت و كيفيّت تأثير روح در جهان هستى و در بارهء شخصيّت و موجوديّت آدمى افزايش مىيابد و انسانى الهى مىگردد . اين را جلال الدّين محمّد مولوى\r\n","description":"","footnote":"","page_name":" 140 ","page_number":140},
  {"content":"\r\nگفته است . مولوى متديّن است ، مولوى حكيم است ، مولوى عارف است . شما مىبينيد اين مرد با كمال صراحت مىگويد : هر اندازه درجهء آگاهى و بينائى آدمى بالاتر برود ، به همان اندازه آن انسان الهىتر و من او ربّانىتر مىگردد . اين مولوى متديّن ، حكيم و عارف است كه ميان آگاهى بطور عموم و الهى بودن ، اثبات تلازم مىنمايد . آيا با اين حال باز مىگوييد : دين عامل تخدير توده‌ها است آيا باز بر اين عقيده هستيد كه دين ضدّ آگاهىها است ، آيا وجود خود مولوى به تنهائى با آن سوز و گداز عرفانى و دينى همراه با اطَّلاعات عظيم علمى محض و حكمى كه غير قابل توصيف با اندازه گيريهاى متداول است نمىتواند خطاى قضيّهء فوق ( دين عامل تخدير توده‌ها است ) را اثبات نمايد\r\n\r\nخود جهان جان سراسر آگهيست\r\nهر كه بيجان است از دانش تهى است\r\n\r\nدر اين بيت هم اثبات مىشود كه جان يعنى آگهى . از طرف ديگر آدمى باندازهء بينشى كه دارد جهان هستى را براى خود مطرح مىنمايد -\r\n\r\nعالمش چندان بود كش بينش است\r\nچشم چندين بحر هم چندينش است\r\n\r\nآيا ما راه براى وصول به بينائى داريم آرى ، آدمى مىتواند با افزودن به دانشها و معارفهايش به مقام بينش برسد ، مقام بينش بالاتر از درجات علم است -\r\n\r\nوين عجب ظنّى است در تو اى مهين\r\nكه نمىپرّد به بستان يقين\r\nهر گمان تشنهء يقين است اى پسر\r\nمىزند اندر تزايد بال و پر\r\nچون رسد در علم پس پر پا شود\r\nمر يقين را علم او پويا شود\r\nز ان كه هست اندر طريق مفتتن\r\nعلم كمتر از يقين و فوق ظنّ\r\nعلم جوياى يقين باشد بدان\r\nوان يقين جوياى ديد است و عيان\r\nاندر ألهاكم بجو اين را كنون\r\nاز پس كلَّا پس لو تعلمون\r\nمىكشد دانش به بينش اى عليم\r\nگر يقين بودى بديدندى جحيم\r\nآن بخارى غصّهء دانش نداشت\r\nچشم بر خورشيد بينش مىگماشت\r\nهر كه در خلوت به بينش يافت راه\r\nاو ز دانشها نجويد دستگاه\r\nبا جمال جان چوشد هم كاسه اى\r\nباشدش ز اخبار و دانش تاسه اى\r\n\r\n","description":"","footnote":"","page_name":" 141 ","page_number":141},
  {"content":"\r\n14 ، 18 - فكأنّ ما هو كائن من الدّنيا عن قليل لم يكن و كأنّ ما هو كائن من الآخرة عمّا قليل لم يزل و كلّ معدود منقض و كلّ متوقّع آت و كلّ آت قريب دان ( و گوئى آنچه كه از دنيا وجود دارد ، در اندك زمانى وجود نداشته است و گوئى آنچه كه از آخرت وجود دارد ، پس از اندك زمانى ( پس از مرگ ) ابدى است .\r\nهر قابل شمارشى ، پايان پذير و هر چه كه مورد انتظار است ، آينده و هر آينده اى ، نزديك و در حال رسيدن است . )\r\n\r\nاشيائى كه انسان با آنها ارتباطى مثبت دارد ، در موقع خزيدن از هستى به نيستى ، خيال برمىانگيزند و شگفتى در درون او بوجود مىآورند .\r\nپيش از تفسير جملات امير المؤمنين عليه السّلام بيك مسألهء مهمّ در بارهء حركت اشاره مىكنيم : حركت و تحوّلى كه با مشيّت بالغهء خداوندى در همهء اشياء حاكميّت دارد ، مىتوان گفت در دو كاروان جلوه مىنمايد :\r\n\r\n1 - از عدمها سوى هستى هر زمان\r\nهست يا ربّ كاروان در كاروان\r\n2 - باز از هستى روان سوى عدم\r\nمىروند اين كاروانها دمبدم\r\n\r\nانعكاس حركت در دو كاروان مزبور در درون آدميان و تأثّر از آن دو يكسان و يكنواخت نيست . اختلاف انعكاس و تأثّر مزبور را از دو جهت بايد در نظر گرفت : جهت يكم - هستى و نيستى با قطع نظر از شيئى كه در حركت قرار گرفته است .\r\nجهت دوم - اشيائى كه در حركت قرار مىگيرند .\r\n\r\nنخست جهت يكم را در نظر مىگيريم يعنى هستى و نيستى را .\r\nآيا گام گذاشتن يك شيء به عرصهء هستى با قطع نظر از اين كه آن شيء چيست و ارتباطش با انسان چگونه است چه تفاوتى با بيرون رفتن يك شيء يا همان شيء از عرصهء هستى دارد به نظر مىرسد براى درك صحيح اين مسأله بايد ديد : ناظر در حركت در هر دو جلوه گاه ( از نيستى به هستى و از هستى به نيستى ) كيست و دريافت او در بارهء حركت و جهان\r\n","description":"","footnote":"","page_name":" 142 ","page_number":142},
  {"content":"\r\nهستى كه حركت در آن حاكميّت دارد چيست اگر ناظر ، يك انسان آگاه و مشرف به جهان هستى [ و لو اجمالا 
  ] است و براى حركت و جهان و انسان معنائى غير از خود محسوسات در گذر ، پذيرفته است ، قطعى است كه حركت با جلوه در هر دو نمود ( از نيستى به هستى و از هستى به نيستى ) براى او تفاوتى نمىكند ، چنان كه در دريافت هويّت و معناى يك چشمه سار ، آبهائى كه از آن چشمه سار رفته است با آبهائى كه در حال حاضر در حال رفتن است و آبهائى كه بعدا خواهد آمد ، تفاوتى ندارد و اگر حركت براى چنين شخصى موجب خيال و شگفتى باشد ، قطعى است كه حكيمانه و عارفانه خواهد بود نه ابهام انگيز . اين شخص به خوبى ميداند كه آنچه در كاروان اوّل ( از نيستى به هستى ) وارد شده و قدم به عالم هستى گذاشته است ، قطعا حركت در كاروان دوم ( از هستى به نيستى ) را هم بدنبال خواهد داشت ، و اگر ناظر كسى باشد كه آگاهى و اشرافى بجهان هستى ندارد ، انعكاس حركت در درون او و تأثّر او از آن ، بستگى به دانسته‌ها و خواسته‌هاى خود طبيعى او دارد . به همين جهت است كه ما در كتاب « تحليل شخصيّت عمر بن ابراهيم خيّام » صريحا صحّت انتساب رباعيّات پوچ گرائى را به آن مرد فيلسوف و رياضىدان انكار كرديم ، زيرا در قسمت عمده اى از آن رباعيّات ، حركت در هر دو جلوه اش ( از نيستى به هستى و از هستى به نيستى ) مخصوصا در جلوهء دومش ، انعكاس و تأثّر عاميانه اى در درون گوينده يا گويندگان آن رباعيّات داشته است .\r\n\r\nجهت دوم - در توضيح اين تفاوت ،\r\n( 1 ) \r\n، اشيائى را كه در درون دو كاروان مزبور\r\n","description":"","footnote":" ( 1 ) بايد در نظر بگيريم كه همان تفاوت ناظران در دو جلوهء حركت ، در همين مورد هم كه اشياء متحرّك را مطرح مىكنيم ، وجود دارد ، يعنى اگر ناظر در اشياء متحرّك در هر دو جلوه اش ( از نيستى به هستى و از هستى به نيستى ) انسان آگاه و مشرف به هستى ( و لو بطور اجمال ) و معتقد به معنىدار بودن آن باشد ، قطعا خواهد گفت :\r\n\r\nدر عالم عالم آفريدن\r\nبه زين نتوان رقم كشيدن\r\n\r\nنظامى\r\n\r\nبجهان خرّم از آنم كه جهان خرّم از اوست\r\nعاشقم بر همه عالم كه همه عالم از او است\r\n\r\nو اگر ناظر يك عامى زنجير شده در خواسته‌هاى خود طبيعى و محاصره شده در محدودهء معلومات ناچيز خود باشد ، طبيعى است كه اشياء متحرّك را در هر جلوه و نمودى كه داشته باشد ، جز آنچه را كه ناظر ميداند و مىخواهد ، بىاساس و پوچ و يا مبهم تلقّى خواهد كرد . ","page_name":" 143 ","page_number":143},
  {"content":"\r\nدر حركتند ، مورد تقسيم و تحليل قرار مىدهيم :\r\n1 - اشيائى كه در عرصهء كيهان بزرگ بوجود مىآيند و مدّتى يا بطور معمولى و يا با ارقام نجومى بوجود خود ادامه مىدهند و سپس راه فنا و زوال را پيش مىگيرند .\r\nارتباط ما با اين اشياء همين مقدار است كه مىدانيم چنين موجوداتى در پهنهء كيهان بزرگ يك بار در كاروان اوّل -\r\n\r\nاز عدمها سوى هستى هر زمان\r\nهست يا ربّ كاروان در كاروان\r\n\r\nو بار ديگر در كاروان دوم -\r\n\r\nباز از هستى روان سوى عدم\r\nمىروند اين كاروانها دمبدم\r\n\r\nدر حركت بوده‌اند . اگر هم آن اشياء در موجوديّت ما بوسيلهء كرهء زمين [ كه جزئى بسيار بسيار كوچك از اين كيهان ولى مربوط به همهء اجزاى آن مىباشد 
  ] تأثيرى داشته باشند ، احساس آن تأثير در حالات عادى بقدرى ناملموس است كه مانند عدم تلقّى مىشود و لذا هيچ انعكاس و تأثيرى در انسانها ايجاد نمىكند .\r\n2 - اشيائى كه به نحوى با ما در ارتباط قرار مىگيرند . بديهى است كه نظاره بر جريان حركت اشيائى كه با ما در ارتباطند با نظر به اختلاف شدّت و ضعف ارتباط ، انعكاس و تأثيراتى مختلف در ما بوجود مىآورد . هر اندازه كه ارتباط آن اشياء با ما شديدتر باشد ، بديهى است كه نظاره بر حركت آن اشياء در هر دو جلوه اى كه دارد ( از نيستى به هستى و از هستى به نيستى ) در درون ما انعكاس عميقتر و تأثير شديدترى ايجاد خواهد كرد . بعنوان مثال : كسى كه ساليان طولانى از ازدواجش گذشته و داراى فرزند نشده است ، هنگامى كه داراى فرزند مىشود ، يعنى انسانى كه رابطهء فرزندى بسيار محبوب [ به جهت مطلوب و غير منتظره بودنش با نظر به وضع طبيعى او 
  ] با او دارد ، از نيستى وارد ديار هستى مىگردد ، براى او بسيار مطلوب و با اهمّيّت تلقّى مىشود ، چنان كه در موقع نظاره بر حركت چنين فرزندى از هستى به نيستى شديدترين تأثّر\r\n","description":"","footnote":"","page_name":" 144 ","page_number":144},
  {"content":"\r\nدر او بوجود خواهد آمد . و بطور كلَّى هر اندازه كه ارتباط شيء متحرّك با حيات مادّى يا معنوى ما شديدتر بوده باشد ، انعكاس و تأثّر شديدترى در ما بوجود خواهد آورد . ( 1 )  در ميان همهء اشيائى كه با ما در ارتباطند ، هيچ موجودى مانند همنوع انسانى ، در حال حركت ، موجب شگفتى و خيال انگيز نمىباشد . به نظر مىرسد اين عظمت و پر معنى بودن حيات آدمى در اين دنيا است كه با خاموشى شعلهء آن ، با هر وسيله كه باشد ، ناظر به شگفتى فرو مىرود اگر چه صدها بار مرگ انسانها را با چشم ديده باشد .\r\nلذا بىجهت نبوده است كه حسّاسترين و خيال انگيزترين جملات نثرى كه نويسندگان گفته‌اند يا شعرى كه شعرا سروده‌اند ، آن جملات است كه در بارهء مرگ ( خاموشى شعلهء حيات ) گفته شده است .\r\nبا اين حال بايد گفت : براى انسان آگاه اگر چه مرگ اسرار آميزتر و شگفت انگيزتر از تولَّد آدمى به نظر مىرسد ولى با توجّه شايسته به نظاره و سلطه و حكمت ربوبى در جهان هستى ، مخصوصا در پديدهء حيات انسانى كه زيباتر و عالىتر از ديگر اجزاى\r\n","description":"","footnote":" ( 1 ) اين قضيّهء كليّه را كه گفتيم ، بايد با يك قضيّهء كليّهء ديگر هماهنگ تلقّى كنيم . آن قضيّه عبارت است از نسبيّت شدّت و ضعف ارتباطات اشياء با انسانها با نظر به قدرت و چگونگى هويّتى كه شخصيّتها در زندگانى براى خود كسب مىكنند . اين نسبيّت اختلاف انسانها را از مرحلهء پست « با يك غوره سردش مىشود و با يك كشمش گرمش » گرفته تا درجهء عالى شخصيّت على بن ابي طالب عليه السّلام كه مىگويد : إلهى ما عبدتك خوفا من نارك و لا طمعا فى جنّتك بل وجدتك أهلا للعبادة فعبدتك ( خداى من ، من تو را نه به جهت ترس از دوزخت پرستيده‌ام و نه از روى طمع در بهشتت ، بلكه تو را شايستهء عبادت ديدم و تو را پرستيدم . ) كشيده است . يكى از كوچكترين علامات اين بىنيازى از غير خدا ، رد زمامدارى بود كه مشروط به شرطى مىكردند كه او در واقع آن را نپذيرفته بود ، با اين كه مىتوانست همان شرط را در آن موقع مطابق روش ماكياولىها بپذيرد و سپس عذرى بياورد و باصطلاح مبتذل امروزى تحليلگرى راه بيندازد كه من در آن موقع به جهت وجود شرائطى بود كه شرط مزبور را پذيرفتم . معاويه معاهده هائى را كه با امام حسن مجتبى عليه السّلام منعقد كرده بود با همين روش زير پا گذاشت . خلاصه هيچ ضابطهء مشخّصى وجود ندارد كه چگونگى انعكاس و تأثّرات انسانها در نظاره به حركت اشياء ( از نيستى به هستى و از هستى به نيستى ) را معيّن نمايد . ","page_name":" 145 ","page_number":145},
  {"content":"\r\nهستى است ، هر دو نمود حركت براى انسان ( از نيستى به هستى و از هستى به نيستى ) مستند به مالك زندگى و مرگ است .\r\nاكنون مىپردازيم به تفسير جملات امير المؤمنين عليه السّلام . آن حضرت مىفرمايد : آنچه كه از دنيا است ، به زودى چنان از عرصهء هستى ناپديد مىگردد كه گوئى اصلا چنين چيزى وجود نداشته است .\r\n\r\nكأن لم يكن بين الحجون إلى الصّفا\r\nأنيس و لم يسمر بمكَّة سامر\r\n\r\n( گوئى ميان حجون تا صفا يك انسان مأنوس وجود نداشته و هيچ داستانگوئى در مكَّه داستان نگفته است . ) در ابيات معروف ابو الحسن تهامى كه در رثاى فرزندش گفته است ، مضمون فوق چنين آمده است :\r\n\r\nحكم المنيّة فى البريّة جار\r\nما هذه الدّنيا بدار قرار\r\nبينا يرى الإنسان فيها مخبرا\r\nحتّى يرى خبرا من الأخبار\r\n\r\n( حكم مرگ در ميان مردم جارى است ، اين دنيا جايگاه استقرار نيست ، در آن هنگام كه ديده مىشود انسان از گذشته‌ها خبر مىدهد به زودى خود خبرى از اخبار مىگردد . ) همچنين همهء پديده‌ها و آثار انسانى و غير انسانى همين كه از عرصهء هستى ناپديد شدند ، مغز و روان آدمى ، آن رهسپار ديار نيستى را چنان تلقّى مىكند كه اصلا وجود نداشته است . آرى ، فقط علم و معرفتى كه از انسان بيادگار مىماند و يا باقيات صالحاتى كه براى استفادهء مشروع مردم بوجود مىآيد ، موجب ادامهء زندگى او در ميان مردم اين دنيا مىباشد .\r\nامير المؤمنين عليه السّلام در سخنان معروفش به كميل بن زياد نخعى فرمودند : يا كميل ، هلك خزّان الأموال و العلماء باقون ما بقى الدّهر ، أعيانهم مفقودة و أمثالهم فى القلوب موجودة .\r\n","description":"","footnote":"","page_name":" 146 ","page_number":146},
  {"content":"\r\n( اى كميل ، جمع كنندگان اموال هلاك شدند و علماء تا آخر دنيا به بقاء خود ادامه مىدهند . اعيان محسوس آنها از صحنهء وجود مفقود شده است ، ولى تجسّم روحانى آنان در دلها وجود دارد . ) اين انسانهائى كه بوسيلهء يادگار گذاشتن معرفت و علم يا ديگر باقيات صالحات ، بقاى خود را در طول روزگار تضمين مىنمايند ، بدانجهت است كه آنچه را كه از خود بيادگار مىگذارند ، با عشق به خدمت به نهالهاى باغ خداوندى مىاندوزند و بيادگار مىگذارند و مىروند . و بديهى است كه -\r\n\r\nهرگز نميرد آنكه دلش زنده شد به عشق\r\nثبت است در جريدهء عالم دوام ما\r\n\r\nحافظ\r\nسپس امير المؤمنين عليه السّلام مىفرمايد : « و گوئى آنچه كه از آخرت وجود دارد پس از اندك زمانى ( پس از مرگ ) ابدى است » يعنى هنگامى كه آدمى با امور اخروى ارتباط برقرار مىكند ، گوئى آن امور هميشگى و غير قابل زوال مىباشند و شايد علَّت آن اينست كه آدمى تا از جويبار زمان خارج نشود نمىتواند با امور اخروى ارتباط برقرار كند . خروج از جويبار زمان بر دو نوع است : خروج موقّت در اين دنيا ، مانند موقع خواب يا موقع بعضى از بيماريهاى موقّت است كه درك زمان از حركت عالم عينى و عالم درونى امكان ناپذير مىشود .\r\nخروج ابدى كه با مرگ انجام مىگيرد . از مرگ به آن طرف واقعيّات اخروى كه ما فوق زمانند ، چنان ثابتند كه گوئى اصلا حدوثى نداشته‌اند . انسانها كه در اين زندگانى ، بعد از مرگ را نديده‌اند و نمىدانند واقعيّات ثابته يعنى چه ، مىتوانند از نوع اوّل ( از خروج موقّت ) عبرت بگيرند و امكان مشاهدهء واقعيّاتى بىنياز از زمان يا زمان ناپذير را تصديق نمايند . آن گاه امير المؤمنين عليه السّلام مىفرمايد : « هر قابل شمارشى پايان پذير است » مقصود قابل شمارشهائى است كه در جويبار زمان يكى پس از ديگرى يا يكى در كنار ديگرى در حركت و جريانى غير قابل برگشتند . به همين ترتيب فرمودهء امام كه « هر مورد انتظارى در حال فرا رسيدن و هر چه كه در حال فرا رسيدن مىباشد نزديك است » در حقيقت امير المؤمنين عليه السّلام مقتضاى ذاتى\r\n","description":"","footnote":"","page_name":" 147 ","page_number":147},
  {"content":"\r\nحركت را كه در زمينهء از هستى به نيستى است ، در چند نمود بيان مىفرمايد : نمود يكم - حركت و تحوّل معمولى ( حركت همهء اشياء از هستى به نيستى . ) نمود دوم - هر قابل شمارشى كه در حركت است ، بالاخره به پايان مىرسد .\r\nنمود سوم - آنچه در امتداد حركت مورد انتظار است كه فرا رسد ، بالاخره فرا مىرسد .\r\nنمود چهارم - هر آنچه كه آينده است و فرا مىرسد ، نزديك است .\r\nامير المؤمنين عليه السّلام با اين بيان بسيار پر محتوى ، انسانها را با مقتضاى ذاتى حركت كه بر وجود آنها و جهان عينى حاكميّت دارد ، آشنا مىسازد . 20 ، 21 - العالم من عرف قدره ، و كفى بالمرء جهلا الَّا يعرف قدره ( عالم كسى است كه اندازه و ارزش خود را بشناسد و براى نادانى مرد كافى است كه اندازه و ارزش خود را نشناسد . ) ( 1 ) \r\n","description":"","footnote":" ( 1 ) مباحثى مشروح در بارهء خود و خودشناسى در مجلَّدات زير مطرح شده است : مجلَّد يكم از صفحهء 108 تا صفحهء 132 و از صفحهء 134 تا صفحهء 137 و مجلَّد دوم از صفحهء 142 تا صفحهء 145 و مجلَّد سوم از صفحهء 194 تا صفحهء 196 و مجلَّد چهارم از صفحهء 157 تا صفحهء 164 و از صفحهء 169 تا صفحهء 173 و از صفحهء 195 تا صفحهء 200 و از صفحهء 208 تا صفحهء 212 و از صفحهء 235 تا صفحهء 238 و از صفحهء 287 تا صفحهء 293 و مجلَّد پنجم صفحات 11 و 12 و 127 و 128 و مجلَّد پنجم از صفحهء 180 تا صفحهء 184 و از صفحهء 251 تا صفحهء 253 و مجلَّد ششم صفحات 191 و 192 و صفحات 208 و 209 و مجلَّد هفتم از صفحهء 30 تا صفحهء 33 و از صفحهء 159 تا صفحهء 161 و از صفحهء 181 تا صفحهء 189 و مجلَّد هشتم از صفحهء 179 تا صفحهء 184 و از صفحهء 201 تا صفحهء 208 و از صفحهء 235 تا صفحهء 237 و صفحات 267 و 268 و مجلَّد دهم صفحات 279 و 280 و مجلَّد يازدهم از صفحهء 19 تا صفحهء 27 و مجلَّد دوازدهم صفحات 191 و 192 و 217 و 218 و از صفحهء 221 تا صفحهء 223 و از صفحهء 225 تا صفحهء 248 و از صفحهء 325 تا صفحهء 327 و از صفحهء 331 تا صفحهء 346 و مجلَّد سيزدهم صفحات 29 و 30 و از صفحهء 91 تا صفحهء 93 و از صفحهء 282 تا صفحهء 286 و از صفحهء 288 تا صفحهء 290 و از صفحهء 336 تا صفحهء 341 و مجلَّد چهاردهم از صفحهء 64 تا صفحهء 69 و از صفحهء 78 تا صفحهء 86 و صفحات 91 و 92 و 104 و 111 و 112 و از صفحهء 132 تا صفحهء 174 و از صفحهء 180 تا صفحهء 183 و از صفحهء 203 تا صفحهء 208 و از صفحهء 221 تا صفحهء 253 و از صفحهء 263 تا صفحهء 270 و مجلَّد پانزدهم از صفحهء 26 تا صفحهء 39 و مجلَّد شانزدهم از صفحهء 47 تا صفحهء 56 . ","page_name":" 148 ","page_number":148},
  {"content":"\r\n\r\nادّعاى علم را از كسى كه آگاهى به خود ندارد و به اندازه و ارزش خود جاهل است باور مكنيد .\r\nآينه اى كه آگاهى به خويشتن ندارد و نمىداند چيست و اندازه و كيفيّت و ارزشش چيست ، اگر همهء موجودات عالم هستى و روابط و ظاهر و باطن آنها را در خود منعكس نمايد ، عالم نيست . يعنى آينه به هيچ يك از آن موجودات دانا نيست ، زيرا نه آگاهى به خويشتن دارد و نه از اندازه و كيفيّت و ارزش خود مطلع است .\r\nبنا بر اين ، آينه با فرض منعكس ساختن همهء موجودات عالم هستى در خويشتن ، نه تنها عالم نيست ، بلكه جاهل هم به آن نمىتوان گفت ، زيرا آينه جامد است و استعداد علم ندارد تا در صورت عدم فعليّت علم ، انتساب مفهوم مقابلش كه جهل است به آن آينه صحيح باشد . امروزه با پيشرفت حيرت انگيز انعكاسات نمودهاى جهان عينى و اجزاء و روابط آنها در مغز مردمى فراوان كه عالم و دانشمند و متفكَّر و فيلسوف ناميده ميشوند ، اكثريّت قريب باتفاق آنها نه تنها از خويشتن اطَّلاعى ندارند و نه تنها اندازه و ارزش خود را نمىدانند ، بلكه گريز از خويشتن را بعنوان اين كه ما نمىتوانيم در مباحث لا ينحل و مسائل متافيزيك ( ما بعد نمودهاى طبيعت ) بينديشيم ، براى خود هنرى مىدانند كه خود علم ، آنانرا موفّق به آن ساخته است اين جانب عرضى ندارم ، ولى مولوى مىگفت :\r\n\r\nچشم باز و گوش باز و اين عما\r\nحيرتم از چشم بندى خدا\r\n\r\nآيا شما كسى را كه نمىداند براى چه كارى به اين دنيا آمده و از كجا آمده است و بكجا مىرود ، عالم تلقّى مىكنيد آيا شما كسى را كه كيفيّت و كمّيّت حسّى و ذهنى و عقلى خود را نشناخته است ، عالم مىدانيد\r\n","description":"","footnote":"","page_name":" 149 ","page_number":149},
  {"content":"\r\nآيا شما كسى را كه نمىتواند معلومات خود را از تأثّرات خود آگاه و ناخودآگاه و نيمه آگاه درون بر كنار بدارد و واقعيّت را آن چنان كه هست درك نمايد ، عالم مىدانيد آيا شما كسى را كه به هيچ وجه نمىتواند گريبان خود را از چنگال محدوديّت هدف گيريها و محدوديّت وسائل و محدوديّت خواسته‌ها و آرمانهاى ريشه دار و محدوديّت فرهنگى كه در فضاى آن نشو و نما كرده است ، نجات بدهد ، عالم مىدانيد آيا شما كسى را كه هنوز فرق ما بين انعكاس ذهنى اشياء و عمل ذهنى مانند بوجود آوردن اعتبارات و تجريد مفاهيم كلَّى و تجريد عدد را نمىداند ، مىتوانيد عالم بناميد آيا شما كسى را كه نمىداند قطب من در بدست آوردن علم و معرفت چه مقدار در قطب جهان عينى دخالت مىورزد ، عالم مىدانيد آيا شما كسى را كه تنها به اجزاء محدودى از جهان هستى درك آينه اى پيدا كرده است و اطَّلاع از ديگر اجزاء جهان هستى ندارد با اين كه همهء اجزاء هستى با هم مربوطند ، عالم مىدانيد همهء ما مىدانيم كه پاسخ همهء سؤالات فوق منفى است ، يعنى كسانى كه كيفيّت و كمّيّت عوامل درك حسّى و ذهنى و عقلى خود را نمىشناسند ، كسانى كه نمىدانند از كجا آمده‌اند و بكجا مىروند و براى چه آمده‌اند ، كسانى كه نمىتوانند ذهن خود را از تأثّرات واحدهاى موجوده در ذهن خود آگاه و در ضمير ناخودآگاه و نيمه آگاه بر كنار بدارند ، كسانى كه نمىتوانند از محدوديّتهائى كه آنان را احاطه كرده و جلوى ذهن آنان را از نفوذ به اعماق و ابعاد گوناگون واقعيّتهاى عالم برونى عينى و درونى مغزى و روانى مىگيرد مانند محدوديّت هدف گيريها در شناخت اشياء ، محدوديّت وسائل و ابزار شناخت ، محدوديّت خواسته‌ها و آرمانهاى ريشه دار ، و محدوديّت فرهنگى كه در فضاى آن نشو و نما كرده است ، كسانى كه نمىفهمند فرق ما بين انعكاسات و عمليّات ذهنى چيست و يا مىفهمند ولى در هنگام عمل شناخت نمىتوانند آن دو مقوله را از يكديگر تفكيك نمايند ، كسانى كه كمّيّت و كيفيّت دخالت قطب من را در بدست آوردن علم و معرفت در قطب عينى جهان برونى درك نمىكنند و ، كسانى كه در\r\n","description":"","footnote":"","page_name":" 150 ","page_number":150},
  {"content":"\r\nمجموعه اى در نظام ( سيستم ) باز كه مركَّب از ميلياردها جزء مربوط به يكديگر مىباشد فقط به چند جزء عالم باشند ، نمىتوان گفت آنها علم واقعى و همه جانبه به آن اجزاء دارند ، زيرا جهل بيك جزء از اجزاء مرتبط در يك مجموعه موجب جهل به كلّ مجموعه مىباشد . آيا شما اين مردم را عالم مىدانيد ( 1 )  چرا توضيح نمىدهيد كه با وجود آن همه اخلالهاى شناختى ، علم آنان چيست و معلومات آنان كدام است مىدانيد چرا در بارهء علم و معلوم آنان توضيح صحيح نمىدهيد براى اين كه شما از دادن چنين توضيحى\r\n","description":"","footnote":" ( 1 ) اگر در اين جريان اسف انگيز دقّت كنيم كه از آغاز تاريخ بشرى تاكنون ( مخصوصا در دو قرن 19 و 20 كه فرياد « ما انسانها رو به تكامل مىرويم » ، « اين دو قرن دوران تكامل بشريست » ، « بشر به اوج تمدّن رسيده است » باصطلاح گوش فلك را كر نموده است ) اكثر معلومات بشرى به ضرر همنوعان او تمام شده است و خود همين عالمان بوده‌اند كه با علم به اين كه دانشهاى آنان به جهت نقص تعليم و تربيت بشرى ، به ضرر همنوعانشان تمام مىشود ، و كرهء خاكى كه آشيانهء انسانها و گذرگاه تكاملى آنان است زرّادخانهء انواعى اسلحهء كشنده شده است كه هيچ انسان آگاهى بدون اضطراب و لرز نمىتواند آن را تصوّر نمايد ، اگر اين عالمان واقعا اطَّلاعى از خويشتن داشتند لازم بود كه خود را بنادانى نزنند و آلت دست يكَّه تازان ميدان تنازع در بقا نشوند . آنان اگر اطَّلاعى از خود و ارزش خود داشتند قطعا طعم تلخ خاكستر شدن در آتش اسلحهء سوزان را مىچشيدند و بجاى تكثير آن اسلحه و وادار كردن انسانها به كشتار يكديگر ، روى زمين را گلستان مىكردند . به خدا سوگند ، من نمىدانم آن جهانخواران جنگ باره هنگامى كه به لاشه‌هاى سوخته در عكسهاى روشن مانند آنچه كه تلويزيون نشان مىدهد ، مىنگرند چه فكر ميكنند و در درون آنان چه مىگذرد آيا آنان عقل دارند آيا آنان دل دارند آيا آنان از حدّ اقلّ شعور برخوردارند خداوندا ، آنها انسانند نه ، هرگز ، به خدا سوگند ، اگر آن بىرحمها و ضدّ عاطفه‌ها و دشمن محبّتها ، انسان بودند ، با چند لحظه تماشاى بدن سوخته اى كه در نتيجهء علم آنان به آن شكل در آمده است ، دست از جان مىشستند . اين كه مىبينيد با كمال بىاعتنائى ، حتّى با كمال خوشحالى به آن سوختگان تماشا ميكنند ، چگونگى سوختن اعضاء و جگر و دل آن سوختگان را از ديد علمى مىنگرند تا اسلحهء كشندهء خود را رو به تكامل ببرند و در آينده در سوختن و متلاشى كردن اطفال شيرخوار در آغوش مادرانشان و كهنسالان عاجز و بيماران در بيمارستانها ، قدمى از رقبا جلوتر باشند تا بتوانند رسالت تكامل بشرى را در درندگى و جهل و بدبختى و نكبت و وقاحت ، با كمال جدّيّت ادا نمايند بگذريم ، من نمىتوانم بيش از اين در رسوائى ما مدّعيان تكامل مطلبى بنويسم . ","page_name":" 151 ","page_number":151},
  {"content":"\r\nناتوانيد ، زيرا با فرض آن مسائل فوق ، نمىتوانيد چيزى جز اين نشان بدهيد كه آينه هائى ناآگاه ، نمود و اشكالى ناآگاه را در خود منعكس ساخته‌اند . از همين جاست كه اعتراض ما به كانت در بارهء علم وارد مىشود . او گفته است كه « نسبت دادن آغاز علم به خدا شوخ چشمى است ، ولى اين كه پايان علم خدا است ، كاملا صحيح است » . توضيح اعتراض ما به كانت اينست كه اگر مقصود كانت از آغاز علم ، همان انعكاسات آيينه اى گسيخته از علم به مبانى كلَّى در مغز و روان خود ( قطب من ) و در جهان عينى است ، كانت صحيح مىگويد ، و ما اعتراضى به او نداريم ، يعنى اين سخن درست است كه درك كننده يا باصطلاح غلط : عالمى كه در ذهنش جز چند صورت ذهنى از نمودهاى سطحى مقدارى محدود از اجزاء عالم طبيعت منعكس نشده است ، چطور مىتواند آنها را به خدا نسبت بدهد ولى با مطالبى كه ما تاكنون مطرح كرديم ، ما اين گونه انعكاسات ابتدائى را علم نمىدانيم ، زيرا اشخاصى چنين سطح نگر اصلا نمىدانند علم چيست زيرا كسى كه نمىداند عالم ( من ، خود ، شخصيت ، ذهن يا هر عامل درونى ديگر ) چيست ، قطعا او نمىداند كه علم چيست و معلوم كدام است . ( 1 )  بلكه علم از موقعى در درون كسى بوجود مىآيد كه اطَّلاعى از خود يا هر عامل ديگر را كه براى علم بپذيريم ، بدست بياورد ، و بديهى است كه شناخت خويشتن و لو بطور اجمال ، علم و معلوم را هم براى انسان قابل درك مىسازد . و مىدانيم اين گونه علم همراه با درك ارتباط همهء اجزاء هستى با خدا ( چه اجزاء درونى آن عالم و چه اجزاء مجموعهء هستى ) آغاز مىگردد و لذا صحيح است كه بگوئيم : همان گونه كه پايان علم رو به خدا است ، آغاز علم هم با فروغ الهى است كه :\r\nالعلم نور يقذفه اللَّه فى قلب من يشاء من عباده .\r\n( علم نوريست كه خداوند در قلب آن گروه از بندگانش كه مىخواهد ، مىتاباند . )\r\n","description":"","footnote":" ( 1 ) اين جهل مخصوص خود آن درك كننده يا باصطلاح غلط ، آن عالم است كه چون اطَّلاعى از خود ندارد ، در نتيجه علم و معلوم خود را هم نمىداند و نمىتواند آن دو را ارزيابى نمايد . امّا كسانى كه همهء واقعيّات هستى را مستند به خدا مىدانند ، قطعى است كه نه تنها درك و علم سطحى و ابتدائى آن شخص را منسوب به خدا مىدانند ، بلكه حتّى انعكاس يك برگ زرد خزان ديده در آينه را هم به خدا منسوب مىدانند . ","page_name":" 152 ","page_number":152},
  {"content":"\r\nالبتّه مىدانيم كه مشيّت خداوندى همواره در موردى جارى مىشود كه زمينه بوجود آمده باشد .\r\nدر بارهء ضرورت شناخت اندازه و ارزش خويشتن مطالب بسيار با اهمّيّتى در منابع اسلامى آمده است ،\r\nاز جمله از حضرت ابى عبد اللَّه جعفر بن محمّد صادق عليه السّلام نقل شده است كه فرمود : ما هلك امرؤ عرف قدره ( 1 ) \r\n( هلاك نشد مردى كه اندازه و ارزش خود را شناخت . )\r\nو نيز از آن حضرت نقل شده است كه فرمود : و ما أخال رجلا يرفع نفسه فوق قدرها إلَّا من خلل فى عقله . ( 2 ) \r\n( و گمان نميكنم كه مردى خود را بالاتر از اندازه و ارزشش بزرگ كند مگر اين كه اختلالى در عقلش باشد . )\r\nبنا بنقل ابن ابى الحديد در حديثى آمده است كه : ما رفع امرؤ نفسه فى الدّنيا درجة إلَّا حطَّه اللَّه تعالى فى الاخرة درجات . ( 3 ) \r\n( هيچ كسى نفس خود را در اين دنيا درجه اى بالا نبرد ، مگر اين كه خداوند در آخرت درجاتى از او ساقط خواهد فرمود . ) شارح مزبور ، دو جمله و يك بيت بسيار پر معنى از خردمندان در بارهء همين موضوع نقل كرده است :\r\n1 - إذا جهلت قدر نفسك فأنت لقدر غيرك أجهل . ( 4 ) \r\n( اگر تو به اندازه و ارزش خويشتن جاهل باشى به اندازه و ارزش ديگران جاهلتر خواهى بود . )\r\n","description":"","footnote":" ( 1 ) شرح نهج البلاغه - ابن ابى الحديد ج 7 ص 108 نقل از الكامل تأليف ابو العبّاس المبرّد .  ( 2 ) شرح نهج البلاغه - ابن ابى الحديد ج 7 ص 108 نقل از الكامل تأليف ابو العبّاس المبرّد .  ( 3 ) شرح نهج البلاغه - ابن ابى الحديد ج 7 ص 108 نقل از الكامل تأليف ابو العبّاس المبرّد .  ( 4 ) مأخذ مزبور ص 18 . ","page_name":" 153 ","page_number":153},
  {"content":"\r\n2 - من لم يعرف قدر نفسه فالنّاس أعذر منه إذا لم يعرفوه . ( 1 ) \r\n( كسى كه اندازه و ارزش خود را نشناخته باشد ، اگر مردم او را نشناسند معذورترند . )\r\n\r\nو من جهلت نفسه قدره\r\nرأى غيره منه ما لا يرى\r\n\r\nابو الطَّيّب متنبّى\r\n( اگر خود شخص به اندازه و ارزش خويشتن نادان باشد ، ديگران از وى چيزهائى ( عيوبى ) را خواهند ديد كه خود او آنها را نمىبيند . )\r\n\r\nدر انسان جلوه هائى از صفات خدا وجود دارد ، لذا هر كه خود را شناخت پروردگارش را شناخت .\r\nروايتى از پيامبر اكرم صلَّى اللَّه عليه و آله و سلَّم معروف است كه فرموده است : من عرف نفسه فقد عرف ربّه . ( 1 ) \r\n( هر كس كه خود را شناخت ، پروردگارش را شناخت . )\r\n","description":"","footnote":" ( 1 ) مقصود از نفس كه مطابق روايت فوق شناخت آن مستلزم شناخت خداوندى است ، هيچيك از نيروها و استعدادهاى درونى و غرائز طبيعى و اعضاء مادّى كالبد جسمانى و مجموع آنها نيست ، بلكه آن حقيقت است كه مديريّت غرايز و اعضاء مادّى و نيروها و استعدادهاى درونى را به عهده دارد كه با اصطلاحات گوناگون مانند من آگاه ، شخصيّت ، خودآگاه و روح و غير ذلك مورد توجّه قرار مىگيرد . در بارهء اثبات اين حقيقت كه شايد بتوان گفت : از بديهىترين حقايق عالم هستى است مطالب بسيار تحت عنوان اثبات نفس بيان شده است و اگر كسى در اثبات چنين حقيقتى ترديد داشته باشد ، نخست بايد همهء علوم روانى را منكر شود و سپس به انكار نفس بپردازد و اين جانب در هيچيك از مكتبهاى قديم ، جديد ، شرقى و غربى تا آنجا كه مطالعاتم اجازه مىدهد متفكَّرى را نديده‌ام كه منكر نفس بوده باشد . همچنين در حدود 60 دليل بنا بر نقل بعضى از فضلاى معاصر به مجرّد بودن نفس اقامه شده است كه مىتوان گفت بيش از نصف آنها قابل اعتراض و مناقشه نيست .  ( 1 ) مقصود از نفس كه مطابق روايت فوق شناخت آن مستلزم شناخت خداوندى است ، هيچيك از نيروها و استعدادهاى درونى و غرائز طبيعى و اعضاء مادّى كالبد جسمانى و مجموع آنها نيست ، بلكه آن حقيقت است كه مديريّت غرايز و اعضاء مادّى و نيروها و استعدادهاى درونى را به عهده دارد كه با اصطلاحات گوناگون مانند من آگاه ، شخصيّت ، خودآگاه و روح و غير ذلك مورد توجّه قرار مىگيرد . در بارهء اثبات اين حقيقت كه شايد بتوان گفت : از بديهىترين حقايق عالم هستى است مطالب بسيار تحت عنوان اثبات نفس بيان شده است و اگر كسى در اثبات چنين حقيقتى ترديد داشته باشد ، نخست بايد همهء علوم روانى را منكر شود و سپس به انكار نفس بپردازد و اين جانب در هيچيك از مكتبهاى قديم ، جديد ، شرقى و غربى تا آنجا كه مطالعاتم اجازه مىدهد متفكَّرى را نديده‌ام كه منكر نفس بوده باشد . همچنين در حدود 60 دليل بنا بر نقل بعضى از فضلاى معاصر به مجرّد بودن نفس اقامه شده است كه مىتوان گفت بيش از نصف آنها قابل اعتراض و مناقشه نيست . ","page_name":" 154 ","page_number":154},
  {"content":"\r\nاگر چه اين تلازم در بارهء شناخت جهان هستى و شناخت خداوندى نيز ديده مىشود ، ولى اين دو شناخت با يكديگر متفاوت مىباشند ، زيرا شناخت جهان هستى از راه نظم و قانون حاكم در آن ، انسان آگاه را به وجود خداوند عالم و قادر و داراى اراده و حكيم رهنمون مىشود ، لذا هر اندازه كه انسانى با آگاهى و بينش عميقتر و عاليترى در جهان هستى بنگرد ، وجود خداوندى را با صفات جمالى و جلالى بيشتر دريافت مىنمايد . و به همين جهت است كه خداوند سبحان بطور فراوان دستور اكيد به نظاره و تدبير و تفكَّر در بارهء جهان هستى صادر مىفرمايد . آيات قرآنى كه اين دستورات را بيان مىنمايد ، متعدّد و متنوّع است ، و ما در اينجا در صدد طرح و بحث در پيرامون آنها نيستيم .\r\nولى شناخت نفس ، هم طرق بيشتر و متنوّعترى را براى خدايابى بيان مىكند و هم ابعاد خداشناسى متنوّعترى را تعليم مىدهد . ( 1 )  در اين مبحث مقدارى از علل تلازم ما بين خودشناسى و خداشناسى را مطرح مىنمائيم : 1 - نفس انسانى مجرّد است ، يعنى يك امر مادّى نيست كه در مادّه و صورت و حركت و قوانين آن سه ، در محاصره بوده باشد ، همينطور خداوند متعال حقيقتى است فوق مادّه و صورت و حركت و قوانين آنها .\r\n2 - نفس انسانى با اين كه با بدن در ارتباط است و بلكه بنا بر نظريّهء مشّائى جسمانيّة الحدوث و روحانيّة البقاء ( نفس انسانى از همين موادّ عالم طبيعت نشأت مىيابد ولى در امتداد حركت تكاملى رو به تجرّد مىرود و به آن روحانيّت كه خداوند سبحان در ذات آن بوديعت نهاده است ، مىرسد . ) است ، با اين حال ، اشراف و مديريّت بر همهء اعضاى مادّى و غرايز طبيعى و نيروها و استعدادهاى درونى دارد . خداوند سبحان با كمال ارتباط با همهء اجزاء هستى\r\n\r\nمع كلّ شيء لا بالمقارنة .\r\n\r\n( او با هر چيز است نه با اتّصال با آنها . )\r\n","description":"","footnote":" ( 1 ) مأخذ مزبور ص 18 . ","page_name":" 155 ","page_number":155},
  {"content":"\r\n\r\nو غير كلّ شيء لا بالمزايلة .\r\n\r\n( و او غير از همهء اشياء است نه با انفصال و جدائى از آنها . ) اشراف و مديريّت بر همهء آنها دارد .\r\n3 - خداوند سبحان در عين ارتباط با حركات و حوادث جهان هستى ، ما فوق حدوث و تغيّر و ما فوق زمان است ، همچنين نفس انسانى در عين ارتباط با حركات و حوادث جهان هستى ، هم از بعد ثبات برخوردار است ( 1 )  و هم فوق زمان و كوتاه كننده و بلند كنندهء آن .\r\n4 - خداوند سبحان در عين وحدت ذات اقدسش ، داراى صفات ذاتى است كه با داشتن مفاهيم مختلف مانند : علم ، قدرت و وجوب ، آن وحدت نمىشكند و مبدّل به كثرت نمىگردد ، همانطور نفس انسانى با داشتن وحدت ذاتى از مقدارى صفات برخوردار است كه اختلالى در وحدت آن وارد نمىسازد .\r\n5 - خداوند سبحان جهان هستى را بىسابقهء وجود ، يعنى بدون مادّهء قبلى يا هيولى ، انشاء و ابداع و ايجاد فرموده است ، و در ايجاد موجودات هيچ نيازى به وسيله و تجربه ندارد همانطور كه امير المؤمنين عليه السّلام در سخنان خود فرموده‌اند .\r\nعزيز الدّين نسفى در بارهء اين جلوه مىگويد : « اى درويش ، حضرت خداى تعالى هر كارى كند اوّل خود مىكند و بىوسايط و بىمادّه و بى دست افزار ، آن گاه صورت آن چيز بر اين وسايط گذر مىكند و به اين عالم سفلى مىآيد و در عالم شهادت موجود مىشود . صورت اوّل وجود علم است و صورت دوم وجود عينى است .\r\n","description":"","footnote":" ( 1 ) اگر شما در گذشتهء بسيار دور مرتكب جنايتى بشويد مثلا در آغاز رشد من ( ده سالگى ) جنايتى را مرتكب شويد ، قطعى است كه همان گونه كه خودتان جانى بودنتان را در هشتاد سالگى احساس خواهيد كرد ، مردم جامعه هم شما را حتّى در هشتاد سالگى جنايتكار تلقّى ميكنند . و اگر كار نيكوئى از شما صادر شد ، مثلا يك غريق را نجات داديد ، همان گونه كه شما خودتان را نجات دهنده و احياء كنندهء يك انسان احساس خواهيد كرد ، همانطور مردم جامعه شما را در همان دوران كهنسالى نجات دهنده و احياء كنندهء يك انسان تلقّى خواهند كرد . اين موضوع بديهى بهترين دليل براى داشتن بعد ثبات در نفس انسانى است . اين دليل را در دلايل تجرّد نفس متذكَّر شده‌ايم . ","page_name":" 156 ","page_number":156},
  {"content":"\r\nهمچنين خليفهء خدا ( انسان ) هر چيزى كه مىنويسد يا هر كارى كه مىكند ، اوّل خود مىكند بىوسايط و بىمادّه و بىدست افزار ، آن گاه صورت آن چيز بر اين وسايط گذر مىكند و به بيرون مىآيد و در عالم شهادت موجود مىشود ، مانند حدّادى و نجّارى و گلكارى و در جملهء حرفتها و صفتها . همچنين مىدان صورت اوّل وجود عقلى است و صورت دوم وجود حسّى است ، صورت اوّل وجود ذهنى است و صورت دوم وجود خارجى است . » ( 1 )  به اين معنى كه خداوند لم يزل و لا يزال در تاريكى عدم نور وجود را برافروخته است ، بدون اين كه يك مادّهء سابقه اى بر آن نور وجود داشته باشد و بدون اين كه تاريكى عدم به آن نور وجود مبدّل گردد . همانطور نفس انسانى در تصوّرات و تصديقات و تجسيمات و تجريدات و اكتشافات و امثال اين فعّاليّتها و جريانات درونى ، دائما در حال انشاء و ابداع بىسابقهء وجود مىباشد . بعنوان مثال : وقتى كه شما براى اوّلين يا چندمين بار عدد مثلا 2 را در ذهن خود بوجود مىآوريد ، درست توجّه كنيد كه اين عدد 2 مسبوق به مادّه اى نيست كه پيش از در آمدن به صورت 2 ، چيز ديگرى مثلا آب ، ماه ، اسب ، ميز ، كاغذ و غير ذلك بوده است . يعنى اين عدد 2 كه شما فعلا در ذهن داريد تحوّل يافته از مفهوم انعكاسى آب يا ماه يا اسب يا ميز يا كاغذ كه پيش از اين در ذهن شما منعكس بوده است ، نمىباشد . پس عدد 2 حقيقتى است انشائى و ابداعى كه نفس آن را با توجّه به عوامل و انگيزه‌هاى مربوطه در ذهن شما انشاء و ابداع كرده است .\r\nاين انشاء يعنى ايجاد بىسابقهء وجود در تجريد اعداد و مفاهيم كلَّى و دريافت اصول اوّليّه مانند « اجتماع نقيضين محال است » و « كلّ بزرگتر از جزء است » و « اين ، همين است ، ( الف ، الف است ) » و بلكه در دريافت همهء قضاياى كلَّى كه در علوم و فلسفه‌ها تكيه گاه مسائل مىباشند ، انشاء و ابداع با كمال وضوح قابل مشاهده است .\r\n6 - خداوند سبحان علم به ثابتها و متغيّرات دارد ، و بديهى است كه علم خداوندى به متغيّرات ، موجب تغيير و دگرگونى و كثرت علم خداوندى نمىگردد .\r\nهمان گونه علم انسانى هم در موقع تعلَّق به متغيّرات و با تعلَّق به دگرگونىها ، متغيّر و دگرگون نمىشود ، چنان كه با كثرت معلوماتى كه نفس آدمى براى خود مىاندوزد ، متكثّر نمىگردد .\r\n","description":"","footnote":" ( 1 ) انسان كامل - عزيز الدّين نسفى ص 145 و 146 . ","page_name":" 157 ","page_number":157},
  {"content":"\r\n7 - خداوند سبحان واحد حقيقى است و اگر خدا متعدّد بود ، باضافهء اين كه بقول ارسطو : تعدّد ، با بينهايت حقيقى بودن ، سازگار نيست و خدا حقيقتى است بينهايت ، ارادهء هر يك از آنها مشروط به عدم ارادهء ديگرى بر خلاف مراد اوّلى بود . در نتيجه ، هر يك از خدايان فى نفسه ناقص و ناتوان بود ، زيرا مشروطيّت اراده در برابر مطلق بودن اراده نقصى است كاملا واضح . پس آن چند خدا كه از داشتن ارادهء غير مشروط محرومند ، نمىتوانند خداوند واجب الوجود و داراى ارادهء مطلق باشند . نيز با فرض مشروطيّت اراده ، قدرت نيز محدود مىگردد ، در صورتى كه قدرت مطلقه از صفات ذاتى خداوند است . در صورت تعدّد خدايان چه به معناى معبودهاى درجهء دوم كه در صورت بتها يا بعنوان ارباب انواع مورد پرستش قرار گرفته‌اند و چه به معناى اللَّه ( خداى بزرگ و ربّ الارباب ) اگر واقعا از همهء جهات و خصوصيّات با همديگر متّحد باشند بطورى كه حتّى اگر اراده كنند ، يك چيز را اراده نمايند ، در اين فرض تعدّد مزبور ناشى از يك عمل رياضى تجريدى است كه يك واحد را دو واحد نموده است ، نه تعدّد واقعى كه به جهت تشخّصات مخصوص بهر يك از آن خدايان ، آنها را از يكديگر متمايز و جدا مىسازد . در اين صورت قطعى است كه هر يك از آن خدايان مطابق خصوصيّات خود ، اراده اى خواهد كرد ، و قطعى است كه اين اراده‌هاى متفاوت با يكديگر حالت تزاحم و تضادّ خواهند داشت . در اين فرض اگر اراده‌ها به جهت تزاحم و تضادّ همديگر را خنثى نمايند ، پس آنها خداوند توانا و مسلَّط و آگاه نيستند و اگر آن اراده‌ها بجريان بيفتند تزاحم و تضادّ مرادهاى خدايان ، جهان هستى را مختلّ نموده و به تباهى خواهد كشيد . اينست معناى آيهء شريفهء - * ( لَوْ كانَ فِيهِما آلِهَةٌ إِلَّا الله لَفَسَدَتا ) * ( 1 )  .\r\n( اگر در زمين و آسمان خدايان ديگرى ( جز خداى يگانه ) وجود داشته باشند ، قطعا زمين و آسمان فاسد خواهند گشت . ) همينطور نفس انسانى هم كه مديريّت مطلقهء مجموعهء اجزاء درونى و برونى انسان را به عهده دارد ، واحد است و همان برهان كه در بالا در بارهء وحدانيّت خداوندى\r\n","description":"","footnote":" ( 1 ) الانبياء آيهء 22 . ","page_name":" 158 ","page_number":158},
  {"content":"\r\nگفته شد ، در بارهء وحدت نفس نيز جريان دارد .\r\n8 - خداوند متعال خالق و فاعل مختار است قطعا ، زيرا جبر بهر معنائى كه در نظر گرفته شود ، نقص براى موجود مجبور است . معناى جبر اينست كه موجود مجبور در هر حال بيش از يك راه براى عمل ندارد و هرگز در موقعيّتى قرار نمىگيرد كه دو راه الف و ب در برابر او قرار بگيرد تا او هر يك را بخواهد انتخاب كند و ديگرى را رها سازد . مطلبى ديگر كه بايد در اينجا مورد توجّه جدّى قرار بدهيم ، اينست كه در هر حال اگر براى يك موجود حالت جبرى تصوّر شود ، فرض وجود عاملى فوق كه آن موجود را مجبور بسازد ، ضرورى است و بعبارت روشنتر وقتى كه شما مجبور بودن يك موجود را تصوّر مىكنيد ، آگاه باشيد يا ناآگاه ، بخواهيد يا نخواهيد ، عاملى تواناتر را در نظر گرفته‌ايد كه آن موجود را تسليم قدرت و توجيه و تحريك خود نموده است . بنا بر اين دليل ، هيچ راهى وجود ندارد كه خدا را موجودى بىاختيار مطرح نمايد . و آن گروه از فلاسفه كه با نظر به تماميّت فيض الهى و لزوم بخل در صورت عدم اجراى فيض بر عالم هستى ، مىگويند : خدا بايد فيض ربوبى خود را بر هستى جارى بسازد و عالم هستى را كه يكى از نمودهاى فيض ربّانى او است بوجود بياورد ، مفاهيمى را از خدا و عالم هستى برداشت نموده‌اند كه آنان را بچنين عقيده اى وادار كرده است . آرى ، همهء ما مىدانيم و اين جانب هم در گذشته ميل داشتم كه مضمون ابيات زير را بدون قيد و شرط در بارهء خدا بپذيرم كه -\r\n\r\nگل خندان كه نخندد چه كند\r\nعلم از مشك نبندد چه كند\r\nماه تابان بجز از خوبى و ناز\r\nچه نمايد چه پسندد چه كند\r\nآفتاب ار ندهد تابش و نور\r\nپس بدين نادره گنبد چه كند\r\n\r\nولى اكنون مىبينم مسأله به اين سادگىها هم نيست كه ما اين جرأت را به خود بدهيم و با يك حالتى شبيه به گستاخى بگوييم : كه خدا مجبور است آن فيض عظيم را بجريان بيندازد و هستى را بوجود بياورد اين « بايد » ، « مجبور است » ، و « حتمى است » را با چه مجوّز منطقى رسمى يا شهودى متوجّه آن مقام عزّت مىنمائيم آيا اين قضيّه ( من يك انسان داراى قدرت مالى هستم و مىتوانم ديگران را از آن قدرت مالى برخوردار بسازم و بخلى هم ندارم ، پس بايد به اين كار اقدام نمايم ) نيست كه موجب شده است\r\n","description":"","footnote":"","page_name":" 159 ","page_number":159},
  {"content":"\r\nما در بارهء خدا هم ، چنين بينديشيم كه خوب ، خدا فيّاض است و بخلى هم ندارد ، پس اجراى فيض با ذات اقدس خداوندى توأم مىباشد . اگر با چنين تصوّرى بخواهيم در بارهء خدا بينديشيم ، بايد به اين غلط مرتكب شويم كه خداوند از طرف ذات خود ، مجبور است و اختيارى ندارد آيا اين تصوّر غلط تركيبى در ذات خدا بوجود نمىآورد يعنى در اين فرض ذات خداوندى دو جزء دارد : جزء اوّل هويّت خداوندى كه داراى صفات كمال از آن جمله قدرت افاضهء وجود است ، جزء دوم كه مسلَّط بر جزء اوّل است همان است كه آن هويّت را وادار به اجراى فيض يا ساير صفات قابل اجرا مىنمايد حقيقت اينست كه ما اگر بخواهيم اختيار خداوندى را در افاضهء خيرات بر عالم هستى و ايجاد آن ، مورد تصوّر و توجّه قرار بدهيم ، درست نظير اينست كه اجزاء كالبد مادّى ما در صدد شناخت هويّت و صفات و استعدادها و اختيار و جبر و اكراه و اضطرار و انفعالات و تجريدهاى متنوّع نفس ما برآيد مضمون سه بيت زير كه منسوب به فريد الدين عطَّار است از جهتى در توضيح مسألهء ما مىتواند كمك كند -\r\n\r\nكارگاهى بس عجائب ديده ام\r\nجمله را از خويش غائب ديده ام\r\nسوى كنه خويش كس را راه نيست\r\nذرّه اى از ذرّه اى آگاه نيست\r\nجان نهان در جسم و تو در جان نهان\r\nاى نهان اندر نهان اى جان جان\r\n\r\nآيا جان مىتواند جان نهان در آن را درك كند و در بارهء آن حكم صادر نمايد اين امرى است امكان ناپذير ، چه رسد به اين كه جسم بتواند آن جان جان را با اصول و معيارهاى خود درك كند و در بارهء آن حكم صادر نمايد در اين مسألهء بسيار مهمّ باز به درون خود مراجعه مىكنيم و با نفس ( من ) رويارو قرار مىگيريم . درست است كه اگر نفس را در وضعى مشاهده نماييم كه امتيازات مفيدى را كه دارا است ، بدون امتناع به ديگران مىبخشد ، خوشحال مىشويم و مىگوئيم : اين نفس از عظمت فيّاضيّت برخوردار است و از افاضهء واقعيّات مفيد به ديگران امتناع و بخلى ندارد ، ولى اگر در صدد تحليل و دقّت نظر برآئيم ، خواهيم ديد اگر نفس ما در اجراى فيّاضيّت اختيارى نداشته باشد ، داراى هيچگونه ارزشى نخواهد بود ، همان گونه كه چشمه سار بسيار انبوه و زلال از منبع بزرگى كه\r\n","description":"","footnote":"","page_name":" 160 ","page_number":160},
  {"content":"\r\nدر شكم كوهى قرار گرفته بيرون بيايد و سرازير شود و در مسير خود ميليونها مزارع و درختان را آبيارى كند و موجب بوجود آمدن محصولاتى فراوان باشد كه بتواند معيشت ميليونها انسان را كفايت كند ، بديهى است كه نه منبع آب كه چشمه سار از آنجا سرازير مىشود ، كار با ارزشى انجام مىدهد و نه آن كوه كه منبع آن چشمه سار را در درون خود دارد ، زيرا در اين جريانات هيچگونه آگاهى و هدفدارى و اختيارى وجود ندارد كه موجب بوجود آمدن ارزش بوده باشد . البتّه يك مسألهء بسيار با اهمّيّت را در اين مورد بايد مورد توجّه قرار بدهيم و آن هويّت اختيار است كه قطعا كمال است در مقابل جبر كه قطعا نقص است . اگر موجودى داراى هويّت يا « ذات » ، « من » ، و « شخصيّت » نبوده باشد ، مسلَّم است كه از اختيار برخوردار نمىباشد . ما وقتى كه اختيار در انسان را مطرح مىكنيم ، مىبينيم اختيار انسان عبارتست از نظاره و سلطهء شخصيّت و اعمال آن در دو قطب مثبت و منفى كار با هدفگيرى خير . بنا بر اين ، موجودى كه شخصيّت ندارد از اختيار با تعريفى كه گفتيم برخوردار نيست و اگر داراى شخصيّت ضعيف بوده باشد ، از اختيارى ناچيز بهره مند مىباشد و هر اندازه كه شخصيّت قوىتر ، اختيار قوىتر خواهد بود . اگر ديگر موجودات غير از انسان داراى اختيار بوده باشند ، مسلَّما آن اختيار از اين سنخ نيست ، چنان كه حيات و آگاهى و نطق و ذكر و تسبيح موجودات غير انسانى ( جامد ) از سنخ آنچه كه در انسان است ، نمىباشد -\r\n\r\nجمله اجزا در تحرّك در سكون\r\nناطقان كانّا إليه راجعون\r\nجمله اجزاء زمين و آسمان\r\nبا تو مىگويند روزان و شبان\r\nما سميعيم و بصيريم و هشيم\r\nبا شما نامحرمان ما خامشيم\r\nخامشيم و نعرهء تكرارمان\r\nمىرود تا پاى تخت يارمان\r\n\r\nو مطابق آيهء شريفه اى كه در قرآن در سورهء فصّلت آيهء 11 آمده است ، همهء موجودات بعنوان زمين و آسمان در جريان پس از آمدن به عرصهء هستى از اختيار بهره مند مىباشند .\r\nآيه چنين است : * ( فَقالَ لَها وَلِلأَرْضِ ائْتِيا طَوْعاً أَوْ كَرْهاً قالَتا أَتَيْنا طائِعِينَ ) * .\r\n( پس خداوند به آسمان و زمين فرمود : بيائيد ( بجريان بيفتيد ) از روى اختيار يا اكراه . آسمان و زمين گفتند : ما با اختيار آمديم . )\r\n","description":"","footnote":"","page_name":" 161 ","page_number":161},
  {"content":"\r\nبديهى است اختيارى كه خداوند سبحان دارد ، ما فوق هر دو نوع اختيار است ( اختيار غير انسانى كه جانداران و نباتات و جمادات از آن برخوردارند و اختيار انسانى كه ما فوق اختيار غير انسانى و پايينتر از اختيار خداونديست ) . بنا بر اين ، بايد اقسام اختيار را به ترتيب زير مطرح نمائيم :\r\n\r\nاختيارهاى چهارگانهء : الهى ، فرشته اى ، انسانى ، دون انسانى\r\n\r\n1 - اختيار الهى\r\n- با نظر به عظمت بىنهايت خداوندى ، اختيار آن ذات اقدس بقدرى با عظمت است كه براى ما تصور و دريافت ماهيّت آن غير ممكن به نظر مىرسد ، همان گونه كه عظمت ذات اقدس ربوبى و ماهيّت صفات او براى ما غير قابل تصوّر و دريافت است مگر در آن حدّى كه استعداد دريافت آن را در نهاد ما آفريده است . پس وقتى كه مىگوئيم : خداوند فاعل بالاختيار است ، خداوند اين جهان هستى را با اختيار آفريده است ، بايد در گفتهء خود دقيقا بينديشيم و بدانيم كه مفاهيم اجزاء تعريفى كه براى اختيار گفتيم ( نظاره و سلطهء شخصيّت و اعمال آن در دو قطب مثبت و منفى كار ) در بارهء اختيار خداوندى صدق نمىكند ، زيرا ذات اقدس خداوندى قابل تطبيق و مقايسه با شخصيّت ، « خود » ، و « من » انسانى نيست كه از عالم طبيعت نشأت يافته و تدريجا به تجرّدى محدود رسيده است و با وصول به مرحلهء تجرّد ، باز محدود و وابسته و در معرض دگرگونى فوق مادّى است . همانطور كه نظارهء خداوندى بر هستى و خلَّاقيّت او ، غير از نظارهء محدود و نسبى و مسبوق به جهل است كه در ما وجود دارد ، همچنان اشراف و سلطهء مطلقهء خداوندى بر عالم هستى و كارها و خلاقيّتهاى او [ كه مفهومى اجمالى از اختيار اوست 
  ] قابل مقايسه با قدرت محدود ما در بارهء اشيائى محدود از ابعاد محدود نيست . فوق ذهن ما بودن حقيقت اختيار خداوندى نبايد موجب شود كه ما هيچ دريافتى در بارهء آن نداشته باشيم ، كما اين كه فوق ذهن ما بودن حقيقت علم و قدرت و حيات خداوندى مانع از آن نيست كه ما دريافتى و لو بطور اجمال در بارهء آن مفاهيم داشته باشيم . همچنان كه در بارهء علم خداوندى مفهومى از انكشاف معلوم ( علم ) و مفهومى از توانائى و سلطه ( قدرت ) و مفهومى از حيات را كه در خود سراغ داريم مىتوانيم دريافت كنيم ، همچنين مىتوانيم مفهومى از اختيار در درون خود\r\n","description":"","footnote":"","page_name":" 162 ","page_number":162},
  {"content":"\r\nرا كه عبارتست از صادر كردن كار با آگاهى و سلطه بر دو قطب مثبت و منفى كار درك نموده آن را براى خدا اثبات نمائيم . البتّه نه تنها در مفهوم اختيار ، بلكه در همهء صفات جمال و جلال خداوندى كه قدرت دريافت مفهومى اجمالى از آنها را خدا در درون ما بوجود آورده است ، بايد اين معنى را كه همهء آن صفات مطلقند ، اضافه كنيم . ( 1 ) \r\n\r\n2 - اختيار فرشته اى\r\n- محقّقان در علم كلام و تفسير ، بحث كامل در اين قسم از اختيار كه ما آن را « اختيار فرشته اى » ناميده‌ايم ، ننموده‌اند . البتّه از يك جهت مىتوان گفت : كه آنان در مسكوت گذاشتن اين مسأله معذور بوده‌اند ، و آن جهت ، عبارتست از ناآشنائى ما انسانها با ماهيّت و صفات فرشتگان ، مگر به همان مقدار كه منابع معتبر اسلامى بيان نموده است . و آنچه را كه منابع اسلامى در اين موضوعات بيان نموده مقدارى در قرآن مجيد آمده است و مقدارى ديگر در سخنان امير المؤمنين عليه السّلام . اين كه فرشتگان نيز داراى اختيار مىباشند ، مىتوان با دو دليل آن را مورد پذيرش قرار داد : دليل يكم ، توجّه مسؤوليّت مناسب به فرشتگان ، چنان كه در امتثال امر خداوندى به همهء فرشتگان براى حضرت آدم عليه السّلام مىبينيم . اين امر يك توجيه جبرى آنان نبوده است ، زيرا بقرينهء استكبار شيطان در امتناع از سجده معلوم مىشود كه آن فرشتگان اطاعت امر خدا را بالاختيار نموده‌اند و نيز اگر سجدهء فرشتگان جبرى بود ، شيطان به خدا اعتراض ميكرد و مىگفت : تو فرشتگان را مجبور به سجده كردى لذا آنان سجده كردند ، ولى من داراى اختيار بودم و اگر مرا هم مجبور مىكردى من هم سجده مىكردم .\r\n","description":"","footnote":" ( 1 ) نبايد تعقّل بشرى را مورد اتّهام قرار داده و بگوئيم : تصوّر و يا تعقّل مطلق براى ذهن ما غير مقدور است ، زيرا آن تعقّل يا هر قدرت دريافت بشرى كه مىتواند به آن اندازه اوج بگيرد كه همهء قيود و مشخّصات و خصوصيّات كائنات را از جهان هستى حذف كرده و در بارهء هويّت مطلق آن ، حكم مطلق صادر كند ، همان قدرت مىتواند مفاهيم الهى را و لو بطور اجمال ، با اتّصاف به مطلق دريافت نمايد ، و الَّا بشر نمىتوانست در بارهء هستى احكام كلَّيّه اى را صادر كند كه لازمهء هر مكتب فلسفى است . ناصر خسرو مىگويد :\r\n\r\nنفس ما بر آسيا كى پادشا گشتى چنين\r\nگر كه نفس مردمى از كلّ خويش اجزاستى\r\n\r\n","page_name":" 163 ","page_number":163},
  {"content":"\r\nدليل دوم ، عظمت وجودى فرشتگان است كه قابل مقايسه با عظمت موجودات دون انسانى ( جانداران غير انسانى و نباتات و جمادات ) نيست . با اين حال اگر موجودات دون داراى اختيار باشند چنان كه از آيهء : * ( أَتَيْنا طائِعِينَ ) * .\r\n( ما با اختيار امر تو را امتثال كرديم . ) بر مىآيد ، و فرشتگان بهره اى از اختيار نداشته باشند ، جمادات بايد اشرف و با عظمتتر از فرشتگان تلقّى شوند\r\n\r\n3 - اختيار انسانى\r\n- همانطور كه در كتاب جبر و اختيار و در بعضى از مجلَّدات اين كتاب گفته‌ايم : هر موقع كه انسان بتواند كارى را با « نظاره و سلطه و شخصيّت به دو قطب مثبت و منفى كار » صادر نمايد ، چنين انسانى كار را با اختيار انجام داده است . و بدانجهت كه آدمى در حال اختيار فقط در مقتضاى علَّتها و انگيزه‌ها تصرّف مىنمايد ( نه در اصل وجود آنها ) ، مىتواند اختيار الهى را تا حدّى با توجّه به اين اختيار دريافت كند و در دريافت اين صفت بسيار با عظمت الهى ، خلَّاقيّت مطلق و قدرت بر تصرّف مطلق خداوندى را در موجودات درك نمايد تا تفاوت ما بين دو اختيار را بفهمد . مطالعه كنندگانى كه مىخواهند در بارهء مباحث مربوط به جبر و اختيار بررسىهاى مشروحترى داشته باشند ، مىتوانند بكتاب جبر و اختيار نوشتهء اين جانب مراجعه فرمايند .\r\nالبتّه اين مطلب هم بر محقّقان آگاه پوشيده نيست كه خود اختيار انسانى داراى مرز و حدّ معيّن نيست ، زيرا اختيار از اندك نظاره و سلطهء خود يا من يا شخصيّت شروع شده و تا مرحلهء بسيار عالى نظاره و سلطه بر دو قطب مثبت و منفى كار در انگيزه‌هاى نيرومند هستى و پر از ابعاد متنوّع عالم وجود مىرسد .\r\n\r\n4 - اختيار دون انسانى\r\n- براى تصوّر اين نوع اختيار كه در جانداران پايينتر از انسان و در نباتات و جمادات وجود دارد و همچنين براى ارائهء دلائل اثبات چنين اختيار و نتائج آن ، مسائل متعدّدى بايد مطرح شود ، ولى بدانجهت كه آن مسائل مربوط به مبحث فعلى ما نيست ، لذا از طرح آنها خوددارى مىنمائيم . فقط يك مسألهء بسيار مهمّى را در اينجا مىآوريم كه براى هر محقّقى در بررسى اختيار دون انسانى توجّه\r\n","description":"","footnote":"","page_name":" 164 ","page_number":164},
  {"content":"\r\nبه آن ضرورت قطعى دارد . آن مسأله اينست كه اختيار مربوط به قلمرو غير انسانى كه از آيهء مباركهء : * ( قالَتا أَتَيْنا طائِعِينَ ) * .\r\n( [ در برابر امر خداوندى به آسمان و زمين كه اكراها يا اختيارا بجريان بيفتند 
  ] آن دو گفتند : ما با اختيار [ براى اجراى فرمان تو 
  ] آمديم . ) برمىآيد اينست كه هر يك از آن موجودات براى خود تعيّنى دارد كه در آن تعيّن داراى استعداد گزينش طريقى است كه مىخواهد ، و با همين استعداد گزينش بوده است كه از پذيرش امانت مهمّ از خداوند سبحان اعتذار و از حمل آن امتناع نمودند . آن امانت است كه در آيهء مباركه چنين آمده است : * ( إِنَّا عَرَضْنَا الأَمانَةَ عَلَى السَّماواتِ وَالأَرْضِ وَالْجِبالِ فَأَبَيْنَ أَنْ يَحْمِلْنَها وَأَشْفَقْنَ مِنْها وَحَمَلَهَا الإِنْسانُ إِنَّه كانَ ظَلُوماً جَهُولًا ) * . ( 1 ) \r\n( ما امانت را به آسمانها و زمين و كوهها عرضه نموديم . آنها از حمل امانت امتناع نمودند و از آن بيمناك شدند ، ولى انسان آن را حمل كرد و او ستمكار و نادان بود . ) و اين تفسير كه مقصود از : * ( فَأَبَيْنَ أَنْ يَحْمِلْنَها وَأَشْفَقْنَ مِنْها ) * . ( 1 ) \r\n( امتناع و بيم استعدادى است ( يعنى ناتوانى استعداد آنها ) موجب شد كه آن امانت را نپذيرند . ) صحيح به نظر نمىرسد ، زيرا اگر حمل امانت براى آسمانها و زمين به جهت نداشتن استعداد امكان نداشت ، عرضهء امانت بر آنها ، تكليف فوق طاقت بود كه عقلا محال است ، باضافه اين كه اگر فرض كنيم مقصود از اباء ( امتناع ) همان نقص استعدادى\r\n","description":"","footnote":" ( 1 ) اين تفسير از مرحوم علَّامه آقا سيّد محمّد حسين طباطبائى در تفسير الميزان در تفسير آيهء امانت در سورهء الاحزاب است .  ( 1 ) اين تفسير از مرحوم علَّامه آقا سيّد محمّد حسين طباطبائى در تفسير الميزان در تفسير آيهء امانت در سورهء الاحزاب است . ","page_name":" 165 ","page_number":165},
  {"content":"\r\nآسمانها و زمين بوده است ، با جملهء و أشفقن منها كه دلالت بر بيمناك بودن با آگاهى و احساس مىباشد ، نه نقص استعداد ناآگاه ، نمىسازد .\r\n9 - خداوند سبحان عالم به جزئيّات و كلَّيّات است و علم او به جزئيّات نه موجب تغيير در ذات اقدس ربوبى مىگردد و نه آن ذات اقدس را محلّ اشكال و كيفيّتها و محدوديّتهاى مخصوص به جزئيّات مىسازد ، چنان كه در نفس انسانى هنگامى كه با علم حضورى خود را مىيابيم ، آن را در كمال وحدت و بدون تغيّر و شكل پذيرى از جهت عالم بودن به جزئيّات در مىيابيم . البتّه با يك اصطلاح نارسا [ كه در بارهء نفس از روى ناچارى به كار مىبريم 
  ] : سطح ظاهرى نفس كه مجاور با طبيعت است ، خاصّيّتى مثل خاصّيّت آينه دارد كه آنچه را كه در برابرش وجود دارد در خود منعكس مىسازد و در آن حال كه مثلا درختى را در خود منعكس نموده است ، نمىتواند انسان را نيز منعكس نمايد . اين بعد نفس كه بىشباهت به سطح خود آگاه ذهن نيست ، هيچ منافاتى با وجود بعد يا سطح عميق نفس كه ثابت و مشرف و در عين وحدت مجمع همهء كثرتها است ندارد ، چنان كه سطح يا ضمير خود آگاه ذهن ، منافاتى با وجود سطح يا ضمير ناخودآگاه ذهن ندارد . علم نفس به جزئيّات و كلَّيّات در سطح عميق كه بعد ثابت دارد ، نه موجب تغيير در ذات نفس است و نه نفس را محلّ فيزيكى اشكال و كيفيّات و محدوديّتها مىنمايد .\r\n10 - خداوند سبحان محيط بر همهء اجزاء و نمودها و روابط عالم هستى است و ارتباط احاطه اى او با همهء اجزاء و نمودها و روابط يكسان است ، به اين معنى كه هيچيك از آنها ، براى خدا آشكارتر از ديگرى نيست و هيچيك از آنها نسبت خاصّى با خدا ندارد و هيچيك از آنها خارج از نظاره و سلطهء خداوندى نيست ، همچنان احاطهء نفس و نظاره و سلطهء آن بر همهء اجزاء كالبد مادّى خويش مىتواند تا حدودى مساوى بوده باشد . البتّه مخلوقاتى در جهان هستى مانند انسان و فرشتگان وجود دارند كه از ديگر موجودات به خدا نزديكترند ، ولى واضح است كه اين نزديكى نه از جهت خصوصيّت استعدادى آنها است ، بلكه از آن جهت است كه با عمل به دستورات خداوندى تحصيل تقرّب مىنمايند ، لذا مىبينيم كه همهء انسانها به خدا نزديك نيستند ، بلكه در صورت ارتكاب زشتىها از بارگاه خداوندى مطرودتر و دور تر از ديگر\r\n","description":"","footnote":"","page_name":" 166 ","page_number":166},
  {"content":"\r\nموجودات مىگردند .\r\n11 - مجهول بودن ذات خداوندى با دريافت بديهى موجوديّت و صفات جمال و جلال او . بعبارت روشنتر بدون كمترين ترديد ذات خداوندى قابل شناخت نيست ، زيرا هيچ يك از وسائل درك و شناخت ما توانائى اشراف و احاطه بر آن ذات اقدس را ندارد . با اين حال ، با تحصيل صفاى درونى و تأدّب به آداب اللَّه و تخلَّق به اخلاق اللَّه مىتوان فروغى از جمال و جلال او را دريافت نمود ، چنان كه سيّد الموحّدين امير المؤمنين عليه السّلام به ذعلب يمانى فرموده است : لم أعبد ربّا لم أره .\r\n( خداوندى را كه نديده‌ام نپرستيده‌ام . ) و همچنين است نفس انسانى . ذات اين حقيقت بزرگ قابل شناخت نيست و در عين حال با بدست آوردن تهذّب و صفاى درونى و تفكَّر صحيح در ابعاد و سطوح و صفات و فعّاليّتهاى آن ، مىتوان به معلومات بسيار مفيد و ارزنده در بارهء شناخت آن نائل گشت .\r\nاين كه مولوى مىگويد : ما مىتوانيم نفس را بشناسيم ، زيرا ذات حقّ را كه از نفس عالىتر و به فهم انسانها دور تر است مىتوانيم با تحصيل كمال روحى بشناسيم ، صحيح نيست .\r\nبدانجهت كه ابيات مولوى در بارهء اين مسأله بسيار پر معنى است ، لذا آن ابيات را در اينجا مىآوريم و مورد بررسى و نقد قرار مىدهيم :\r\n\r\nهيچ ماهيّات اوصاف كمال\r\nكس نداند جز بآثار و مثال\r\nطفل ماهيّت نداند طمث را\r\nجز كه گوئى هست چون حلوا ترا\r\nطفل را نبود ز وطى زن خبر\r\nجز كه گوئى هست آن خوش چون شكر\r\nكى بود ماهيّت ذوق جماع\r\nمثل ماهيّات شكَّر اى مطاع\r\nليك نسبت كرد از روى خوشى\r\nبا تو آن عاقل كه تو كودك وشى\r\nتا بداند كودك آن را از مثال\r\nگر نداند ماهيت يا عين حال\r\nپس اگر گوئى بدانم ، دور نيست\r\nور بگوئى كه ندانم ، زور نيست\r\nگر كسى گويد كه دانى نوح را\r\nآن رسول حقّ و نور روح را\r\nگر بگوئى چون ندانم كان قمر\r\nهست از خورشيد و مه مشهورتر\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nكودكان خرد در كتابها\r\nوان امامان جمله در محرابها\r\nنام او خوانند در قرآن صريح\r\nقصه اش گويند از ماضى فصيح\r\nراستگو داند ترا از روى وصف\r\nگر چه ماهيّت نشد از نوح كشف\r\nور بگوئى من چه دانم نوح را\r\nهمچو اوئى داند او را اى فتى\r\nمور لنگم من چه دانم فيل را\r\nپشّه اى كى داند اسرافيل را\r\nاين سخن هم راست است از روى آن\r\nكه بماهيّت ندانيش اى فلان\r\nعجز از ادراك ماهيّت عمو\r\nحالت عامه بود درياب تو\r\nز ان كه ماهيّات و سرّ سرّ آن\r\nپيش چشم كاملان باشد عيان\r\nدر وجود از سرّ حقّ و ذات او\r\nدور تر از وهم و استبصار كو\r\nچون كه آن مخفى نماند از محرمان\r\nذات وصفى چيست كان ماند نهان\r\nعقل بحثى گويد اين دور است و گو\r\nبى ز تأويلى محالى كم شنو\r\nشيخ گويد مر ترا اى سست حال\r\nآنچه فوق حال تست آيد محال\r\nواقعاتى كه كنونت برگشود\r\nنى كه اوّل هم محالت مىنمود\r\n ( 1 ) \r\n","description":"","footnote":" ( 1 ) مولوى در ابيات فوق ، مطالب بسيار مهمّى را آورده است كه در فلسفه‌هاى بزرگ بطور جدّى مطرح مىباشند : يك - ماهيّت و اوصاف كمال براى اشخاص معمولى قابل شناخت نيست . اشخاص معمولى فقط از راه آثار و تمثيلات مىتوانند آنها را درك نمايند . اين مطلب مورد قبول اغلب صاحبنظران فلسفى است و لذا گفته مىشود : فصولى كه ماهيّتها را با آنها تعريف مىنمايند ، فصولى منطقى هستند نه فصول حقيقى . دو - انسانهاى رشد يافته مىتوانند ماهيّتها و اسرار نهانى آنها را بفهمند ، زيرا براى آنان آن اسرار قابل مشاهدهء عينى مىباشد . البتّه اغلب صاحبنظران فلسفى ناتوانى از شناخت ماهيّات و اسرار آنها را بر همهء انسانها تعميم مىدهند ، يعنى مىگويند : هيچكس نمىتواند ماهيّات و اسرار نهانى را بفهمد . سه - آنچه حكم به ناتوانى آدمى از درك ماهيّات مىنمايد ، عقل بحّاث و بحث انگيز است ، نه انسانهاى رشد يافته اى كه شناخت آنان نفوذ به اعماق و اسرار موجودات دارد . چهار - امروزه كه تو بدرجهء رشد و كمال معرفتى رسيده اى ، آنچه را كه ديروز براى تو محال و ناگشودنى جلوه ميكرد ، امروز ممكن و بديهى تلقّى مىشود . پنج - تفاوت امروز و ديروزى تو ناشى از اين اصل است كه « آنچه فوق حالت تست آيد محال » . امروز هم ممكن است چيزهائى را محال و ناگشودنى بدانى ، ولى هنگامى كه فردا برسد و تو درجه اى بالاتر از درجهء ديروز را در كمال بدست بياورى ، ممكن و گشودنى و بديهى تلقّى نمائى . شش - بنا بر اين ، ما همواره در يك مسير نسبى از معرفت حركت مىكنيم . اين شش مطلب در فلسفه‌ها مخصوصا در مباحث مربوط به شناخت ، هم در شرق مورد بررسيهاى دقيق قرار مىگيرد و هم در غرب . ولى با نظر دقيق در ابيات فوق معلوم مىشود كه فيلسوفان هنوز فوق اين مطالب را مطرح ننموده‌اند . ","page_name":" 168 ","page_number":168},
  {"content":"\r\nملاحظه مىشود كه مولوى صريحا مىگويد : ذات حقّ از درك و دريافت انسانهاى كمال يافته دور نيست و آنان مىتوانند آن ذات اقدس را درك نمايند . بار ديگر به اين دو بيت دقّت فرماييد :\r\n\r\nدر وجود از سرّ حقّ و ذات او\r\nدور تر از وهم و استبصار كو\r\nچون كه آن مخفى نماند از محرمان\r\nذات وصفى چيست كان ماند نهان\r\n\r\nبنا بگفتهء مولوى ، همانطور كه رهبر روحانى و مرشد ملكوتى امكان وصول درك انسانى را به ذات اقدس ربوبى تصديق مىكند ، بطور قطع امكان وصول درك انسانى را به ماهيّت نفس نيز مىپذيرد . ولى ما اين عقيده را با نظر به محدوديّت حواسّ و ذهن و عقل بشرى و قصور آنها از شناخت ذات پاك ربوبى ، نمىپذيريم و درك و دريافت آن اشخاصى را كه دم از دريافت ذات خدائى زده و تا آنجا جرأت كرده‌اند كه بگويند : « من حقّم » ، « نيست در ميان لباسم جز خدا » ، قابل بررسى و تأمّل مىدانيم .\r\nلذا گفته مىشود كه : اين اشخاص با پيشرفت در به كار انداختن يكى از ابعاد روانى ابعاد ديگرى از من يا نفس خود را روياروى خود برنهاده ، ذات خدا را با مقدارى از ابعاد نفس يا من خود اشتباه كرده‌اند .\r\nاين نكتهء مهمّ را بايد مورد توجّه قرار بدهيم كه اگر شناخت نفس امكان پذير بود ، انسانها مىتوانستند از ورود خيالات بىاساس و توهّمات بىپايه و نوسانات اضطراب آور نرم و تند و حيرت انگيز و درد آور به صحنهء درون جلوگيرى نمايند .\r\n\r\nاى برادر عقل يكدم با خود آر\r\nدمبدم در تو خزانست و بهار\r\nموجهاى تيز درياهاى روح\r\nهست صد چندان كه بد طوفان نوح\r\n\r\n","description":"","footnote":"","page_name":" 169 ","page_number":169},
  {"content":"\r\nو مسلَّم است كه هيچكس نمىخواهد مغز و روان خود را با خيالات و توهّمات بىپايه بفرسايد و با نوسانات اضطراب آور و تند و نرم و حيرت انگيز و دردآور ، روزگار تيره اى را سپرى نمايد . امّا آيهء شريفهء : * ( وَيَسْئَلُونَكَ عَنِ الرُّوحِ قُلِ الرُّوحُ مِنْ أَمْرِ رَبِّي وَما أُوتِيتُمْ مِنَ الْعِلْمِ إِلَّا قَلِيلًا ) * . ( 1 ) \r\n( [ اى پيامبر ما 
  ] و از تو در بارهء روح مىپرسند ، به آنان بگو روح از امر پروردگار من است و براى شما از علم جز اندكى داده نشده است . ) اگر چه اثبات مجهوليّت مطلق روح را نمىنمايد ، ولى مىفرمايد چون روح از امر پروردگار ( ما فوق عالم خلق است ) ، انتظار شناخت همه جانبه در بارهء روح را نداشته باشيد ، زيرا جز اندكى از علم بشما داده نشده است . خداوند متعال مىفرمايد : * ( سَنُرِيهِمْ آياتِنا فِي الآفاقِ وَفِي أَنْفُسِهِمْ ) * . ( 2 ) \r\n( ما آيات خود را به زودى در جهان برونى و در جهان درونى ( آفاق و انفس ) بشما نشان خواهيم داد . ) و مسلَّم است كه بدون نظر و دريافت ابعاد و سطوح عميق نفس ، دريافت آيات الهى در آن نفس امكان ناپذير است و امكان اين شناخت منافاتى با ناتوانى از شناخت ماهيّت نفس ندارد . از طرف ديگر با توجّه به تفسيرهاى گوناگونى كه در بارهء روح در ميان مفسّرين انجام گرفته است و با توجّه به عدم صراحت ، بلكه با توجّه به عدم ظهور روح در آيهء شريفه در همان حقيقتى كه ما آن را روح انسانى مىناميم ، نمىتوانيم بگوئيم : قطعا مقصود همان روح اصطلاحى است كه در انسان وجود دارد . مرحوم علَّامه سيد محمّد حسين طباطبائى تفسير گوناگون روح را در تفسير خود آورده است ، مراجعه فرماييد . ( 3 ) \r\n","description":"","footnote":" ( 1 ) الإسراء آيهء 85 .  ( 2 ) الشّورى آيهء 53 .  ( 3 ) الميزان ج 13 - از ص 208 تا ص 214 . ","page_name":" 170 ","page_number":170},
  {"content":"\r\n12 - خداوند سبحان بهمهء مخلوقات خود ، مخصوصا به انسانها محبّت دارد ، زيرا آنها مصنوع او هستند . اين محبّت ناشى از عامل غريزه اى نيست ، زيرا خداوند سبحان غريزه اى ندارد ، و همچنين ناشى از سودجوئى نيست ، زيرا خداوند متعال واجد همهء خيرات و كمالات است و هيچگونه نيازى به هيچ سودى ندارد . نفس انسانى هم استعداد محبّت ورزيدن به مصنوعات و نتائج فكرى خود دارد و مىتواند با پيشرفت روحى ، محبّت مزبور را بدون تكيه به دو عامل غريزه و سودجوئى داشته باشد .\r\n13 - خداوند متعال محبّت خاصّ به جمال و كمال دارد ، و با داشتن جمال و كمال بىنهايت در خود ، مخلوقات خود را مىخواهد كه داراى جمال و كمال بوده باشند . البتّه خواستن دو موضوع مزبور ، دو نوع است : نوع تكوينى و نوع تشريعى .\r\nنوع تكوينى عبارتست از جمالى كه در اجزاء هستى ديده مىشود كه با خواستن خدا آن ( جمال ) بوجود مىآيد و امكان تخلَّف نيست و همچنين نوع تكوينى كمال ، كه جلوه گاهش استعدادها و نيروهاى با عظمت در هستى است ، چنان كه در انسان مشاهده مىكنيم .\r\nانواع تشريعى . امّا جمال و كمالى كه با ارادهء تشريعى خواسته مىشوند ، تحقّق عينى و وجود خارجى و فعلى آن دو ، بستگى به اختيار انسان دارد . نفس انسانى هم با قطع نظر از عوارض ثانوى ناشى از عوامل محيط طبيعى و اجتماعى و تعليم و تربيت فرهنگى اشتياق به جمال و كمال دارد ، تا جائى كه عدّه اى معتقدند زيباجوئى و كمال طلبى از مختصّات ذاتى انسان است . موضوع جمال و مطلوبيّت آن ، در منابع معتبر اسلامى بطور فراوان آمده است و اين جانب مقدارى از آيات و روايات مربوط به موضوع مزبور را در كتاب زيبائى و هنر از ديدگاه اسلام مطرح نموده‌ام . امّا موضوع كمال ، مىتوان گفت : هدف اصلى همهء اديان كه براى رسانيدن مردم به هدف اعلاى حياتشان بوسيلهء پيامبران الهى است ، بارور ساختن و بثمر رسانيدن استعداد كمال يا بى مردم است كه هم منابع رسمى اسلام در بيان آن اصرار مىورزد و هم دلائل عقلى و دريافتهاى وجدانى .\r\n14 - خداوند سبحان هر چه بيافريند كمترين تأثيرى در ذات اقدس او نمىگذارد .\r\n","description":"","footnote":"","page_name":" 171 ","page_number":171},
  {"content":"\r\nيعنى ذات اقدس خداوندى مانند ديگر موجودات و علل عالم طبيعت نيست ، زيرا اگر چيزى از آنها بعنوان جزئى از كلّ جدا شود يا بعنوان معلولى بوجود آمده باشد ، قطعى است كه تغييرى از آن موجودات ، مانند كم شدن و انتقال از حالى به حالى ديگر بوجود مىآيد . در صورتى كه اگر خداوند ميلياردها برابر همين عالم هستى را بوجود بياورد ، كمترين تأثير و دگرگونى در آن ذات اقدس نمودار نمىگردد ، همچنين است نفس انسانى كه اگر ميلياردها تصوّر و تصديق و انديشه و تجسيم و اكتشاف و اراده و تصميم بوجود بياورد ، كمترين تأثير و دگرگونى در نفس پديدار نمىگردد .\r\n15 - خداوند متعال دائما فعّال است و در هر لحظه در كارى است . حركت و دگرگونى كه تمام ذرّات عالم هستى را فرا گرفته است ، فاعلى جز خدا ندارد و همهء علل و تنوّعات اجزاء طبيعت كه گفته مىشود : فاعل حركتند ، در حقيقت متحرّكهائى هستند كه در عين حركت و تحوّلى كه دارند وسيلهء انتقال حركت به ديگر موجودات نيز مىباشند و بعبارت اصطلاحى ، همهء متحرّكها ما فيه الحركة هستند نه ما منه الحركة و عامل اصلى حركت در هر لحظه خدا است .\r\n\r\nكلّ يوم هو فى شأن بخوان\r\nمر ورا بيكار و بىفعلى مدان\r\nكمترين كارش بهر روز آن بود\r\nكاو سه لشكر را روانه مىكند\r\nلشكرى ز اصلاب سوى امّهات\r\nبهر آن تا در رحم رويد نبات\r\nلشكرى ز ارحام سوى خاكدان\r\nتا ز نرّ و ماده پر گردد جهان\r\nلشكرى از خاكدان سوى اجل\r\nتا ببيند هر كسى عكس العمل\r\nباز بىشك بيش از آنها مىرسد\r\nآنچه از حقّ سوى جانها مىرسد\r\nآنچه از جانها بدلها مىرسد\r\nآنچه از دلها به گلها مىرسد\r\nاينت لشكرهاى حقّ بيحدّ و مرّ\r\nبهر اين فرمود ذكرى للبشر\r\n\r\nنفس آدمى نيز يك لحظه سكون و استقرار ندارد ، بلكه دائما در حال تحريك است ، يعنى همهء اجزاء درونى و برونى موجوديّت انسان را به حركت و فعّاليّت درمىآورد -\r\n\r\nيك زمان بيكار نتوانى نشست\r\nتا بدى يا نيكئى از تو نجست\r\nاين تقاضاهاى كار از بهر آن\r\nشد موكَّل تا شود سرّت عيان\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nور نه كى گيرد گلابهء تن قرار\r\nچون ضميرت مىكشد آن را به كار\r\nتا سهء تو آن كشش را شد نشان\r\nهست بيكارى چو جان كندن عيان\r\nپس گلابهء تن كجا ساكن شود\r\nچون سر رشته ضميرت مىكشد\r\nتا سهء تو شد نشان آن كشش\r\nبر تو بيكارى بود چون جان كنش\r\n\r\n16 - خداوند سبحان عالم هستى را با آن همه اجزاء و اشكال و روابط مىآفريند بدون اين كه هدفى را بعنوان سود از آن آفرينش براى خود منظور بدارد -\r\n\r\nمن نكردم خلق تا سودى كنم\r\nبلكه تا بر بندگان جودى كنم\r\n\r\nحتّى همين جود رساندن به بندگان هم ، براى خدا هدفى خارج از خلقت نيست بطورى كه آن هدف در دسترس خدا نباشد و با اقدام به آفرينش مخلوقات ، به آن هدف دست بيابد . بنا بر اين ، خود فعل ، مقتضاى حكمت آن ذات اقدس است كه انجام مىدهد .\r\nنفس آدمى نيز تكليف را مىتواند در ما فوق معامله گريهاى معمولى ( جلب سود و دفع ضرر ) انجام بدهد ، يعنى انسان هم با تهذّب درونى بمقامى مىرسد كه عمل را براى خود انجام مىدهد بدون توقّع پاداش و فرار از كيفر .\r\n17 - فقط با پذيرش وجود خداوند سبحان و تكيهء هستى بر او است كه مىتوان جهان هستى و حركت معيّنى را كه در پيش گرفته است معقول و قابل تفسير تلقّى نمود .\r\nهيچ مىدانيد اهل معرفت چه مىگويند آنان با كمال جدّيّت و صراحت فرياد مىزنند :\r\n\r\nمن نخواهم در دو عالم بنگريست\r\nتا ندانم كاين دو مجلس آن كيست\r\nبىتماشاى صفتهاى خدا\r\nگر خورم نان ، در گلو گيرد مرا\r\nچون گوارد لقمه بىديدار او\r\nبىتماشاى گل و گلزار او\r\nجز بامّيد خدا زين آبخور\r\nكى خورد يك لحظه غير از گاو و خر\r\n\r\nمرحوم فيض كاشانى هم مىگويد :\r\n\r\nنظرى نهان بيفكن مگرش عيان ببينى\r\nگرش از جهان نبينى بجهان چه ديده باشى\r\n\r\nحافظ چه زيبا مىگويد :\r\n\r\nحاصل كار گه كون و مكان اين همه نيست\r\nباده پيش آر كه اسباب جهان اين همه نيست\r\nاز دل و جان شرف صحبت جانان غرض است\r\nغرض اينست و گر نه دل و جان اين همه نيست\r\n\r\n","description":"","footnote":"","page_name":" 173 ","page_number":173},
  {"content":"\r\nهمينطور جلوه اى مختصر از اين عظمت را كه توانائى تفسير و توجيه عالم هستى را دارد ، در انسان مىتوان مشاهده كرد .\r\n\r\nبگذر از باغ جهان يك سحر اى رشك بهار\r\nتا ز گلزار جهان رسم خزان برخيزد\r\n\r\nآيا تاكنون در اين مسأله انديشيده‌ايد كه شخصيّتهاى رشد يافته و سالكان راه خدا با شخصيّت و رفتار و گفتار و كردار و انديشه‌هاى پاكشان از اساسىترين عوامل توجيه و تفسير عالم هستى بوده‌اند اگر تاكنون به اين مسأله جلب نشده‌ايد و در بارهء آن نينديشيده‌ايد ، در همين لحظه اين كتاب را ببنديد و كنار بگذاريد و در اين مسأله كه عرض شد مقدارى به تفكَّر بپردازيد ، خواهيد ديد كه انسانهاى رشد يافته با شخصيّت و صفات و رفتار بسيار عالى و با عظمتى كه از خود نشان مىدهند ، بقدرى از مادّه و مادّيّات پرستى فاصله مىگيرند و بقدرى شرف و ارزش پديدار مىسازند كه چهرهء عالم را براى ما دگرگون نموده و اثبات ميكنند كه جهان طبيعى كه قدرت بجريان انداختن چنين موجوداتى را دارد ، اين جهانى كه ظرفيّت پرورانيدن چنين كمال يافتگانى را در گاهوارهء خود دارد ، خيلى پر معنىتر از آن است كه متفكَّر نماهائى برخيزند و با چند كلمهء ابهام آور و فريبنده نظير اين گونه ابيات -\r\n\r\nما ز آغاز و ز انجام جهان بيخبريم\r\nاوّل و آخر اين كهنه كتاب افتاده است\r\n\r\nحساب آن را تصفيه نمايند و سپس با خيال راحت عنوان متفكَّر واقع طلب را براى خود انتخاب كنند . آيا عظمت علىّ بن ابي طالب عليه السّلام با آن عدالت و عفّت و حكمت و شجاعت و حلم و ظرفيّت و از خودگذشتگى و اعراض از مال و شهرت و كاميابى ، به تنهائى نمىتواند معنى دار بودن هستى و انسان را اثبات كند آيا وجود اين شخصيّت نمىتواند فروغى بسيار تابناك بر تاريكىهاى فكرى بشرى در بارهء هستى و آغاز و مبادى اوّليّه و انجام و اهداف نهائى آن بتاباند اگر پاسخ شما به اين دو سؤال منفى است ، برويد براى خوشگذرانىها و بيخيالىها و زمزمهء « انشاء اللَّه بز بود » بگوشهء قهوه خانه‌هاى پوچ گرائى ( نيهيليستى ) ، و اصلا در بارهء انسان و هستى و آغاز و پايان و حقيقت و باطل و اصالت و پوچى صحبت نكنيد .\r\n18 - خداوند سبحان به جهت علم و سلطهء مطلقه اى كه بر همهء علل و معلولات\r\n","description":"","footnote":"","page_name":" 174 ","page_number":174},
  {"content":"\r\nو مقدّمات و نتائج آنها دارد و همچنين بدانجهت كه امتداد زمان ما بين او و رويدادها و واقعيّات نمىتواند فاصله ايجاد كند ، لذا داراى حلم بينهايت است . مثلا انتقام از ظلمى كه يك فرد يا يك گروه مرتكب شده است و فرضا فاصلهء زمان بروز انتقام از بوقوع پيوستن آن ظلم ، ميلياردها سال هم بوده باشد ، براى خداوند سبحان مانند آن است كه همان لحظه كه ظلم اتّفاق افتاده انتقام آن نيز گرفته شده است ، زيرا -\r\n\r\nتعالى اللَّه قديمى كاو به يك دم\r\nكند آغاز و انجام دو عالم\r\n\r\nنمونه اى ناچيز از اين حلم در نفس انسانى نيز مشاهده مىشود . آن عدّه از نفوس كه به جهت رشد و كمال توانسته‌اند از تأثّر از جويبار حوادث بيرون آمده و علل و معلولات و مقدّمات و نتائج آنها را مشرفانه مشاهده كنند ، از حلمى شگفت انگيز برخوردارند - * ( إِنَّ إِبْراهِيمَ لأَوَّاه حَلِيمٌ ) * . ( 1 ) \r\n( قطعا ابراهيم بسيار نيايش و ناله كننده بدرگاه خدا و بردبار است . )\r\n\r\nغم چو بينى در كنارش كش به عشق\r\nاز سر ربوه نظر كن در دمشق\r\nعاقل از انگور مىبيند همى\r\nعاشق از معدوم شيء بيند همى\r\nجنگ مىكردند حمّالان پرير\r\nتو مكش تا من كشم حملش چو شير\r\nز ان كه در آن رنج مىديدند سود\r\nحمل را هر يك ز ديگر مىربود\r\nصبر مىبيند ز پردهء اجتهاد\r\nروى چون گلنار و زلفين مراد\r\nفكرت از ماضى و مستقبل بود\r\nچون از اين دو رست مشكل حلّ شود\r\nديده چون بىكيف هر با كيف را\r\nديده پيش از كان صحيح و زيف را\r\nپيشتر از خلقت انگورها\r\nخورده مىها و نموده شورها\r\nروح از انگور مىرا ديده است\r\nروح از معدوم شيء را ديده است\r\nدر تموز گرم مىبينند دى\r\nدر شعاع شمس مىبينند فى\r\n\r\n19 - خداوند سبحان با علم حضورى ، وجود بينهايت خود را مىبيند ، يعنى او عالم\r\n","description":"","footnote":" ( 1 ) التّوبة آيهء 114 . ","page_name":" 175 ","page_number":175},
  {"content":"\r\nبه ذات و وجود و صفات بينهايت خويش است . خداوند نمونه اى از استعداد بدست آوردن اين علم را در انسانها قرار داده است كه آنان نيز مىتوانند اين علم را در بارهء خودشان به فعليّت برسانند . شاهد امكان وصول انسانها به چنين علمى ، نه تنها تصوّر يا انشاء بينهايت رياضى در ذهن است كه در بارهء اعداد و زمان و ابعاد و غير ذلك مىتوانند بينهايت را تصوّر يا در ذهن انشاء كنند ، و نه تنها انسانها مىتوانند به عالم هستى اشراف پيدا كرده و در بارهء آن ، احكام فلسفى صادر نمايند ، بلكه انسانها توانائى دريافت مفهومى از علم بينهايت و قدرت بينهايت و حيات بينهايت را در موقع دريافت مفهومى از خدا درك مىكنند . مبناى يكى از مهمّترين دلائل وجود خداوند ذو الجلال همين دريافت شگفت انگيز است . توضيح اين كه ما انسانها چه در موقع نيايشها و چه در عموم اوقات كه توجّه به خدا داريم ، با مفهومى از بينهايت ، آن مقام ربوبى را درمىيابيم ، زيرا بطور ارتكازى ذهنى يقين داريم كه خداوند يك موجود متناهى نيست و با توجّه به اين كه حواسّ ما و فعّاليّتهاى آن محدود است و همچنين ذهن و نيروها و فعّاليّتهاى ذهنى ما متناهى است ، اين حقيقت اثبات مىشود كه دريافت آن مفهوم بينهايت و لو بطور اجمال ، از عنايات خداوند سبحان است -\r\n\r\nاين دعا هم بخشش و انعام تست\r\nور نه در گلخن گلستان از چه رست\r\n\r\nدكارت در مغرب زمين از اين بينهايت يا بى مغز آدمى با اين كه بطور طبيعى نبايد توانائى دريافت بينهايت را داشته باشد ، خدا را اثبات مىكند .\r\nبراى بررسى مشروح اين مطلب به مقدّمهء مجلَّد 14 از تفسير و نقد و تحليل مثنوى مراجعه فرمائيد .\r\n20 - جهان هستى در برابر خداوند ، از آن نحو موجوديّت برخوردار نيست كه خدا را محدود بسازد ، يعنى موجودات جهان هستى نمىتوانند مكان و موقعيّتى را اشغال نمايند كه خدا از آن مكان و موقعيّت منفى شود . او محيط بر همهء ذرّات و شئون هستى است و هيچ موجودى نمىتواند موجوديّت او را تعيّن و محدوديّتى خاصّ ببخشد . نمونه اى از اين عظمت را در نفس انسانى مىتوان ديد . نفس انسانى چنان احاطه اى بر اجزاء و همهء شئون داخلى و خارجى بدن دارد كه هيچ يك از آنها نمىتواند نفس را محدود ساخته و در آن موقعيّت كه هست ، نفس را از آن موقعيّت منفى نمايد .\r\n","description":"","footnote":"","page_name":" 176 ","page_number":176},
  {"content":"\r\n\r\nهر اندازه رشد نفس انسانى بالاتر برود ، با شناخت عظمتهاى بيشتر و عالىتر در نفس ، خداوند سبحان را بهتر خواهد شناخت .\r\nاين يك قانون كلَّى است كه - پاك شو اوّل و پس ديده بران پاك انداز ، زيرا -\r\n\r\nعقل باشى عقل را دانى كمال\r\nعشق گردى عشق را يا بى جمال\r\n\r\nبراى شناخت احاطه و آگاهى و اشراف خداوندى بر همهء جزئيّات و كلَّيّات عالم هستى ، شناخت و احاطه و آگاهى و اشراف نفس بر همهء اجزاء كوچك و بزرگ بدن مقدّمهء بسيار شايسته اى است ، ولى بايد اين احاطه و آگاهى و اشراف را تحصيل كرد و استعداد آنها را كه در وجود ما نهفته است به فعليّت رسانيد ، زيرا چنين نيست كه آدمى ، هم بمقتضاى خود طبيعى مانند حيوانات زندگى كند و هم توقّع آن را داشته باشد كه بر همهء موجوديّت مادّى و معنوى خود كه يكى از نيروهايش احاطه و آگاهى و اشراف است ، محيط و آگاه و مشرف باشد و آن را به فعليّت برساند . انسانهائى در اين دنيا زندگى ميكنند كه خدا را مانند خود تصوّر ميكنند ، همان گونه كه اگر مورچه بخواهد تصوّرى در بارهء خدا داشته باشد ، دو شاخ كوچك خود را اندكى بزرگتر تصوّر كرده و آن را به خدا نسبت مىدهد . ( 1 ) \r\n\r\nمور ضعيف و ناتوان چون شكل يزدانى كشد\r\nبىشك به شكل مورچه با شاخ حيوانى كشد\r\nمغز شبان هم نقشهء موسى بن عمرانى كشد\r\nدر فكر مانى گرفتد او صورت مانى كشد\r\n\r\nادراك هر جنبنده نقش خويش را داراستى در منابع معتبر اسلامى تشويق و تحريك جدّى به همنشينى و اخذ تعليم و\r\n","description":"","footnote":" ( 1 )\r\nاين روايت از امام محمّد بن علىّ الباقر عليه السّلام نقل شده است كه فرمود : كلَّما ميّزتموه بأوهامكم فى أدقّ معانيه فهو مخلوق لكم و مردود إليكم و لعلّ النّملة تتوهّم أنّ للَّه ذؤابتين كذؤابتيها . ) * ( هر چيزى را كه بعنوان خدا در دقيقترين معانى آن مشخّص نموديد ، آن مشخّص شده مخلوق فكر شما و به خود شما مردود است و شايد مورچه گمان مىكند كه خداوند هم در بالاى پيشانى برآمدگى مانند برآمدگى بالاى پيشانى آن دارد ) ","page_name":" 177 ","page_number":177},
  {"content":"\r\nتربيت از رشد يافتگان ، بطور فراوان صورت گرفته است ، مانند : * ( كُونُوا مَعَ الصَّادِقِينَ ) * ( 1 ) \r\n( با راستگويان باشيد . ) اولياء خدا را دوست بداريد ، نظر به چهرهء عالم ربّانى عبادت است . چرا براى اين كه اين عظماى كمال يافته با تهذّب و تأدّب بآداب اللَّه و تخلَّق به اخلاق اللَّه نمونه هائى اگر چه ضعيف ، از صفات خداوندى را بدست آورده‌اند . در آن روايت كه امام مىفرمايد : به چهرهء عالم ربّانى نظر كنيد ، اين علَّت را مىآورد كه آنان خدا را به ياد شما مىآورند .\r\n\r\nشناخت كمال يافتگان و قرار گرفتن در جاذبهء محرّك آنان از مهمّترين عوامل خداشناسى و قرار گرفتن در جاذبهء او است .\r\nوقتى كه انسان در صدد شناخت عظمتهاى قافله سالاران كمال يافته برمىآيد ، و بتماشاى ابراهيم خليل و موسى بن عمران و عيسى بن مريم و محمّد بن عبد اللَّه صلوات اللَّه عليهم أجمعين مىپردازد ، به خوبى احساس مىكند كه اين كمال يافتگان آيات بسيار پر فروغ خداوندى هستند كه شخصيّت ( نفس ) و رفتار و حركات و انديشه‌ها و صفات بسيار با عظمتى كه دارند ، براى انسانى كه بخواهد از بينائى و شنوائى و خرد و وجدانش استفاده كند ، روشنترين دلائل بر وجود خدا و عوامل شناخت صفات خداوندى مىباشند . در تاريخ طولانى بشر هيچ خيانت و وقاحتى زشتتر از اين نبوده است كه از تساوى انسانها در اعضاى مادّى و شكل و صورت و همچنين از لزوم تساوى انسانها در برابر حقوق ، تساوى و برابرى مطلق ميان آنان را نتيجه گرفته‌اند و از گرايش و حركت انسانها بسوى عظمتها و ارزشها جلوگيرى كرده‌اند اين خيانت و وقاحت متأسّفانه روز بروز گسترده تر و شديدتر مىشود و در نتيجه موضوع رشد و كمال و آزادى و اختيار و مسابقه در خيرات و كمالات داخل در منطقهء افسانه‌ها و خيالات\r\n","description":"","footnote":" ( 1 ) التّوبه آيهء 119 . ","page_name":" 178 ","page_number":178},
  {"content":"\r\nمىگردد . بديهى است كه اكنون ديگر همهء احساسات و انديشه‌ها و نيروهاى بسيار با اهمّيّت تعميم و تجريد و تجسيم و اراده و اكتشاف و غير ذلك ، در خدمت آن قدرت ناآگاه قرار گرفته است كه نخستين قربانى آن ( قدرت ) خود قدرتمند است كه نه تنها همهء قواى مغزى او در استخدام قدرت در مىآيد ، بلكه شخصيّت آگاه او در برابر آن قدرت ناآگاه باخته مىشود . شگفتآورتر از همه ، مادّهء اوّل اعلاميّهء جهانى حقوق بشر است كه با ادّعاى خدمت به انسانيّت و حيثيّت ذاتى او ، ابن ملجم را با علىّ بن ابي طالب عليه السّلام و موسى عليه السّلام را با فرعون و سقراط را با نرون يكى مىشمارد و اگر بپرسيد هدف از اين مادّه چيست فورا اين پاسخ را خواهيد شنيد كه خدمت به انسانيّت و اين مطلب را هم ضميمه خواهد كرد كه : آقاى عزيز ، اين يكى از موادّ حقوقى است و عظمت حقوق در اينست كه همهء انسانها را مساوى و برابر همديگر در مقابل خود قرار بدهد . گويا اين حقوقدانان بى خبر از حقوق جانهاى آدميان به سؤال يك كودك پاسخ مىدهند و نمىفهمند كه سؤال مزبور عميقترين و مناسبترين سؤال است كه در اين مورد ممكن است مطرح شود . زيرا آن حقوقدانان مبناى حقوق جهانى بشر را بر حيثيّت و ارزش ذاتى انسان استوار ساخته‌اند ، يعنى ادّعاى آنان چنين است . آيا مىتوان همهء انسانها را در حيثيّت و ارزش ذاتى ، يكى تلقّى نمود و چنان كه گفتيم آيا موسى عليه السّلام با فرعون و عيسى بن مريم عليه السّلام با طغيانگران بنى اسرائيل و محمّد بن عبد اللَّه صلَّى اللَّه عليه و آله با بت پرستان جانى آن دوران و علىّ بن ابي طالب عليه السّلام با ابن ملجم از يك حيثيّت و شرف و ارزش برخوردارند و آنگهى مگر موادّ اين اعلاميّه لزوم شكوفائى اخلاق را براى عدم مزاحمت و رفع تضادّ انسانها توصيه نمىكند خلاصه ، اگر هيچ نتيجهء ضدّ انسانى براى نفى كمالات و مساوى گرفتن يزيدها با امام حسين عليه السّلامها نبود مگر اين كه آن بيخبران مردم را از معرفت خدا و قرار گرفتن آنان در جاذبهء كمال اعلاى ربوبى محروم ساخته‌اند ، از لحاظ خيانت بر بشريّت كافى بود .\r\n","description":"","footnote":"","page_name":" 179 ","page_number":179},
  {"content":"\r\n22 ، 28 و إنّ من أبغض الرّجال إلى اللَّه تعالى لعبدا وكله اللَّه إلى نفسه ، جائرا عن قصد السّبيل ، سائرا به غير دليل ، إن دعى إلى حرث الدّنيا عمل ، و إن دعى إلى حرث الآخرة كسل كأنّ ما عمل له واجب عليه و كأنّ ماونى فيه ساقط عنه ( و قطعا از مبغوضترين مردان نزد خدا آن بنده ايست كه خدا او را به خود واگذاشته است . اين بندهء رها شده به حال خود از راه حقّ متجاوز ، و بدون رهبرى كه دليل راه است ، در حركت است . اگر اين بندهء رها شده به حال خود به كشتكار دنيا خوانده شود به كار مىافتد و اگر به كشتكار اخروى خوانده شود كسل و افسرده مىگردد ، گوئى آنچه كه براى آن عمل كرده است ( امور دنيوى ) براى او واجب و آنچه كه در آن سستى و كاهلى ورزيده است ( امور اخروى ) از او ساقط است . )\r\n\r\nانسانى كه به حال خود رها شده است ، انحرافش از صراط مستقيم قطعى است .\r\nآن لذّت پوچ و زودگذر كه بدنبالش انحراف از صراط مستقيم قطعى است ، لذّت احساس رهائى بىاساس است كه آدمى را مىفريبد و او را از خويشتن بيگانه مىسازد . كودك با احساس كمال رهائى در باغچهء حياط يا در باغ و بيابان بدنبال پروانه مىدود . آيا كودك در اين احساس رهائى ، تكيه بر واقعيّت دارد او نمىداند كه اوّلا هر پرندهء كوچكى پروانه نيست ، و هر پروانه اى كه از جلوى چشمان او مىپرد ، او نخواهد توانست آن را بگيرد . او نمىداند ، وقتى كه پروانه را گرفت اگر اندكى آن را در ميان انگشتانش فشار بدهد ، آن حيوان خواهد مرد . او نمىداند كه براى گرفتن پروانه باغچه اى را كه كاشته شده است با دويدن توى آن ، گلها يا ديگر روييدنيهاى با ارزش را نابود مىكند . او نمىداند كه پدر يا مادر يا برادر يا خواهر همهء حركات او را زير نظر دارند ، چند ساعت ديگر لباسهايش را كه كثيف شده است عوض خواهند كرد ، او را بحمّام برده بدنش را شستشو خواهند داد . دو ساعت ديگر\r\n","description":"","footnote":"","page_name":" 180 ","page_number":180},
  {"content":"\r\nدوائى تلخ براى رفع يا دفع بيمارى به او خواهند خورانيد . او اطَّلاع ندارد كه پدر يا مادر براى ثبت نام او در مدرسه تلاش معمولى را آغاز كرده‌اند و يك ماه ديگر نه تنها از دويدن بدنبال پروانه با احساس كمال رهائى محروم خواهد گشت ، بلكه چند ساعت پيش از ظهر و چند ساعت پس از آن را از اسباب بازيهاى خود و بازى با كودكان ديگر هم بريده خواهد گشت . بدين ترتيب اين كودك در ميان بايد و نبايد كه پيرامون او را گرفته است ، با احساس كمال رهائى دنبال پروانه‌ها مىدود و با اسباب بازىهاى خود سرگرم است . بديهى است كه اگر اولياى آن كودك يا مربّيان و اجرا كنندگان قوانين جامعه ، آن موجود خام را به حال خود بگذارند كه از لذّت پوچ و زودگذر احساس رهائى برخوردار شود ، و آن همه بايدها و نبايدها را كه قطعا بيك عدّه مبانى حياتى استوار است ، زير پا بگذارد ، هم حيات خود آن كودك مختلّ خواهد گشت و هم نظام زندگى اجتماعى بر هم خواهد خورد . كسانى كه با سركوب كردن وجدان و خرد و با بىاعتنائى به دستورات خداوندى ، بايدها و نبايدهاى مبتنى بر صلاح و فساد فردى و اجتماعى را زير پا مىگذارند و با احساس لذّت كاذب رهائى ، خود را رها مىبينند و آن را براى زندگى خود آرمان تلقّى مىنمايند ، در تاريكى و شقاوت شديدى بسر مىبرند ، زيرا لازمهء بىاعتنائى به بايدها و نبايدها تحميل تصنّعى بىقانونى براى زندگى است ، به اين معنى كه فرد يا گروه يا جامعهء بىاعتنا به بايدها و نبايدها ، زندگى را در همان احساس و خواستن و حركت طبيعى حيوانى خلاصه مىكند و خداوند متعال چنين انسانى را به حال خود رها مىنمايد كه از بدترين محروميّتهايى است كه با اختيار كسب شده است و اين كه امير المؤمنين عليه السّلام مىفرمايد : « اگر اين بندهء رها شده به حال خود به كشتكار دنيا دعوت شود ، به كار مىافتد و اگر به كشتكار اخروى خوانده شود كسل و افسرده مىگردد » مختصّ اساسى رها شدن به حال خود است كه متذكَّر شديم .\r\nاز رسول خدا صلَّى اللَّه عليه و آله و سلَّم نقل شده است كه در نيايش خود با خدا اين دعا را مىنمود كه : إلهى لا تكلنى إلى نفسى طرفة عين أبدا .\r\n( خداوندا ، هرگز مرا [ حتّى 
  ] به قدر يك چشم بهم زدن بخودم وامگذار . )\r\n","description":"","footnote":"","page_name":" 181 ","page_number":181},
  {"content":"\r\nرها شدن و ايكال و واگذاشته شدن به خود همان استدراج است كه در دو مورد از آيات قرآنى آمده است : مورد يكم : * ( وَالَّذِينَ كَذَّبُوا بِآياتِنا سَنَسْتَدْرِجُهُمْ مِنْ حَيْثُ لا يَعْلَمُونَ ) * . ( 1 ) \r\n( و آنان را كه آيات ما را تكذيب كردند در سقوط مستمرّ رو به هلاكت قرار خواهيم داد . ) مورد دوم : * ( فَذَرْنِي وَمَنْ يُكَذِّبُ بِهذَا الْحَدِيثِ سَنَسْتَدْرِجُهُمْ مِنْ حَيْثُ لا يَعْلَمُونَ ) * . ( 2 ) \r\n( بگذار من باشم و آن كسانى كه اين حديث ( قرآن يا دين ) را تكذيب مىنمايند . من آنانرا از آن موقعيّت كه نمىدانند ، در سقوط مستمرّ رو به هلاكت قرار خواهم داد . ) و آن مردم در حال سقوط استدراجى ، خود را رها احساس ميكنند ، در صورتى كه سقوط مزبور ناشى از واگذار شدن آنان به حال خود مىباشد -\r\n\r\nهر چه غير اوست استدراج تست\r\nگر چه تخت و ملكتست و تاج تست\r\n\r\n30 ، 38 - و ذلك زمان لا ينجو فيه إلَّا كلّ مؤمن نومة : إن شهد لم يعرف و إن غاب لم يفتقد ، اولئك مصابيح الهدى و أعلام السّرى ، ليسوا بالمساييح و لا المذاييع البذر ، اولئك يفتح اللَّه لهم أبواب رحمته و يكشف عنهم ضرّاء نقمته ( [ زمانى فرا مىرسد 
  ] كه در آن زمان ، نجات پيدا نمىكند مگر هر مؤمنى كه گمنام زندگى مىكند . اگر در ميان جمع حاضر باشد شناخته نشود و اگر غايب شود\r\n","description":"","footnote":" ( 1 ) سورهء الأعراف آيهء 182 .  ( 2 ) سورهء القلم آيهء 44 . ","page_name":" 182 ","page_number":182},
  {"content":"\r\nجستجويش نكنند . آنان هستند چراغهاى هدايت و علامتهاى راهنما در حركتهاى شبانه [ بسوى هدفهاى الهى 
  ] . آنان نه در ميان مردم براى افساد و بهم زدن آنان به حركت مىافتند و نه فاش كنندهء منكراتى هستند كه از مردم بروز مىكند . آنان كسانى هستند كه خداوند درهاى رحمت خود را به روى آنان باز و شدّت عذاب خود را از آنان مرتفع مىنمايد . )\r\n\r\nزمانى فرا مىرسد كه در آن زمان مردان الهى گمنام زندگى مىكنند ، در عين حال چراغهائى فرا راه رشد و كمال انسانها مىباشند .\r\nمعلوم نيست كه منظور امير المؤمنين عليه السّلام از زمانى كه آن را توصيف مىفرمايد ، آخر الزّمان باشد . اين جمله نظير همان جملاتى است كه مىفرمايد : سيأتى زمان على النّاس . . . ( به زودى زمانى براى مردم مىرسد . . . ) زندگى با گمنامى بر دو قسم عمده تقسيم مىگردد : قسم يكم ، ناشى از ناتوانى از قرار گرفتن در معرض نوسانات زندگى اجتماعى و روياروئى با عوامل و حوادث تند و خشن و مواجهه با اقوياء و غير ذلك است . البتّه اين قسم از گمنامى ممكنست ناشى از ضعف نفس و ناتوانى اراده بوده باشد كه اگر مستند به عوامل جبرى بوده باشد ، مسؤوليّتى متوجّه چنين گمنامى نمىباشد . ولى اگر مستند بمقدّمات اختيارى باشد بدين معنى كه مستند بضعف نفس و ناتوانى ارادهء شخص ناشى از تن پروريها و خويشتن گرايى [ كه باعث مطرود شدن است 
  ] بوده باشد ، اگر انزوا و عزلت موجب شود كه سرمايهء وجودش بيهوده تلف شود ، قطعى است كه چنين شخصى مسئول سرمايه اى خواهد بود كه مىتوانست از آن سرمايه براى رفع نيازهاى مادّى و معنوى خود و ديگران بهره بردارى نمايد .\r\nقسم دوم ، از گمنامى كه مىتوان گفت : نصيب انسانهاى رشد يافته مىگردد ، آن عزلت و انزوا است كه ارتباطش با همنوعان خود ، براى جلب منفعت به هيچ وجه نبوده ، يعنى نه تنها براى نفع مادّى با مردم تماس نمىگيرد ، و نه تنها براى دفع ضرر\r\n","description":"","footnote":"","page_name":" 183 ","page_number":183},
  {"content":"\r\nمادّى از خويشتن با مردم ارتباط برقرار نمىكند ، بلكه از مطرح شدن در ميان مردم نيز گريزان است . البتّه مطرح كردن عمدى براى جلب محبّت و احترام مردم جامعه كه كشف از ضعف نفس بينهايت مىنمايد ، غير از مطرح شدن ضرورى است كه براى خدمت به اجتماع بايد انجام بگيرد ، مانند مطرح شدن شخصيّت انبياء و اولياء و زمامداران عادل در اجتماع كه شبيه به گسترش اشعّهء حيات بخش خورشيد براى نباتات و جانداران و حتّى براى تحوّل جمادات از حالى به حالى مفيدتر مىباشد . اين نكته را مورد توجّه قرار بدهيم كه مقصود از گمنام زيستن در جامعه ، گوشه گيرى و زندگى در غارها و زيرزمينها نيست و چنان كه در بالا بطور مختصر اشاره نموديم ، قطع ارتباط كلَّى را نمىتوان زندگى مطلوب گمنام ناميد ، بلكه منظور قطع تأثير و تأثّرهاى مبتنى بر مصالح و منافع مادّى محض [ كه سوداگرى مىباشد 
  ] است كه آدمى با آن ارتباط چه بخواهد و چه نخواهد و اصلا چه بداند و چه نداند به خود محورى ( من هدف و ديگران وسيله ) كشيده مىشود . به همين جهت است كه مىگوئيم : علىّ بن ابي طالب عليه السّلام با كمال مطرح شدن در جوامع ، رهبرى گمنام زيست و گمنام چشم از اين دنيا بربست . درود همهء عالميان بر روان پاكش باد .\r\nغالب مردم [ مقصود اكثريّت قريب به اتّفاق 
  ] با دو صنف از انسانها كارى ندارند : انسانهائى كه خيلى بزرگند و داراى شخصيّت فوق معمولى هستند ، و انسانهائى كه خيلى كوچك و محقّرند . و اين دو جملهء حكيمانه همواره در بارهء انسانها صدق داشته است : النّاس الى أشباههم أميل .\r\n( مردم به كسانى كه شبيه آنان هستند متمايلترند . ) السّنخيّة علَّة الانضمام .\r\n( تماثل و تشابه ، علَّت همدمى و همسازى است . ) مسلَّم است كه عظمت شخصيّت امير المؤمنين در درجه اى از اعتلا بود كه از توانائى شناخت اكثريّت قريب باتّفاق مردم دوران خود ، بسيار بدور بود . آنان مىپرسيدند : اين كيست شايد هم آن عدّه از نابخردان كه ماهيّت انسان در نظرشان ، همان جانوران انسان نما مانند خودشان بوده است ، سؤال را اين گونه مطرح مىكردند :\r\n","description":"","footnote":"","page_name":" 184 ","page_number":184},
  {"content":"\r\nاين چيست آيا انسانى كه ماهيّت او در يك جامعه مورد سؤال قرار گرفته و نمىداند كيست يا چيست ، گمنام نيست عبارتى از جبران خليل جبران در اين باره نقل شده است كه بسيار مفيد است . او گفته است : « علىّ بن ابي طالب شهيد عظمت خود بود . او چشم از اين دنيا بربست و اشتياق به پروردگار در دلش . عرب حقيقت مقام و ارزش او را نشناخت تا اين كه انسانهائى از همسايگان فارس آنان ( عرب ) كه ميان جواهر و سنگريزه فرق مىگذاشتند ، برخاستند و [ تا حدودى او را شناختند 
  ] . علىّ بن ابي طالب از اين دنيا رفت پيش از آنكه رسالت خود را كامل و وافى به دنيا برساند ، ولى من على را مجسّم ميكنم كه در حال تبسّم چشم از اين زمين پوشيده است . او مانند آن پيامبران بينا از دنيا رفت كه به جوامعى آمده بودند كه جوامع آنان نبوده است و به مردمى مبعوث شده بودند كه مردم آن پيامبران نبودند و در زمانى ظهور مىكردند كه زمان آنان نبوده است ، ولى براى پروردگار تو در ارسال اين رسولان و در زندگى علىّ در ميان آن قوم ، رازى است نهفته . » ( 1 )  بنا بر اين ، مىتوان قاطعانه گفت كه علىّ بن ابي طالب عليه السّلام در زمان خود گمنام و مجهول زيسته است ، يعنى او را نشناخته‌اند . و اين كه بعضى از نويسندگان چيره دست دوران ما مىگويند : فرزند ابي طالب غريب زمان خود بوده است ، يكى از روشنترين دلايل همين معنى است كه شخصيّت آن بزرگ بزرگان براى مردم جامعهء آن روز مخصوصا مردم آن سرزمين كه علىّ ( ع ) در آنجا چشم به دنيا گشوده بود ، نه تنها مجهول بود ، بلكه او را سخت ناراحت كردند ، ب\r\nطورى كه در موقع وارد شدن ضربت بر سر مباركشان فرمودند : فزت و ربّ الكعبة .\r\n( سوگند به خداى كعبه ، نجات پيدا كردم و به هدفم نائل شدم . )\r\n\r\nفقط اين انسانهاى گمنام هستند كه حيثيّت بشرى را حفظ ميكنند و در راه اعتلاى آن ، بدون اين كه سر و صدائى به راه بيندازند از همهء دنيا مىگذرند .\r\nهيچ تا حال ديده‌ايد كه سنگها و ديگر موادّى كه بعنوان بنياد نگهدارندهء\r\n","description":"","footnote":" ( 1 ) الامام على ( ع ) صوت العدالة الإنسانيّة ج 1 ص 364 جورج جرداق . ","page_name":" 185 ","page_number":185},
  {"content":"\r\nساختمان در زير ديوارها قرار مىگيرند سربلند كنند و فرياد برآورند : اين مائيم كه اين ساختمان را برپا داشته‌ايم نه هرگز ، چنين منظره اى را نديده‌ايد و بعد از اين هم نخواهيد ديد . همينطور انسانهاى بسيار بزرگ كه حافظ حيثيّت بشرى و در حقيقت نگهدارندهء كاخ مجلَّل ارزشهاى انسانى مىباشند ، به نشان دادن و معرّفى خود مگر در حدّ ضرورت ، عشق نمىورزند . آيا تاكنون در اين موضوع اسف انگيز انديشيده‌ايد كه نصف و گاهى بيشتر از نصف و در غالب موارد نود درصد انرژى مغزى و روانى نوابغ و شخصيّتهاى مستعدّ ، صرف معرّفى خودشان مىشود دريغا ، اسفا ، كه چنين است ، يعنى اكثر نيروهاى خلَّاقهء نوابغ و شخصيّتهاى مستعدّ ، صرف توجيه مردم به سوى خود مىگردد . به من نگاه كنيد نبوغ مرا ببينيد هنر مرا تماشا كنيد علم مرا توجّه نماييد اين خواسته‌ها آتشهاى سوزان نبوغها و استعدادهاى ما است . كسى كه براى تماشاى مردم به امتيازات او ، حيران و مبهوت و مست شده است ، هرگز توانائى تماشاى ناب به واقعيّات را نخواهد داشت .\r\nآه ، آه ، از اين شهرت پرستى و پيكار بىامان براى فتح مغز و دلهاى مردم كه فاتح آن فقط خدا است و كليد گشودن آن دو را فقط به دست حقايق سپرده است نه بازيگران خودپرست . آرى ، اين مائيم كه براى ورود به منطقهء ممنوعهء مغزها و دلهاى مردم -\r\n\r\nدم بجنبانيم ز استدلال و مكر\r\nتا كه حيران ماند از ما زيد و بكر\r\nواله حيرانى خلقان شديم\r\nدست طمع اندر الوهيّت زديم\r\n\r\nاى انسان حقيقت ياب ،\r\n\r\nگر به بستانى رسى زيبا و خوش\r\nبعد از آن دامان خلقان را بكش\r\n\r\nبه همين علَّت بوده است كه رياكاران و شهرت طلبان و عشّاق طرح خود هيچ خدمت ارزنده اى را نتوانسته‌اند به بشريّت عرضه كنند . اگر هم قدرتى داشته‌اند ، آن قدرت ناآگاه در دست آن رياكاران ناآگاه ، جز افزودن بر دردها و بر تاريكيهاى بشرى كارى انجام نداده است ، اگر چه كارها و تحوّلات چشمگير فيزيكى صورت داده باشند . يكى از نويسندگان مغرب زمين در بارهء يك شخصيّت مطرح شده در جامعهء بزرگ خود ، چنين مىنويسد كه آرى ، آن شخصيّت علاقمند بود كه در راه\r\n","description":"","footnote":"","page_name":" 186 ","page_number":186},
  {"content":"\r\nخدمت به جامعهء خود ، تا بالاى دار برود ، به شرط آنكه مردم او را در بالاى دار تماشا كنند [ و بدانند و ببينند كه 
  ] او چه شخصيّت بزرگى بود كه در راه آنان به بالاى دار رفته است و اين جانب در يكى از كتابهاى آن شخصيّت ديدم كه در آخر كتابش نامه اى از پرودن نقل كرده و آن را تصديق نموده است : « پرودن در 26 آوريل 1852 از زندان به دوستى نوشت : شكّ نيست كه جنبش نه نظمى و نه قاعده اى دارد و نه بر يك خطَّ مستقيم در حركت است ، امّا گرايشها هميشه ثابت مىمانند . هر آنچه كه حكومتها به سود انقلاب ميكنند ، خدشه ناپذير مىماند و هر آنچه كه عليه آن در تكاپو است ، چون ابرى مىپراكند . من از تماشاى اين نمايش كه هر تصوير آن را مىفهمم ، لذّت مىبرم . من در اين تطوّرات حيات در گيتى ، آن چنان شريكم كه گوئى وحى آن از بالا بر من نازل شده است . آنچه كه ديگران را نابود مىكند ، مرا مدام بلند مىسازد ، به شوق مىآورد و نيرومند مىنمايد . پس چگونه انتظار داريد از سرنوشت بنالم ، از انسانها شكايت كنم و بدانان دشنام دهم . سرنوشت ، من او را به مسخره مىگيرم . و انسانها سخت نادانتر و بنده تر از اينند كه من بتوانم شكوه اى از آنان داشته باشم .\r\nاين سخنان با وجود طعم يك طمطراق كليسائى ، سخنانى دلنشينند ، من آن را امضاء مىكنم . « اين شخصيّت سخنان پرودن را مىپذيرد و امضاء مىكند ، با اين كه در ميان آن سخنان ، سخنى وجود دارد كه بدترين توهين را بهمهء انسانها نموده است . اين توهين را بار ديگر مورد دقّت قرار بدهيد : « و انسانها سخت نادانتر و بنده تر از اينند كه من بتوانم شكوه اى از آنان داشته باشم » اگر اين شخصيّت كه براى دگرگون كردن مردم جامعه اى كه در آن زندگى مىكرد ، مىپذيرفت كه خدمت به انسانها خيلى با ارزشتر از آن است كه پاداشش توجّه و شگفتى و تحسين آن انسانها بوده باشد ، و اگر وى حاضر بود كه با كمال گمنامى ، عشق به انسانها بورزد و تلاش و تكاپو و گذشت از همهء امتيازات مادّى و اعتبارى دنيا را براى پيش برد اهداف عالى انسانى انجام بدهد ، شديدترين دشنام و توهين را بهمهء انسانهائى كه از آغاز زندگى در اين زمين تاكنون آمده و زيسته‌اند ، روا نمىداشت .\r\n","description":"","footnote":"","page_name":" 187 ","page_number":187},
  {"content":"\r\nما مىدانيم كه اين شخصيّت چند نفر دشمن داشت كه پس از انقلاب در آن جامعه عرصه را بر وى تنگ كردند و تبعيدش نمودند و غير ذلك . حال بايد از اين شخصيّت پرسيد : آيا خصومت شما با چند نفر معدود بود ، يا با همهء انسانهاى تاريخ مگر شما براى همين انسانها تلاش و تكاپو نكرده‌ايد با اين حال به چه علَّت ميليونها انسانهاى با شرف و با عظمت و با ارزش را كه در برابر خودكامگان تاريخ از خود گذشته‌اند ، مورد اهانت و ناسزا قرار مىدهيد آيا اگر مقام رياست جامعه به دست شما مىرسيد ، حتما در آن موقع انسانها فرشتگانى بودند كه شما را با بالهاى زرّين و سيمين خود در اوج فضاى تاريخ مىبردند امير المؤمنين عليه السّلام در توصيف آن انسانهاى بزرگ و بىتوقّع و بىنياز از مطرح شدن در اجتماع و اشغال بيهودهء فكر انسانها چنين مىفرمايد : 1 - اگر حضور داشته باشند شناخته نمىشوند .\r\n2 - اگر ناپديد شوند مورد جستجو قرار نمىگيرند .\r\n3 - چراغهاى هدايتند .\r\n4 - پرچمهائى براى مردم شب روند كه نمىخواهند خود را در جامعه آفتابى كنند .\r\n5 - براى افساد و بهم زدن مردم حركت نمىكنند .\r\n6 - زشتىها و منكراتى را كه در جامعه رخ مىدهد و بايد براى حفظ روحيّات مردم اشاعه نشود ، فاش نمىسازند .\r\n39 ، 42 - أيّها النّاس سيأتى عليكم زمان يكفأ فيه الإسلام ، كما يكفأ الإناء بما فيه .\r\nأيّها النّاس ، إنّ اللَّه قد أعاذكم من أن يجور عليكم و لم يعذكم من أن يبتليكم ، و قد قال جلّ من قائل : إنّ فى ذلك لآيات و إن كنّا لمبتلين ( 1 ) \r\n( اى مردم ، زمانى براى شما فرا مىرسد كه اسلام در آن برگردانده مىشود ،\r\n","description":"","footnote":" ( 1 ) المؤمنون آيهء 30 . ","page_name":" 188 ","page_number":188},
  {"content":"\r\nهمان گونه كه ظرف با محتوياتش برگردانده مىشود . اى مردم ، خداوند شما را بر كنار فرموده از آنكه بشما ظلم كند ، ولى شما را از آنكه مبتلا و آزمايش كند دور نساخته است . و خداوند [ بزرگترين گوينده 
  ] فرموده است : در اين امر آياتى است و ما آزمايش كننده‌ايم . )\r\n\r\nزمانى فرا مىرسد كه جوامع از اسلام تهى مىگردند .\r\nاگر چه در مقدارى فراوان از احاديث معتبر آمده است كه در زمان پيش از ظهور حضرت ولىّ عصر ، بقيّة اللَّه الاعظم عجّل اللَّه تعالى فرجه ظلم و تباهىها دنيا را فرا مىگيرد و از اسلام جز نامى باقى نمىماند ، ولى بيان اين خصوصيّت براى زمان قبل از ظهور آن حضرت ، چنان كه در گذشته اشاره نموديم ، دلالت نمىكند بر اين كه هر گونه اخبار از آينده با جملهء : سيأتى زمان . . . ( زمانى فرا مىرسد . . . ) مربوط به آخر الزّمان يعنى پيش از ظهور حضرت ولىّ عصر عجّل اللَّه تعالى فرجه بوده باشد ، مخصوصا با نظر به دورانهاى زمامدارى بنى اميّه و بنى عبّاس و دورانهاى پس از آن دو سلسلهء خودكامه .\r\n\r\nآنچه كه از اسلام در جوامع از بين مىرود چيست\r\nاگر مجموع اسلام را در نظر بگيريم ، اجزاء اين مجموعه بر سه قسمت عمده تقسيم مىگردد :\r\n\r\nقسمت يكم ، اصول و عقائد عقلى آن است كه متّكى به فطرت خالص و پاك انسانى است .\r\nقطعى است كه زوال اين قسمت از جوامع يا يك جامعه ، حتّى يك انسان ، معنايش آن نيست كه ريشه‌هاى آن اصول و عقايد از صحنهء خود آگاه ذهن و روان ناپديد گشته و تأثّر خود را در توجيه زندگى آن انسان از دست داده است .\r\n","description":"","footnote":"","page_name":" 189 ","page_number":189},
  {"content":"\r\n\r\nقسمت دوم ، آن دسته از احكام است كه بازگو كنندهء ضرورتهاى زندگى فردى و اجتماعى بشر بوده\r\nو ضرورى بودن آن احكام اختصاص به زمان و موقعيّت معيّنى ندارد ، مانند وجوب عمل به تعهّدها ، برگرداندن امانت به صاحبان خود ، لزوم مزد براى كار و امثال اين احكام ضرورى . معناى زوال اين قسمت از اجزاء اسلام از جامعه ، آن نيست كه آن احكام ضرورى بكلَّى از جامعه حذف شود ، بلكه مقصود اينست كه عمل به آن احكام به انگيزگى جلب سود و دفع ضرر شخصى صورت مىگيرد كه حتّى جوامع غير اسلامى و ضدّ اسلامى هم انجام مىدهند . به همين جهت است كه نمىتوان عمل مزبور را داراى ارزش در « حيات معقول » اسلامى به حساب آورد .\r\n\r\nقسمت سوم ، آن احكام و تكاليفى است كه به گذشت از لذائذ و تحمّل زحمات و حتّى به فداكارىها و گذشت از جان نيز نيازمند است\r\nمانند نماز و روزه و حجّ و ديگر عبادات و جهاد و اخراج حقوق مالى از ثروت و امثال امور مزبوره . اين قسمت از اجزاء مجموعهء اسلام ممكن است بكلَّى زائل شود و ممكن است فقط اسم و تشريفاتى از آنها باقى بماند كه در هر صورت ، جامعه اگر به آن حال برسد داراى محتواى اسلام نخواهد بود .\r\nسپس امير المؤمنين عليه السّلام مىفرمايد : خداوند سبحان بشما ظلم نمىكند .\r\nدر آيات قرآن مجيد ، نفى ظلم از خداوند متعال با سه نوع بيان آمده است : نوع يكم ، آياتى است كه صريحا بيان مىكند كه خداوند ظالم نيست و ذات پاك او مبرّا از ظلم بر بندگانش مىباشد . نوع دوم ، آياتى است كه ظلم را به خود انسانها نسبت مىدهد و مىفرمايد : آنان هستند كه به خود ظلم روا مىدارند . نوع سوم ، آياتى است كه بدون ذكر فاعل مىفرمايد به آنان ظلم نخواهد شد .\r\nنمونه اى از آيات نوع يكم بدينقرار است : * ( وَما ظَلَمْناهُمْ وَلكِنْ ظَلَمُوا أَنْفُسَهُمْ ) * . ( 1 ) \r\n( و ما به آنان ظلم نكرديم و لكن آنان ظلم بر خويشتن نمودند . )\r\n","description":"","footnote":" ( 1 ) هود آيهء 101 . ","page_name":" 190 ","page_number":190},
  {"content":"\r\n* ( وَما ظَلَمْناهُمْ وَلكِنْ كانُوا أَنْفُسَهُمْ يَظْلِمُونَ ) * ( 1 )  .\r\n( و ما به آنان ظلم نكرديم و لكن آنان بودند كه بخويشتن ظلم مىكردند . ) اين مضمون در سوره‌هاى الزّخرف آيهء 76 و آل عمران آيات 108 و 117 و 182 و النّحل آيهء 33 و يونس آيات 101 و 44 و التّوبه آيهء 70 و العنكبوت آيهء 40 و الرّوم آيهء 9 و غافر آيهء 31 و الأنفال آيهء 51 و الحجّ آيهء 10 و فصّلت آيهء 46 و ق آيهء 29 آمده است .\r\nنوع دوم ، مانند : * ( وَمَنْ يَتَعَدَّ حُدُودَ الله فَقَدْ ظَلَمَ نَفْسَه ) * . ( 2 ) \r\n( و هر كس كه از حدود [ تعيين شده يعنى قوانين 
  ] الهى تعدّى كند ، او به خويشتن ظلم كرده است . ) اين مضمون در سوره‌هاى البقرة آيهء 231 و الكهف آيهء 87 و يونس آيهء 54 و النّمل آيهء 44 آمده است .\r\nنوع سوم ، آياتى است كه مىفرمايد : به آنان ظلم نخواهد شد ، يعنى در سنجش اعمال و محاسبهء نتائج آنها به هيچ كس ظلمى نخواهد شد ، نه از طرف خدا و نه از طرف كسى ديگر . مانند : * ( وَما تُنْفِقُوا مِنْ خَيْرٍ يُوَفَّ إِلَيْكُمْ وَأَنْتُمْ لا تُظْلَمُونَ ) * . ( 3 ) \r\n( و هر خيرى كه انفاق مىكنيد ، بشما خواهد رسيد ( نتيجهء آن عايد خودتان خواهد گشت ) و بشما ظلمى نخواهد شد . ) * ( ثُمَّ تُوَفَّى كُلُّ نَفْسٍ ما كَسَبَتْ وَهُمْ لا يُظْلَمُونَ ) * . ( 4 ) \r\n( سپس هر نفسى اندوخته شدهء خود را درميابد و به آنان ظلم نخواهد شد . )\r\n","description":"","footnote":" ( 1 ) النحل آيهء 118 .  ( 2 ) الطلاق آيهء 1 .  ( 3 ) البقرة آيهء 272 .  ( 4 ) البقرة آيهء 281 . ","page_name":" 191 ","page_number":191},
  {"content":"\r\nو اين مضمون در سوره‌هاى الانبياء آيهء 47 و النّساء آيات 49 و 77 و 124 و الأنفال آيهء 60 و آل عمران آيات 25 و 108 و 161 و الأنعام آيهء 160 و يونس آيات 47 و 54 و النّحل آيهء 111 و الإسراء آيهء 71 و مريم آيهء 60 و المؤمنون آيهء 62 و الزّمر آيهء 69 و الجاثية آيهء 22 و الأحقاف آيهء 19 و غافر آيهء 17 و طه آيهء 112 آمده است .\r\nدر مجلَّدات گذشته اثبات كرده‌ايم كه علَّت ظلم كردن در خدا وجود ندارد ، زيرا ظلم يا ناشى از احتياج است ، و يقينى است كه خداوند سبحان غنىّ و بىنياز مطلق است ، يا براى جلب سود براى خويشتن است ، و يقينى است كه خداوند با عظمتتر از آن است كه بخواهد سودى را براى خود جلب نمايد تا در اين راه ظلمى روا بدارد و يا ظلم مستند به جهل است در صورتى كه خداوند عالم مطلق بر همهء اشياء است بدون استثناء . و يا ناشى از خودخواهى است در صورتى كه ذات اقدس خداوندى واجد همهء كمالات بطور مطلق است و احساس حقارتى در آن ذات نيست كه با خودخواهى آن را جبران نمايد ، و احساس بزرگتر از خود او نيز وجود ندارد ، زيرا او بزرگتر از همه چيز است و حتّى بزرگتر از آن است كه بتوان او را توصيف نمود .\r\nو بطور كلَّى ، براى آن ذات اقدس كه همهء كمالات موجود است و هيچ نقص و بالقوّه اى وجود ندارد ، احتياج به برنهادن خود و دفاع از آن و تلقين سيطرهء آن خود به ديگران ندارد .\r\nولى خداوند شما را از آزمايش كردن بدور نداشته است ، يعنى اى مردم ، گمان مبريد كه با ورود مصيبتها و ناگواريها و مشقّتها بر شما ، خداوند براى شما ظلم روا مىدارد ، بلكه همهء آنها براى آزمايش و تصفيه و تهذيب روحى شما است .\r\n* ( وَلَنَبْلُوَنَّكُمْ بِشَيْءٍ مِنَ الْخَوْفِ وَالْجُوعِ وَنَقْصٍ مِنَ الأَمْوالِ وَالأَنْفُسِ وَالثَّمَراتِ وَبَشِّرِ الصَّابِرِينَ . الَّذِينَ إِذا أَصابَتْهُمْ مُصِيبَةٌ قالُوا إِنَّا لِلَّه وَإِنَّا إِلَيْه راجِعُونَ . أُولئِكَ عَلَيْهِمْ صَلَواتٌ مِنْ رَبِّهِمْ وَرَحْمَةٌ وَأُولئِكَ هُمُ الْمُهْتَدُونَ ) * . ( 1 ) \r\n( و البتّه ما شما را با چيزى از ترس و گرسنگى و كاهش در اموال و\r\n","description":"","footnote":" ( 1 ) البقرة آيات 155 تا 157 . ","page_name":" 192 ","page_number":192},
  {"content":"\r\nنفوس و ثمرها آزمايش مىكنيم . [ اى پيامبر 
  ] به شكيبايان بشارت بده . آنان كسانى هستند ، كه وقتى مصيبتى به آنان رسيد مىگويند : ما از آن خدائيم و بسوى او باز مىگرديم . آنان هستند كه درودها و رحمتى از پروردگارشان به آنان باد و آنان هستند هدايت يافتگان . ) مباحث مربوط به فتنه‌ها و آزمايشها در مجلَّد سوم از صفحهء 80 تا صفحهء 87 و از صفحهء 99 تا صفحهء 108 و از صفحهء 318 تا صفحهء 324 و در مجلَّد پانزدهم صفحات 55 و 56 و در مجلَّد شانزدهم از صفحهء 100 تا صفحهء 103 و از صفحهء 301 تا صفحهء 310 مطرح گشته است . مطالعه كنندهء محترم مىتواند به آنها مراجعه فرمايد .\r\n","description":"","footnote":"","page_name":" 193 ","page_number":193},
  {"content":"\r\n\r\n104 - و من خطبة له عليه السلام\r\nأمّا بعد ، فإنّ اللَّه سبحانه بعث محمّدا ، صلَّى اللَّه عليه و آله ، و ليس أحد من العرب يقرأ كتابا ، و لا يدّعي نبوّة و لا وحيا ، فقاتل به من أطاعه من عصاه ، يسوقهم إلى منجاتهم ، و يبادر بهم السّاعة أن تنزل بهم ، يحسر الحسير ، و يقف الكسير ، فيقيم عليه حتّى يلحقه غايته ، إلَّا هالكا لا خير فيه ، حتّى أراهم منجاتهم و بوّأهم محلَّتهم ، فاستدارت رحاهم ، و استقامت قناتهم و ايم اللَّه ، لقد كنت من ساقتها حتّى تولَّت بحذافيرها ، و استوسقت في قيادها ، ما ضعفت ، و لا جبنت ، و لا خنت ، و لا وهنت ، و ايم اللَّه ، لأبقرنّ الباطل حتّى أخرج الحقّ من خاصرته قال السيد الشريف الرضي : و قد تقدم مختار هذه الخطبة ، إلا أنني وجدتها في هذه الرواية على خلاف ما سبق من زيادة و نقصان ، فأوجبت الحال إثباتها ثانية .\r\n","description":"","footnote":"","page_name":" 194 ","page_number":194},
  {"content":"\r\n\r\nترجمهء خطبهء صد و چهارم\r\nو از خطبه ايست از آن حضرت ( پس از حمد و ثناى خداوندى ، خداوند سبحان محمّد صلَّى اللَّه عليه و آله را مبعوث فرمود در حالى كه هيچ احدى از عرب نبود كه كتابى بخواند و نه كسى بود كه ادّعاى نبوّت و نزول وحى نمايدپيامبر اكرم [ پس از بعثت 
  ] به يارى كسانى كه او را اطاعت مىكردند با كسانى كه او را نافرمانى مىنمودند به پيكار برخاستآنان را به طرف رستگارى مىراندآن بزرگوار براى نجات آنان پيش از آنكه قيامت [ يا مرگشان 
  ] فرا رسدو ضعيف را ناتوان كندو شكسته از كار بيفتد پيشدستى مىفرمودپيامبر اكرم بر مأموريّت خود براى اصلاح آن انسان ايستادگى مىفرمود تا او را به هدف نهائيش برساند مگر آن تباه شده را كه خيرى در وى نبودتا آنجا كه رستگارى آنانرا به آنان ارائه مىفرمودو به موقعيّت خودشان مىنشاندتا آسيابشان گرديدن گرفتو نيزه شان ( سلاحشان ) به كار افتادو سوگند به خدا ، من از جملهء رانندگان ( طرد كنندگان ) جاهليّت از جامعه بوده‌ام تا آن گاه كه آن لشكر جاهليّت همگى پشت گرداندندو در زير ذلَّت سلطه مجتمع شدندمن اكنون ناتوان نشده‌ام و نمىترسم و خيانتى نكرده‌ام و نه سست شده امو سوگند به خدا ، قطعا باطل را مىشكافم تا اين كه حقّ را از پهلوى آن در آورم . )\r\n","description":"","footnote":"","page_name":" 195 ","page_number":195},
  {"content":"\r\n\r\nتفسير عمومى خطبهء صد و چهارم\r\n2 ، 13 - أمّا بعد ، فإنّ اللَّه سبحانه بعث محمّدا صلَّى اللَّه عليه و آله و ليس أحد من العرب يقرأ كتابا و لا يدّعى نبوّة و لا وحيا ، فقاتل به من أطاعه من عصاه ، يسوقهم إلى منجاتهم و يبادر بهم السّاعة أن تنزل بهم ، يحسر الحسير و يقف الكسير ، فيقيم عليه حتّى يلحقه غايته ، إلَّا هالكا لا خير فيه ، حتّى أراهم منجاتهم و بوّأهم محلَّتهم ، فاستدارت رحاهم ، و استقامت قناتهم ( پس از حمد و ثناى خداوندى ، خداوند سبحان محمّد صلَّى اللَّه عليه و آله را مبعوث فرمود در حالى كه هيچ احدى از عرب نبود كه كتابى بخواند و نه ادّعاى پيامبرى كند و نه ادّعاى نزول وحى نمايد ، پيامبر اكرم [ پس از بعثت 
  ] به يارى كسانى كه او را اطاعت مىكردند با كسانى كه او را نافرمانى مىنمودند به پيكار برخاست .\r\nآنان را به طرف رستگارى ميراند . آن بزرگوار براى نجات آنان پيش از آنكه قيامت يا مرگشان فرا رسد و ضعيف را ناتوان سازد و شكسته از كار بيفتد ، پيشدستى مىفرمود . پيامبر بر مأموريّت خود در بارهء [ اصلاح 
  ] آن انسانها ايستادگى مىفرمود تا او را به هدف نهائيش برساند ، مگر آن تباه شده را كه خيرى در وى\r\n","description":"","footnote":"","page_name":" 196 ","page_number":196},
  {"content":"\r\nنبوده است . تا آنجا كه رستگارى آنانرا به آنان نشان داد و به موقعيّت خودشان نشاند ، تا آسيابشان گرديدن گرفت و نيزه شان ( سلاحشان ) به كار افتاد . )\r\n\r\nتلاش شديد پيامبر اكرم صلَّى اللَّه عليه و آله در راه ايصال انسانها به رشد و كمال\r\nمباحث مربوط به نبوّت و دوران جاهليّت و عصر بعثت پيامبر اكرم صلَّى اللَّه عليه و آله و سلَّم و كوششهاى بسيار دامنه دار و شديدى كه آن حضرت صرف پيشرفت انسانيّت فرموده‌اند ، در مجلَّدات گذشته مطرح گشته است . مخصوصا در مجلَّد دوم از صفحهء 171 تا صفحهء 176 و از صفحهء 192 تا صفحهء 195 و از صفحهء 253 تا صفحهء 264 و از صفحهء 268 تا صفحهء 272 و در مجلَّد سوم صفحات 316 و 317 و در مجلَّد چهارم صفحات 259 و 260 و از صفحهء 307 تا صفحهء 313 و در مجلَّد پنجم از صفحهء 147 تا صفحهء 157 و در مجلَّد هشتم از صفحهء 58 تا صفحهء 67 و از صفحهء 284 تا صفحهء 293 و در مجلَّد يازدهم از صفحهء 153 تا صفحهء 167 و در مجلَّد دوازدهم صفحات 13 و 14 و در مجلَّد سيزدهم صفحات 276 و 277 و در مجلَّد پانزدهم از صفحهء 19 تا صفحهء 21 و از صفحهء 43 تا صفحهء 49 .\r\nدر بارهء كوشش و تلاشهاى بسيار شديد پيامبر اكرم براى هدايت مردم ، آيات و احاديثى وجود دارد كه ما در مجلَّدات گذشته آنها را مطرح كرده و تا حدودى آنها را مورد توضيح قرار داده‌ايم . مولوى مىگويد :\r\n\r\nراست مىفرمود آن بحر كرم\r\nمن شما را از شما مشفقترم\r\nمن نشسته در كنار آتشى\r\nبا فروغ و شعلهء بس ناخوشى\r\nهمچو پروانه شما آن سو دوان\r\nهر دو دست من شده پروانه ران\r\n ( 1 ) \r\n","description":"","footnote":" ( 1 ) آيات قرآنى در مواردى متعدّد نرمى اخلاق و محبّت و رأفت پيامبر اكرم را در بارهء مردم گوشزد فرموده است از آن جمله : * ( فَبِما رَحْمَةٍ مِنَ الله لِنْتَ لَهُمْ ) * . ( اى پيامبر ، تو با رحمتى كه خدا به تو عنايت كرده بود بر آنان نرم شدى . ) ( آل عمران آيهء 159 ) * ( لَقَدْ جاءَكُمْ رَسُولٌ مِنْ أَنْفُسِكُمْ عَزِيزٌ عَلَيْه ما عَنِتُّمْ حَرِيصٌ عَلَيْكُمْ بِالْمُؤْمِنِينَ رَؤُفٌ رَحِيمٌ ) * . ( تحقيقا پيامبرى از خود شما بسوى شما آمده است . در آن مشقّت و سختى كه مىافتيد براى او ناگوار است . او بر شما حريص و بر مؤمنين رؤف و مهربان است . ) ( التّوبه آيهء 128 ) ","page_name":" 197 ","page_number":197},
  {"content":"\r\nآن انسان الهى به اين قناعت نكرد كه بگويد : من قرآن آورده‌ام و همهء عقائد و احكام الهى در آن است ، با آن سنّتى كه من براى مردم بيان مىنمايم ، وظيفهء من انجام مىشود و اين مردمند كه بايد بدنبال من بيايند و زحمت بكشند و از من هدايت و ارشاد خود را بخواهند درست است كه تلاش و پيگيرى و تحمّل زحمات در راه تحصيل رشد و كمال و چشيدن طعم « حيات معقول » براى خود مردم ضرورىترين امر حياتى است ، ولى لازمهء اين مطلب آن نيست كه اگر افراد اين جامعه اين ضرورت را درك نكردند و يا اهمّيّت آن را چنان كه بايد دريافت ننمودند ، بايد پيامبران و اوصياء و معلَّمان و مربّيان بروند و در خانهء خود با فكر راحت بيارامند تا چنين مردمى سراغ آنانرا بگيرند . مگر در آيات قرآنى نخوانده‌ايم : * ( يا حَسْرَةً عَلَى الْعِبادِ ما يَأْتِيهِمْ مِنْ رَسُولٍ إِلَّا كانُوا بِه يَسْتَهْزِؤُنَ ) * ( 1 ) \r\n( اى دريغا بر اين بندگان كه هيچ پيامبرى بسوى آنان نمىآمد مگر اين كه او را مورد استهزاء قرار مىدادند . ) نه تنها آن مردم ضرورت تلاش براى تحصيل رشد و كمال را درك نمىكردند ، آنان را مورد استهزاء و تمسخر هم قرار مىدادند ، با اين حال شما در داستان حضرت نوح و ابراهيم و موسى و عيسى و محمّد و علىّ عليهم صلوات اللَّه جميعا دقّت كنيد ، ببينيد كه چگونه براى ارشاد مردم دنبال آنان مىدويدند . در اين جملهء امير المؤمنين كه مىفرمايد : براى رساندن آنان به رشد مقاومت مىورزيد تا آنان را به هدف نهائيشان برساند ، دقّت نمائيد كه چگونه اصرار به هدايت مردم داشت و آنان را در نيمه راه رها نمىكرد . مگر آن تبهكارانى كه همهء سرمايه‌هاى وجودى خود را در خود كامگيها صرف نموده و اميد خيرى در آنان باقى نمانده بود .\r\n","description":"","footnote":" ( 1 ) يس آيهء 30 . ","page_name":" 198 ","page_number":198},
  {"content":"\r\n14 ، 15 - و أيم اللَّه لقد كنت من ساقتها حتّى تولَّت بحذافيرها ، و استوسقت فى قيادها ( و سوگند به خدا ، من از جملهء رانندگان ( طرد كنندگان ) جاهليّت از جامعه بودم تا آن گاه كه لشكر جاهليّت همگى پشت گرداندند و در زير ذلَّت سلطه مجتمع شدند . )\r\n\r\nعلىّ عليه السّلام حدّ اعلاى تلاش و تكاپو را در ريشه كن كردن جاهليّت و خودكامگىها از جامعه انجام داده است .\r\nچند روز پيش از جنايت ابن ملجم مرادى - ملعون ازل و ابد - كه ضربت جانكاه بر سر مبارك آن حضرت وارد آورد ، اين جملات را فرموده است :\r\nأيّها النّاس ، إنّى قد بثثت لكم المواعظ الَّتى وعظ الأنبياء بها أممهم ، و أدّيت إليكم ما أدّت الأوصياء إلى من بعدهم و أدّبتكم بسوطى فلم تستقيموا و حدوتكم بالزّواجر فلم تستوسقوا اللَّه أنتم أتتوقّعون إماما غيرى يطأ بكم الطَّريق و يرشدكم السّبيل ( 1 ) \r\n( اى مردم ، من بيقين آن پندهائى را كه پيامبران به امّتهاى خود نموده‌اند ، براى شما بيان كردم و آنچه را كه اوصياء به مردم پس از پيامبران ادا كرده‌اند ، بشما ادا نمودم و با تازيانه‌ام شما را تأديب كردم ، ولى ادب نپذيرفتيد و استقامت نيافتيد و من شما را با نواهى و عوامل پرهيز راندم ولى به راه نيفتاديد . شما را به خدا ، امامى جز من توقّع داريد كه طريق را براى شما هموار بسازد و شما را به راه خدا ارشاد نمايد ) هيچيك از علماء و مورّخين اسلامى از هر فرقه و گروهى كه باشد ترديدى نكرده است كه امير المؤمنين عليه السّلام بعد از خاتم الانبياء صلَّى اللَّه عليه و آله و سلَّم بيشترين و تلخترين زحمات و ناگواريها را بدون كمترين ترس و احساس خستگى\r\n","description":"","footnote":" ( 1 ) خطبهء 182 . ","page_name":" 199 ","page_number":199},
  {"content":"\r\nتحمّل فرموده است با اين حال ، اگر يك مسلمانى بگويد : « من كسى هستم كه سرمايهء معارف اسلامى را در اختيار دارم و مردم بايد براى برخوردارى از اين سرمايه بيايند و از من بهره بگيرند » پاسخش جملاتى از امير المؤمنين است كه اكنون آنها را تفسير مىكنيم :\r\n16 ، 17 - ما ضعفت ، و لا جبنت ، و لا خنت ، و لا وهنت ، و ايم اللَّه لأبقرنّ الباطل حتّى أخرج الحقّ من خاصرته ( من اكنون ناتوان نشده‌ام و نمىترسم و خيانتى نكرده‌ام و نه سست شده‌ام .\r\nو سوگند به خدا باطل را مىشكافم و حقّ را از پهلوى آن درمىآورم . )\r\n\r\nمن همان علىّ بن ابي طالبم كه با كمال تجاهل كه در بارهء من مىورزيد ، به خوبى مىتوانيد مرا بشناسيد ، بدانيد تا جان در بدن دارم با قدرتى كه از خدا در اختيار دارم باطل را شكافته حقّ را از پهلوى باطل بيرون خواهم آورد .\r\nبرويد به قريش بگوييد : هر نعره اى كه مىخواهد بزند ، بهمهء خودكامگان كه حقّ را در زير پرده‌هاى باطل پوشانده‌اند اطَّلاع دهيد و بهمهء كامكاران كه باطل را در پشت حجابهاى حقّ مخفى نموده‌اند برسانيد و به آنان بگوئيد : من همان علىّ بن ابي طالبم كه خواسته‌هاى نفسانى و سر و صدا و داد و فريادهاى نابكارانهء شما و ميليونها برابر شما نمىتواند پنبه اى در گوش من داخل كند كه آهنگ كلَّى هستى را نشنوم . اى نابخردان ، من ناتوان شده‌ام در حالى كه تكيه بر قدرت لا يزال پروردگارم دارم من عاجز گشته‌ام ، در حالى كه قانون اصلى جان و تن را به خوبى مىشناسم و مىدانم كه لحظات زندگى آدمى در اين دنيا ، با جان و تنى كه به او عنايت شده است ، جدّىتر از آن است كه با آتش ناتوانى و سستى سوخته شود و خاكستر گردد . آيا من مىترسم از چه و از كه و براى چه ترس و هراس از آن كسى است كه از قانون هستى اطَّلاعى ندارد .\r\nو از آن كسى است كه عشق بزندگى چند روزهء اين دنيا ، عقل از مغزش ربوده و شرم\r\n","description":"","footnote":"","page_name":" 200 ","page_number":200},
  {"content":"\r\nاز دلش و توان از زانوانش . ترس و وحشت از آن كسى است كه اسير شهوات و مادّيّات و نامجوئى و كامكاريها باشد . شما مىدانيد كه\r\nمن همان علىّ بن ابي طالبم كه : لو كشف الغطاء ما ازددت يقينا .\r\n( اگر پرده برداشته شود بر يقين من نيفزايد . ) و همان انسانم كه خداى ناديده را نپرستيده‌ام : ( لم أعبد ربّا لم أره ) . من كه از آغاز زندگيم با شهوت پرستى و مادّيّات و نامجوئيها و كامكاريها وداع ابدى كرده و اين عجوزهء هزار داماد را مطلَّقه كرده‌ام ، پس از چه بترسم\r\nمگر نشنيده‌ايد كه با سوگند به خدا چنين گفته‌ام : إنّى و اللَّه لو لقيتهم واحدا و هم طلاع الأرض كلَّها ما باليت و لا استوحشت . ( 1 ) \r\n( سوگند به خدا ، من اگر به تنهائى ، آن دشمنان را در حالى كه همهء روى زمين را پر كرده باشند ، روياروى شوم ، نه بيمى به خود راه مىدهم و نه وحشتى . ) اى مردم ناآگاه ، من اشتياق و محبّت شديد به ديدار خدايم دارم . درست است كه من در همين زندگانى هم به ديدار خدايم نائل مىگردم ، ولى ديدار خدا پس از عبور از اين دنيا معنائى ديگر دارد . آيا با اين وصف كه من مشتاق ديدار پروردگارم مىباشم ، از مرگ كه راهى ببارگاه او است ، بترسم\r\n\r\nگر مرگ رسد چرا هراسم\r\nكان راه به تست مىشناسم\r\nاز خورد گهى به خوابگاهى\r\nوز خوابگهى به بزم شاهى\r\nخوابى كه به بزم تست راهش\r\nگردن نكشم ز خوابگاهش\r\nچون شوق تو هست خانه خيزم\r\nخوش خسبم و شادمانه خيزم\r\nاين مرگ نه ، باغ و بوستانست\r\nكاو راه سراى دوستانست\r\nتا چند كنم ز مرگ فرياد\r\nچون مرگ ازو است مرگ من باد\r\nگر بنگرم آن چنان كه رايست\r\nاين مرگ نه مرگ ، نقل جايست\r\n\r\nنظامى گنجوى\r\n","description":"","footnote":" ( 1 ) نامهء 62 به اهل مصر كه با مالك اشتر فرستاده است . ","page_name":" 201 ","page_number":201},
  {"content":"\r\n\r\nمىدانم حقّ طلبى من شما را به زحمت خواهد انداخت ، ولى آن گاه كه رحمت حقّ را مشاهده كرديد ، عظمت حقّ را دريافته و آرزو خوا هيد كرد كه اى كاش همهء لحظات عمر را در رنج و شكنجهء حقّ طلبى ، حقّ يا بى و حقّ پذيرى سپرى مىكرديد . ) *\r\n\r\nخار ار چه جان بكاهد گل عذر او بخواهد\r\nسهل است تلخى مىدر جنب ذوق مستى\r\n\r\nحافظ\r\nاين كه فرياد مىزنم : من پهلوى باطل را مىشكافم و حقّ را با كمال قدرت از آن بيرون مىكشم ، و اگر باطلى را در زير پرده‌هاى حقّ بپوشانند ، آن پرده‌ها را كنار زده ، باطل را آشكار مىسازم ، يك تهديد معمولى كه از زمامداران معمولى شنيده و خواهيد شنيد ، نيست . از آن موقع كه حقّ را به من ارائه نموده‌اند و آشنائى با حقّ پيدا كرده‌ام ، چنان عظمتى در آن ديده‌ام كه :\r\nو اللَّه لو أعطيت الأقاليم السّبعة بما تحت أفلاكها على أن أعصى اللَّه فى نملة أسلبها جلب شعيرة ما فعلت .\r\n( سوگند به خدا ، اگر همهء روى زمين با آنچه كه در زير آسمانها است به من داده شود كه خدا را در كشيدن پوست جوى از دهان مورچه اى معصيت كنم هرگز بچنين كارى اقدام نمىنمايم . ) پس بدانيم كه حقّ چه عظمتى دارد كه دنيا در برابر اخلال به حقّ يك مورچه در بارهء پوست جوى كه به دهان گرفته و براى صيانت ذات كوچك نمايش رهسپار لانه اش گشته است ، هيچ ارزشى ندارد . اين واقعيّت را بدانيد كه فروغ حقّ بقدرى تابناك و نافذ است كه اگر آن را در زير هزارها حجاب بپوشانيد ، اشعّهء خود را براى بينايان نشان خواهد داد . لذا در برابر من ، حقّ را نپوشانيد . من آن را خواهم ديد و اگر آن را در شكم بسيار ضخيم باطل بپوشانيد ، شعاع نافذ آن حقّ ، مرا بسوى خود رهنمون خواهد گشت . پس -\r\n\r\nبرو اين دام بر مرغ دگر نه\r\nكه عنقا را بلند است آشيانه\r\n\r\n","description":"","footnote":"","page_name":" 202 ","page_number":202},
  {"content":"\r\n\r\n105 - و من خطبة له عليه السلام في بعض صفات الرسول الكريم و تهديد بني أمية و عظة الناس\r\nالرسول الكريم\r\nحتّى بعث اللَّه محمّدا ، صلَّى اللَّه عليه و آله ، شهيدا ، و بشيرا ، و نذيرا ، خير البريّة طفلا ، و أنجبها كهلا ، و أطهر المطهّرين شيمة ، و أجود المستمطرين ديمة\r\nبنو امية\r\nفما احلولت لكم الدّنيا في لذّتها ، و لا تمكَّنتم من رضاع أخلافها إلَّا من بعد ما صادفتموهاجائلا خطامها ، قلقا وضينها ، قد صار حرامها عند أقوام بمنزلة السّدر المخضود ، و حلالها بعيدا غير موجود ، و صادفتموها ، و اللَّه ، ظلَّا ممدودا إلى أجل معدود . فالأرض لكم شاغرة ، و أيديكم فيها مبسوطة ، و أيدي القادة عنكم مكفوفة ، و سيوفكم عليهم مسلَّطة ، و سيوفهم عنكم مقبوضة . ألا و إنّ لكلّ دم ثائرا ، و لكلّ حقّ طالبا . و إنّ الثّائر في دمائنا كالحاكم في حقّ نفسه ، و هو اللَّه الَّذي لا يعجزه من طلب ، و لا\r\n","description":"","footnote":"","page_name":" 203 ","page_number":203},
  {"content":"\r\nيفوته من هرب . فأقسم باللَّه ، يا بني أميّة ، عمّا قليل لتعرفنّها في أيدي غيركم و في دار عدوّكم ألا إنّ أبصر الأبصار ما نفذ في الخير طرفه ألا إنّ أسمع الأسماع ما وعى التّذكير و قبله !\r\nوعظ الناس أيّها النّاس ، استصبحوا من شعلة مصباح واعظ متّعظ ، و امتاحوا من صفو عين قد روّقت من الكدر . عباد اللَّه ، لا تركنوا إلى جهالتكم ، و لا تنقادوا لأهوائكم ، فإنّ النّازل بهذا المنزل نازل بشفا جرف هار ، ينقل الرّدى على ظهره من موضع إلى موضع ، لرأي يحدثه بعد رأي ، يريد أن يلصق ما لا يلتصق ، و يقرّب ما لا يتقارب فاللَّه اللَّه أن تشكوا إلى من لا يشكي شجوكم ، و لا ينقض برأيه ما قد أبرم لكمإنّه ليس على الإمام إلَّا ما حمّل من أمر ربّه : الإبلاغ في الموعظة ، و الاجتهاد في النّصيحة ، و الإحياء للسّنّة ، و إقامة الحدود على مستحقّيها ، و إصدار السّهمان على أهلها . فبادروا العلم من قبل تصويح نبته ، و من قبل أن تشغلوا بأنفسكم عن مستثار العلم من عند أهله ، و انهوا عن المنكر و تناهوا عنه ، فإنّما أمرتم بالنّهي بعد التّناهي\r\n","description":"","footnote":"","page_name":" 204 ","page_number":204},
  {"content":"\r\n\r\nترجمهء خطبهء صد و پنجم\r\nو از خطبه ايست از آن حضرت در بارهء بعضى از صفات پيامبر اكرم و تهديد بنى اميّه و موعظهء مردم تا اين كه خداوند متعال محمّد صلَّى اللَّه عليه و آله را شاهد و بشارت دهنده و تهديد كننده مبعوث فرمود . پيامبرى كه در دوران طفلى بهترين مردمو در دوران بزرگسالى نجيبترين مردمو از حيث اخلاق پاكترين پاكانو از حيث عطا سخىترين اشخاصى بود كه مورد توقّع جود و احسان بوده‌اند .\r\n\r\nدر بارهء بنى اميّه\r\nاى بنى اميّه ، دنيا براى شما در لذائذ خود شيرين نگشت 8 و توانايى مكيدن از پستانهاى آن را نداشتيدمگر در موقعى به آن رسيديدكه مهارش در جولانو تنگ پالانش در اضطراب بوددر حالى كه حرام آن در نزد اقوامى مانند درخت سدرى بود پربار و بىخارو حلالش دور از دسترس و غير موجودو سوگند به خدا ، شما به آن دنيا رسيديد در حالى كه سايه اى گسترده تا مدّتى معدود بودشما دنيا را در حالى يافتيد كه زمين از معارض براى شما خالىو دستهاى شما در روى زمين براى هر كارى بازو دستهاى رهبران از شما بازداشت شده و شمشيرتان بر آنان مسلَّطو شمشير آنان از شما بازگرفته شده بودآگاه باشيد كه براى هر خونى خونخواهىو براى هر حقّى طلب كننده اى استو خونخواه خونهاى ما مانند حكم كننده در بارهء خويشتن استو آن خونخواه خداونديست كه هيچ مطلوبى او را ناتوان نسازد\r\n","description":"","footnote":"","page_name":" 205 ","page_number":205},
  {"content":"\r\nو هيچ فرار كننده اى نمىتواند از او فوت شودسوگند ياد مىكنم به خدا اى بنى اميّه ، به زودى خواهيد ديد كه اين دنيا و زمامداريش در دست كسانى غير از شما و در خانهء دشمنتان خواهد بودآگاه باشيد ، بيناترين چشمها چشمى است كه نگاهش در خير نفوذ كندآگاه باشيد ، شيواترين گوشها گوشى است كه تذكَّر را بشنود و آن را بپذيرد\r\nپند مردم اى مردم ، از شعلهء چراغ واعظى كه خود وعظش را پذيرفته است فروغ بگيريد و از آب زلال چشمه اى بكشيد كه از تيرگى تصفيه شده باشد اى بندگان خدا ، تكيه به جهالت خويشتن ننماييدو مطيع هوىهاى خود نباشيدزيرا كسى كه بچنين موقعيّتى سقوط كند به لبهء رودخانه اى افتاده كه سيل آن را برده است [ اين شخص 
  ] هلاكت خود را به جهت رأيى كه پس از رأيى بوجود مىآورد ، از محلَّى به محلّ ديگر بدوش خود مىكشد ، [ آن نابخرد با آن حركات نابكارانه 
  ] مىخواهد بچسباند آنچه را كه نمىچسبدو نزديك كند آنچه را كه نزديك نخواهد گشت خدا را ، خدا را در نظر بگيريد از اين كه شكايت پيش كسى ببريد كه نتواند اندوه از شما زايل كندو نتواند با رأى خود چيزى را بشكند كه براى شما محكم گشته است حقيقت اينست كه بر عهدهء شخص پيشوا چيزى جز آنكه از امر خدا متعهّد شده است ، نيست : ابلاغ موعظه و نهايت كوشش در خير خواهىو احياى سنّتو برپاداشتن حدود بر مستحقّان آنهاو اخراج و رساندن سهمها و نصيبها بصاحبانشپس اى مردم ، پيشدستى كنيد براى گرفتن علم پيش از آنكه روييدنى آن بخشكدو پيش از آنكه از استفادهء علمى از دارندگان علم منصرف و به غوطه خوردن در حوادث و فتنه‌ها مشغول شويدو مردم را از كار زشت نهى كنيد و خود نيز از آن دور شويد زيرا جز اين نيست كه شما مأمور شده‌ايد به نهى كردن مردم پس از آنكه خود از ارتكاب امور زشت اجتناب كنيد\r\n","description":"","footnote":"","page_name":" 206 ","page_number":206},
  {"content":"\r\n\r\nتفسير عمومى خطبهء صد و پنجم\r\n3 ، 7 - حتّى بعث اللَّه محمّدا صلَّى اللَّه عليه و آله شهيدا و بشيرا و نذيرا ، خير البريّة طفلا ، و أنجبها كهلا و أطهر المطهّرين شيمة و أجود المستمطرين ديمة ( تا اين كه خداوند متعال محمّد صلَّى اللَّه عليه و آله را شاهد و بشارت دهنده و تهديد كننده مبعوث فرمود - پيامبرى كه در دوران طفلى بهترين مردمان و در دوران بزرگسالى نجيبترين آنان و از حيث اخلاق پاكترين پاكان ، و از حيث عطا سخىترين آنان بوده است . )\r\n\r\nپيامبر اسلام براى همهء انسانها شاهد و بشارت دهنده و تهديد كننده مبعوث شده است .\r\nجملهء اوّل اشاره است به آيهء مباركهء : * ( يا أَيُّهَا النَّبِيُّ إِنَّا أَرْسَلْناكَ شاهِداً وَمُبَشِّراً وَنَذِيراً . وَداعِياً إِلَى الله بِإِذْنِه وَسِراجاً مُنِيراً ) * . ( 1 ) \r\n","description":"","footnote":" ( 1 ) الاحزاب آيات 45 و 46 . ","page_name":" 207 ","page_number":207},
  {"content":"\r\n( اى پيامبر ، ما ترا شاهد و بشارت دهنده و تهديد كننده فرستاديم . و ترا دعوت كننده بسوى خدا و چراغ فروزان و روشنگر قرار داديم [ فرستاديم 
  ] . ) صفت شاهد بودن پيامبر اكرم صلَّى اللَّه عليه و آله در مواردى ديگر از آيات قرآنى آمده است ، از آن جمله الفتح آيهء 8 و المزّمّل آيهء 15 . همچنين دو صفت مبشّر ( بشارت دهنده بودن ) و نذير ( تهديد كننده ) بودن آن رسول اعظم در مواردى از قرآن آمده است ، از آن جمله المائده آيهء 19 و الأعراف آيهء 188 و البقرة آيهء 119 و سبأ آيهء 28 و فاطر آيهء 24 و فصّلت آيهء 4 و الإسراء آيهء 105 و الفرقان آيهء 56 . در آياتى از قرآن مجيد كلمهء شهيد در بارهء پيامبر اكرم و شهداء در بارهء امّت اسلامى آمده است از آن جمله : * ( وَكَذلِكَ جَعَلْناكُمْ أُمَّةً وَسَطاً لِتَكُونُوا شُهَداءَ عَلَى النَّاسِ وَيَكُونَ الرَّسُولُ عَلَيْكُمْ شَهِيداً ) * . ( 1 ) \r\n( و همچنين شما [ امّت اسلامى 
  ] را امّتى وسط [ معتدل 
  ] قرار داديم تا شهداء بر مردم باشيد و پيامبر هم شاهد بر شما باشد . ) و النّساء آيهء 79 و الحجّ آيهء 78 . با نظر به مجموع آيات و ديگر منابع اسلامى مىتوان گفت مقصود از شهادت امّت اسلامى به ديگر امّتها ، الگو و مبنا بودن اين امّت بر همهء آن امم است كه در افراط يا تفريط غوطه ورند و منظور از شاهد و شهيد بودن پيامبر اكرم صلَّى اللَّه عليه و آله و سلَّم هم ممكن است به معناى الگو و مبنا بودن آن حضرت به امّت اسلامى باشد كه بايد همهء عقائد و اعمال و حركات و سكنات و گفتار و انديشه‌هاى آنان بر آن الگو و مبنا استوار باشد و ممكن است به معناى آگاه و مطلع از عقائد و اعمال و حركات و سكنات و گفتار و انديشه‌هاى امّت اسلامى بوده باشد ، يعنى برخى از آيات ، معناى اوّلى و بعضى از آيات ديگر معناى دوم را متذكَّر مىشود .\r\nآن حضرت بشارت دهنده است به عنايات و الطاف پروردگارى به بندگانش كه اگر اطاعتش كنند و سرمايه‌هاى بسيار پرارزش خود را در راه تحصيل رشد و\r\n","description":"","footnote":" ( 1 ) البقرة آيهء 143 . ","page_name":" 208 ","page_number":208},
  {"content":"\r\nكمال به كار بيندازند ، در سراى آخرت كه زوال و فنا راهى به آن ندارد مشمول آن عنايات و الطاف خواهند بود ، و آن حضرت تهديد كننده است براى كسانى كه از اوامر خداوند سرپيچى ميكنند و دستورات او را ناديده مىگيرند و در نتيجه سرمايه‌هاى پرارزش خود را به تباهى مىكشند . آدمى در تحرّك بسوى عظمتها بهر دو نوع تبليغ نيازمند است : تبليغ تبشيرى و تبليغ انذارى و منشأ ضرورت اين دو نوع تبليغ بسيار واضح است ، زيرا حركت در مسير رشد و كمال و مسابقه و تكاپو در ميدان رسيدن به خيرات امتيازاتى را نصيب انسان مىكند كه فوق توصيف و شمارش است و اگر يك انسان عظمت آن امتيازات را دريابد ، در حقيقت اساسىترين عامل حركت در مسير مزبور را بدست آورده است . و چه بشارتى بالاتر از خبر دادن از وصول به آن امتيازات و امّا منشأ ضرورت تبليغ انذارى عبارتست از تهديد انسانها از سقوط در نكبتها و شقاوتها و محروميّت از عنايات و ديدار خداوندى كه تلخى آن نيز فوق توصيف و شمارش است . و چه موردى براى شديدترين تهديد و انذار مناسبتر از موردى است كه گفتيم خير البريّة طفلا - آن حضرت در دوران كودكى ما قبل جوانى و در جوانى بهترين مردم بوده است . براى اثبات اين حقيقت به اضافهء شهادت تاريخ ، مىتوان اين مطلب را در نظر گرفت كه آن روز كه پيامبر اكرم صلَّى اللَّه عليه و آله و سلَّم عشيرهء ( خويشاوندان ) خود را براى اظهار رسالت الهى خود جمع كرد و رسالت خود را به آنان عرضه نمود ، هيچيك از آنان زبان اعتراض با نظر به سابقهء طفوليّت و جوانى آن بزرگوار نگشود ، با اين كه ادّعائى كه آن حضرت مطرح فرموده بود ، همهء موجوديّت آنان را دگرگون ميكرد - اموالشان را تعديل و عقائدشان را تكذيب و جاه و مقام اجتماعى آنان را از بين مىبرد . همچنين در طول رسالت آن حضرت تا آخرين لحظات زندگى مباركش كه همهء شئون و حيثيّتهاى آن جامعه را زير و رو ساخته بود نتوانستند كمترين حادثهء خلاف اخلاق انسانى از آن بزرگوار برخ بكشند و خود را راحت كنند . مورّخ بزرگ علىّ بن برهان الدّين الحلبى در تاريخ خود مقدارى از اخلاقيّات با عظمت پيامبر اكرم صلَّى اللَّه عليه و آله و سلَّم را پيش از بعثت نقل كرده است و در اين مبحث دو بيت آورده است كه مىتواند روشنترين دليل بر اثبات اخلاق عظيم و روح كريم و شريف و ارتباط او با حضرت حقّ جلّ و علا در دوران طفوليّت و جوانى\r\n","description":"","footnote":"","page_name":" 209 ","page_number":209},
  {"content":"\r\nبوده باشد :\r\n\r\nألف النّسك و العبادة و الخلوة\r\nطفلا و هكذا النّجباء\r\nو إذا حلَّت العبادة قلبا\r\nنشطت فى العبادة الأعضاء\r\n ( 1 ) \r\n( رسول خدا در دوران كودكى با اعمال وظيفه اى و عبادت و خلوت انس و الفت داشت و چنين است شأن نجباء . و هنگامى كه عبادت در قلبى حلول كرد [ وارد شد ) اعضاء انسان در عبادت نشاط پيدا ميكنند . ) اين مطلب از نظر روانى فوق العاده با اهمّيّت است ، زيرا آن روان يا روحى كه در ساليان اوّليّه و دوران جوانى زندگى بتواند از محسوسات و ظواهر طبيعت نفوذ كرده و خلوت با خويشتن را برگزيده باشد ، قطعا از رشد و كمال فوق العاده اى برخوردار مىباشد . و امّا دوران جوانى و ميانسالى آن حضرت همان گونه كه در تواريخ آمده است و همان گونه كه از ناتوانى مشركان و كفّار از تحقير و اهانت به آن حضرت برمىآيد كه براى رهائى عقائد و ثروت و جاه و مقام از همه چيز ضرورىتر بود ، داراى عاليترين اخلاق انسانى و با عظمتترين صفات يك انسان كامل بوده است . حضرت ابو طالب پدر بزرگوار امير المؤمنين علىّ بن ابي طالب عليه السّلام كه ساليانى كفالت و همدمى محمّد بن عبد اللَّه صلَّى اللَّه عليه و آله ( پسر برادرش عبد اللَّه ) را به عهده داشته است ، نه تنها با سخنان معمولى روحيّهء پيامبر را كه رشد يافته ترين ارواح فرزندان آدم عليه السّلام بوده است ، بيان مىدارد بلكه با نابترين احساسات برينش در بارهء آن روحيّهء الهى اشعارى را مىسرايد كه از آن جمله دو بيت زير است :\r\n\r\nو أبيض يستسقى الغمام بوجهه\r\nثمال اليتامى عصمة للأرامل\r\nيلوذ به الهلَّاك من آل هاشم\r\nو هم عنده فى نعمة و فواضل\r\n ( 2 ) \r\n( و سفيد روئى [ پيامبر اكرم 
  ] كه ابر از روى او طلب سيرابى مىكند . پناه يتيمان و نگهدارندهء بيوه زنان . به او پناهنده ميشوند نيازمندان آل هاشم\r\n","description":"","footnote":" ( 1 ) انسان العيون فى سيرة الأمين و المأمون ( سيرهء حلبيّه ) - علىّ بن برهان الدّين الحلبىّ ج 1 ص 271 .  ( 2 ) ديوان شيخ الاباطح ابو طالب . ","page_name":" 210 ","page_number":210},
  {"content":"\r\nو آنان در نزد او در نعمت و احسانها [ و كرامتها 
  ] غوطه ور ميشوند . )\r\n8 ، 15 - فما احلولت لكم الدّنيا في لذّتها و لا تمكَّنتم من رضاع أخلافها إلَّا من بعد ما صادفتموها جائلا خطامها قلقا وضينها ، قد صار حرامها عند أقوام بمنزلة السّدر المخضود ، و حلالها بعيدا غير موجود ، و صادفتموها و اللَّه ظلَّا ممدودا إلى أجل معدود ( دنيا براى شما در لذائذش شيرين نگشت و نه توانائى مكيدن از پستانهاى آن را داشتيد ، مگر موقعى به آن رسيديد كه مهارش در جولان و تنگ پالانش در اضطراب بود . در حالى كه حرام آن در نزد اقوامى مانند درخت سدرى بود پربار و بىخار ، و حلالش دور از دسترس و غير موجود ، و سوگند به خدا ، شما به آن دنيا رسيديد در حالى كه سايه اى گسترده تا مدّتى معدود بود . )\r\n\r\nبنى اميّهء خودكامه چه بهره اى از اين دنيا و رياستش گرفتند\r\nمباحثى مشروح پيرامون بنى اميّه در مجلَّد يازدهم از صفحهء 185 تا صفحهء 192 و همين مجلَّد از صفحهء 210 تا صفحهء 214 و در مجلَّد چهاردهم از صفحهء 132 تا صفحهء 136 و در مجلَّد شانزدهم از صفحهء 306 تا 314 مطرح شده است ، مطالعه كنندگان محترم مىتوانند به آن مجلَّدات مراجعه فرمايند . آيا بنى اميّه با كمال آرامش فكرى از رياست لذّت بردند در تفسير اين جملات دو احتمال وجود دارد : احتمال يكم - آيا با اين كه بنى اميّه در اعماق قلبشان مىدانستند كه شايستگى زمامدارى و مديريّت جامعه را ندارند ، زيرا در شهوات و خودكامگيها غوطه ورند و مردان شايسته ترى در جامعه وجود دارند كه مىتوانند مردم را به بهترين هدفهاى مادّى و معنويشان توجيه نمايند ، آيا با اين حال و با داشتن آگاهى از اصول عاليهء اسلامى و از آنچه كه در جامعه مىگذرد ، شاد و خرّم بودند فقط يك مسأله در اينجا وجود دارد كه بايد آن را بعنوان يك قضيّهء كلَّى در همهء موارد مربوطه پذيرفت و آن مسألهء مستى و تخدير است كه همهء\r\n","description":"","footnote":"","page_name":" 211 ","page_number":211},
  {"content":"\r\nبنى اميّه و بنى اميّه صفتان تاريخ را از آگاهىها و خرد و وجدان بىنصيب ساخته است و بدتر از همهء بىشرميها كه تاريخ از اين ضدّ انسانها ثبت نموده است ، اين نابخردان شكست خوردهء عالم جانوران خود را عاقل و هشيار و پيروز هم تلقّى كرده‌اند ما در برابر اينان سخنى براى گفتن نداريم مگر اين كه بگوئيم :\r\n\r\nچشم باز و گوش باز و اين عما\r\nحيرتم از چشمبندى خدا\r\n\r\nاحتمال دوم - با اين كه وضع مغزى و روانى بنى اميّه چنين بوده است ، يعنى آنان استحقاق زمامدارى را نداشته‌اند ، چگونه به آن امر بزرگ دست يافتند و بزمامدارى رسيدند امير المؤمنين عليه السّلام پاسخ اين سؤال را در همين جملات با كمال وضوح فرموده است كه بنى اميّه با شايستگى ذاتى به امر زمامدارى دست نيافتند ، بلكه خلأى در جامعه بوجود آمد كه براى زمامدارى صاحبى نبود كه آن را بدست بگيرد ، مانند شترى بىصاحب كه مهارش رها باشد و در حالى كه از گردنش آويزان است گاهى به طرف راست و گاهى به طرف چپ حركت طبيعى نمايد . و در جامعه اى كه عمل به حلال و حرام آن مختلّ گشته است و كسى نيست كه احساس وظيفه را جدى بگيرد و به امر زمامدارى اهمّيّت بدهد ، تصدّى بنى اميّه كار مهمّى نبوده است . تشبيه مدّت رياست بنى اميّه تا مدّتى محدود ، اشاره به اين است كه رياست و مقامى را كه بنى اميّه تصاحب كرده بودند ، همان موقعيّت مادّى و زمان كوتاهى بود كه در سر كار بودند . آن گروه مخالف ارزشها ، عاملى براى بقاء مانند علم و اعمال صالحه و بعبارت كلَّىتر باقيات صالحاتى نداشتند كه با رفتن موجوديّت طبيعىشان از اين دنيا با موجوديّت معنوى باقى بمانند . ( 1 )  16 ، 20 - فالأرض لكم شاغرة ، و أيديكم فيها مبسوطة ، و أيدى القادة عنكم مكفوفة ، و سيوفكم عليهم مسلَّطة ، و سيوفهم عنكم مقبوضة ( شما دنيا را در حالى يافتيد كه از معارض براى شما خالى بود و دستهاى شما در\r\n","description":"","footnote":" ( 1 ) اگر چه جملات اين قطعه از خطبهء ماضى است و دلالت به تحقّق جريان بنى اميّه مىنمايد ، ولى مىدانيم كه تا امير المؤمنين عليه السّلام زنده بود ، معاويه فقط در شام چنين وضعى را داشت . لذا بايد گفت : امير المؤمنين عليه السّلام آيندهء بنى اميّه را پيشگوئى مىفرمايد . ","page_name":" 212 ","page_number":212},
  {"content":"\r\nروى زمين براى هر كارى باز و دستهاى رهبران از شما بازداشت شده و شمشيرتان بر آنان مسلَّط و شمشير آنان از شما بازگرفته شده بود . )\r\n\r\nبنى اميّه با شايستگى مقام زمامدارى را اشغال ننمودند ، بلكه از زمينهء خالى و بى مانع بهره بردارى كردند .\r\nاحتمال دوم را كه در تفسير جملات پيشين متذكَّر شديم مىتوان با مضمون اين جملات تقويت نمود ، مخصوصا با نظر به جملهء اوّل كه مىفرمايد : روى زمين براى شما بىمعارض بود و كسى در برابر شما مقاومت نكرد ، و در چنين زمينه اى شما جامعه را زير سلطه گرفتيد و ناآگاهى اكثريّت مردم از واقعيّات و بىاعتنائى آنان در بارهء امر زمامدارى ، باعث شد كه دست رهبران و پيشوايان حقيقى جامعه از شما كوتاه و شمشيرهاى شما بر آنان مسلَّط گشت .\r\n21 ، 25 - ألا و إنّ لكلّ دم ثائرا ، و لكلّ حقّ طالبا ، و إنّ الثّائر فى دمائنا كالحاكم فى حقّ نفسه ، و هو اللَّه الَّذي لا يعجزه من طلب و لا يفوته من هرب ( آگاه باشيد كه براى هر خونى خونخواهى و براى هر حقّى طلب كننده ايست و خونخواه خونهاى ما مانند حكم كننده در بارهء خويشتن است ، و آن خونخواه خداونديست كه هيچ مطلوبى او را ناتوان نسازد و هيچ فرار كننده اى نمىتواند از او فوت شود . )\r\n\r\nآنجا كه خدا خونخواهى كند ، نه نيازى به شاهد دارد و نه محكوم توانائى فرار .\r\nاو خود شاهد هر حادثه اى در عالم هستى است ، و چون شاهد مظلوميّت و شهادت آن اولياء اللَّه خود خداوند ذو الجلال است ، بنا بر اين ، هيچ ظالم و قاتلى توانائى فرار از حكومت او را ندارد . و از آن جهت كه خون پاك آن شهيدان در راه خدا بر زمين\r\n","description":"","footnote":"","page_name":" 213 ","page_number":213},
  {"content":"\r\nريخته شده است ، پس خونخواه حقيقى آن شهدا خدا است و قطعيّت و روشنائى ، قضاوت و انتقام و خونخواهى خداوند سبحان ، مانند كسى است كه در بارهء خود قضاوت و انتقام و خونخواهى مىنمايد كه به هيچ چيزى نياز ندارد ، زيرا خود را مىبيند و مىشناسد و در اختيار خويشتن است . و مىفرمايد براى هر حقّى طلب كننده ايست . ترديدى نيست در اين كه حقّ لازم الايفاء ناشى نمىشود مگر از يك واقعيّت قانونى در عرصهء هستى .\r\nبعنوان مثال : وقتى كه من براى شما كارى انجام دادم و با اين كار حقّ دريافت دستمزد را پيدا كردم ، اگر شما از پرداخت دستمزد من امتناع بورزيد ، حقّ مرا ضايع كرده‌ايد ، يعنى آن عمل لازم الايفاء را كه از واقعيّت معادلهء كار و دستمزد در حيات اجتماعى بوجود آمده است بجاى نياورديد ، كه در اين موقع گفته مىشود شما حقّ مرا ضايع كرديد . مقرّرات اجتماعى شما را براى گرفتن دستمزد و پرداخت آن به من ، قابل تعقيب ميداند . اگر چه اين قابليّت تعقيب ، يك قرارداد اجتماعى است كه از امور اعتباريست ، ولى منشأ آن ، واقعيّتى است كه تحقّق يافته است و آن عبارتست از استهلاك انرژى كار و صرف وقتى كه من براى كار شما انجام داده‌ام . و چون انجام كار مفيد با تعهّدى كه در برابر دستمزد صورت گرفته است ، [ كه اگر آن تعهّد نبود من كار را انجام نمىدادم 
  ] لذا واقعيّت مزبور ايجاب مىكند كه دستمزد به من پرداخت شود ، و اين كه شما با زورگوئى مىتوانيد دستمزد مرا ندهيد و حقّ مرا پايمال كنيد ، دليل آن نيست كه حقّ يك امر اعتبارى محض است ، چنان كه شما وقتى كه پاى خود را روى مورچه مىگذاريد و آن را از بين مىبريد ، دليل آن نيست كه مورچه يك امر اعتبارى محض است . خلاصه بايد گفت : بدانجهت كه همهء حقّها مستند به واقعيّتهاست ، و هر واقعيّتى داراى مختصّاتى است كه از مهمّترين آنها قرار گرفتن واقعيّتها در سلسلهء علل و معلولات است ، لذا هيچ حقّى در كارگاه خلقت ضايع نخواهد گشت . در ميان همهء حقوق كه متكفّل حقيقى اجراى آنها خدا است ، حقّ حيات از همه با عظمتتر است كه خالق حيات فرموده است : * ( مِنْ أَجْلِ ذلِكَ كَتَبْنا عَلى بَنِي إِسْرائِيلَ أَنَّه مَنْ قَتَلَ نَفْساً بِغَيْرِ نَفْسٍ أَوْ فَسادٍ فِي الأَرْضِ فَكَأَنَّما قَتَلَ النَّاسَ جَمِيعاً وَمَنْ أَحْياها فَكَأَنَّما أَحْيَا النَّاسَ جَمِيعاً ) * ( 1 )  .\r\n","description":"","footnote":" ( 1 ) المائده آيهء 32 . ","page_name":" 214 ","page_number":214},
  {"content":"\r\n( از اين جهت بود كه مقرّر داشتيم بر بنى اسرائيل اين كه هر كس يك انسان را بدون عنوان قصاص يا افساد در روى زمين بكشد مانند اينست كه همهء انسانها را كشته است و هر كسى يك انسان را احياء كند مانند اينست كه همهء انسانها را احياء نموده است . )\r\nهمچنين امير المؤمنين عليه السّلام مىفرمايد : و من ظلم عباد اللَّه كان اللَّه خصمه يوم القيامة دون عباده .\r\n( و هر كس ظلم كند بر بندگان خدا ، خصم او در روز قيامت خدا خواهد بود نه بندگانش . ) زيرا فقط خدا است كه ارزش جان آدمى را ميداند و لذا فقط او است كه اهمّيّت مظلوم شدن يك جان را عالم است ، نه غير از او . و اگر انسانى كه جان او بوسيلهء تبهكاران از بدن بيرون رفته است ، از كمال يافتگان و بندگان خالص خداوندى مانند پيامبران و اوصياء و اولياء اللَّه باشد كه همهء لحظات حيات خود را در راه نزديك كردن انسانها به خداوند و ايجاد « حيات معقول » در روى زمين سپرى ميكنند ، قطعى است كه قانون قضاوت و انتقام و خونخواهى خداوندى از ستمكاران و قاتلان آن پاكان ، در شديدترين وجهى بجريان خواهد افتاد .\r\n26 ، 28 - فأقسم باللَّه يا بنى أميّة ، عمّا قليل لتعرفنّها في أيدي غيركم و في دار عدوّكم ، ألا إنّ أبصر الأبصار ما نفذ في الخير طرفه ، ألا إنّ أسمع الأسماع ما وعى التّذكير و قبله ( سوگند به خدا ياد ميكنم اى بنى اميّه ، به زودى خواهيد ديد كه اين دنيا و زمامداريش در دست كسانى غير از شما و در خانهء دشمنانتان خواهد بود . آگاه باشيد ، بيناترين چشمها چشمى است كه در خير نفوذ كند . آگاه باشيد ، شنواترين گوشها گوشى\r\n","description":"","footnote":"","page_name":" 215 ","page_number":215},
  {"content":"\r\nاست كه تذكَّر را بشنود و آن را به كار ببندد . )\r\n\r\nاى بنى اميّه ، بشنويد يا نشنويد ، به زودى دنيا و رياست بىاساس آن را با كمال ذلَّت و خوارى از دست خواهيد داد .\r\nبالاخره قانون مقدّمه و نتيجه [ يا علَّت و معلول يا عمل و عكس العمل 
  ] پس از مدّتى اندك گريبان بنى اميّه را گرفت و در انتقال دنيا و مقام از آنان به بنى عبّاس چنان ذلَّت و حقارت و نكبت به آنان روى آورد كه تاريخ نظير آن را كمتر ثبت كرده است . براى اطَّلاع از اين جريان به مجلَّد هفتم از شرح نهج البلاغهء مرحوم هاشمى خوئى از صفحهء 221 تا صفحهء 244 مراجعه فرماييد .\r\nامير المؤمنين عليه السّلام مىفرمايد : بيناترين چشمها ، چشمى است كه نگاهش در خير نفوذ كند . آن چشمى كه همواره دنبال ديدن هوىهاى نفسانى و عمل مطابق آنها مىگردد و آن انديشه و احساس درونى كه فقط در جستجوى لذائذ زودگذر مادّى است ، چنين چشم و انديشه و احساسى در حقيقت كور است و از اين دنيا و زندگانى چيزى براى ديدن سراغ ندارد . نگرش در آيات الهى در جهان هستى ، نگرش در خير است و نگاه در آن حقائقى كه موجب پيشرفت تفكَّر در واقع يا بى و حركت در « حيات معقول » ، است نگاه در خير است ، چنان كه به كار انداختن احساس و انديشه در دريافت و شناخت قانون هستى در جلوه‌ها و نمودهاى بسيار بسيار متنوّعش احساس و انديشه در خير است كه اساسىترين مقدّمهء وصول به هدف اعلاى زندگى است ، زيرا هدف اعلاى زندگى كه خدا براى انسانها مقرّر فرموده است ، خير است . و مىفرمايد : شنواترين گوشها ، گوشى است كه تذكَّر در بارهء خير و كمال را بشنود و بپذيرد و عمل نمايد . با در نظر گرفتن تلاش شديد پيامبران عظام و اوصياء و اولياء اللَّه و حكما در راه ايصال مردم به خير و كمالى كه در هدف زندگى آنان وجود دارد ، همه گونه سخنان مفيد و سازنده گفته شده است . آنچه كه موجب عقب ماندگى است ، گوش ندادن به آن سخنان سازنده است كه ناشى از گريز از معرفت و ارادهء خير است .\r\n","description":"","footnote":"","page_name":" 216 ","page_number":216},
  {"content":"\r\n\r\nپند مردم :\r\n30 ، 31 - أيّها النّاس ، استصبحوا من شعلة مصباح واعظ متّعظ ، و امتاحوا من صفو عين قد روّقت من الكدر ( اى مردم ، از شعلهء چراغ واعظى كه خود وعظش را پذيرفته باشد فروغ بگيريد ، و از آب زلال چشمه اى بكشيد كه از تيرگى تصفيه شده باشد . )\r\n\r\nمشعلى از فروغ سخنان واعظانى كه خود عامل بوعظ خويشتن هستند فرا راه خود بگيريد .\r\nمفهومى از جملهء شريفه اينست كه پيرامون واعظانى كه به دانسته‌هاى خود عمل نمىكنند نگرديد . درون تاريك آنان درون شما را كه احتياج به فروغ الهى دارد ، تاريك مىسازد . بگذاريد جلوه‌ها در منابر نمايند ، ولى سخنانشان مانند دانسته هايشان و بال گردن آنان در روز قيامت باشد . شما براى شناسائى اين گونه واعظان هيچ احتياجى به نشان دادن علائم و امارات مخصوص نداريد . همين كه احساس كرديد سخنان آنان از گوشهايتان به قلبتان نفوذ نمىكند ، بدانيد كه گويندهء حرفه ايست كه استيكال ( طلب خوردن ) به علم مىنمايد - يقينا بدانيد كه : « مر زبان را مشترى جز گوش نيست » .\r\nالموعظة إذا خرجت من القلب دخلت فى القلب و إذا خرجت من اللَّسان لم تتجاوز الأذان .\r\n( هنگامى كه موعظه از قلب برآمد در قلب نشيند و هنگامى كه از زبان برآمد از گوشهاى شنوندگان تجاوز نمىكند . ) واعظانى كه عظمت وعظ و هدف واقعى آن را مىدانند و از نياز جدّى انسانهائى كه با چشم اميد به آنان مىنگرند اطَّلاع دارند ، از طرز سخنانى كه بر زبان مىآورند و بوسيلهء كردارهايى كه با سخنانشان منطبق ميشوند مىتوانند با آنچه كه مىگويند ، مردم را واقعا ارشاد نمايند و صراط مستقيم را به آنان نشان بدهند . گاهى فروغ مشعلى كه اين\r\n","description":"","footnote":"","page_name":" 217 ","page_number":217},
  {"content":"\r\nمربّيان عاليمقام بدست گرفته‌اند ، بقدرى تابناك و روشنگر است كه چهرهء آنان را مانند خورشيدى كه همه چيز را روشن مىسازد منوّر نموده و با آن نور ، درون آدميان را روشن مىسازند ، اگر چه سخنى نگفته باشند ، همان گونه كه در داستان پادشاه و كنيزك آمده است كه وقتى شاه براى ديدار طبيب حقيقى در ايوان نشسته بود -\r\n\r\nديد شخصى كاملى پرمايه اى\r\nآفتابى در ميان سايه اى\r\nمىرسيد از دور مانند هلال\r\nنيست بود و هست بر شكل خيال\r\n\r\n\r\nآن خيالى را كه شه در خواب ديد\r\nدر رخ مهمان همى آمد پديد\r\nنور حقّ ظاهر بود اندر ولىّ\r\nنيكبين باشى اگر اهل دلى\r\nآن ولى حقّ چو پيدا شد ز دور\r\nاز سرو پايش همى مىتافت نور\r\nشه بجاى حاجبان وا پيش رفت\r\nپيش آن مهمان غيب خويش رفت\r\n\r\n\r\nشه چو پيش ميهمان خويش رفت\r\nشاه بود او ليك بس درويش رفت\r\nدست بگشاد و كنارانش گرفت\r\nهمچو عشق اندر دل و جانش گرفت\r\n\r\n\r\nگفت اى نور حق و دفع حرج\r\nمعنى الصّبر مفتاح الفرج\r\nاى لقاى تو جواب هر سؤال\r\nمشكل از تو حلّ شود بى قيل و قال\r\nترجمان هر چه ما را در دلست\r\nدستگير هر كه پايش در گل است\r\n\r\nسپس مىفرمايد : و از آب زلال چشمه اى بكشيد كه از تيرگى تصفيه شده باشد .\r\nاگر مغزهاى متفكَّران و مربّيان و معلَّمان را داراى منابع آب زلال حقايق بدانيم ، آب زلالى كه از منابع آن مغزها مىجوشد ، لوازم و خواصّ موجود در آن مغزها را به خود مىگيرد ، همانند آب زلالى كه از درون منبعى در شكم كوه بجريان مىافتد و در سر راه خود از مواد گوناگون سمّى يا مفيد عبور مىكند . چنان كه اين آب زلال خاصّيّت آن مواد سمّى يا مفيد را گرفته و راهى مزارع مردم و درختان و جايگاه‌هاى ذخيرهء آب براى آشاميدن خواهد گشت ، همچنان آنچه كه از منابع مغزهاى متفكَّران و مربّيان و معلَّمان به جريان مىافتد با محتويات مغز و مختصّات روانى آنان مخلوط\r\n","description":"","footnote":"","page_name":" 218 ","page_number":218},
  {"content":"\r\nمىگردد . در صورتى كه محتويات مغز و مختصّات روانى حقائق مفيد باشد ، مزارع و نهالهاى باغ درونى انسانها از آن آب زلال استفاده خواهند برد و اگر محتويات مغزى و مختصّات روانى آنان آلوده و كدر و مسموم بوده باشد ، قطعى است كه آن مزارع و نهالها را به تباهى خواهد كشيد . اين قضيّه بسيار جدّيست\r\nكه پيشوايان فرموده‌اند : إذا صلح العالم صلح العالم و إذا فسد العالم فسد العالم .\r\n( هنگامى كه عالم صالح ( عامل مخلص به علم خود ) باشد دنيا صالح مىشود و اگر عالم فاسد شد دنيا فاسد مىگردد . ) منابع اسلامى در نكوهش عالم فاسد و واعظ غير متّعظ و بيان لزوم دورى جستن از او بقدرى فراوان است كه نيازى به بيان تفصيلى آن وجود ندارد .\r\n32 - عباد اللَّه ، لا تركنوا إلى جهالتكم ( اى بندگان خدا ، به نادانى خود تكيه و اعتماد نكنيد . ) هرگز صلاح را در آن نبينيد كه نادان بمانيد . و هرگز صلاح را در آن نبينيد كه به نادانىهاى خود تكيه و اعتماد كنيد . فقط خدا ميداند كه چه استعدادها و نبوغهاى با عظمت ، به جهت تكيه بر جهالت ، جامعهء خود را بلكه جامعهء بشريّت را از به كار افتادن سرمايهء استعداد و نبوغ خود محروم ساختند و رفتند . شايد بجرأت بتوان گفت كه اين اشخاص در آغاز ابديّت كه روز قيامت و روز رسيدگى به اعمال آدميزادگانست ، موصوف به خيانت و با صفت خائن مخاطب شوند ، در صورتى كه اگر وضع مغزى و روانى آنان را بطور صحيح مورد بررسى قرار بدهيم ، خواهيم ديد كه آنان در موقعيّتى قرار گرفته بودند كه اگر يك يا چند سؤال از دانايان مىكردند و پاسخ صحيح به سؤالات آنان گفته مىشد ، صخره اى كه روى منبع استعداد و نبوغ آنان قرار گرفته بود مىشكافت و سيل انبوهى از آب زلال حقائق از مغزشان به مزارع و باغهاى جوامع سرازير مىگشت .\r\n","description":"","footnote":"","page_name":" 219 ","page_number":219},
  {"content":"\r\nحال كه بدون رساندن يك قطره آب زلال به گلوى تشنگان حقيقت ، راهى زير خاك گشته‌اند ، ناشى از تكيه بر جهالت خود بوده است كه خداوند آنان را بدانجهت مورد بازخواست قرار خواهد داد . تكيه و اعتماد بر جهالت علل و انواعى دارد كه همهء آنها از ديدگاه اسلام شديدا ممنوع است . از آن جمله : 1 - تكيه بر جهالت ناشى از اين كه اگر عالم شود تكليف يا تكاليفى متوجّه او خواهد گشت ، لذا براى رفع يا دفع تكليف ، بر جهالت خود باقى مىماند و نمىداند كه وصول به هدف اعلاى زندگى بدون اهمّيّت دادن به تكليف امكان پذير نيست .\r\n2 - تكيه بر جهالت ، براى اين كه اگر عالم شود ممكن است زشتى و قبح چيزهائى كه به آنها مرتكب مىگشت روشن گردد و نتواند آنها را ترك كند و به اضطراب درونى ناشى از كشاكش علم و هواى نفسانى دچار شود .\r\n3 - اگر بخواهد تحصيل علم كند بايد خود را بشكند در صورتى كه خود هر چه باشد ( حيوانى يا غير حيوانى ) براى او بقدرى با ارزش است كه حاضر نيست كمترين اهانتى را در بارهء آن خود تحمّل نمايد .\r\n4 - تحمّل پيدا كردن مجهولات و تنظيم سؤال در بارهء آنها و گرفتن پاسخهاى مناسب براى آنها را ندارد . بدينجهت و با نظر به اصرار امير المؤمنين عليه السّلام بهمهء انسانها و به فرزند عزيزش امام حسن مجتبى عليه السّلام در بارهء لزوم دورى از جهل و تحصيل علم ، مقدارى از مباحث مربوط به سؤال و انواع آن و پاسخ و مطالب مربوط به آن را در اينجا مطرح مىنمائيم . ( 1 ) \r\n\r\nسؤال يعنى چه\r\n\r\n1 - چه عواملى باعث پيدايش سؤال مىشود\r\nنخست بايد در نظر بگيريم كه سؤال به معناى حقيقى آن ، عبارتست از ابراز اشتياق به تحصيل معرفت در بارهء يك مجهول . يعنى سؤال كننده با هر وسيله اى مانند لفظ ، كتابت و اشاره مىخواهد بگويد : من مجهولى دارم و مىخواهم آن مجهول را حلّ\r\n","description":"","footnote":" ( 1 ) . مقدارى از اين مطالب در گذشته در بعضى از مجلَّات چاپ شده است . ","page_name":" 220 ","page_number":220},
  {"content":"\r\nنمايم . با اين توصيف كه در پديدهء سؤال عرضه شد ، ثابت مىشود كه : سؤال كننده - 1 - مقدارى از روشنائىها و معلومات دارد كه در توسعه و يا تحقيق آنها به تاريكى و مجهولى رسيده است ، زيرا آدمى هرگز از مجهول مطلق كه در مقدّمات و پيرامون آن هيچگونه روشنائى نداشته باشد ، سؤال نمىكند ، بلكه اصلا براى مغز انسانى بعنوان موضوعى قابل تحقيق مطرح نمىگردد .\r\n2 - سؤال كننده اين حقيقت را فهميده است كه مجهولاتى كه در مسير حيات بشرى پيش مىآيد ، امكان حلّ و توضيح و تفسير و اثبات دارد ، و الَّا نه تنها سؤالى در بارهء مجهولش نمىكرد ، بلكه يأس و نوميدى از حلّ مجهولات متوقّفش مىساخت و در تاريكىها غوطه ورش مىنمود .\r\n3 - سؤال كننده اميد دارد كه كسى را كه مورد سؤال قرار داده است ، پاسخ صحيح آن را بدون غرض ورزى و آلودگىهاى ضدّ واقع گويى بيان خواهد نمود .\r\nبنا بر اين ، بايد گفت : سؤال به معناى حقيقى آن ، انگيزه و علَّتى جز واقعيابى ندارد . لذا مىگوئيم : هر سؤالى توقّفى را نشان مىدهد . اگر اين توقّف در برابر انسانهاى دانا به موضوع سؤال ، و وارسته از سودجوئى از مشكلات مردم ، بوده باشد ، توقّفى است براى گرفتن نيروى حركت در مسير معرفت ، مانند توقّف ماشين براى گرفتن بنزين كه حركت به مقصد بدون آن توقّف امكانپذير نمىباشد .\r\nيك مسألهء ديگر را كه از اهمّيّت زيادى برخوردار است در اينجا متذكَّر مىشويم و آن اينست كه نسبت سؤال حقيقى به سؤالهاى غرض آلود ، نسبت صدق است بر كذب و نسبت واقع جوئى است بر اخلالگرى در واقعيّات . همان مثال نحوى و كشتيبان را بياوريد كه نحوى پس از آنكه سوار كشتى شد براى من بازى و من نمائى خويشتن رو به كشتيبان نمود و « گفت هيچ از نحو خواندى گفت : لا » اين يك سؤال واقع جويانه نبود ، لذا اگر كشتيبان كسى بود كه نحو را خوانده بود و در پاسخ نحوى چنين مىگفت : بلى ، نحوى عزيز ، نحو و صرف و علم اللَّغه و علم اشتقاق و معانى و بيان و بديع ، همهء اينها را خوانده و پس از آن فنون كشتيرانى را آموخته‌ام ، قطعا دنيا در مقابل ديدگان آن نحوى تيره و تار مىگشت ، زيرا از رسيدن به مقصد شومش كه خودنمائى بود ، محروم مىگشت .\r\n","description":"","footnote":"","page_name":" 221 ","page_number":221},
  {"content":"\r\nگاهى سؤال به انگيزگى اهانت و وارد كردن زجر بر روح مخاطب صورت مىگيرد ، نه براى خودنمائى محض . در اين هنگام است كه سؤال كننده با چهرهء ضدّ انسانى و با شمشير برّان الفاظ سؤال ، روح مخاطب را مجروح مىكند و با شماتتهائى كه به جهت ناتوانى مخاطب ابراز مىكند ، بجراحتهاى روحى مخاطب نمك مىپاشد .\r\nبايد اين نابخردان تبهكار منتظر جراحتهاى روحى از باب مكافات باشند كه دير يا زود سراغ ارواح آنها را خواهد گرفت . باضافهء اين كه چون اين گونه اشخاص علم را وسيلهء آزار و شكنجهء مردم قرار مىدهند ، خداوند متعال نور علم را از درون آنان سلب نموده است .\r\n* ( مَثَلُهُمْ كَمَثَلِ الَّذِي اسْتَوْقَدَ ناراً فَلَمَّا ) * ( 1 )  .\r\n( و آنها را در تاريكيهائى رها مىكند كه بينائى را از دست مىدهند . )\r\nامير المؤمنين عليه السّلام در پاسخ كسى كه از آن حضرت در بارهء مشكلى سؤال كرده بود ، چنين فرمود : سل تفقّها و لا تسئل تعنّتا فإنّ الجاهل المتعلَّم شبيه بالعالم و إنّ العالم المتعسّف شبيه بالجاهل المتعنّت . ( 2 ) \r\n( بپرس براى فهميدن و مپرس براى آزار دادن و وارد كردن مسئول در مشقّت و ناراحتى ، زيرا جاهلى كه در جريان تعلَّم و آموزش است ، شبيه به عالم است و عالمى كه كج انديش است شبيه به جاهل موذى است . ) در آغاز اين مبحث گفتيم كه معناى واقعى سؤال اينست كه سؤال كننده مىگويد : من در حركت بسوى معرفت ، با مجهول و تاريكى روبرو شده‌ام و مشتاق حلّ آن مجهول و بر طرف شدن تاريكى هستم . و چون افراد انسانى [ جز انبياى عظام و ائمّهء معصومين و آن دسته از اولياء اللَّه كه بوسيلهء معرفت و تهذّب نفس از نور عالى معرفت برخوردار شده‌اند 
  ] تدريجا بمقام علم مىرسند و مجهولات آنان بطور تدريجى بوسيلهء مشاهدات و تجارب و تحقيق و تعقّل بر طرف مىگردد ، لذا عبور از پلها و گردنه هاى\r\n","description":"","footnote":" ( 1 ) البقرة آيهء 17 .  ( 2 ) كلمات قصار در حكم شمارهء 320 . ","page_name":" 222 ","page_number":222},
  {"content":"\r\nمتنوّع ترديد و احتمال و ظنّ كه پديدهء سؤال را ايجاب ميكنند ، يك جريان كاملا طبيعى است ، بلكه مىتوان گفت : يقينهاى حاصله در جريان طولانى معرفت هر اندازه كه بيشتر از آن پلها و گردنه‌ها عبور كنند ، نابتر و مستحكمتر خواهند بود . اين جريان مقتضى روياروئى مستمرّ انسانها با علامت سؤال است .\r\nكسانى كه در طول حياتشان از اهمّيّت سؤال اطَّلاعى نداشته باشند و ندانند كه اصلا سؤال چيست ، بسيار اندكند . بلكه اگر اين حقيقت را در نظر بگيريم كه گاهى سؤال بدون اين كه رسما بوسيلهء لفظ يا كتابت يا اشاره و چيزهاى ديگر ابراز گردد ، بوسيلهء حركت و تكاپوى عملى صورت مىگيرد ، مىپذيريم كه هيچ فردى آگاه در اين دنيا بدون سؤال نمىتواند زندگى خود را تفسير نمايد . مثلا هنگامى كه يك معدن شناس به طرف كوهى مىرود كه ببيند آيا در آن كوه فلان معدن وجود دارد يا نه ، خواه لفظ يا ديگر وسائل سؤال را به زبان بياورد ، يا در سكوت محض حركت كند ، سؤال متعدّدى در مغز او « كه آيا در آن كوه معدنى وجود دارد يا نه » بوجود آمده است كه وى را به كوشش و تكاپو در راه تحقيق در بارهء آن كوه به راه انداخته است . بنا بر اين مىتوان گفت : سؤال از اين جهت بر دو قسم عمده تقسيم مىگردد : 1 - سؤال بارز ( نمودار شده بوسيلهء مناسب ) 2 - سؤال غير بارز .\r\n\r\nبراى كسى كه سؤالى مطرح نيست ، معرفتى مطرح نيست .\r\nاين جمله كه براى من سؤالى مطرح نيست ، اين جمله را در بر دارد كه براى من معرفتى مطرح نيست ، زيرا هيچ انسانى بجز گروه انبياى عظام و ائمّهء معصومين عليهم السّلام و آن دسته از اولياء اللَّه كه از نور عالى معرفت برخوردار شده‌اند ، نمىتواند در هر موقعيّتى با هر واقعيّتى بطور مستقيم با روشنائى كامل روياروى قرار بگيرد . بنا بر اين ، براى من سؤالى مطرح نيست ، يا ناشى از اينست كه اصلا واقعيّتى شايستهء شناخت و معرفت براى من وجود ندارد و يا اين كه من علم مطلق به هستى بطور مطلق دارم و هيچ نقطه اى مشكوك و مبهم براى من وجود ندارد و هر دو پندار غلط كشف از اختلال مغزى گوينده مىكند . مجموعهء اين مسائل را با انگيزه‌هاى ديگرى كه براى فرار از سؤال و تحصيل آرامش سطحى مىتوان در نظر گرفت ، بقرار زير است :\r\n","description":"","footnote":"","page_name":" 223 ","page_number":223},
  {"content":"\r\n1 - محدوديت تفكَّرات و ناچيزى اطَّلاعات كه فقط مىتوانند زندگى محقّر شخص را در محدودهء ديدگاهى كوچك كه براى خود ساخته است ، اداره كنند . به همين جهت چون و چراهائى كه براى اين اشخاص طرح مىشود ، بدان جهت كه خيلى سطحى و محدود مىباشد ، پاسخهائى مناسب آنها نيز قانع كننده و آرامشان مىسازد .\r\n2 - اشخاصى هستند كه از قدرت تفكَّر و وفور اطَّلاعات در بارهء اصول و مسائل زندگى و كائناتى كه محيط بر آنان مىباشند ، برخوردارند ، ولى به جهت قرار گرفتن در جاذبهء لذايذ [ كه نمىگذارد آدمى به عمق اطَّلاعاتى كه بدست آورده است نفوذ فكرى نمايد و در بارهء آنچه كه از طبيعت و غير طبيعت در پيرامونش مىگذرد ، بطور دقيق بينديشد 
  ] لذا از صحنهء زندگى مىگذرد بدون اين كه با حقيقت و اصول بنيادين آن ، سر و كار داشته باشد .\r\n3 - عدّه اى ديگر را مىبينيم كه بوسيلهء عوامل گوناگون تخدير ، از هشياريها مىگريزند و اصلا تخدير نمىگذارد سؤالى در پيش رويشان نمودار گردد ، تا مجبور به دادن پاسخ به آن بوده باشند . متأسّفانه اكثريّت چشمگيرى از انسانها از اين گروهند و آرامش خاطرشان مستند به سستىها و تخديرهاى گوناگون است .\r\n\r\nجمله عالم ز اختيار و هست خود\r\nمىگريزد در سر سرمست خود\r\nمىگريزند از خودى در بيخودى\r\nيا به مستى يا به شغل اى مهتدى\r\nتا دمى از هوشيارى وارهند\r\nننگ خمر و بنگ بر خود مىنهند\r\n\r\n4 - گروهى ديگر از انسانها در برابر عوامل جبر نماى زندگى ضعف اسفناكى از خود نشان مىدهند ، مانند اسيران دست قدرت پرستان و شهوترانان و خودكامگان ، و با اين ناتوانى كاذب كه در خود احساس ميكنند ، در همان اسارت و بردگى ، احساس آرامش مىنمايند و در درون خود انگيزه اى براى چون و چرا در آن زندگى كه پيش گرفته‌اند نمىبينند . اينان هم آرامش خاطر دارند ، مانند آرامش خاطر حيواناتى كه در باغ وحش در ميان قفسها احساس ميكنند . آيا مىتوان آرامشهاى چهارگانه را كه بطور مختصر متذكَّر شديم ، آرامش و اطمينان ناميد به نظر مىرسد اين آرامشها معلول بريدن و گسيختن ابعاد بسيار مهمّى از انسان در زندگى است ، نه آرامش طبيعى و منطقى . شرابخوار پس از مىگسارى ، يا هر شخص تخدير شده\r\n","description":"","footnote":"","page_name":" 224 ","page_number":224},
  {"content":"\r\nكه در خود احساس آرامش مىنمايد كه ناشى از حذف يك بعد يا يك نيروى فوق العاده با اهمّيّت ( هشيارى و تعقّل ) در زندگى باشد ، سكونى است خيالى نه آرامش حقيقى .\r\nامير المؤمنين عليه السّلام در وصيّت معروفش به امام حسن مجتبى عليه السّلام مىفرمايد : فإن أشكل عليك شيء من ذلك فاحمله على جهالتك فإنّك أوّل ما خلقت به جاهلا ثمّ علَّمت ، و ما أكثر ما تجهل من الأمر و يتحيّر فيه رأيك و يضلّ فيه بصرك ثمّ تبصره بعد ذلك .\r\n( فرزندم ، اگر در بارهء واقعيّاتى كه براى تو بيان نمودم ، مشكلى پيش آمد ، آن را بر جهالت خود حمل كن ، زيرا تو در آغاز خلقت به آن جاهل بودى [ يا در آغاز خلقت چيزى نمىدانستى 
  ] و چه بسيار است جهالت تو در بارهء واقعيّاتى كه رأى تو در آنها حيران و بينائيت در آنها گمراه بوده است ، سپس در بارهء آنها بينائى بدست مىآورى . ) اين جملات شريف انسان را به سؤال و جستجو تحريك مىنمايد و اين نكتهء سازنده را گوشزد مىفرمايد كه وقتى حقيقتى براى تو تاريك جلوه كند ، حقيقت را متّهم مكن و آن را منحرف مساز ، بلكه آن را بجهل خود مستند نما .\r\nاين انسان بزرگ در شكايت از فساد روزگارى كه در آن زندگى مىكرده است چنين مىفرمايد : يا أيّها النّاس إنّا قد أصبحنا فى دهر عنود و زمن كنود ، يعدّ فيه المحسن مسيئا و يزداد الظَّالم عتوّا . لا ننتفع بما علمنا و لا نسئل عمّا جهلنا و لا نتخوّف قارعة حتّى تحلّ بنا . ( 1 ) \r\n( اى مردم ، ما در روزگارى زندگى مىكنيم كه معاند با عظمتها و ارزشها ، پافشارى كننده بر باطل در برابر حقّ است . مردم اين زمان بر همهء نعمتهاى الهى كفران مىورزند . نيكوكار در اين روزگار بدكار شمرده مىشود و ستمكار بر طغيان و شدّت لجاجت و عصيانش مىافزايد . از آنچه كه مىدانيم سودى نمىبريم و در بارهء آنچه كه نمىدانيم سؤال و جستجو نمىكنيم و\r\n","description":"","footnote":" ( 1 ) خطبهء 32 ص 74 . ","page_name":" 225 ","page_number":225},
  {"content":"\r\nاز هيچ حادثهء كوبنده اى نمىهراسيم تا آن حادثه بر سر ما تاختن بگيرد . ) در اين منطق الهى ، يكى از مختصّات روزگار فاسد ، برخوردار نشدن از معلومات و طرح نكردن مجهولات براى شناخت است . جالبترين مسأله اى كه مىتواند انسان حقّ شناس را از ديدگاه حقوق به خود جلب نمايد ، مطلبى است كه على عليه السّلام در هنگام پاسخ بسؤالى كه يكى از ياران آن حضرت براى او طرح كرده بود در حالى كه آن سؤال موقعيّت مناسبى نداشت ، آن حضرت پاسخش را با اين جمله شروع فرمود : « تو اى مرد اسدى ، انسان مضطربى هستى ، زبانت را در غير موضعش رها ميكنى .\r\nولى چه بايد كرد كه از دو جهت داراى حقّ هستى : يكى اين كه با پيامبر اكرم رابطهء سببى دارى [ زينب دختر جحش زن پيامبر از قبيلهء بنى اسد بود 
  ] و دوم اين كه تو حقّ سؤال دارى . « اگر در اين جملهء اخير بيشتر دقّت كنيد ، خواهيد ديد كه همهء انسانها در تحصيل معرفت از دو حقّ عظيم برخوردارند : حقّ طرح سؤال و حقّ شنيدن پاسخ ، و حقّ دوم هر دانائى را مكلَّف مىسازد كه پاسخ سؤالى را كه ميداند ، بدهد . در تأييد اين مطلب آن روايت معروف را در نظر بگيريم كه معصوم فرمود : « اگر از كسى در بارهء موضوعى سؤال شود و مسئول عنه پاسخ آن را بداند و نگويد ، خداوند در روز قيامت لجامى از آتش به دهان او خواهد زد . »\r\nمرحوم محدّث بزرگ حاج شيخ عبّاس قمّى در كتاب سفينة البحار ج 1 ص 585 از امام باقر عليه السّلام نقل مىكند كه آن حضرت فرمود : ألا إنّ السّؤال مفتاح العلم .\r\n( آگاه باشيد ، سؤال كليد علم است . ) سپس اين بيت را خواند :\r\n\r\nشفاء العمى طول السّؤال و إنّما\r\nتمام العمى طول السّكوت على الجهل\r\n\r\n( شفا از نابينائى در ادامهء سؤال از مجهولات است و جز اين نيست كه كورى تمام در دوام سكوت و استمرار بر نادانى است . )\r\n","description":"","footnote":"","page_name":" 226 ","page_number":226},
  {"content":"\r\n\r\nمعلَّمان و مربّيان بايد متعلَّمان و متربّيان را با ضرورت و شايستگى سؤال آشنا بسازند .\r\nبا جرأت بايد گفت كه يكى از اساسىترين وظايفى كه بر عهدهء مربّيان است ، آشنا ساختن نونهالان و بطور عموم هر انسانى كه مورد تعليم و تربيت قرار مىگيرد ، با ضرورت و شايستگى سؤال است . حقيقتى كه پس از سؤال صحيح و پاسخ صحيح در مغز يك انسان راه مىيابد مىتواند به خود آن انسان مستند بوده باشد ، به اين معنى كه وقتى حقيقتى براى درك و فهم مطرح شد ، براى باز كردن سطوح و ابعاد و جهات آن حقيقت ، چون و چراها لازم است ، چنان كه براى شخم زمين و آماده كردن آن براى رويانيدن زراعتها بيل يا ديگر ابزار شخم ضرورت دارد . در باز كردن سطوح و ابعاد و جهات يك حقيقت قطعى كه پاى استدلال و استشهاد و تمثيل بميان كشيده خواهد شد ، هر اندازه كه چون و چراها زيادتر بوده باشد ، سطوح و ابعاد و جهات كشف شده در يك حقيقت افزايش خواهد يافت .\r\nالقاء واقعيات بوسيلهء معلَّمان و مربّيان و وادار كردن متعلَّمان و متربّيان به پذيرش اجبارى آنها بدون اين كه متعلَّمان و متربّيان مجاز باشند كه چون و چرائى در اين جريان حياتى به راه بيندازند ، درست مانند شاخه‌هاى گل است كه از ريشه قطع شده‌اند و آنها را به شاخه‌ها و ساقه‌هاى درختى كه خشكيده است بچسبانند دنياى امروز بشرى حتّى جامعهء خودمان از وجود با سوادهاى بسيار فراوان برخوردار است ، در بعضى از كشورهاى دنيا به نقل آگاهان وجود افراد بيسواد تا نزديكى صفر تقليل يافته است -\r\n\r\nامّا كو صاحبنظران\r\nصاحبنظران در هر رشته اى از علوم و فلسفه‌ها و هنرها در اقليّت اسف انگيزند .\r\nمقصود از صاحبنظران كسانى نيستند كه داراى اطَّلاعات فراوان در رشتهء معرفتى خود باشند ، همچنين منظور از صاحبنظران آن عدّه از اشخاص نيستند كه با معلوماتى محدود مىتوانند خود را در ميان جامعه با به كار بردن وسائل جلب كننده مانند قلم چنان مطرح كنند كه مردم بسوى آنان بعنوان اين كه صاحبنظرند ، جلب شوند . صاحبنظر كسى است كه معرفت\r\n","description":"","footnote":"","page_name":" 227 ","page_number":227},
  {"content":"\r\nاو در بارهء موضوعات مطروحه ، مستند به دريافتهاى عميق و استدلالهاى صحيح بوده و معرفتى كه در بارهء موضوعات مورد شناخت بدست آورده حتما بايد بتواند از عهدهء اثبات و نفى مطالب مربوط به آن موضوعات برآيد . اين درجه از معرفت براى افراد بسيار اندك مخصوصا در علوم انسانى ، قابل وصول مىباشد . علَّت اساسى اين كمبود اسف انگيز همانا ناشى از بىاعتنائى عدّهء فراوانى از معلَّمان و مربّيان به لزوم برانگيختن سؤال در مغز متعلَّمان و متربّيان است كه توجّهى به اهمّيّت تحريك استعدادهاى مغزى و روانى مردم مخصوصا نونهالان نمىكنند . و از اين رو است كه نبوغ و استعدادهاى عالى پيش از فعليّت و بروز ، خاموش ميشوند و از بين مىروند .\r\nجاى بسى دريغ و تأسّف است كه گفته شود : « در هر قرنى اگر خواستيد تعداد نوابغ و صاحبنظرانى را كه نبوغ و ديده ورى آنان به فعليّت رسيده باشد ، با انگشتانتان بشماريد و عدد انگشتانتان كه ده تا است تمام شده است و هنوز مشغول ادامهء شمارش هستيد ، بدانيد كه به ضعف باصره مبتلا شده‌ايد . » خلاصه ، روزگار ما چنان در كمبود صاحبنظران مىگذرد كه گوئى خروج از تقليد گناهى است نابخشودنى اين نكته هم بايد در نظر گرفته شود كه مسألهء تشويق انسانها مخصوصا نوباوگان به طرح سؤال و مطالبهء دليل براى اثابت ادّعاها ، چندان كار ساده اى نيست ، زيرا چه بسا علاقه به پيدا كردن دليل و تحليل مسأله بوسيلهء سؤال به جهت بىتوجّهى به كمّيّت و كيفيّت تشويق مزبور ، موجب بيمارى شكّ و ترديد شود كه خطرش بيش از تقليد در معلومات و معارف است كه اميد تبدّل آن ، به فهم عميق و اجتهاد و نظر وجود دارد .\r\n\r\nطرح صحيح سؤال اساسىترين عامل تسهيل جواب است .\r\nاين مبحث را مىتوان با نام « مسأله شناسى » يا « سؤال شناسى » نيز مطرح نمود .\r\nشناخت اين كه « مسأله چيست » و « ابهام در كجا است » ، بسيار كار بزرگى است و مىتوان گفت : مشخّص ساختن نقطهء حقيقى ابهام و مجهول كه سؤال براى كشف و روشن ساختن آن ابراز خواهد گشت ، به درجهء قابل توجّهى از معرفت در مسائل پيرامون آن نقطهء ابهام نيازمند است . اين مثال را در نظر بگيريم : فرض كنيم مورد سؤال اينست كه آيا\r\n","description":"","footnote":"","page_name":" 228 ","page_number":228},
  {"content":"\r\nبشر روزى خواهد توانست از قدرتى كه بدست مىآورد ، سوء استفاده نكند و خود از داشتن قدرت ناتوان نگردد و اصول و ارزشهاى ثابت شدهء انسانى را زير پا نگذارد اگر ما مفاهيم روشنى در بارهء « بشر » ، « قدرت » ، « آينده » ، « استفاده » ، « ناتوانى » و « اصول و ارزشهاى ثابت » نداشته باشيم ، قطعا نخواهيم فهميد كه اصل مسأله چيست و مجهول ما كدام است . لذا ممكن است مسأله با اشكال زير مطرح گردد ، يا اگر اشكال زير مورد حلّ و فصل قرار نگيرد ، سؤال يا مسأله خنثى خواهد ماند : 1 - آيا بشر قدرت را خواهد شناخت مسلَّم است كه همهء سؤال اين نيست ، زيرا بشر تا آنجا كه امكان داشته است قدرت و كاربرد آن را شناخته است .\r\n2 - آيا بشر آن قدرت را دارد كه در برابر قدرت ناتوان نگردد طرح سؤال بدين ترتيب هم ابهام انگيز است ، زيرا در جملهء مزبور نه تنها معناى قدرت روشن نيست ، بلكه معناى ناتوانى هم معلوم نيست كه ناتوانى از چه 3 - ممكن است سؤال اين طور مطرح گردد و يا اين مسأله هم يكى از ابعاد سؤال مطروحه باشد كه آيا آگاهى انسان در برابر ناآگاهى قدرت بايد نابود گردد 4 - آيا اصلا ضرورتى وجود دارد كه از قدرت سوء استفاده نشود و كدامين دليل اثبات كرده است كه بايد ارزشهاى انسانى قربانى قدرت نگردد 5 - آيا انتخاب اصلح براى بقاء ، خود يكى از اصول ارزشها نيست اگر چنين است پس اصل سؤال بايد اصلاح شود .\r\nملاحظه مىشود كه يك سؤال چه اندازه داراى جهات و سطوح مختلف است كه اگر يكايك آنها روشن نشود سؤال در يكعدّه مفاهيم كلَّى و غير مشخّص گم مىشود .\r\nلذا براى تنقيح و تصفيهء سؤال مورد بحث بايد : يك - معناى بشر روشن گردد كه بشر حيوانى است داراى استعدادهاى بسيار عالى و داراى مختصّات بسيار مهمّ و اين استعدادها و مختصّات در صورت شناخت و كاربرد صحيح آنها ، چهره اى فوق العاده عالى و حقيقتى كامل از انسان را نشان مىدهند و در صورت عدم شناخت و يا عدم بهره بردارى صحيح از آنها ، چهره اى خطرناك و حقيقتى غير قابل تفسير و توجيه از انسان را نشان خواهند داد . براى اثبات اين مدّعا كه انسان قابل انعطاف بيكى از دو نقيض صعود و تنزل پست دارد ، اندك مطالعه اى\r\n","description":"","footnote":"","page_name":" 229 ","page_number":229},
  {"content":"\r\nدر بارهء همين انسان كافى است . پس اوّلين جزء سؤال ما روشن است .\r\nدو - اين موجود كه انسان ناميده شده است ، دو گونه لذّت مىتواند دريافت نمايد : لذّت طبيعى جسمانى ، لذّت معنوى عقلانى . و آن انسانهائى كه طعم لذّت معنوى عقلانى را چشيده‌اند ، باضافهء اين كه شئون حيات آنان اصيلتر و رفتارشان در زندگى اجتماعى با ديگر انسانها خردمندانه تر مىباشد ، احساس لذّتى كه مىبرند عميقتر و عاليتر از احساس لذائذ طبيعى جسمانى مىباشد . گمان نمىرود كسى كه از دو بعدى بودن انسان در بارهء لذّت ( جسمانى و عقلانى ) اطَّلاعى داشته باشد ، در اين مطلب كه طرح كرديم ، ترديدى داشته باشد . اگر كسى در بارهء اين جزء از سؤال ترديد داشته باشد يا آن را انكار كند ، بايد در همين مرحله توقّف كند و بكوشد تا اين جزء براى وى ، روشن شود ، و الَّا به هيچ نتيجه اى از سؤال مطروحه نخواهد رسيد ، يعنى سؤال قيافهء حقيقى خود را به چنين شخصى نشان نخواهد داد . اين جزء از سؤال هم كاملا روشن است .\r\nسه - افراط در اشباع تمايلات و بىبند و بارى در تحصيل لذائذ جسمانى باضافهء تضعيف ديگر استعدادهاى سازنده مانند عقل و انديشه ، موجب تزاحم و تصادم با ديگر انسانها خواهد بود ، در صورتى كه لذائذ معنوى عقلانى نه تنها باعث تقويت ديگر استعدادهاى سازنده مىباشد ، بلكه موجب ائتلاف و اتّحادهاى مفيد انسانى نيز خواهد بود و بقول مولوى :\r\n\r\nجان گرگان و سگان هر يك جدا است\r\nمتّحد جانهاى شيران خدا است\r\n\r\nچهار - يكى از اجزاء بسيار با اهمّيّت سؤال قدرت است . قدرت با اين كه اشكال بسيار گوناگونى دارد ، ولى مفهوم كلَّى آن يكى از مفاهيم بديهى است كه از زور بازو گرفته تا توانائى حاصل از علم و انديشه و انواع نيروهاى محرّك جهان طبيعت و انسانها را شامل مىگردد . قدرت مىتواند عمل ايجاد كند و عمل ممكن است بصلاح انسانها باشد و ممكن است به صورت عامل فساد ، دود از دودمان بشرى در آورد . و هيچ عمل و حركتى بدون قدرت با اشكال مختلفى كه دارد ، قابل تحقّق نيست . يكى از مطالب فوق العاده با اهمّيّت در بارهء قدرت ، ناآگاهى آن است ، اگر چه خود قدرت معلول آگاهى يك انسان هشيار بوده باشد ، به اين معنى كه انسان سودجو و قدرت پرست مىتواند از\r\n","description":"","footnote":"","page_name":" 230 ","page_number":230},
  {"content":"\r\nآگاهىهائى كه در بارهء شئون زندگى ديگران بدست مىآورد توانائى به زانو در آوردن آنان را پيدا كند . ولى خود همين آگاهىها هنگامى كه در استخدام قدرت در آمدند ، جزئى از همان قدرت مىشوند و خود قدرت چنان كه گفتيم عامل ناآگاه عمل و حركت است .\r\nپنج - يكى از مختصّات اساسى قدرت پرستى اينست كه نه تنها رنگ حقّ و باطل را در نظر قدرتمند مات مىكند ، بلكه حتّى اشكال و نمودها و روابط موجودات در مجموعهء هستى براى قدرت پرست مفاهيمى ديگر پيدا مىكنند ، چنان كه در حالات عشق معمولى ، هر گونه زيبائى كه در جهان وجود دارد ، وابسته به زيبائى معشوق آن عاشق مىباشد . گلها زيبا هستند ، زيرا وابسته يا شبيه به صورت معشوق او مىباشند ، رنگ ماه بسيار زيبا است ، زيرا از رنگ روى معشوق او تقليد كرده است به همين ملاك ، معانى همهء واقعيّات جهان هستى اعمّ از موجودات طبيعى و انسانها از ديدگاه قدرتمند قدرت پرست اشيائى هستند كه در آن هنگام كه قدرت پرست اراده كرده است قدرت خود را در راه مقاصدش بجريان بيندازد ، همهء آن واقعيّات بايد در برابر او دست به سينه اعلان تسليم نمايند شش - اين بدانجهت است كه كسى كه قدرتى بدست آورده است ، خواه از نوع طبيعى آن باشد و خواه از نوع قراردادى آن ، به خويشتن چنين تلقين مىكند كه قوانين هستى امتيازى خاصّ به وى داده كه به ديگران نداده است و اين بخشش كه از طرف قوانين هستى به او صورت گرفته است ، مربوط به شايستگى او است ، چنان كه محروميّت ديگران از آن بخشش مربوط به ناشايستگى آنان مىباشد هفت - تاكنون آنچه كه از كتب آسمانى و پيامبران و اوصياء و اولياء و حكماى راستين براى بشريّت آمده و با جدّىترين وضع تبليغ گشته است ، اينست كه زندگى بشرى در اين خاكدان با ورود به زير خاك پايان نمىپذيرد و اين روزهائى كه در اين دنيا براى بشر مىگذرد به يك روز نهائى منتهى مىگردد كه همهء سطوح و ابعاد و استعدادهاى بشرى و آنچه كه در اين دنيا بوسيلهء انديشه‌ها و اعمال و گفتارهايش اندوخته است ، نمودار خواهد گشت و حيات ابدى كه در پيش خواهد گرفت بر مبناى همان سطوح و ابعاد و استعدادها با اعمال اندوخته بجريان خواهد افتاد . تبليغ اتّصال اين زندگى زودگذر\r\n","description":"","footnote":"","page_name":" 231 ","page_number":231},
  {"content":"\r\nبه حيات ابدى بوسيلهء عقول سليمه و وجدانهاى حسّاس و فعّال انسانها تأكيد شده است .\r\nاين كه شنيده‌ايم :\r\n\r\nتا مايهء طبعها سرشتند\r\nما را ورقى دگر نوشتند\r\nكار من و تو بدين درازى\r\nكوتاه كنم كه نيست بازى\r\n\r\nنظامى گنجوى\r\nرساترين و روشنترين صدائى است كه در درون ما طنين مىاندازد . عامل اين صداى مقدّس و معنى بخش همهء حقائق زندگى ما هر چه باشد و از هر كجا باشد ، تنها عامل معقول بودن حيات ما است - لذا :\r\n\r\nهر كجا هست آن حكيم اوستاد\r\nبانگ او از كوه دل خالى مباد\r\n\r\nمولوى\r\nاين مسألهء هفتم به همهء انسانها هشدار جدّى مىدهد كه با اين حيات جدّى كه تا ابديّت كشيده خواهد شد ، شوخى نمىتوان كرد و كسانى كه قدرتى بدست آورده‌اند ، نبايد اين پديدهء بسيار با اهمّيّت را وسيلهء زور آزمائى قرار بدهند . قدرتها براى تقويت و تنظيم اين حيات و آماده ساختن براى ابديّت است نه براى تخريب آن . اين مسألهء هفتم اگر اثبات نشود ، اصل سؤالى كه مطرح شده است : « آيا بشر روزى خواهد توانست از قدرتى كه بدست مىآورد سوء استفاده نكند و خود به جهت داشتن قدرت ناتوان نگردد و اصول و ارزشهاى ثابت شدهء انسانى را زير پا نگذارد » در همان آغاز گفتگو در بارهء آن ، منتفى خواهد گشت ، زيرا -\r\n\r\nروزگار و چرخ و انجم سربسر بازيستى\r\nگرنه اين روز دراز دهر را فرداستى\r\n\r\nناصر خسرو قباديانى\r\nهشت - جزئى ديگر از سؤال عبارت از ارزشهاى انسانى است . هر اندازه هم كه تاكنون جمعى از عين گرايان علمپرست در طول تاريخ براى نفى ارزشهاى معنوى و روحى انسان كوشيدند و تلاش كردند ، باز توانائى آن را نداشته‌اند كه همهء موجوديّت آدمى را در ابعاد مادّى عينى و جلوه‌هاى آن خلاصه نموده و از راه علم نه خيال پردازى و از راه منطق نه شطرنج بازى مغزى ، ارزشهاى معنوى و روحى انسانى\r\n","description":"","footnote":"","page_name":" 232 ","page_number":232},
  {"content":"\r\nرا منتفى بسازند . هم اكنون كه بشر در اوج زندگى ماشينى روزگار مىگذراند ، بىنياز از وجدان پاك و عشق به آرمانهاى انسانى و حقّ جوئى و حقّ شناسى و اخلاق برين و فضائل عالى انسانى نيست و مردم آن جوامع كه به جهت بردگى ماشين و فرو رفتن در پول و مقام و لذايذ جسمانى از ارزشهاى فوق محروم گشته‌اند ، هشيارانى دارند كه به خوبى ناگواريهاى محروميّت از آن ارزشها را درك و آن را بيان مىنمايند ، ولى چه بايد كرد كه دو صداى بسيار گوشخراش و دلخراش قدرت و ماشين نمىگذارد صداى آن هشياران در ميان مستان به گوش مردم برسد و آنان را بفكر چاره جوئى بيندازد .\r\nتجارب بسيار گسترده و ممتدّ به خوبى اثبات كرده است كه بدون سلب آگاهيها و تخدير مغزى و روانى انسان ، نمىتوان عشق او را به عدل و آزادى و خودشناسى و برخوردارى از وجدان پاك و گرايش به زيباييهاى معقول و فضيلتهاى انسانى و فداكارى در راه سعادت واقعى انسان و مخصوصا علاقهء شديد به شناخت پاسخ سه سؤال ( از كجا آمده‌ام براى چه آمده‌ام بكجا مىروم ) را حذف كرد و ناديده گرفت . همچنين مشاهدات و تجربيّات دامنه دار و فراوان ، اين واقعيّت را با كمال وضوح اثبات كرده است كه هر موقع و در هر شرايط و عواملى كه ارزشهاى انسانى از متن حيات انسانها حذف شده است ، همهء استعدادهاى آدمى در استخدام قدرتگرايى و زورگوئى و هدف ديدن خويش و وسيله ديدن ديگران ، در آمده است ، و گمان نرود كه قدرتمندى پيدا شود و صريحا بگويد : من همهء استعدادهاى عالى انسانى خود را در استخدام قدرت قرار داده‌ام و من از اين زندگانى جز تسلَّط بر ديگران و اشباع شهوات و هدف ديدن خويشتن و وسيله ديدن ديگران ، چيزى ديگر سراغ ندارم . حتّى هيچ احمقى اگر از كمترين آگاهى برخوردار باشد ، چنين سخنان زشتى را بر زبان نمىآورد ، بلكه آنچه كه از اين اشخاص نمودار مىگردد سخنان قابل هضم و آراسته با كلماتى حقّ نما است مانند : اراده ما بايد قوى باشد ، منافع ما چنين اقتضاء مىكند ، علاقه به قهرمان بودن ، وطن پرستى ، نژادپرستى ، دفاع از فرهنگ ، دفاع از آزادى و . . . اين مفاهيم هر يك مىتواند در صورتى كه موجب تزاحم و از بين بردن حقّ ديگران و موجب كبر و خودخواهى و تورّم دادن به خود طبيعى نگردد ، بلا مانع و بعضى از آنها مفيد و ضرورى هم بوده باشد ، ولى همهء ما مىدانيم كه اين مفاهيم با كلمات و جمله بنديهاى\r\n","description":"","footnote":"","page_name":" 233 ","page_number":233},
  {"content":"\r\nزيبا چه آتشى در دودمان بشرى شعله ور مىسازد .\r\nبه هر حال ، براى فهم سؤالى كه بعنوان مثال مطرح نموديم ( آيا بشر روزى خواهد توانست از قدرتى كه بدست مىآورد سوء استفاده نكند ، و خود از داشتن قدرت ناتوان نگردد و اصول و ارزشهاى ثابت شدهء انسانى را زير پا نگذارد ) نه تنها مسائل فوق بايد مطرح شود ، بلكه ده‌ها مسألهء جزئى و كلَّى ديگر نيز بايد مورد تحليل و بحث قرار بگيرد ، تا چهرهء واقعى سؤال براى ما روشن شود . در اين موقع است كه نصف پاسخ سؤال كه عبارت است از روشنائى حقائق پيرامون سؤال ، روشن شده است .\r\nاكنون مىتوانيم معناى جمله اى را كه پيامبر اكرم فرموده است درك كنيم كه فرمود : حسن المسألة نصف العلم . ( 1 ) \r\n( سؤال را نيكو طرح كردن مساوى نصف علم [ به جواب 
  ] است . )\r\n\r\nلذا پاسخ يك سؤال هنگامى مىتواند بمنطق واقعى خود برسد كه موضوع و انگيزهء سؤال كاملا روشن شود . ) *\r\n\r\nهم از آن سو جو جواب اى مرتضى\r\nكاين سؤال آمد از آن سو مر ترا\r\n\r\nبنا بر مباحث فوق براى طرح صحيح سؤال ممكن است شرايط متعدّدى لزوم داشته باشد ، ولى شرط اساسى رسيدن پاسخ سؤال به منطق واقعى خود دو امر بسيار مهمّ است : يكى روشن شدن موضوع اصلى سؤال است كه در بحث قبلى تا حدودى در بارهء آن بحث شد و دوم عبارت است از روشن شدن انگيزهء سؤال . براى توضيح امر اوّل به اضافهء بحث قبلى ، بايد گفت : تا موضوع سؤال كاملا روشن نشود ، براى حلّ آن حتّى يك گام ناچيز هم برداشته نخواهد گشت . بعنوان مثال [ كه در حقيقت با در نظر گرفتن مثال قدرت كه در مبحث قبلى گفتيم ، مثال دوم مىشود 
  ] اگر منظور از حيات در اين سؤال « فلسفه و هدف زندگى چيست » حيات طبيعى محض بوده و سؤال كننده نتوانسته باشد كه معناى حقيقى حيات را بطور همه جانبه مطرح كند ، پاسخى كه منظور او را بيان خواهد كرد ، جز لذّت و رضايت به آن چه كه حيات طبيعى محض اقتضاء مىكند ،\r\n","description":"","footnote":" ( 1 ) تحف العقول ص 56 . ","page_name":" 234 ","page_number":234},
  {"content":"\r\nنخواهد بود . و اگر منظور از حيات حقيقتى است كه در وجود انسانى با عظمتترين استعدادهاى طبيعى و ماوراى طبيعى را اداره مىكند و آنها را به فعليّت مىرساند و داراى گسترشى است به گسترش جهان هستى با يك احساس عميق در بارهء اين كه اين حيات از بعد ماوراى طبيعى كه دارد در اين چند روزهء محدود پايان نمىپذيرد ، پاسخى كه براى فلسفه و هدف حيات به اين معنى بايد گفته شود ، قطعا غير از آن لذّت و رضايت است كه براى حيات طبيعى محض ارائه مىشود .\r\nامر دوم عبارتست از روشن شدن انگيزهء سؤال . در همان سؤال فوق ممكن است انگيزهء سؤال كننده اين باشد كه بداند اصلا چنين سؤالى منطقى است يعنى با نظر به اين كه هر انسان زنده هر كارى كه انجام مىدهد ، بدون ترديد براى هدف و غايتى آن را انجام مىدهد ، آيا با اين حال منطقى است كه مجموع پديده‌ها و فعّاليّتها و تأثّرات زندگى را بعنوان يك واحد مجموعى فرض كرده و سپس از علَّت و هدف آن پرسيد پاسخ سؤال بر مبناى انگيزهء مزبور غير از پاسخ سؤال بر مبناى اين انگيزه است كه آيا اشراف به پديدهء زندگى و قرار دادن آن در ديدگاه سؤال از ماهيّت يا هدف و غايت آن امكان پذير است يا نه گاهى ممكن است انگيزهء اصلى از سؤال ، اثبات اهمّيّت موضوعى باشد كه بايد آن را فهميد ، مانند اين كه آيا هيچ مىدانى عدل چيست و ظلم چيست آيا هيچ مىدانى نبايد هر حقيقتى را وسيله اى براى هر هدفى قرار داد آيا مىدانى كه :\r\n\r\nروزگار و چرخ و انجم سربسر بازيستى\r\nگر نه اين روز دراز دهر را فرداستى\r\n\r\nگاهى ديگر انگيزهء اصلى سؤال بيدار كردن مخاطب و به خود آوردن او است .\r\nاين گونه سؤال در جريانات تعليم و تربيت و ارشاد بطور عموم ، فراوان طرح مىشود ، مانند : * ( أَ لَمْ تَرَ كَيْفَ فَعَلَ رَبُّكَ بِعادٍ ) * . ( 1 ) \r\n( آيا نديده اى كه پروردگار تو با قوم عاد چه كرد ) * ( أَ لَمْ تَرَ كَيْفَ فَعَلَ رَبُّكَ بِأَصْحابِ الْفِيلِ ) * ( 2 )  .\r\n","description":"","footnote":" ( 1 ) الفجر آيهء 6 .  ( 2 ) الفيل آيهء 1 . ","page_name":" 235 ","page_number":235},
  {"content":"\r\n( آيا نديده اى كه پروردگار تو با اصحاب فيل چه كرد ) البتّه مىدانيم كه مقصود از امثال اين گونه سؤالات ، مردم هستند نه خود پيامبر اكرم ( ص ) ، زيرا آن بزرگوار از همهء آن گونه واقعيّتها آگاه بوده و آن غفلت را نداشت كه نيازى به چنين تنبيهى داشته باشد . گاهى ديگر سؤال براى بدست آوردن معرفت و آگاهى مخاطب در بارهء موضوع سؤال است . اين گونه سؤالات وسيلهء امتحان و آزمايشها است كه پديده اى ضرورى و بسيار رايج است .\r\nدر برخى حالات تشخيص انگيزه بقدرى اهمّيّت پيدا مىكند كه اگر بطور صحيح مشخّص نگردد ، آنچه كه صورت خواهد گرفت سؤالى است مبهم و پاسخى است مبهمتر كه جز تشويش فكر و تلف كردن اوقات گرانبهاى عمر و صرف بيهودهء انرژى مغزى حتّى گاهى اضافهء مجهولهائى بىسر و ته به مجهولات خود ، نتيجه اى نخواهد داد . مثال ساده اى كه در اين باره به نظر مىرسد ، مسألهء محبّت است . مفهوم محبّت از آن مفاهيم عمومى است كه تقريبا براى همه قابل درك و فهم است . هنگامى كه اين موضوع در يك جملهء سؤاليّه قرار مىگيرد ، مثلا گفته مىشود : « آيا شما محبّت داريد » ، دقيقا بايد توجّه كنيم ببينيم چه كسى است كه اين سؤال را طرح مىكند آيا يك سياستمدار ماكياولى است كه مىپرسد : آيا شما محبّت داريد بدانجهت كه مىدانيم محبّت از ديدگاه ماكياولى مىتواند وسيله اى براى ضدّ خود ، يعنى كينه توزى و حتّى نابودى انسان مورد استفاده قرار بگيرد ، بايد پاسخى مناسب انگيزهء او داد ، تا پاسخ - دهنده با كشف حقيقت محبّت ، وسيله و بردهء آن ماكياولى قرار نگيرد . آيا سؤال كننده از محبّت ، يك سوداگر پول پرست است مثلا يك سوداگر بپرسد كه آيا شما اعضاى خانوادهء خود را دوست مىداريد ممكن است انگيزهء او از اين سؤال ، ايجاد تقاضاى مصنوعى در ذهن شما براى خريد كالائى باشد كه آن سوداگر مىخواهد عرضه نمايد .\r\nآيا سؤال كننده از محبّت ، يك انسان وارسته از علائق حيوانى است كه واقعا معناى معقول محبّت و خواصّ و نتائج عالى آن را درك كرده و مىخواهد مخاطب را با آن معناى معقول آشنا بسازد ملاحظه مىشود كه تشخيص انگيزهء سؤال باندازهء تشخيص حقيقت موضوع سؤال و اجزاء آن اهمّيّت دارد .\r\n","description":"","footnote":"","page_name":" 236 ","page_number":236},
  {"content":"\r\n\r\nيك سؤال و پاسخهاى متعدّد\r\nهميشه اين طور نيست كه هر سؤال يك پاسخ داشته باشد . بلكه مىتوان گفت : به جهت ارتباطات متنوّع اشياء و رويدادها با يكديگر از يك طرف و تنوّع موضع گيريها و موقعيّتهاى سؤال كنندگان از طرف ديگر كه موجب تعدّد و تنوّع جهات موضوع و انگيزهء سؤال مىباشند ، اكثر سؤالها قابل تحليل به آن جهات بوده و براى هر جهتى پاسخى ضرورت دارد . مراعات اين تنوّعات و جهات ، براى رسيدن به پاسخهاى مناسب ، ضرورتى است كه نيازى به اثبات ندارد . براى مثال يك ميز را مورد سؤال قرار مىدهيم و مىگوئيم : « ميز چيست » . مقدارى از پاسخهائى كه به جهت تعدّد جهات موضوع مزبور مىتوان در نظر گرفت ، بقرار زير است : 1 - از ديدگاه يك فيلسوف موجوديست در سلسلهء موجودات بىشمار كه هر سه حالت گذشته و حال و آيندهء آن در مجراى قوانين قرار گرفته است .\r\n2 - از ديدگاه فيزيكى جسمى است داراى مختصّات و مشخّصات مخصوص به خود .\r\n3 - از ديدگاه اقتصادى كالائى است كه با وضع خاصّى توليد شده و در جريان استفاده قرار گرفته است .\r\n4 - از ديدگاه يك شيمىدان موجودى است قابل تحليل به عناصرى كه با نسبت معيّن تركيب يافته‌اند .\r\n5 - از ديدگاه يك نجّار چوب شناس ، قطعاتى از چوب است كه براى گذاشتن اشياء روى آن ، ساخته شده است .\r\n6 - از ديدگاه مقاومت شناسى ، موجوديست كه داراى مقاومتى معيّن است و مىتواند تا درجه اى از ثقل و ضربه‌ها را تحمّل نمايد .\r\n7 - از ديدگاه يك حقوقدان مملوكى است كه مالكش مىتواند از حقّ مالكيّت خود در آن ، بهره بردارى نمايد .\r\nملاحظه مىشود كه يك موضوع به جهت داشتن جهات مختلف مىتواند در سؤالاتى متنوّع مطرح گشته و پاسخهاى متنوّعى دريافت نمايد . آيا ممكن است براى يك موضوع و از ديدگاه مشخّص پاسخهاى متعدّد و متنوّعى داده شود مثلا براى پاسخ به اين سؤال كه « آيا حركت مستند به ذات مادّه است يا از خارج بر آن وارد\r\n","description":"","footnote":"","page_name":" 237 ","page_number":237},
  {"content":"\r\nمىشود « ، هم جواب مثبت داده شود هم منفى ، چنان كه در آراء و عقائد فلسفى در بارهء حركت مادّه ديده مىشود . بايد گفت : علَّت اختلاف پاسخ به يك سؤال داراى انواعى متعدّد است : نوع يكم - گاهى مستند به تنوّع جهات موضوع سؤال است كه ما در آغاز اين مبحث مشروحا آن را متذكَّر شديم . در اين قسم از تعدّد پاسخ اصلا نبايد گفت : به يك سؤال پاسخهاى متعدّد داده شده است ، زيرا با فرض تعدّد جهات موضوع كه براى هر يك از آنها پاسخى معيّن داده مىشود ، در حقيقت هر سؤالى يك پاسخ داشته است .\r\nنوع دوم - موضوع مورد سؤال يك حقيقت بوده و داراى تنوّع جهات نيست و با اين حال پاسخهاى مختلف و گاهى پاسخهاى متضادّ به آن داده مىشود . اين اختلاف مستند به شرايط ذهنى و روانى پاسخ گويندگان مىباشد ، مانند كسى كه بيمارى يرقان داشته باشد ، اگر در بارهء رنگ آبى از وى سؤال شود ، خواهد گفت : « زرد است » و كسى كه شرائط ذهنى و روانى او چنين باشد كه به طبيعت بشرى بدبين بوده باشد ، در برابر سؤال از اين كه « آيا حركت تكاملى بشرى رو به خير و عظمتها است و يا رو به خودخواهى و درندگى و خود هدف ديدن و غير ذلك » ، قطعا پاسخ او همان خودخواهى و درندگى و خود هدف ديدن خواهد بود . اگر محبوب يك انسان را در ميان يك منظرهء طبيعى بسيار زيبا كشته باشند ، اگر در بارهء آن منظره از او بپرسند ، قطعى است كه ناگوارى درونى ناشى از كشته شدن محبوب وى در ميان آن منظرهء زيبا در كيفيّت پاسخ وى مؤثّر خواهد بود . و بطور كلَّى چنان كه كيفيّت موضع گيريهاى فيزيكى و چگونگىهاى ساختمان عضوى انسان در درك و دريافت واقعيّتها مؤثّر است ، همچنين شرايط ذهنى و دريافتها و آرمانهاى روحى نيز در معرفت حاصل از ارتباط با واقعيّتها مؤثّر مىباشد . در اين نوع اختلاف ، اگر آن شرايط ذهنى و مختصّات روانى كه در چگونگى پاسخ مؤثّر مىباشند امور طبيعى باشند ، مانند موضعگيرى فيزيكى ( ديدن اجسام از فاصله‌هاى دور كه موجب كوچك ديدن آنها مىباشد ) هيچ اعتراض و اشكالى در اختلاف پاسخها پيش نمىآيد ، زيرا همين كه دخالت شرايط خاصّ ذهنى در نظر گرفته شد ، همه قانع ميشوند كه پاسخ مطابق شرايط ذهنى يا\r\n","description":"","footnote":"","page_name":" 238 ","page_number":238},
  {"content":"\r\nمختصات روانى گوينده ، گفته شده است . و اگر اختلاف مستند به آن شرايط ذهنى و روانى باشد كه براى آن انسان پاسخگو الزامى و جبرى نبوده و قابل تحقيق و تصحيح مىباشند كه بوسيلهء آن مىتواند پاسخ صحيح به سؤال بدهد ولى كوته نظريها و خودخواهىهايش نمىگذارد كه در آن شرايط ذهنى و روانى تحقيق و تجديد نظر و تصحيح به عمل بياورد ، در اين فرض پاسخ اين شخص در بارهء سؤال مبهم بوده و اطمينان بخش نخواهد بود . متأسّفانه از اين گونه پاسخهاى مختلف ناشى از اصرار به شرايط ذهنى غلط ولى قابل تصحيح ، در قلمرو معرفت كه موجب پاسخگوئى صحيح مىباشد ( 1 )  فراوان ديده مىشود . جلال الدّين مولوى اين اصرار و لجاجت را با ريشه‌هاى اصليش چنين بيان مىكند :\r\n\r\nجمله لذّات هوى مكر است و زرق\r\nسوز و تاريكيست گرد نور برق\r\nبرق نور كوته و كذب و مجاز\r\nگرد او ظلمات و راه تو دراز\r\nنى به نورش نامه تانى خواندن\r\nنى به منزل اسب تانى راندن\r\nليك جرم آنكه باشد رهن برق\r\nاز تو روى اندر كشد انوار شرق\r\nخشم گيرد بر دلت آن آفتاب\r\nچون تو جوئى از عطارد نور و تاب\r\nمىكشاند مكر برقت بىدليل\r\nدر مفازهء مظلمى شب ميل ميل\r\nگاه بر كه گاه بر جو اوفتى\r\nگه بدانسو گه بدين سو اوفتى\r\nخود نبينى تو دليل اى جاه جو\r\nور ببينى رو بگردانى ازو\r\n\r\nو دليل تو براى توجيه اين اصرار احمقانه اينست كه -\r\n\r\nمن سفر كردم در اين ره شصت ميل\r\nمر مرا گمراه گويد اين دليل\r\nگر نهم من گوش سوى آن شگفت\r\nامر او را هم ز سر بايد گرفت\r\nمن در اين ره عمر خود كردم گرو\r\nهر چه بادا باد اى خواجه برو\r\n\r\nآرى ، اى شصت ميل راه رفته -\r\n\r\nراه كردى ليك در ظنّى چو برق\r\nعشر آن ره كن ، پى وحيى چو شرق\r\n\r\n","description":"","footnote":" ( 1 ) مسلَّم است كه اصرار و لجاجت به شرائط ذهنى و روانى غلط با وجود روزنه اى براى درك واقعيّات و لو به قدر يك احتمال مستند به هوى و خودخواهى مىباشد . در ابيات فوق كه از مولوى نقل كرده‌ايم ، اين ريشهء فاسد و مفسد را تذكَّر داده است . ","page_name":" 239 ","page_number":239},
  {"content":"\r\n\r\nظنّ لا يغنى من الحقّ خوانده اى\r\nوز چنان برقى ز شرقى مانده اى\r\nهين در آ در كشتى ما اى نژند\r\nيا كه آن كشتى به اين كشتى ببند\r\nگويد او چون ترك گيرم گير و دار\r\nچون روم من در طفيلت كور وار\r\nكور با رهبر به از تنها يقين\r\nزان يكى ننگست و صد ننگست اين\r\n\r\nپاسخهاى اين گونه اشخاص براى سؤالات كه حاضر نيستند كمترين تغييرى در وضع روانى و شرائط ذهنى خود بدهند ، موجب تراكم جهلها و خطاها در مغز انسانها مىباشد .\r\nنوع سوم - اختلاف پاسخها مستند به اختلاف درك و تفسير موضوع سؤال مىباشد ، چنان كه در سؤال از هدف حيات ( هدف حيات چيست ) اختلاف درك و تفسير موضوع سؤال كه « حيات » است ، موجب اختلاف در پاسخها شده است . اين يك امر طبيعى است ، ولى براى بدست آوردن واقعيّتى كه مورد سؤال قرار گرفته است ، بايد حدّاكثر كوشش را به عمل آورد ، زيرا ممكن است در بارهء يك موضوع تفسير و توجيه‌هاى غلطى بوجود آمده باشد و در نتيجه موضوع سؤال مبهم بماند و پاسخها نتواند از عهدهء حلّ آن برآيد .\r\nامير المؤمنين عليه السّلام در شمارهء 243 از كلمات قصار ( حكم ) مىفرمايد : إذا ازدحم الجواب خفى الصّواب .\r\n( هنگامى كه جواب متعدّد و درهم و برهم شود ، حقيقت مخفى مىماند . )\r\n\r\nسؤالهاى غير منطقى\r\nمواردى وجود دارند كه طرح سؤال در بارهء آنها غير منطقى است . اين موارد بر سه قسم عمده تقسيم مىگردند :\r\n\r\nقسم يكم - نارسائى معلومات و قدرت انديشه براى درك پاسخ سؤال\r\nمانند سؤال يك دانش آموز سال پنجم ابتدائى در بارهء مسائل پيچيدهء علمى و فلسفى كه بداشتن معلومات و قدرت انديشهء عالى نيازمند مىباشد . غير منطقى بودن سؤال در اين قسم ناشى از بىجواب بودن سؤال نيست ، بلكه دانش آموز مفروض آمادگى ذهنى براى\r\n","description":"","footnote":"","page_name":" 240 ","page_number":240},
  {"content":"\r\nدرك پاسخ ندارد . در اين مورد نه تنها پاسخ به سؤال مفيد نيست ، بلكه ممكن است به ضرر مغزى سؤال كننده بينجامد ، اگر چه ممكن است گويندهء پاسخ با بيان خوب و مهارت عالى بتواند پاسخ را براى سؤال كننده قابل درك بسازد ، ولى بيم آن مىرود كه گويندهء پاسخ ، سؤال كننده را به بلوغ زودرس مغزى برساند و شرائط بعدى از عهدهء بجريان انداختن طبيعى آن بلوغ برنيايد و ذهن سؤال كننده دچار بحران يا ركود گردد .\r\n\r\nقسم دوم - محدوديّت معلومات و نيروهاى مغزى انسانها بطور عموم\r\nاگر چه از عاليترين معلومات و تجارب و هستىشناسى و مقتدرترين استعدادهاى مغزى برخوردار بوده باشند ، مانند طرح سؤال در بارهء ذات پاك خداوندى . ذات خداوندى براى مغز انسانى اگر چه قدرتمندترين مغز بوده و همهء دانشهاى طبيعى و ماوراى طبيعى را اندوخته باشد ، توانائى طرح ذات خداوندى را براى سؤال ندارد . ذات خداوندى فوق ابزار و وسائل درك و تعقّل بشرى است ، و لذا هر مفهومى را كه بعنوان ذات خدا مطرح كند ، ساختهء ذهن او بوده و مطابق واقعيّت نخواهد بود ، زيرا :\r\n\r\nمور ضعيف و ناتوان چون شكل يزدانى كشد\r\nبىشك به شكل مورچه با شاخ حيوانى كشد\r\nمغز شبان هم نقشهء موسى بن عمرانى كشد\r\nدر فكر مانى گرفتد او صورت مانى كشد\r\n\r\nادراك هر جنبنده نقش خويش را داراستى البتّه اين مطلب دليل آن نيست كه بشر از برقرار كردن هر گونه رابطهء معرفتى با خداوند ناتوان است -\r\n\r\nنظرى نهان بيفكن مگرش عيان ببينى\r\nگرش از جهان نبينى بجهان چه ديده باشى\r\n\r\nوارستگىهاى روحى و تهذّبهاى درونى و تأدّب به آداب اللَّه و تخلَّق به اخلاق اللَّه است كه آدمى را شايستهء ديدار فروغ جمال و عظمت جلال خداوندى كه [ از رگ گردن به او نزديكتر است 
  ] مىنمايد و آن مقام و الا را به انسان مىبخشد كه « خدائى را كه نديده است عبادت نكند » ( 1 )  .\r\n","description":"","footnote":" ( 1 ) اين جمله از امير المؤمنين عليه السّلام است به ذعلب يمانى . ","page_name":" 241 ","page_number":241},
  {"content":"\r\n\r\nقسم سوم\r\n- بايد اين اصل را بپذيريم كه چنان نيست كه همهء واقعيّاتى كه در قلمرو انسان در حال ارتباط با جهان و همنوعان و همهء شئون زندگى وى در جريانند و قابل درك و دريافت مىباشند ، بايستى براى شناخت و اطَّلاع مورد پيگيرى قرار بگيرند . معناى اين اصل ترجيح جهل بر علم نيست ، بلكه توضيح منطقى امكانات و ظرفيّتهاى آدميان است كه نمىتوانند در هر حال توانائى اطَّلاع از ناگواريهاى سرنوشت آينده و نتائج تباه كنندهء سر گذشت را داشته باشند ، مانند اطَّلاع يافتن بيمار از اين كه بيمارى او مهلك است . پيش از توضيح اين مسأله چند آيه از قرآن مجيد را در نظر مىگيريم : * ( يا أَيُّهَا الَّذِينَ آمَنُوا لا تَسْئَلُوا عَنْ أَشْياءَ إِنْ تُبْدَ لَكُمْ تَسُؤْكُمْ وَإِنْ تَسْئَلُوا عَنْها حِينَ يُنَزَّلُ الْقُرْآنُ تُبْدَ لَكُمْ عَفَا الله عَنْها وَالله غَفُورٌ حَلِيمٌ . قَدْ سَأَلَها قَوْمٌ مِنْ قَبْلِكُمْ ثُمَّ أَصْبَحُوا بِها كافِرِينَ ) * . ( 1 ) \r\n( اى كسانى كه ايمان آورده‌ايد ، از چيزهائى سؤال نكنيد كه اگر براى شما آشكار شود ، شما را ناراحت نمايد و اگر از آن اشياء در موقعى كه قرآن نازل مىشود بپرسيد ، براى شما آشكار خواهد شد . خداوند از آنها عفو فرمود [ يا سؤال نكنيد از اشيائى كه خدا از آنها عفو فرموده است 
  ] و خداوند بخشنده و شكيبا است . قومى پيش از شما از اشيائى سؤال كردند و سپس به آنها كفر ورزيدند . ) در تفسير اين آيات مطالبى در كتب تفسير آمده است ، از آن جمله در مجمع البيان در تفسير همين آيات در سورهء مائده مىگويد : چنين روايت شده است كه عدّه اى از پيامبر اكرم صلَّى اللَّه عليه و آله و سلَّم سؤالاتى كردند تا حدّى كه سؤال از حدّ اعتدال خارج شد و آن حضرت را سؤال پيچ نمودند .\r\nپيامبر اكرم صلَّى اللَّه عليه و آله و سلَّم ناراحت شد و براى سخنرانى ( ايراد خطبه ) برخاست و فرمود : « سؤال كنيد از من ، سوگند به خدا از هيچ چيزى سؤال نخواهيد كرد مگر اين كه براى شما روشن خواهم ساخت . » مردى از قبيلهء بنى سهم كه عبد اللَّه بن حذافة ناميده شده و نسبش مورد\r\n","description":"","footnote":" ( 1 ) المائده آيات 101 و 102 . ","page_name":" 242 ","page_number":242},
  {"content":"\r\nاشكال بود ، عرض كرد : يا رسول اللَّه ، پدر من كيست حضرت فرمود : پدر تو حذافة بن قيس است . مرد ديگرى برخاست و عرض كرد : يا رسول اللَّه ، پدر من كجاست . . . فرمود : در آتش . عمر بن خطَّاب برخاست و پاى پيغمبر را بوسيد و گفت : « يا رسول اللَّه ، ما به زمان جاهليّت و شرك نزديك هستيم ( تازه به اسلام گرويده‌ايم ) ، از ما در گذر ، خدا از تو درگذرد .\r\nدر اين موقع غضب پيامبر اكرم فرو نشست و فرمود : سوگند بخدائى كه جان من در دست او است ، لحظاتى پيش بهشت و دوزخ در پهناى اين ديوار براى من مصوّر شد و مانند امروز در خير و شرّ نديده بودم » .\r\nباز نقل شده است كه گاهى براى استهزاء از پيامبر سؤال مىكردند و گاهى براى امتحان . بعضى مىگفتند : پدر من كيست بعضى ديگر مىگفتند : كجا است پدر من و كسانى كه شترشان گم مىشد ، مىپرسيدند : شتر من كجا است خداوند آيات مزبوره را فرستاد . اين روايت را ابو على طبرسى در تفسير آيات مزبوره از عبد اللَّه بن عبّاس نقل كرده است . طبرسى روايتى از امير المؤمنين عليه السّلام و ابو امامهء باهلى آورده است كه پيامبر اكرم صلَّى اللَّه عليه و آله و سلَّم خطبه اى خواند و فرمود : خداوند براى شما وظيفهء حجّ مقرّر فرموده است . عكاشة بن محصن و بعضى گفته‌اند سراقة بن مالك برخاست و سؤال كرد : يا رسول اللَّه ، در هر سال حضرت از او روى گردانيد ، و او دو يا سه بار سؤال را تكرار نمود . حضرت فرمود : ويحك ( شگفت بر تو ، يا رحم بر تو . ) چه تضمين دارى ، اگر بگويم : آرى ، هر سال بايد به حجّ برويد ، و اگر بگويم ، حجّ هر سال واجب مىشود و اگر واجب شود ، ناتوان مىگرديد و اگر ترك كنيد كافر مىشويد ، مرا به حال خود رها كنيد همچنان كه من شما را به حال خود رها ميكنم . جز اين نيست كه كسانى پيش از شما به جهت سؤالات زياد كه بر پيامبرانشان طرح مىكردند و با آنان اختلاف مىنمودند ، هلاك گشتند . وقتى كه من شما را به چيزى امر كردم ، به مقدار توانائى كه داريد آن را بجاى بياوريد و اگر شما را از چيزى نهى كردم . ، از آن اجتناب نمائيد همچنين آيات مربوط به حضرت موسى عليه السّلام و بندهء صالح كه بعضى گفته‌اند :\r\n","description":"","footnote":"","page_name":" 243 ","page_number":243},
  {"content":"\r\nمقصود حضرت خضر عليه السّلام است . در اين آيات حضرت موسى عليه السّلام به آن بندهء صالح كه خداوند رحمت و علمى براى او عنايت فرموده بود چنين گفت : * ( قالَ لَه مُوسى هَلْ أَتَّبِعُكَ عَلى أَنْ تُعَلِّمَنِ . مِمَّا عُلِّمْتَ رُشْداً قالَ إِنَّكَ لَنْ . تَسْتَطِيعَ مَعِيَ صَبْراً وَكَيْفَ تَصْبِرُ عَلى ما لَمْ . تُحِطْ بِه خُبْراً قالَ سَتَجِدُنِي إِنْ شاءَ الله صابِراً وَلا . أَعْصِي لَكَ أَمْراً قالَ فَإِنِ اتَّبَعْتَنِي فَلا تَسْئَلْنِي عَنْ شَيْءٍ حَتَّى أُحْدِثَ ) * . ( 1 ) \r\n( آيا بدنبال تو باشم از آن علم رشد آور كه فرا گرفته اى مرا تعليم نمائى گفت : تو با من نمىتوانى تحمّل نمائى ( كارهائى كه انجام خواهم داد براى تو قابل هضم نمىباشد ) و چگونه مىتوانى در بارهء چيزى كه احاطه و آگاهى به آن ندارى ، تحمّل كنى . موسى عليه السّلام گفت : ان شاء اللَّه مرا بردبار خواهى يافت و از هيچ امر تو نافرمانى نخواهم كرد . آن بندهء خدا گفت : با من همراه شدى و تبعيّت كردى ، از هيچ چيزى مپرس تا من خود در بارهء آن چيزى براى تو بگويم . . . ) در اين داستان هر كارى كه آن بندهء خدا انجام داد ، حضرت موسى عليه السّلام سؤال كرد و حتّى گاهى قيافهء اعتراض به خود گرفت كه چرا چنين كار ناروا را انجام دادى .\r\nاگر چه اين امور در واقع قابل درك و شناخت براى حضرت موسى عليه السّلام و ديگران بود ، ولى موقعيّت حضرت موسى عليه السّلام و لزوم تبعيّت او از قوانين رسمى كه خود او مأمور ابلاغ و اجراى آنها بود ، آن كارها را كه آن بندهء خدا انجام داد ، شگفت آور و غير قابل هضم تلقّى نمود .\r\nدر اين مبحث بايد به يك اصل كلَّى اشاره كنيم و آن اينست كه لازمهء اين كه همهء واقعيّات در هر گونه شرايط قابل سؤال و طرح براى دريافت پاسخ نيست ، اين نيست كه آن سؤالات پاسخ ندارند ، يا آن تاريكيها هرگز روشن نخواهند گشت ، بلكه چنان كه بطور مختصر متذكَّر شديم ، در خيلى از موارد ، شرايط ذهنى و وضع روانى شخص واقعجو است كه از طرح سؤال براى پيدا كردن\r\n","description":"","footnote":" ( 1 ) الكهف آيات 66 تا 70 و بقيّهء داستان تا آيهء 82 . ","page_name":" 244 ","page_number":244},
  {"content":"\r\nجواب جلوگيرى مىنمايد . اگر عدم اجتماع شرايط ذهنى و وضع روانى صاحب سؤال و واقعجو ، ناشى از عوامل جبرى مربوط به شخص او بوده و هيچ راهى براى شكستن آن عوامل جبرى وجود نداشته باشد ، در اين فرض چنان كه تكليفى براى دارندهء سؤال وجود ندارد همچنين هيچ مسؤوليّتى براى دانايان و عالمان آن واقع نيست . و اگر عدم آمادگى كسى كه واقعيّتى را مىجويد ، مستند به عدم اجتماع شرايط تعلَّم بوده باشد [ در حالى كه متصدّيان امور اجتماعى مىتوانند آن را بر طرف نمايند 
  ] يا مستند به مسامحهء خود دارندگان سؤال در درون كه آن را ابراز نمىكنند بوده باشد ، باز در اين فرض هم بر عهدهء متصدّيان ارشاد ذهنى و روانى جامعه است كه مردمى را كه با داشتن نياز بواقعيّتها از طرح سؤال در بارهء آنها امتناع مىورزند ، ارشاد نمايند و آنانرا به طرح سؤال در بارهء واقعيّات وادار سازند ، زيرا منابع اسلامى با جدّىترين دستورات ، تحصيل معرفت بر واقعيّات را مخصوصا آن قسمت را كه حيات آدمى بدون شناخت آنها پوچ است ، مورد الزام قرار داده است .\r\n\r\nيكى از مقدّسترين حالات روحى انسان موقعى بروز مىكند كه در آن هنگام كه پاسخ سؤالى را كه نمىداند ، سكوت كند ، و مقدّستر از آن اينست كه به سكوت محض قناعت نورزد و با كمال شجاعت و صراحت بگويد : « من نمىدانم » و با احساس عظمتى كه در بارهء واقعيّات و لزوم آشنائى با آنها دارد ، به همين « نمىدانم » هم قناعت نكند و حركت خود را ادامه دهد و در رديف جويندگان و سؤال كنندگان در بارهء واقعيّتى كه نمىداند قرار گيرد .\r\nدر اين دنيا اگر كسى پيدا شود و در برابر هر مسأله و سؤالى اظهار علم نمايد و از « نمىدانم » چنان وحشت كند كه از آشاميدن زهر مهلك ، بدون ترديد چنين كسى بنوعى اختلال مغزى يا بيمارى روانى مبتلا است كه هنوز در ليست اختلالات و بيماريهاى مغزى و روانى ثبت نشده است تا در صدد پيدا كردن طرق معالجهء آن برآيند . چگونه ممكن است يك انسان با داشتن مغز و روان سالم ، با علم به اين كه اگر جزئى در مجموعهء اجزاء و روابط عالم هستى و در همهء اجزاء و شئون مادّى و روحى انسان كه در ارتباط كامل با يكديگر بوجود خود ادامه مىدهند ، مجهول بوده باشد ، ادّعاى علم در بارهء كلّ\r\n","description":"","footnote":"","page_name":" 245 ","page_number":245},
  {"content":"\r\nمجموعه نمايد چنين ادّعايى بىاساسترين ادّعا است . مخصوصا با علم به اين كه عمر آدمى با محدوديّتى كه دارد نمىگذارد معلومات واقعى انسان از مقدارى دانستنى محدود و نسبى تجاوز نمايد ، و با علم به اين كه خصوصيّات موضع گيريهاى انسان در برابر واقعيّات و مختصّات ذاتى وسائل درك و شناخت مانند حواسّ و ذهن و ديگر ابزار ساخته شده بوسيلهء همان حواسّ و ذهن براى هدفهاى معيّن ، مانع از وصول به معلومات كامل در بارهء واقعيّات است ، ادّعاى « مىدانم » در برابر هر مسأله و سؤالى نمايد توجّه به اين حقيقت كه متذكَّر شديم ، آغاز علم است ، و عدم توجّه به اين حقيقت همهء ادّعاهاى « علم نما » را از اعتبار علمى ساقط مىنمايد ، زيرا در اين صورت هيچ اطمينانى وجود ندارد كه مدّعى علم ، تخيّلات و اوهام و گمانهاى خود را با نمايش علم تحويل انسانها ندهد .\r\nالبتّه اين نكته را فراموش نمىكنيم كه اگر اظهار نظر در مسائل علمى و فلسفى و هنرى و صنعتى و غير ذلك و ابراز پاسخ در برابر سؤالات مربوط به آن امور ، مستند به اعتقاد و جزم به واقعيّتها صورت بگيرد و صاحبنظر و گويندهء پاسخ نخواهد تخيّل و پندار و وهم و گمان و احتمال خود را بعنوان علم به واقعيّات تحويل مغزهاى بشرى بدهد ، در اين موارد نمىتوان گفت : اين اشخاص داراى وجدان علمى نيستند .\r\nحتّى اگر اينان در درك حقائق علمى و . . . مرتكب خطا هم بشوند ، انسانهاى خردمند به بيان خطاى آنان قناعت مىورزند ، و توبيخ و اهانتشان نمىكنند ، زيرا آنان از روى اعتقاد به اين كه واقعيّت را درك كرده‌اند ، اظهار نظر نموده يا سؤالى را پاسخ داده‌اند .\r\nدرد ناگوار بشرى در باب معرفت از آن مدّعيان ناشى مىشود كه از وجدان علمى و تقواى معرفتى بىبهره بوده بدون اين كه كمترين اهمّيّتى براى واقعيّات و مغز و روان بشرى قائل بشوند و بدون اعتنا به تباهىهاى مغزى و روانى خويش ، خود را صاحبنظر قلمداد نموده به افزودن به مجهولات و دردهاى بشرى عشق مىورزند . براى چه فقط براى آنكه جملهء « نمىدانم » را به زبان نياورند ، و مبادا كه زبانشان از گفتن « نمىدانم » آتش بگيرد ، آتش به مغزها و روانهاى بشرى مىزنند و از تماشاى شعله‌هاى آن لذّت مىبرند خداوندا ، كاروان پوياى بشرى را در مسير معرفت از اين راهزنان درنده نجات بده .\r\nدر اين مورد بشنويد :\r\n","description":"","footnote":"","page_name":" 246 ","page_number":246},
  {"content":"\r\n\r\nقاضيى بنشاندند و مىگريست\r\nگفت نايب قاضيا گريه ز چيست\r\nاين نه وقت گريه و فرياد تست\r\nوقت شادىّ و مبارك باد تست\r\nگفت اه چون حكم راند بيدلى\r\nدر ميان آن دو عالم جاهلى\r\nآن دو خصم از واقعهء خود واقفند\r\nقاضى مسكين چه داند زان دو بند\r\nجاهلست و غافل است از حالشان\r\nچون رود در خونشان و مالشان\r\nگفت خصمان عالمند و علَّتى\r\nجاهلى تو ليك شمع ملَّتى\r\nز ان كه تو علَّت ندارى در ميان\r\nآن فراغت هست نور ديدگان\r\nوان دو عالم را غرضشان كور كرد\r\nعلمشان را علَّت اندر گور كرد\r\nجهل را بى علَّتى عالم كند\r\nعلم را علَّت كژ و ظالم كند\r\nتا تو رشوت نستدى بيننده اى\r\nچون طمع كردى ضرير و بنده اى\r\n\r\nحكمت اعلاى اين مطلب كه در ابيات بالا مىبينيد ،\r\nدر جمله اى از امير المؤمنين عليه السّلام چنين آمده است : سل تفقّها و لا تسئل تعنّتا فإنّ الجاهل المتعلَّم شبيه بالعالم ، و إنّ العالم المتعسّف شبيه بالجاهل المتعنّت . ( 1 ) \r\n( بپرس براى فهميدن و مپرس براى آزار دادن و وارد كردن مسئول در مشقّت ناگوار ، زيرا جاهلى كه در جريان تعليم و آموختن است شبيه به عالم است و عالم كج انديش شبيه بجاهل موذى است . )\r\nاين معلَّم مخلص و الهى بشر در توصيف مردم نابخرد و دور از رشد و كمال چنين فرموده است : سائلهم متعنّت و مجيبهم متكلَّف .\r\n( سؤال كنندهء آنان قصد آزار و به مشقّت انداختن مسئول را دارد و پاسخگوى آنان خود را به تكلَّف و تصنّع وادار مىكند . ) هيچ مىدانيد كه يك « نمىدانم » در موقع مناسب از صدها « مىدانم » بىمدرك و\r\n","description":"","footnote":" ( 1 ) كلمات قصار و حكم شمارهء 320 . ","page_name":" 247 ","page_number":247},
  {"content":"\r\nبىمأخذ سازنده تر و روشن كننده تر است آرى ، قطعا چنين است ، زيرا اعتراف به ندانستن كشف از يك احساس عظمت و ارزش در واقعيّات مىنمايد كه اظهار كنندهء « نمىدانم » را از ببازى گرفتن آنها باز مىدارد و اين احساس موجب آن مىشود كه خود را در رديف جويندگان و سؤال كنندگان قرار بدهد و به گفتن « نمىدانم » قناعت نكند .\r\nاگر در اين مورد دقّت بيشترى نمائيم ، اين امتياز را هم براى اعتراف كننده به « نمىدانم » مشاهده مىكنيم كه سؤال كننده با شنيدن « نمىدانم » از اعتراف كننده مخصوصا اگر شخصيّتش در معرفت چشمگير هم بوده باشد ، حشمت و جلالى در روح آن شخصيّت و عظمت و ارزش بزرگى در واقعيّات احساس مىكند كه آن انسان بزرگ آن واقعيّات را ببازى نمىگيرد . از طرف ديگر « مىدانم » هائى كه بر خلاف واقع از يك جاهل ابراز مىشود ، چه بسا كه او را بروزگار سياه بنشاند و حتّى گاهى بنابودى وى بينجامد .\r\nدر كلمات قصار شمارهء 85 از امير المؤمنين عليه السّلام چنين مىخوانيم : من ترك قول لا أدرى أصيبت مقاتله .\r\n( هر كس كه جملهء « نمىدانم » را ترك كند به موارد نابودى خود كشيده مىشود . )\r\nاين معنى را در جملاتى از امير المؤمنين عليه السّلام چنين مىخوانيم : و لا يستحيينّ أحد منكم إذا سئل عمّا لا يعلم أن يقول لا أعلم ، و لا يستحيينّ أحد إذا لم يعلم الشّىء أن يتعلَّمه . ( 1 ) \r\n( هيچ يك از شما از گفتن « نمىدانم » در موقع سؤال از چيزى كه آن را نمىداند ، احساس شرم نكند و هيچيك از شما از تعلَّم و آموختن چيزى كه نمىداند ، خجالت نكشد . ) گويا امير المؤمنين عليه السّلام مىخواهد اين حقيقت را متذكَّر شود كه يك انسان نبايد از اعتراف به اين كه در موقعيّت پائينتر قرار گرفته است و بايد گام ببالاتر گذارد ،\r\n","description":"","footnote":" ( 1 ) . كلمات قصار و حكم شمارهء 82 . ","page_name":" 248 ","page_number":248},
  {"content":"\r\nخجالت بكشد و همچنين هرگز از حركت بسوى كمال يعنى آدم شدن احساس شرم ننمايد .\r\n\r\nاگر در مسير شناخت واقعيّات در حركتيد ، گذر شما به روشنائىها و تاريكىها خواهد افتاد ، متوجّه باشيد بدون علَّت روشنائىها را با تاريكيها مشوّش و تاريك مسازيد .\r\nاگر احساس كرديد كه واقعا در مسير معرفت قرار گرفته و در حركتيد ، از فراز و نشيبها و سنگلاخها و حفره‌هاى فراوانى كه در اين مسير خواهيد ديد ، به وحشت و هراس نيفتيد ، و بدانيد كه هيچ روشنائى در اين دنيا براى يك انسان پيش نمىآيد مگر اين كه در پيرامون نزديك يا دور از آن روشنائى ، تاريكى يا تاريكىهائى وجود دارد ، و بالعكس در اين دنيا هيچ تاريكى براى يك انسان پيش نمىآيد مگر اين كه در پيرامون نزديك يا دور از آن ، روشنائى وجود دارد . عدّه اى از ناتوانان وجود دارند كه در همان آغاز حركت با ورود به اوّلين تاريكيها خود را مىبازند و چنان مىبازند كه روشنائىهاى پر فروغ مسير حركت را نمىبينند و گمان مىبرند همان تاريكىهاى ابتدائى همهء سطوح مغزى و روانى و جهان برونى را فرا گرفته است . همه جا تاريك است ، هيچ روزنه اى وجود ندارد ، اصلا روشنائى يعنى چه اين همان منطق طبيعت خفّاشى است كه هر گاه به او بگويند : خورشيدى وجود دارد كه در منظومهء خود ميلياردها ميليارد موجودات را روشن مىسازد ، فورا خواهد گفت : همهء آنها دروغ مىگويند و چنين چيزى وجود ندارد و فقط من راست مىگويم و آن هم اينست كه اگر در دنيا چيزى مطلق و فراگير هستى وجود داشته باشد ، همانا تاريكى مطلق است و امّا انسانهائى كه طبيعت و موجوديّت خود را يافته‌اند ، با كمال اطمينان خاطر و در حدّ اعلاى يقين مىدانند كه در اين دنيا تاريكى مطلق وجود ندارد و كسى كه چنين گمانى ببرد ، نوعى بيمارى در وسائل درك و شناخت در وى پديد آمده است كه بايد در صدد معالجهء آن برآيد . اگر استعداد واقع يا بى آدمى به كار بيفتد و عظمت ارتباط صحيح با واقعيّت را دريابد ، يك روشنائى اندك بواقعيّت را قربانى هزاران تاريكيهاى ديگر نمىنمايد .\r\nآيا اين واقعيّت را نپذيريم كه با آغاز چنين احساس شريف ( نبايد يك روشنائى كوچك را قربانى هزاران تاريكى نمود ) نمونه اى از روشنائى مطلق فضاى درون ما\r\n","description":"","footnote":"","page_name":" 249 ","page_number":249},
  {"content":"\r\nرا فرا گرفته است كه اگر ارزش آن را بدانيم با هر گامى كه به نيّت افزايش آن روشنائى برداريم ، تاريكىهاى ما يكى پس از ديگرى مبدّل به روشنائىها خواهد گشت آرى ، بايد اين حقيقت را بپذيريم ، و الَّا خود را تحقير مىنماييم و يا فريب مىدهيم و ديگران را هم دچار تشويش مىسازيم .\r\n\r\nهرگز در آن صدد نباشيم كه براى حفظ موقعيّت خود و يا به جهت وحشت از روياروئى با حقائق جديد ، پاسخ سؤال را چنان ابهام آميز و درهم و برهم كنيم كه مغز سؤال كننده را بپيچانيم .\r\nاشخاصى كه با تحقيقات علمى مخصوصا با تفكَّر در مسائل علوم نظرى و انسانى سر و كار دارند ، به اين نكته توجّه دارند كه همواره عدّه اى از اشخاص وجود دارند ، حتّى داراى اطَّلاعات و معلومات هم هستند ، با اين حال به جهت علاقهء شديد و افراطى به اندوخته‌هاى قبلى خود از تفكَّر دقيق و صحيح در بارهء سؤال يا مسأله اى كه براى آنان مطرح مىگردد ، خود را محروم مىسازند ، لذا با كمال تأسّف مىخواهند بهر طريقى كه شده از تحليل آن سرباز زنند ، تا مجبور به پاسخ صريح و قاطع كه موجب تزلزل موقعيّت تثبيت شده شان است ، نباشند و لذا تا مىتوانند باصطلاح معروف طفره بروند ، يا از اين شاخ به آن شاخ بپرند ، يا بيچاره سؤال كننده و طرح كنندهء مسأله را با يك تردستيها و چشم بنديها در طوفانى از اصطلاحات فرو برند و گيجش كنند ، و جاى دلسوزى بطرح كنندهء مسأله و سؤال كننده موقعى است كه او يك انسان پاكدل و روشن ضمير باشد و به جهت اعتقاد به قداست علم احتمال ندهد كه پاسخ دهنده براى حفظ موقعيّت رسمى خود ، يا به جهت وحشت از حقائق تازه اى كه قلم بطلان به همه يا به بعضى از اندوخته‌هاى معرفتى او خواهد كشيد ، مشغول شعبده بازى و مغلطه كارى است و با كمال آرامش خاطر با نگاههاى معصوم ، چشم به دهان پاسخ دهنده يا سطور كتابى كه براى حل مسأله و سؤال خود ، مىخواند دوخته است . اين پاكدل و عاشق حقيقت ، احتمال نمىدهد كه آن جملات را كه مىشنود يا در آن كتاب مىخواند ، فاضلاب مغز و روان پاسخ دهنده است كه جز حقيقت مفيد همه چيز ولى فرو رفته در لجن ، در آن وجود دارد . بيائيد اى متصدّيان پاسخ سؤالات و حلّ كنندگان مسائل بشرى ، به نگاه‌هاى معصوم و گوشهاى شنواى جويندگان حقيقت دقّت كنيد ، باشد كه وجدان انسانى شما به حركت در آيد و علم را قربانى موقعيّت\r\n","description":"","footnote":"","page_name":" 250 ","page_number":250},
  {"content":"\r\nچشمگير ولى رو به فنا و فداى وحشت از روياروئى با حقائق تازه ننمائيم .\r\nآرى ، يا سخن دانسته گوى اى مرد بخرد يا خموش .\r\nدر اينجا كمى دقّت كنيد و ببينيد چقدر فرق است ميان كسى كه سؤال جويندهء حقيقت را آن قدر مىپيچاند كه بيچاره سؤال كننده گيج و از وصول به حقيقت مأيوس مىشود و كسى كه ناتوانى سؤال كننده را درك مىكند و در تحقيق و توضيح سؤال مىكوشد تا سؤال كننده را با مقصودش آشنا مىسازد و با كمال محبّت و خلوص در صدد پاسخگوئى برمىآيد . حتّى ممكن است سؤال را تحليل كند و همهء احتمالات را متذكَّر شود ، مثلا بگويد : احتمال مىرود كه مقصود شما چنين باشد ، اگر مقصود شما چنين است ، پاسخش اينست . و احتمال مىرود مقصود شما چنان باشد در اين صورت سؤال شما خيلى پر معنى است ، بنا بر اين بايد بررسى و دقّت بيشترى در سؤال شما انجام داد و هكذا . . . فرق ميان اين دو پاسخگو همان فرق ميان جاهل خود پرست و گمراه كننده و عالم با اخلاص است « كه حيوان تا به انسان فرق دارد » .\r\nفقط خدا ميداند كه چه حقائق با اهمّيّتى پيش از آنكه از مغز باردار يك انسان در شكل يك سؤال زاييده شود ، با ضربهء پاسخگوى خود پرست ، سقط شده و از بين رفته است .\r\n\r\nدر حقايق عالى هستى و اصول بنيادين حيات ، سراغ دانايان وارسته از آلودگىها را بگيريم ، چه بسا كه بدون اين كه شما مسأله را مطرح كنيد ، با وضع روحى و گفتار مستند به روش ماوراى طبيعى شخصيّتشان ، مسألهء شما را حلّ و فصل نمايند .\r\nالبتّه در اينجا بحث ما در مسائل علوم عينى مربوط به اجزاى طبيعت نيست كه رشته‌هاى متنوّعى از علوم ، حلّ و فصل آنها را به عهده گرفته‌اند و ما كه با مشيّت خداوندى مجهّز به حواسّ و نيروهاى شگفت انگيز مغز و آزمايشگاهها و قدرت تجربه مىباشيم ، موظَّفيم كه با آن وسائل و ابزار و نيروها در شناخت طبيعت و بهره بردارى از آن پيش برويم . البتّه فراموش نمىكنيم كه حتّى در همين قلمرو علوم هم از بارقه‌ها و شهودها و حدسهائى كه بدون نياز به سپرى كردن مقدّمات منطقى مربوط بواقعيّات بوده باشد ، بهره بردارىهاى قابل توجّهى نصيب بشر مىگردد . آنچه در اين مبحث مىخواهيم\r\n","description":"","footnote":"","page_name":" 251 ","page_number":251},
  {"content":"\r\nمورد دقّت و بررسى قرار بدهيم ، يكى از خصائص فوق العاده با اهمّيّت ارواح رشد يافتهء انسانها است و آن عبارتست از وجود انگيزه‌هاى شهود و دريافتهاى مستقيم در سخنان ارواح رشد يافته كه مىتوانند حقائقى را براى انسانها قابل درك بسازند و به آنان بفهمانند ، حتّى بدون آنكه آن سخنان ارتباط مستقيم با مسائل و مشكلات انسانهاى جوينده داشته باشند . و گاهى ممكن است جلوه‌هاى رشد و كمال روح چنان حالت پذيرش در مغز و روان انسانهاى جوينده بوجود بياورند كه براى حلّ مسائل و مشكلاتشان اندك اشاره اى از آن ارواح يا استدلال مختصرى كفايت كند . در صورتى كه شايد اگر اين جويندگان براى پيدا كردن پاسخ مسائلشان به بزرگترين متفكَّران و متخصّصان حرفه اى رجوع كنند ، به دلائل منطقى علمى و فلسفى قانع نشوند .\r\nلذا در آن روايت بسيار معروف آمده است كه ) * كونوا دعاة إلى اللَّه به غير أقوالكم .\r\n( دعوت كنندگان بسوى خدا باشيد نه با سخنانتان . ) بلكه با اعمال و جلوه‌هاى رشد روحى كه بدست آورده‌ايد . و آن روايت ديگر كه مىگويد : « عالم حقيقى كسى است كه رؤيت او خدا را به ياد تو بياورد » . مضمون اين مطلب را در داستان « پادشاه و كنيزك » در آنجا كه پادشاه پس از تلاش زياد و انقطاع كلَّى الى اللَّه ، شهود كرده است كه طبيب حقيقى كنيزك فردا خواهد آمد و به او چنين گفته شد كه : « گر غريبى آيدت فردا زما است » -\r\n\r\nچون كه آيد او حكيم حاذق است\r\nصادقش دان كاو امين صادق است\r\nدر علاجش سحر مطلق را ببين\r\nدر مزاجش قدرت حقّ را ببين\r\nخفته بود آن خواب ديد آگاه شد\r\nگشته مملوك كنيزك شاه شد\r\nچون رسيد آن وعده گاه و روز شد\r\nآفتاب از شرق اختر سوز شد\r\nبود اندر منظره شه منتظر\r\nتا ببيند آنچه بنمودند سر\r\nديد شخصى كاملى پرمايه اى\r\nآفتابى در ميان سايه اى\r\nمىرسيد از دور مانند هلال\r\nنيست بود و هست بر شكل خيال\r\n\r\n\r\nآن خيالى را كه شه در خواب ديد\r\nدر رخ مهمان همى آمد پديد\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nنور حق ظاهر بود اندر ولىّ\r\nنيكبين باشى اگر اهل دلى\r\nآن ولىّ حق چو پيدا شد ز دور\r\nاز سر و پايش همى مىتافت نور\r\nشه بجاى حاجبان وا پيش رفت\r\nپيش آن مهمان غيب خويش رفت\r\nضيف غيبى را چو استقبال كرد\r\nچون شكر گوئى كه پيوست او به ورد\r\nهر دو بحرى آشنا آموخته\r\nهر دو جان بىدوختن بردوخته\r\nآن يكى چون تشنه و انديگر چو آب\r\nآن يكى مخمور و آن ديگر شراب\r\nگفت معشوقم تو بودستى نه آن\r\nليك كار از كار خيزد در جهان\r\nشه چو پيش ميهمان خويش رفت\r\nشاه بود و ليك بس درويش رفت\r\nدست بگشاد و كنارانش گرفت\r\nهمچو عشق اندر دل و جانش گرفت\r\nدست و پيشانيش بوسيدن گرفت\r\nاز مقام و راه پرسيدن گرفت\r\nپرس پرسان مىكشيدش تا به صدر\r\nگفت گنجى يافتم آخر به صبر\r\nصبر تلخ آمد و ليكن عاقبت\r\nميوه اى شيرين دهد پر منفعت\r\nگفت اى نور حق و دفع حرج\r\nمعنى الصّبر مفتاح الفرج\r\nاى لقاى تو جواب هر سؤال\r\nمشكل از تو حلّ شود بىقيل و قال\r\nترجمان هر چه ما را در دل است\r\nدستگير هر كه پايش در گل است\r\nمرحبا يا مجتبى يا مرتضى\r\nإن تغب جاء القضاء ضاق الفضا\r\n\r\nابيات مربوط به مطلبى كه مطرح كرده‌ايم ، عبارتند از :\r\n\r\n1 - نور حقّ ظاهر بود اندر ولى\r\nنيكبين باشى اگر اهل دلى\r\n2 - آن ولىّ حقّ چو پيدا شد ز دور\r\nاز سر و پايش همى مىتافت نور\r\n\r\n 3 - هر دو بحرى آشنا آموخته\r\nهر دو جان بىدوختن بردوخته\r\n\r\n 4 - گفت معشوقم تو بودستى نه آن\r\nليك كار از كار خيزد در جهان\r\n\r\n 5 - اى لقاى تو جواب هر سؤال\r\nمشكل از تو حلّ شود بىقيل و قال\r\n6 - ترجمان هر چه ما را در دل است\r\nدستگير هر كه پايش در گل است\r\n\r\nبه همين جهت بوده است كه گرديدنهاى روحى اغلب تحت تربيت آن مربّيان و الا مقام صورت گرفته است كه باصطلاح مولوى ديدارش جواب هر سؤال بوده است و بقول سعدى :\r\n","description":"","footnote":"","page_name":" 253 ","page_number":253},
  {"content":"\r\n\r\nگفته بودم چو بيائى غم دل با تو بگويم\r\nچه بگويم كه غم از دل برود چون تو بيائى\r\n\r\nالبتّه ما مىدانيم كه هضم اين مطلب براى كسانى كه غوطه ور در محسوسات و شهوات بوده و از فعّاليّتهاى والاى عقلانى بركنارند و از عظمتهاى اخلاقى انسانى خود را محروم نموده‌اند ، بسيار مشكل و در بعضى شرائط امكان ناپذير است .\r\nولى چه باك از اين كه كسانى هستند كه هيچ استعداد و راز عالى را در عالم ارواح نمىتوانند هضم كنند ، با اين كه افراد كاروان شهوديّون در بارهء واقعيّات نه تنها اندك نيستند ، بلكه چونان رگه‌هاى الماس گرانبها در ميان انبوه زغال سنگ همواره عدّهء فراوانى از آدميزادگان را به خود جلب خواهند كرد ، اگر چه غوطه وران در زغال سنگها از چنين رگه هايى بىاطَّلاع باشند ، يا آنان را ببينند ، ولى اهمّيّتى به آنان ندهند . شايد اين جملهء امير المؤمنين عليه السّلام كه در توصيف يك برادر روحانى در گذشته داده است ،\r\nهمين مطلب باشد كه مورد بحث ما است . فرموده است : فإن قال بدّ القائلين و نقع غليل السّائلين .\r\n( اگر سخنى مىگفت ، گويندگان را چنان قانع مىنمود كه ديگر در بارهء آن موضوع سخنى نگويند و سخن وى سيراب كنندهء عطش سؤال كنندگان بود . ) محتواى اين جمله محتملا اينست كه گفتار او چنان كه به جهت بازگو كردن حقيقت ، گويندگان را از اظهار نظر باز مىداشت ، سؤال كنندگان را اگر چه سخنانش بطور مستقيم متوجّه سؤالات آنان نبود ، مىتوانست بطور غير مستقيم اشباع نمايد .\r\n\r\nدخالت چگونگى وضع محيط و اجتماع در بروز سؤالات و پاسخهاى آنها\r\nاز يك جهت مىتوان مسائلى را كه براى مردم مطرح ميشوند ، بر دو قسمت عمده تقسيم نمود : قسمت يكم ، آن مسائلى است كه به جهت عموميّت محتوياتى كه دارند ، بدون اختصاص بيك دوران و بيك محيط و اجتماع ، براى همگان مطرح مىباشند . مسائل علمى و فلسفى كه بر مبناى اصول مشترك حواسّ و استعدادهاى مغزى انسانى و جهانى\r\n","description":"","footnote":"","page_name":" 254 ","page_number":254},
  {"content":"\r\nكه در آن زندگى مىكنند ، مطرح مىگردند ، همه از اين قسم مسائل مىباشند و به همين جهت است كه اين گونه مسائل در محدوده‌هاى اقليمى و مكتبى و زمانى محدود نگشته ، در همهء زمانها و محيطها و اجتماعات در معرض بروز و قابل طرح مىباشند ، مگر موانعى در كار بوده باشد . سؤال از اين كه آيا آب مثلا مادّه اى مركَّب است يا عنصرى بسيط در معرض بروز و قابل طرح براى همهء انسانها مىباشد . آيا انسان به جهت تعليم و تربيت قابل رشد و تكامل است ، براى همهء انسانها قابليّت طرح شدن دارد . به اين معنى كه عوامل و انگيزه‌هاى بنيادين طرح اين گونه مسائل در همهء دورانها و جوامع و محيطها بالقوّه يا بالفعل وجود دارد .\r\nقسمت دوم ، مسائل روبنائى و معلولى هستند كه اگر چه با نظر به اصول زير بنائى و علل كلَّى آنها مانند قسمت يكم قابل طرح براى عموم مىباشند ، ولى خود آن مسائل در مجراى شرايط و مختصّات زمانى يا محيطى و اجتماعى بوجود مىآيند مانند مسائلى كه زندگى ماشينى بوجود مىآورد . اگر اصول زيربنائى و علل كلَّى زندگى ماشينى را در نظر بگيريم ، خواهيم ديد : مثلا اين كه آيا بشر طالب سرعت در انتقال از يك نقطه به نقطهء ديگر هست يا نه با نظر به نياز بحركتهاى سريع و نتائج آن ، همواره قابل طرح بوده و بطور طبيعى پاسخ مثبت داشته است ، يا مىبايست پاسخ مثبت به آن داده شود . امّا خود اين مسأله كه آيا قالب گيرى شدن مغز و روان بشرى در زندگى ماشينى كه منجرّ به سلب آزاديهاى فراوانى از او خواهد كرد بصلاح بشر است يا نه سؤالى است كه به نظر به امكان محدود ساختن سيطرهء ماشين براى حفظ موجوديّت انسان كه ناشى از چگونگى كاربرد ماشين گشته است ، در محيطها و مجتمعات ماشينى محض كه طعم آن را چشيده‌اند بطور جدّى بروز مىنمايد . همچنين وقتى كه در فرهنگهاى مخصوص هر يك از مجتمعات بشرى دقّت مىكنيم ، مىبينيم : آن فرهنگها از دو قسمت تشكيل يافته‌اند : قسمت يكم ، اصول مربوط به مختصّ فرهنگ گرائى است كه در نهاد بشرى وجود دارد و اين اصول چنان كه گفتيم از عموميّت فراگير برخوردار است . قسمت دوم ، خصوصيّات و نمودها و عناصر روبنائى فرهنگ است كه هر يك از آنها مسائل خاصّى را براى خود بوجود مىآورد .\r\nاين مطلب كه متذكَّر شديم قابل ترديد نيست . يكى از نتائج مهمّى كه مىتوان\r\n","description":"","footnote":"","page_name":" 255 ","page_number":255},
  {"content":"\r\nاز اين مطلب گرفت ، اينست كه بيمارى و سلامت وضع يك محيط و اجتماع مىتواند در بوجود آوردن سؤالات مخصوص به خود مؤثّر بوده باشد . در آن هنگام كه محيط بر مبناى اصل لذّت ساخته شده و اصول جاريه در جوّ مجتمع مستند به اصل « هر چه لذّت بيشتر ، زندگى بهتر » بوده باشد ، قطعى است كه عمدهء مسائل بر محور لذّت خواهد گشت و در نتيجه سؤالات مطروحه مربوط بمسائل همين محور خواهد بود . همچنين اگر وضع محيط براى سودجوئى پىريزى شده باشد و اصول جاريه در جوّ مجتمع به « اصالت منفعت » مستند باشد ، قطعى است كه عمدهء مسائل بر محور اصالت منفعت خواهد گشت و طبيعتا سؤالات مطروحه مناسب با همان مسائل خواهد بود . در اين گونه محيطها و جوامع پاسخ سؤالات مطروحه بطورى كه مقبول تلقّى شود بايد بمقتضاى همان پديدهء حاكم بر جوّ محيط و مجتمع ( مثلا لذّت يا سود پرستى ) اراءه شود ، و در غير اين صورت ، يعنى اگر پاسخگو انسانى باشد كه از بيمارى جوّ چنان محيط و مجتمع آگاه بوده و شرافت انسانيش وجدان او را تحريك كند و بخواهد پوچى سؤالات را به جهت تباهى مسائل پذيرفته شده در لذّت محورى يا سود محورى طرح كند ، از ديدگاه تودهء چشمگير مردم ، جاهل و مردود شمرده خواهد شد . ولى يكى از الطاف عاليهء الهى در بارهء انسانها اين بوده است كه بمقتضاى : و لكلّ قوم هاد .\r\n( براى هر قومى هدايت كننده اى وجود دارد . ) همواره مسائل عالى انسانيّت را در درون گروهى از مردم اگر چه در اقليّت اسفناكى هم بوده باشند ، حتّى اگر چه بوسيله يك فرد هم بوده باشد ، تحريك نموده و علامت سؤال را بطور رسمى يا غير رسمى ، مستقيم يا غير مستقيم در مقابل چشمان مردم آگاه قرار مىدهد . اگر اين لطف بزرگ خداوندى نبود ، معلوم نيست كه امروزه سرنوشت بشرى با حاكميّت تفكَّرات اپيكور و اپيكوريان و ماكياولى و ماكياوليان و هابس و هابسيان و چنگيز و چنگيزيان چه مىشد و بكجا مىانجاميد داستان بسيار لطيف و آموزندهء بازى دلقك با امير ترمد را به ياد بياوريم كه چگونه دلقك نتوانست حقّ گوئى خود را خاموش كند و بالاخره در زير نمد و لحاف « شه شه » مىگفت -\r\n","description":"","footnote":"","page_name":" 256 ","page_number":256},
  {"content":"\r\n\r\nشاه با دلقك همى شطرنج باخت\r\nمات كردش زود خشم شه بتاخت\r\nگفت شه شه و ان شه كبر آورش\r\nيك يك آن شطرنج مىزد بر سرش\r\nكه بگير اينك شهت اى قلتبان\r\nصبر كرد و گفت دلقك الامان\r\nدست ديگر باختن فرمود مير\r\nاو چنان لرزان كه عور از زمهرير\r\nباخت دست ديگر و شه مات شد\r\nوقت شه شه گفتن و ميقات شد\r\nبرجهيد آن دلقك و در كنج رفت\r\nشش نمد بر خود فكند از بيم تفت\r\nزير بالشها و زير شش نمد\r\nخفت پنهان تا ز خشم شه رهد\r\nگفت شه هى هى چه كردى چيست اين\r\nگفت شه شه ، شه شه ، اى شاه گزين\r\nكى توان حقّ گفت جز زير لحاف\r\nبا چو تو خشم آور آتش سجاف\r\nاى تو مات و من ز زخم شاه مات\r\nمىزنم شه شه ز زير رختهات\r\n\r\nگاهى اضطرابات و تشويشهاى حاكم بر فضاى محيط و اجتماع ، توانائى طرح سؤال را از سؤال كنندگان حقّ جو و قدرت پاسخ را از انسانهاى شايستهء پاسخگوئى سلب مىنمايد .\r\nامير المؤمنين عليه السّلام در اين مورد مىفرمايد : و لو قد فقدتمونى و نزلت بكم كرائه الأمور و حوازب الخطوب لأطرق كثير من السّائلين و فشل كثير من المسئولين . ( 1 )  و اگر مرا گم كرديد [ يعنى رخت از ميان شما بربستم 
  ] و امور ناگوار و ناخواسته بر شما فرود آمدند و شديدترين حوادث بر سر شما تاختن گرفتند ، عدّهء فراوانى از سؤال كنندگان سر به پائين خواهند انداخت و جمع كثيرى از مسئولين در پاسخ سؤالها شكست خواهند خورد ) .\r\n33 ، 38 - و لا تنقادوا لأهوائكم ، فإنّ النّازل بهذا المنزل نازل بشفا جرف هار ، ينقل الرّدى على ظهره من موضع إلى موضع لرأى يحدثه بعد رأى يريد أن يلصق ما لا يلتصق و يقرّب ما لا يتقارب\r\n","description":"","footnote":" ( 1 ) خطبهء 93 . ","page_name":" 257 ","page_number":257},
  {"content":"\r\n( و مطيع هواهاى خود نباشيد ، زيرا كسى كه بچنين موقعيّتى سقوط كند ، به لبهء رودخانه اى افتاده كه سيل آن را برده است . چنين شخصى هلاكت خود را به جهت رأيى كه پس از رأيى بوجود مىآورد ، از محلَّى به محلّ ديگر منتقل مىسازد .\r\n[ آن نابخرد با آن حركات نابخردانه 
  ] مىخواهد بچسباند آنچه را كه نمىچسبد و نزديك كند آنچه را كه نزديك نخواهد گشت . )\r\n\r\nيكى از اساسىترين مختص هوى پرستى بار كردن هلاكت بر دوش و منتقل كردن آن از موقعيّتى بموقعيّتى ديگر است .\r\nپيروى از هوى يعنى گسيختن از همهء اصول و قوانين تنظيم كنندهء « حيات معقول » براى وصول به يك لذّت طبيعى محدود يا براى يك لذّتى خيالى كه شامل جاه و مقام و شهرت پرستى و غير ذلك مىباشد -\r\n\r\nبر خيالى صلحشان و جنگشان\r\nبر خيالى نامشان و ننگشان\r\n\r\nو شانه خالى كردن از هر اصل و قانونى اگر چه بىاهمّيّت جلوه نمايد و گسيختن از هر اصل و قانونى اگر چه به نظر ناچيز نمايد ، در حقيقت گسيختن رشته اى از « حيات معقول » است ، و با گسيخته شدن هر يك رشته از « حيات معقول » مرگى و هلاكتى است كه هيچ چيزى نمىتواند جلوى آن را بگيرد . در نتيجه همانطور كه امير المؤمنين عليه السّلام در جملات مورد تفسير مىفرمايد ، چنين شخصى در هر موقعيّتى هلاكتى مخصوص به آن موقعيّت دارد . هر رأيى كه ابراز مىكند ، هلاكتى براى او به ارمغان مىآورد .\r\nپس چنين شخصى تمامى طول زندگى خود را بار هلاكت مىكشد ، چنان كه آن بيمارى كه مرض او علاج ندارد ، همهء اوقات زندگى ، تابوت مرگ خود را بنام كالبد بدوش مىكشد . با اين حال او در ميان زندگان نفس مىكشد و يكى از زندگان محسوب مىشود و طبيعى است كه چنان كه خود او براى تنفّس و حركت و احساس به تبعيّت جبرى از مقدارى اصول و قوانين مربوط به زندگى ملزم است ، همچنين به جهت ارتباطى كه با مردم جامعه دارد ، مجبور است از اصول و قوانين زندگى اجتماعى بطور جبرى پيروى نمايد . اين دو موقعيّت الزامى جبرى موجب مىشود كه او هم مانند ديگران در امور دخالت كند ، رأى بدهد ، اظهار نظر نمايد ، تعهّد ببندد ، در امر توليد يا توزيع\r\n","description":"","footnote":"","page_name":" 258 ","page_number":258},
  {"content":"\r\nشركت كند ، ولى بدانجهت كه انقياد از هوى مىكند ، يعنى فقط هوى است كه انگيزه‌ها و علل زندگى او را تشكيل مىدهد ، لذا در هيچ يك از شئون زندگى فردى و اجتماعى اصلى و قانونى براى او اصالت نداشته و تبعيّت از آنها را لازم نمىداند ، ولى از آن طرف همانطور كه اشاره كرديم مجبور است براى ادارهء شئون زندگى خود در واقعيّات جاريه شركت كند ، يعنى همان گونه كه امير المؤمنين عليه السّلام مىفرمايد امورى را به يكديگر بچسباند و امورى را به يكديگر نزديك كند ، در صورتى كه به جهت هوى پرستى و بىاعتنائى كه به اصل و قانون دارد ، هيچيك از اقداماتش منطقى نخواهد بود .\r\n39 ، 40 - فاللَّه اللَّه ، أن تشكوا إلى من لا يشكى شجوكم ، و لا ينقض برأيه ما قد أبرم لكم ( خدا را ، خدا را در نظر بگيريد از اين كه شكايت پيش كسى ببريد كه نتواند اندوه از شما زائل كند و نتواند با رأى خود چيزى را بشكند كه براى شما محكم گشته است . )\r\n\r\nدرد و رنج خود را براى كسى بازگو كنيد كه كارى از وى ساخته شود .\r\nبدانجهت كه امير المؤمنين عليه السّلام براى گوشزد كردن اهمّيّت اظهار درد و رنج لفظ جلالهء اللَّه را با تكرار فرموده است كه بپرهيزيد از زبان به شكايت گشودن در بارهء درد و رنج در پيش نااهلان ، معلوم مىشود كه اين كار بسيار ناشايست است ، زيرا ناله و شكوه از درد در نزد شخص نااهل از قدر و قيمت جان مىكاهد و آن را ذليل و پست مىگرداند . مردم نا اهل همواره در معرض اين نابكارى هستند كه بجاى مرهم گذاشتن بر زخم مجروحين مادّى و معنوى و بجاى تقليل درد و رنج ، زخم يا زخمهاى ديگرى بزنند و بر درد و رنج آدم غوطه ور در درد و رنج بيفزايند . احترام ذات و مراعات ارزش آن ، بقدرى با اهمّيّت است كه علىّ بن ابي طالب عليه السّلام\r\n","description":"","footnote":"","page_name":" 259 ","page_number":259},
  {"content":"\r\nآن درد آشناى بزرگ عالم انسانيّت از مراجعه به نااهلان نهى فرموده و ضمنا دستور به تحمّل درد مىفرمايد .\r\nحقيقتا چه دردناك است زبان به شكوه گشودن به اميد بر طرف ساختن ناگواريها و تلخىهاى روزگاران در پيش كسانى كه آشنائى با زجر و شكنجه ندارند و تلخى جانگزاى مصيبتها را نچشيده‌اند . دردناكتر از اين ، زبان شماتتى است كه آن شخص به ظاهر مورد استمداد به انسان دردمند باز كند و بجاى نشان دادن مرهم و دوا و علاج ، آن بينواى نيازمند به نوازش را مورد عتاب و خطاب هم قرار بدهد . خلاصه ، ارزش جان آدمى و احترام ذات او خيلى بالاتر از آن است كه براى رفع درد و اندوه روى به كسى برده شود كه نه جان را مىشناسد و نه ارزش و احترام آن را . با در نظر گرفتن جملات بعدى ، احتمال قوى مىرود كه نهى از رجوع و پناه بردن به كسانى كه نمىتوانند يا نمىخواهند دردها و مشكلات ما را مرتفع بسازند ، مؤكَّدا ناظر به زمامداران و صاحبان قدرت بطور عموم مىباشد كه آنان قيمتى براى جانهاى آدميان سراغ ندارند تا در طريق مرتفع ساختن دردها و مشكلات آنان قدمى بردارند .\r\n41 ، 46 - إنّه ليس على الإمام إلَّا ما حمّل من أمر ربّه : الإبلاغ فى الموعظة ، و الاجتهاد فى النّصيحة ، و الإحياء للسّنّة و إقامة الحدود على مستحقّيها و إصدار السّهمان على أهلها ( حقيقت اينست كه بر عهدهء شخص پيشوا چيزى نيست جز آنكه از امر خدا متحمّل شده است : ابلاغ در موعظه و نهايت كوشش در خير خواهى و احياى سنّت و بر پاداشتن حدود بر مستحقّان آنها و اخراج و رساندن سهمها و نصيبها به صاحبانش . )\r\n\r\nوظائف امام كه بايد در نهايت جدّيّت آنها را انجام بدهد و مقام علمى ائمّهء معصومين عليهم السّلام\r\nنخست امير المؤمنين عليه السّلام اصلى را مطرح مىفرمايد كه فوق العاده با اهمّيّت\r\n","description":"","footnote":"","page_name":" 260 ","page_number":260},
  {"content":"\r\nاست . آن اصل عبارتست از الهى بودن وظايفى كه بر عهدهء امام ( پيشوا ) است . يعنى همهء آن وظائف كه بايد امام انجام بدهد بايد مستند به خدا باشد يا از طريق قرآن يا از طريق سماع از رسول خدا كه شايستهء گيرندگى وحى خداوندى است ، يا از راه تحديث و الهام و ارتباط با واقعيّات كه در نتيجهء صفاى درونى ناشى از تأدّب به آداب اللَّه و تخلَّق به اخلاق اللَّه بوجود مىآيد ( 1 )  . و بديهى است كه غير از ائمّهء معصومين هيچيك از علماء به اين درجهء اعلا نمىرسد اگر چه بالاترين مقام علمى روزگار خود را دارا بوده باشد .\r\nبه همين جهت است كه در عالم تشيّع ، همهء احكام مستند مىشود بر طرق الهى بدون دخالت نظر و اجتهاد از ائمّه عليهم السّلام اين وظائف الهى متعدّد و متنوّع است و امير المؤمنين عليه السّلام در اين خطبه پنج وظيفه را بيان فرموده است :\r\n\r\n1 - ابلاغ در موعظه .\r\nمعناى ابلاغ در موعظه اينست كه پند و اندرز با همهء شرايطش تبليغ شود و كمترين ابهامى نه براى گوينده داشته باشد و نه براى شنونده .\r\nموقعيّت براى وعظ مناسب باشد . حال مغزى و روانى شنونده مساعد و آمادهء پذيرش\r\n","description":"","footnote":" ( 1 ) رواياتى متعدد آمده است كه ائمّه عليهم السّلام محدّث بوده‌اند و محدّث كسى است كه صداى واسطه ( فرشته ) را مىشنود ولى شخص او را نمىبيند . اين روايات در كتاب الاصول من الكافى - محمّد بن يعقوب كلينى جلد 1 صفحات 176 و 177 و 270 و 271 چاپ تهران از راويان معتبر وارد شده است . در كتاب مزبور ابوابى از احاديث منعقد شده است كه دلالت بر علم ائمّه عليهم السّلام به واقعيّات از راه عنايات الهى دارد . از آن جمله باب إنّ الأئمّة قد أوتوا العلم و أثبت فى صدورهم صفحهء 213 باب أنّ المتوسّمين الَّذين ذكرهم اللَّه تعالى فى كتابه هم الأئمّة عليهم السّلام و السّبيل فيه مقيم صفحه 218 و باب أنّ الأئمّة ورثوا علم النّبىّ و جميع الأنبياء و الأوصياء الَّذين من قبلهم صفحهء 223 و باب أنّ الأئمّة عليهم السّلام عندهم جميع الكتب الَّتى نزلت من عند اللَّه عزّ و جلّ . . . صفحهء 127 و باب أنّ الأئمّة عليهم السّلام يعلمون جميع العلوم الَّتى خرجت إلى الملائكة و الأنبياء و الرّسل عليهم السّلام صفحهء 255 و باب أنّ الأئمّة عليهم السّلام يعلمون علم ما كان و ما يكون و إنّه لا يخفى عليهم شيء . ص 260 و ابواب ديگرى كه در اين مجلَّد از كافى آمده است .\r\nاين روايت را علماى دو فرقهء شيعه و سنّى نقل كرده‌اند كه پيامبر اكرم صلَّى اللَّه عليه و آله و سلَّم فرمود : من أراد أن ينظر إلى آدم فى علمه و إلى نوح فى تقواه و إلى إبراهيم فى حلمه و إلى موسى فى هيبته و إلى عيسى فى عبادته و إلى محمّد صلَّى اللَّه عليه و آله فى تمامه و كماله فلينظر إلى علىّ بن أبي طالب عليه السّلام . ) * ( اگر كسى بخواهد آدم را با علمش و ابراهيم را با حلمش و موسى را با هيبتش و عيسى را با عبادتش و محمّد صلَّى اللَّه عليه و آله و سلَّم را با تمام و كمالش ببيند ، بنگرد به على بن ابي طالب عليه السّلام . ) ( شرح تجريد - ملَّا على قوشچى ، باب امامت ) ","page_name":" 261 ","page_number":261},
  {"content":"\r\nبوده باشد . گوينده بگفتهء خود ايمان داشته باشد و آن را از روى صدق و خلوص ابراز نمايد .\r\nگوينده خود را اوّلين و آگاه ترين شنونده محسوب بدارد . واقعيّت مطالب ابراز شده چنان صورت بگيرد كه گوئى ساعتى بعد ، بزرگترين متخصّصان آن مطالب او را محاكمه خواهند كرد . بطور كلَّىتر دقّت در مطالبى كه ابراز مىشود بايد با اهمّيّت تلقّى شود ، زيرا قطعى است هر حرفى كه از دهان خارج شده است ، بر مبناى نيّت و كارى كه روى آن انجام گرفته است مورد مؤاخذه و مسؤوليّت قرار خواهد گرفت .\r\n\r\n2 - نهايت كوشش در خيرخواهى .\r\nبا نظر به قاعدهء ثابت « آنچه را كه به خود مىپسندى به ديگران بپسند و آنچه را كه به خود نمىپسندى به ديگران نپسند » ، اين حقيقت روشن شده است كه منهاى انسانها شبيه به دريائى است كه قطره‌هاى آن وصل بيكديگرند ، و چنان كه كمترين حركت در جزئى از دريا بشود در همهء اجزاء آن مؤثّر است ، همچنين هر حادثه اى كه بيك انسان وارد مىشود ، بهمهء انسانها وارد گشته است .\r\nيا حدّ اقلّ ضربهء دردناك يا نوازش مفيدى كه بيك انسان در حال ارتباط با يك فرد يا با يك جامعه وارد مىشود ، همان انسان وارد كننده نيز از آن ضربه يا نوازش متأثّر خواهد گشت . بنا بر اين حقيقت ، خيرخواهى در بارهء ديگران ، از يك جهت خيرخواهى و خير انديشى در بارهء خويشتن است ، چنان كه بدانديشى و بدخواهى در بارهء ديگران در حقيقت بدانديشى و بدخواهى در بارهء خويشتن است .\r\n\r\n3 - احياى سنّت .\r\nمقصود از سنّت ، سنّت پيامبر اكرم صلَّى اللَّه عليه و آله است كه محتوايش ارائهء صلاح و فساد حيات انسانها در دو بعد مادّى و معنوى آن مىباشد .\r\nسنّت همان گونه كه مىدانيم دومين منبع اصيل اسلام است كه تبعيّت از آن بر هر مسلمانى\r\n","description":"","footnote":"","page_name":" 262 ","page_number":262},
  {"content":"\r\nواجب است . سنّت چنان كه در مجلَّدات گذشته توضيح داده شده است ، بر سه قسم عمده تقسيم مىگردد : قول معصوم ، فعل معصوم ، تقرير معصوم . و چون علوم ائمّهء معصومين عليهم السّلام چنان كه در مبحث گذشته متذكَّر شديم ، مستند به قرآن و اتّخاذ از پيامبر اكرم است ، لذا سنّت به معناى عمومى آن شامل قول و فعل و تقرير ائمّهء معصومين عليهم السّلام نيز مىگردد . سنّت بيك معنى مفسّر و مبيّن كتاب آسمانى است كه بدون آن نمىتوان از كتاب اللَّه مجيد بطور كامل استفاده نمود . كسانى كه گمان ميكنند قرآن به تنهائى بازگو كنندهء همهء عقائد و احكام و تكاليف بشرى با وضوح كامل مىباشد و نيازى به سنّت وجود ندارد ، قطعا يا از اسلام اطَّلاع صحيح ندارند و يا غرضورزى مىنمايند ، زيرا همه مىدانيم كه خصوصيّات عقائد و احكام و تكاليف در قرآن مجيد نيامده است و يقينى است كه عقول معمولى هم از بيان و يا فهم آنها ناتوان است . اگر سنّت از منابع اسلامى حذف شود ، فقط كلَّيّات عقائد و احكام و تكاليف و كلَّيّات اخلاق سازنده و داستانها براى عبرت گيرى مىماند كه در قرآن مجيد آمده است و مقدارى قضاياى كلَّى عقلى كه وافى به بيان خصوصيّات و توضيح و تفسير همهء عقائد و احكام و تكاليف اسلامى نمىباشند . گاهى از برخى ساده لوحان كه در مسير معرفت و اسلام شناسى قدمهاى نخستين را بر مىدارند ، شنيده مىشود كه قرآن براى ما كافى است ، لذا احتياجى به اخبار و احاديث نداريم همانطور كه در بالا اشاره كرديم ، اين ساده لوحان نه از اسلام اطَّلاعى كامل دارند و نه از منابع آن كه عبارتست از قرآن و سنّت و اجماع و عقل . اين ساده لوحان شنيده‌اند كه بايد قدم تازه اى برداشت و چيز جديدى گفت و از قيد تقليد رها گشت ، ( 1 ) \r\nولى نمىدانند كه در مقابل تغييرات و دگرگونىهائى كه تحقيقات و نظرات و سخنانى جديدتر را ايجاب مىكند ، صدها قضاياى ثابت وجود دارد كه بدون آنها\r\n","description":"","footnote":" ( 1 ) در يك بيت عربى ساده اين مضمون آمده است كه :\r\n\r\nقل للَّذى يدّعى فى العلم فلسفة\r\nحفظت شيئا و غابت عنك أشياء\r\n\r\n( بگو به آن كسى كه در علم فلسفه اى ادّعا مىكند - چيزى را حفظ كرده اى ( و آموخته اى ) ولى چيزهائى از تو غائب شده است . ) يعنى علم بسيار اندك تو با جهل بسيار فراوانى كه دارى ، درد بيدرمان تست . ","page_name":" 263 ","page_number":263},
  {"content":"\r\nنه علمى وجود دارد و نه نظمى براى زندگى در ابعاد مادّى و روحى آن . اصلا چه كسى مىتواند بدون شناخت و پذيرش قوانين كلَّى در هر دو جهان برونى ( آفاقى ) و درونى ( انفسى ) كمترين تغيير و حادثه در دو جهان مزبور را تفسير نمايد بنا بر اين ، معناى اين كه ما هر لحظه بايد عقيده و سخن تازه اى داشته باشيم ، در حقيقت جز اين نيست كه گوينده مىگويد : ما هيچ چيز ثابت و كلَّى در عالم هستى نداريم به هر حال ، با نظر دقيق به آن چه كه هدف از نزول آيات مقدّس قرآنى است و با توجّه كافى در معناى سنّت و راهنمائىهاى آن ، ثابت مىشود كه سنّت در حقيقت توضيح دهنده و تفسير كنندهء قرآن مجيد است .\r\nاز اينجا است كه مىتوان به اهمّيّت آن حديث معتبر كه هر دو گروه شيعه و سنّى از پيامبر اكرم صلَّى اللَّه عليه و آله نقل كرده‌اند ، پى برد : إنّى تارك فيكم الثّقلين : كتاب اللَّه و عترتى .\r\n( من در ميان شما دو امانت سنگين ( بزرگ ) گذاشتم : يكى كتاب آسمانى ( قرآن ) است و ديگرى عترتم . ) اين عترت است كه تفسير سنّت و توجيه كتاب اللَّه را به عهده دارد ، و اگر با وجود قرآن ، به چيز ديگرى نيازى نبود ، اين حديث بسيار پر معروف ، بىمعنى بود . چنان كه اگر كتاب اللَّه ( قرآن ) كافى بود و همگان مىتوانستند در همهء احوال و شرايط و در همهء موارد از آن استفاده كنند ، اين همه اجتهاد و تفقّه كه تاريخ شيعه و سنّى را پركرده است ، بوجود نمىآمد . و حتّى كسانى كه حديث ثقلين را نقل نكرده‌اند ، با عباراتى مختلف ضرورت اجراى سنّت پيامبر اكرم صلَّى اللَّه عليه و آله را نقل كرده و آن را قاطعانه مورد عمل قرار داده‌اند .\r\n\r\n4 - اقامهء حدود بر مستحقّان آنها .\r\nاجراى حدود بر همهء كسانى كه مشمول حدّ مىباشند بدون تفاوت ميان افراد ، مانند قرار دادن همهء مردم بطور مساوى در برابر حقوق ، از اساسىترين تكاليف الهى بر عهدهء پيشواى جامعهء مسلمين است . با كمال صراحت مىتوان گفت : دو موضوع فوق از با اهمّيّتترين عوامل ضامن نظم زندگى مردم در حال جمعى است . اجراى حدود بر مستحقّان آنها موجب تأمين زندگى مردم و امنيّت حياتى آنان بوده و تساوى مردم در برابر حقوق ، موجب احساس شرف و حيثيّت ذاتى در همهء\r\n","description":"","footnote":"","page_name":" 264 ","page_number":264},
  {"content":"\r\nافراد بدون تبعيض است .\r\n\r\n5 - اخراج سهمها و رساندن آنها به صاحبانش .\r\nاين تكليف الهى كه بر عهدهء رهبر جامعه است ، بر طرف كنندهء اساسىترين نياز زندگى انسانى است كه عبارتست از معيشت مادّى او . مسائل مربوط باهمّيّت بعد اقتصادى انسانها در مجلَّدات گذشته مخصوصا در مجلَّد چهارم در انواعى گوناگون از مطالب مطرح شده است ، مراجعه فرمايند .\r\n47 ، 48 - فبادروا العلم من قبل تصويح نبته ، و من قبل أن تشغلوا بأنفسكم عن مستثار العلم من عند أهله ( اى مردم ، پيشدستى كنيد براى گرفتن علم پيش از آنكه روييدنى آن بخشكد و پيش از آنكه از استفادهء علمى از دارندگان علم منصرف و به غوطه خوردن در حوادث و فتنه‌ها مشغول شويد . )\r\n\r\nپيش از آنكه علم از روييدن باز بايستد و پيش از آنكه از ارتباط با منابع صحيح علم محروم گشته و بخويشتن مشغول شويد ، به فراگيرى علم پيشدستى كنيد .\r\nاحتمال مىرود كه منظور امير المؤمنين عليه السّلام از خشكيدن درخت يا ريشه يا شاخهء علم ، موجوديّت هر فردى از انسان باشد ، به اين معنى كه موجوديّت آدمى چنان نيست كه در همهء دورانهاى زندگى و مخصوصا پس از ورود به كهنسالى آمادهء فراگيرى علم بوده باشد .\r\nجمله اى بسيار معروف است كه مىگويد : لكلّ شيء آفة و للعلم آفات .\r\n( براى هر چيز آفتى است و براى علم آفاتى . ) عوامل خشكيدن نهر علم در مغز و عوامل افسردگى ديگر ابعاد انسانى كه مانع از جريان و روييدن علم باشد ، بسيار فراوان است . لذا بقول حافظ :\r\n","description":"","footnote":"","page_name":" 265 ","page_number":265},
  {"content":"\r\n« فرصتى دان كه ز لب تا به دهان اين همه نيست » و اگر منظور از علم ، دانشهاى تحقيقى و جوشنده از منابع مغزى و روانى خود انسان بوده باشد ، نه اندوخته‌هاى تقليدى [ در موضوعات تحقيقى 
  ] ، پيشدستى و غنيمت شمردن فرصت براى بدست آوردن آن ، چنان ضرورتى دارد كه پيشدستى براى بدست آوردن حياتىترين عامل حيات . اين گونه علوم همان نفحات ربّانى است\r\nكه پيامبر اكرم صلَّى اللَّه عليه و آله و سلَّم دستور به غنيمت شمردن آنها فرموده است : ألا إنّ لربّكم فى أيّام دهركم نفحات ألا فتعرّضوا لها - ) *\r\n\r\nگفت پيغمبر كه نفحتهاى حقّ\r\nاندرين ايّام مىآرد سبق\r\nگوش و هش داريد اين اوقات را\r\nدر ربائيد اين چنين نفحات را\r\nنفحه اى آمد شما را ديد و رفت\r\nهر كه را مىخواست جان بخشيد و رفت\r\nنفحهء ديگر رسيد آگاه باش\r\nتا ازين هم وا نمانى خواجه تاش\r\n\r\nمخصوصا عشق به واقع يا بى با نظر به برتر بودن آن از سوداگريهاى مال و جاه و مقام ، بيش از ديگر عشقها و علاقه‌ها در معرض افسردگى و فروكش كردن است ، تا آن گاه كه در اعماق جان نفوذ كند و مفسّر هدف و فلسفهء زندگى تلقّى شود .\r\nدر اين صورت است كه خشكيدن ، راهى به ريشه و شاخه و به چشمه سار علم نخواهد داشت ، زيرا وصل به درياى بيكران علم الهى است .\r\n\r\nقطرهء دانش كه بخشيدى ز پيش\r\nمتّصل گردان به درياهاى خويش\r\n\r\nو مسألت مىنمايم كه :\r\n\r\nقطرهء علم است اندر جان من\r\nوا رهانش از هوى و ز خاك تن\r\n\r\nاحتمال ديگرى مىرود كه منظور ، خشكيدن ريشه‌ها يا ساقه‌ها و شاخه‌ها و يا چشمه سارهاى علم در امتداد تاريخ باشد ، يعنى پيشدستى كنيد به فراگيرى علوم مفيد به حال انسانها ، پيش از آنكه جريان علم مبدّل به ركود گردد .\r\nبيائيد در اين جريان اسف انگيز دقّت لازم را داشته باشيم كه مدّتهاى طولانى است\r\n","description":"","footnote":"","page_name":" 266 ","page_number":266},
  {"content":"\r\nكه سودجويان و قدرت پرستان بدنبال شناخت و استثمار مطلق از طبيعت براى تحصيل منافع و سلطه گرى بر انسانها ، به تكاپو افتاده و خود انسان را رها ساخته‌اند ، بطورى كه گوئى اصلا انسانى در اين كرهء خاكى وجود نداشته و ندارد و بهترين دليل اين ادّعا ، كتابهاى فراوانى است كه پيرامون همين موضوع مانند انسان موجود ناشناخته در متمدّنترين كشورها [ باصطلاح 
  ] نوشته و منتشر شده و با استقبال بسيار گرم خوانندگان روبرو شده است . در نتيجهء رها سازى انسان به حال خود بلكه تحريك او به رها شدن از اصول و معانى و غرق شدن در مصرف ، علوم انسانى هم كه بازگو كنندهء مسائل عالى « انسان آن چنان كه هست » و « انسان آن چنان كه بايد » است ، رو به تنزّل و پژمردگى و بالاخره رو به خشكيدن رفته است . شگفتآور اينست كه عدّه اى از طلايه داران ركود علم ، قيافه اى فريبنده با مشخّصات علمى به خود گرفته ، مفيدترين بلكه ضرورىترين دانستنيهاى انسانى را متّهم به فلسفه و مخصوصا نوع متافيزيك آن نموده و آنها را از ديدگاه تشنگان معرفت ، ناپديد مىسازند اين مدّعيان نه معناى علم را مىدانند و نه اطَّلاعى از فلسفه و حكمت دارند و نه بينشى در بارهء دو عالم فيزيك و متافيزيك .\r\nدر يك جلسه اى كه براى بزرگداشت يكى از صاحبنظران دانش روانپزشكى و روانشناسى در تهران در سالن بيمارستان روز به تشكيل يافته بود و عدّهء زيادى از اساتيد اين دو علم آمده بودند ، پس از تعظيم و بيان ضرورت علم و بررسىهاى علمى در واقعيابى كه حتّى به نظر بعضى از اساتيد حاضر در همان جلسه ، اين جانب در بيان مزبور و تمجيد از مقام علم و عالم افراط كرده بودم ، با كمال احترام بمقام شامخ علم و عالم ، گفتم : آقايان اساتيد ، بعضى از فضلاى معاصر نقل كرده‌اند كه تاكنون در حدود شصت دليل براى تجرّد نفس از طرف دانشمندان و فلاسفه اقامه شده است كه اين جانب امروزه چهارده دليل از آنها را بطور مختصر در اين سخنرانى مطرح خواهم كرد .\r\nآيا براى يك دانشمند ، موضوعى كه نقطهء مركزى همهء تفكَّرات و تحقيقات او است ( نفس ، روان ، خود ، من ، شخصيّت ) كه منظور همان مدير درونى است ، نبايد بطور همه جانبه مورد بررسى قرار بگيرد و آيا نبايد شصت دليل براى اثبات تجرّد نفس را يكايك با تحقيق و دقّت كامل مورد بررسى قرار بدهد اگر كسى بگويد : من حقيقتى بعنوان نفس مجرّد در درون انسانها سراغ ندارم آيا نبايد از عهدهء ابطال شصت دليل\r\n","description":"","footnote":"","page_name":" 267 ","page_number":267},
  {"content":"\r\nبطور كامل برآيد چه دستور سازنده ايست كه امير المؤمنين عليه السّلام فرموده‌اند : پيش از آنكه علم از روئيدن باز بايستد ، براى فراگيرى آن پيشدستى كنيد .\r\nتاكنون دو احتمال در تفسير اين جمله متذكَّر شديم و مطالعه كنندهء محترم مىتواند معانى ديگرى را هم براى جملهء مزبور در نظر بگيرد .\r\n49 ، 50 - و انهوا عن المنكر و تناهوا عنه ، فإنّما أمرتم بالنّهى بعد التّناهى ( و مردم را از كار زشت نهى كنيد و خود نيز از آن دور شويد ، زيرا جز اين نيست كه شما مأمور شده‌ايد به نهى كردن مردم ، پس از آنكه خود از ارتكاب امور زشت اجتناب كنيد . )\r\n\r\nپيكان به تير جا كند آن گاه بر نشان\r\nپند و اندرز دروغگويان در بارهء قبائح دروغگوئى و داد و بيداد مىگساران پيرامون زشتىهاى شرابخوارى حماسه سرائى سربازى كه از روى تقصير در جبهه از دشمن شكست خورده است ، در بارهء شجاعت و دفاع از ميهن سخنورى بسيار فصيح در بارهء مضرّات مواد مخدّر ، با اعتياد و ارتكاب به آنها اشتغال به راهزنى ارواح ساده لوحان بوسيلهء بيان مفاسد راهزنى سخن گفتن مرتكب مدّاحى دروغين حتّى مانند سحبان بن وائل در بارهء وقاحت مدّاحى و چاپلوسى و تأديب مردم جامعه با اشعارى مانند اشعار ابو العلاى معرّى براى اجتناب از تناقض گوئى و ارتكاب آن و نهى كردن مردم از فرو رفتن در گل بسيار چسبان عشق مجازى با فرو رفتن در آن همان مقدار مسخره و بىاثر است كه عقرب و مار و افعى جانوران را دور خود جمع كنند و در بارهء مضرّات نيش زدن افاضه فرمايند ما هرگز نبايد علَّت اين را كه چرا كتابهاى اخلاقى به قدر ديگر نوشته‌ها در انسانها اثر بوجود نمىآورند ، به گردن خود آن كتابها بيندازيم .\r\nكتاب ، كتاب است و ممكن است داراى عاليترين محتويات بوده باشد . آنچه كه بايد مورد دقّت واقع شود ، اينست كه گوينده كيست و نويسنده كدام است ممكن است شما بگوئيد : اين قاعده ثابت شده است كه :\r\n","description":"","footnote":"","page_name":" 268 ","page_number":268},
  {"content":"\r\nأنظر إلى ما قال لا إلى من قال .\r\n( بنگر به آن چه كه گفته است نه به كسى كه آن را گفته است . ) آرى ، اين قاعده صحيح است ولى در بارهء واقعيّاتى است كه شخصيّت گوينده تأثيرى در آنها نداشته باشد ، و امّا در آن واقعيّات كه عمل و عدم عمل گوينده در آنها مؤثّر باشد ، قطعى است كه مرتكب يك زشتى نمىتواند مردم را از آن زشتى دور بسازد ، مگر اين كه فرد يا جامعه اى كه مضرّات كار زشتى را از يك انسان مرتكب زشتىها مىشنود ، آن قدرت فرهنگى را داشته باشد كه بتواند شخصيّت را از سخنش تفكيك نمايد . ولى چنين افراد و جامعه اى بقدرى در اقلَّيّتاند كه نمىتوانند ملاك قاعده بوده باشند .\r\n","description":"","footnote":"","page_name":" 269 ","page_number":269},
  {"content":"\r\n\r\n106 - و من خطبة له عليه السلام و فيها يبين فضل الاسلامو يذكر الرسول الكريمثم يلوم أصحابه\r\nدين الاسلام\r\nالحمد للَّه الَّذي شرع الإسلامفسهّل شرائعه لمن ورده ، و أعزّ أركانه على من غالبه ، فجعله أمنا لمن علقه ، و سلما لمن دخله ، و برهانا لمن تكلَّم به ، و شاهدا لمن خاصم عنه ، و نورا لمن استضاء به ، و فهما لمن عقل ، و لبّا لمن تدبّر ، و آية لمن توسّم ، و تبصرة لمن عزم ، و عبرة لمن اتّعظ ، و نجاة لمن صدّق ، و ثقة لمن توكَّل ، و راحة لمن فوّض ، و جنّة لمن صبر . فهو أبلج المناهج و أوضح الولائج ، مشرف المنار ، مشرق الجوادّ ، مضيء المصابيح ، كريم المضمار ، رفيع الغاية ، جامع الحلبة ، متنافس السّبقة ، شريف الفرسان . التّصديق منهاجه ، و الصّالحات مناره ، و الموت غايته ، و الدّنيا مضماره ، و القيامة حلبته ، و الجنّة سبقته .\r\nو منها في ذكر النبي صلى اللَّه عليه و آله و سلَّم حتّى أورى قبسا لقابس ، و أنار علما لحابس فهو أمينك المأمون ، و شهيدك يوم الدّين ، و بعيثك نعمة\r\n","description":"","footnote":"","page_name":" 270 ","page_number":270},
  {"content":"\r\nو رسولك بالحقّ رحمة . اللَّهم اقسم له مقسما من عدلك ، و اجزه مضعّفات الخير من فضلك . اللَّهمّ أعل على بناء البانين بناءه و أكرم لديك نزله ، و شرّف عندك منزله ، و آته الوسيلة ، و أعطه السّناء و الفضيلة ، و احشرنا في زمرته غير خزايا ، و لا نادمين ، و لا ناكبين ، و لا ناكثين ، و لا ضالَّين ، و لا مضلَّين ، و لا مفتونين . قال الشريف : و قد مضى هذا الكلام فيما تقدم ، إلا أننا كررناه هاهنا لما في الروايتين من الاختلاف . و منها في خطاب اصحابه و قد بلغتم من كرامة اللَّه تعالى لكم منزلة تكرم بها إماؤكم ، و توصل بها جيرانكم ، و يعظَّمكم من لا فضل لكم عليه ، و لا يد لكم عنده ، و يهابكم من لا يخاف لكم سطوة ، و لا لكم عليه إمرة . و قد ترون عهود اللَّه منقوضة فلا تغضبون و أنتم لنقض ذمم آبائكم تأنفون و كانت أمور اللَّه عليكم ترد ، و عنكم تصدر ، و إليكم ترجع ، فمكَّنتم الظَّلمة من منزلتكم ، و ألقيتم إليهم أزمّتكم ، و أسلمتم أمور اللَّه في أيديهم ، يعملون بالشّبهات ، و يسيرون في الشّهوات ، و ايم اللَّه ، لو فرّقوكم تحت كلّ كوكب ، لجمعكم اللَّه لشرّ يوم لهم\r\n","description":"","footnote":"","page_name":" 271 ","page_number":271},
  {"content":"\r\n\r\nترجمهء خطبهء صد و ششم\r\nو در اين خطبه فضيلت اسلام را توضيح مىدهدو ذكرى از پيامبر اكرم صلَّى اللَّه عليه و آله مىفرمايدو سپس اصحاب خود را توبيخ مىنمايد .\r\nسپاس مر خداى را است كه شرع اسلام را بنا نهادو قوانين آن را براى كسى كه وارد شود تسهيل نمودو اركان اسلام را در برابر كسى كه در صدد غلبه بر آن برآيد عزيز ( شكست ناپذير ) ساختو براى كسى كه خود را به آن وصل نمود موجب ايمنى قرار دادو براى كسى كه در آن داخل گشت عامل صلح و صفاو برهان براى كسى كه با اسلام سخن گفتو شاهدى براى كسى كه در بارهء آن با ديگران به احتجاج پرداخت خداوند اسلام را نورى براى كسى كه طلب روشنائى از آن نمود قرار دادو فهمى براى كسى كه تعقّل ورزيدو مغزى براى آن كس كه انديشيدو علامت براى كسى كه فراست و فهم لطيف به كار بردو بينائى براى انسانى كه داراى عزم و تصميم [ براى خيرات 
  ] استو عبرت براى كسى كه پند بپذيردو نجات براى تصديق كننده و اطمينان براى كسى كه توكَّل كندو راحتى براى كسى كه همهء امور خود را به خدا بسپارد و سپر براى كسى كه شكيبا باشدپس راههاى اسلام روشنترين راههاو مدخلهاى آن واضحترين مدخلها استمنار مشغل گاه آن بلندترين مشعل گاهها استجادّه‌هاى آن درخشانچراغهاى آن فروزان استميدان تكاپويش با كرامتداراى غايتى رفيعو وسائل جامع براى سبقت [ در تكاپو براى كمال 
  ] جايزه [ پاداش سبقت 
  ] در آن مورد رقابت شديدسوارانش شريف . راه راست اسلام تصديق اصول اوّليّهء آن است و اعمال صالحه منار ( مشعل گاه ) آنستو مرگ پايان گرفتارىهاى مسلمان است\r\n","description":"","footnote":"","page_name":" 272 ","page_number":272},
  {"content":"\r\nو دنيا ميدان مسابقهء اوو قيامت موقع اجتماع همهء وسائل مسابقهء اوو بهشت پاداشش و از جملهء اين خطبه است در ذكر پيامبر اكرم صلَّى اللَّه عليه و آله و سلَّم .\r\nتا آن گاه كه پيامبر اكرم صلَّى اللَّه عليه و آله و سلَّم شعله اى از انوار دين مقدّس اسلام را براى طالب و گيرندهء نور برافروختو علامت ارشاد براى كسى كه در حيرت و ضلالت متوقّف شده است روشن ساخت [ بار پروردگارا ، 
  ] آن پيامبر ، امين و مأمون توو شاهد تو در روز قيامتو مبعوث از جانب تست كه نعمتى براى جهانيان استو رسول بر حقّ تو كه رحمتى است براى عالميانخداوندا ، از عدالت خود براى آن بزرگوار حظَّى وافر عطا فرماو پاداشى از خير فراوان فضل خود به آن صاحب رسالت عنايت فرماخداوندا ، بناى او را بالاتر از بناى همهء بنا كنندگان قرار بده و او را با بهترين الطاف ميزبانى در بارگاهت اكرام بفرما و مقام و منزلت او را شريف بگردانوسيله براى او عنايت فرماو از عظمت و فضيلت برخوردارش بسازو ما را در گروه او محشور فرما ، بدون ابتلاء به رسوايى و بدون گرفتارى به ندامتو انحرافو عهد شكنىو گمراهىو گمراه - كنندگىو غوطه ورى در فتنه‌ها محشور بفرما .\r\nشريف رضى گفته است : اين سخن در خطبه‌هاى گذشته آمده استو ما به جهت وجود اختلاف در روايات بار دوم در اينجا آورديم .\r\nو از اين خطبه است خطاب به يارانش و شما از كرامت خداوند متعال به درجه اى رسيده‌ايد كه [ حتّى 
  ] كنيزهاى شما بدان جهت اكرام ميشوندو همسايگان شما احترام و مورد تعلَّق قرار مىگيرندو كسانى شما را تعظيم ميكنند كه شما بر آنان برترى نداريدو هيچگونه نعمتى از شما براى آنان نرسيده استو هيبتى از شما در دلهاى كسانى نشسته است كه ترسى از قدرت شما ندارندو حاكميّتى از شما براى آنان وجود نداردو شما مىبينيد كه عهدهاى خداوندى شكسته مىشود و شما غضبى نمىكنيددر حالى كه شما از شكستن\r\n","description":"","footnote":"","page_name":" 273 ","page_number":273},
  {"content":"\r\nعهد پدرانتان استنكاف و امتناع مىورزيددر گذشته امور خداوندى بر شما وارد مىگشتو از شما صادر مىشدو بسوى شما رجوع مىنموداكنون ستمكاران را بمقام و منزلت خود مسلَّط ساختيدو عنانهاى خود را در اختيار آنان گذاشتيد و امور الهى را بدست آنان سپرديدآنان عمل به شبهه‌ها مىكنندو در شهوات حركت مىنمايندو سوگند به خدا ، اگر آنان شما را در زير همهء ستارگان پراكنده بسازندخداوند شما را جمع خواهد كرد ، براى بدترين روزى كه براى آنان فرا خواهد رسيد .\r\n","description":"","footnote":"","page_name":" 274 ","page_number":274},
  {"content":"\r\n\r\nتفسير عمومى خطبهء صد و ششم\r\n4 ، 6 - الحمد للَّه الَّذى شرع الإسلام فسهّل شرائعه لمن ورده ، و أعزّ أركانه على من غالبه ( سپاس مر خداى را است كه شرع اسلام را بنا نهاد و قوانين آن را براى كسى كه بر آن وارد شود تسهيل نمود ، و اركان اسلام را در برابر كسى كه در صدد غلبه بر آن برآيد عزيز ( شكست ناپذير ) ساخت . )\r\n\r\nاسلام آن دين جاودانى است كه همهء قوانينش قابل پذيرش و عمل و اركانش محكمتر و با عظمتتر از آن است كه دست تخريب ويرانگران به آن برسد .\r\nهمهء منابع چهارگانهء اسلام ( قرآن ، سنّت ، عقل و اجماع ) با كمال صراحت و قاطعيّت - تكليف ما لا يطاق .\r\n( تكليف ما فوق طاقت . ) را\r\n","description":"","footnote":"","page_name":" 275 ","page_number":275},
  {"content":"\r\nاز انسانها نفى كرده‌اند . قرآن مجيد با بيانات مختلفى اين اصل را كه مبناى اسلام بر سهولت و حدّ مقدور استوار است ، گوشزد فرموده است از آن جمله : * ( لا يُكَلِّفُ الله نَفْساً إِلَّا وُسْعَها ) * . ( 1 ) \r\n( خداوند هيچ كسى را بجز در حدّ مقدورش مكلَّف نمىسازد . ) * ( لا نُكَلِّفُ نَفْساً إِلَّا وُسْعَها ) * . ( 2 ) \r\n( ما مكلَّف نمىسازيم كسى را مگر در حدّ مقدورش . ) اين مضمون در سورهء الأعراف آيهء 42 و المؤمنون آيهء 62 و الطَّلاق آيهء 7 و البقرة آيهء 233 نيز آمده است .\r\n* ( ما يُرِيدُ الله لِيَجْعَلَ عَلَيْكُمْ مِنْ حَرَجٍ ) * . ( 3 ) \r\n( خداوند نمىخواهد براى شما تكليف موجب مشقّت مقرّر بدارد . ) * ( وَجاهِدُوا فِي الله حَقَّ جِهادِه هُوَ اجْتَباكُمْ ) * . ( 4 ) \r\n( و خداوند براى شما در دين مشقّتى قرار نداده است . ) اين مضمون در موارد مخصوصى از آيات قرآنى نيز آمده است مانند : * ( لَيْسَ عَلَى الأَعْمى حَرَجٌ ) * . ( 5 ) \r\n( نيست براى نابينا مشقّتى . ) و بدانجهت كه علَّت عدم جعل ، فوق طاقت بودن تكليف است ، لذا مىتوان گفت آيات مزبوره در حقيقت بيان يك يا چند مصداق حكم كلَّى مىباشد .\r\nاما دلالت سنّت بر سهولت شريعت اسلام ، به جهت رواياتى است متعدّد و معتبر به اين مضمون كه :\r\n","description":"","footnote":" ( 1 ) البقرة آيهء 286 .  ( 2 ) الأنعام آيهء 152 .  ( 3 ) المائده آيهء 6 .  ( 4 ) الحجّ آيهء 78 .  ( 5 ) الفتح آيهء 17 . ","page_name":" 276 ","page_number":276},
  {"content":"\r\nإنّ شريعتنا سهلة سمحة .\r\n( شريعت ما سهل و آسان است . )\r\nدر باب اقتصاد در عبادت اين روايت را محمّد بن يحيى از احمد بن محمّد بن عيسى از محمّد بن سنان از ابى الجارود از ابو جعفر ( امام محمّد باقر ) عليه السّلام نقل كرده است كه : قال رسول اللَّه صلَّى اللَّه عليه و آله و سلَّم : إنّ هذا الدّين متين فأوغلوا فيه برفق و لا تكرهوا عبادة اللَّه إلى عباد اللَّه فتكونوا كالرّاكب المنبتّ الَّذى لا سفرا قطع و لا ظهرا أبقى . ( 1 ) \r\n( رسول خدا صلَّى اللَّه عليه و آله و سلَّم فرمود : اين دين ( اسلام ) دينى است متين ، پس با نرمى و مدارا در آن داخل شويد و عبادت خداوندى را به بندگانش مورد اكراه ننماييد كه مانند سوارى عجول و سختگير باشيد كه نه سفرى پيمود و نه پشتى سالم براى مركب گذاشت . )\r\nعلىّ بن ابراهيم از پدرش و محمّد بن اسماعيل از فضل بن شاذان و همهء اين راويان از ابن ابى عمير از حفص بن البخترىّ از ابو عبد اللَّه امام جعفر بن محمّد صادق عليهما السّلام نقل كرده است كه آن حضرت فرمود : لا تكرهوا إلى أنفسكم العبادة . ( 2 ) \r\n( عبادت را براى خودتان كراهت بار ننماييد . ) در اين مضمون احاديث در منابع معتبر بطور فراوان آمده است . همچنين آن امور مباح ( جائز ) براى انسان كه موجب ضرر و حرج بر ديگران باشد ، از ديدگاه روايات و فقه اسلامى ممنوع است چنان كه در روايت بسيار معروف لا ضرر و لا ضرار\r\nاز پيامبر اكرم صلَّى اللَّه عليه و آله و سلَّم آمده است اين روايت را به ترتيب نقل محقّق بزرگ مرحوم شيخ مرتضى انصارى رحمة اللَّه عليه نقل مىكنيم :\r\n","description":"","footnote":" ( 1 ) الكافى - محمّد بن يعقوب كلينى ج 2 ص 86 چاپ تهران .  ( 2 ) مأخذ مزبور . ","page_name":" 277 ","page_number":277},
  {"content":"\r\nمنها ما اشتهر عنه صلَّى اللَّه عليه و آله فى قضيّة سمرة بن جندب و قد روى بألفاظ مختلفة . ففى موثّقة زرارة عن أبى جعفر عليه السّلام ) * إنّ سمرة بن جندب كان له عذق فى حايط لرجل من الأنصار و كان منزل الأنصارىّ بباب البستان و كان يمرّ إلى نخلته و لا يستأذن ، فكلَّمه الأنصارىّ أن يستأذن إذا جاء ، فأبى سمرة فجاء الأنصارىّ إلى رسول اللَّه صلَّى اللَّه عليه و آله فشكى إليه و خبّره بالخبر فأرسل إليه رسول اللَّه صلَّى اللَّه عليه و آله و أخبره بقول الأنصارىّ و ما شكاه و قال إذا أردت الدّخول فاستأذن ، فلمّا أبى ساومه حتّى بلغ به من الثّمن له ما شاء اللَّه فأبى أن يبيعه ، فقال لك بها عذق فى الجنّة فأبى أن يقبل ، فقال رسول اللَّه صلَّى اللَّه عليه و آله و سلَّم اذهب فاقلعها و ارم بها إليه فإنّه لا ضرر و لا ضرار و فى رواية الحذّاء عن أبى جعفر عليه السّلام نحو ذلك إلَّا أنّه قال لسمرة بعد الامتناع : ما أراك يا سمرة إلَّا مضارّا ، اذهب يا فلان فاقلعها و ارم بها وجهه . ( 1 ) \r\n( از آن رواياتى كه از پيامبر اكرم صلَّى اللَّه عليه و آله مشهور شده است روايتى است كه در داستان سمرة بن جندب آمده است . اين روايت با الفاظ مختلف نقل شده است . در موثّقهء زرارة از ابو جعفر ( امام محمّد باقر ) عليه السّلام آمده است كه سمرة بن جندب درخت خرمائى در باغ مردى از انصار داشت و خانهء مرد انصارى نزديك در باغ بود . سمرة وقتى كه به طرف نخل خود مىرفت از آن مرد انصارى اجازه نمىگرفت . مرد انصارى با سمرة در اين باره گفتگو كرد و از وى خواست موقعى كه مىآيد ، اجازه بگيرد . سمرة امتناع كرد . مرد انصارى نزد پيامبر اكرم صلَّى اللَّه عليه و آله و سلَّم آمد و از دست سمرة به او شكايت نمود و داستان را عرض كرد .\r\nرسول خدا صلَّى اللَّه عليه و آله و سلَّم كسى را نزد سمرة فرستاد و خبر و شكايت مرد انصارى را از دست وى متذكَّر شد و فرمود : وقتى كه خواستى بباغ وارد شوى از انصارى اجازه بگير . وقتى كه سمرة امتناع\r\n","description":"","footnote":" ( 1 ) رساله در قاعدهء نفى ضرر - محقّق بزرگ مرحوم شيخ مرتضى انصارى صفحهء 1 و صفحهء 367 از مجموع مكاسب و چند رسالهء ديگر . ","page_name":" 278 ","page_number":278},
  {"content":"\r\nكرد ، پيامبر اكرم صلَّى اللَّه عليه و آله و سلَّم درخت خرما يا شاخهء پرشكوفهء درخت خرماى او را در معرض فروش به مرد انصارى قرار داد و قيمت آن را تدريجا خيلى بالا برد . سمرة از فروش امتناع ورزيد ، پيامبر فرمود : [ چشم از اين درخت يا شاخه بپوش 
  ] عوض آن را در بهشت دريافت كن . باز سمرة از قبول پيشنهاد آن حضرت امتناع نمود . در اين هنگام رسول خدا صلَّى اللَّه عليه و آله و سلَّم به مرد انصارى فرمود : برو آن درخت يا شاخه را بكن و بسوى او بينداز ، زيرا [ در دين اسلام 
  ] ضرر و ضرار نيست .\r\nو در روايت حذّاء از ابو جعفر عليه السّلام نظير مطالب فوق آمده ، جز اين كه اين جملهء اضافى وجود دارد كه پس از آنكه سمرة از اجازه گرفتن امتناع ورزيد ، پيامبر اكرم فرمود : اى سمرة ، نمىبينم ترا مگر اين كه مىخواهى ضرر به غير وارد كنى ، برو اى فلان ( مرد انصارى ) آن درخت يا شاخه را بكن و آن را به روى سمرة بينداز . ) در مواردى ديگر اين قانون صريحا گوشزد شده است ، مانند شفعه كه در آخر روايت مربوط به آن ( روايت عقبة بن خالد از امام صادق عليه السّلام ) همين جملهء : لا ضرر و لا ضرار آمده است . ( 1 )  در بارهء قاعدهء لا ضرر و لا ضرار رساله‌هاى متعدّدى نوشته شده است از آن جمله رساله در قاعده لا ضرر از محقّق عاليمقام شريعت اصفهانى و قاعدهء لا ضرر از مرحوم محقّق عاليقدر ميرزا محمّد حسين غروى نائينى بقلم مرحوم محقّق بزرگوار آقا شيخ موسى خوانسارى و از آن جمله رساله ايست كه در كتاب منابع فقه از اين جانب چاپ شده است ، همچنين قاعدهء معروف : الضّرورات تبيح المحظورات .\r\n( ضرورتها ، ممنوعات را مجاز مىنمايد . ) نيز حكم مزبور را اثبات مىكند . البتّه اين قواعد ( لا ضرر ، لا جرح ، اباحهء ممنوعات در موقع ضرورتها ) تفاوتهائى با يكديگر دارند كه در كتب فقهى مورد تذكَّر قرار مىگيرد . امّا دلالت عقل ، بدانجهت كه عقل يكى از دلائل چهارگانهء احكام و تكاليف اسلامى است ، حكم آن در اين مورد بسيار با اهمّيّت است . در مباحث اصول و فقه به اتّفاق آراء همهء صاحبنظران ، قدرت ،\r\n","description":"","footnote":" ( 1 ) مأخذ مزبور صفحهء 2 ( 368 ) . ","page_name":" 279 ","page_number":279},
  {"content":"\r\nشرط عموم تكليف است و آنان تصريح مىكنند كه اين شرط ، شرط عقلى است ، نه قابل تخصيص است و نه قابل انتفاء . و مىتوان اين توضيح را اضافه كرد كه قبح تكليف به فوق قدرت در آن درجه از بداهت است كه نيازى به بحث و اثبات ندارد .\r\nامّا اجماع ، همين مقدار براى ثبوت اجماع كافيست كه بدانيم هر سه منبع معتبر اسلامى ( قرآن و سنّت و عقل ) در اثبات مشروط بودن تكليف به قدرت ، از ديدگاه همهء اصوليّون و فقهاء قطعى بوده و جاى هيچگونه ترديدى نيست . اگر چه اين گونه اجماعهائى كه مستند به مدارك آشكار و قابل مشاهدهء همه مىباشند ، حجّيّت تعبّدى اصطلاحى ندارند ، ولى مانند اجماع عقلاء بر يك امر است كه ذاتا مورد اهمّيّت در كاشفيّت مىباشد .\r\nامير المؤمنين عليه السّلام در جملات مورد تفسير مىفرمايد : اركان اين دين مقدّس را در برابر كسانى كه بخواهند با آن بمبارزه برخيزند ، عزيز و محكم و غير قابل شكست قرار داده است . شايد بتوان گفت : دين اسلام از آغاز ظهورش همواره با معارضه‌ها و مبارزه هائى كوچك و بزرگ و بدعت گزارىها و مكتب بافىهاى گوناگون مواجه بوده است و اگر با يك نظر دقيق اين جريان را پىگيرى كنيم ، خواهيم ديد كه هيچ برهه اى از زمان نبوده است كه اسلام با خصمى روبرو نشده باشد . با اين حال ، سهولت و خرد پسندانه و فطرى بودن اصول و عقائدش از يك طرف و سهولت و عقلانى بودن احكام و تكاليفش كه بر مبناى مصالح و مفاسد مادّى و معنوى انسانها مقرّر شده است ، ضامن دفاع نيرومند و جدّى اسلام از خود بوده و عامل گسترش آن در گذرگاه تاريخ گشته است . در قرون و اعصار گذشته گاهى مدّعيان دروغين نبوّت و گاهى مدّعيان ناآگاه علم پرستى و گاهى شهرت پرستانى كه براى بدست آوردن شهرت [ كه پستترين درجهء زبونى آدمى است 
  ] حاضرند حتّى وجود خود را هم منكر شوند و گاهى كسانى كه از روى حسادت يا ناآگاهى نمىتوانند عظمت پيشوايان الهى را هضم كنند و يا نيروى شهوت و مقام پرستى بر آنان چيره مىباشد ، در برابر اسلام عرض اندام نموده‌اند ، ولى همهء آن عرض اندامهاى عريض و طويل از حدّ - الفيل ، ما الفيل ، و ما أدراكَ ما الفيل ، له خرطوم طويل فيل ، چه فيلى تو چه مىدانى فيل چيست براى آن فيل خرطومى است دراز )\r\n","description":"","footnote":"","page_name":" 280 ","page_number":280},
  {"content":"\r\nتجاوز ننموده و در مقابل سورهء مباركهء فيل كه به تنهائى از نظر فصاحت الفاظ و بلاغت معنى در چند آيهء محدود مىتواند معجزه بودن قرآن را اثبات نمايد بمنزلهء هيچ است .\r\nشايد شما قرآن را مكرّر خوانده باشيد ، ولى يك بار هم با دقّت همه جانبه در فرهنگ آن سرزمين كه پيامبر در آن مبعوث شده و در آن دوران كه آن بزرگوار رسالت خود را ابلاغ فرموده است ، فقط بعنوان نمونهء بسيار كوچك در اين سورهء كوچك بينديشيد - * ( أَ لَمْ تَرَ كَيْفَ فَعَلَ رَبُّكَ بِأَصْحابِ الْفِيلِ ، أَ لَمْ يَجْعَلْ كَيْدَهُمْ فِي تَضْلِيلٍ . وَأَرْسَلَ عَلَيْهِمْ طَيْراً أَبابِيلَ . تَرْمِيهِمْ بِحِجارَةٍ مِنْ سِجِّيلٍ . فَجَعَلَهُمْ كَعَصْفٍ مَأْكُولٍ ) * . ( 1 ) \r\n( آيا نمىبينى پروردگار تو چه كرد با اصحاب فيل آيا حيله پردازى ، آنان را در گمراهى قرار نداد پروردگار تو پرندهء ابابيل را بر آنان فرستاد . سنگهايى از سجّيل را بر آنان باريدند . پس آنان را مانند برگ خورده شده [ يا جويده شده 
  ] محو نمود . ) آيا بىنظير بودن و اعجاز اين جملات با عظمت با كمترين آگاهى به لغت عربى و عظمت محتواى هر جمله مستقلَّا و عظمت مجموع جملات از حيث لفظ و و معنى اثبات نمىشود آيا اين جملات ، قابل مقايسه با آن جملات فوق كه گوينده براى خنداندن مردم مغموم و مهموم آنها را بيان نموده است مىباشد اگر چه سرتاسر نهج البلاغه اين فرزند عزيز قرآن مانند خود قرآن روشنگر عقائد و اصول و احكام و تكاليف اسلامى است كه هر خردمند آگاه مىتواند با توجّه لازم به آن دو ، شكست ناپذير بودن اركان اسلام را بپذيرد ، با اين حال ما مقدارى از اركان اسلام را براى اثبات شكست ناپذير بودن آن متذكَّر مىشويم : 1 - آيا اين ركن ( اصل ) شكست پذير است كه جهان هستى با اين نظم و آيات روشن نمىتواند خود به خود بوجود آمده و ضامن جريان قانونى شگفت انگيز خود باشد ، و اين كه با دقت در ماهيّت و مختصّات كائنات اين جهان ، هدف والائى در حركت مجموعى آن مشاهده مىشود ، مىتوان ترديد كرد نه هرگز ، مگر اين كه بخواهيم براى اشباع حسّ خودخواهى در اشكال علم نمائى و آزاد انديشى و شجاعت و دليرى ،\r\n","description":"","footnote":" ( 1 ) الفيل آيات 1 تا 5 . ","page_name":" 281 ","page_number":281},
  {"content":"\r\nبا كلماتى از قبيل : مادّه مطلق است ، ازلى ، ابدى ، ذاتى خود و ديگران را بفريبيم 2 - آيا اين ركن ( اصل ) شكست پذير است كه چنين جهانى بدون خداوند خالق و حكيم و توانا محال است و اگر كسى بخواهد وجود آن را انكار نمايد ، مجبور است به عدد موادّ و صور و روابط آنها با يكديگر در عرصهء جهان هستى ، خدايانى را تصوّر كند و اعتقاد به آنها پيدا نمايد يعنى يك خدا را رها كند و به خدايان بينهايت معتقد شود 3 - آيا اين ركن ( اصل ) شكست پذير است كه مىگويد : اين خدا بايد داراى همهء صفات كمال مانند علم ، قدرت ، عدل و اختيار . . . بوده باشد 4 - چگونه تصوّر مىرود كه ركن ( اصل ) نبوّت شكست بپذيرد با اين كه مىدانيم تكيهء انسانها به آداب و رسوم و فرهنگ و تعقّل خويشتن اگر دردى از آنان را در جامعه واقعا درمان نموده باشد ، دردهاى رنجآورترى را براى آنان بوجود آورده است .\r\nو بقول صائب تبريزى -\r\n\r\nز خنده روئى گردون فريب رحم مخور\r\nكه رخنه‌هاى قفس رخنهء رهائى نيست\r\n\r\nاين مطلبى است كه حتّى متفكَّرانى بزرگ در مغرب مانند و ايتهد پذيرفته‌اند كه از آغاز زندگى اجتماعى بشر تاكنون ، هر مكتبى كه براى تنظيم زندگى انسانها از طرف خود آنان اراءه شده است ، اگر دردى و نقصى را بر طرف كرده است ، نقص و دردهائى ديگر را براى آنان ارمغان آورده است . دليل بطلان تكيه بر عقل گرايى به معناى غربى آن ( راسيوناليسم ) وجود و افزايش دائمى ناگواريهاى جسمانى و روانى است كه با پيشرفت چشمگير در علوم و صنايع ، دامنگير انسانها شده است . و از طرف ديگر ، عقل نظرى محض بدون در نظر گرفتن احساسات برين فطرت و كمال گرايى انسانها چه كار مىتواند انجام بدهد [ جز اين كه با كمال متانت فقط به كار خود مشغول شود و به واقعيّات ما فوق خود تجاوز ننمايد 
  ] زيرا -\r\n\r\nعقل سر تيز است و ليكن پاى سست\r\nز ان كه دل ويران شده است و تن درست\r\n\r\nآيا چنين نيست كه هر چه زمان جلوتر مىرود ، روش ماكياولى در ادارهء اجتماع و طرز تفكَّرات هابس در انسان شناسى بيشتر تقويت مىشود قطعا چنين است . آن قدرت پرست خودخواه كه مىگويد : « ما بايد ارادهء خود را به ديگران تحميل كنيم » ( هيتلر ) آيا اين بيچاره كه نمايندهء همهء قدرت پرستان ديروز و امروز بوده است ، پرستندهء\r\n","description":"","footnote":"","page_name":" 282 ","page_number":282},
  {"content":"\r\nعقل نظرى جزئى و مخرّب دل و فطرت نبوده است فقط اصل شكست ناپذير نبوّت است كه مىتواند بشر را بجاى خود بنشاند و عقل و دل و فطرت او را به فعليّت برساند و قابل بهره بردارى بسازد . خلاصه ، تاكنون هيچ يك از مجموعه‌هاى قوانينى كه با تفكَّرات خود بشر براى حيات بشرى تدوين شده است ، نتوانسته است در پيش برد انسانها براى تعديل خودخواهى ، سودجوئى ، تنازع در بقا ، شهوت پرستى و تحقّق بخشيدن به عدالت و آزادى معقول اثرى داشته باشد . فقط اصل ( ركن ) نبوّت است كه مىتواند براى تعديل مزبور و تحقّق بخشيدن به عدالت و آزادى معقول قدم بردارد . اين ركن براى ادامه و تفسير خود نيازمند ركنى ديگر است كه امامت ( ادامهء رهبرى الهى جامعه ) ناميده مىشود .\r\nمضمون اين بيت :\r\n\r\nروزگار و چرخ و انجم سربسر بازيستى\r\nگرنه اين روز دراز دهر را فرداستى\r\n\r\nرا مورد دقّت قرار بدهيد . اين جانب در طول مطالعاتم اين مضمون را كه اگر روزى ( معادى ) نباشد كه در آن روز به مسؤوليّتها و اندوخته‌ها و اعمال انسان رسيدگى شود و اگر ابديّتى پشت سر اين روزها و شبهاى وابسته به مبادى و اصول نباشد ، دنيا بازيخانه و رقّاصخانه اى بيش نخواهد بود و هر كس دم از انسانيّت و ارزش و عدل و حقّ و آزادى بزند ، يا ضعيفى است بدبخت يا ريا كارى است مكَّار ، يا ماكياولى است كه از اين مفاهيم دامى ساخته و پيش پاى مردم ساده لوح انداخته است . در صورتى كه ارزشها و گذشت از لذائذ و احساس و انجام تكليف در ما فوق سودجوئىها و شرف و كمال و عشق حقيقى ، همهء اينها واقعيّاتى هستند كه با نظر به احكام عقل آگاه و وجدان و اصول عالى فرهنگى قابل قبول ، نمىتوان آنها را مورد ترديد قرار داد . و بديهى است كه پذيرش واقعيّات مزبور بدون وابستگى آنها به خداوند كمال بخش به هيچ دليلى مستند نمىباشد .\r\n6 - آيا اين ركن كه انسانها همگى حقّ حيات شايستهء انسانى را دارند ، شكست پذير است 7 - آيا اين كه اين دنيا جايگاه عبور است و خود ذاتا مطلوب مطلق نيست و\r\n","description":"","footnote":"","page_name":" 283 ","page_number":283},
  {"content":"\r\nجهان بهترين عرصه براى رشد و كمال است ، قابل اعتراض است 8 - آيا اين اصل اساسى كه اگر پاسخى صحيح به « چرا » ( در اين دنيا زندگى ميكنم ) بدست نياوريد ، هيچ « چگونه » اى براى شما در اين دنيا قابل تفسير و توجيه نخواهد بود ، قابل تزلزل است 9 - آيا اين اصل كه « اگر بخواهيد به نتيجه اى برسيد بايد كار و تلاش انجام بدهيد » ، مىتواند از بين برود 10 - آيا اين ركن محكم كه همهء انسانها بايد از حقّ آزادى و عدالت برخوردار باشند ، قابل اعتراض است 11 - آيا احتمال مىرود كه روزى فرا رسد كه آدميان بدون مراعات قانون زناشوئى براى لذّت زودگذر شهوترانى ، دروازهء ورود به عرصهء زندگى را ببازى بگيرند و سپس بگويند : هيچ كس مجاز نيست انسانى را از دروازهء خروج زندگى بيرون براند آيا اين يك مسخرهء شرم آور نيست كه دروازهء ورود بزندگى آزاد ، مطلق و باز باشد ولى دروازهء خروج ممنوع العبور تلقّى شود هرگز احتمال ندهيد كه روزى فرا رسد كه قانون زناشوئى لغو شود و آدمكشى ممنوع تلقّى گردد . اينست يكى از آن اركان اسلامى كه محال است حتّى يك روز قابل چشم پوشى بوده باشد . اين اركان اساسى را مورد دقّت قرار بدهيد كه ببينيم آيا ممكن است روزى انسانها چشم باز كنند و ببينند اين اركان از بين رفته‌اند 12 - علم و معرفت براى « حيات معقول بشرى » ضرورت دارد 13 - تساوى در برابر حقوق .\r\n14 - عمل به تعهّدها و پيمانها .\r\n15 - حفظ ارتباط با خدا بوسيلهء عبادات و ديگر تكاليف و دستورات الهى .\r\n16 - ذيحقّ تلقّى كردن انسانها در امتيازى كه بدست آورده مىشود . مثلا اكتشافى مفيد كه نصيب يك انسان مسلمان مىشود ، با داشتن حقّ اختصاص اولى ، انسانهاى جامعه را كه نياز به آن دارند ، داراى حقّ تلقّى مىكند و خود را واسطهء فيض خداوندى بر بندگانش ميداند . اين اشتراك در حقّ امتيازات ناشى از زور و جبر نيست ، بلكه يك مسلمان اين اشتراك را در « حيات معقول » از اعماق وجدانش درك مىكند .\r\n","description":"","footnote":"","page_name":" 284 ","page_number":284},
  {"content":"\r\n17 - ملاك ارزش يك انسان با بيدارى وجدان كار او در اين زندگانى تعيين مىگردد . ما در مباحث آينده بحثى مشروح در بارهء كار و وجدان كار و رابطهء آن با شخصيّت آدمى مطرح خواهيم نمود .\r\n18 - جامعه و افراد آن ، بايد ارزش كار هر كسى را پرداخت نمايند و به رضايت اضطرارى كارگر ( چه عضلانى و چه فكرى ) كفايت نكنند .\r\n19 - تأمين فرهنگ هدفدار و پويا براى افراد جامعه و آماده كردن وسائل انتقال آن به نسل آينده .\r\n20 - تأمين اقتصاد بارور و پويا حتّى آماده ساختن آن براى نسلهاى بعدى .\r\n21 - تنظيم و ترتيب كار عضلانى و فكرى براى افراد جامعه بطورى كه كارگران و كارمندان بتوانند به لذائذ و ضرورتهاى فكرى و روانى خود برسند و مبدّل به پيچ و مهره‌هاى ناآگاه و مجبور ماشينى نگردند . آيا اين اركان و ديگر احكام و تكاليف اسلامى كه بر اركان بيست و يك گانهء فوق استوارند ، قابل تزلزل و فرو ريختن مىباشند\r\n7 ، 12 - فجعله أمنا لمن علقه ، و سلما لمن دخله ، و برهانا لمن تكلَّم به ، و شاهدا لمن خاصم عنه ، و نورا لمن استضاء به ، و فهما لمن عقل . ( و براى كسى كه خود را به آن وصل نمود موجب ايمنى قرار داد و براى كسى كه در آن داخل گشت عامل صلح و صفا ، و برهان براى كسى كه با اسلام سخن گفت و شاهد براى كسى كه در بارهء آن با ديگران به احتجاج پرداخت . خداوند اسلام را نورى براى كسى كه طلب روشنائى از آن نمود ، قرارداد و فهمى براى كسى كه تعقّل ورزيد . )\r\n","description":"","footnote":"","page_name":" 285 ","page_number":285},
  {"content":"\r\n\r\nاستناد مختصّات وارده در جملات امير المؤمنين عليه السّلام به اسلام قطعى است .\r\n1 - خداوند سبحان اسلام را عامل امن و آسايش قرار داد براى كسى كه خود را به آن وصل نمود . اين امن و آسايش معلول عمل به احكام و تكاليف اسلامى است كه در همهء اجزاء و پديده‌هاى زندگى آدمى ( كردار و انديشه و سخن و هرگونه حركات و سكنات ) وجود دارد ، يعنى يك انسان مسلمان هرگز احساس گسيختگى از مبدأ آفرينش و واضع قوانين دو قلمرو انسان و جهان نمىنمايد . اين كه پيشوايان اسلام فرياد مىزنند : جهان هستى بارگاه خدا است يا جهان هستى رصدگاهى براى نظاره و انجذاب به بينهايت است ، پرمعناتر از آنست كه ما اين گونه جملات را ذوقيّات ادبى تلقّى كنيم و لحظاتى با ذكر آنها دل خوش بداريم . معناى اين جملات با توجّه به اين كه همهء اجزاء و پديده‌هاى زندگى در پرتو احكام و تكاليف الهى ، مستند به قانون و اصل است ، به خوبى روشن مىشود . به همين جهت است كسى كه به اسلام پيوسته و در پرتو اين دين فطرى و عقلانى زندگى مىكند ، نه نگرانى دارد و نه اضطراب و تشويشى .\r\n2 - اسلام عامل صلح و صفا است براى كسى كه در آن داخل شود . احترام به صلح و صفا در اسلام مستند باحترام بسيار شديد بجان آدمى بلكه به جان هر جانداريست .\r\nبه همين جهت است كه اسلام نه تنها جنگ و رزم آورى را محكوم مىكند ، بلكه وارد ساختن ناچيزترين مزاحمت را بر جانهاى آدميان ممنوع مىنمايد ، مگر اين كه يك جاندار خواه حيوان به معناى عمومى آن باشد و خواه به معناى انسان ، در صدد تزاحم و وارد كردن آسيب غير مجاز بر جان جاندارى برآيد كه مطابق كمّيّت و كيفيّت آن آسيب ، مستحقّ كيفر خواهد بود .\r\n3 - اسلام براى كسى كه بخواهد بوسيلهء منطق عقائد و احكام آن سخنى بگويد ، برهانى است لازم الاتّباع . يعنى كسى كه در پرتو عقايد و مقرّرات اسلامى سخنى مىگويد و عملى انجام مىدهد و مىانديشد و هدفگيرى مىنمايد ، بر مبناى بيّنه و برهان انجام مىدهد ، مخصوصا با توجّه به اين كه اسلام براى اثبات هر ادّعائى مطالبهء دليل و برهان مىنمايد و مىگويد : * ( وَقالُوا لَنْ يَدْخُلَ الْجَنَّةَ إِلَّا مَنْ كانَ هُوداً أَوْ نَصارى تِلْكَ أَمانِيُّهُمْ ) *\r\n","description":"","footnote":"","page_name":" 286 ","page_number":286},
  {"content":"\r\n* ( قُلْ هاتُوا بُرْهانَكُمْ إِنْ كُنْتُمْ صادِقِينَ ) * ( 1 )  .\r\nبه آنان كه ادّعا ميكنند : كسى هرگز به بهشت داخل نخواهد شد مگر اين كه يهود يا نصرانى باشد ، اين خواسته‌هاى آنها است ، بگو به اين ادّعاى خود برهانتان را بياوريد اگر راستگويانيد . ) بالاتر از اين خداوند سبحان در موردى از آيات قرآنى مىفرمايد : * ( يا أَيُّهَا النَّاسُ قَدْ جاءَكُمْ بُرْهانٌ مِنْ رَبِّكُمْ ) * . ( 2 ) \r\n( اى مردم ، براى شما برهانى از پروردگارتان آمده است . ) ملاحظه مىشود كه خداوند متعال اصل دين اسلام يا قرآن را كه اساسىترين منبع اين دين مقدّس است ، برهان مىنامد . و اين نامگذارى اشاره بر اين است كه عقائد و دستورات اسلامى بقدرى روشن و محكم است كه گوئى سرتاسر آن ، برهان و دليل روشن و قطعى است .\r\n4 - اسلام شاهدى است براى كسى كه بخواهد در بارهء آن با ديگران به احتجاج بپردازد . اين مختصّ چهارم در حقيقت مختصّى محدودتر در برابر مختصّ سوم است كه توضيح داديم ، زيرا مختصّ سوم روشنائى و خرد پسندانه بودن اسلام را بطور عموم چه براى مسلمانان و چه براى غير مسلمانان تذكَّر مىدهد و در مختصّ چهارم عظمت قدرت دفاعى اسلام را در برابر غير مسلمانان مطرح مىفرمايد .\r\n5 - اسلام نورى است براى كسى كه بخواهد از اين دين مقدّس انسانى روشنائى بگيرد . چنان كه خداوند در شرط تأثير قرآن فرموده است : * ( وَنُنَزِّلُ مِنَ الْقُرْآنِ ما هُوَ شِفاءٌ وَرَحْمَةٌ لِلْمُؤْمِنِينَ ) * . ( 3 ) \r\n( و ما از قرآن مىفرستيم آنچه را كه براى مؤمنان شفا و رحمتى است . ) * ( ذلِكَ الْكِتابُ لا رَيْبَ فِيه . هُدىً لِلْمُتَّقِينَ ) * . ( 4 ) \r\n","description":"","footnote":" ( 1 ) البقرة آيهء 111 .  ( 2 ) النّساء آيهء 174 .  ( 3 ) الإسراء آيهء 82 .  ( 4 ) البقرة آيهء 3 . ","page_name":" 287 ","page_number":287},
  {"content":"\r\n( آن كتاب ( قرآن ) هيچ شكَّى در آن نيست . هدايت كننده ايست براى مردم با تقوى . ) اين مضمون كه وسائل هدايت و كمال و رشد براى كسى مفيد است كه در صدد قرار گرفتن در مسير هدايت براى انجذاب به رشد و كمال بوده باشد ، در مواردى از قرآن وارد شده است . معنايش اينست كه الطاف و عنايات خداوندى همان گونه كه هستى را با اراده اى كه دو حرف كن ( باش ) آن را ابراز نموده است ، بوجود آورده و بجريان انداخته است ، با كلمهء إرجع ( برگرد ) بسوى خدا و إنّا إليه راجعون هم انسانها را بسوى كمال دعوت فرموده است . در اين حركت پر معنا هر كسى و هر جامعه اى كه خود را آمادهء ديدن مىكند ، آن نور را كه واقعيّات را به او ارائه مىدهد ، خواهد ديد و آن وسيله را كه فعّاليّتهاى رو به گرديدن تكاملى را قابل تحقّق خواهد ساخت بدست خواهد آورد . در دو بيت زير دقّت فرمايد :\r\n\r\nتو درون چاه رفتستى ز كاخ\r\nچه گنه دارد جهانهاى فراخ\r\nمر رسن را نيست جرمى اى عنود\r\nچون تو را سوداى سر بالا نبود\r\n\r\n6 - اسلام عاليترين فهم و واقعيّات را براى فهميدن در اختيار كسى مىگذارد كه تعقّل نمايد . با نظر به اركان بيست و يك گانه كه در مبحث گذشته گفتيم اين مسأله هم اثبات مىشود كه همان گونه كه انسان با گرايش به اسلام و پذيرش عقائد و عمل به دستورات آن با عاليترين واقعيّات ارتباط برقرار مىكند ، به فهم برين كه عبارتست از دريافت عالىتر در بارهء واقعيّات نائل مىگردد . هر كسى كه از اين فهم برين محروم است ، در حقيقت از اشراف عالى بر واقعيّات محروم است . آرى ، امكان دارد كه انديشهء شما بقدرى قوىّ و نافذ باشد كه در معلومات خود كمترين خطائى را مرتكب نشويد . ممكن است حافظهء شما همان گنجايش حقيقى خود را كه مىتواند يك ميليون ميليارد واحد ثبت و حفظ نمايد ، به كار بيندازد و رقم مزبور را براى شما ذخيره كند .\r\nمانعى ديده نمىشود از اين كه نيروى تعقّل شما در حركت مطابق قوانين و اصول ثابت شده ، كار خود را در مسير حركت خود به خوبى انجام بدهد ، چنان كه قدرت تجسيم شما ممكن است در بارهء هر موضوع و قضيّه اى عاليترين تجسيم را كه عبارتست از موجود تلقّى كردن شيء معدوم و معدوم تلقّى كردن شيء موجود و فروع اين قضيّه ، انجام\r\n","description":"","footnote":"","page_name":" 288 ","page_number":288},
  {"content":"\r\nبدهد . ممكن است ارادهء شما بهترين اراده بوده و خود شما از هوش و فراست و كياست عالى برخوردار باشيد ، چنان كه مىتوانيد از نيرومندترين قدرت تجريد در كلَّيّات و مفاهيم و عمليّات رياضى بهره ور باشيد . آرى ، ممكن است همهء استعدادهاى عالى را در خود بفعليّت برسانيد ، ولى اگر از آن فهم برين كه فروغى خاصّ بر همهء فعّاليّتهاى استعدادها و نبوغها مىاندازد و آنها را داراى معنائى معقول و وابسته به آهنگ كلَّى هستى مىنمايد ، محروم باشيد ، اين فرض كه متأسّفانه اكثريّت قريب باتّفاق انسانها را در برميگيرد ، نتيجه اى جز برهم زدن مقدارى از اجزاء و روابط عالم طبيعت و جست و خيز و قرار دادن امتيازات بدست آورده در اختيار خود طبيعى خويش و ديگران نخواهد داشت .\r\n\r\nفهم برين و مختصّات آن\r\nاگر فهم برين ، گوش آدمى را به كار بيندازد ، آهنگ هستى را مىشنود .\r\nاگر چشمان آدمى را وادار به ديدن نمايد ، فروغ بسيار تابناك فوق طبيعت را كه در عرصهء طبيعت مىدرخشد در مىيابد و فقط در آن موقع است كه مىفهمد : آن صنم حلَّه پوش سوى بصر مىرود .\r\nاگر انديشه را آبيارى نمايد ، عالم هستى و هر چه را كه در آن است ، با برهان واضح درك مىنمايد و مىپذيرد .\r\nاگر اراده را همراهى كند ، جز براى تحريك خير و كمال بجريان نمىافتد . ممكن است شما بگوييد : با اين همه امتياز و عظمت كه در بارهء فهم برين شمرديد آيا مىتوانيد فهم برين را براى ما قابل فهم بسازيد مىگوئيم : آرى ، نه تنها شما مىتوانيد فهم برين را درك كنيد ، بلكه اگر واقعيّت آن را با خودخواهىها و آن قسمت از عوامل درك و دريافت كه فقط در اشباع خودخواهىها به كار مىافتد ، نپوشانيد ، با شنيدن اين دو كلمه ( فهم برين ) ، بديهىترين حقيقت را دريافت خواهيد كرد . حتما شما تاكنون حوادثى را در گذرگاه عمرتان حدس زده‌ايد و همان گونه كه حدس زده‌ايد ، واقع گشته است .\r\nو مسلَّم است كه در دريافتهاى حدسى ، تفكَّر منطقى با جريان قانونى در مغز انسان بوجود نمىآيد ، بلكه انسان واقعيّتى را با يك روشنائى خاصّ در مىيابد ، بدون عبور از مقدّمات قانونى لازم . نيز شما تاكنون بوسيلهء استشمام با واقعيّاتى ارتباط برقرار\r\n","description":"","footnote":"","page_name":" 289 ","page_number":289},
  {"content":"\r\nكرده‌ايد و اگر در خود شما اين نيرو وجود نداشته است ، در ديگران ديده يا شنيده‌ايد كه از نيروى استشمام برخوردارند ، مانند : استشمام بازرگانى ، استشمام قضائى ، استشمام مديريّت ، استشمام سياسى و نظامى و غير ذلك . مسلَّم است كه استشمام كه معناى لغوى آن عبارتست از بو بردن ( دريافت بو ) با هيچيك از پديده‌ها و جريانات ذهنى معمولى ، مانند انديشه و تخيّل و تعقّل و تداعى معانى و الهامات ، قابل تفسير و تعريف نمىباشد و با اين حال چنان كه وجود پديدهء حدس قابل ترديد نيست ، همچنين وجود پديدهء استشمام كه يكى از انواع دريافتهاى فوق منطقى رسمى مىباشد ، قابل شكّ و انكار نيست . بعضى از عرفا مانند مولوى ، آن مغز را كه نتواند آدمى را از راه استشمام برين بكوى كمال رهنمون شود ، مغز نمىدانند ، زيرا -\r\n\r\nبينى آن باشد كه او بوئى برد\r\nبوى او را جانب كويى برد\r\n\r\nمسلَّم است كه هيچ يك از حدس و استشمام هرگز بدون علَّت در مغز آدمى بروز نمىكند ، و حتما علَّتى بوجود مىآيد كه آن دو پديده در مغز آدمى پديدار مىگردند ، زيرا آن دو از قانون علَّيّت بر كنار نيستند . آنچه كه آن دو را از ديگر انواع درك و دريافت متمايز مىسازد ، اينست كه يا سرعت انتقال از مقدّمه به مقصد در هنگام حدس بقدرى زياد است كه انسان احساس نمىكند كه از مقدّمات متعدّدى عبور كرده و به نتيجه ( مقصد ) رسيده است و يا ممكن است خداوند متعال در مغز آدمى نيروئى قرار داده است كه بوسيلهء آن بدون حركت از مسير با ورود به مقدّمه يا دريافت آن ، مقصد را درمىيابد .\r\nامّا استشمام عبارتست از دريافت واقعيّتى مانند دريافت عينى آن ، از امورى كه مغزهاى معمولى نمىتوانند آن واقعيّت را از چنان امورى دريافت نمايند . نسبت فهم برين به مبادى و حقائق كلَّى عالم هستى ، نسبت حدس و استشمام است بواقعيّات معمولى كه آدمى در زندگى با آنها ارتباط برقرار مىكند . اين فهم برين فقط از معرفت مقرون به عمل بوجود مىآيد . ( 1 ) \r\n","description":"","footnote":" ( 1 ) حكيم سنائى مىگويد :\r\n\r\nاز خويشتن آزاد زى ، از هر بلائى شاد زى\r\nهر جا كه باشى راد زى ، چون يافتى از عشق شمّ\r\n\r\n","page_name":" 290 ","page_number":290},
  {"content":"\r\nدر منابع اسلامى كلماتى مانند نور و هدايت عالى ، بعنوان عامل فهم برين به كار رفته است ، مانند : * ( وَالَّذِينَ جاهَدُوا فِينا لَنَهْدِيَنَّهُمْ سُبُلَنا ) * . ( 1 ) \r\n( و كسانى كه در مسيرى كه ما معيّن كرده‌ايم مجاهدت مىورزند ، ما آنانرا براههاى خود هدايت مىكنيم . ) قطعى است كه اين هدايت بوسيلهء معرفتى والاتر از معلومات و معارف معمولى و رسمى بدست مىآيد ، زيرا خداوند سبحان عوامل علم و معرفت معمولى و رسمى را در اختيار همگان قرار داده است . آن معرفت و الا كه در نتيجهء مجاهدتها بوجود مىآيد و هدايت خداوندى را به ارمغان مىآورد ، همان فروغ فهم برين است كه تعبير نور هم در بارهء آن وارد شده است - از آن جمله : * ( الله نُورُ السَّماواتِ وَالأَرْضِ ) * . ( 2 ) \r\n( خداوند كسى را كه بخواهد ، بنور خود هدايت مىكند . ) و ترديدى نيست در اين كه هدايت تشريعى به معناى عامّ آن متعلَّق به همهء انسانها است ، و به همين دليل همهء انسانها مسئول و مكلَّفند . و معناى اين كه خداوند كسى را كه بخواهد به نور خود هدايت مىكند ، آن نيست كه خداوند بدون حكمت و علَّت ، مشيّت خود را بهدايت برخى از مردم به نور خود متعلَّق مىنمايد ، بلكه چنان كه در مباحث گذشته با نظر به مضامين آيات قرآنى و حكم عقل متذكَّر شده‌ايم ، مشيّت خود را به هدايت كسى متعلَّق مىنمايد كه خود را در مسير هدايت قرار داده و به تكاپو افتاده باشد ، مانند تعلَّق مشيّت ذات اقدس به گمراه ساختن كسى كه خود را در مسير گمراهى قرار داده است . خلاصه اين نور همان فروغ تابناك الهى است كه بر مغزها و دلهاى انسانهاى متعهّد واقعى مىافتد و باعث مىشود كه از همهء نمودهاى عالم هستى اعمّ از انسان و ديگر موجودات ، علاماتى براى واقعيّتهاى پشت پرده شهود مىنمايد . اين فروغ ربّانى\r\n","description":"","footnote":" ( 1 ) العنكبوت آيهء 69 .  ( 2 ) النور آيهء 35 . ","page_name":" 291 ","page_number":291},
  {"content":"\r\nدر آياتى متعدّد در قرآن مجيد آمده است . از آن جمله : البقرة آيهء 257 ، المائدهء آيات 15 و 16 و 44 و 66 ، الأعراف آيهء 157 ، ابراهيم آيات 1 و 5 ، النّور آيات 35 و 40 ، الأحزاب آيهء 43 ، الزّمر آيهء 22 ، الحديد آيات 9 و 28 ، الطَّلاق آيهء 11 ، الانعام آيهء 122 و الشّورى آيهء 52 .\r\nاين مضمون در بعضى از روايات آمده است كه : اتقوا المؤمن فإنّه ينظر بنور اللَّه .\r\n( بر حذر باشيد در بارهء مؤمن ، زيرا او با نور خداوندى مىنگرد . ) يعنى انسان با ايمان را مانند ديگران تلقّى نكنيد .\r\nو همچنين روايت بسيار معروف ) * العلم نور يقذفه اللَّه فى قلب من يشاء من عباده .\r\n( علم نورى است كه خداوند در دل هر كسى از بندگانش كه بخواهد مىتاباند . )\r\nنيز روايت مشهور كه مىگويد : من أخلص للَّه أربعين صباحا ، أجرى اللَّه الحكمة من قلبه على لسانه .\r\n( هر كسى كه چهل روز براى خدا اخلاص بورزد ، خداوند حكمت را از قلب او بر زبان او جارى مىكند . ) در سورهء الحجر آيهء 75 مىفرمايد : * ( إِنَّ فِي ذلِكَ لَآياتٍ لِلْمُتَوَسِّمِينَ ) * .\r\n( قطعا ، در داستان قوم لوط علاماتى است براى علامت شناسان . ) مقصود از ذلك ، خواه آثار عذابى باشد كه بر قوم لوط نازل شده و تا امروز باقى است و خواه مجموع جريانات آن داستان باشد ، براى هر انسان علامت شناس كه با فهم برين خود ، از علامات ظاهر ، پشت پرده‌هاى سطح ظاهرى را در مىيابد ، بيان طرق دريافتهاى عميق بوسيلهء فهم برين است .\r\n","description":"","footnote":"","page_name":" 292 ","page_number":292},
  {"content":"\r\n13 ، 20 - و لبّا لمن تدبّر ، و آية لمن توسّم ، و تبصرة لمن عزم ، و عبرة لمن اتّعظ ، و نجاة لمن صدّق ، و ثقة لمن توكَّل ، و راحة لمن فوّض ، و جنّة لمن صبر ( خداوند سبحان اسلام را مغزى قرار داد براى كسى كه انديشيد ، و علامت براى كسى كه فراست و فهم برين به كار انداخت ، و بينائى براى انسانى كه داراى عزم و تصميم [ براى خيرات 
  ] است ، و عبرت براى كسى كه پند بپذيرد ، و نجات براى تصديق كند ، و اطمينان براى كسى كه توكَّل كند ، و راحتى براى كسى كه همهء امور خود را به خدا بسپارد و سپر براى كسى كه شكيبا باشد . )\r\n\r\nتدبّر و علامت شناسى و بينائى و عبرت اندوزى و نجات و آرامش و راحت و نگهدارنده از حوادث ويرانگر ، صفات عاليه اى است كه اسلام به انسان مسلم مىدهد .\r\nمقدارى از صفات عاليه كه تعهّد واقعى به اسلام در انسان بوجود مىآورد ، در مبحث گذشته مطرح شد ، مقدارى ديگر از آنها ، در همين مبحث كه عنوان نموده‌ايم ، مشاهده مىشود . بدانجهت كه اساس صفات مورد بحث را در مبحث گذشته تحت عنوان فهم برين بررسى و تحقيق نموديم ، لذا در اين مورد به شرح و تفصيل آن نمىپردازيم . در اين مورد فقط بيك اصل مهمّ اشاره مىكنيم كه درك و پذيرش آن ، از ديدگاه معرفت در اسلام بسيار ضرورت دارد : اكثر صفات عاليه اى كه امير المؤمنين عليه السّلام در اين خطبه ، بانسانهاى مسلمان حقيقى نسبت مىدهد ، از مقولهء عوامل علم و درك و دريافت مىباشند مانند : 1 - برهان براى كسى كه بخواهد بر مبناى اسلام سخن بگويد .\r\n2 - شهادت براى كسى كه در برابر خصم بايستد .\r\n3 - نور براى كسى كه بخواهد از اسلام روشنائى بگيرد .\r\n4 - فهم برين براى كسى كه تعقّل كند .\r\n5 - مغز براى كسى كه بينديشد .\r\n","description":"","footnote":"","page_name":" 293 ","page_number":293},
  {"content":"\r\n6 - علاماتى براى علامت شناسان جهت دريافت باطن اشياء و حوادث .\r\n7 - بينائى براى صاحبان عزم و تصميم براى حركت و تكاپو در مسير رشد و هدف اعلاى زندگى .\r\n8 - عامل تجربه اندوزى براى كسى كه از واقعيّات « آن چنان كه هستند » و « آن چنان كه بايد باشند » عبرت و پند بگيرد .\r\n21 ، 30 - فهو أبلج المناهج ، و أوضح الولائج ، مشرف المنار ، مشرق الجوادّ ، مضيء المصابيح ، كريم المضمار ، رفيع الغاية ، جامع الحلبة ، متنافس السّبقة ، شريف الفرسان ( پس راههاى اسلام روشنترين راهها است ، و مدخلهاى آن واضحترين مدخلها است ، منار ( مشعل گاه ) آن بلندترين مشعل گاه‌ها است ، جادّه‌هاى آن درخشان ، چراغهاى آن فروزان است ، ميدان تكاپويش با كرامت ، داراى غايتى رفيع و وسائلى جامع براى سبقت [ در تكاپو براى كمال 
  ] جايزه [ پاداش سبقت 
  ] در آن ، مورد رقابت شديد ، سوارانش شريفاند . )\r\n\r\nچون اسلام داراى چنين مختصّاتست ، لذا باعث بوجود آمدن فهم برين و برهان روشن و نور و مغز فعّال مىباشد .\r\nدر حقيقت اوصاف عالى اسلام كه امير المؤمنين عليه السّلام در جملات مورد تفسير بيان فرموده است ، عوامل اصلى آن صفات والاى معرفتى و شخصيّتى است كه در مبحث قبلى مطرح شده است . به اين معنى : بدانجهت كه راه‌هاى اسلام روشنترين راهها است و طرق ورود به عقائد و تكاليف اين دين الهى واضحترين طرق است و مشعلهاى آن فروزانترين مشعلها است . . . در نتيجه هر كسى كه با صفاى دل و برخوردارى از خرد سليم در صدد شناخت و پذيرش اين دين مقدّس برآيد ، قطعى است كه براى سخن گفتن برهان محكم خواهد داشت و براى از بين بردن هر خصومت نابكارانه اى\r\n","description":"","footnote":"","page_name":" 294 ","page_number":294},
  {"content":"\r\nشاهد از آن خواهد آورد ، داراى نور درونى گشته و بمقام والاى فهم برين خواهد رسيد . اسلام انسانها را به هدف اعلا و غايت بسيار با عظمتى رهنمون مىگردد .\r\nاسلام مىگويد : چون مبدأ وجود انسانى عاليترين مبدأ است ، لذا غايت وجود او نيز عاليترين غايات مىباشد ، لذا اگر كسى بفهمد كه وجود او از كدامين مبدأ بجهان هستى سرازير شده است ، خواهد فهميد كه غايت و هدفى كه بايد بسوى آن حركت كند ، عاليترين غايات است . اين سخن حكيمانه را فراموش نكنيم كه : آنچه از بالا بوجود آمده است در پايين ختم نمىگردد و هرگز\r\nاين جملهء امير المؤمنين عليه السّلام را كه فرموده است : إن لم تعلم من أين جئت لا تعلم إلى أين تذهب .\r\n( اگر ندانسته باشى كه از كجا آمده اى نخواهى فهميد بكجا خواهى رفت . ) از لوح دل نزدائيم ، و براى اين كه مسافر بودن خود را در اين دنيا رو به كمال بفهميم ، بايد از مبدئى كه به راه افتاده‌ايم آگاهى داشته باشيم -\r\n\r\nدگر گفتى مسافر كيست در راه\r\nكسى كاو شد ز اصل خويش آگاه\r\n\r\nشيخ محمود شبسترى\r\nجائزهء حركت در « حيات معقول » اسلام ، با ارزشترين جائزه ايست كه عظمت آن فوق تصوّر ما انسانها است . اين جائزه همان غايت عليا و هدف اعلا است كه نيل به لقاء اللَّه در ايّام اللَّه در صقع رضوان اللَّه مىباشد .\r\n31 ، 36 - التّصديق منهاجه ، و الصّالحات مناره ، و الموت غايته ، و الدّنيا مضماره و القيامة حلبته ، و الجنّة سبقته . ( راه راست اسلام تصديق اصول اوّليّهء آن است و اعمال صالحه منار ( مشعل گاه ) آن است و مرگ پايان گرفتارىهاى مسلمانان است و دنيا ميدان مسابقهء او و قيامت موقع اجتماع همهء وسائل مسابقهء او و بهشت پاداشش . )\r\n","description":"","footnote":"","page_name":" 295 ","page_number":295},
  {"content":"\r\nتفسير اين جملات در مباحث گذشته آمده است . 37 ، 42 - و منها فى ذكر النّبىّ صلَّى اللَّه عليه و آله و سلَّم . و از جمله اين خطبه است در ذكر پيامبر اكرم صلَّى اللَّه عليه و آله و سلَّم .\r\nحتّى أورى قبسا لقابس ، و أنار علما لحابس ، فهو أمينك المأمون ، و شهيدك يوم الدّين ، و بعيثك نعمة و رسولك بالحقّ رحمة ( تا آن گاه كه پيامبر اكرم صلَّى اللَّه عليه و آله و سلَّم شعله اى از انوار مقدّس اسلام را براى طالب و گيرندهء نور برافروخت ، و علامت ارشاد براى كسى كه در حيرت و ضلالت متوقّف شده است ، روشن ساخت . [ بار الها 
  ] آن پيامبر ، امين و مأمون تو ، و شاهد تو است در روز قيامت ، و مبعوث از جانب تو كه نعمتى بر جهانيان است و رسول بر حقّ تو كه رحمتى است براى عالميان . )\r\n\r\nآن برگزيدهء خداوندى و مبعوث براى اتمام نعمت و رحمت عالميان فروغى الهى را براى عاشقان برافروخت .\r\nمحمّد مصطفى صلَّى اللَّه عليه و آله و سلَّم نور علم و معرفت به اصول و مبادى و غايات عالم هستى و به انسان بالخصوص در همهء آفاق جوامع انسانى برافروخت ، كه اگر خفّاش صفتان ظلمت پرست پرده روى چشمان خود و ديگران نمىكشيدند و مردم را به حال خود مىگذاشتند ، بدون ترديد امروز جوامع بشرى در انوار زندگى مىكردند نه در ظلمات متراكم . چه ظلمتى تاريكتر از اين كه براى بشر امروزى هيچ منطقى جز خود خواهى و هيچ رفتارى جز بر مبناى منفعت پرستى مطرح نيست . اگر اين ظلمت گرايى و ظلمت زايى را درست تحليل كنيم ، ريشه‌هاى آن را در جهل انسان به خويشتن خواهيم يافت كه اشاعهء آن در جوّ حيات انسانها عاليترين آرمانهاى قدرت پرستان خود كامه مىباشد . اگر بگذارند و زمينه را آماده كنند كه انسانها اطَّلاعى كافى از موجوديّت مادّى و معنوى خود بدست بياورند ، هرگز تن به ظلمتگرايى و ظلمت زائى نمىدهند و همواره بدنبال اشعّهء نورانى معرفت مىدوند . اين فطرت اصيل آدمى كه مبنايش بر معرفت گرايى استوار شده است ، نورگ را و نورزا است -\r\n","description":"","footnote":"","page_name":" 296 ","page_number":296},
  {"content":"\r\n\r\nنه شبم ، نه شب پرستم كه حديث خواب گويم\r\nچو غلام آفتابم همه ز آفتاب گويم\r\nگر هلالم ، گر بلالم مىدوم\r\nمقتدى بر آفتابت مىشوم\r\n\r\nدر آن هنگام كه واقعيّتى پس از گذشت زمانى در پشت پردهء جهل ، براى شما آشكار و معلوم مىگردد ، يعنى شما به آن واقعيّت علم پيدا مىكنيد ، به درون خود توجّه كنيد . اگر اين توجّه شما جدّى باشد ، احساس خواهيد كرد كه گمشده اى را پيدا كرده‌ايد ، نه اين كه يك شيء اضافى را بدست آورده‌ايد . و پس از پيدا كردن علم به يك واقعيّتى وقتى كه آن علم را از دست داديد ، مثلا واقعيّت معلوم را فراموش كرديد ، يا كشف شد كه علم شما از اوّل مخالف واقع بود ، احساس خواهيد كرد كه چيزى از موجوديّت شما سلب شده است ، نه اين كه يك چيز اضافى را از دست داده‌ايد . اين دو احساس حقيقى از يك مطلب فوق العاده با اهمّيّت بما خبر مىدهند كه عبارتست از : آن روح با عظمتى كه در انسان دميده شده است ، بذر آگاهى و معرفت به همهء اشياء در نهاد آن كاشته شده است ، لذا اگر بيك واقعيّتى علم پيدا كند ، در حقيقت آن بذر كاشته شده است كه روييده است و جزئى از ذات خود را بارور كرده است و اگر انسان به جهل خود ادامه بدهد يا پس از بدست آوردن علم بيك واقعيّتى آن را فراموش كند يا خلاف واقع بودن آن ، بر وى آشكار شود ، در حقيقت آن بذر كاشته شده است كه پوسيده است ، نه اين كه چيز اضافى را از دست داده باشد .\r\nسپس امير المؤمنين عليه السّلام با حالت ملكوتى نيايش به خدا عرض مىكند : [ بار الها 
  ] آن پيامبر گرامى ، امين و مأمون تست . در آيات قرآنى اين مضمون با اشكالى مختلف در موارد متعدّد آمده است باضافهء دليل قطعى عقلى كه مىگويد : احتمال كمترين خطا و خيانت در امر رسالت ، مانع از پذيرش رسالت آن صادق و مصدّق مىباشد . از جملهء مواردى كه خداوند متعال بر امانت پيامبر تصريح فرموده است ، آيه ايست كه مىفرمايد : * ( وَما يَنْطِقُ عَنِ الْهَوى . إِنْ هُوَ إِلَّا وَحْيٌ يُوحى ) * . ( 1 ) \r\n","description":"","footnote":" ( 1 ) النّجم آيات 3 و 4 . ","page_name":" 297 ","page_number":297},
  {"content":"\r\n( و آن پيامبر از روى هوى سخن نمىگويد . سخن او نيست جز وحيى كه به او نازل مىشود . ) و آن پيامبر عظيم الشّأن شاهد خداوندى است روز قيامت . براى بررسى اين جمله و جملات قبلى مراجعه فرماييد به مجلَّد يازدهم از صفحات 153 تا 167 . سپس امير المؤمنين عليه السّلام عرض مىكند : پيامبر اكرم براى افاضهء نعمت خداوندى بر مخلوقات مبعوث شده است . اين جمله باحتمال قوى اشاره به آيهء 3 از سورهء المائده است كه مىفرمايد : * ( حُرِّمَتْ عَلَيْكُمُ الْمَيْتَةُ وَالدَّمُ وَلَحْمُ الْخِنْزِيرِ وَما أُهِلَّ لِغَيْرِ الله . ) * ( امروز دين شما را براى شما تكميل و نعمت خود را براى شما اتمام و اسلام را براى دين [ جاودانى 
  ] شما راضى شدم . ) و چه نعمتى براى انسان بالاتر از بيرون آوردن او از ظلمت و وارد كردن او در نور و جملهء بعدى رحمت عامّه بودن پيامبر گرامى را بيان مىكند كه منطبق است بر آيهء شريفهء 107 از سورهء الانبياء - * ( وَما أَرْسَلْناكَ إِلَّا رَحْمَةً لِلْعالَمِينَ ) * .\r\n( و ما ترا نفرستاديم مگر رحمتى براى همهء عالميان . )\r\n44 ، 59 - اللَّهمّ اقسم له مقسما من عدلك ، و اجزه مضعّفات الخير من فضلك . اللَّهمّ أعل على بناء البانين بنائه و أكرم لديك نزله ، و شرّف عندك منزله ، و آته الوسيلة ، و أعطه النّساء و الفضيلة ، و احشرنا فى زمرته غير خزايا و لا نادمين ، و لا ناكبين ، و لا ناكثين ، و لا ضالَّين و لا مضلَّين ، و لا مفتونين قال الشّريف و قد مضى هذا الكلام فيما تقدّم ، إلَّا أنّنا كرّرناه هاهنا لما فى الرّوايتين من الاختلاف . ( خداوندا ، از عدالت خود براى آن بزرگوار حظَّى وافر عطا فرما ، و پاداشى از\r\n","description":"","footnote":"","page_name":" 298 ","page_number":298},
  {"content":"\r\nخير فراوان از فضل خود به آن صاحب رسالت عنايت فرما ، خداوندا ، بناى او را بالاتر از بناى بنا كنندگان قرار بده و او را از بهترين الطاف ميزبانى در بارگاهت اكرام بفرما ، و مقام و منزلت او را شريف بگردان ، وسيله براى او عنايت بفرما و از عظمت و فضيلت برخوردارش بساز ، و ما را در گروه او بدون ابتلاء به رسوايى و بدون گرفتارى به ندامت و انحراف و عهد شكنى و گمراهى و گمراه - كنندگى و غوطه ورى در فتنه‌ها محشور بفرما . ) شريف رضى گفته است : اين سخن در خطبه‌هاى گذشته آمده است و ما به جهت وجود اختلاف در روايات بار دوم در اينجا آورده‌ايم .\r\n\r\nبار پروردگارا ، در برابر تكاپوها و فداكارىهاى بيحدّ و كران كه پيامبر تو در ارشاد و توجيه بندگان تو بسوى خيرات و كمالات انجام داد ، او را از همهء كمالات و خيرات برخوردار بفرما .\r\nاين دعا و نيايش نورانى كه به خوبى صدق و صفاى محض دعا كننده را كشف مىكند و اتّصال روح بزرگ او را با ملكوت ، با كمال وضوح اثبات مىنمايد ، مطالب بسيار با اهمّيّتى را اثبات مىكند كه بايد به آنها توجّه داشت . از آن جمله :\r\n\r\nمطلب يكم ، محتويات خود جملات دعا است\r\nكه مقدارى از آنها بيان كنندهء صفات عاليهء رسول اكرم است : 1 - برفروزندهء نور .\r\n2 - نصب كنندهء علامت براى ارشاد حيرت زدگان وادى بلا تكليفى و گمشدگان بيابان خود كامگىها .\r\n3 - امين و مأمون در گرفتن و ابلاغ رسالت .\r\n4 - شاهد الهى در روز قيامت .\r\n5 - نعمتى براى جهانيان كه آنانرا از ظلمات خارج ساخته و وارد عالم نور نموده است .\r\n6 - رحمتى براى عالميان كه واسطهء فيض رحمت ربّانى بر بندگانش بوده است .\r\nامير المؤمنين عليه السّلام با ايمان كامل شش صفت با عظمت فوق را به پيامبر اكرم\r\n","description":"","footnote":"","page_name":" 299 ","page_number":299},
  {"content":"\r\nصلَّى اللَّه عليه و آله و سلَّم نسبت مىدهد كه هيچ يك از آنها در ديگر انسانها در آن حدّ كامل كه به آن بزرگوار نسبت داده است ، وجود ندارد .\r\n\r\nمطلب دوم - در حالت دعا و نيايش\r\nكه جدّىترين حالات روحى يك انسان الهى است ، همهء موجوديّت و سطوح روانى و روحى دعا كننده با كمال خلوص مانند لوحه اى بىاختيار تسليم نقّاش زبردست مطلق مىگردد و فقط عملى كه در آن حال از آن لوحه سر مىزند ، عبارتست از خواستن و التماس خطوط و اشكال و الوان نقش از نقّاش زبردست مطلق براى حيات مطلوب خويش . در اين حالت الهى محض ، هيچ چيزى از آن لوحهء تسليم شده در زير دست نقّاش جز تمام موجوديّت او ، نمودار نمىگردد ، لذا بايد گفت : هر كلمه اى كه دعا كننده اى مثل علىّ بن ابي طالب عليه السّلام در حال دعا بر زبان مىآورد بارقه اى از بوارق تمام موجوديّت او است . نه تخيّل را در آن راهى است و نه توهّم و ارادهء طبيعى محض را . بنا بر اين ، فرزند ابي طالب آن جدّىترين انسان و آگاه ترين فرد اولاد آدم عليه السّلام [ بعد از پيامبر اكرم 
  ] بر روى پردهء هستى و پشت پردهء آن ، با عظمتترين ايمان و محبّت معقول را به پيامبر عظيم الشّأن اسلام داشته است و او آن انسان كامل را در حدّ اعلاى كمال ممكن براى يك انسان الهى ، به خوبى شناخته و از اعماق قلب او را ستوده است .\r\nدر اينجا نكته اى بسيار جالب از ابن ابى الحديد شارح معروف نهج البلاغه ديده مىشود كه محقّق مرحوم هاشمى خوئى آن را متوجّه شده و مورد تذكَّر قرار داده است و ما نيز آن را با عبارات خود ابن ابى الحديد آورده و سپس آن را به فارسى ترجمه مىنمائيم : عبارات او چنين است : قلت : سألت النّقيب أبا جعفر رحمه اللَّه و كان منصفا بعيدا عن الهوى و العصبيّة فى هذا الموضع فقلت له : و قد وقفت على كلام الصّحابة و خطبهم فلم أر فيهم من يعظَّم رسول اللَّه صلَّى اللَّه عليه و آله تعظيم هذا الرّجل ، و لا يدعو كدعائه ، فإنّا قد وقفنا من « نهج البلاغة » و من غيره على فصول كثيرة مناسبة لهذا الفصل ، تدلّ على إجلال عظيم ، و تبجيل شديد منه لرسول اللَّه صلَّى اللَّه عليه و آله فقال : و من أين لغيره من - الصّحابة كلام مدوّن يتعلَّم منه كيفيّة ذكرهم للنّبىّ صلَّى اللَّه عليه و آله\r\n","description":"","footnote":"","page_name":" 300 ","page_number":300},
  {"content":"\r\nو هل وجد لهم إلَّا كلمات مبتدرة لا طائل تحتها . ثمّ قال : إنّ عليّا عليه السّلام كان قوىّ الإيمان برسول اللَّه صلَّى اللَّه عليه و آله و التّصديق له ، ثابت اليقين ، قاطعا بالأمر ، متحقّقا له و كان مع ذلك يحبّ رسول اللَّه صلَّى اللَّه عليه و آله لنسبته منه و تربيته له ، و اختصاصه به من دون أصحابه ، فشرفه له ، لأنّهما نفس واحدة فى جسمين ، الأب واحد ، و الدّار واحدة و الأخلاق متناسبة ، فإذا عظَّمه فقد عظَّم نفسه ، فإذا دعا إليه فقد دعا إلى نفسه و لقد كان يودّ أن تطبّق دعوة الإسلام مشارق الأرض و مغاربها ، لأنّ جمال ذلك لاحق به و عائد عليه ، فكيف لا يعظَّمه و يبجّله و يجتهد فى إعلاء كلمته .\r\nفقلت له : قد كنت اليوم أنا و جعفر بن مكىّ الشّاعر نتجاذب هذا الحديث فقال جعفر : لم ينصر رسول اللَّه صلَّى اللَّه عليه و آله نصرة أبى طالب و بنيه له ، أمّا أبو طالب فكفّله و ربّاه ثمّ حماه من قريش عند إظهار الدّعوة ، بعد إصفاقهم و إطباقهم على قتله ، و أمّا ابنه جعفر فهاجر بجماعة من المسلمين إلى أرض الحبشة فنشر دعوته بها ، و أمّا علىّ فإنّه أقام عماد الملَّة بالمدينة . ثمّ لم يمن أحد من القتل و الهوان و التّشريد بما منى به بنو أبى طالب ، أمّا جعفر فقتل يوم مؤتة و أمّا علىّ فقتل بالكوفة بعد أن شرب نقيع الحنظل ، و تمنّى الموت ، و لو تأخّر قتل ابن ملجم له لمات أسفا و كمدا ، ثمّ قتل ابناه بالسّمّ و السّيف و قتل بنوه الباقون مع أخيهم بالطَّفّ و حملت نساؤهم على الأقتاب سبايا إلى الشّام و لقيت ذرّيّتهم و أخلافهم بعد ذلك من القتل و الصّلب و التّشريد فى البلاد و الهوان و الحبس و الضّرب ، ما لا يحيط الوصف بكنهه ، فأىّ خير أصاب هذا البيت من نصرته ، و محبّته و تعظيمه بالقول و الفعل . ( 1 ) \r\n","description":"","footnote":" ( 1 ) شرح نهج البلاغه - ابن ابى الحديد جلد 7 صفحات 174 و 175 . ","page_name":" 301 ","page_number":301},
  {"content":"\r\n( مىگويم : از ابو جعفر نقيب رحمة اللَّه عليه كه مردى منصف و دور از هوى و عصبيّت بود ، در بارهء اين مطلب پرسيدم - و به او گفتم : من از سخنان صحابهء پيامبر اكرم صلَّى اللَّه عليه و آله و سلَّم و خطبه‌هاى آنان اطَّلاع دارم و در ميان آنان كسى را نديدم كه مانند اين مرد ( امير المؤمنين عليه السّلام ) پيامبر اكرم را تعظيم و تكريم نمايد و مانند او پيامبر را دعا كند ، زيرا ما از نهج البلاغه و ديگر سخنان على عليه السّلام فصلهاى فراوانى اطَّلاع پيدا كرده‌ايم كه براى تجليل و تعظيم شديد آن بزرگوار در بارهء پيامبر اكرم دلالت مىكند .\r\nابو جعفر در پاسخ گفت : چگونه و از كجا براى كسان ديگر غير از امير المؤمنين عليه السّلام سخن مدوّن ( جمع آورى شده و مرتّب ) پيدا مىشود كه چگونگى سخنان آنانرا در بارهء پيامبر صلَّى اللَّه عليه و آله و سلَّم بياموزد و آيا براى آنان جز كلماتى متفرّق و ابتدائى كه فائده اى ندارد ، پيدا شده است سپس گفت : علىّ عليه السّلام ايمان نيرومندى به پيامبر داشته و او را [ شديدا 
  ] تصديق كرده بود ، از يقين ثابت برخوردار بود ، و از روى تحقيق ، قطع به امر [ اسلام ، رسالت و صدق پيامبر 
  ] داشته است . با اين حال علىّ عليه السّلام به پيامبر به جهت نسبتى كه با او داشت و تربيت اختصاصى پيامبر كه در بارهء او انجام داده بود محبّت مىورزيد و از آن حضرت شرف و عزّت يافته بود ، زيرا على و پيامبر عليهما السّلام يك نفس در دو جسم بودند .\r\nپدرشان يكى و خانه شان يكى و اخلاقشان متناسب با يكديگر . پس وقتى كه علىّ عليه السّلام پيامبر را تعظيم ميكرد ، در حقيقت خود را تعظيم مىنمود و هنگامى كه دعوت به پيامبر ميكرد ، در حقيقت دعوت بسوى خود مىنمود . و قطعى است كه علىّ بن ابي طالب مىخواست دعوت اسلام در همهء روى زمين ( از مشرقهايش گرفته تا مغربهايش ) گسترده شود ، زيرا زيبائى گسترش اسلام در روى زمين به او مىرسيد ، پس چرا پيامبر را تعظيم و تمجيد نكند و در بلند ساختن كلمهء اسلام كوشش ننمايد سپس به ابو جعفر گفتم : امروز من و جعفر بن مكَّىّ شاعر همين مسأله را مطرح كرده و مورد بررسى قرار داده بوديم . جعفر گفت : هيچ كس رسول خدا صلَّى اللَّه عليه و آله را مانند ابو طالب عليه السّلام و فرزندانش يارى نكرده است . امّا خود ابو طالب كفالت پيامبر را به عهده گرفته و او را تربيت نمود ، سپس موقعى كه به ابلاغ رسالت پرداخت ، ابو طالب او را در برابر قريش [ كه با دعوت پيامبر مخالف بودند 
  ] و با اتّفاق نظر\r\n","description":"","footnote":"","page_name":" 302 ","page_number":302},
  {"content":"\r\nمىخواستند او را بكشند ، حمايت كرد .\r\nو امّا علىّ عليه السّلام ، او ستون دين را در مدينه ( 1 )  پا بر جا فرمود ، سپس ( باضافهء اين كه ) هيچ كسى مانند فرزندان ابي طالب مبتلا به قتل و اهانت و آوارگى از وطن نگشت . امّا جعفر در جنگ مؤته شهيد شد و علىّ عليه السّلام پس از آشاميدن شرنگ حنظل و آرزوى مرگ [ به جهت اندوه و ناگواريهائى كه مردم جامعه به او وارد كردند 
  ] شهيد شد ، و اگر شهادت علىّ عليه السّلام كه به دست [ پليدترين فرد تاريخ ابن ملجم مرادى 
  ] بوقوع پيوست بتأخير مىافتاد ، از شدّت غصّه و تأسّف و حسرت چشم از اين دنيا برمىبست . سپس دو فرزند علىّ عليه السّلام ( امام حسن مجتبى و امام حسين عليهما السّلام ) اوّلى بوسيلهء زهر و دومى بوسيلهء شمشير بشهادت رسيدند ، و بقيّهء فرزندانش با برادرشان ( سيّد الشّهداء امام حسين عليه السّلام ) در كربلا بدرجهء شهادت رسيدند و زنهاى آنان را به اسارت گرفتند و روى جهازهاى شتران بشام بردند و نسل آنان بقدرى گرفتار قتل و بدار آويخته شدن و آوارگى از ديار در شهرها و اهانتها و حبس و ضرب شدند كه حقيقت آنها فوق توصيف مىباشد ، بنا بر اين ، اين اهل بيت چه خير ( دنيوى ) از يارى و محبت و تعظيم پيامبر اكرم صلَّى اللَّه عليه و آله بوسيلهء گفتار و كردار ديده‌اند ) تا اينجا مطالبى را كه ابو جعفر نقيب و جعفر بن مكَّىّ شاعر مطرح نموده‌اند ، بسيار متين و مطابق حقائق تاريخى مىباشد . سپس ابن ابى الحديد از ابو جعفر نقيب مطالبى را نقل مىكند و مورد تصديق قرار مىدهد كه با مقام علمى او سازگار نمىباشد .\r\nعبارات بعدى چنين است : فقال رحمه اللَّه - و أصاب فيما قال - فهلَّا قلت : « يمنّون عليك أن أسلموا قل لا تمنّوا علىّ إسلامكم بل اللَّه يمنّ عليكم أن هداكم للإيمان إن كنتم صادقين » ثمّ قال : و هلَّا قلت له : فقد نصرته الأنصار و بذلت مهجا دونه و قتلت بين يديه فى مواطن كثيرة و خصوصا يوم أحد ثمّ اهتضموا بعده و استوثر عليهم و لقوا من المشاقّ و الشّدائد ما يطول شرحه ، و لو لم يكن إلَّا يوم الحرّة فإنّه اليوم الَّذى لم يكن\r\n","description":"","footnote":" ( 1 ) اختصاص پابرجا كردن ستون دين بوسيلهء علىّ عليه السّلام به مدينه مخالف واقع است زيرا خدمات و فداكارىهاى آن حضرت در هر دو سرزمين و سپس در عراق در راه اعتلاى دين فوق تصوّر است . ","page_name":" 303 ","page_number":303},
  {"content":"\r\nفى العرب مثله و لا أصيب قوم قطَّ به مثل ما أصيب به الأنصار ذلك اليوم .\r\nثمّ قال : إنّ اللَّه تعالى زوى الدّنيا عن صالحى عباده و أهل الإخلاص له ، لأنّه لم يرها ثمنا لعبادتهم ، و لا كفوا لإخلاصهم ، و أرجأ جزاءهم إلى دار أخرى غير هذه الدّار ، فى مثلها يتنافس المتنافسون . ( 1 )  ابو جعفر رحمه اللَّه گفت - و او درست گفت - آيا به جعفر بن مكَّىّ شاعر نگفتى : « آنان بر تو منّت مىگذارند كه اسلام آوردند ، به آنان بگو : بر من منّت مگذاريد ، بلكه خدا بر شما منّت مىگذارد كه شما را هدايت بايمان فرمود اگر شما راستگو باشيد » . سپس گفت : و آيا به او ( جعفر بن مكَّىّ شاعر ) نگفتى : انصار هم پيامبر را يارى كردند و خون دلشان را در راه او بذل نمودند و در يارى آن حضرت در مواردى فراوان كشته شدند ، مخصوصا در جنگ احد ، سپس بعد از پيامبر كوبيده شدند و بر آنان پيشى گرفته شد و مشقّتها و شدائدى را ديدند كه شرحش طولانى است و اگر نبود براى آنان مشقّت و گرفتارى مگر در حادثهء حرّه [ كه روزى بود در عرب مانند آن ديده نشده است ، 
  ] كافى براى اثبات ابتلاء و مصائب انصار بود و به هيچ قومى آسيبى مانند انصار كه در آن روز ديدند ، وارد نشده است . سپس گفت : خداوند متعال دنيا را از بندگان صالح و مردم با اخلاص بر كنار نموده است ، زيرا خداوند دنيا را قيمت عبادت آن رشد يافتگان قرار نداده و نه همانندى براى اخلاصشان . خداوند پاداش آنان را به سراى ديگرى غير اين سراى ( فانى و محدود و ناچيز ) موكول فرموده است ، آن سراى ابدى كه براى مثل آن تكاپوگران مسابقه مىنمايند . ) در مطالب فوق كه ابو جعفر نقيب گفته و ابن ابى الحديد هم آن را تصديق نموده است ، مسائلى وجود دارد كه ما عمدهء آنها را در اينجا متذكَّر مىشويم : مسألهء يكم - آيا تاكنون در هيچ تاريخى معتبر و حتّى غير معتبر ديده شده است كه علىّ بن ابي طالب عليه السّلام و ديگر انسانهاى فداكار از آل ابي طالب ، به خدا منّت بگذارند كه آرى ، مائيم كه اسلام آورده‌ايم و خدا و بندگان خدا بايد به ما باج بدهند كه اسلام آورده‌ايم و مائيم كه در راه او بهر گونه مشقّت و گرفتارى و\r\n","description":"","footnote":" ( 1 ) شرح نهج البلاغه - ابن ابى الحديد جلد 7 صفحات 175 و 176 . ","page_name":" 304 ","page_number":304},
  {"content":"\r\nتوهين و حبس و قتل رضايت داده‌ايم واقعا از دو شخصيّت مطلع مانند ابو جعفر و ابن ابى الحديد بسيار بعيد است كه آيهء فوق را قابل تطبيق بر مجاهدت و فداكارىهاى آل ابي طالب مخصوصا بر شخصيّتهائى مانند علىّ و حسن و حسين و سجّاد . . . عليهم السّلام بدانند مىتوان گفت : اگر ائمّهء معصومين عليهم السّلام كه در رديف اوّل فداكاران و شهداى راه فضل و فضيلت اسلامى بوده‌اند ، مردمى بودند كه اسلام آوردنشان را به رخ خدا و بندگان خدا مىكشيدند ، العياذ باللَّه مردمانى بسيار پست بوده‌اند نه ائمّهء معصومين عليهم السّلام كه - أذهب اللَّه عنهم الرّجس و طهّرهم تطهيرا . ( 1 ) \r\n( خداوند پليدى را از آنها منتفى ساخته و آنانرا با طهارت مطلق متّصف فرموده است . ) مسألهء دوم - از نظر منابع معتبر تاريخى ، گرفتارىها و قتل و مشقّتهاى وارده بر انصار ، بعنوان اين كه انصار بوده‌اند نبوده است ، يعنى انصار با اين كه به جهت كوششهاى بيدريغ و يارى پيغمبر اكرم و مسلمانان ، مردمانى بسيار با ارزش و با عظمت بودند ، ولى روياروئى مزاحم با آنان ، به جهت امتيازات آنان نبوده است ، زيرا مهاجرين به جهت سبقت به اسلام و تحمّل ناگواريهاى شديد دوران زندگى در مكَّه ، بيش از انصار مطرح بودند ، در صورتى كه آل ابي طالب به جهت داشتن امتيازات و ارزشهاى بسيار و الا همان گونه كه ابو جعفر نقيب در جملات گذشته به آنها تصريح كرده است ، مورد حسادت و تهاجم قرار گرفته بودند . آيا صفاتى را كه ابو جعفر نقيب در بارهء امير المؤمنين عليه السّلام بيان كرده است و صفاتى را كه ائمّهء معصومين و ديگر رنجديدگان و شهداى آل ابي طالب داشته‌اند مىتوان با سعد بن عباده ، و امام حسن و امام حسين عليهما السّلام را با قيس بن سعد بن عباده [ اگر چه انسان ممتازى بود 
  ] مقايسه نمود مسألهء سوم - ابو جعفر مىگويد : « انصار پيامبر را يارى كردند و خون دل خود را در راه اعتلاى اسلام بذل نمودند » .\r\nاين حقيقتى است غير قابل ترديد ، چنان كه در زمان پيامبر اكرم صلَّى اللَّه عليه و آله هر كس موفّق به ايمان حقيقى مىگشت و نور اسلام\r\n","description":"","footnote":" ( 1 ) اقتباس از آيهء 33 سورهء الأحزاب . ","page_name":" 305 ","page_number":305},
  {"content":"\r\nواقعا در دلش مىدرخشيد ، به تحمّل همه گونه مشقّتها و ناگواريها تن مىداد و انصار هم گروهى از مسلمين بودند كه به تحمّل مشقّتها و ناگواريها و فداكارىها تن داده بودند ، با اين حال ، تواريخ نشان نمىدهد كه گرفتارىهاى انصار بعد از صدر اسلام ، فقط بدانجهت كه انصار هستند ادامه پيدا كند ، زيرا چنان كه واضح است انصار پس از انعقاد زمامدارى با ديگر مسلمانان مخلوط گشتند و مخصوصا با افزايش جوامعى كه رو به اسلام مىآوردند ، هر گونه عنوان گروهى در جامعهء اسلام در عنوان مسلم ادغام مىگشت و نمود خود را از دست مىداد . در صورتى كه خصومت با آل ابي طالب بدانجهت كه در هر نسلى شخصيّتى شايستهء خلافت و زمامدارى داشتند ، براى سركوب كردن آن شخصيّت ، نه تنها خويشاوندان او را بلكه پيروان دور و نزديك او را هم مورد ايذاء و اهانت و قتل و حبس قرار مىدادند . آيا تاكنون مثل كتابهائى كه در مظلوميّت و كشتار و آوارگى از ديار آل ابي طالب ، مانند مقاتل الطَّالبيّين و هزاران فصل و مقاله اى كه در اين باره نوشته ، در بارهء انصار تأليف شده است امّا حادثهء حرّه ، آيا اين حادثهء اسفناك و بقول ابو جعفر نقيب حادثه اى كه در عرب نظيرش ديده نشده است ، فقط براى انصار بخصوصيّت انصار پيش آمده بود يا اين كه چون اهل مدينه [ كه پر از اولاد مهاجرين و مسلمانان و ديگر گروندگان اسلام بود 
  ] مىگفتند : يزيد مسلمان نيست ما در اينجا خلاصه اى از ترجمهء تاريخ طبرى را كه با عبارات فصيح فارسى در لغت نامهء مرحوم دهخدا آمده است نقل مىكنيم ، تا معلوم شود كه يزيد بعنوان ضدّيّت با اسلام آن حادثهء خونين را در مدينه بوجود آورده است ، نه فقط بعنوان ضدّيّت با انصار : « حرّه - و آن جنگى است كه ميان مسلم بن عقبه و اهل مدينه اتّفاق افتاد در سال 63 از هجرت سه روز مانده از ذى الحجّه بسال دوم خلافت يزيد .\r\nمسلم از جانب يزيد بن معاويه بود و شهر را سه روز قتل عام و غارت كرد مردم آنجا را . بيش از سيصد تن از اولاد مهاجرين و انصار را كشتند و بسيارى از صحابهء رسول در آن واقعه شهيد شدند از جمله معقل بن سنان اشجعى ، عبد اللَّه بن حنظلهء انصارى ، عبد اللَّه بن زيد بن عاصم مازنى و علَّت اين جنگ كينه اى بود كه بنى اميّه از طايفهء اوس و خزرج و مردم مدينه در دل داشتند از زمان رسول كه يارى آن حضرت كردند و با قريش بجنگ\r\n","description":"","footnote":"","page_name":" 306 ","page_number":306},
  {"content":"\r\nبرخاستند و در غزوات رسول خدا بسيارى از بنى اميّه را كشتند . » ( 1 )  [ اين استدلال قطعا صحيح نيست ، زيرا چنان كه در اوائل اين عبارات ديديم در قتل عامّ شهر مدينه ، هر كس كه در مدينه بود ، به خاك و خون افتاده است ، خواه اوس و خزرج و خواه مهاجرين مكَّى و ديگر قبائل و عشاير . دليل اين مدّعا عبارات بعدى است 
  ] : « و تفصيل وقعه چنان است كه مردم مدينه مىگفتند : يزيد مسلمان نيست و پيوسته به مىخوردن مشغول است و با مطربان مىنشيند و نماز نمىگزارد و امامت امّت را شايسته نيست و بيعت او را نقض كردند ، و با عبد اللَّه بن حنظلهء انصارى بيعت كردند .\r\nعامل مدينه مردى بود از بنى اميّه ، عثمان بن محمّد بن ابى سفيان . او را گرفتند و بند كردند . . . » ( 2 )  اين عقيده در بارهء يزيد مخصوص انصار و اولاد انصار در مدينه نبود ، بلكه يك موضوع بديهى و فراگير همهء جوامع اسلامى بود و سخنان و احتجاجهائى كه سرور شهيدان امام حسين عليه السّلام در داستان بىنظير كربلا فرموده‌اند ، بهترين دليل منفور و مبغوض بودن يزيد از نظر همهء مسلمانان جز آل اميّه بوده است .\r\n60 ، 78 - و منها فى خطاب أصحابه : و قد بلغتم من كرامة اللَّه تعالى لكم منزلة تكرم بها إماؤكم ، و توصل بها جيرانكم ، و يعظَّمكم من لا فضل لكم عليه ، و لا يد لكم عنده ، و يهابكم من لا يخاف لكم سطوة ، و لا لكم عليه إمرة ، و قد ترون عهود اللَّه منقوضة فلا تغضبون و أنتم لنقض ذمم آبائكم تأنفون و كانت أمور اللَّه عليكم ترد ، و عنكم تصدر ، و إليكم ترجع ، فمكَّنتم الظَّلمة من منزلتكم ، و ألقيتم إليهم أزمّتكم ، و أسلمتم أمور اللَّه فى أيديهم ، يعملون بالشّبهات ، و يسيرون فى الشّهوات ، و ايم اللَّه ، لو فرّقوكم تحت كلّ كوكب ، لجمعكم اللَّه لشرّ يوم لهم\r\n","description":"","footnote":" ( 1 ) لغت نامهء على اكبر دهخدا كلمهء حره .  ( 2 ) همان مأخذ . ","page_name":" 307 ","page_number":307},
  {"content":"\r\n( و از اين خطبه است خطاب به يارانش . و شما از كرامت خداوند متعال بدرجه اى رسيده‌ايد كه [ حتّى 
  ] كنيزهاى شما بدان جهت اكرام ميشوند و همسايگان شما احترام مىشوند و مورد تعلَّق قرار مىگيرند و كسانى شما را تعظيم ميكنند كه شما بر آنان برترى نداريد و هيچگونه نعمتى از شما براى آنان نرسيده است و هيبتى از شما در دلهاى كسانى نشسته است كه ترسى از قدرت شما ندارند و حاكميّتى از شما براى آنان وجود ندارد و شما مىبينيد كه عهدهاى خداوندى شكسته مىشود و شما غضبى نمىكنيد در حالى كه شما از شكستن عهد پدرانتان استنكاف و امتناع مىورزيد در گذشته امور خداوندى بر شما وارد مىگشت و از شما صادر مىشد و بسوى شما رجوع مىنمود اكنون ستمكاران را بمقام و منزلت خود مسلَّط ساختيد و عنانهاى خود را در اختيار آنان گذاشتيد و امور الهى را بدست آنان سپرديد .\r\nآنان عمل به شبهه مىكنند و در شهوات حركت مىنمايند و سوگند به خدا ، اگر آنان شما را در زير همهء ستارگان پراكنده بسازند خداوند شما را جمع خواهد كرد ، براى بدترين روزى كه براى آنان فرا خواهد رسيد .\r\n\r\nچرا كرامت خداوندى را ناديده مىگيريد و خود را ذليل مىكنيد\r\nچه شده است كه در بارهء كرامت خداوندى كه شما را احاطه كرده است ، نمىانديشيد شما كه مىبينيد مورد احترام و تعظيم كسانى قرار گرفته‌ايد كه هيچ ترجيحى در امتيازات دنيوى بر آنها نداريد . نه قدرت شما بقدرت آنان مىرسد و نه سلطه و امارتى بر آنان داريد . آيا نبايد بفهميد كه اين كرامت الهى فقط به جهت گرويدن شما بدين مقدّس اسلام بود كه شما را از ذلَّت و پستى جاهليّت و فقر و تيره روزىها نجات داد و گردنكشان جبّار روزگار را در برابر شما تسليم كرد ، در صورتى كه آنان شما را زير سيطرهء خود داشتند و با شما مانند پستترين جانوران رفتار مىكردند .\r\nحال چه شده است كه در مقابل خودكامگانى مانند معاويه زبون و پست و حقير شده‌ايد مگر فراموش كرده‌ايد كه در گذشته امور خداوندى بر شما وارد مىگشت و از شما صادر مىشد و بسوى شما برمىگشت . حال بينديشيد در اين كه علَّت اين برگشت قهقرائى چيست اينست برخى علل ذلَّتى كه شما را فرا گرفته است :\r\n","description":"","footnote":"","page_name":" 308 ","page_number":308},
  {"content":"\r\n1 - در برابر چشمان شما پيمانهاى خداوندى نقض مىشود و شما غضبناك نمىشويد و در برابر نقض پيمانهاى خداوندى مقاومت نمىكنيد گويا نمىفهميد اهمّيّت پيمان خداوندى چيست و نتيجهء تباه كنندهء آن پيمان كدامست در صورتى كه شما از نقض پيمانهاى پدرانتان امتناع مىورزيد 2 - با تلقين ضعف بر خودتان از يك طرف و با تن پرورى و آسايش طلبى و تمايل به دنيا و طيّبات آن ، از طرف ديگر ، ستمكاران را بر خود چيره ساختيد و مهار خود را بدست آنها سپرديد . با اين حال توقّع داريد كه معاويه و هواخواهانش به شهرها و سرزمينهاى شما حمله نكنند آن تبهكاران نابخرد هم گمان نكنند كه براى هميشه يكَّه تاز ميادين اجتماعات بشرى خواهند بود ، زيرا بالاخره روزى فرا خواهد رسيد كه خداوند شما را پس از پراكندگىها جمع و تأليف خواهد نمود و براى آنان بدترين روز ( انتقام كردارهاى ناشايستشان ) خواهد بود .\r\nالحمد للَّه ربّ العالمين و صلَّى اللَّه على سيّد الأنبياء محمّد و آله الطَّاهرين 12 مردادماه 1365\r\n","description":"","footnote":"","page_name":" 309 ","page_number":309},
  {"content":"\r\n\r\nفهرست مطالب\r\nمتن خطبه نود و نهم 3\r\nترجمه خطبه نود و نهم 5\r\nتفسير عمومى خطبه نود و نهم 7\r\nنحمده على ما كان و نستعينه من امرنا على ما يكون 7\r\nو نسأله المعافاة فى الاديان كما نسأله المعافاة فى الابدان 8\r\nبهبود روانى و بهبود جسمانى 9\r\nعباد اللَّه اوصيكم بالرفض لهذه الدنيا . . . حتى يفارقها رغما 11\r\nفلا تنافسوا فى عز الدنيا و فخرها . . . و كل حى فيها الى فناء 15\r\nحال كه چنين است به زينتها و نعمتهاى دنيا دل خوش نكنيد 16\r\nاو ليس لكم فى آثار الاولين مزدجر . . . و الى الخلف الباقين لا يبقون 17\r\nآيا آن همه عبرت از گذشتگان براى آيندگان كافى نيست 17\r\nا و لستم ترون ان اهل الدنيا . . . ما يمضى الباقى 20\r\nصحنه‌هاى گوناگون از حيات انسانها ، واقعيات عينى سازنده هستند 21\r\nالا فاذكروا هادم اللذات و منغص الشهوات . . . نعمه و احسانه 21\r\nاگر انسان به مجموعه آغاز و انجام زندگى و مقدمات و نتايج و علل و معلولات جاريه در موجوديت خود در اين زندگى آگاه شود . . . و احسان بيكران خداوندى 22\r\nمتن خطبه يك صدم در توصيف رسول الله و اهل بيت او 25\r\nترجمه خطبه يك صدم 26\r\nتفسير عمومى خطبه يك صدم 28\r\nالحمد لله الناشر فى الخلق فضله . . . على رعاية حقوقه 28\r\nاوست شايسته حمد و سپاس كه فضل وجودش هستى را فرا گرفته 28\r\nتوفيق و عنايات ربانى 30\r\nعظمت على ( ع ) در آنست كه براى تعليم و تربيت از خدا يارى مىجويد 32\r\nبيان توفيق پروردگار از لسان على ( ع ) 36\r\nدرك عدل و لطف پروردگار به وسيله عقل و وجدان 39\r\n","description":"","footnote":"","page_name":" 310 ","page_number":310},
  {"content":"\r\nيقين بدانيد هنگامى كه ( الله ) را از دل بر زبان جارى گرديد ، از توفيق ربانى است 49\r\nو نشهد ان لا إله غيره و ان محمدا عبده . . . و مضى رشيدا 51\r\nعلت استمرار شهادتين بر زبان على ( ع ) 51\r\nخداوند متعال پيامبر را براى اظهار حق و گويائى ذكر خود فرستاد 52\r\nآيات مربوط به مبحث بالا 55\r\nو خلف فينا راية الحق . . . و من لزمها لحق 57\r\nاز پرچم حق دور نشويد كه هلاكت قطعى است 58\r\nدليلها مكيث الكلام بطئى القيام . . . و يضم نشركم 59\r\nافزايش عقل با كمى سخن رابطه مستقيم دارد 59\r\nاگر ديروز را فراموش كنيد و بفكر فردا نباشيد بزندگى بىهويت محكوميد 64\r\nو فردا كه سخت بهم پيوسته و قابل تفكيك از يكديگر نيستند شكل مىگيرد و اركان اساسى حيات آدمى با گذر از سه نقطه از زمان بنام ديروز و امروز بجريان خود ادامه مىدهد . كار كسى كه ديروز و امروز و فردا براى حيات او اركان اساسى است ، موجى مفيد در اقيانوس ابديت است فاذا أنتم النتم له رقابكم . . . و يضم نشركم 69\r\nآرى مردم دوران على ( ع ) وقتى بفكر شناخت او برخاستند كه دير شده بود 69\r\nجهل انسان بخويشتن در داستان مولوى كه مانند جهل او در بارهء رهبر حقيقتى است 71\r\nحتى يطلع الله لكم من يجمعكم و يضم نشركم 83\r\nقطعى بودن ظهور حضرت مهدى ( عج ) 83\r\nفلا تطمعوا فى غير مقبل و لا تياسوا من مدبر . . . حتى تثبتا جميعا 84\r\nالا ان مثل آل محمد ( ص ) كمثل نجوم السماء . . . ما كنتم تاملون 85\r\nخاندان عصمت ستارگان هدايت هستى مىباشند 85\r\nمتن خطبه صد و يكم شامل حوادث بزرگ 89\r\nتفسير عمومى خطبه صد و يكم 92\r\nترجمه خطبه صد و يكم 90\r\nالحمد لله الاول قبل كل اول و الاخر بعد كل آخر . . . 92\r\nاوست اول بىاول و آخر بىآخر 92\r\nو اشهد ان لا إله الا الله شهادة يوافق فيها السر الاعلان . . . 93\r\nدر شهادت به توحيد بايد نهان و آشكار و قلب با زبان توافق داشته باشند 93\r\n","description":"","footnote":"","page_name":" 311 ","page_number":311},
  {"content":"\r\nوجود پروردگار و وحدانيت او منكر واقعى ندارد 94\r\nبراى اشباع خودخواهىها تا خود فروشى كه نتيجهء مستقيم خودنمائى است پيش مىروند . 96\r\nاز توجه به فطرت و وجدان ناب به اين بهانه كه كار آنها دريافت ساده است ، رويگردان شده و در مراحل اوليهء تعقل نظرى بدون وصول به مراحل عالى تعقل [ كه در واقع به فعليت رسانندهء سرمايهء فطرت و وجدان هم مىباشد 
  ] درجا مىزنند . 97\r\nايها الناس لا يجرمنكم شقاقى و لا يستهوينكم . . . و لا جهل السامع 99\r\nاختلاف و خصومت با على بن ابي طالب عليه السّلام يا معلول نادانى بوده است و يا خودخواهى در درجهء خود پرستى 99\r\nلكانى انظر الى ضليل قد نعق . . . كالليل المظلم و البحر الملتطم 101\r\nگمراهى كه در شام عربده مىكشد و پرچم در اطراف كوفه مىزند 101\r\nو كم يخرق الكوفه من قاصف و يمر عليها . . . و يحطم المحصود 102\r\nاگر ناتوانان در فتنه‌ها نابود مىشوند قدرتمندان نيز با داس همان فتنه‌ها درو مىگردند . 103\r\nمتن خطبه صد و دوم در حوادث بزرگ 105\r\nترجمه خطبه صد و دوم 106\r\nآينده اى كه در انتظار مردم است 106\r\nتفسير عمومى خطبه صد و دوم 107\r\nمنتفى شدن هر گونه نيك و بد نتيجه طبيعى فراموشى يا انكار قيامت است 111\r\nو رجفت بهم الارض 113\r\nوضع كيهان در روز قيامت دگرگون مىشود 113\r\nبررسى آيات قيامت 116\r\nفاحسنهم حالا من وجد لقدميه موضعا و لنفسه متسعا 117\r\nقيامت روزى است بسيار سخت آيات مربوطه 117\r\nو منها : فتن كقطع الليل المظلم . . . قليل سلبهم 120\r\nاى مردم فتنه هايى مانند ظلمات شب تاريك در پيش رو است 120\r\nيجاهد هم فى سبيل الله قوم . . . فى السماء معروفون 121\r\nجهادگران در برابر آن فتنه گران و در نزد متكبران ، ناچيز و در روى زمين مجهول و در آسمان معروفند 121\r\nفويل لك يا بصرة عند ذلك . . . بالموت الاحمر و الجوع الاغبر 121\r\nمتن خطبه صد و سوم در ترغيب به پارسائى 123\r\n","description":"","footnote":"","page_name":" 312 ","page_number":312},
  {"content":"\r\nترجمه خطبه صد و سوم 125\r\nصفت انسان عالم 125\r\nآخر الزمان 126\r\nتفسير عمومى خطبه صد و سوم 127\r\nايها الناس انظروا الى الدنيا . . . و لا يدرى ماهوات منها فينتظر 127\r\nدنيا را از ديد زاهدان بنگريد 127\r\nسرورها مشوب بالعزن . . . لقلة ما يصحبكم منها 131\r\nنوش بىنيش و قدرت بدون ضعف وجود ندارد 132\r\nعلل عدم احساس دردها 133\r\nيك مسأله مهم در باره زيبائى و قدرت 135\r\nرحم اللَّه امرء تفكر فاعتبر و اعتبر فابصر 138\r\nبدون عبرت بينائى نيست 138\r\nهر كه او آگاه تر با جانتر است 138\r\nبمنكرين الهيات بگوئيد هر اندازه كه آگاهى ، و بينائى يك انسان عاليتر باشد ، انسان الهىتر است 140\r\nتاكيد مولوى بر آگاهى 140\r\nفكان ما هو كائن من الدنيا عن قليل . . . و كل آت قريب دان 142\r\nاشيائى كه انسانها با آنها ارتباطى دارد ، در موقع خزيدن از هستى ، خيال برميانگيزند و شگفتى در درون او بوجود مىآورند . 142\r\nالعالم من عرف قدره و كفى بالمرء جهلا الا يعرف قدره 148\r\nادعاى علم را از كسى كه آگاهى به خود ندارد و به اندازه و ارزش خود جاهل است باور مكنيد . 149\r\nالعلم نور يقذفه الله فى قلب من يشاء 152\r\nدر انسان جلوه هائى از صفات پروردگار وجود دارد ، لذا هر كه خود را شناخت پروردگارش را شناخت . 154\r\nشناخت پروردگار از طريق سير در جهان و نفس 155\r\nاقسام اختيار ، ( يكم الهى ) 162\r\nدوم ، فرشته اى 163\r\nسوم ، انسانى 164\r\nچهارم ، دون انسانى 164\r\nنقد نظريه مولوى در شناخت ذات بارى 167\r\nهر اندازه رشد نفس انسانى بالاتر برود با شناخت عظمتهاى بيشتر و عاليتر در نفس ، خداوند را بهتر خواهد شناخت 177\r\n","description":"","footnote":"","page_name":" 313 ","page_number":313},
  {"content":"\r\nشناخت كمال يافتگان و قرار گرفتن در جاذبهء محرك آنان از مهمترين عوامل خداشناسى است . 178\r\nو ان من ابغض الرجال الى الله تعالى لعبدا وكله الله الى نفسه 180\r\nانسانى كه به حال خود رها شده انحرافش از صراط مستقيم قطعى است 180\r\nو ذلك زمان لا ينجو فيه الاكل مؤمن نومة ان شهد لم يعرف . . . 182\r\nزمانى فرا مىرسد كه مردان الهى گمنام زندگى مىكنند 183\r\nفقط اين انسانهاى گمنام هستند كه بدون سر و صدا حيثيت بشرى را حفظ مىكنند . و در راه اعتلاى آن ، بدون اين كه سر و صدائى به راه بيندازند از همهء دنيا مىگذرند . 188\r\nزمانى فرا مىرسد كه جوامع از اسلام تهى مىگردند 189\r\nآنچه كه از اسلام در جوامع از بين مىرود 189\r\nآيات نفى ظلم به بندگان از جانب پروردگار 190\r\nمتن خطبه صد و چهارم 194\r\nترجمه خطبه صد و چهارم 195\r\nتفسير عمومى خطبه صد و چهارم 196\r\nاما بعد فان الله سبحانه بعث محمد ( ص ) و ليس من العرب . . 196\r\nتلاش شديد پيامبر اكرم در راه ايصال انسانها برشد و كمال 197\r\nو ايم الله لقد كنت من ساقتها حتى . . . 199\r\nعلى ( ع ) حد اعلاى تلاش تكاپو را در ريشه كن كردن جاهليت و خود كامگىها انجام داده است . 198\r\nما ضعنعت و لا جبنت و لا وهنت . . . 200\r\nمن همان على هستم كه با كمال تجاهل كه در بارهء من مىورزيد به خوبى مىتوانيد مرا بشناسيد ، بدانيد كه تا جان در بدن دارم ، با قدرتى كه از خدا در اختيار دارم ، باطل را شكافته حق را از پهلوى باطل بيرون خواهم كشيد . 200\r\nمىدانم حق طلبى من شما را به زحمت خواهد انداخت ، ولى آن گاه كه رحمت حق را مشاهده كرديد ، عظمت حق را دريافته و آرزو خواهيد كرد كه اى كاش همهء لحظات عمر را در رنج و شكنجهء حق طلبى ، حق يا بى و حق پذيرى سپرى مىكرديد . 202\r\nمتن خطبه صد و پنجم 203\r\nترجمه خطبه صد و پنجم در بارهء بنى اميه 205\r\nپند مردم 206\r\nتفسير عمومى خطبه صد و پنجم 207\r\nحتى بعث الله محمدا ( ص ) شهيدا و بشيرا و نذيرا . . . 207\r\n","description":"","footnote":"","page_name":" 314 ","page_number":314},
  {"content":"\r\nپيامبر براى همه انسانها شاهد ، و تهديد كننده مبعوث شده است 207\r\nفما احلولت لكم الدنيا فى لذتها . . . و الله ظل ممدودا الى اجل معدود 211\r\nبنى اميه خودكامه چه بهره اى از دنيا و رياست آن گرفتند 211\r\nفالارض لكم شاغرة و ايدكم فيها مبسوطة . . . و سيوفهم عنكم مقبوضة 212\r\nبنى اميه با شايستگى زمامدارى را اشغال ننمودند ، بلكه از زمينهء خالى و بىمانع بهره بردارى كردند . 213\r\nالا و ان لكل دم ثائرا و لكل حق باطلا و ان الثائر فى دمائنا . . . 213\r\nآنجا كه خدا خونخواهى كند ، نه نيازى به شاهد دارد و نه محكوم توانى فرار . 213\r\nفاقسم بالله يا بنى اميه عما قليل لتعرفنها فى ايدى غيركم . . . 215\r\nاى بنى اميه بشنويد يا نشنويد ، به زودى دنيا رياست بى اساس آن را با كمال ذلت از دست خواهيد داد 216\r\nايها الناس استصحبوا من شعلة مصباح واعظ متعظ . . 217\r\nمشعلى از فروغ واعظانى كه خود عامل بوعظ خويشتن هستند فرا راه خود بگيريد 217\r\nعباد اللَّه ، لا تركنوا الى جهالتكم 219\r\nسؤال يعنى چه و عوامل پيدايش آن 220\r\nبراى كسى كه سؤالى مطرح نيست ، معرفتى مطرح نيست 223\r\nمعلمان و مربيان بايد متعلمان و متربيان را با شايستگى سؤال آشنا سازند 227\r\nاما كو صاحب نظران 227\r\nطرح صحيح سؤال اساسىترين عامل تسهيل جواب است 228\r\nپاسخ يك سؤال هنگامى به منطق واقعى مىرسد كه انگيزهء آن روشن باشد . 234\r\nيك سؤال و پاسخهاى متعدد 237\r\nسؤالهاى غير منطقى 240\r\nيكى از مقدسترين حالات روحى انسان موقعى بروز مىكند كه آن هنگام كه پاسخ سؤالى را كه نمىداند ، سكوت كند و مقدستر از آن ، اينست كه به سكوت محض قناعت نكند و با كمال شجاعت و صراحت بگويد : من نمىدانم و با احساس عظمتى كه در بارهء واقعيات و لزوم آشنائى با آنها دارد ، به همين « نمىدانم » هم قناعت نكند و حركت خود را ادامه بدهد و در رديف جويندگان\r\n","description":"","footnote":"","page_name":" 315 ","page_number":315},
  {"content":"\r\nو سؤال كنندگان در بارهء واقعيتى كه نمىدانند قرار بگيرد . 245\r\nشواهد بحث بالا از على ( ع ) 247\r\nاگر در مسير شناخت واقعيات در حركتيد گذر شما به روشنائىها و تاريكىها خواهد افتاد متوجه باشيد بدون علت روشنائىها را با تاريكىها مشوش و تاريك نسازيد . 249\r\nهرگز در صدد نباشيم كه براى حفظ موقعيت و يا به جهت وحشت از رويارويى با حقايق جديد پاسخ سؤال را چنان ابهام آميز و درهم و برهم كنيم كه مغز سؤال كننده را بپيچانيم . 250\r\nدر حقايق عالى هستى و اصول بنيادين حيات ، سراغ دانايان وارسته از آلودگىها را بگيريم ، چه بسا كه بدون اين كه شما مسئله را مطرح كنيد ، با وضع روحى و گفتار مستند به رويهء ماوراى طبيعى شخصيتشان ، مسئله شما را حل نمايند . 251\r\nدخالت محيط و اجتماع در بروز سؤال و پاسخ . 254\r\nو لا تنقاد و الا هوائكم فان النازل بهذا المنزل نازل لشفا . . . 257\r\nيكى از اساسىترين مختص هوى پرستى بار كردن هلاكت بر دوش و منتقل كردن آن از موقعيتى به موقعيتى ديگر است . 258\r\nرنج خود را براى كسى بازگو كنيد كه كارى از وى ساخته است 259\r\nفا الله الله ، ان تشكوا الى من لا يشكى شجوكم . . . 259\r\nانه ليس على الامام الا ما حمل من امر ربه : الابلاغ فى الموعظة 260\r\nوظايف و مقام علمى ائمه معصومين 260\r\nفبادروا العلم من قبل تصويح نبته ، و من قبل ان تشغلوا بانفسكم . . . 265\r\nپيش از آنكه علم از روئيدن باز ايستد و پيش از آنكه از ارتباط با منابع صحيح علم محروم گشته و بخويشتن مشغول شويد . 265\r\nو انهوا عن المنكر و تناهوا عنه . فانما امرتم بالنهى بعد التناهى 28\r\nپيكان به تير جا كند آن گاه بر نشان 168\r\nمتن خطبه صد و ششم در فضيلت اسلام و پيامبر 270\r\nترجمه خطبه صد و ششم 272\r\nتفسير عمومى خطبه صد و ششم 275\r\nالحمد لله الذى شرع الاسلام فسهل شرايعه لمن ورده . . . 275\r\nاسلام آن دين جاودانى است كه همه قوانين آن قابل پذيرش و عمل و اركانش محكمتر و با عظمتتر از آن است كه دست تخريب ويرانگر آن به آن برسد . 275\r\n","description":"","footnote":"","page_name":" 316 ","page_number":316},
  {"content":"\r\nآيات و روايات در تأكيد سهولت و حد مقدور احكام اسلام 276\r\nتوضيح اعتقادات و پذيرش احكام با عقل آگاه و وجدان بيدار 283\r\nفجعله امنا لمن عقله و سلما لمن دخله و برهانا لمن تكلم به . . . 285\r\nاستناد مختصات وارده در جملات على ( ع ) به اسلام قطعى است 286\r\nاسلام بدليل آنكه خود مطالبه برهان مىكند عقايد و مقررات آن برهانى است 286\r\nفهم برين و مختصات آن 289\r\nآيات و روايات در مورد عوامل فهم برين 291\r\nتدبر و علامت شناسى و بينائى و عبرت و نجات و آرامش و راحت و نگهدارنده از حوادث ويرانگر صفات عاليه اى است كه اسلام به انسان مىدهد . 293\r\nو لبا لمن تدبر و آية لمن توسم و تبصرة لمن عزم و عبرة . . . 293\r\nفهو ابلج المناهج و اوضع الولائج ، مشرف المنار . . . 294\r\nو برهان روشن و نور و مغز فعال 294\r\nچون اسلام داراى چنين مختصاتى است باعث بوجود آمدن فهم برين مىباشد التصديق منهاجه و الصالحات مناره و الموت غايته . . . 295\r\nو منها ذكر النبي ( ص ) 296\r\nحتى اورى قبسا لقابس ، و انار علما لحابس . . . 296\r\nآن برگزيدهء خداوندى و مبعوث براى اتمام نعمت و رحمت عالميان ، فروغ الهى را براى عاشقان برافروخت 296\r\nآن روح با عظمتى كه در انسان نهاده شده بذر معرفت هم در نهاد آن كاشته شده 297\r\nاللهم اقسم له مقسما من عدلك و اجزه مضعفات الخير من فضلك . . . 298\r\nبار پروردگارا در برابر فداكارىهاى بيحد و كران كه پيامبر تو در ارشاد و توجيه بندگان تو بسوى خيرات و كمالات انجام داد ، او را از همه كمالات و خيرات برخوردار فرما 299\r\nنقل نكته اى جالب از ابن ابى الحديد 300\r\nترجمه مطلب بالا 302\r\nنقد برخى مطالب ابن ابى الحديد 303\r\nو منها فى خطاب اصحابه و قد بلغتم من كرامة الله تعالى لكم . . . 307\r\nچرا كرامت خداوندى را ناديده مىگيريد و خود را ذليل مىكنيد 308\r\n","description":"","footnote":"","page_name":" 317 ","page_number":317},
  {"content":"\r\n\r\nفهرست آيات\r\nصفحه سوره آيه\r\n10 فى قلوبهم مرض فزادهم الله مرضا البقرة 10\r\n18 فاقصص القصص لعلهم يتفكرون اعراف 176\r\n18 لقد كان فى قصصهم عبرة لاولى الالباب يوسف 111\r\n18 ان فى ذلك لعبرة لمن يخشى نازعات 26\r\n31 اياك نعبد و اياك نستعين فاتحه 4\r\n31 قال موسى لقومه استعينوا بالله و اصبروا اعراف 128\r\n301 فصبر جميل و الله المستعان على ما تصفون يوسف 18\r\n32 و ما توفيقى الا بالله عليه توكلت و اليه انيب هود 88\r\n37 و الذين جاهدوا فينا لنهدينهم سبلنا عنكبوت 69\r\n38 و تمت كلمة ربك صدقا و عدلا لا مبدل لكلماته انعام 115\r\n55 هذا كتابنا نيطق عليكم بالحق جاثيه 29\r\n55 يا ايها الذين آمنو استجيبوا لله و للرسول اذا دعاكم لها يحيكم الانفال 24\r\n56 طه ما انزلنا عليك القران لتشقى طه 1\r\n56 فلعلك باخع نفسك على آثارهم . . . كهف 6\r\n56 لعلك باخع نفسك الا يكونوا مؤمنين شعراء 3\r\n56 و ان كادوا ليفتنونك عن الذى اوحينا اليك لتفترى علينا غيره و اذا لا تخذوك خليلا . و لو لا ان ثبتناك لقد كدت تركن اليهم شيئا قليلا . اذا لاذقناك ضعف الحياة و ضعف الممات ثم لا تجد لك علينا نصيرا اسراء 75 - 73\r\n57 و لو تقول علينا بعض الاقاويل . لاخذنا منه باليمين ثم لقطعنا منه الوتين فما منكم من احد عنه حاجزين . حاقه 47 - 44\r\n63 فتواصوا بالصبر عصر 3\r\n68 و لا تقولن لشيء إنى فاعل ذلك غدا الا أن يشاء الله كهف 23\r\n94 و لئن سألتهم من خلق السماوات و الأرض . . . عنكبوت 61\r\n","description":"","footnote":"","page_name":" 318 ","page_number":318},
  {"content":"\r\n94 و لئن سألتهم من نزل من السماء ماء . . . عنكبوت 63\r\n108 و وضع الكتاب فترى المجرمين مشفقين مما فيه و . . . كهف 49\r\n109 فمن يعمل مثقال ذرة خيرا يره و من يعمل مثقال ذرة شرا يره زلزال 8 - 7\r\n109 و ان ليس للإنسان إلا ما سعى و ان سعيه سوف يرى نجم 40 - 39\r\n111 و ذلك يوم مجموع له الناس هود 103\r\n111 قل ان الاولين و الاخرين لمجموعون . . . واقعه 50 - 49\r\n111 خشعا ابصارهم قمر 47\r\n111 يوم يقوم الناس لرب العالمين مطففين 6\r\n113 اذا وقعت الواقعة . . . واقعه 6 - 1\r\n113 و حملت الأرض و الجبال فدكتا . . . الحاقه 16 - 14\r\n114 يوم ترجف الأرض و الجبال . . . مزمل 14\r\n114 يوم نطوى السماء . . . انبياء 104\r\n114 السماء منفطر . . . مزمل 18\r\n114 يسئل أيان يوم القيامة . . . قيامة 9 - 7\r\n114 انما توعدون لواقع . . . مرسلات 10 - 7\r\n114 و فتحت السماء فكانت أبوابا . . . النبياء 20 - 19\r\n115 يوم ترجف الراجفة تتبعها الرادفة نازعات 7 - 6\r\n115 إذا الشمس كورت و . . . تكوير 6 - 1\r\n115 و إذا السماء كشطت تكوير 11\r\n115 إذا السماء انفطرت و إذا الكواكب انتثرت انفطار 2 - 1\r\n115 إذا السماء انشقت و . . . انشقاق 5 - 1\r\n116 اذا زلزلت الارض زلزالها . . . زلزال 2 - 1\r\n116 القارعة ما القارعة و ما . . . قارعه 5 - 1\r\n118 يا ايها الناس اتقو ربكم ان زلزلة الساعة . . . حج 2 - 1\r\n118 فاذا جاءت الطامة الكبرى نازعات 34\r\n118 فاذا جاءت الصاخة يوم يفر المرء . . . عبس 37 - 33\r\n118 وجوه يومئذ ناضرة إلى . . . قيامه 25 - 22\r\n119 وجوه يومئذ خاشعة عاملة . . . غاشيه 11 - 2\r\n119 فأما اوتى كتابه بيمينه فسوف . . . انشعاق 12 - 7\r\n119 وجوه يومئذ مسفرة . ضاحكة . . . عبس 42 - 38\r\n","description":"","footnote":"","page_name":" 319 ","page_number":319},
  {"content":"\r\n128 قل من حرم زينة الله التي اخرج . . . اعراف 32\r\n128 و ابتغ فيما اتاك الله . . . قصص 77\r\n158 و لو كان فيهما الهة الا الله لفسدتا انبياء 22\r\n161 فقال لها و الارض ائتيا . فصلت 11\r\n165 انا عرضنا الأمانة على السماوات و الأرض . . . احزاب 72\r\n170 و يسئلونك عن الروح قل الروح من أمر . . . اسراء 85\r\n170 سنريهم آياتنا فى الآفاق و فى أنفسهم شورى 53\r\n175 إن إبراهيم لأواه حليم توبه 114\r\n178 كونوا مع الصادقين توبه 119\r\n190 و ما ظلمنا هم و لكن ظلموا انفسهم هود 101\r\n182 و الذين كذبوا بآياتنا . . . اعراف 182\r\n182 فذرنى و من يكذب بهذا . . . قلم 44\r\n190 و ما ظلمناهم و لكن ظلموا أنفسهم هود 101\r\n191 و ما ظلمناهم و لكن كانوا أنفسهم يظلمون نحل 118\r\n191 و من يتعد حدود الله فقد ظلم نفسه طلاق 1\r\n191 و ما تنفقوا من خير يوف إليكم و أنتم لا تظلمون بقره 272\r\n191 ثم توفى كل نفس ما كسبت و هم لا يظلمون بقره 281\r\n192 و لنبلونكم بشىء من الخوف و الجوع و . . . بقره 157 - 155\r\n197 فبما رحمة من الله لنت لهم آل عمران 159\r\n198 يا حسرة على العباد ما يأتيهم . . . يس 30\r\n198 لقد جائكم رسول من أنفسكم . . . توبه 128\r\n207 يا أيها النبي إنا أرسلناك شاهدا . . . احزاب 46 - 45\r\n208 و كذلك جعلناكم أمة وسطا . . . بقره 143\r\n214 و من أجل ذلك كتبنا على بنى إسرائيل أنه . . . مائده 32\r\n222 و تركهم فى ظلمات لا يبصرون بقره 17\r\n235 الم تر كيف فعل ربك بعاد فجر 6\r\n235 الم ترك كيف فعل ربك باصحاب الفيل فيل 1\r\n242 يا ايها الذين آمنوا لا تسئلوا عن اشياء ان تبد لكم . . . مائده 102 - 101\r\n244 هل اتبعك على ان تعلمن مما علمت رشدا ، قال . . . كهف 82 - 65\r\n276 لا يكلف الله نفسا إلا وسعها بقره 286\r\n","description":"","footnote":"","page_name":" 320 ","page_number":320},
  {"content":"\r\n276 لا تكلف نفسا إلا وسعها انعام 152\r\n276 و ما جعل عليكم فى الدين من حرج حج 78\r\n276 ما يريد الله ليجعل عليكم من حرج مائده 6\r\n276 ليس على الأعمى حرج فتح 17\r\n281 أ لم تر كيف فعل ربك بأصحاب الفيل ، أ لم . . . فيل 5 - 1\r\n287 قل هاتوا برهانكم ان كنتم صادقين بقره 111\r\n287 يا ايها الناس قد جائكم برهان من ربكم نساء 174\r\n287 و ننزل من القران ما هو شفاء و رحمة للمؤمنين اسراء 82\r\n287 ذلك الكتاب لا ريب فيه هدى للمتقين بقره 3\r\n291 و الذين جاهدوا فينا لنهدينهم سبلنا عنكبوت 69\r\n291 يهدى الله لنوره من يشاء نور 35\r\n292 إن فى ذلك لآيات للمتوسمين حجر 75\r\n297 و ما ينطق عن الهوى إن هو إلا وحى يوحى نجم 4 - 3\r\n298 اليوم أكملت لكم دينكم و أتممت عليكم نعمتى و رضيت لكم الإسلام دينا مائدة 3\r\n298 و ما أرسلناك إلا رحمة للعالمين انبياء 107\r\n","description":"","footnote":"","page_name":" 321 ","page_number":321},
  {"content":"\r\n\r\nفهرست روايات\r\nلا صلاة الا بفاتحة الكتاب 31\r\nو فى التجارب علم مستانف 36\r\nالعقل عقلان : عقل الطبع و عقل التجربة 36\r\nراى الرجل على قدر تجربته 36\r\nالظفر بالحزم و الحزم بالتجارب 36\r\nالعقل حفظ التجارب 36\r\nهلك امرء ليس له حكيم يرشده 48\r\nمن كمل عقله قل كلامه 59\r\nاعمل لدنياك كانك تعيش ابدا و اعمل لاخرتك كانك تموت غدا 65\r\nليس لحاقن راى و لا لملول صديق و لا 66\r\nاتى رجل رسول الله ( ص ) فقال علمنى 67\r\nالعلم نور يقذفه الله فى قلب من يشاء من عباده 151\r\nو لو ان رجل احب حجرا لحشره الله معه 110\r\nما هلك امرء عرف قدره 153\r\nو ما اخال رجل يرفع نفسه فوق 153\r\nما رفع امرو نفسه فى الدنيا 153\r\nاذا اجهلت قدر نفسك 153\r\nمن لم يعرف قدر نفسه 154\r\nمن عرف نفسه فقد عرف ربه 154\r\nكلما مينرتموه باوهامكم فى ادق معانيه 177\r\nو من ظلم عباد الله كان الله خصمه 215\r\nاذا صلح العالم صلح العالم و اذا 219\r\nحسن المسألة نصف العلم 234\r\nكونوا دعاة الى الله 252\r\nمن اراد ان ينظر الى آدم 262\r\nانى تارك فيكم الثقلين كتاب الله و عترتى 264\r\n","description":"","footnote":"","page_name":" 322 ","page_number":322},
  {"content":"\r\nالا ان لربكم فى ايام دهركم نفحات الا فتعرضوا لها 266\r\nان شريعتنا سهلة سمحة 277\r\nان هذا الدين متين فاغلوا فيه 277\r\nلا تكرهوا الى انفسكم العبادة 277\r\nاتقوا المومن فانه ينظر بنور الله 292\r\nالعلم نور تفذفه الله فى قلب من يشاء 292\r\nمن اخلص الله اربعين صباحا 292\r\n","description":"","footnote":"","page_name":" 323 ","page_number":323},
  {"content":"\r\n\r\nفهرست نامها\r\nآ\r\nآدم ( ع ) 300 ، 163\r\nالف\r\nابراهيم ( ع ) 178 ، 98\r\nابن ابى الحديد 83 ، 69 ، 58 ، 7 84 ، 102 ، 120 ، 153 ، 300 ، 303 304 ، 305\r\nابن ابى عمير 277\r\nابن خلدون 97\r\nابن رشد 97\r\nابن سينا حسين بن عبد الله 108 ، 97\r\nابن عباس 113\r\nابن ملجم مرادى 199 ، 179 ، 69 300 ، 301\r\nابن ميثم بحرانى 120 ، 101 ، 83\r\nابو العتاهيه 14\r\nابو العلاء معرى 268 ، 97 ، 96\r\nابو امامه باهلى 243\r\nابو ايوب انصارى 69\r\nابو جعفر نقيب 303 ، 302 ، 300 304 ، 305 ، 306\r\nابو ريحان بيرونى 79\r\nابو شكور بلخى 97\r\nابو طالب ( ع ) 302 ، 301 ، 210\r\nابو قتاده قمى 66\r\nابو معشر بلخى 97\r\nابى الجارود 277\r\nاپيكور 256\r\nاحمد بن خالد برقى 67\r\nاحمد بن محمد بن عيسى 277\r\nارسطو 158\r\nاشتاينبك ، جان 35\r\nاشعرى ، على بن اسماعيل 40\r\nاقبال لاهورى 130\r\nالجبائى ، محمد بن عبد الوهاب 113 40\r\nالحلبى ، على بن برهان الدين 209 210\r\nامام جعفر صادق ( ع ) 153 ، 66 279 ، 277\r\nامام حسن بن على ( ع ) 145 ، 69 305 ، 303 ، 225 ، 220\r\nامام حسين بن على ( ع ) 305 ، 303 307\r\nامام سجاد على بن الحسين ( ع ) 305\r\nامام محمد بن على الباقر ( ع ) 67 279 ، 278 ، 277 ، 177\r\nامام مهدى ( ع ) 189 ، 83 ، 11\r\nامير عنصر المعالى كيكاوس 97\r\nانصارى ، شيخ مرتضى 278 ، 277\r\nب\r\nبحرانى ، كمال الدين ميثم 58\r\nبشر بن المعتمر 40\r\nبشر بن مروان 102\r\nبلال حبشى 50\r\nپ\r\nپرودن 187\r\nت\r\nتميمى آمدى ، محمد بن عبد الواحد 36\r\nتهامى ، ابو الحسن 146 ، 14\r\nج\r\nجبران خليل جبران 185 ، 134\r\nجعفر بن الحرب 40\r\nجعفر بن مكى 303 ، 302 ، 301 304\r\nجورج جورداق 185\r\nچ\r\nچنگيز 256\r\n","description":"","footnote":"","page_name":" 324 ","page_number":324},
  {"content":"\r\nحافظ شيرازى 147 ، 86 ، 85 ، 17 265 ، 202 ، 173\r\nحجاج بن يوسف 102\r\nحذافة بن قيس 243\r\nحسن بن على بن شعبه 36\r\nحسن بن يوسف بن مطهر 40\r\nحفص بن البخترى 277\r\nخ\r\nخالد قسرى 102\r\nخضر ( ع ) 244 ، 49\r\nخواجه نصير الدين طوسى 40\r\nخوارزمى ، موسى 97\r\nخوانسارى ، آقا شيخ موسى 279\r\nد\r\nدكارت 176\r\nدهخدا ، على اكبر 306\r\nذ\r\nذعلب يمانى 241 ، 167\r\nز\r\nزراره 278\r\nزيد بن على 102\r\nزينب 226\r\nس\r\nسحبان بن وائل 268\r\nسراقة بن مالك 243\r\nسعد بن عباده 305\r\nسعدى شاعر 253 ، 29\r\nسقراط 179 ، 97\r\nسليمان ( ع ) 130 ، 129\r\nسمرة بن جندب 279 ، 278\r\nسنائى غزنوى 290\r\nسيد شريف رضى 299 ، 298 ، 273\r\nش\r\nشبسترى ، شيخ محمود 295 ، 22\r\nشمس تبريزى 137 ، 136\r\nشريعت اصفهانى 279\r\nشيخ حر عاملى 66 ، 64 ، 63\r\nشيخ صدوق 63\r\nشيخ طوسى 66 ، 40 ، 39\r\nشيطان 163\r\nص\r\nصائب تبريزى 282 ، 133\r\nصافى ، شيخ لطف الله 83\r\nصدر المتألهين شيرازى 97\r\nط\r\nطباطبائى ، علامه سيد محمد حسين 165 170\r\nطبرسى ، فضل بن حسن 242\r\nع\r\nعبد الرحمن بن اشعت 102\r\nعبد الله بن حذافه 242\r\nعبد الله بن حنظله انصارى 307 ، 306\r\nعبد الله مازنى 306\r\nعبد الله بن عباس 243\r\nعبد الملك بن مروان 102 ، 101\r\nعزيز الدين نسفى 156 ، 155\r\nعطار ، فريد الدين 160\r\nعقبة بن خالد 279\r\nعكاشة بن محسن 243\r\nعلامه حلى 40\r\nعلى بن ابراهيم 177\r\nعمر بن خطاب 243\r\nعمر بن هبيره 102\r\nعمرو بن عاص 70\r\nعيسى ( ع ) 179 ، 178 ، 98\r\nغ\r\nغروى نائينى 279\r\nف\r\n","description":"","footnote":"","page_name":" 325 ","page_number":325},
  {"content":"\r\nفرعون 179 ، 49 ، 47\r\nفضل بن شاذان 277\r\nفواد كرمانى 70\r\nفياض ، على اصغر 35\r\nفيض كاشانى 173\r\nفيلون اسكندرى 97\r\nق\r\nقابيل 42\r\nقاضى عبد الجبار 40\r\nقمى ، حاج شيخ عباس 226\r\nقوشچى ، ملا على 262 ، 40\r\nقيس بن سعد بن عباده 305\r\nك\r\nكامو ، آلبر\r\nكانت ، امانوئل 152\r\nكلينى ، محمد بن يعقوب 277 ، 261\r\nكميل بن زياد 146\r\nل\r\nلاك 35\r\nم\r\nماكياولى 282 ، 256\r\nماير ، فردريك 35\r\nمتنبى ، ابو طيب 154\r\nمحمد ( ص ) ( پيامبر اكرم ، رسول الله ) 26 56 ، 55 ، 53 ، 52 ، 51 ، 48 ، 27 ، 57 ، 58 ، 60 ، 67 ، 83 ، 89 ، 90 ، 98 ، 99 ، 120 ، 129 ، 130 ، 140 ، 154 ، 178 ، 181 ، 194 ، 195 ، 196 ، 197 ، 199 ، 303 ، 205 ، 207 ، 208 209 ، 210 ، 236 ، 239 ، 242 ، 243 261 ، 262 ، 264 ، 366 ، 370 ، 371 272 ، 273 ، 277 ، 378 ، 379 ، 396 299 ، 300 ، 301 ، 302 ، 306 ، 307 309\r\nمحمد بن اسماعيل 277\r\nمحمد بن حنفيه 63\r\nمحمد بن سنان 277\r\nمحمد بن يحيى 277\r\nمسلم بن عقبه 306\r\nمصعب 102\r\nمعاويه 145 ، 70 ، 69 ، 49 309 ، 308 ، 212\r\nمعقل بن سنان 206\r\nموسى ( ع ) 178 ، 98 ، 49 ، 47 244 ، 243 ، 179\r\nمولوى ، جلال الدين محمد 37 ، 8 80 ، 71 ، 60 ، 51 ، 49 ، 48 ، 45 ، 41 149 ، 141 ، 140 ، 139 ، 109 ، 103 253 ، 231 ، 230 ، 197 ، 169 ، 167 290\r\nن\r\nناصر خسرو قباديانى 232 ، 163\r\nنرون 179\r\nنظامى گنجوى 144 ، 38 ، 30 232 ، 201\r\nو\r\nو ايتهد ، آلفرد نورث 282\r\nه\r\nهابس ، توماس 282 ، 256\r\nهاشمى خوئى ، حبيب الله 64 ، 58 216 ، 120 ، 103 ، 101 ، 84 ، 83 ، 300\r\nى\r\nيزيد بن معاويه 307 ، 306\r\nيوسف بن عمير 102\r\nهدايت ، صادق 97\r\nهمينگوى ، ارنست 35\r\nهيتلر 282\r\n","description":"","footnote":"","page_name":" 326 ","page_number":326},
  {"content":"\r\n\r\nفهرست مأخذ\r\nقرآن كريم\r\nالام على صوت العدالة الانسانية جرج جورداق جلد 1\r\nالتبيان محمد بن حسن طوسى\r\nالميزان علامه سيد محمد حسين طباطبائى\r\nالمحاسن برقى\r\nاصول كافى محمد بن يعقوب كلينى جلد 1\r\nانسان العيون فى سيرة الامين و المامون الحلبى جلد 1\r\nانسان كامل عزير الدين نسفى\r\nبحار الانوار مجلسى جلد 17\r\nتاريخ فلسفه تربيتى فردريك ماير ترجمه فياض\r\nخمسه نظامى گنجوى\r\nتحف العقول حسن بن على بن شعبه\r\nديوان حافظ شيرازى\r\nديوان سعدى شيرازى\r\nديوان سنائى\r\nديوان شمس تبريزى جلال الدين محمد بلخى\r\nديوان شيخ الاباطح ابو طالب\r\nديوان صائب تبريزى\r\nديوان فواد كرمانى\r\nشرح تجريد ملا على قوشجى\r\nشرح نهج البلاغه ابن ابى الحديد جلد 7\r\nشرح نهج البلاغه ابن ميثم بحرانى جلد 3\r\nغرر الحكم و درر الكلم محمد بن عبد الواحد تميمى\r\nفهرست غرر\r\nگلشن راز شيخ محمود شبسترى\r\nلغت نامه على اكبر دهخدا\r\nمثنوى معنوى جلال الدين محمد مولوى بلخى\r\nمجمع البيان شيخ طبرسى جلد 9\r\nمكاسب شيخ مرتضى انصارى\r\nمنهاج البراعه حاج ميرزا حبيب إله هاشمى خوئى جلد 7\r\nنصيحت نامه ( پند نامه ) عنصر المعالى كيكاوس بن وشمگير\r\n","description":"","footnote":"","page_name":" 327 ","page_number":327},
  {"content":"\r\n\r\nفهرست اقوام و قبايل\r\nآل هاشم 210\r\nبنى اسد 226\r\nبنى المهلب 102\r\nبنى اميه 211 ، 206 ، 205 ، 189 ، 103 ، 102 ، 53 307 ، 216 ، 215 ، 213 ، 313\r\nبنى سهم 242\r\nبنى عباس 189 ، 103 ، 102 ، 52\r\nقبيله اوس 307 ، 306\r\nقبيله خزرج 307 ، 306\r\n\r\nفهرست مكانها\r\nبصره 122 ، 121 ، 106\r\nشام 303 ، 301 ، 101 ، 90 ، 89\r\nعراق 102\r\nكربلا 303 ، 301\r\nكوفه 303 ، 301 ، 102 ، 101 ، 90 ، 89\r\nمدينه 307\r\n\r\n","description":"","footnote":"","page_name":" 328 ","page_number":328}
  ]