[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nميراث انديشهء سياسى 1\r\nميزان الملوك والطوائف\r\nوصراط المستقيم فى سلوك الخلائف\r\nسيد جعفر دارابى كشفى\r\n( 1267 - 1191 ق )\r\nبه كوشش\r\nعبدالوهاب فراتى\r\nواحد تدوين انديشهء سياسى اسلام\r\nمركز مطالعات و تحقيقات اسلامى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nدارابى كشفى ، سيد جعفر ، 1191 - 1267 ق .\r\nميزان الملوك والطوايف و صراط المستقيم فى سلوك الخلاف / سيد جعفر دارابى كشفى ، تحقيق مركز مطالعات و تحقيقات اسلامى . - قم : دفتر تبليغات اسلامى حوزهء علميهء قم ، مركز انتشارات ، 1375 .\r\n247 ص . - نمونه . - ( دفتر تبليغات اسلامى حوزهء علميهء قم ، مركز انتشارات ؛ 482 : آثار مركز مطالعات و تحقيقات اسلامى ؛ 60 )\r\nكتابنامه به صورت زير نويس .\r\n1 . اسلام و دولت . 2 . اخلاق اجتماعى . الف . دفتر تبليغات اسلامى حوزهء علميهء قم ، مركز مطالعات و تحقيقات اسلامى . ب . دفتر تبليغات اسلامى حوزهء علميهء قم ، مركز انتشارات . ج . عنوان .\r\n9 م 2 د / 231 BP\r\n65 / 297\r\nفهرست نويسى پيش از انتشار توسط مركز انتشارات دفتر تبليغات اسلامى\r\nشابك 2 - 226 - 424 - 964\r\nISBN 964 - 424 - 226 - 2\r\nدفتر تبليغات اسلامى حوزهء علميه قم\r\nمركز انتشارات\r\nنام كتاب : ميزان الملوك والطوايف\r\nنويسنده : سيد جعفر دارابى كشفى\r\nتحقيق : مركز مطالعات و تحقيقات اسلامى\r\nبه كوشش : عبدالوهاب فراتى\r\nحروفچينى ، صفحه آرايى و نشر : مركز انتشارات دفتر تبليغات اسلامى\r\nليتوگرافى ، چاپ و صحافى : چاپخانهء دفتر تبليغات اسلامى\r\nنوبت چاپ : اول / زمستان 1375\r\nتيراژ : 2000 نسخه\r\nقيمت : 500 تومان\r\nحق چاپ براى ناشر محفوظ است\r\nنشانى : قم ، خيابان شهدا ( صفائيه ) مركز انتشارات دفتر تبليغات اسلامى حوزهء علميهء قم ،\r\nص ب 917 ، تلفن : 7 - 742155 ، فاكس : 742154 ، پخش : 743426\r\nPrinted in the Islamic Republic of Iran\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nفهرست مطالب\r\nپيشگفتار 9\r\nزندگينامه 11\r\nمقدمهء مؤلف 37\r\nباب اول : در بيان معنى عدالت 39\r\nتمهيد اول : تفسير و تبيين معنى عدالت 41\r\nتمهيد دوم : رابطه عدالت با مساوات و وحدت 45\r\nتمهيد سوم : جايگاه عدالت - رابطه عدالت و كفر 50\r\nباب دوم : در بيان معنى خلافت 57\r\nتمهيد اول : تفسير و تبيين معنى خلافت 59\r\nتمهيد دوم : خليفه بودن جميع مخلوقات 63\r\nتمهيد سوم : مفهوم عدالت 68\r\nتمهيد چهارم : رابطه خلافت و عدالت 72\r\nتمهيد پنجم : عاملان عدالت در جامعه 77\r\nباب سوم : در بيان حقيقت و كيفيت سلطنت ملوك 81\r\nتمهيد اول : تفسير و تبيين معنى ملوك 83\r\nتمهيد دوم : انواع خلافت ملوك 87\r\nتمهيد سوم : عدالت و خلافت در امر ملوك 93\r\nباب چهارم : در بيان كيفيت سلوك سلاطين و ملوك 99\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nتمهيد اول : مسؤوليت ملوك در برابر خداوند 101\r\nتمهيد دوم : مسؤوليت ملوك در برابر خود 108\r\nتمهيد سوم : مسؤوليت ملوك در برابر مردم 112\r\nباب پنجم : در بيان سلوك وزراء نواب و ارباب قلم 125\r\nتمهيد اول : جايگاه مقام وزارت در امر حكومت 127\r\nتمهيد دوم : مسؤوليت وزير در برابر خود و سلطان 131\r\nتمهيد سوم : مسؤوليت وزير در برابر خود و مردم 135\r\nباب ششم : در بيان سلوك علماء 141\r\nتمهيد اول : جايگاه علم و عالمان 143\r\nتمهيد دوم : اقسام علماء 149\r\nتمهيد سوم : عالمان ناجى 154\r\nتمهيد چهارم : عالمان هالك 162\r\nتمهيد پنجم : واعظان و مذكران 169\r\nتمهيد ششم : قاضيان 177\r\nباب هفتم : در بيان سلوك ارباب نعم و دولت و . . . 185\r\nتمهيد اول : نقش سرمايه در سعادت انسان 187\r\nتمهيد دوم : آفات مال و جاه 192\r\nتمهيد سوم : منافع مال و جاه 195\r\nباب هشتم : در بيان سلوك دهاقين ، رئيسان و ارباب زراعت 199\r\nتمهيد اول : جايگاه كشاورزى و زراعت 201\r\nتمهيد دوم : مسؤوليت دهقانان ، رئيسان و مزدوران 204\r\nتمهيد سوم : مسؤوليت رئيسان و مزدوران 207\r\nباب نهم : در بيان سلوك ارباب تجارت 211\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nتمهيد اول : جايگاه تجارت 213\r\nتمهيد دوم : انواع تجارت 217\r\nتمهيد سوم : احكام تجارت 221\r\nباب دهم : در بيان سلوك اهل حرفه و صنعت 227\r\nتمهيد اول : جايگاه صنعت 229\r\nتمهيد دوم : مهمانخانه بودن دنيا 233\r\nتمهيد سوم : خداشناسى در صنعت 238\r\n\r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nپيشگفتار\r\nشناخت و بازكاوى انديشهء سياسى به عنوان جوهرهء حكومت و ادارهء مُدُن هماره مورد توجه دانشوران و محققان بوده است ، در جهان اسلام هم انديشهء سياسى ، سياست و حكومت فراز و فرودهاى بسيارى را در مقاطع مختلف تاريخى تجربه كرده است ، رويكرد متفكران و انديشه‌وران مسلمان به انديشهء سياسى اسلام در عصر حاضر ، با انگيزه‌ها و سمت و سويه‌هاى مختلفى صورت بسته است ؛ برخى با رهيافت معرفت‌شناسى تاريخى به منظور خودآگاهى تاريخى - فرهنگى و بعضى با ديدگاه ديرينه‌شناسى معرفت ، جهت شناخت و نقد هويت و ماهيت امروزى خويش و تعيين جهت‌گيرى آينده به اين مهم دست يازيده‌اند .\r\nواحد تدوين انديشه سياسى اسلام در مركز مطالعات و تحقيقات اسلامى ( پژوهشگاه ) جهت نيل به اهداف عالى مركز ، پژوهش و تحقيق در زواياى مختلف انديشه سياسى اسلام را وجههء همت خود ساخته و بررسى روند تحولات انديشه سياسى را در حوزهء تفكر اسلامى گام اول در اين طريق مىداند و بر اين باور است كه دستيابى به ميراث گرانبهاى سياسى دانشوران سلف به عنوان گنجينه‌اى پر ارج و دست نايافته ، نقطهء آغازين اين حركت است .\r\nالبته ، هدف از نشان دادن انديشهء دانشوران سياسى ، در قالب آثار برجسته آنان ، رد يا اثبات قول يا نظريهء خاصى نيست ، بلكه هدف ارائه روندى زنده و مستمر از انديشهء سياسى ، در حوزهء تفكر اسلامى است .\r\nاثرى كه اينك پيش روى خوانندگان محترم است ، كتاب « ميزان الملوك و الطوائف و صراط المستقيم فى سلوك الخلائف » اثر « سيد جعفر كشفى دارابى » از جمله دانشوران اسلامى دورهء\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nقاجار است كه تاكنون ، انديشهء سياسى وى ، به علت عزلت‌گزينى و انزواطلبى ، در مجموعهء تاريخ انديشه سياسى اسلام بر طالبان علم و محققان فن مخفى مانده است .\r\nدربارهء انديشهء سياسى و افكار مرحوم كشفى ، برخى نويسندگان داخلى و خارجى تأملاتى كرده ، اعتقاداتى را به وى نسبت داده‌اند ، از جمله هانرى كُربن در كتاب « تاريخ فلسفه اسلامى » تنها با استناد به كتاب مهم كشفى « تحفة الملوك » به معرفى و نقل آراى او پرداخته و بدون ذكر دليلى ، اعتقادات وى را نزديك به نحلهء شيخيه برشمرده است ، همچنين مرحوم دكتر عبد الهادى حائرى در كتاب « نخستين روياروئيهاى انديشه‌گران ايران با دو رويهء تمدن بورژوازى غرب » با ملاحظهء سه اثر از آثار كشفى ، به بررسى انديشهء سياسى كشفى پرداخته است . البته در چندين مقاله و كتاب ديگر آرا و انديشهء سياسى كشفى ، به‌طور ضمنى مورد بررسى قرار گرفته ، امّا نقد وارد بر همهء اين نوشتارها و قضاوتها ، يكسويه‌نگرى و عدم ملاحظه مجموعهء آثار خطى برجاى مانده از سيد جعفر كشفى است كه بر هفده اثر بالغ مىشود .\r\nدر پايان لازم است از جناب حجة الاسلام و المسلمين سيد حجت كشفى ، براى همكارى نزديك در دستيابى به نسخه‌هاى خطى و محقق گرامى ، جناب آقاى عبد الوهاب فراتى ، جهت كوشش در احياى اين نسخهء ارزشمند و آقايان محمد مهدى عادل‌نيا و ابو الفضل شكوهى تقدير و تشكر به عمل آيد و اميد است راهنمايى و ارشاد اهل تحقيق و دانشوران فرزانه ، ياريگر ما در ادامهء اين راه باشد .\r\nمركز مطالعات و تحقيقات اسلامى ( پژوهشگاه ) محمد مهدى فقيهى\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nزندگينامه\r\nسيد جعفر بن ابى اسحاق دارابى ، كه به دليل داشتن « كشف و كرامت » به كشفى معروف گرديد ، « 1 » در سال 1191 ق . در خانواده‌اى روحانى از علماى دين در « قصبه اصطهبانات » از توابع استان فارس ، ديده به جهان گشود و در سال 1267 ق . در « بروجرد » بدرود حيات گفت « 2 » . سوگمندانه بايد گفت آگاهيهايى كه لازمهء يك\r\n\r\n\r\n","description":"","footnote":"\r\n( 1 ) . برخى از منابع در اين باره مىنويسند : « وى دعوى كشف و كرامت داشت و مدعى بود كه 75 بطن قرآن را كشف كرده است و به همين دليل به كشفى معروف شده است . » ( دائرة المعارف فارسى مصاحب ، ج 2 : 2225 ) .\r\nهرچند بر عبارت « وى مدعى بود 75 بطن قرآن را كشف كرده است » دليلى وجود ندارد ؛ لكن بر پاره‌اى از دعاوى كشفى ، مداركى يافت مىشود كه خود در « كفاية الايتام » ، فن اول ، ورق 185 ، به آن اشاره مىكند . همچنين سيد روح اللّه كشفى ، يكى از نوادگان آن مرحوم ، در يكى از پاورقيهاى خود بر « اجابة المضطرين » صفحهء 170 مىنويسد : « گويند ، سيد جعفر ، شبى در عالم خواب ، خدمت امير المؤمنين عليه السّلام مشرف گرديد و حضرت از او پرسيد ، چه مىخواهى ؟ وى در پاسخ ، سه بار عرض كرد ؛ علم . سپس حضرت زبان مباركش را در دهان او نهاد و فرمود ؛ بنوش . چون سيد جعفر از خواب بيدار شد به اشعار ذيل مترنم شد و نزد استادش ، سيد محمد مهدى بحر العلوم ، عزيز و محترم گرديد و بدين ترتيب به كشفى معروف شد . »\r\n شاه شهان و ماه رخان عرب رسيد * با قامتى چون نخل و لبى چون رطب رسيد\r\nگفتا كه در ببند و بيا نوش جان نما * از كوثرم بنوش كه نوشم به لب رسيد\r\nو از لب گذشت و ريخت بگفتا كه لب مبند * كاين سر نهفته نيست ولى بوالعجب رسيد\r\nچون جان تازه يافت روان از لبان او * فيض مدام بىتعب و بىسبب رسيد\r\nاين ملك سلطنت ز نجف گشت حاصلم * وين بخت روز بوده مرا نيمه شب رسيد\r\nبا رنجها و زارى بسيار و ادب * تا راحتى ز حضرت آن منتجب رسيد\r\nرنجى بكش به قدر كه بى قدر و قيمت است * هر راحتى كه آن به كسى به تعب رسيد\r\nبىحرمت و ادب نرسد كس به هيچ جا * هر جا كه كس رسيده ز راه ادب رسيد\r\nبىنسبت و نسب تو كجا مىرسى به دوست * اى دوست كس به دوست ز راه نسب رسيد \r\n( 2 ) . در خصوص پاره‌اى از مسايل زندگى سيد جعفر كشفى ، دستنويس نفيسى از مرحوم سيد سيناء ( فرزند سيد جعفر كشفى ) و سيد روح اللّه كشفى ، از خانواده آن مرحوم ، در اختيار ما قرار گرفت كه برخى از مطالب زندگى سيد جعفر كشفى را به آنها استناد مىكنيم . -\r\n","page_name":" 11 ","page_number":11},
  {"content":"\r\n\r\nشرح مناسب براى وى باشد ، در اختيار ما قرار ندارد . برخى از سيره‌نويسان ، چندان‌كه بايد درباره زندگى فردى و اجتماعى او سخنى نگفته‌اند . تعدادى از نويسندگان نيز كه درباره « انديشه سياسى » او به بحث نشسته‌اند ، مطالبى را در حق وى ادعا مىكنند كه مبتنى بر جهان‌بينى و مبانى انديشه سياسى او نيست « 1 » . و در نهايت عده‌اى وى را به ناصواب ، صوفى دانسته و يا او را در پيوند با مكتب شيخى قلمداد مىنمايند « 2 » . در عين حال ما با توجه به اين آثار و دو اثر نفيس خطى و هم‌چنين تاريخ مؤلفاتش ، درباره او\r\n\r\n\r\n","description":"","footnote":"\r\n- الف - سيد سيناء ، در پشت يكى از نسخه‌هاى خطى كتاب « سنابرق » درباره تاريخ دقيق تولد و وفات پدرش مىنويسد :\r\n« تاريخ وفات مرحوم مغفور خلد آشيان ، سيد جعفر الشهيربه دارابى ، والد حقير ، شب دوشنبه ، بيستم شهر جمادى الاولى ، شش ساعت از شب گذشته و سه روز از عيد نوروز گذشته ، سنه 1267 من الهجرة النبوية على هاجرها الف الف سلام و تحية تا واضح\r\nباشد . ولد رحمه اللّه كما وجد من خطه قدس سرّه فى سنة احد و تسعين و مائة بعد الف ( 1191 ) » .\r\nب - سيد حسين بروجردى ، صاحب نخبة المقال ، درباره تاريخ مرگ استادش چنين سروده است .\r\n سيدنا الاصفى الجليل جعفر * ابن ابى اسحق المفسر\r\nقد كان بدرا لسماء العلم * و بعد لمح غاب نجم العلم \r\nدر اين بيت « غاب نجم العلم » به تاريخ وفات ( 1267 ) و « لمح » به مدت حياتش ( 78 سال ) اشاره دارد .\r\nج - سيد روح اللّه كشفى نيز در آن دستنويس ياد شده ، پس از نقل دو عبارت مذكور ، در تاريخ وفات سيد جعفر ، ترديد نموده و مىگويد :\r\n« لكن با در نظر گرفتن سنين عمر ( 78 سال ) با تاريخ ولادتش ( 1191 ) كه صريحا سيد سيناء نوشته‌اند « كما وجد فى خطّه » مطابقت ندارد . زيرا با كم كردن 78 از 1267 ، سال ولادت ، به اين ترتيب ، دو سال عقب‌تر مىرود و در اينجا مىتوانيم بگوييم كه شاعر در سنين عمر اشتباه كرده و سيد كشفى به هنگام مرگ ، 76 سال داشته‌اند نه 78 سال . اما با اين فرض رفع ابهام نشده و اشكال ديگرى پيش مىآيد و آن عبارت است از آنچه سيد كشفى در پايان « سنابرق » مىنويسد :\r\n« و قد كان الشرع فى هذا الشرح و الطرح و النسج و السّرد فى دار العبادة يزد ، اول الشهر المبارك ، شهر الصيام و الفراغ منه و الختام فى محروسة بروجرد فى آخر ذى القعدة الحرام الشهر الثانى من ثانى شهر الصيام و فيه كان شهادة الملتمس المؤسس العالى المقام فى آخر سنة ثلاث و خمسين بعد المائة الثانية من المئين بعد الالف الاول . . . و قد بلغت فيها من العمر الستين و ازددت اربعا او خمسا من السنين »\r\nاز اين جمله ، پر واضح است كه سيد در سال 1253 حداقل 64 سال داشته كه با 1191 سازش ندارد . با توجه به مندرجات بالا ، بالاخره تاريخ حقيقى ولادت و سنين واقعى عمر سيد كشفى ، بر نگارنده مبهم و آنچه محقق است سال رحلت است و بس » .\r\n( 1 ) . نخستين روياروييهاى انديشه‌گران ايران ، عبد الهادى حائرى ، انتشارات امير كبير ، 1367 ، ص 342 و سرآغاز نوانديشى معاصر ، مقصود فراستخواه ، ص 45 ، شركت سهامى انتشار ، 1373 .\r\n( 2 ) . تاريخ فلسفه اسلام ، هانرى كوربن ، ترجمه جواد طباطبايى ، انتشارات كوير ، چاپ اول ، 1373 ، ص 502 .\r\n","page_name":" 12 ","page_number":12},
  {"content":"\r\n\r\nسخن مىگوييم .\r\nبنابر پاره‌اى از مدارك ، پدرش ، سيد يعقوب نام داشت كه در آن روزگار ، يكى از علماى مشهور داراب محسوب مىگرديد . وى پس از مدتى ، ترك ديار كرد و در قصبه اصطهبانات سكنى گزيد و در همان جا نيز با دختر شيخ حسين بحرانى ، عالم برجسته آن قصبه ، ازدواج كرد كه تنها ثمرهء اين وصلت ، سيد جعفر بود . سيد يعقوب پس از چند سالى اقامت در اصطهبانات ، به همراه خانواده‌اش ، روانه داراب شد و در حدود سال 1198 وفات يافت و در كنار ضريح امامزادهء داراب مدفون گرديد .\r\nسيد جعفر كشفى كه در هفت سالگى پدر خود را از دست داده بود به همراه مادرش به اصطهبانات آمد و تحصيلات مقدماتى را در همانجا فرا گرفت . گويند ، « اندكى از دروس خود را نزد مادر فاضلش خواند . » و سپس در آستانه سن بلوغ ، علىرغم تهيدستى ، جهت ادامه تحصيل روانه يزد شد و پس از سه يا چهار سال اقامت در آن ديار ، در حدود سال 1211 ق . براى نيل به مقام شامخ اجتهاد ، رهسپار نجف اشرف گرديد « 1 » و در درس اساتيد بزرگ آن روز بويژه « سيد محمد مهدى بحر العلوم » شركت جست « 2 » و بر اثر « هوش سرشار و استعداد فراوان » و نيز « تأييدات ربّانى و رياضيات نفسانى » بر كرسى تدريس تكيه زد و رفته‌رفته به عنوان فقيهى اصولى و عارفى سالك و حكيمى آگاه به زمان ، شهره آفاق گرديد .\r\nاعتماد السلطنه ، وزير انطباعات دوره ناصرى ، وى را « از اجلّه علماى جامعين ما بين علم و ايقان و ذوق و عرفان » « 3 » مىخواند و فرصت شيرازى نيز از او به عنوان « قدوه\r\n\r\n\r\n","description":"","footnote":"\r\n( 1 ) . مقدمه « اجابة المضطرين » و نيز دستنويس به ياد مانده از سيد روح اللّه كشفى .\r\n( 2 ) . سيد جعفر كشفى در اجابة المضطرين ، ص 245 ، درباره استاد و محفل درس خويش مىگويد :\r\n« در نجف اشرف ، در مجلس درس خود اين كلام [ عدم اختصاص درجه عصمت به انبياء و ائمه : 
  ] از حقير سر زد و [ شاگردان 
  ] ساكت نشدند تا آنكه جمعى شهادت دادند كه جناب مرحوم اعنى الاستاد الاعظم و سناد الاقوم ، سيد محمد مهدى بحر العلوم ، اعلى اللّه درجته ، رأى شريفشان بر اين بوده است . پس قبول كردند و ساكت شدند . »\r\n( 3 ) . المآثر و الآثار ، محمد حسن‌خان اعتماد السلطنة ، انتشارات سنائى ، ص 156 .\r\n","page_name":" 13 ","page_number":13},
  {"content":"\r\n\r\nعلماى عصر و زبده فضلاى دهر » ياد مىكند كه « در اجتهاد و فتاوى شهير و در علم ، تفسير و حديث بىنظير » « 1 » بوده است .\r\nميرزا حسن حسينى فسائى ، ضمن ستايش فراوان از كشفى ، درباره مقام علمى و عرفانى او مىنويسد :\r\n« مدتها به رياضات شاقه مشغول گرديد و ابواب مكاشفه را بر خود بازديد و به تدريج در هر علمى به تأليف و تصنيف كتابى مرغوب همت گماشت و شهره آفاق گرديد و نسخه تأليفاتش بين الانام مشهور است . . . و چو ان وارد يكى از اماكن مىگرديد جماعتى از اهل علم براى استفاده و استفاضه جمع مىشدند و به حسب ظاهر برگ كتابى در كتابخانه و نزد خويش نداشت و همه مطالب را از حفظ مىگفت و بيشتر اوقات ، آيه‌اى از كلام اللّه را ، عنوان و پيرامون آن به استدلال عقلى و نقلى مشغول مىگشت » « 2 » .\r\nآقا بزرگ تهرانى نيز در اعلام الشيعه درباره‌اش مىگويد :\r\n« السيد جعفر الدارابى . . . المعروف بالكشفى ، من اعاظم علماء الاماميه فى هذا القرن ، متبحر محقق و جامع متقن و مصنف جليل ، ولد فى 1189 و نشأ على حب العلم فغاص بحاره و اقتحم لججه حتى جمع بين العلم و الايقان و الذوق و العرفان و اصبح اوحديا من عباقرة الامة و فى الرعيل الاول من حاملى الوية العلم و ناشرى احكام الدين و المروجين للشرع المطهّر و هو من اعا جيب الزمان و اغاليط الدهر فقد كان وحيد عصره فى فنون التفسير و العرفان و له آثار تكاد غرة ناصعة فى جبين الدهر » « 3 » .\r\nهرچند از تاريخ دقيق بازگشت او به ايران گزارشى در دست نيست ولى به نظر\r\n\r\n\r\n","description":"","footnote":"\r\n( 1 ) . آثار عجم ، ميرزا فرصت شيرازى ، انتشارات نادرى ، چاپ دوم ، بمبئى ، 1354 ، ص 103 .\r\n( 2 ) . فارسنامه ناصرى ، جامع ميرزا حسن حسينى فسائى ، انتشارات امير كبير ، 1367 ، ج 2 : 1260 .\r\n( 3 ) . اعلام الشيعه ، آقا بزرگ تهرانى ، دار المرتضى للنشر ، مشهد ، 1404 ، ج 1 ، ص 242 .\r\n","page_name":" 14 ","page_number":14},
  {"content":"\r\n\r\nمىرسد كه او در فاصله 1211 تا 1228 در نجف اشرف به ادامه تدريس و تحصيل پرداخت و با حمله وهابيون به كربلا و نجف ، آن ديار را به قصد ايران ترك نمود . بنابر نقل يكى از نوادگانش ، بروز آشوب در عراق ، سبب اصلى مراجعت او به ايران بوده است « 1 » . اين نظر با توجه به تعبير كشفى از حمله وهابيون ، به « دوران خوف و اضطراب » نيز تأييد مىشود « 2 » .\r\nاز زندگى او بين سالهاى 1228 تا 1231 ، يعنى سالى كه براى دومين بار به نجف اشرف رفت ، اطلاعى در دست نيست . هرچند اين سفر به منظور ديدار با خانواده‌اش صورت گرفت اما رساله « الرق المنشور فى معراج نبيّنا المنصور » كه به بحث دربارهء اثبات معراج جسمانى پيامبر اسلام صلّى اللّه عليه و إله و سلّم مىپردازد ، در اين سفر به رشته تحرير در آمد .\r\nزندگى او را بنابر آثارش ، بايد از سال 1233 به بعد در ايران جستجو كنيم . وى زندگى خود را با سفرهاى پياپى به شهرهاى اصفهان ، يزد و قصبه اصطهبانات سپرى مىكرد « 3 » . از لابلاى سخنانش در « تحفة الملوك » چنين برمىآيد كه قصد او از ساكن نشدن در شهرى ، پرهيز از « مرجع و معروف » گرديدن در ميان مردم بوده است . چرا كه به نظر وى ، اغراض آدميان از حلقه زدن به دور او « اغراض فاسده دنيويه است و مرجع شدن . . . از جمله محرمات و مهلكات نفس است » « 4 » .\r\n\r\n\r\n","description":"","footnote":"\r\n( 1 ) . اجابة المضطرين ، سيد جعفر كشفى ، چاپخانه حيدرى ، 1377 ق .\r\n( 2 ) . تحفة الملوك ، ج 1 ، ورق 38 .\r\n( 3 ) . همان ، جلد دوم ، ورق 64 .\r\n( 4 ) . طرايق الحقايق ، معصومعلى شاه نايب الصدر شيرازى ، ج 3 ، ص 211 .\r\nدرباره سيد جعفر كشفى مىنويسد :\r\n« السيد السند و العالم المعتمد و منبع الاسرار و مطلع الانوار ، كشّاف الآيات و الخبر ، آقا سيد جعفر الحسينى المشتهر بالكشفى ثم الاصطهباناتى ، والد ماجدش از داراب ، رفع علايق نمود و به اصطهبانات متوطن گرديد و در حدود سال هزار و صد و هشتاد و اندى ، حضرت بارى ، وى را به آن مولود مفتخر فرمود . بعد از سن رشد و تميز به نجف اشرف مشرف گشته و پس از تكميل علم رسمى ، مشغول به رياضات و عبادات گرديد . ابواب مكاشفه بر ديدهء دلش گشوده گشت و بر مسند تعليم و تعلم نشست و در ترجمه آيات قرآن مجيد و معانى اخبار صعاب ، قيام نمود و سه شهر و -\r\n","page_name":" 15 ","page_number":15},
  {"content":"\r\n\r\nسرانجام با اصرار زياد يكى از فرزندان فتحعليشاه ، يعنى محمد تقى ميرزا كه به « حسام السلطنه » ملقب بود و حكومت بروجرد و اكثر طايفه بختيارى را بر عهده داشت ، در بروجرد رحل اقامت افكند و در همان شهر نيز بدرود حيات گفت و مدفون گرديد .\r\nدر دوره‌اى كه تاج و تخت زنديه و عنوان سلطنت ايران در ميان جمعى از برادرزادگان و بنى اعمام وكيل ، دست به دست مىگشت و در طول اين مدت ( 1193 - 1209 ) فرصتى بسيار مناسب براى خان قاجار فراهم آمد و هرج‌ومرج و زدوخورد مدعيان سلطنت به منتها درجه رسيد ؛ كشفى دوران كودكى و رشد خود را در فارس و يزد سپرى مىكرد و از دور و نزديك ، جدال براى تصاحب قدرت و بىثباتى را مشاهده مىنمود .\r\nبا به پايان رسيدن سلطنت آغا محمد خان ، كشفى در حدود سال 1211 ، ايران را به قصد عراق ترك گفت و طى دو دوره يعنى از سال 1211 تا 1228 و 1228 تا 1231 - با بيانى كه قبلا گذشت - در نجف اشرف سكونت گزيد و دوران خوف و اضطراب ناشى از هجوم وهابيون به عراق را به خوبى لمس نمود . كشفى در اواسط سلطنت فتحعليشاه ( 1233 ) به ايران بازگشت و دوره سلطنت محمد شاه ( 1250 - 1264 ) و نيز سه سال از سلطنت ناصر الدين شاه ( 1264 - 1313 ) را درك نمود و سرانجام در سال 1267 در بروجرد وفات يافت .\r\nبدين ترتيب كشفى در دورانى مىزيست كه اوضاع داخلى ايران به علت دست به دست شدن قدرت سياسى در دوره پادشاهى جانشينان كريمخان زند ، كشمكشهاى داخلى و دوره نضج و قوام سلطنت قاجاريه ، طغيانهاى شديد سرداران قديم آغا محمد خان و منسوبين قاجار عليه سلطنت ، رقابت و درگيرى برخى از آمرا در گسترش قلمرو خويش ، جنگ‌هاى ايران و روسيه و درگيريهاى ايران و عثمانى ، دستخوش\r\n\r\n\r\n","description":"","footnote":"\r\nيك قصبه را مركز قرار داد . چنانچه دو سال ، هر جا توقف مىنمود ، بروجرد ، اصفهان ، يزد ، اصطهبانات و عاقبت الامر در بروجرد ، روانش به عالم باقى شتافت . »\r\n","page_name":" 16 ","page_number":16},
  {"content":"\r\n\r\nناآرامى و جنگ و گريزهاى متعدد بود . به وجهى كه مىتوان ادعا كرد كشفى علىرغم برخوردارى از روحيه و انديشه‌هاى بعضا بدبينانه به جامعه و تاريخ ، در پاسخ به بحرانهاى داخلى ايران فرياد اعتراض بر مىكشد و با توسل به ارائه روشهاى عملى از جمله « لزوم اجراى عدالت ، جلوگيرى از جور و ستم ، حلّ اختلافات داخلى ، نظارت بر عملكرد كارگزاران و اجراى شريعت » مىكوشد تا قدرى از بحرانهاى موجود را بكاهد و در نهايت با طرح « حكومت مطلوب » كه بر آرمان و واقعيت استوار بود ، در پاسخ به اين سؤال كه چه كسى بايد حكومت كند ؟ و ويژگيهاى حكومت مطلوب چيست ؟ در عرصه انديشه به بحث نشست و درباره آن بسيار انديشيد و با توجه به واقعياتى كه در جامعه و ساختار حكومتى آن دوره مىگذشت ، به تجزيه و تحليل حكومت موجود و حكومت مطلوب پرداخت و در اين خصوص نيز دو اثر گرانمايه به نام « تحفة الملوك » و « ميزان الملوك و الطوائف و صراط المستقيم فى سلوك الخلائف » از خود برجاى نهاد .\r\nهرچند كشفى ، مستقيما مسؤوليت سياسى بر عهده نگرفت و با عزلت گزينى ، از دخالت در امور سياسى پرهيز مىكرد لكن با « حسام السلطنه » كه در ميان فرزندان فتحعليشاه به اوصاف « ميانه‌روى و مآل‌انديشى » شهرت داشت « 1 » ، رابطه‌اى نيكو برقرار كرد و به درخواست وى برخى از آثار خود ، همچون « اجابة المضطرين » ، « تحفة الملوك » و « ميزان الملوك » را به نگارش درآورد .\r\n\r\n\r\n","description":"","footnote":"\r\n( 1 ) . شرح رجال ايران ، مهدى بامداد ، كتابفروشى زوّار ، چاپ سوم ، 1363 ، ج 2 ، ص 311 .\r\n","page_name":" 17 ","page_number":17},
  {"content":"\r\n\r\n\r\nتأليفات\r\nآنچه كه از فهرستها و نسخ خطى به يادگار مانده‌اش ، به دست مىآيد ، آن است كه اين عالم پرارج در مجموع هفده اثر علمى از خود بر جاى نهاده است . چه بسا آثار ديگرى نيز داشته باشد كه ما اكنون از آن بىخبر هستيم .\r\n1 - « الشريفيه » منظومه‌اى است در 340 بيت ، در قواعد منطق ، مشتمل بر ده باب و يك خاتمه با عناوين « قانون - قانون » اين اثر كه به سال 1211 در نجف اشرف نظام يافته است به شماره 6024 و 1396 در مجموعهء نسخ خطى كتابخانه آيت اللّه نجفى مرعشى ( ره ) وجود دارد .\r\nبنابر نقل سيد روح اللّه كشفى در مقدمه « اجابة المضطرين » مرحوم صدر الافاضل اصطهباناتى ، شرحى علمى بر اين منظومه نوشته است .\r\n2 - منظومه‌اى در علم صرف\r\nكه كشفى آن را در نجف اشرف به نظم درآورده است .\r\n3 - « البلد الامين فى اصول الدين » منظومه‌اى است در 496 بيت ، كه مؤلف آراء كلامى خود را در آن به نظم درآورده است . اين منظومه كه در سالهاى اقامت كشفى در نجف اشرف به رشته تحرير در آمده است به شماره‌هاى 604 ، 6686 و 6637 در مجموعهء نسخ خطى كتابخانه آيت اللّه نجفى مرعشى ( ره ) وجود دارد .\r\nيكى از نسخه‌هاى خطى اين منظومه به شماره 6637 در سال 1259 توسط « مهدى بن اسماعيل حسينى » نسخه‌بردارى شده است و بنابر نقل سيد روح اللّه كشفى در مقدمه اجابة المضطرين » ، مرحوم حاج ميرزا ابو الحسن اصطهباناتى ، ملقب به محقق العلماء ( متوفى 1338 ه . ق ) شرحى عالمانه ، به نام « الحصن الحصين » بر آن نوشته است .\r\n4 - « نخبة العقول فى علم الاصول »\r\nكشفى در اين رساله ، قواعد اصول فقه را به‌طور بسيار مختصر با عناوين « نخبة -\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nنخبة » نوشته و كتاب را « السبع المثانى » لقب داده است . اين اثر در يك مقدمه و پنج باب و يك خاتمه به ترتيب ذيل فراهم آمده است .\r\nمقدمه ؛ داراى چهار تنبيه و دو منار است .\r\nباب اول : اوامر و نواهى\r\nباب دوم : عام و خاص\r\nباب سوم : اخبار\r\nباب چهارم : اجماع\r\nباب پنجم : دليل عقل\r\nخاتمه : اجتهاد و تقليد\r\nاين اثر كه به سال 1212 در نجف اشرف به رشته تحرير در آمده است به شماره‌هاى 6289 ، 2023 ، 4361 و 3645 در مجموعهء نسخ خطى كتابخانه آيت اللّه نجفى مرعشى ( ره ) وجود دارد .\r\n5 - « الشرق و البرق »\r\nكشفى در اين رساله درباره « حسن و قبح عقلى » به بحث پرداخته و نوشتن آن را به سال 1224 در نجف اشرف به پايان برده است . اين اثر كه به زبان عربى نوشته شده است به شماره‌هاى 6686 ، 4361 و 5117 در مجموعهء نسخ خطى كتابخانه آيت اللّه نجفى مرعشى ( ره ) وجود دارد .\r\n6 - « اجابة المضطرين فى بيان الاصول و الفروع »\r\nاين كتاب در سال 1306 و 1377 هجرى قمرى ، در كشور هندوستان و ايران به چاپ رسيده است و نسخه خطى آن نيز - كه يكى از اين نسخه‌ها در سال 1300 ه . ق توسط جعفر بن احمد عرب عصيده ، نسخه‌بردارى شده است - به شماره‌هاى 750 و 3010 در مجموعهء نسخ خطى كتابخانه آيت اللّه نجفى مرعشى ( ره ) وجود دارد .\r\nكشفى پس از مراجعت از نجف اشرف ، در سفر خود به مشهد رضوى ، كتاب مذكور\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nرا به درخواست حسام السلطنة ، آغاز و در اول ربيع الاول سال 1228 در يكى از روستاهاى يزد به پايان مىبرد . وى در اين كتاب ، درباره مباحثى از قبيل « مفهوم دين ، قواى انسانى ، وجه ستايش و نكوهش دنيا ، گناهان كبيره ، همكارى با سلطان جاير ، نوع همكارى با سلطنت قاجاريه ، شرايط و ويژگيهاى مجتهد و بررسى رويدادهاى قبل از ظهور امام عصر عليه السّلام » به بحث پرداخته است .\r\n7 - « الرق المنشور فى معراج نبيّنا المنصور »\r\nاين رساله درباره اثبات معراج جسمانى پيامبر اسلام صلّى اللّه عليه و إله و سلّم به بحث پرداخته و كشفى آن را در سفر دوم خود به نجف اشرف در سال 1231 نگارش كرده است .\r\nاين اثر نيز به عربى نوشته شده و به شماره‌هاى 1690 ، 2023 ، 6289 ، و 7360 در مجموعهء نسخ خطى كتابخانه آيت اللّه نجفى مرعشى ( ره ) وجود دارد .\r\n8 - « تحفة الملوك »\r\nاين كتاب كه در سال 1233 به درخواست حسام السلطنه به رشته تحرير در آمده ، داراى دو مجلد است و از آثار مهم و ارزشمند كشفى به حساب مىآيد . هرچند اثر مذكور طى دهها سال پيش ، به صورت سنگى چاپ گرديده لكن مجددا به زيور طبع آراسته نشده است و نسخه خطى آن به شماره‌هاى 5614 و 5615 در مجموعهء نسخ خطى كتابخانه آيت اللّه نجفى مرعشى ( ره ) وجود دارد .\r\n« تحفة الملوك » از سه « طبق » و يك خاتمه فراهم آمده و در هر طبق ، فصول متعددى وجود دارد كه مؤلف بر هريك از آنها « تحفه » نام نهاده است .\r\nطبق اول ، در بيان حقيقت عقل و متعلقات آن است .\r\nطبق دوم ، درباره كيفيت ارتباط عقل با موجودات و مسايل مربوط به آن بحث مىكند .\r\nطبق سوم ، از خواص و علامات عقل و متعلقات آن ، سخن مىگويد .\r\nو در خاتمه مؤلف به بررسى تدبير رعيت يا « سياست مدن » از ديدگاه عقل مىپردازد .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nكشفى در « تحفة الملوك » در اول هر تحفه‌اى ، معمولا يافته‌هاى عقلانى و عرفانى خويش را بيان كرده و سپس از دين - كه به ديدهء او رويهء ظاهرى عقل است و براى كسانى فرستاده شده كه از عقل و معنويت بهره‌اى وافر نبرده‌اند - شواهد و دلايل متعددى اقامه مىكند . علاوه بر اين ، كشفى در روند تحليل خود ، به تأويل آيات و روايات روى مىآورد و از سبك تفسير دين به دين نيز بهره مىجويد . تمسك به برخى از براهين عقلى و فلسفى ، توجه به تجربه ، سرودن يا نقل اشعار چند بيتى و تهيه و تنظيم جداول گوناگون ، مكمل بحثهاى او در اين كتاب است .\r\nاز ديدگاه كشفى ، روش و شيوه رسيدن به حقيقت ، در مرحله اول تعقل معنوى و يا شناخت و ديدن اشياء به‌طور « كما هى » به نور عقل معنوى است كه يافته‌هاى آن هماهنگ با شواهد وحيانى و روائى مىباشد . تجربياتى كه مبتنى بر ممارست و تدبّر در جزئيات امورند ، نيز با عقل و دين هم‌آوايى دارند .\r\nوى معتقد است همواره بين استنتاجات خود از دين كه به نور عقل و چراغ كشف ، حاصل شده‌اند با نظر حكمايى همچون ارسطو و خواجه نصير الدين طوسى ، قرابت اجمالى وجود دارد و بدين علت در سراسر كتاب مزبور ، در تلاش است تا نظرات حكما را در كنار آراى خود قرار دهد . در عين حال به نظر مىرسد كشفى به منظور دفع تهمت فيلسوف و صوفى بودن ، در بخشهايى از اين كتاب به نقد افكار و آداب اجتماعى آنها پرداخته و از مفاسد آنان به شكوه مىنشيند .\r\nكشفى در تحف طبق اول كه از پنجاه تحفه فراهم آمده است ؛ عقايد خود را درباره حقيقت ، ويژگيها و اسامى عقل ابراز مىكند . به ديدهء وى عقل ، اولين مخلوق خداوند است و عقل به جز در صفت قدم و وجوب از همه ويژگيهاى ذات بارى تعالى برخوردار است . از اين رو عقل ، جوهرى است نورانى كه منشأ همه كائنات قرار گرفته است .\r\nدر طبق دوم ، كشفى درباره ارتباط و تعلق عقل به موجودات از رهيافت حكمت و فلسفهء تاريخ به بحث مىپردازد و به نظر مىرسد در جهان اسلام ، كشفى از جمله كسانى\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nمىباشد كه تمام تاريخ را در يك قالب منسجم و يك پارچه ، تنظيم و ارائه نموده است و آن را مبناى آراء و نظريات سياسى و اجتماعى خويش قرار داده است .\r\nطبق سوم به بررسى آثار و علامات عقل اختصاص دارد و كشفى در اين طبق با نقل روايتى ، ده اثر عقل - كه هركدام به نوبه خود منشاء ده خصلت ديگر است - را مورد مطالعه قرار مىدهد . نكته جالب در اين مباحث آن است كه وى براى هر خصلت و ملكه‌اى ، سه ضد بر مىشمارد و در تجزيه و تحليل آنها ، راه‌هاى تحصيل و شيوه‌هاى دفع و رفع موانع و مضرات آنها را نيز به خواننده خود ارائه مىكند .\r\nدر جلد دوم ، مباحث گذشته با ارائه جداولى در مورد تقسيمات حكمت ، پى گرفته مىشود و فضايلى همچون « رشد » ، « عفاف و تهذيب قوه شهويه » ، « صيانت » ، « حيا » ، « وزانت و وقار » ، « مداومت بر خير » ، « مجانبت از شر » و « طاعت ناصح » مورد بررسى و مطالعه قرار مىگيرند .\r\nدر خاتمه ، كشفى پس از بيان آثار و احكام عقل - كه به امر معيشت و تدبير رعيت مرتبط اند - دو علم « تدبير منزل » و « سياست مدن » را تحت عنوان « المجمعة الاولى » و « المجمعة الثانيه » مورد بررسى قرار مىدهد .\r\nدر عنوان اول ، مؤلف پس از بيان اينكه ، فلسفه و هدف خلقت ، كمال انسان است از دو نوع زندگى و تدبّر سخن مىگويد ؛\r\nالف - زندگى دنيوى كه هدفش آخرت است .\r\nب - تدبيرى كه هدف از آن ، خود زندگى است .\r\nكشفى در اين باره معتقد است حكما اگر درباره زندگى سخن گفته‌اند مرادشان قسم اول است چرا كه زندگى را براى « زندگى خواستن » نيازى به علم و هدايت ندارد و خود مردمان مىتوانند بر اثر تجربه به آن دست يابند . هرچند در نگاهى عميق ، چنين تدبيرى هم نيازمند علم و هدايت است و در سايه توجه به آخرت حاصل مىگردد .\r\nاو در ادامه مىنويسد ؛ علم اخلاق مبناى سياست مدن است و سياست مدن ، بدون\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nاخلاق به انجام نمىرسد .\r\n« تدبير منزل » ، « آداب و چگونگى زندگى مردمان » ، « تأثير محيط ، فرهنگ و آب‌وهوا بر منزل » و . . . آخرين مباحث « المجمعة الاولى » را تشكيل مىدهند .\r\nدر « المجمعة الثانيه » كشفى به تعريف سياست ، ضرورت دولت ، وظايف متقابل دولت و مردم ، وجوب تحصيل علم سياست ، تقسيم انواع جوامع ، ولايت فقيهان و امر سلطنت ، مىپردازد .\r\nتحفه پايانى اين قسمت به بررسى جنگ ميان دو سلطان اسلامى اختصاص دارد و به نظر مىرسد به درگيريهاى ايران و عثمانى اشاره دارد . در عين حال بر « صلح » بين دو دولت اسلامى اصرار مىورزد و فوايد و ثمرات آن را بر مىشمارد .\r\n9 - « عكوس ملكيه و شموس فلكيه »\r\nاين رساله درباره تنزيه امام عليه السّلام است از اكل حرام ، با عناوينى مطابق با اصطلاحات فلكى « شمس ، نور ، نهار ، كسوف و انجلاء » مؤلف در آغاز . بحث كوتاهى دارد درباره علم امام عليه السّلام . پس از آن درباره عظمت امام و ارتباط او با عالم ملكوت ، گفتگو مىكند .\r\nاين رساله كه قبل از سالهاى 1255 نوشته شده است ، به شماره 2023 و 6686 در مجموعهء نسخ خطى كتابخانه آيت اللّه نجفى مرعشى ( ره ) وجود دارد .\r\n10 - « كفاية الايتام »\r\nاين كتاب كه نگارش آن در شعبان 1240 به پايان رسيده است ؛ يك دوره فقه فارسى گسترده و مستدل است كه مشابه آن در آثار فقها ، كم‌تر ديده شده است .\r\nمؤلف در مباحثى از اين كتاب ارزشمند چهار جلدى ، مانند مباحث قضاء ، جهاد ، نماز جمعه ، اراضى مفتوحه عنوه ، امر به معروف و نهى از منكر و متاجر ، برخى از آراى سياسى - فقهى خود را بيان كرده است .\r\n11 - « سنابرق فى شرح البارق من الشرق »\r\nاين كتاب كه شرحى عرفانى و فلسفى بر دعاى معروف « رجبيه » مىباشد ؛ نگارش\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nآن در رمضان 1252 ، در يزد آغاز و در آخر ذى القعدة الحرام همان سال ، در بروجرد به پايان رسيده است . اين كتاب به شماره‌هاى 6285 و 5925 در مجموعه نسخ خطى كتابخانه آيت اللّه نجفى مرعشى ( ره ) وجود دارد .\r\n12 - « صيد البحر »\r\nمؤلف در اين اثر ، درباره نكات علمى متفرقه با عناوين « صيد - صيد » و نيز درباره برخى از مسايل اعتقادى ، كلامى و فلسفى و شرح پاره‌اى از آيات و روايات و نكاتى از ادبيات ، به بحث مىپردازد . احتمالا اين رساله ، قبل از سال 1233 به نگارش درآمده است چرا كه مؤلف در كتاب ديگر خود « تحفة الملوك » از آن ياد مىكند . اين رساله به شماره 3837 در مجموعه نسخ خطى كتابخانه آيت اللّه نجفى مرعشى ( ره ) وجود دارد .\r\nكشفى درباره مباحث اين رساله مىگويد : در برخى از آنها از تقليد به وجدان رسيده و در بعضى ديگر از وجدان به عيان و در دسته آخر از عيان به معيّت راه يافته است .\r\n13 - « الشهب القابوس المكرم و الابواب القاموس المعظم »\r\nاين اثر درباره « حقانيت مذهب تشيع و تفسير واژه‌هاى نفاق ، شورى و اجماع » به بحث مىنشيند و كشفى نگارش آن را در 1255 آغاز و در شعبان 1258 به پايان رسانده است . اين نسخه به شماره 6977 در مجموعه نسخ خطى كتابخانه آيت اللّه نجفى مرعشى ( ره ) وجود دارد . البته كشفى در سنابرق ( 1253 ) از اين اثر نام مىبرد در حالىكه تاريخ دومى دو سال بعد از اولى است . لكن سيد روح اللّه كشفى احتمال مىدهد مؤلف پس از تأليف « شهب قابوس » در آن تجديدنظر كرده و در « سنابرق » از همان تجديدنظر شده نام مىبرد .\r\n14 - « الرطب اليابس فى الاجماع المتخالف المتعاكس »\r\n15 - « جمع الشتات المتفرقه فى الاجماعات المحقه المحقّقه »\r\n16 - « التنزيل في معنى التأويل »\r\nاحتمالا اين سه اثر در سالهاى قبل از 1255 به نگارش درآمده‌اند چرا كه نام هر سه رساله در كتاب « الشهب القابوس المكرم و الابواب القاموس المعظم » آمده است .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n17 - « ميزان الملوك و الطوايف و صراط المستقيم فى سلوك الخلايف » « 1 »\r\nكشفى اين كتاب را در سال 1246 . ق . نوشته است و ما در صفحات بعد ، درباره آن سخن خواهيم گفت .\r\n\r\nنگاهى اجمالى به « ميزان الملوك »\r\n« ميزان الملوك و الطوائف و صراط المستقيم فى سلوك الخلائف » يكى از متون سياسى دوره قاجاريه مىباشد كه از نگرش يك عالم شيعى به تحليل سياست پرداخته است از آنجا كه دو كتاب « تحفة الملوك » و « ميزان الملوك » در سالهاى ميانى و پايانى جنگهاى ايران و روس ، تأليف گرديده‌اند به نظر مىرسد به منظور آرام‌سازى و اصلاح اعمال سياسى جامعه و نخبگان سياسى آن دوره و به درخواست حسام السلطنة ، فرزند فتحعليشاه به رشته تحرير در آمده‌اند .\r\nهرچند اين اثر خطابى و تا حدودى تقيه‌آميز است ، در عين حال از اهميت تئوريك مباحث آن كاسته نمىشود و مىتواند در مباحث فلسفى و كلامى تكميل‌كننده مباحث « تحفة الملوك » باشد . كشفى در اين اثر در ابتداى هر بابى ، حكمتى را بيان مىكند سپس براى تائيد آن ، به آيات و روايات متعددى استناد مىنمايد و در پاره‌اى از موارد از تجربه و حكايات - بعضا افسانه‌اى كه به نظر مىرسد براى ترغيب و تحريض مخاطبين خود بخصوص ملوكان و حاكمان وقت آورده است - نيز سود مىجويد\r\n« ميزان الملوك » از يك مقدمه و ده باب فراهم آمده و مؤلف طى اين ده باب موضوعاتى همچون « عدالت ، خلافت ، سلطنت ملوك و كيفيت سلوك كارگزاران دولت ، عالمان ، اهل وعظ ، قاضيان ، صاحبان سرمايه و ثروت ، كشاورزان ، دهقانان ، كاسبان ، تاجران و صاحبان حرفه و صنعت » را مورد بررسى قرار مىدهد .\r\n\r\n\r\n","description":"","footnote":"\r\n( 1 ) . بنابر نوشته آقاى احمد منزوى يك جلد ديوان فارسى از مرحوم كشفى در مجموعه نسخ كتابخانه وقفى حاج آقا حسينى ملك وابسته به آستان قدس رضوى ، تهران ، وجود دارد .\r\n","page_name":" 25 ","page_number":25},
  {"content":"\r\n\r\nكشفى در اين اثر از يك سو به جامعه مطلوب و آرمانى خويش مىانديشد و از اين رو در پى آن است كه ويژگيهاى آن جامعه را به تصوير كشد جامعه مطلوب به ديده او از سه عنصر ذيل فراهم مىآيد .\r\n1 - اجراى عدالت جمعى\r\n2 - برقرارى امنيت\r\n3 - اجراى شريعت\r\nاز سوى ديگر پيش فرض كشفى آن است كه سياست بايد در پرتو ديانت و شريعت اجرا گردد و بدين علت دل نگران اجراى شريعت است و بسيارى از نابسامانيهاى دوره قاجاريه را در تظاهر به اجراى شريعت مىداند .\r\nهرچند « ميزان الملوك » تنها كتاب خالص سياسى كشفى است ، لكن به تنهايى منعكس‌كننده چارچوب انديشه سياسى وى نيست و بايد در تحليل انديشه سياسى او به مجموعه آثار « خطى » وى مراجعه نمود . كشفى از جمله انديشمندان دوره قاجاريه است كه تا كنون افكار و آراء وى به علت عزلت گزينى ، بر طالبان علم مجهول مانده است .\r\nدكتر عبد الهادى حائرى در كتاب « نخستين روياروئيهاى انديشه‌گران ايرانى با دورويه تمدن بورژوازى غرب » تنها نويسنده‌اى است كه تاكنون درباره انديشه سياسى كشفى به تفصيل و به نيكى سخن گفته است . حائرى در تحليل خود از آراى كشفى سه ويژگى مهم انديشه وى را مورد بررسى قرار داده ، مىگويد :\r\n1 - وى مجتهدى اصولى بود كه در چارچوب تئورى بر آن باور بوده است كه حكومت از آن مجتهد شايسته است .\r\n2 - در همان زمان وى نيز باور داشته است كه شرايط كامل حاكم و مجتهد را نمىتوان به آسانى در يك تن يافت و آن‌چنان فردى كه ويژگيهاى بايسته را داشته باشد شايد در پهنه عمل يافت نشود .\r\n3 - سرانجام نامبرده به مسأله قدرت حكومت و نظم و آرامش در جامعه اهميت\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nفراوان مىداد و در چارچوب اين انديشه ، گاه قربانى كردن بسيارى از اصول بنيادى را در راه جلوگيرى از نابسامانى و تباهى مجاز به شمار مىآورد .\r\nو در نهايت حائرى معتقد مىشود كه مرحوم كشفى « به سوى مشروعيت دادن به حكومت پادشاه حتى ستمكاران آنان و همكارى شاه و مجتهد گرايش بسيارى » دارد .\r\nهرچند حائرى در « باز كردن باورهاى » كشفى دقت بسيارى نموده است . لكن به نظر مىرسد برداشتهاى وى مبتنى بر مجموعهء آثار او نيست و چنانچه در كتاب نخستين روياروئيها آمده ، نويسنده از مجموعه آثار كشفى ( قريب به 17 اثر ) تنها به سه اثر وى يعنى ميزان الملوك ، تحفة الملوك و اجابة المضطرين دسترسى داشته است . علاوه بر اين حائرى بدون توجه به جهان‌بينى و فلسفه تاريخ كشفى - كه از مفصل‌ترين بحثهاى « عقل و جهل » از كتاب تحفة الملوك و شايد كليد فهم انديشه او مىباشد - به تحليل انديشه سياسى وى پرداخته است .\r\nبه ديده حائرى ، كشفى براى جلوگيرى از نابسامانى و تباهى در جامعه قربانى كردن بسيارى از اصول بنيادى را مجاز مىشمارد ، در حالى كه به نظر مىرسد كشفى بنابر جهان‌بينى خويش ، از باب لزوم تقيه در عصر غيبت ، براى حفظ بسيارى از اصول ، به امنيت و ثبات سياسى رجحان مىدهد چرا كه اساسا تقيه به ديده او براى حفظ اصول است نه قربانى كردن آنها . ( تحفه 36 از كتاب تحفة الملوك )\r\nبدين ترتيب كشفى در دوران غلبه جهل بر عقل - كه مشخصه اصلى دوران قبل از ظهور حضرت مهدى عليه السلام از نظر اوست - به بررسى و مطالعه حكومتهاى غاصب و جاهل پرداخته و تقيه نمودن را بر خود لازم مىداند .\r\nكشفى در بحث « علامات ظهور و احوال آخر الزمان » با اشاره به رواياتى از قبيل « شريف از خوف سلطان ذليل باشد و اقرب به سلطان كسى است كه امتداح به شتم ما اهل بيت بنمايد » و « سياتى زمان على امتى لاينال الملك الّا بالظلم و القتل و لا ينال الغنى الّا بالغصب و لا ينال العزّ الّا باستخراج الدين » و « هركس خيانت و نادرستى او بيشتر است سلاطين او را از نظر طبع خود امين\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nسازند » « 1 » ، سلطنت موجود را مشروع ندانسته و بنابر جهان‌بينى خود ، آن دولت را در عداد دولتهاى باطلى مىداند كه قبل از برپايى « دولت حقهء » امام زمان عليه السّلام ، بر مردمان حكم مىرانند .\r\nوى در جايى ديگر از اينكه نمىتواند ايده‌هايش را به مردم بقبولاند ، مىنويسد :\r\n« البته ذكر اين احاديث - كه همگى بر زمان ما صادق است - براى مردم فايده‌اى ندارد زيرا مردم يا ناآگاهند و يا اينكه احاديث را توجيه مىكنند كه مربوط به زمان ما نيست . » « 2 »\r\nاز اين رو نمىتوان درباره كشفى قضاوت كرد كه وى همكارى با پادشاه و لو ستمكار را جايز مىشمارد و يا به عدالت فلان شاه و سلطان كه غاصب و ظالم بودن آن بر همگان روشن است معتقد مىباشد . البته وى در آغاز و يا فرجام پاره‌اى از آثار خويش دولت قاجار را مىستايد و براى تداوم و بقاى آن به دعا مىنشيند . چنين مىنمايد كه وى با توجه به بحرانهاى اجتماعى و سياسى دورهء زنديه و قاجاريه ، بر اين باور بوده است كه ستايش و بزرگداشت شاه قاجار به گسترش دين و يكپارچگى كشور اسلامى كمك مىكند و تباهى و بىثباتى سياسى و اجتماعى و از هم گسيختگى را از جامعه دور مىكند .\r\nاز اين رو در كتابهاى « ميزان الملوك » و « اجابة المضطرين » كه به درخواست حسام السلطنة نوشته است صلاح مىدانسته كه به فرزندان فتحعليشاه كه بر سر حاكميت در رقابت بودند ، بگويد وى پادشاهى خوب و دادگر و براى مسلمانان ايران سودمند است .\r\nلكن در آثار ديگر خود مثل « كفاية الايتام » و « تحفة الملوك » شيوه سخن را دگرگون ساخته و به صورت تقيه آميز و پر رمز و راز باورهاى خود را مطرح مىكند . زيرا وى در اين آثار خود را موظف مىدانسته كه ديدگاه مذهب شيعه را در مسأله حكومت تبيين كند تا پژوهندگان تئورى حكومت آرمانى وى را مورد بررسى و تحليل قرار دهند .\r\n\r\n\r\n","description":"","footnote":"\r\n( 1 ) . اجابة المضطرين ، ص 56 .\r\n( 2 ) . تحفة الملوك ، تحفه 33 .\r\n","page_name":" 28 ","page_number":28},
  {"content":"\r\n\r\nموضوع ديگرى كه كشفى در « ميزان الملوك » بويژه در باب ششم مورد بررسى قرار مىدهد نقش علما در سياست مدن و وضعيت علمان دوره خويش است . وى در مجموعه انديشه سياسى خويش معتقد است كه برپايه حديث منسوب به امام صادق عليه السّلام بايد از حكومت كسانى پيروى كرد كه از معصومين عليه السّلام حديث روايت مىكند و در حلال و حرامى كه از سوى آنان تعيين شده به ديده دقت مىنگرند و از آنها آگاهى دارند . زيرا افرادى حق حكومت كردن دارند كه از سوى امام معصوم عليه السّلام برگزيده شده‌اند . از اين رو اگر آن فرمانروايان حكمى صادر كنند و كسى بدان سر ننهد روشن است كه بر حكم امام و خداوند ارج ننهاده و اين كار در حد شرك به خداوند است .\r\nوى همچنين بر خلاف برداشت اخباريون از حديثى از امام صادق عليه السّلام كه فرمود :\r\n« بپرهيزيد از حكومت ، به درستى كه حكومت از براى امامى است كه عالم به قضاء و عادل بين مسلمين باشد مثل نبى يا وصى او »\r\nمىگويد : « مخفى نماند كه نائب خاص يا عام امام داخل در قسم دوم و از جمله خلفا و اوصيا مىباشد چونكه « علما ورثه انبيا » مىباشند و پيامبر صلّى اللّه عليه و إله و سلّم در دعاى خود نيز فرمودند كه خداوندا رحمت بفرست بر خليفه‌هاى بعد از من آنچنان اشخاصى كه روايت مىنمايند حديث مرا و راه مىروند به طريقه من . »\r\nو بدين‌سان كشفى در چارچوب انديشه سياسى خود در عصر غيبت اصالت را از آن حكومت فقيهان و مجتهدان شايسته مىداند و سپس درباره چگونگى به كار بستن اين انديشه ، فراوان مىانديشد . وى شروطى را براى احراز چنين مقامى لازم مىداند كه در ذيل به آنها اشاره مىكنيم :\r\n1 - فراگيرى علوم رسميه ، منظور او از علوم رسميه همان علوم آلى و ابزارى است كه در فرآيند استنباط احكام شرعى به كار گرفته مىشوند .\r\n2 - تاييدات ارواج ملكوتيه و حصول قوه قدسيه .\r\n3 - عدالت ، منظور وى از عدالت همان « كيفيتى است راسخه و حالتى است ثابته . . .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nدر نفس انسان كه صادر مىشود به سبب او امور بر وجه استقامت و صواب . . . و مانع مىشود از صدور حركات قبيحه و غير حميده و از ظهور اقوال و افعال زشت ناپسنديده »\r\nاگر همه صفات و شرايط دشوار در فقيه به شيوه‌اى آشكار گرديد ، در آن هنگام است كه به ديده كشفى « عالم حقانى » و « فرمانرواى واقعى » هموست و او همان كسى است كه روايات معصومين درباره او سفارشات ويژه‌اى كرده‌اند .\r\nوى در اين زمينه مىگويد : « كسى كه به اين درجه رسيد و عدالت ملكه او شد صاحب طريقه است و به حكم « انظروا الى من كان منكم قد نظر فى حلالنا و حرامنا . . . » بر شيعيان مفترض الطاعة و حاكم ناس خواهد بود و تقليد او بر اشخاصى كه به اين درجه نرسيده‌اند واجب و ردّ فرمودهء او ، ردّ فرمودهء رسول و تخلف از شريعت است چونكه او نائب عام امام و بعد از او مقتداى انام است .\r\nدر درجه بعد كشفى در « ميزان الملوك » و « تحفة الملوك » از علمايى كه در روزگار او مىزيستند . از اينكه از « عهده وظايف » خود به شايستگى برنمىآيند ؛ گله‌مند است و در جاى جاى اين دو اثر در مذمت آنان سخن مىگويد .\r\nكشفى در باب ششم از « ميزان الملوك » پس از بيان ارزش و جايگاه علم در اسلام ، با تقسيم علم به ظاهر و باطن ، عالمان را نيز به سه گروه تقسيم مىكند .\r\n- عالم به علم ظاهر\r\n- عالم به علم باطن\r\n- عالم به هر دو\r\nكشفى از ميان عالمان تنها دو گروه اخير و نيز دسته‌اى از گروه اول را « ناجى » و « عالم حقانى » مىداند لكن مدعى است تعداد عالمان حقانى در برابر گروه هالكين به تعداد انگشتان دست هم نمىرسد .\r\nوى در اين باره مىنويسد : « و اين طايفه‌اند كه روزبه‌روز زياد مىشوند و غلبه مىكنند و غاصب حق و منصب عالم حقانى مىگردند . » برخى از اينان نيز « بر سر منابر\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nبه مداحّى سلاطين و . . . مشغول مىشوند و فاتحه و دعاهاى خير براى آنها مىگويند . . .\r\nچنان كه در اين زمانها بسيار و فراوان مىباشند » و اساسا اين عده « فقاهت را بو نكرده و به مشام ايشان نرسيده » و تنها « احاطه بر اقوال و اصطلاحات » دارند و در نهايت با عالمان حقانى كه « به افعال و گفتار آنان راضى نمىشوند و تبعيت نمىكنند عداوت مىورزند و افتراء مىبندند » و بر آنان « مىخندند و حسد مىبرند و پوست و پوستين ايشان را مىدرند » .\r\nوى در ادامه ، پيرامون « عالم حقانى » كه شايستگى فرمانروايى در عصر غيبت را دارد ، مىگويد « حقاً خير و بركت يكى از ايشان شرق و غرب را فرا مىگيرد و مردمان را در پناه دولت و همت او مىباشند و آن است مدار وقت و قطب زمان و آن است كه حضرت پيغمبر صلّى اللّه عليه و إله و سلّم به فرمودهء « علما امتى كانبياء بنى اسرائيل » تفاخر به آن نموده و آن است كه تاجدار « العلماء ورثة الانبياء » مىباشد » .\r\nلكن كشفى در يافتن چنين فقيهى در عصر خويش چندان خرسند به نظر نمىرسد و به واژه « نادر الوجود » روى مىآورد و در اين باره مىگويد : « و اين قسم . . . نادر الوجود مىباشند و در هر عصر اگر كه پنج نفر باشند بسيار خواهد بود . »\r\nاين سخنان نشان مىدهد كه كشفى نمىتوانسته علمايى را كه در روزگار او مىزيستند شايسته حكومت بداند چرا كه عالمان از دستيازى به ويژگيهايى كه وى براى عالم حقانى بر مىشمارد كوتاهى كرده و نتوانسته‌اند « شرايط نيابت عامه » را در خود احراز كنند و به عبارتى ديگر از عهده وظايف خويش به شايستگى بر نيامده‌اند .\r\nيكى از مباحث اصلى اين اثر كه بر فضاى كلى كتاب سايه افكندهء مبحث عدالت است . در ذيل به بررسى اجمالى آن مىپردازيم .\r\nعدالت مهم‌ترين فضيلتى است كه در جامعه مطلوب كشفى به چشم مىخورد . وى كه از مشرب حكمت عملى خواجه نصير الدين طوسى ، طرفى بسزا بسته است ؛ براساس تفكر ارسطويى « عدل » را به معناى تساوى و حد ميان اطراف دانسته و آن را در مقابل\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nافراط و تفريط به كار مىبرد . كشفى با برابر دانستن عدالت با مساوات و مساوات با وحدت ، تصورى منطقى بين عدالت و وحدت برقرار ساخته و بدين صورت عدالت را يك مفهوم واحد حقيقى بسيط مىداند . در اين صورت چون عدالت به معناى واحديت است و توحيد نيز از صفات ذات بارى تعالى است ؛ عدالت هم بر خلاف گفتهء متكلمين از صفات ذات مىباشد نه از صفات فعل ، از اين رو عدالت يك مفهوم واقعى ، ثابت و غير متغير است كه به شرايط زمان و مكان ، تاريخ و اعتبار بستگى ندارد و مانند عقيدهء پاره‌اى از فلاسفه تجربى مغرب زمين يك مفهوم اعتبارى فرهنگى به حساب نمىآيد .\r\nمفهومى كه كشفى از عدالت ارائه مىدهد به گونه‌اى تنظيم يافته كه شاخه‌هاى آن به تمام موضوعات و چهره‌هاى هستى كه زير حاكميت عدل قرار دارد گسترش مىيابد و براساس همين اصل عدالت ، كشفى مسائل سياسى ، اقتصادى و فردى را مورد تجربه و تحليل قرار داده و طى ده باب « ميزان الملوك » در هر جا عدل را به فراخور موضوع ، تقرير و پايه‌گذارى كرده است .\r\nاز مهمترين مباحثى كه كشفى در تئورى عدالت خود ، دنبال مىكند عوامل بقا و زوال دولت است . وى در پاسخ به اين سؤال كه چه عواملى دولت را نگه مىدارد ؟ و چه عواملى آن را نابود مىسازد ؟ عواملى را موجب بقا و زوال دولت مىداند كه از مقوله فعل دولت يا حكومتند . هرچند او در لابلاى بحث خود به خصوصيات و ويژگيهاى سلطان پرداخته لكن آنها را از جمله عوامل اصلى در بقا و زوال دولت نمىداند و تنها آنها را از لوازم ورود سلطان به « سياست مدن » قلمداد مىكند .\r\nعوامل بقا دولت به ديده كشفى عبارتند از :\r\n- اجراى عدالت جمعى\r\n- نظارت و دقت بر گزينش مسؤولان و عملكرد كارگزاران\r\n- اتفاق آراء در جامعه\r\nعوامل زوال دولت نيز عبارتند از :\r\n- ظلم\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n- تفرقه و اختلاف آراء\r\n- روى آورى سلطان و كارگزاران به تنعمات دنيوى\r\nاهداف كشفى از نوشتن چنين آثارى چندان روشن نيست ، لكن از لابلاى سخنانش بدست مىآيد كه وى احساس مىكرده در روزگار خويش ، جامعه از فقدان « عالمان حقانى » رنج مىبرد . از اين رو برخود لازم مىداند تا طبق گفته خويش كه :\r\n هر سرى را نمىتوان گفت * و هر درى را نمىتوان سفت \r\nبخشى از عقايد و اسرار سينه خود را بازگو كند . او درباره انگيزه‌اش از مطالب گفته شده در كتاب « ميزان الملوك » مىگويد :\r\n« پس بايد كه ظاهر بنمايد عالم حقانى علم خود را و اگر ظاهر ننمايد پس بر او باد لعنت خداوند و از اين سبب است كه حقير اين سخنان را مىگويم و اين كلام را مىنويسم »\r\nاز سوى ديگر كشفى ميدان تحقيق و تأمل در حوزه اسلامى را خالى از « مردان چابك سوار » مىدانسته و بسيارى از اهل علم روزگار خويش را در گردونه تبعيت قرار مىداده است . از اين رو خود به عنوان محققى برجسته و جسور در ميدان علم گام نهاده و تأليفات بسيارى مىنگارد . وى در كتاب « اجابة المضطرين ، ص 217 » خطاب به مخاطبين خود مىنويسد : « اى صاحب هوش ، ببين چقدر ميدان تأمل و تحقيق از مردان چابك سوار خالى و همه به تبعيت يكديگر مشغولند پس اگر خواهى چيزى بفهمى قدم از كوى تبعيت بكش » .\r\nلازم به يادآورى است كشفى به علت اقامتى طولانى در عراق ، چندان بر زبان فارسى تسلط نداشته و در نگارش پاره‌اى از مطالب ، خواننده را با مشكلى اندك روبرو مىسازد .\r\nوى در « اجابة المضطرين ، ص 3 » در اين باره مىنويسد : « هرچند حقير را بضاعتى در زبان فارسى نيست و لكن خير الكلام ما يفهم المرام » .\r\nشايان ذكر است نسخه‌اى از كتاب مذكور كه به قلم سيد مصفّى كشفى فرزند مؤلف ،\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nدر زمان حيات پدرش ، رونويسى شده بود ؛ توسط بازماندگان آن مرحوم در اختيار ما قرار گرفت كه به علت كامل بودن اين نسخه نسبت به برخى از نسخه‌هاى موجود ، به عنوان نسخه اصلى قلمداد گرديد . نسخه‌هاى ديگر اين كتاب به شماره‌هاى 1970 و 5775 در مجموعهء نسخه‌هاى خطى كتابخانهء آيت اللّه نجفى مرعشى ( ره ) وجود دارد كه هر دو نسخه افتادگى و افزوده‌هاى بسيارى دارند كه در نسخهء اصلى يافت نمىشود .\r\n\r\n","description":"","footnote":"","page_name":" 34 ","page_number":34},
  {"content":"\r\n . \r\n","description":"","footnote":"","page_name":" 35 ","page_number":35},
  {"content":"\r\n . \r\n","description":"","footnote":"","page_name":" 36 ","page_number":36},
  {"content":"\r\n\r\n\r\nمقدمه مؤلف\r\nبِسْمِ اللَّهِ الرَّحْمنِ الرَّحِيمِ الحمد للّه رب العالمين بالّربوبية الظاهره ، الرحمن الرحيم بالرحمانية الباهرة ، مالك يوم الدين بالمالكية العزيزة القاهرة ، و صلّى اللّه على محمد سيّد المرسلين بالمحمدة المحمودية و السيادة الفاخرة و على اهل بيته و عترته الطّيبين الطاهرين ، سادات الدنيا و ملوك الاخرة .\r\nامّا بعد حقير الافاق الفاطمى المفتاق جعفر بن ابى اسحق « 1 » ، به عرض اهل مودت و وفاق مىرساند كه اين مختصرى است بىتصلف و ما حضرى است بىتكلف ، در بيان ميزان در مملكت‌دارى ملوك و اهل خلافت و صراط مستقيم در سلوك و نهل عدالت كه به طلب و التماس جناب كامياب ، نواب اشرف اعلا ، شاهزادهء خدا داده و الا ، حسام الدين و السلطنة ، حضرت محمد تقى ميرزا « وقى اللّه محمدته و حمد اللّه تقويه و معدلته » به قلم دو زبان تحرير و به رقم ذى بيان ، تقرير مىيابد و به همين طلب و التماس آن جناب ، شاهد و دليل بر وجوب اجابت و فرض طاعت او شده است . چونكه حركت جوارح و زبان او ، در طلب و التماس بيان معنى عدالت و اظهار مراتب و اطوار آن ، اثر و دليل مىباشد بر كمون ملكه عدالت در ذات و بطون او .\r\n ز دود آه پى در پى عيان است * كه ما را آتشى در دل نهان است \r\nو وجود ملكه عدالت در اين كس ، موجب اجابت و فرض طاعت او مىگردد . زيرا كه هر صاحب عدالتى در همان قدر عدالت او ، مفترض الطاعه مىباشد . به جهت محبوبيت و رضاء خداوند به امر و نهى او و طاعت خداوند تبارك و تعالى مىباشد .\r\n\r\n\r\n","description":"","footnote":"\r\n( 1 ) . در برخى ديگر از آثار ، مؤلف خود را ، جعفر بن ابيه اسحاق ، معرفى مىكند كه ظاهرا درست‌تر از « ابى اسحاق » باشد .\r\n","page_name":" 37 ","page_number":37},
  {"content":"\r\n\r\nچنان كه هر صاحب سوط ، جور و ظلمى نيز منقرض الطاعه مىباشد و ليكن از جهت مبغوضيت و مخذوليت او و عدم رضا خداوند به امر و نهى او و چونكه خداوند او را به خود واگذارده و مخذول نموده است ؛ بايد كه اهل سعادت و اطاعت خداوند نيز ، او را به خود واگذارند و طاعت او را اكراها و تقيةً و خذلاناً بنمايند و اين عين معنى اطاعت خداوند مىباشد و از اينجاست كه در حديث ، مطلقا وارد شده است كه « اطاعة اللّه فى اطاعة السلطان » « 1 » يعنى فرمان‌بردارى خداوند ، در فرمانبردارى سلطان مىباشد . خواه آنكه آن سلطان عادل باشد يا ظالم و جابر . و ليكن در ما بين ، جهت و جوب اطاعت او در دو صورت ، فرق و بون بعيد است چنان كه دانسته شد و اين مختصر ، مبَوّب به ده باب ، نموده مىشود .\r\nباب اول : در بيان معنى عدالت و بيان حقيقت و بدايت آن .\r\nباب دوم : در بيان معنى خلافت از جانب خداوند عزّ و علا كه معنى نهايت عدالت است .\r\nباب سوّم : در بيان حقيقت و كيفيت سلطنت ملوك و ارباب امر و فرمان .\r\nباب چهارم : در بيان كيفيت سلوك ملوك با هر طايفه از رعايا .\r\nباب پنجم : در بيان كيفيت سلوك وزراء ، نوابان ، اصحاب قلم و ديوان .\r\nباب ششم : در بيان كيفيت سلوك علما ، متّقيان ، اهل وعظ و قاضيان .\r\nباب هفتم : در بيان كيفيت سلوك ارباب نعم و دولت .\r\nباب هشتم : در بيان كيفيت سلوك دهاقين ، رئيسان ، اهل زراعت و ده‌نشينان .\r\nباب نهم : در بيان كيفيت سلوك اهل تكسّب و تجارت .\r\nباب دهم : در بيان كيفيت سلوك اهل حرفت و صناعت .\r\nو از اين بيان و اين تفصيل معلوم مىشود كه اين مختصر ملقب بعشرهء كامله است و نام نهاده شده است به « ميزان الملوك و الطوائف و صراط المستقيم فى سلوك الخلائف » .\r\n\r\n\r\n","description":"","footnote":"\r\n( 1 ) - بحار ، چاپ دار الاحياء التراث العربى - بيروت ، ج 72 : 368 - باب 82 ، حديث اول . قال رسول اللّه : طاعة السلطان واجبة و من ترك طاعة السلطان فقد ترك طاعة اللّه و مجمع الزوائد ، ج 5 : 220 و جامع الاصول ، ج 4 : 63 حديث 2043\r\n","page_name":" 38 ","page_number":38},
  {"content":"\r\n\r\n\r\nباب اوّل در بيان معنى عدالت و حقيقت و بدايت آن است و در آن سه تمهيد است\r\n\r\n","description":"","footnote":"","page_name":" 39 ","page_number":39},
  {"content":"\r\n . \r\n","description":"","footnote":"","page_name":" 40 ","page_number":40},
  {"content":"\r\n\r\n\r\nتمهيد اول [ تفسير و تبيين معنى عدالت 
  ]\r\nبدانكه عدل و عدالت به معنى راستى ، درستى ، اجتناب نمودن از قبيح و كجى و دورى از افراط و تفريط و نادرستى است و به عبارت ديگر ، مثل و مساوى بودن و همسان داشتن هر چيزى است . يعنى در هيچ طرف آن افراط و تفريط و زياده و نقصان نباشد و از اين سبب است كه هريك از دو طرف حمل و بار حيوان را عدل گويند . بكسر عين ، يعنى دو چيزى كه مساوى و همسان و هم وزن يكديگر مىباشند . و كسر عين آن به جهت فرق در ما بين اين و چيزهاى ديگر است كه تساوى آنها در غير جنس مىباشد .\r\nمثل  أَوْ عَدْلُ ذلِكَ صِياماً  « 1 » و الَّا هيچ فرقى در فتح و كسر نمىباشد و هر دو به معنى تساوى است . يعنى دو چيزى كه مساوى و همسان و هم وزن باشند و به اين جهت است كه عدل و عدالت به لفظ وسط و صراط مستقيم و انصاف نيز بيان نموده مىشود و خداوند فرموده است :  وَ كَذلِكَ جَعَلْناكُمْ أُمَّةً وَسَطاً  « 2 » و خطاب به ائمه اطهار صلوات اللّه عليهم نموده و فرموده است كه گردانيديم ما ، شما را ، جماعت و طايفه وسطى ، يعنى صاحبان عدل و عدالت ، و حديث مشهور نبوى كه فرموده‌اند ؛ « خير الامور اوسطها » « 3 » نيز همين معنى دارد . يعنى بهترين همه امور ، اوسط آنها ، يعنى عادل و عدل‌دار آنها مىباشند .\r\nچونكه وسط از افراط و تفريط دور است و عين معنى تساوى و صراط مستقيم است و\r\n\r\n\r\n","description":"","footnote":"\r\n( 1 ) . مائده : 95\r\n( 2 ) . بقره : 143\r\n( 3 ) . عوالى اللثالى ، ج 1 : 296 - 199\r\n","page_name":" 41 ","page_number":41},
  {"content":"\r\n\r\nفرموده خداوند كه  إِنَّ رَبِّي عَلى صِراطٍ مُسْتَقِيمٍ  « 1 » نيز معنى اين است كه پيغمبر صلّى اللّه عليه و إله و سلّم مىفرمايد كه به درستى كه پروردگار من بر صراط مستقيم است . يعنى در همه صفات ، كردار ، گفتار ، قضا و قدر و مشيت بر طريقه عدل و عدالت مىباشد و از افراط ، تفريط ، جور و اعتساف ، منزه و برى مىباشد و عكس جور و اجحاف كه معنى عدل است ؛ نيز انصاف گويند و معنى آن نصف و نصف و همسان كردن و همان معنى عدل و عدالت مىباشد .\r\nو از اين تقريرات معلوم مىشود كه محلّ استعمال عدل و عدالت ، هميشه بايد كه دو يا بيشتر و مشترك ما بين جمعى باشد و هر كجا كه جمعيت بيشتر است ، لزوم و وجوب عدل و عدالت در آنجا بيشتر و شديدتر مىباشد و از اين سبب است كه استعمال آن در ما بين حقوق الناس و در سلوك با جمعيت و رعيت ، بيشتر از استعمال آن در حق نفس و حق خداوند تبارك و تعالى مىباشد .\r\nپس استعمال و وجوب و لزوم آن در حق هركس كه ، رعيت و مملكت آن بيشتر است ؛ بايد كه بيشتر و شديدتر باشد و چونكه تمام ما سوى اللّه رعيت و مملكت خداوند مىباشند ؛ صفت عدالت و اسم عدل در حق خداوند ، اقدم ، اولى ، اشدّ و اكثر مىباشد و بعد از آن در حق رسل و ائمه عليه السّلام و بعد از آن در حق علماء ، اهل وعظ ، قضا ، فتوى و سلاطين و حكام و بعد از آن ، در حق ارباب دولت و نعمت و بعد از آن ، در حق اهل زراعت ، تجارت ، حرفت و صناعت و بعد از آن ، در حق سايرين با تفاوت و بسيارى و كمى رعيّت و مملكت آنها . احدى نمىباشد كه بلارعيت و بلامملكت باشد حتى يك شخص فريد و وحيد نسبت به جوارح و اعضاى خود ، صاحب رعيت و مملكت است و بايد كه در ميان آنها به عدل و عدالت سلوك نمايد .\r\nو از اينجاست كه در حديث ، از امام جعفر صادق عليه السّلام وارد شده است كه : « كلّكم راع و\r\n\r\n\r\n","description":"","footnote":"\r\n( 1 ) . هود : 56\r\n","page_name":" 42 ","page_number":42},
  {"content":"\r\n\r\nهو مسؤول عن رعيته و الامير الذى على الناس راع و هو مسؤول عن رعيته و الرجل راع عن اهله و هو مسؤول عنهم و المرأة راعية عن اهل بيت بعلها و هى مسؤولة عنهم و العبد راع على مال سيده و هو مسؤول عنه الا فكلكم راع و كلكم مسؤول عن رعيته . » « 1 »\r\nيعنى جميع افراد و اشخاص شماها ، اى بنى آدم ، رعيت‌دار مىباشيد و جميع شماها سؤال كرده مىشويد از احوال و سلوك با رعيت خود ، و امير و سلطانى كه امير بر مردمان مىباشد رعيت‌دار مىباشد و سؤال نموده مىشود از سلوك با رعيت خودش و هر مردى رعيت‌دار اهل و عيال خود مىباشد و سؤال نموده مىشود از سلوك با ايشان و هر زن شوهردارى ، رعيت‌دار مىباشد بر اهل خانهء شوهر خود و اولاد و اطفال او و سؤال نموده مىشود از سلوك با ايشان و هر غلام و كنيزى رعيت‌دار بر مال آقاى خود مىباشد و سؤال نموده مىشود از نگاهدارى و عدالت در آن ، آگاه باشيد كه جميع شماها ، رعيت‌دار مىباشيد با تفاوت در بسيارى و كمى در جنس و نوع رعيت و جميع شماها سؤال نموده مىشويد از رعيت خود و خداوند جل و علا در قرآن فرموده است كه :\r\n    فَلَنَسْئَلَنَّ الَّذِينَ أُرْسِلَ إِلَيْهِمْ وَ لَنَسْئَلَنَّ الْمُرْسَلِينَ فَلَنَقُصَّنَّ عَلَيْهِمْ بِعِلْمٍ وَ ما كُنَّا غائِبِينَ وَ الْوَزْنُ يَوْمَئِذٍ الْحَقُّ فَمَنْ ثَقُلَتْ مَوازِينُهُ فَأُولئِكَ هُمُ الْمُفْلِحُونَ وَ مَنْ خَفَّتْ مَوازِينُهُ فَأُولئِكَ الَّذِينَ خَسِرُوا أَنْفُسَهُمْ بِما كانُوا بِآياتِنا يَظْلِمُونَ     « 2 »\r\nو فرموده است :  وَ لِكُلِّ أُمَّةٍ رَسُولٌ فَإِذا جاءَ رَسُولُهُمْ قُضِيَ بَيْنَهُمْ بِالْقِسْطِ وَ هُمْ لا يُظْلَمُونَ  « 3 » يعنى البته و يقينا كه سؤال مىفرماييم ما ، هر امتى كه فرستاده شده است به سوى ايشان رسول ، كه عدالت و انصاف در اطاعت و سلوك با رسول خودشان نموده‌اند يا ننموده‌اند و البته و يقينا كه سؤال مىفرماييم از رسولان و پيغمبران كه در تبليغ رسالت و استعمال عدالت ، با امتهاى خود چگونه بوده‌اند و البته و يقينا كه قصّه و نقل مىفرمائيم احوال و\r\n\r\n\r\n","description":"","footnote":"\r\n( 1 ) . صحيح مسلم ، انتشارات دار الفكر ، ج 3 ، 1459 و 1829 و ارشاد القلوب ، ديلمى : 184 و عوالى اللئالى ، ج 1 ، : 129 : 3 و ص 364 : 51 و تنبيه الخواطر ، ج 1 ، : 6 و مسند احمد ، ج 2 : 5 و صحيح بخارى ، ج 2 : 6 و جامع الاصول ، ج 5 : 5 : 2028\r\n( 2 ) . اعراف : 5 - 9\r\n( 3 ) . يونس : 47\r\n","page_name":" 43 ","page_number":43},
  {"content":"\r\n\r\nسلوك هر دو گروه را بر خود ايشان ، با علم ما و حال آنكه نبوديم ما از احوال و رفتار ايشان ، غايب و غافل ، و عدل در حكم و سنجيدن اعمال ، همگى در اين روز حق و ثابت است . پس هركس كه اعمال او سنگين و پر بها باشد ، يعنى عدل و حسنه باشد ، پس آنها رستگاران و ظفر يابندگان به مقصود و به فوز و نجات مىباشند و هركس كه اعمال او سبك و بدون قيمت ، يعنى ظلم و سيئه باشد ؛ پس آنها اشخاصى هستند كه به خسارت رسانيدند نفوس و اعمال و تجارات خود را به سبب آنكه بودند در دار دنيا كه به ميزان و طريقهء عدالتى كه براى ايشان نصب و مشروع ( شروع « 1 » ) نموده بوديم ؛ ظلم نمودند و تبعيت آن را نكردند و معنى آيهء دوم آن است كه از براى هر امتى ، رسولى مىباشد ، پس در روز قيامت كه حاضر نموده مىشود و مىآيد رسول ايشان ، سؤال نموده مىشود از رفتار و كردار طرفين و حكم نموده مىشود در ما بين ايشان به عدالت و ايشان ظلم نموده نمىشوند .\r\nپس معلوم شد كه احدى در اين دار دنيا ، بدون رعيت و مملكت نمىباشد و همگى مأمور مىباشند كه در رعيت خود طريقهء عدل و انصاف را گرفته و از ظلم ، اعتساف ، جور و اجحاف ، اجتناب و دورى نموده و بر صراط مستقيم باشند و راه رسيدن به فوز و نجات و به دار راحت و كرامت و خلود در جنّت ، منحصر در آن مىباشد و غير آن راه ، رسيدن به هلاكت ، عذاب ، شقاوت ، دار محنت و احانت و خلود در جهنم مىباشد و اللّه هو الهادى و المستعان .\r\n\r\n\r\n","description":"","footnote":"\r\n( 1 ) . در نسخهء « الف » شروع آمده است .\r\n","page_name":" 44 ","page_number":44},
  {"content":"\r\n\r\n\r\nتمهيد دوّم [ رابطه عدالت با مساوات و وحدت 
  ]\r\nبدانكه صفت عدل و رفتار عدالت و انصاف و بودن بر صراط مستقيم ، ناشى از وحدت و يگانگى ذات مىشود و صفت ظلم و جور و اعتساف و كجى و افراط و تفريط ، ناشى از دوئى و تركيب در ذات مىشود و هر كجا كه وحدت و يگانگى ذات بيشتر و شديدتر است ؛ صفت عدالت او اتمّ ، اوجب ، اشمل و اكمل مىباشد و هر كجا كه وحدت و يگانگى كمتر و ضعيفتر است ، صفت عدالت او انقص و غير اشمل مىباشد . چونكه خداوند تبارك و تعالى در وحدت و يگانگى در وجه اتمّ مىباشد و تركيب در ذات و شريك در الوهيت و ربوبيت و صفات ندارد و وجود ، عين ذات او و ذات او ، عين صفات او و ذات و صفات او عين وحدت اوست و او يك است نه يكى و وحدت است نه واحد ، لهذا جميع صفات و افعال او همگى عدل و عدالت است .\r\n إِنَّ رَبِّي عَلى صِراطٍ مُسْتَقِيمٍ  « 1 » و  شَهِدَ اللَّهُ أَنَّهُ لا إِلهَ إِلَّا هُوَ وَ الْمَلائِكَةُ وَ أُولُوا الْعِلْمِ قائِماً بِالْقِسْطِ لا إِلهَ إِلَّا هُوَ الْعَزِيزُ الْحَكِيمُ  « 2 » .\r\nو ميل در مشيّت او و ظلم در تقدير او و جور در قضاء او و مفرّ و مهرب از حكومت و عدل او نمىباشد .\r\nاز اينجاست كه اقرار و اعتراف به عدل او از اعظم اصول دين و اركان توحيد شده است و نسبت جور و ظلم به او از اعظم مفاسد در عقايد گرديده است . چونكه نسبت\r\n\r\n\r\n","description":"","footnote":"\r\n( 1 ) . هود : 76\r\n( 2 ) . آل عمران : 18\r\n","page_name":" 45 ","page_number":45},
  {"content":"\r\n\r\nظلم و خلاف عدل لازم دارد اعتقاد دوئى ، تركيب ، شريك ، خلاف توحيد و يك دانستن آن را ، و ساير صفات جلاليّه و جماليه حضرت ذو الجلال و الاكرام او مترتب بر صفت عدل او مىباشد و عدل نيز مترتّب بر وحدت و توحيد مىباشد .\r\nو بعد از خداوند در عالم مخلوقات و مملكت او ، هر مخلوقى كه به وحدت قريبتر است ؛ صفت عدل و عدالت او بيشتر مىباشد و همين صفت عدل است كه در عالم ارواح كه اول موجودات و مخلوقات است به لفظ الفت و معيت ، ادا شده است و مىشود و در عالم اشباح به لفظ معرفت و تعارف گفته مىشود و در عالم قلوب به لفظ محبت و مودّت و موالات گفته مىشود و در عالم نفوس - در غير نفوس رسل و ائمه عليه السّلام - به لفظ عدالت و در نفوس ايشان به لفظ عدل و عدالت و عصمت و طهارت گفته مىشود و در عالم طبيعت به لفظ اعتدال ، و در عالم مزاج به لفظ اعتدال و صفا گفته مىشود و در عالم ابدان و جوارح به لفظ اعتدال قامت و استواء خلقت گفته مىشود . پس استواء خلقت كه آخر مرتبهء موجودات و اسفل السافلين عالم خاكى و ترابى آن است ، كاشف و دليل بر اعتدال طبيعت و صفاء مزاج و عدالت نفس اوست و عدالت نفس ، كاشف و دليل است بر آنكه اين كس در عالم قلوب ، محبّ و موالى منبع كمال و عصمت و اصل جمال و طهارت است و اين كاشف بر آن است كه اين كس در عالم اشباح ، عارف به مرتبه و به حق اهل حق است و كاشف بر آن است كه در عالم ارواح اليف ، مع و هم صحبت ايشان است و اين كاشف بر آن است كه اين كس در تحت ظل عدل و سايه عرش اعظم خداوند مىباشد و اين معنى سعادت و نظر به عنايت ازليت است و برعكس ، برعكس مىباشد .\r\nيعنى عدم استواء خلقت ، كاشف از عدم عدالت نفس مىباشد و كاشف بر آنكه اين كس در عالم قلوب عدوّ و مبغض اهل حقّ و مودّت مىباشد و همچنين تا بالآخره كاشف مىگردد از بيرون بودن اين كس از تحت ظلّ عدل اللّه و سايه عرش او ، و اين معنى شقاوت و مطرود بودن از عنايت ازليّت است .\r\n اى واى كه شد رها ز دستم * عنوان عنان مگر كه مستم \r\n\r\n","description":"","footnote":"","page_name":" 46 ","page_number":46},
  {"content":"\r\n\r\nبارى و از اينجاست كه نقص در خلقت و عدم استواء آن ، در احاديث مذموم و استواء خلقت ممدوح دانسته شده است . حتى اينكه استواء خلقت از جمله شروط و علامات امام و امامت ، لازم دانسته شده است و رسل و مقتدايان خداوند ، خود را بر اين نعمت عظمى شكر و حمد نموده و فرموده است كه « الحمد للَّه الّذى خلقنى فسوّنى » « 1 » و خداوند در مقام امتنان بيان نموده و فرموده است :    سَبِّحِ اسْمَ رَبِّكَ الْأَعْلَى الَّذِي خَلَقَ فَسَوَّى    « 2 »\r\nو فرموده است كه :    ما غَرَّكَ بِرَبِّكَ الْكَرِيمِ الَّذِي خَلَقَكَ فَسَوَّاكَ فَعَدَلَكَ فِي أَيِّ صُورَةٍ ما شاءَ رَكَّبَكَ    « 3 » .\r\nو هر وقتى كه مقتدايان و ائمه هدى صلوات اللّه عليهم را اخبار مىنمودند به آمدن مولود و فرزندى ، زود مىپرسيدند كه مستوى الخلقه است يا نه ؟ « 4 » و هرگز از اينكه پسر است يا دختر نمىفرمودند .\r\nپس در عالم مخلوقات مجرده و بسيطه و مركبه كه وحدت حقيقتا در آنها ممتنع است هركدام كه به صفاء مزاج و اعتدال طبيعت كه يك نوع از وحدت و يگانگى است اقرب ، اصفى و اعدل بوده باشد . عدل و عدالت يعنى هيأت نفسانيه و حركات جوارحيّه او بيشتر و تمامتر و دائمى مىباشد و آنكه ابعد است عدل و عدالت او ضعيفتر و قليل و غير دايم مىباشد .\r\nاز اينجاست كه جناب امير المؤمنين صلوات اللّه عليه فرموده است كه : « اليس من اعتدلت طباعه صفا مزاجه و من صفا مزاجه قوى اثر النفس فيه و من قوى اثر النّفس فيه سما الى ما يرتقيه و من سما الى ما يرتقيه فقد تخلّق بالاخلاق النفسانيه و من تخلق بالاخلاق النفسانيه فقد صار موجودا بما هو انسان دون ان يكون موجودا بما هو حيوان فقد دخل الباب الملك الصّورى و ليس له عن هذه الغاية معبّر . »\r\n\r\n\r\n","description":"","footnote":"\r\n( 1 ) . بحار ، ج 91 : 392 و بلد الامين ، كفعمى : 408 .\r\n( 2 ) . الاعلى : 2 و 1\r\n( 3 ) . انفطار : 8 - 6\r\n( 4 ) . كافى ، ج 6 : 21 . حديث باب تسوية الخلقة ، حديث چنين است : كان على بن الحسين ( ع ) اذا بشر بالولد لم يسأل اذكر هو ام انثى حتى يقول : أيسوى فان كان سويا قال : الحمد اللّه الذى لم يخلق منّى شيئا مشوها .\r\n","page_name":" 47 ","page_number":47},
  {"content":"\r\n\r\nيعنى ، آيا نيست هركسى كه معتدل باشد طبايع اربعه او يعنى قريب به وحدت ، يعنى گويا از شدت اعتدال ، گويا بر يك طبيعت باشد صاف مىگردد مزاج او ، و كسى كه صاف شد مزاج او ، قوى و شديد مىگردد تأثير نمودن نفس او در او ، و كسى كه قوى گرديد اثر نفس در او ، ترقّى و نموّ مىنمايد به سوى هر مرتبه‌اى كه ترقى او باشد و كسى كه ترقى به مرتبهء خود نمود ؛ پس به تحقيق كه متخلق به اخلاق نفسانيه شده است يعنى صفات و هيأت نفس او ، صفات و هيأت عدل ، عدالت و صراط مستقيم كه از افراط و تفريط دور است ، مىگردد و كسى كه متخلق به اخلاق نفسانيه شد ، پس گرديده است در عالم ملك و صورت ، موجود و صورتى كه ، مقوّم و دارنده آن در باطن ، معنى انسانيت مىباشد . و معنى مظهر و مظهر بودن مر صفات و اسماء خداوند است كه مرجع جميع انسانيت آنها به عدل در صفات و عدالت در افعال مىباشد و اين معنا و مرتبه انسانيّت است و معنى آيه  وَ عَلَّمَ آدَمَ الْأَسْماءَ كُلَّها  « 1 » و معنى حديث « خلق آدم على صورته » « 2 » و معنى حديث « تخلقوا باخلاق اللّه » « 3 » مىباشد و انسان را چنين كسى گويند نه اينكه در عالم ملك ، موجود و صورتى باشد كه در صورت انسان است و ليكن مقوم و دارنده آن در عالم باطن ، حيوان بوده باشد و در حقيقت ، از معنى و نصيب انسانيت بىنصيب باشد و همين قدر از انسانيت دارد كه داخل در عالم ملك صورى شده و در صورت ، انسان گرديده است و از اين حد و غايت ، عبور و ترقى ندارد و چنين صورتى را نسناس و اشباه الخناس گويند . و دخلى به معنى آدم كه خداوند در حق او فرموده است كه  إِنِّي جاعِلٌ فِي الْأَرْضِ خَلِيفَةً  « 4 » و فرموده است كه  وَ لَقَدْ كَرَّمْنا بَنِي آدَمَ وَ حَمَلْناهُمْ فِي الْبَرِّ وَ الْبَحْرِ وَ رَزَقْناهُمْ مِنَ الطَّيِّباتِ وَ فَضَّلْناهُمْ عَلى كَثِيرٍ مِمَّنْ خَلَقْنا تَفْضِيلًا  « 5 » ندارد .\r\n\r\n\r\n","description":"","footnote":"\r\n( 1 ) . بقره : 31 .\r\n( 2 ) . كافى ، ج 1 : 134 ، حديث 4\r\n( 3 ) . بحار ، ج 58 : 129\r\n( 4 ) . بقره : 30\r\n( 5 ) . اسراء : 70\r\n","page_name":" 48 ","page_number":48},
  {"content":"\r\n\r\nچونكه اين خلافت ، همان معنى جارى نمودن اوست عدل خداوند خود را در زمين ، چنانچه در باب دوم بيان نموده خواهد شد و اين تكريم همان منظور بودن اوست به عنايت ازليه پروردگار خود ، چنان كه در تضاعيف همين تمهيد دانسته شد و اين حمل در برّ و بحر ، جمع نمودن باطن انسانيت ، با ظاهر اوست و رزق طيّبات ، همان اتصاف به صفات خداوندى و تخلق به اخلاق اللّه و اخلاق نفسانيه اوست و هيچ مخلوقى از عرش تا فرش به چنين كمال و جامعيتى ، مكرّم و مفضّل نشده است و انسان بر مخلوقاتى كه بسيار و بىشمارند تفصيل داده شده است\r\n مجموعهء مجموع كمالات ، وجود است * نيكوتر از اين‌گونه كه ديد كه شنود است \r\nو چونكه معنى و مبدأ عدل و عدالت را دانستى ؛ پس بدانكه مبدأ و مرجع عدالت در عالم ، مظهر صفات خداوندى كه صفات نفسانيه انسان شده است به چهار صفت ، كه صراط مستقيم و طريقهء عدل در آن چهار صفت مىباشد .\r\nصفت اول : علم و حكمت است و آن حدّ وسط و صراط مستقيم ، در ما بين افراط جربزه و تفريط بلاهت است .\r\nصفت دوم : جود و سخاوت است و آن حدّ وسط و صراط مستقيم ، در ما بين افراط اسراف و تفريط تقتير است .\r\nصفت سوم : نجدت و شجاعت است و آن حد وسط و صراط مستقيم ، در ما بين افراط تهوّر و تفريط جبن است .\r\nصفت چهارم : زهد و عفت است و آن حدّ وسط و صراط مستقيم ، در ما بين افراط شهوت شره و تفريط بىرغبتى عنن است .\r\nو اين چهار صفت ، در نفس انسان كه به هم رسيد صفت عدل و عدالت به هم مىرسد و اين كس را عادل گويند و ساير صفات حسنه ، هر قدر كه باشد مبدأ و مرجع آنها به اين چهار صفت مىباشد چنان كه مبدأ و مرجع اين چهار صفت به صفت عدل مىباشد و اللّه هو الرزاق و المستعان .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\n\r\nتمهيد سوّم [ جايگاه عدالت - رابطه عدالت و كفر 
  ]\r\nبدانكه عدل منبع و اصل جميع خيرها و مدار تمام امرهاست و ميزان اللّه است در مبدأ و معاد و دنيا و آخرت و به آن است قيام ، قوام و بقاء آسمانها و زمينها و انتظام جميع عوالم و موجودات ، از عرش تا فرش و سماويهء آن ، از كواكب و ملائك و ارضيه آن ، از كوهها ، جواهر ، معادن ، جمادات ، نباتات ، حيوانات بريّه و بحريّه دنيويه و اخرويّه آنها تمام به واسطه عدل و خاصيت اعتدال مىباشد و اگر در يك جزئى از آنها طرف افراط و زياده يا تفريط و نقصان مايل و غالب گردد ؛ هر آينه وجود و ثبات از او زايل مىگردد و انتضاد و انتظام برهم مىخورد و فاسد مىگردد .\r\nو از اينجاست كه خداوند فرموده است كه  لَوْ كانَ فِيهِما آلِهَةٌ إِلَّا اللَّهُ لَفَسَدَتا  « 1 » يعنى اگر كه بود در خلق و تدبير آسمان و زمين ، خداهاى متعدّده به غير يك خداوند كه مسمّى به اسم اللّه است ؛ هر آينه آسمان و زمين بوجود نمىآمدند و ثبات نمىيافتند و به فساد عدم و اضمحلال باز مىگرديدند . چونكه تعدّد و دوئيت و تركيب و شركت ، لازم دارد افراط و تفريط و جور و عدم عدل در آثار را ، چنان كه وحدت و يگانگى ، لازم دارد عدل در صفات و صراط مستقيم در آثار را ، چنان كه سابقا دانسته شد .\r\nو افراط و تفريط و زياده و نقصان ، موجب فساد ، زوال ، عدم انتضاد و انتظام آسمان و زمين و مابينهما مىباشد و نيز حديث « بالعدل قامت السمواوات و الارضون » نيز از اينجا\r\n\r\n\r\n","description":"","footnote":"\r\n( 1 ) . انبياء : 22\r\n","page_name":" 50 ","page_number":50},
  {"content":"\r\n\r\nهويدا مىشود و چنان كه قالب و بدن انسان كه يكى از مخلوقات صوريه ظاهريه ارضيه است بقاء ، ثبات ، صحت و حيات آن به صفت عدل و اعتدال طبايع و صفاء مزاج اوست و بدون آن وجود و ثبات نمىگيرد و زندگى ندارد . همچنين صفات نفسانيه و اخلاق حسنه باطنيّه انسانيه او بقاء و ثبات و زندگى و حيات آنها به اعتدال آنها و دورى از افراط و تفريط مىباشد و همين اعتدال در صفات و هيأت نفسانيه معنى عدل و عدالت اوست چنان كه سابقا دانسته شد .\r\nو از اينجا معنى حديث « المؤمن حىّ فى الدارين و الكافر ميت فى الدارين » « 1 » را مىفهمى .\r\nپس صحت و بقاء تمام صفات و اعمال انسان به صحت و بقاء عدل او خواهد بود و مثل حديث « الصلاة عمود الدّين متى قبلت قبلت ما سواها و متى ردّت ردّ ما سواها » « 2 » جايز و صحيح است كه بگويى صفت عدل ، عمود ساير صفات و كردار است و هر وقت كه آن صحيح و مقبول گرديد ؛ ساير صفات و كردار ديگر صحيح و مقبول مىگردد و هر وقت كه ناقص و مردود گرديد ، ساير صفات و كردار ديگر مردود و غير مقبول مىگردد .\r\nو الحال معلوم مىشود كه آنچه از فحاوى احاديث ، مستفاد شده و مشهور بين الناس است كه شخص عادل ، هرچند كه كافر باشد اهل سعادت خواهد بود و به بهشت خواهد رفت و داخل در جهنم نخواهد شد معنى و مطلبى است كه صحيح است و ليكن معنى آن بر يكى از پنج وجه خواهد بود .\r\nوجه اول : آنكه هر كجا كه صفت عدل و عدالت باشد و كفر و شرك او معلوم نباشد ؛ هر آينه وجود صفت عدالت ، كاشف مىگردد بر اينكه كفر و شرك در اينجا و در آن كس نمىباشد و آن كس در واقع و نفس الامر مؤمن و موحّد مىباشد . چونكه كفر و شرك ، به فرموده خداوند كه  إِنَّ الشِّرْكَ لَظُلْمٌ عَظِيمٌ  « 3 » از جمله اظهر افراد جور و ظلم\r\n\r\n\r\n","description":"","footnote":"\r\n( 1 ) . معانى الاخبار ، ج 29 : 10\r\n( 2 ) . بحار ، ج 10 : 394 ، باب 25 و ج 80 : 20 / 37 ، باب 6 ( با تفاوت اندكى در عبارت )\r\n( 3 ) . لقمان : 13\r\n","page_name":" 51 ","page_number":51},
  {"content":"\r\n\r\nاست و جور و ظلم ضد عدل و عدالت است . پس در هر شخصى كه عدل و عدالت ، محقق شد بايد كه كفر و شرك كه ظلم است در آن نباشد زيرا كه اجتماع ضدّين محال مىباشد و نظير آن حديث ، مخبر نمودن جبرئيل است ، حضرت آدم عليه السّلام را در اختيار كردن عقل يا حيا يا ايمان را ، و اختيار كردن او عقل را و گفتن جبرئيل به حيا و ايمان كه برويد و جواب دادن آنها به آنكه ما مأمور مىباشيم كه هر كجا كه عقل باشد ما با آن باشيم . « 1 »\r\nوجه دوم : آنكه در هركس كه صفت عدل ، محقق شد و صفت كفر و شرك در آن اولا نيز محقق باشد . پس بالاخره به حكم عدم اجتماع ضدين و غلبه حسنات بر سيئات ، صفت كفر و شرك او از لوح نفس و عقيدهء او زايل خواهد گرديد . نظير كسى كه در او سخاوت باشد و كافر نيز باشد . پس بالاخره به بركت سخاوت ، كفر از او زايل و ايمان در او حاصل مىشود .\r\nوجه سوّم : آنكه در هركس كه صفت و ملكه عدالت باشد و كفر و شرك او محقق ، و ليكن از روى جهالت باشد نه از روى عناد و ضلالت . پس به حكم  إِنَّ الْحَسَناتِ يُذْهِبْنَ السَّيِّئاتِ  « 2 » اين نوع از عدالت محققه ، محو و رفع اثر اين نوع از كفر و جهالت از ديوان اعمال اين كس مىنمايد هرچند كه محو آن از لوح نفس و عقيدهء او نشده باشد .\r\nوجه چهارم : آنكه در هركس كه صفت عدالت باشد و كفر و شرك او محقق و ليكن در عمل فروع و معاصى جوارحيّه باشد نه در اصول و عقايد نفسانيه ، هرآينه به حكم غالب و مغلوب و محو و اثبات ، عقيده و ملكه اصوليّه ، غالب بر اعمال فروعيه جوارحيّه است و حسنات او ، محو سيئات فروعيه مىنمايد . چنان كه سيئات او ، احباط حسنات فروعيه مىنمايد و آيات و احاديث در اين مرحله احباط و اذهاب بسيار و متواتر است .\r\nوجه پنجم : آنكه در هركس كه ملكه عدالت باشد ؛ هرآينه وجود آن كاشف مىباشد بر\r\n\r\n\r\n","description":"","footnote":"\r\n( 1 ) . بحار ، ج 1 ، ص 86 / 8\r\n( 2 ) . هود : 114\r\n","page_name":" 52 ","page_number":52},
  {"content":"\r\n\r\nآنكه ، آن شخص سعيد الذّات است و كفر و شرك او عارضى و از باب خلطهء طينت عليّينه او باطنيت سجينيه است و در روز تميز به فرمودهء  لِيَمِيزَ اللَّهُ الْخَبِيثَ مِنَ الطَّيِّبِ  « 1 » كفر و شرك را با جزء طينت سجينيه كه كفر و شرك از آن ناشى شده است ، از او جدا مىنمايند و به صاحب و اهل آن مىدهند و آن عليّين محض و بدون كفر و شرك مىشود و مضاعف بر آيه مذكوره ، آيات و احاديث نيز در اين باب نيز بسيار و متواتر است و اين مختصر گنجايش ذكر آنها را ندارد .\r\nو بر يكى از اين پنج وجه معانى احاديث ديگر كه نظير اين حديث عدالت و كفر است بايد كه دانسته شود مثل حديث « الصلاة عمود الدين » « 2 » و حديث « حبّ علىّ حسنة لا تضر معه سيئة » « 3 » و حديث « الايمان طاعة لا تضر معه سيئة » و حديث « السخى لا يدخل النار و لو كان كافر » « 4 » و حديث « من اطاع عليّا ادخله الجنة و لو عصى » « 5 » و امثال اينها .\r\nو بدانكه آيات و احاديثى كه دلالت دارد بر آنكه با وجود عدالت در اين كس ، كفر ضرر به او نمىرساند از آن جمله فرمودهء خداوند كه  وَ أَقْسِطُوا إِنَّ اللَّهَ يُحِبُّ الْمُقْسِطِينَ  « 6 » يعنى عدالت نمائيد در امور ، به درستى كه خداوند دوست مىدارد عدالت‌كنندگان را ، و با وجود محبوب بودن عادل در نزد خداوند ، بردن او را به جهنم ممتنع مىباشد هرچند كه كافر باشد و از آن جمله فرموده است كه  وَ ما كانَ رَبُّكَ لِيُهْلِكَ الْقُرى بِظُلْمٍ وَ أَهْلُها مُصْلِحُونَ  « 7 » بنابر آن‌كه معنى ظلم ، شرك و كفر و معنى اصلاح ، عدالت نمودن باشد .\r\nو از آن جمله فخر نمودن جناب پيغمبر صلّى اللّه عليه و إله و سلّم به تولد خود در زمان كسرى انوشيروان ،\r\n\r\n\r\n","description":"","footnote":"\r\n( 1 ) . انفال : 37\r\n( 2 ) . بحار ، ج 79 : 218 / 36 ، باب 1\r\n( 3 ) . بحار ، ج 39 : ص 248 / 10 ، باب 87 و ارشاد القلوب : 334 و منهاج الكرامة ، علامه حلى : 41\r\n( 4 ) . تحف العقول : 390\r\n( 5 ) . ارشاد القلوب : 257\r\n( 6 ) . حجرات : 9\r\n( 7 ) . هود : 119\r\n","page_name":" 53 ","page_number":53},
  {"content":"\r\n\r\nبه فرموده « ولدت فى زمن الملك العادل انوشيروان » « 1 » يعنى تولّد يافتم من در زمان و عهد پادشاه عادل انوشيروان ، و انوشيروان همان است كه نام او پرويز و ملقب به كسرى است « بفتح كاف » و كسران و كسرى ، معرب خسرو است و كسرى و شرويه پسر او يزدجرد و فيروز پسر او ، آخر ملوك فرس مىباشند و همگى به صفت عدال و عدالت موصوف و مشهور بودند و فخر نمودن حضرت ، به تولد در زمان عدالت او دليل بر ثبات و بقاء عدالت آن است و با وجود ثبوت عدالت در او ، كفر او ضرر دنيوى و اخروى به او نمىرساند . به يكى از پنج وجهى كه در معنى آن ذكر شد .\r\nو از آن جمله نفرين نمودن حضرت موسى على نبينا و عليه السلام بر فرعون در مدت چهل سال و مستجاب نشدن دعاى او و فرمودن خداوند جلّ و علا در جواب مخاطبه او كه « يا موسى ما دام آمنا لعبادى غامرا لبلادى لن اجيب فيه دعوة منادى » يعنى اى موسى مادام كه فرعون آمن دارنده است بندگان مرا و تعمير نماينده است بلاد مرا ، هرگز اجابت نمىنمايم در حق او دعا و نفرين هيچ نداكننده و دعا نماينده‌اى را ، و اين عدالت فرعون چونكه درست ، تمام و ذاتى نبود و كفر او نيز كفر جحود و عناد و ذاتى بود مانع و دافع ضرر كفر ، او در آخرت نشده است بلكه مانع ضرر او در دار دنيا شده است .\r\nو مثل آن است ، حديث نبوى كه « العدل و الملك توأمان » « 2 » و حديث ديگر او كه « الملك يبقى بالعدل مع الكفر و لا يبقى مع الظلم بالايمان » « 3 » يعنى آنكه عدالت كردن و سلطنت نمودن به هم بسته است و تا عدالت هست ، سلطنت نيز باقى مىباشد و سلطنت باقى مىماند با عدالت و هرچند كه با كفر باشد و باقى نمىماند با ظلم هرچند كه با ايمان باشد . مراد از ايمان ، در اين حديث يكى از آن پنج وجه است كه در كفر دانسته شد نه ايمان ذاتى ثابت ، چونكه فرض وجود آن با وجود ظلم ذاتى و ثابت ، محال و ممتنع\r\n\r\n\r\n","description":"","footnote":"\r\n( 1 ) . بحار ، ج 15 : 21 / 1 باب 3\r\n( 2 ) . اختصاص : 263 ، الدين و السلطان اخوان توأمان .\r\n( 3 ) . جامع الاخبار : 119\r\n","page_name":" 54 ","page_number":54},
  {"content":"\r\n\r\nاست و متضادّ مىباشند و شايد بقاء ملك با عدل با وجود كفر ، اين است كه ملك ملوك فرس در روى زمين از اول انعقاد آن در عهد آفريدون ، تا آخر زوال آن به قتل يزدجرد ابن شهريار ، در ايام خلافت عثمان ، هزار سال تمام شمسى ، بقاء و ثبات گرفته بود و اين بقاء نبوده است مگر به جهت عدل و عدالت ايشان كه در تواريخ مسطور و مذكور مىباشد با آنكه دين ايشان ضعيفترين اديان ، مجوسيه بوده است .\r\nو از آن جمله اين حديث نبوى است كه « الخلق كلهم عيال اللّه واحب خلقه اليه انفعهم لعياله و عباده » « 1 » يعنى مخلوقات همگى ، عيال خداوند مىباشند و محبوب‌ترين مخلوقات در نزد خداوند ، هركسى است كه نفع رساننده‌تر به عيال و بندگان خدا باشد و معلوم است كه عدالت نمودن ، بهترين نفع است . مثل سخاوت كردن ، پس صاحب عدالت و سخاوت ، محبوب خدا مىباشد و محبوب خداوند به جهنم نخواهد رفت هرچند كافر باشد .\r\nو از آن جمله ، اين نبوى ديگر است كه فرمودند « احبّ النّاس الى اللّه و اقربهم السلطان العادل و ابغضهم الى اللّه و ابعدهم السلطان الجاير » « 2 » يعنى محبوب‌ترين مردمان و مقرّب‌ترين ايشان در نزد خداوند ، سلطان عادل است و مبغوض‌ترين و دورترين ايشان در نزد خداوند ، سلطان جائر است و با وجود محبوبيت و مقربيت ، بردن او را به جهنم محال مىباشد هرچند كه كافر باشد .\r\nو از آن جمله ، اين نبوى ديگر است كه فرمودند « انّ للّه سبحانه و تعالى عبادا خلقهم لقضاء حوائج النّاس و الى على نفسه ان لا يعذّبهم بالنار فاذا كان يوم القيامة وضعت منابر من نور يقدّسون اللّه عزّ و جل و الناس فى الحسنات . » « 3 » يعنى به درستى كه از براى خداوند سبحانه و تعالى ،\r\n\r\n\r\n","description":"","footnote":"\r\n( 1 ) . كافى ، ج 2 : 164 « قال رسول اللّه الخلق كلهم عيال اللّه فاحبّ الخلق الى اللّه من نفع عيال اللّه » و جامع الصغير ، ج 1 :\r\n251 ، حديث 4135 « الخلق كلهم عيال اللّه فاحبهم الى اللّه انفعهم لعياله » .\r\n( 2 ) . كنز العمّال ، ج 6 : 9 ، حديث 14604 و 14607 « احب الناس الى اللّه يوم القيمة و ادناهم مجلسنا امام عادل و ابغض الناس الى اللّه و ابعدهم منه امام جائر . »\r\n( 3 ) . لسان الميزان ، ج 5 : 411 / 1357 « ان للّه عبادا اختصهم لقضاء حوائج الناس و آلى على نفسه ان لا يعذبهم بالنار فاذا كان\r\n","page_name":" 55 ","page_number":55},
  {"content":"\r\n\r\nبندگانى مىباشد كه خلق فرموده است ايشان را براى به جا آوردن حوايج مردمان و قسم خورده است بر نفس خودش ، آنكه عذاب ننمايد ايشان را به آتش ، پس هروقت كه بشود روز قيامت و وقت حساب ، گذارده مىشود از براى ايشان منبرها و كرسيهايى از نور و بر روى آنها تقديس و تنزيه خداوند مىنمايند و ساير مردمان در حساب مىباشند و براى ايشان حساب نمىباشد . يعنى هرچند كه كافر به يكى از وجوه و معانى كه دانسته شد ، باشند و عدالت نمودن با مردمان ، اقدم ، اولى و افضل قضاء حوائج ايشان مىباشد بلكه بدون عدالت ، قضاء حوائج ممكن نيست و قضاء حوائج متفرع بر صفت عدل مىباشد .\r\nو از آن جمله اين حديث است كه « اسحق ابن عمّار روايت نموده است كه ايستاده بودم در برابر روى امام جعفر صادق عليه السّلام در نزد مقام ابراهيم عليه السّلام پس فرمود به من كه اى عمّار هركس كه طواف نمايد به اين خانه كعبه ، يك طواف را ، هرآينه مىنويسد خداوند و ثبت مىنمايد از براى او هزار حسنه و محو مىنمايد از او هزار سيئه و آزاد مىنمايد از جانب او هزار بنده و غرس مىنمايد از براى او هزار درخت در بهشت . پس عرض نمودم كه اينها همه براى كيست كه يك طواف را بنمايد ؟ پس فرمود بلى آيا خبر بدهم تو را به بهتر از آن ؟ گفتم بلى ، يا بن رسول اللّه ، پس فرمودند كه به جا آوردن حاجت مؤمن بهتر است از طواف و طواف تا آنكه شماره فرموده طواف را » « 1 » و الحمد للّه ربّ العالمين .\r\n\r\n\r\n","description":"","footnote":"\r\nيوم القيمة خلوا مع اللّه يحدثهم و يحدثونه و الناس فى الحساب . . . »\r\n( 1 ) . كافى ، ج 2 : 194 / 7\r\n","page_name":" 56 ","page_number":56},
  {"content":"\r\n\r\n\r\nباب دوّم در بيان معنى خلافت بندگان است در زمين از جانب خداوند تبارك و تعالى و در آن پنج تمهيد است\r\n\r\n","description":"","footnote":"","page_name":" 57 ","page_number":57},
  {"content":"\r\n . \r\n","description":"","footnote":"","page_name":" 58 ","page_number":58},
  {"content":"\r\n\r\n\r\nتمهيد اول [ تفسير و تبيين معنى خلافت 
  ]\r\nبدانكه معنى حديث « كنت كنزا مخفيّا فاحبت ان اعرف فخلقت الخلق كى اعرف » « 1 » كه فرموده خداوند سبحانه است در جواب حضرت موسى على نبيّنا و عليه السّلام كه سؤال نمود كه چرا خلق فرمودى اين خلق را ، اين گنج مخفى همان وحدت و صمديت خداوند و اثر آنكه عدل مىباشد كه بر فرض عدم خلق فرمودن او خلق را ، آن را مخفى نموده و وحدت كه معنى آن صمديت ، غنا و تماميت فوق التمام است ؛ آن را كنز فرموده و ظهور آن را معروفيت فرموده‌اند . و ظهور بالنسبه به خفاء ، طبقه كمال و تماميت است و كمال و جمال را به محبوبيت ادا فرموده‌اند .\r\nو حديث « ان اللّه جميل و يحب الجمال » « 2 » بيان اين معنى را مىكند و آخر مرتبه ظهور اسفل السافلين عالم تراب و صلصال است و از اينجا است كه فرمود  إِنِّي خالِقٌ بَشَراً مِنْ صَلْصالٍ  « 3 » و فرمود كه  خَلَقَهُ مِنْ تُرابٍ ثُمَّ قالَ لَهُ كُنْ فَيَكُونُ  « 4 » .\r\n خواست تا جلوه دهد صورت خود را به معشوق * خيمه در معركهء آب و گِل آدم زد \r\nصورت او همان صفت وحدت و صمدانيت است و ظهور وحدت و اظهار آن صفت ، ايجاد كردن خلق و الوهيت است و الوهيت ظهور و تماميت نمىيابد مگر به ربوبيت كه معنى آن تربيت دادن به تدريج است و هر مخلوقى را تا اينكه به سر حد\r\n\r\n\r\n","description":"","footnote":"\r\n( 1 ) . بحار ، ج 84 : 199\r\n( 2 ) . بحار ، ج 73 : 192\r\n( 3 ) . حج : 28\r\n( 4 ) . آل عمران : 52\r\n","page_name":" 59 ","page_number":59},
  {"content":"\r\n\r\nكمال ممكن در مخلوقيت برسد ، و تربيت با تدريج نمىشود مگر به اسباب و آلات تربيت ، و خداوند منزّه از اجزا ، اعضا ، الات و اسباب مخلوقيت مىباشد و همين ، معنى وحدت و صمديت اوست بلكه او مسبّب الاسباب و سبب كل ذى سبب ، يعنى موجد اسباب است . پس بايد كه از جهت اظهار صفت ربوبيت و تربيت دادن او خلق را ، آلات و اسباب ، وسايط و علل بىشمار و بىحساب را خلق فرمايد و اين معنى « خلق اللّه الاشياء لمشية و خلق المشية بنفسها » « 1 » و حديث « ابى اللّه الّا ان يجرى الامور باسبابها » « 2 » و معنى حديث و جعل اللّه لكل شئ سبباً » « 3 » مىباشد .\r\nاز جمله خلق فرمودن آلات و اسباب از براى خلقت آدم و بنى آدم ، بعد از خلقت حضرت ، مشيت و عوالم جبروت عقول و ملكوت نفوس و عمق اكبر هبا و شرق و برق جابلقا و جابرصا ، خلق فرمودن عالم سقف مرفوع اجساميه آسمانهاى هفتگانه و بحر مسجور عناصر اربعه و حيطهء بسيطهء بساط منبسط زمين و عوالم مواليد ثلاثه جبال جمادات ، و مرتع نباتات و رتع حيوانات مىباشد و لهذا فرموده است كه  يُدَبِّرُ الْأَمْرَ مِنَ السَّماءِ إِلَى الْأَرْضِ  « 4 » و هريك از اين عوالم را نيز به حكم معنى ربوبيت آلات و اسباب مىبايد . پس در هر عالمى ، بعضى از مخلوق آن عالم را ، اسباب و آلات خلقت در ربوبيت بعضى ديگر قرار داد فرموده است . تا آنكه مىرسد به عالم خاكى آدمى و بنى آدم ، و علاوه بر آنكه از عرش تا فرش بة حكم  وَ سَخَّرَ لَكُمْ ما فِي السَّماواتِ وَ ما فِي الْأَرْضِ جَمِيعاً مِنْهُ  « 5 » همگى اسباب و آلات خلقت و تربيت آن شده‌اند و از خود افراد آنها نيز بعضى اسباب و آلات خلقت و تربيت بعض ديگر قرار داده است . چونكه تشابه و تناسب در ما بين آلات و اسباب و مسببات لازم مىباشد و اين معنى آيه  ذُرِّيَّةً بَعْضُها مِنْ بَعْضٍ  « 6 »\r\n\r\n\r\n","description":"","footnote":"\r\n( 1 ) . كتاب توحيد : 148 ، عن ابى عبد اللّه قال : خلق اللّه المشية بنفسها ثم خلق الاشياء بالمشية .\r\n( 2 ) . بحار ، ج 2 : 90 و كافى ، ج 1 : 182 « عن ابى عبد اللّه : ابى اللّه ان يجرى الاشياء الا باسبابها . »\r\n( 3 ) . كافى ، ج 1 : 183 « فجعل لكل شيء سبباً . »\r\n( 4 ) . سجده : 5\r\n( 5 ) . جاثيه : 13\r\n( 6 ) . آل عمران : 30\r\n","page_name":" 60 ","page_number":60},
  {"content":"\r\n\r\nو   خَلَقَكُمْ مِنْ نَفْسٍ واحِدَةٍ وَ خَلَقَ مِنْها زَوْجَها وَ بَثَّ مِنْهُما رِجالًا كَثِيراً وَ نِساءً   « 2 » و آيهء  لِيَتَّخِذَ بَعْضُهُمْ بَعْضاً سُخْرِيًّا  « 3 » و معنى حديث « انّ اللّه يرزق العباد بعضهم من بعض » « 4 » مىباشد .\r\nو چنان كه مىبينى كه از براى رسانيدن ربوبيت ، رحمت و عطوفت خود را به اطفال ، پدر و مادر را ، اسباب و آلات نموده و لهذا حق آنها را بر اولاد عظيم شمرده و فرموده است  وَ وَصَّيْنَا الْإِنْسانَ بِوالِدَيْهِ إِحْساناً حَمَلَتْهُ أُمُّهُ كُرْهاً وَ وَضَعَتْهُ كُرْهاً  « 5 » و فرموده است كه  وَ لا تُشْرِكُوا بِهِ شَيْئاً وَ بِالْوالِدَيْنِ إِحْساناً  « 6 » هر مردى را بالنسبه به ترتيب امور زنان ، آلت و سبب قرار داده و فرموده است كه  الرِّجالُ قَوَّامُونَ عَلَى النِّساءِ  « 7 » و همچنين هر سلطانى را بر رعيّت و هر عالمى را بر جاهل و هر غنىّ را بر فقير و هر مال‌دار را بر اموال خود و على هذا القياس .\r\nو اين معنى حديثى است كه فرمودند كه قوام دنيا به شش طايفه است ؛ سلطان عادل ، رعيت منصف ، عالم عمل نماينده و جاهل سؤال‌كننده ، غنى دهنده و فقير صبر و شكر نماينده ، و سلطان كه عدالت نكرد رعيت بىانصاف مىشود و عالم كه به علم خود عمل ننمود ، جاهل ترك سؤال و ترك تبعيت مىنمايد و غنى كه عطاء خود را نداد صبر و شكر فقير ، زايل مىگردد و دنيا و بناى آن فاسد مىشود و برهم مىخورد .\r\nبلكه اعضاء و اجزاء يك شخص را ، بعض از آنها را سبب و آلت تربيت و تدبير بعضى ديگر قرار داده است چنان كه مىبينى كه گوش اسباب ديدن چشم و برعكس و آنها را اسباب حركت جوارح ديگر و حركت پاى ، سبب حركت دست و حركت همگى سبب اكل ، شرب ، پوشيدن لباس و امثال اينها را قرار داده است و مثال اين امر ربوبيت\r\n\r\n\r\n","description":"","footnote":"\r\n( 2 ) . نساء : 1\r\n( 3 ) . زخرف : 32\r\n( 4 ) . كافى ، ج 6 : 187 / 11\r\n( 5 ) . احقاف : 15\r\n( 6 ) . نساء : 40\r\n( 7 ) . نساء : 38\r\n","page_name":" 61 ","page_number":61},
  {"content":"\r\n\r\nخود را و بودن آن به اسباب و آلات صورت امور ، روح و نفس را در انسان قرار داده است كه جوارج و قوالب و آلات و اسباب تدبير و ترويج دادن امر روح و نفس او قرار داده است و بدون آنها از براى نفس انسان تدبير و تربيت هيچ امرى و تصرف در آن ممكن نمىباشد و لهذا فرموده است كه  وَ فِي أَنْفُسِكُمْ أَ فَلا تُبْصِرُونَ  « 1 » يعنى در امر نفوس خود نظر و تأمل نمىكنيد و نمىبينيد كه جوارح براى امر نفس آلت و اسباب قرار داده است . بلى ؛\r\n سالها دل طلب جام جم از ما مىكرد * آنچه خود داشت ز بيگانه تمنّا مىكرد \r\n\r\n\r\n","description":"","footnote":"\r\n( 1 ) . ذاريات : 21\r\n","page_name":" 62 ","page_number":62},
  {"content":"\r\n\r\n\r\nتمهيد دوم [ خليفه بودن جميع مخلوقات 
  ]\r\nبدانكه تمام موجودات امكانيه و مخلوقات حادثه ما سوائيه از عرش ، فرش ، ملك ، ملكوت ، لاهوت و جبروت ، همگى اثر ، صنع و بدع خداوند مىباشند و فرموده است كه  لَهُ مُلْكُ السَّماواتِ وَ الْأَرْضِ  « 1 » يعنى از براى او ، و مملوك و مخلوق او مىباشد عالم ملك آسمانها و زمين و آنچه حاوى و محوى آنهاست و اثر و صنع ، شاهد و دليل بر صفات مؤثر و صانع مىباشد و ظلّ كه به معناى سايه است ؛ خواه آنكه نورانى باشد يا ظلمانى ، آن نيز شاهد و دليل و مثال بر كيفيت و صفات صاحب ظلّ است . پس ظل نيز به معنى اثر مىباشد و معنى و مقصود از ظلّ و اثر ، همان صنع و مخلوقى است كه بدون مؤثر و ذى ظل فرض وجود و بقاء آن را نتوان نمود و از اينجاست كه خداوند تعبير از آثار و مخلوقات خود ، به ظلّ نموده و فرموده است كه  أَ لَمْ تَرَ إِلى رَبِّكَ كَيْفَ مَدَّ الظِّلَّ وَ لَوْ شاءَ لَجَعَلَهُ ساكِناً ثُمَّ جَعَلْنَا الشَّمْسَ عَلَيْهِ دَلِيلًا  « 2 » پس هر موجودى از موجودات ظل خداوند و شاهد و دليل و مثال بر وحدت خداوند و اثر آن‌كه صفت عدل خداوند است ؛ مىباشد . و فى كلّ شئ بداية تدلّ على انّه واحد .\r\nو شهادت دادن آنها ، همان بقاء ، استواء ، اعتدال و انتظام آنها مىباشد كه محال است كه صدور يابد مگر از ذاتى كه يك و بدون جزء و بلا شريك باشد و آثار او بالتمام بر وجه عدل باشد و همين معنى تسبيح نمودن تمام موجودات است و خداوند تبارك و\r\n\r\n\r\n","description":"","footnote":"\r\n( 1 ) . مائده : 44\r\n( 2 ) . فرقان : 48\r\n","page_name":" 63 ","page_number":63},
  {"content":"\r\n\r\nتعالى چنان كه فرموده است كه   سَبَّحَ لِلَّهِ ما فِي السَّماواتِ وَ ما فِي الْأَرْضِ وَ هُوَ الْعَزِيزُ الْحَكِيمُ   « 1 » و از اين سبب است كه سلطان عادل كه اكمل مخلوقات و اشرف آثار خداوند است در احاديث به اسم ظلّ اللّه ناميده شده است .\r\nو در تمهيد اول دانسته شد كه مجموع مخلوقات بالنسبه به يكديگر اسباب و آلات ظهور و اظهار صفت ربوبيت و الوهيت و عدل و حكمت خداوند مىباشند . الحال بدانكه آلت و سببى ، خليفه و نايب صاحب آلت و صاحب سبب مىباشد در رسانيدن فيض و اثر او را به مسبب له . چنان كه مىبينى كه قلم ، خليفهء دست كاتب و دست كاتب ، خليفهء نفس كاتب است در رسانيدن فيض و اثر كتابت را از نفس كاتب به كاغذ و ارّه و تيشه و دست نجّار ، خلفه رسانيدن اثر نجّارى است از نفس نجّار به چوب و مادر و پدر خليفه خداوند مىباشند در رسانيدن فيض رزق ، رحمت ، عطوفت و تربيت خداوند را از خداوند به طفل ، و سلطان ، خليفه خداوند است در رسانيدن امنيت ، قوام ، تدبير ، تربيت ، عدالت و مرحمت را از خداوند به خلق او و عالم بعد از رسل و ائمه ، خليفه است در رسانيدن علم ، هدايت و ارشاد از رسل و ائمه و خداوند به خلق او و هر صاحب عيال و هر رعيت‌دارى ، خليفه خداوند است در رسانيدن صفت ربوبيت و عدل خداوند را به عيال و رعيت خود .\r\nو سابقا دانسته شد كه تمام مردمان رعيت دارند و همگى آنها سؤال نموده مىشوند از رعيت و سلوك با رعيت خود ، پس تمام موجودات ، خليفه خداوند مىباشند و به جهت خلافت از خود ، در اظهار نمودن صفت ربوبيت و عدل خود ، آنها را خلق فرموده است و از اينجاست كه رسل و اوصيا و علما و سلاطين ، همگى به اسم خليفة اللّه در احاديث ناميده شده‌اند و خداوند همه موجودات بنى آدميت را در زمين ، خليفه خود ناميده است .\r\nدر حق حضرت آدم عليه السّلام فرموده است كه  إِنِّي جاعِلٌ فِي الْأَرْضِ خَلِيفَةً  « 2 » و در خلافت\r\n\r\n\r\n","description":"","footnote":"\r\n( 1 ) . حشر : 1 وصف : 1\r\n( 2 ) . بقره : 29\r\n","page_name":" 64 ","page_number":64},
  {"content":"\r\n\r\nحضرت داود عليه السّلام فرموده است كه  يا داوُدُ إِنَّا جَعَلْناكَ خَلِيفَةً فِي الْأَرْضِ  « 1 » و در حق خلافت جميع بنى آدم فرموده است كه  وَ هُوَ الَّذِي جَعَلَكُمْ خَلائِفَ الْأَرْضِ وَ رَفَعَ بَعْضَكُمْ فَوْقَ بَعْضٍ دَرَجاتٍ لِيَبْلُوَكُمْ فِي ما آتاكُمْ  « 2 » يعنى ذات خداوند ، آنچنان ذاتى است كه گردانيده است شما را اى بنى آدم ، خليفه خود در روى زمين و بلندمرتبه نموده است بعض شما را بر بالاى مرتبهء بعضى ، به چند درجه ، تا اينكه امتحان بفرمايد شما را در آنچه به شما عطا نموده است از مرتبه خلافت و اسباب آن و ايضا فرموده است كه  هُوَ الَّذِي جَعَلَكُمْ خَلائِفَ فِي الْأَرْضِ فَمَنْ كَفَرَ فَعَلَيْهِ كُفْرُهُ وَ لا يَزِيدُ الْكافِرِينَ كُفْرُهُمْ عِنْدَ رَبِّهِمْ إِلَّا مَقْتاً وَ لا يَزِيدُ الْكافِرِينَ كُفْرُهُمْ إِلَّا خَساراً  « 3 » يعنى ذات احديت و صمديت خداوند آنچنان ذات و خداى است كه از براى اظهار وحدت و ربوبيت و صفت عدل خود قرار داده است شماها را اى بنى آدم خليفه‌ها و نايب‌هاى خود در زمين ، پس هركس كه كافر بشود و تكليف خلافت را به جاى نياورد و به صفت عدل خداوند كه در شريعت بيان آن شده است سلوك و عمل ننمايد در حركات و سكنات خود ، پس بر خود او مىباشد ضرر كفر او و زياد نمىنمايد بر كافرين كفر و خلاف عدالت ايشان در نزد پروردگار ، مگر غضب و سخط خداوند را و زياد نمىنمايد بر كافرين كفر ، جور و ظلم ايشان در كردار ايشان ، مگر خسارت و زيان‌كارى ايشان را .\r\nو فرموده است كه  ثُمَّ جَعَلْناكُمْ خَلائِفَ فِي الْأَرْضِ مِنْ بَعْدِهِمْ لِنَنْظُرَ كَيْفَ تَعْمَلُونَ  « 4 » يعنى بعد از هلاك نمودن قرون و امتهاى گذشته ، گردانيديم شماها را خليفه‌هاى خود در زمين از بعد ايشان ، تا اينكه به ظهور برسد و ببينيم ما ، كه به چه نحو عمل و سلوك مىنماييد در كردار و خلافت خودتان و فرموده است  فَنَجَّيْناهُ وَ مَنْ مَعَهُ فِي الْفُلْكِ وَ جَعَلْناهُمْ خَلائِفَ وَ أَغْرَقْنَا الَّذِينَ كَذَّبُوا بِآياتِنا  « 5 » يعنى و نجات داديم ما حضرت نوح را و هركس كه با او بود در\r\n\r\n\r\n","description":"","footnote":"\r\n( 1 ) . ص : 26\r\n( 2 ) . انعام : 165\r\n( 3 ) . فاطر : 38\r\n( 4 ) . يونس : 14\r\n( 5 ) . يونس : 73\r\n","page_name":" 65 ","page_number":65},
  {"content":"\r\n\r\nكشتى از حيوانات و بنى آدم و گردانيديم آنها را خليفه خود در زمين ، و غرق نموديم آن ديگران را كه تكذيب نمودند آيات ما را و به حق خلافت و سيرت عدل سلوك ننمودند و فرموده است كه  أَمَّنْ يُجِيبُ الْمُضْطَرَّ إِذا دَعاهُ وَ يَكْشِفُ السُّوءَ وَ يَجْعَلُكُمْ خُلَفاءَ الْأَرْضِ أَ إِلهٌ مَعَ اللَّهِ قَلِيلًا ما تَذَكَّرُونَ  « 1 » يعنى آيا كسى است كه اجابت مىنمايد مضطر را در وقتى كه بخواند خداوند را و كسى ، بر طرف مىنمايد بديها را از شما و مىگرداند شماها را خليفه خود در زمين . آيا در اين كردارها ، خدايى و شريكى با خداوند مىباشد ؟ بسيار ، كم متذكر مىشويد و هوش‌دار نمىگرديد . و اجابت دعا و رفع نمودن بليّه‌ها را ، در اكثر موارد ، به قدرت و عمل خود و ديگران نسبت مىدهيد و قدرى مىشويد و شريك ، از براى خدا قرار مىدهيد و حال آنكه آنچه از شماها سر مىزند و در رواج كار خود به سببيّت و به خلافت از خداوند مىباشد و رواج‌دهنده ، خود خداوند است و احدى با او نيست و نبوده است و نخواهد بود . مثل اينكه عملها و كردارها كه به جوارح و اعضاى شما به ظهور مىرسد در نزد تأمل و تذكر ، مىفهميد كه عمل و كردار از روح و نفس شماست و جوارح و اعضا ، سبب و خليفه روح مىباشند و آنها اين عملها و كردارها نكرده‌اند . مگر بر وجه سببيّت و خلافت و آنها را شريك روح نمىدانند پس همچنين به مضمون  قُلْ كُلٌّ مِنْ عِنْدِ اللَّهِ  « 2 » همهء حوادث ، فيوضات ، اجابت دعوات ، رفع بليّات ، رزق دادن و ساير امور را از خداوند بدانيد و اشخاصى كه در عالم حس شما ، مباشر امور مىباشند ، آنها را سبب و خليفهء خداوند بدانيد نه شريك با او ، چنان كه در صورتى كه مباشر امور از غير بنى آدم باشد از سماويّات و ارضيات مثل آفتاب ، ماه ، زمين ، آب ، آتش ، باد و ساير جمادات و حيوانات ، در آن مواقع ، آنها را سبب و خليفه مىدانيد و امور را از آنها نمىدانيد و آنها را شريك خداوند قرار نمىدهيد .\r\nو از اينجاست كه شخصى در حضور امام عليه السّلام گفت كه اگر فلان كس نبود فلان امر من\r\n\r\n\r\n","description":"","footnote":"\r\n( 1 ) . نمل : 64\r\n( 2 ) . نساء : 81\r\n","page_name":" 66 ","page_number":66},
  {"content":"\r\n\r\nبه انجام نمىرسيد . پس آن حضرت او را منع نمودند و فرمودند كه چنين مگوى ؛ بلكه بگوى كه اگر فلان كس را سبب امر من نمىگردانيد امر من به انجام نمىرسيد و خداوند كه در جواب قومى كه مىگفتند كه بديهايى كه به ما مىرسد از جانب حضرت موسى و من معه مىباشد ؛ فرموده است كه  يَطَّيَّرُوا بِمُوسى وَ مَنْ مَعَهُ أَلا إِنَّما طائِرُهُمْ عِنْدَ اللَّهِ وَ لكِنَّ أَكْثَرَهُمْ لا يَعْلَمُونَ  « 1 » و در احاديث بسيار وارد شده است كه مؤمن ، مؤمن و موحّد نمىشود تا اينكه يقين بنمايد به آنكه ضار و نافع نيست مگر خداوند سبحانه و تعالى « 2 » و فقرات « ما شاء اللّه كان و ما لم يشاء لم يكن و لا حول و لا قوة الّا باللّه العلىّ العظيم » « 3 » مشهور است و خداوند فرموده است كه   أَ فَرَأَيْتُمْ ما تَحْرُثُونَ أَ أَنْتُمْ تَزْرَعُونَهُ أَمْ نَحْنُ الزَّارِعُونَ   « 4 » با ساير احاديث و آيات متعدّده ديگر كه به اين مضمون مىباشد و از حد ذكر و حصر گذشته و ليكن مردمان به فرموده  قَلِيلًا ما تَذَكَّرُونَ  « 5 » بسيار كم ، متذكر مىشوند و به هوش نمىآيند .\r\n دردا كه حريف دردى اشام نماند * از باده نمى در قدح جام نماند \r\n\r\n\r\n","description":"","footnote":"\r\n( 1 ) . اعراف : 129\r\n( 2 ) . كافى ، ج 2 : 58 / 7 و 4 « لا يجد عبد طعم الايمان حتى يعلم ان ما اصابه لم يكن ليخطئه . . . و انّ الضار النافع هو اللّه » .\r\n( 3 ) . كافى ، ج 2 : 572 / 10\r\n( 4 ) . واقعه : 63\r\n( 5 ) . اعراف : 3 ، نمل : 62 و حاقه : 42\r\n","page_name":" 67 ","page_number":67},
  {"content":"\r\n\r\n\r\nتمهيد سوم [ مفهوم عدالت 
  ]\r\nدانسته شد كه تمام موجودات سماويّه و ارضيّه به جهت سببيت و خليفه بودن از جانب خداوند و اظهار نمودن صفت ربوبيت و عدل و حكمت او خلق شده‌اند و به همگى به حسب خلقت ، فطرت ، مرتبه وساطت و خلافت را عطا فرموده‌اند و تمام خلق آسمانها و خلق زمين ، از جمادات ، نباتات و حيوانات ، از سواى بنى آدم ، همگى بر تكليف و مرتبه خلافت و مقتضاى فطرت خود ايستاده و باقى و بر قرار و خداوند ، ربوبيت ، ، عدل و حكمت خود را به سببيت و آلتيّت و خلافت آنها ، در تمام عوالم آنها اظهار مىفرمايد و هيچ كدام مخالفت ننموده و سر از اطاعت و طريقه سلوك در خلافت بر نداشته‌اند .\r\nو اما بنى آدم ، پس بعضى از آنها نيز بر اين مسلك و بر اين صراط مستقيم اطاعت و بندگى ، باقى و برقرار مانده‌اند و آنها طايفه سعدا ، مقربين و اصحاب يمين فى جنات النعيم مىباشند و بعضى ديگر از مقتضاى خلقت و فطرت خود به دور رفته‌اند و سر از طاعت و طريقه خلافت ، پيچيده و اعراض نموده و از مرتبه اوج سببيّت و خلافت ، خود را به چاه هواى هلاكت انداخته و در حضيض طبيعت و اسفل السافلين باقى مانده‌اند و اينها اشقيا    وَ أَصْحابُ الشِّمالِ ما أَصْحابُ الشِّمالِ فِي سَمُومٍ وَ حَمِيمٍ وَ ظِلٍّ مِنْ يَحْمُومٍ    « 1 » مىباشند چنان كه خداوند در حق جميع آنها فرموده كه :\r\n\r\n\r\n","description":"","footnote":"\r\n( 1 ) . واقعه : 41 - 43\r\n","page_name":" 68 ","page_number":68},
  {"content":"\r\n\r\n أَ لَمْ تَرَ أَنَّ اللَّهَ يَسْجُدُ لَهُ مَنْ فِي السَّماواتِ وَ مَنْ فِي الْأَرْضِ وَ الشَّمْسُ وَ الْقَمَرُ وَ النُّجُومُ وَ الْجِبالُ وَ الشَّجَرُ وَ الدَّوَابُّ وَ كَثِيرٌ مِنَ النَّاسِ وَ كَثِيرٌ حَقَّ عَلَيْهِ الْعَذابُ وَ مَنْ يُهِنِ اللَّهُ فَما لَهُ مِنْ مُكْرِمٍ إِنَّ اللَّهَ يَفْعَلُ ما يَشاءُ  . « 1 »\r\nدر حق بنى آدم به خصوصه ، فرموده است كه    لَقَدْ خَلَقْنَا الْإِنْسانَ فِي أَحْسَنِ تَقْوِيمٍ ثُمَّ رَدَدْناهُ أَسْفَلَ سافِلِينَ إِلَّا الَّذِينَ آمَنُوا وَ عَمِلُوا الصَّالِحاتِ فَلَهُمْ أَجْرٌ غَيْرُ مَمْنُونٍ    « 2 » معنى آيهء اول اين است كه آيا نمىبينى اى بيننده و نظركننده آنكه خداوند عزّ و جل را اطاعت مىنمايد و سر انقياد را به پيش مىاندازد از براى او ، هر مخلوقى كه در آسمانها و هر مخلوقى كه در زمين است و آفتاب و ماه و كواكب كه از جمله مخلوقات آسمانهاست و كوهها ، درختها ، حيوانات و هر جنبده ، كه از جمله مخلوقات زمين است و بسيارى از مردمان و بنى آدم و بسيارى از آنها ثابت شده است و قرار گرفته است بر ايشان سخط و عذاب و خذلان خداوندى و از مرتبه اطاعت و خلافت خداوند خود سرپيچيده‌اند و كسى كه خداوند او را اهانت نمايد و ذليل گرداند و او را از مرتبه اطاعت و خلافت خود بيندازد ؛ پس نيست از براى او اكرام نماينده‌اى و اعزازكننده‌اى ، چونكه تمام اكراه و عزّتها و مرتبتها بسته به اطاعت و خلافت نمودن مر خداوند مىباشد به درستى كه خدا مىكند آنچه را كه مىخواهد . بعضى را ، توفيق به مرتبه خلافت و اطاعت مىدهد و بعضى را به خذلان و به خود وا مىگذارد و او را از عزت مرتبه و اطاعت و خلافت مىاندازد چونكه خواست خدا ، تابع علم او مىباشد و توفيق را رفيق كسى كرده است كه علم دارد به قبول كردن او و خذلان را نصيب كسى نموده است كه علم دارد به قبول نكردن او .\r\nو معناى آيه دوم اين است كه به تحقيق كه خلق نموديم انسان را در نيكوتر تقويم و بهتر خلقتى كه همان عالم فطرت و مرتبه خلافت او مىباشد . بعد از آن اندك به اندك و به تدريج او را آورديم به عالم خاكى ، به اسفل سافلين عالم طبيعت و بر همان حال و در همان عالم ، او را واگذارديم و به سبب قبول نكردن او ، مرتبه خلافت را ، او را به خذلان\r\n\r\n\r\n","description":"","footnote":"\r\n( 1 ) . حج : 18\r\n( 2 ) . تين : 4 - 6\r\n","page_name":" 69 ","page_number":69},
  {"content":"\r\n\r\nواگذارديم و از مرتبه خلافت انداختيم مگر آنچنان اشخاصى كه قبول اين مرتبه را نمودند و به ايمان و عمل صالح كه مقتضاى قبول نمودن اين مرتبه است مشغول شدند .\r\nپس ، از براى ايشان اجر و جزايى است كه بدون ذلّت و بدون منّت مىباشد .\r\nو از اين تقرير ، معلوم بر تو مىگردد كه اصل معناى عبادت و اطاعت ، مشغول شدن هر موجودى است به همان كارى و شغلى كه او را از براى آن كار ، خلق فرموده‌اند و خلافت را در آن كار به او واگذار كرده‌اند . چنان كه عبادت ، اطاعت و سجده آسمانها ، شمس ، قمر ، كواكب ، همان گردش و حركت و روشنايى و تأثير دادن ربوبيّت ، تدبير و تقدير خداوند است بر وجه عدل به ساير موجودات ارضيه و انقياد نمودن و قيام نمودن آنها بر شيوه خلافت .\r\nاز اينجاست كه در حق آنها فرموده است كه  كُلٌّ فِي فَلَكٍ يَسْبَحُونَ  « 1 » يعنى هريك از آنها در فلكى ، برجى و منزلى كه دارند مشغول به كار خود مىباشند و حركت و شناورى مىنمايند و عبادت و اطاعت ملائكها ، كه مخلوقات و سكان آسمانها هستند ؛ همگى از اين نوع كارها و كردارها مىباشد و هركدام به شغلى و كارى مأمور و خليفه مىباشند .\r\nچنان كه در حق آنها فرموده است كه  وَ ما مِنَّا إِلَّا لَهُ مَقامٌ مَعْلُومٌ  « 2 » يعنى آنكه ملائكه مىگويند كه نيست از ما احدى ، مگر اينكه از براى او مقام معلوم و شغل خاصى است كه قيام بر آن مىنمايد . فقرات   وَ الذَّارِياتِ ذَرْواً   « 3 » و آيات   وَ الْمُرْسَلاتِ عُرْفاً   ،  فَالْفارِقاتِ فَرْقاً  « 4 » البته كه در قرآن خوانده و شنيده‌اى كه همگى ، بيان شغل ، كار و عبادت ملائكه است كه بيان فرموده‌اند و چونكه شغلها و خلافت نمودن آنها ، بىحدّ و حصر است لهذا عدد و شماره ملائكه بىحد و حصر شده است و از جميع موجودات بيشتر مىباشد و آيه\r\n\r\n\r\n","description":"","footnote":"\r\n( 1 ) . انبياء : 35\r\n( 2 ) . صافات : 164\r\n( 3 ) . ذاريات : 1\r\n( 4 ) . مرسلات : 1 - 4\r\n","page_name":" 70 ","page_number":70},
  {"content":"\r\n\r\n وَ ما يَعْلَمُ جُنُودَ رَبِّكَ إِلَّا هُوَ  « 1 » در اين معنى مىباشد . مثلا ؛ ملائكه كروبيين و روحانيين ديگر و حمله عرش ديگر و ملائكه هر آسمان ديگر و سفره و كرام برره ديگر و كرام الكاتبين ديگر و ملائكه هوا ديگر و ابر و باران و رعد و برق ديگر و ملائكه هر قطره باران ديگر و ملائكه درياهاى ديگر و صحراهاى ديگر و ملائكه ملهمه ديگر و ملائكه مجالس علما و علم ديگر و ملائكه دافعه شياطين ديگر و ملائكه ارحام مادران و اصلاب پدران ديگر و ملائكه حافظين از شش جهت ديگر ، نكير و منكر ، مبشّر و نذير ديگر و ملك موت ديگر و ملك حيات ديگر ، رزق ديگر ، علم ديگر ، ملائكه جبال ، انهار و مهاد ، و دركهاى زمين ديگر و خزنه بهشت ديگر ، زبانيه جهنّم ديگر ، موكّل بر طبقات جهنم ، غلاظ ، شداد ، عذاب و رحمت و همگى الى ما شاء اللّه ديگرند و همگى مشغول عبادت و اطاعت شيوه خلافت ، در كارهاى خود مىباشند و كارهاى ايشان ، هيچ دخل به نماز ، روزه ، حج و جهاد ندارد و همچنين مخلوقات ارضيّه از جمادات ، معادن ، نباتات و حيوانات ، همگى مشغول عبادت و بندگى و اطاعت و سجود يعنى سرافكندگى در اطاعت مىباشند و شغل و عبادت هركدام ، بلكه هر فردى از آنها غير ديگرى است و نماز و روزه و امثال آنها ، شغل آنها نمىباشد . پس هم‌چنين اصل عبادت ، بندگى و اطاعت بنى آدم در روى زمين ، در همان كارى مىباشد كه از براى آن خلق شده است . از اموراتى كه آثار صفت ربوبيت و عدل خداوند است كه دخل به نظام و انتظام عالم و امر رزق و تربيت و تدبير معيشت و امور دين و امور معاد يكديگر دارد .\r\n\r\n\r\n","description":"","footnote":"\r\n( 1 ) . مدثر : 36\r\n","page_name":" 71 ","page_number":71},
  {"content":"\r\n\r\n\r\nتمهيد چهارم [ رابطه خلافت و عدالت 
  ]\r\nبدانكه مثل نماز ، روزه ، قرائت قرآن و خواندن ادعيه كه تو آنها را عبادت ، بندگى و اطاعت مىدانى . بلكه عبادت را منحصر در آنها دانسته‌اى ، پس آنها از جمله عبادت به معنى قيام نمودن به شيوه خلافت كه اصل معنى عبادت و اطاعت بندگى است ، نمىباشد . هرچند كه وجوب آنها ، اوجب و اقدام از جميع عبادات است زيرا كه وجوب و اوجبيت و اقدميت آنها به جهت آن است كه اقدام به امر خلافت نمىشود مگر بعد از معرفت خداوند و از اين سبب ، معرفة اللّه ، اوجب ، اقدم و اشرف تمام واجبات و عبادات شده است و اين معرفت ، ثبات و بقاء نمىگيرد مگر به نماز و روزه ، چنان كه مضمون  أَقِمِ الصَّلاةَ لِذِكْرِي  . « 1 »\r\nپس اوجبيت و اقدميت نماز و روزه به جهت مرتبط شدن بندگان است به خداوند و به معرفت او و باقى ماندن معرفت و آشنايى با خدا ، تا اينكه مضمون  إِنَّ الصَّلاةَ تَنْهى عَنِ الْفَحْشاءِ وَ الْمُنْكَرِ  « 2 » به واسطه آن و بقاء معرفت امر و نهى خداوند را در كارهاى ديگر كه از وظايف خلافت ايشان است در اظهار نمودن ربوبيت و عدل خداوند در روى زمين و در نظام عالم ، بشنوند و اطاعت امر و نهى او را بنمايند و الا مطلب اصلى از عبادات ، همان قيام نمودن هركس است به امر خلافتى كه بر او مىباشد ، تا آنكه به واسطه آن به سر حد كمال و سعادت و فوز برسد و در آخرت به نعيم ابدى كه حاصل نمىشود مگر از\r\n\r\n\r\n","description":"","footnote":"\r\n( 1 ) . طه : 14\r\n( 2 ) . عنكبوت : 45\r\n","page_name":" 72 ","page_number":72},
  {"content":"\r\n\r\nبراى صاحب مرتبه خلافت ، و اصل گردد و اين معنى آيه  ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ  « 1 » مىباشد .\r\nو از اينجاست كه در حديث ، مفصلا و مرتبا وارد شده است كه « خلق اللّه الخلق كى يعرفوه فاذا عرفوه عبدوه و اذا عبدوه استغنوا به عمّن سواه » « 2 » پس عبادت اصليه ، قيام نمودن به وظيفه خلافت و مشغول شدن به هر كارى است كه دخل در تدبير و تربيت امور بندگان داشته باشد و از اينجاست كه وارد شده است كه در حق شخصى كه متوجه امر معيشت شخص عابد و گوشه‌گيرى بوده است ؛ آنكه عمل او افضل است از عبادت آن عابد و ايضا از اينجاست كه قطع نمودن طواف و نماز يا اختصار نمودن در نماز ، به جهت حاجت مؤمن و گذرانيدن امور مردمان ، جايز بلكه مستحب ، بلكه در بعض موارد ، واجب مىباشد و قصر نماز و روزه در سفر و استحباب اختصار در نماز جماعت نيز از اين جهت است .\r\nو در حديث است كه مخاطبه نمود خداوند با حضرت موسى عليه السّلام كه يا موسى هرگز كارى براى من كرده‌اى ؟ پس آن حضرت هريك از اعمال نماز ، روزه ، حج و امثال آنها را كه عرض نمود . فرمودند : براى نجات و خير خود كردى و بالاخره فرمودند : كارى كه از براى من كرده باشى اطعام دادن گرسنگان ، نوشانيدن تشنگان ، پوشانيدن برهنگان ، كارگذرانى و قضاء حوائج بندگان من است . از اينجاست كه وارد شده است عالمى كه منتفع شوند مردمان به علم او ، افضل از هفتاد عابد مىباشد « 3 » و حديث « احبّ الخلق الى اللّه انفعهم لعباد اللّه » « 4 » در سابق دانستى و حديث يك قضاء حاجت مؤمن ، افضل از ده طواف مىباشد . « 5 »\r\nو شنيدى در حديث نبوى است كه نشستن يك ساعت ، نزد عالم در مذاكره و تعلّم علم ، احب است به سوى خداوند ، از صد هزار ركعت نماز ، يعنى غير فريضه ، صد هزار\r\n\r\n\r\n","description":"","footnote":"\r\n( 1 ) . ذاريات : 56\r\n( 2 ) . علل الشرايع ، ج 1 : 9 ، باب 9\r\n( 3 ) . كافى ، ج 1 : 33 / 8\r\n( 4 ) . بحار ، ج 93 : 160\r\n( 5 ) . كافى ، ج 2 : 194 / 6\r\n","page_name":" 73 ","page_number":73},
  {"content":"\r\n\r\nتسبيح و از ده هزار فرس كه جهاد بنمايد به آنها ، مؤمن ، در راه خداى تعالى « 1 » و امام جعفر صادق عليه السّلام فرمودند : كه كسى كه راه برود به سوى اقارب خودش ، به نفس و مال خودش ، تا اينكه صلهءرحم خود ، به جاى آورد ؛ خداوند عطا مىفرمايد به او اجر يك صد شهيد و مىنويسد از براى او به هر گامى كه بر مىدارد ؛ هزار حسنه و محو مىفرمايد از او ، چهل هزار سيئه و بلند مىفرمايد از براى او ، درجات ، به مثل آن چهار هزار و گويا كه عبادت كرده است او را يك صد سال . « 2 »\r\nجناب پيغمبر صلّى اللّه عليه و إله و سلّم فرمودند : به ايّوب نامى ، كه مىخواهى كه تو را دلالت نمايم بر عملى كه راضى بشود از خداوند به سبب آن ؟ عرض نمود بلى ؛ پس فرمودند : كه اصلاح بنما در ميان مردمان ، هر وقت كه فساد بنمايند و محبت بينداز در ميان ايشان ، هر وقت كه با يكديگر مبغضت بنمايند . « 3 »\r\nدر حديث ديگر فرموده است كه عدالت نمودن سلطان ، در يك روز برابر است در نزد خداوند با عبادت هفتاد سال « 4 » و انوشيروان كسرى در خانهء خود گشوده و حجاب را برداشته و گوش خود را دراز نموده بود براى تمام مردمان ، پس رسول پادشاه روم به او گفت كه به اين كردار ، راه مىگشائى از براى دشمن خود بر خود ، پس در جواب فرمود :\r\nكه خود را از دشمن حفظ مىنمايم به عدل خود و منصوب نشدم در اين منصب و ننشستم در اين مجلس مگر به جهت قضاء حوائج مردمان و در صورتى كه نرسد رعيت به سوى من ، پس چگونه قضاء حوائج ايشان مىنمايم و دفع ظلم را مىكنم .\r\nو از اينجاست كه در حديث نبوى وارد شده است كه « العبادة سبعون جزء افضلها طلب الحلال » « 5 » يعنى عبادت خداوند ، هفتاد جزء و هفتاد نوع مىباشد و افضل از همه\r\n\r\n\r\n","description":"","footnote":"\r\n( 1 ) . ارشاد القلوب : 190\r\n( 2 ) . فقيه ، ج 4 : 16\r\n( 3 ) . ارشاد القلوب : 195\r\n( 4 ) . كنز العمال ، ج 6 : 12 / 14623 و ثواب الاعمال ، ج 1 : 518\r\n( 5 ) . بحار ، ج 100 : 7 روايت 25 باب 1\r\n","page_name":" 74 ","page_number":74},
  {"content":"\r\n\r\nآنها ، مشغول شدن اين كس است ، به امر معيشت و طلب نمودن رزق حلال و فرمودند كه « ملعون من القى كلّه على الناس » « 1 » يعنى ملعون است كسى كه به امر معيشت خود مشغول نشود و ثقل و بار خود را بر مردمان بيندازد و فرمودند « ملعون ملعون من ضيّع من يعول » « 2 » يعنى ملعون است كسى كه ضايع بسازد عيال خود را ، يعنى به خلافت خدائى كه او را براى تدبير و تربيت امر معيشت عيال ، خلق فرموده است ؛ قيام ننمايد و امام محمد باقر عليه السّلام فرمودند كه كسى كه طلب بنمايد رزق را در دنيا به جهت استعفاف نمودن از مردمان و سعى نمودن براى عيال خود و تعطّف نمودن بر همسايه خود ، هر آينه ملاقات مىنمايد خداى عزّ و جلّ را در حالتى كه روى او مثل ماه شب چهارده مىباشد « 3 » و امام جعفر صادق عليه السّلام فرمودند كه جهد نماينده بر عيال خود ، مثل جهاد نماينده در راه خدا مىباشد « 4 » و خداوند فرمود به حضرت داود على نبينا و عليه السلام كه تو خوب بنده‌اى هستى ، اگر كه از بيت المال نمىخوردى و به دست خود كارى مىكردى و چهل روز گريست تا آنكه خداوند فرمود به آهن ، كه نرم بشود از براى او و هر روزه يك ذره مىساخت و به هزار درهم مىفروخت و سيصد و شصت ذره ساخت و سيصد و شصت هزار درهم تكسب نمود و از بيت المال مستغنى شد « 5 » و مقصود اصلى قيام نمودن به وظيفه خلافت و تدبير امر معيشت و جهاد مردمان بود به ساختن ذره نه تحصيل دراهم ، چنان كه خداوند در قرآن ، اظهار فرموده ، جارى ساختن اين نعمت و اين تدبير و تربيت را به دست و به خلافت او نموده و فرموده است كه  عَلَّمْناهُ صَنْعَةَ لَبُوسٍ لَكُمْ لِتُحْصِنَكُمْ مِنْ بَأْسِكُمْ فَهَلْ أَنْتُمْ شاكِرُونَ  « 6 » يعنى تعليم نموديم ما به حضرت داود ، صنعت و ساختن ذره را\r\n\r\n\r\n","description":"","footnote":"\r\n( 1 ) . بحار ، 74 : 140 ، روايت 20 باب 7\r\n( 2 ) . بحار ج 100 : 13 ، روايت 62 باب 1\r\n( 3 ) . كافى ، ج 5 : 78 : 5\r\n( 4 ) . بحار ، ج 100 : 13 : 59 ، باب 1\r\n( 5 ) . كافى ، ج 5 : 74 : 5\r\n( 6 ) . انبياء : 80\r\n","page_name":" 75 ","page_number":75},
  {"content":"\r\n\r\nاز براى شما بندگان ، تا آنكه آن ذره نگاه دارد شما را از ضرب شمشير و غير آن ، در حال محاربه با يكديگر . پس آيا شما شكر اين نعمت‌ها را مىكنيد ؟\r\nو سيرت ساير انبياء و اوليا خصوصا ائمه هدى صلوات اللّه و سلامه عليهم اجمعين را البته شنيده‌ايد كه اشتغال ايشان به تكسبات ، زراعات ، تجارات ، اطعام مردمان و به فريادرسى به يتيمان و بىكسان و بيوه زنان و اموراتى كه همگى از امر تربيت و تدبير امر معيشت و دين ، مبدء و معاد مردمان و تعمير روى زمين و امنيت عباد اللّه و تعمير بلاد اللّه داشته است ؛ بيشتر از اشتغال ايشان به نماز و روزه بوده است . حتى آنكه سعى ايشان در خلطهء با مردمان ، زيارت اخوان و عيادت بيماران ، حضور در جنايز و اعانت نمودن بر مسافرين و مترددّين و غرباء و تسلى دادن مهمومين و مغمومين و اصلاح بين المسلمين و امثال اينها كه مدخليتى كلى در اظهار ربوبيت خداوند و امر خلافت دارد بيشتر بوده است . و در احاديث تحريض و ترغيب به آنها ، زياده بر حد شده است حتى اينكه « من زار مؤمنا فكانما زار اللّه » « 1 » وارد شده است . خداوند فرمودهء به حضرت موسى كه من بيمار شدم و عيادت من نكردى « 2 » و مقصود از عيادت نمودن بيماران ، بندگان او بوده است كه با اين نوع از مكالمه تحريض و ترغيب در آن شده است و اما رفتن به سفر حج و زيارات و دادن خمس و زكات و امر به معروف و نهى از منكر و اقدام بر آنها ، همگى از جمله عبادت به معنى قيام به شيوه خلافت مىباشد خصوصا سفر حجّ ، و مثل نماز و روزه نمىباشد . چنان كه در آيه  لِيَشْهَدُوا مَنافِعَ لَهُمْ  « 3 » و در احاديث به خصوص سفر در حج تحريض به منافع آن از براى بندگان و نظام امر ايشان شده است .\r\n\r\n\r\n","description":"","footnote":"\r\n( 1 ) . خصال : 127\r\n( 2 ) . بحار ، ج 71 : 368 : 65 باب 23\r\n( 3 ) . حج : 29\r\n","page_name":" 76 ","page_number":76},
  {"content":"\r\n\r\n\r\nتمهيد پنجم [ عاملان عدالت در جامعه 
  ]\r\nدانسته شد كه عبادت و اطاعت عظمى و رسيدن به سعادت كبرى ، در ضمن منصب خلافت نمودن مر خداوند در اظهار نمودن صفت ربوبيت و عدل خداوند در روى زمين مىباشد و خلافت به اين نحو و به اين نيت ، آخر مرتبه و نهايت صفت عدل و عدالت بندگان است و امر خلافت بندگان ، راجع به هفت طايفه است :\r\nاول و اشرف همگى ، طايفه ملوك و سلاطين است ؛\r\nدوم ، طايفه وزراء و ارباب قلم ؛\r\nسوم ، طايفه اهل علم از مفتيان ، قاضيان ، واعظان و مذكّران ؛\r\nچهارم ، طايفه اصحاب دولت و نعمت ؛\r\nپنجم ، طايفه زارعان و فلّاحان ؛\r\nششم ، طايفه تجار ، اهل حمل‌ونقل و سفر ؛\r\nهفتم ، طايفه اهل صنعت و حرفت .\r\nو همگى در روى زمين خليفه خداوند مىباشند در اظهار نمودن ربوبيّت و عدل خداوند و نظم و نظام دادن موجودات و مخلوقات ارضيه در امور دين ، دنيا و آخرت يكديگر .\r\nپس هركس كه به يكى از اين شغلها و كارهاى اين هفت طايفه يا كارهايى كه مرتبط و راجع به آنها بوده باشد ، مشغول نشود يا آنكه بشود و به نيت خلافت خداوند نباشد . بلكه از روى خواهش نفس ، لذت دنيويه و رياست آن يا از روى غفلت باشد ، يا\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nاينكه به نيت خلافت باشد و به عدل ، عدالت و ميزانى كه در آن ، كار خداوند از براى او قرار داده است و در شريعت بيان آن شده است ، رفتار نكند و طرف تفريط و تقصير را پيشه گيرد و آن كار را محكم ننمايد ، يا آنكه طرف افراط و اسراف و زياده‌روى را بگيرد ؛ مثل زينت دادن كارها به زينتى كه دخل به نظام و انتظام مردمان ندارد ، بلكه موجب فساد و افساد نظام مىباشد . مثل تصنعات در بنائى ، نقاشى ، تكلّفات تجارى ، زرگرى و ساختن و بافتن لباسهاى فاخره زينت‌دار و امثال آنها ، يا آنكه خود آن كار داخل در اسراف و ظلم و خلاف عدل و از جمله فضولاتى كه دخل به نظام امر مردمان ندارد ؛ بوده باشد . مثل تصنّعات مبتدعه از قبيل صنعت قالب‌تراشى و تعبيه كردن در تعزيه و ساختن عصاهاى مصوّره و امثال اينها ، پس همگى اينها از حدّ عبادت و شيوه خلافت ، خارج و مشغول شوندهء به آنها ، از اهل كفر ، معصيت ، فسق ، فجور ، اهل دنيا ، مذموم ، اهل جهنّم و از جمله مصداق آيه  وَ كَثِيرٌ حَقَّ عَلَيْهِ الْعَذابُ  « 1 » كه سابقا مذكور شد مىباشند و بهره‌اى از ثواب و ثمرات مرحله خلافت الهى ندارند .\r\nو آنكه طرف تفريط و اسراف را گرفته است ؛ معلوم مىشود كه قصد او تحصيل نمودن اجرت و مال است نه گذرانيدن امر نظام و محكم نمودن كار ، كه معنى خلافت از خداوند مىباشد و خداوند فرموده است كه    ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ ما أُرِيدُ مِنْهُمْ مِنْ رِزْقٍ وَ ما أُرِيدُ أَنْ يُطْعِمُونِ إِنَّ اللَّهَ هُوَ الرَّزَّاقُ ذُو الْقُوَّةِ الْمَتِينُ    « 2 » يعنى من خلق ننمودم جنّ و انس را در روى زمين مگر به جهت آنكه عبادت و بندگى مرا بنمايند و امر خلافت كه اظهار نمودن صفت ربوبيت و عدل من است به جاى آوردند و مقصود از حركات ، سكنات و كارهاى ايشان ، گذرانيدن امر خلافت مىباشد و نمىخواهم از ايشان كه رزق خود را بدهند يا اينكه اطعام به من بنمايند . به درستى كه خداوند ، اوست رزق دهنده و صاحب قوت و محكم نماينده امور .\r\n\r\n\r\n","description":"","footnote":"\r\n( 1 ) . حج : 18\r\n( 2 ) . ذاريات : 58 ، 57 ، 56\r\n","page_name":" 78 ","page_number":78},
  {"content":"\r\n\r\nپس احدى تصور نكند كه اين تكسبات به جهت رزق مىباشد . بلكه به جهت نظام و انتظام موجودات مىباشد و شايد كه خداوند رزق را به آن سبب يا به سبب ديگر بدهد .\r\nچنان كه مشاهد و محسوس است كه زراعت زارع و منافع هر كاسب كارى ، بالاخره رزق ديگرى غير از خود آنها مىشود و مالهايى كه از تكسبات جمع مىشود بالاخره نصيب ديگرى مىباشد . بلكه هر آش و نانى كه اين كس براى خود مىپزد در آخر كار معلوم مىشود كه رزق ديگرى بوده است و ديگرى مىخورد و خود پزنده از جايى ديگر مىخورد و على هذا القياس .\r\nتمام معصيت نمودن مردمان در كارهاى خود ، همگى به جهت اين واهمهء شيطانى است كه آن كار را سبب مستقلّ در رزق خود بلكه او را رازق و مسبب مىدانند و هركس كه رازق و مسبب را خداوند دانست و فهميد كه كار او به جهت خلافت و گذرانيدن نظام موجودات مىباشد و دخلى به امر رزق او ندارد مگر آنكه خداى او را سبب ساخته باشد .\r\nپس چنين شخصى ، هرگز معصيت در كار خود نمىكند و حريص در آن كار نمىباشد و در تمام اين مضامين ، احاديث و آيات بىشمار است و اين مختصر گنجايش ذكر آنها را ندارد .\r\n\r\n","description":"","footnote":"","page_name":" 79 ","page_number":79},
  {"content":"\r\n . \r\n","description":"","footnote":"","page_name":" 80 ","page_number":80},
  {"content":"\r\n\r\n\r\nباب سوم در بيان حقيقت و كيفيت سلطنت ملوك و ارباب امر و فرمان و در آن سه تمهيد است\r\n\r\n","description":"","footnote":"","page_name":" 81 ","page_number":81},
  {"content":"\r\n . \r\n","description":"","footnote":"","page_name":" 82 ","page_number":82},
  {"content":"\r\n\r\n\r\nتمهيد اول [ تفسير و تبيين معنى ملوك 
  ]\r\nبدانكه خداوند در قرآن فرموده است كه :  يا داوُدُ إِنَّا جَعَلْناكَ خَلِيفَةً فِي الْأَرْضِ فَاحْكُمْ بَيْنَ النَّاسِ بِالْحَقِّ وَ لا تَتَّبِعِ الْهَوى فَيُضِلَّكَ عَنْ سَبِيلِ اللَّهِ إِنَّ الَّذِينَ يَضِلُّونَ عَنْ سَبِيلِ اللَّهِ لَهُمْ عَذابٌ شَدِيدٌ بِما نَسُوا يَوْمَ الْحِسابِ  « 1 »\r\nيعنى اى داود به درستى كه ما گردانيديم تو را خليفه و نايب خود در زمين ، پس حكم بنما در ما بين بندگان به حق و به عدل و تابع مشو هواى نفس خود را كه گمراه مىنمايد تو را از راه رسيدن به خداى جلّ شأنه و رضاى او و به درستى كه اشخاصى كه گمراه بشو ند از راه رسيدن به خداوند ، از براى ايشان عذاب شديد مىباشد در روز حساب و روز قيامت ، به سبب فراموش نمودن ايشان ، گرفتن راه خداوند را و عمل نكردن بر وجه عدل و خلافت در دار دنيا كه محل خلافت ايشان بوده است و پيغمبر صلّى اللّه عليه و إله و سلّم فرموده است كه :\r\n« السلطان ظلّ اللّه فى ارضه يا وى اليه كل مظلوم فمن عدل كان له الاجر و على الرّعية الشكر و من جار كان عليه الوزرو على الرعية الصبر حتى يأتيهم الامر » « 2 »\r\nيعنى سلطان و پادشاه سايه و خليفه خداوند مىباشد در زمين و پناه مىآورد به سوى او هر مظلومى ، چونكه او خليفه خداوند و سايه عدل او مىباشد و هر ظلم و خلاف عدلى كه اتفاق مىافتد بايد كه رجوع او به ميزان عدل بشود و سلطان سايه خداوند و ميزان عدل او مىباشد . پس هر سلطانى كه عدالت بنمايد ، يعنى ميزان و مرجع مظلومان بشود و خود\r\n\r\n\r\n","description":"","footnote":"\r\n( 1 ) . ص : 26\r\n( 2 ) . بحار ، ج 72 ، ص 354 ، روايت 19 ، باب 81 باب احوال الملوك و الامرا و كنز العمال ، ج 6 : 4 / 14581 .\r\n","page_name":" 83 ","page_number":83},
  {"content":"\r\n\r\nظلم ننمايد و نگذارد كه در مملكت او ظلم واقع شود ؛ هر آينه بوده است و مىباشد از براى او در نزد خداوند ، اجر سلطنت ، خلافت و عدالت او و بر رعيت شكر نمودن اين نعمت مىباشد و هر سلطانى كه جور و ظلم بنمايد يعنى در كار خود جار و ظالم باشد ، يا اينكه در مملكت او ظلم بشود و دفع آن به ميزان عدل و دادرسى خود ننمايد و مرجع و پناه مظلوم نشود ؛ پس بوده است و مىباشد بر آن و زر و و بال و عقاب مخالفت نمودن او مر خداوند و خيانت كردن در خلافت و سايه‌دارى او ، در اين صورت بر رعيت صبر نمودن بر اين بليّه و محنت مىباشد تا اينكه بيايد ايشان را امر فرج از خداوند و خلاص شدن از چنين بليّه و چنين سلطانى . « 1 »\r\nو بدانكه پادشاه و سلطان ، خليفه و ظلّ خداوند جلّ و علاست و معنى مرتبه خلافت و ظلّيت ، چنان كه در باب دوم دانسته شد ، آن است كه صورت و مظهر صفات خداوند باشد و تمام صفات خداوند راجع به عدل است و عدل آن منقسم به صفت لطف و قهر مىشود . پس سلطان آلت و مظهر لطف و قهر خداوند مىباشد و شرافت ، عزت و خساست و ذلت مردمان بسته و مرتبط به او مىباشد و به هركس كه عنايت و التفات و مرحمت بنمايد آن كس عزيز و شريف به جميع عزتها و شرافتها مىگردد . مثل عزت در جاه ، مال ، قوت ، شوكت ، علم ، صحت ، فراغت ، امنيت و امثال آنها و به هركس كه بىالتفات شود و به او نظر ننمايد ، ذليل مىگردد به جميع ذلتها مثل ذلت در جاه و فقر در مال و ضعف و جهل و درد و اضطراب و خوف و تشويش .\r\nچنان كه خداوند در سايه مرغى كه او را هماى گويند سرّى از اسرار لطف خود وديعت نموده است و به آن سبب بر سر هركس كه سايه افكند عزت سلطنت و دولت و مملكت به آن كس مىرسد و سلطان ظلّ خداوند است و بر هركس كه نظر لطف بنمايد و سايه عنايت بيندازد البته كه به عزت و شرافت مىرسد و در حقيقت ، مرتبه سلطان ، خاصيت\r\n\r\n\r\n","description":"","footnote":"\r\n( 1 ) . البته كشفى در « تحفة الملوك » در همين زمينه مىافزايد : « مگر آنكه دسترسى به سلطان ديگر كه اعدل و بهتر از آن باشد و بجاى آن امارت و سلطنت آنها را بنمايد ، داشته باشند پس در اين صورت عقوق و عزل آن لازم و واجب است . »\r\n","page_name":" 84 ","page_number":84},
  {"content":"\r\n\r\nو تأثير و تدبير او در روى زمين ، مرتبه و خاصيت افلاك آسمانهاست در تأثير و تدبير نمودن در سفليات به خلافت از خداوند .\r\nو از اينجاست كه جناب امير المؤمنين عليه السّلام فرموده است در آخر يك حديث كه : « و خلق الانسان ذا نفس ناطقه ان ذكاها بالعلم فقد شابهت جواهر اوائل عللها و اذا اعتدل مزاجها و فارقت الاضداد فقد شارك بها السبع الشداد » « 1 »\r\nيعنى خلق فرموده است خداوند سبحانه انسان را صاحب نفس ناطقه و اگر كه انسان تزكيه بنمايد نفس خود را به علم و عمل ، پس به تحقيق شباهت به هم مىرساند با عوالم اول كه جوهرهاى مقدسه‌اند و اسباب و علل وجود و تربيت و تكميل نفس ناطقه انسان مىباشند و اگر كه اعتدال بيابد طبايع اربعه قالب و بدن عنصرى او و دور شوند از ضدّيت خود ، پس به تحقيق كه شريك مىشود چنين انسانى به واسطه اعتدال طبيعت او و ظهور عدالت او در آثار و افعال با هفت آسمان در تأثير دادن به مردمان .\r\nو از اينجاست كه در احاديث وارد شده است كه « الشريف من شرفه السلطان » يعنى شريف به شرافتها كسى است كه شريف گرداند او را سلطان ، يعنى نظر لطف و عنايت به او بنمايد و ائمه اطهار عليه السّلام نيز در حق خود فرموده‌اند كه « و نحن الزمان فمن رفعناه ارتفع و من وضعناه اتّضع » « 2 » يعنى مائيم زمان و مائيم كه تأثير ما مثل تأثير افلاك مىباشد . چونكه زمان ، از اول تأثير افلاك است پس هركس كه عزيز و بلندمرتبه بنمائيم او را به نظر لطف و عنايت ، بلندمرتبه مىشود و هركس را كه ذليل و پست مرتبه بنمائيم به جهت بىالتفاتى ، ذليل و پست مرتبه مىشود .\r\nو از اينجا معنى حديث « و لا تعادوا الايام فتعاديكم » « 3 » را مىفهمى كه ائمه خود را به ايام ناميده‌اند چونكه زمان به قرون و قرون به سالها و سالها به ماهها و ماهها به روزها ، آخر\r\n\r\n\r\n","description":"","footnote":"\r\n( 1 ) . بحار ، ج 40 : 165\r\n( 2 ) . خصال : 395 - 396\r\n( 3 ) . بحار ، ج 24 : 239\r\n","page_name":" 85 ","page_number":85},
  {"content":"\r\n\r\nمنتهى مىگردد و تأثير زمان كه از تأثير حركت افلاك است بالاخره در دقايق و ساعات روزها ، بروز مىكند . پس فرمودند كه دشمنى با ايام و روزها مكنيد كه روزها با شما دشمنى مىكنند . يعنى دشمنى با ما كه مبدأ فيوضات و عزت شما مىباشيم مكنيد كه با شما دشمنى مىكنيم . يعنى بىالتفات مىشويم .\r\nو از اينجاست ايضا كه بعضى از خلفاء به ابى الشمقمق گفت كه چگونه مىبينى زمان را ؟ پس در جواب گفت « يا امير المؤمنين انت الزمان فان صلحت صلح و ان فسدت فسد » . يعنى خود تو زمان هستى پس اگر صالح و خوب شوى ، خوب مىشود همه چيز و اگر كه فاسد و بد شوى ، فاسد مىگردد همه چيز و از اينجاست كه در احاديث در حق عالم كه او نيز يك نوع از ملوك و يك نوع از خليفه خداوند مىباشد ، نيز وارد شده است كه « اذا صلح العالم صلح العالم و اذا فسد العالم فسد العالم » « 1 » . يعنى هر وقت كه صالح و نيك شود شخص عالم ، صالح و نيك مىشود همه عالم و هر وقتى كه فاسد شد عالم ، فاسد مىشود همه عالم . بلى ماهى از سرگنده گردد نى ز دم .\r\n\r\n\r\n","description":"","footnote":"\r\n( 1 ) . خصال : 36 و 37\r\n","page_name":" 86 ","page_number":86},
  {"content":"\r\n\r\n\r\nتمهيد دوم [ انواع خلافت ملوك 
  ]\r\nبدانكه سلطنت و خلافت ملوك بر سه نوع و بر دو عالم مىباشد . قسمى از ملوك مىباشند كه مملكت و سلطنت ايشان در عالم صورت ظاهر دنياست و اين قسم خبر از اينكه ايشان خليفه خداوند و مظهر لطف و قهر او مىباشند ، ندارند و حال آنكه خليفه و مظهر لطف و قهر مىباشد و خداوند عدل ، عدالت ، لطف و قهر خود را به واسطه ايشان در زمين جارى مىفرمايد و اين طايفه محل و معنى اين حديث مىباشند كه خداوند وحى فرستاد به بنى اسرائيل كه لعن و طعن به سلاطين منمائيد چونكه دلهاى ايشان در دست من مىباشد و هركس كه اطاعت من بنمايد مىگردانم دلهاى سلاطين را بر او رحم دارنده و رحم نماينده و هركس كه معصيت من بنمايد مىگردانم دلهاى سلاطين را بر او سخط دارنده و عداوت نماينده . پس اطاعت من بنمائيد و معصيت من مكنيد .\r\nو مثل آن است اين حديث كه « انّ اللّه يروّج هذا الدين باقوام لاخلاق لهم فى الاخرة » « 1 » . يعنى به درستى كه خداوند رواج مىدهد اين دين اسلام را به طايفه‌هايى كه نيست ايشان را نصيبى از ثواب خداوند از براى ايشان در آخرت . يعنى از نوع ملوك و علما كه به حق خلافت خداوند قيام مىنمايند ، لكن نه به نيت خلافت بلكه از روى هواى نفس و لذت دنيويه و طلب رياست مىباشد و حال اين قسم از ملوك ، حال چراغ مىباشد كه خود را مىسوزاند و غير را منتفع مىگرداند و حال مختار ثقفى از اين مقوله بوده است .\r\n\r\n\r\n","description":"","footnote":"\r\n( 1 ) . انوار نعمانيه 3 : 329\r\n","page_name":" 87 ","page_number":87},
  {"content":"\r\n\r\nو قسم ديگر از ملوك آن است كه سلطنت ، مملكت و تدبير او در عالم باطن دنيا مىباشد و در صورت و ظاهر دنيا هيچ آثار سلطنت ندارد . مثل سلطنت حضرت خضر ، الياس ، اوتاد اربعه جهاتيه و اقطاب سبعه اقليمه و نقباء اثنا عشريه بروجيه و ابدال اربعينه رجبيه و امثال آنها و حديث « ان للّه ملوكا تحت اطمار » در شأن اين قسم مىباشد . يعنى به درستى كه از براى خداوند پادشاهانى مىباشند كه در زير لباس كهنه و پاره مىباشند .\r\n بر در ميكده رندان قلندر هستند * كه ستانند دهند افسر شاهنشاهى \r\nو قسم ديگر از ملوك آن است كه مملكت و سلطنت او در عالم ظاهر و باطن هر دو مىباشد . چون سلطنت حضرت يوسف ، داود ، سليمان ، موسى ، عيسى ، خاتم النبيين و ائمه طاهرين صلوات اللّه عليهم اجمعين و بعد از آنها سلاطين ، ملوك ، منزويان و اولياء الهى كه در علم و معرفت و عمل كامل بوده‌اند و مىباشند با تفاوت مملكت و سلطنت ايشان در تماميت و نقصان و يا زيادتى سلطنت ظاهره بر باطنه يا زيادتى باطنه بر ظاهره و يا با زيادتى باطنه بعضى بر باطنه ديگرى ، مثل سلطنت خاتم النبيين و ائمه طاهرين اثنى عشر صلوات اللّه عليهم اجمعين ، كه سلطنت ظاهريه ايشان بالنسبه به باطنه كمتر بوده است و سلطنت باطنه و پادشاهى ايشان بر بواطن تمام عوالم دنيا و آخرت و مبدأ و معاد و بر جميع موجودات بوده است و مىباشد و اين مقصود از اين آيه است كه  أَمْ يَحْسُدُونَ النَّاسَ عَلى ما آتاهُمُ اللَّهُ مِنْ فَضْلِهِ فَقَدْ آتَيْنا آلَ إِبْراهِيمَ الْكِتابَ وَ الْحِكْمَةَ وَ آتَيْناهُمْ مُلْكاً عَظِيماً  « 1 »\r\n بر پادشهان همه شهنشاه * خوش مرتبهء خوشى است و اللّه \r\nمعنى حديثى كه در شأن خود فرموده‌اند كه « نحن السادة فى الدنيا و الملوك فى الاخرة » « 2 »\r\nچونكه معنى اصل باطن عالم كون ، فساد و باطن هر چيزى مىباشد و معنى اين چند بيت است كه بعضى از مدّاحين عرب در شأن آن جنابان و طايفه دوّم از ملوك گفته‌اند و سفته‌اند .\r\n\r\n\r\n","description":"","footnote":"\r\n( 1 ) . نساء : 58\r\n( 2 ) . بحار 44 : 93 ، ب 20 ، تاريخ امام مجتبى ( ع ) « نحن و اللّه الملوك و الساده »\r\n","page_name":" 88 ","page_number":88},
  {"content":"\r\n\r\n للّه تحت قباب العرش طايفة * اخفاهم عن عيون الناس اجلالا\r\nهم السلاطين فى اطمار مسكنه * جرّوا على الفلك الدّوار اذيالا\r\nهذى المكارم لاقعبان من لبن * شيبا فعادا بعد ابوالا\r\nهذى المكارم لا ثوبان من عدن * خيطا قميصا فصار بعد اسمالا \r\nو اين دو قسم از ملوك ، سلاطين مىباشند كه تزكيه نفوس خود را به علم و عمل نموده‌اند و به اعتدال طبيعت و عدالت در سلوك و طريقت ، خود را آراسته‌اند و در حديث سابق مروى است از جناب امير المؤمنين عليه السّلام كه فرمودند ؛ « خلق الانسان ذا نفس ناطقه » « 1 » اشاره به اين هر دو قسم شده است و خلافت و سلطنت ايشان به نيت خلافت و از روى اخلاص ، بندگى و اطاعت بوده است و مىباشد .\r\nو بدانكه خداوند در آيه مذكوره  يا داوُدُ إِنَّا جَعَلْناكَ خَلِيفَةً فِي الْأَرْضِ  « 2 » اشاره به ده مطلب نموده و ملوك را در رسوم جهاندارى و حكومت‌گذارى و بر آداب سلطنت و آئين معدلت ، تنبيه و اعلام فرموده است .\r\nاوّل : در آنكه فرموده است كه ما تو خود را خليفه گردانيديم ، تنبيه است بر آنكه سلطان بايد كه سلطنت و پادشاهى خود را ، عطيه و داده خداوند بداند و مضمون آيهء  تُؤْتِي الْمُلْكَ مَنْ تَشاءُ  « 3 » را فراموش نكند و خود را به عجب و غرور مبتلا نگرداند .\r\nدوّم : آنكه بداند كه اين سلطنت را خداوند از ديگرى سلب نموده و به او داده است و هم‌چنين از او سلب مىنمايد و به ديگرى مىدهد و مضمون آيهء  تَنْزِعُ الْمُلْكَ مِمَّنْ تَشاءُ  « 4 » را فراموش نكند و خود را به تكيه نمودن بر سلطنت ، دنيا و طول امل گرفتار ننمايد بلكه به واسطه اين ملك و مال عاريتى فانى ، ملك و مال حقيقى باقى به دست آرد و خود را از ذكر جميل در دنيا و ثواب جزيل در آخرت بىنصيب و محروم نگرداند .\r\n\r\n\r\n","description":"","footnote":"\r\n( 1 ) . بحار 40 : 165 ، ب 93\r\n( 2 ) . ص : 26\r\n( 3 ) . آل عمران : 26\r\n( 4 ) . آل عمران : 26\r\n","page_name":" 89 ","page_number":89},
  {"content":"\r\n\r\nسوّم : آنكه بداند كه سلطنت و پادشاهى ، خلافت نمودن از جانب خداوند مىباشد و سلطان خليفة اللّه و ظلّ اللّه در زمين مىباشد و سلطنت خود را بر وجه عدل و به نيت خلافت بنمايد و نه بر وجه جور و از روى هواى نفس و طلب رياست كه هر وقت كه چنين باشد البته معصيت و جور و ظلم را خواهد نمود . چنان كه هر وقت كه به نيت خلافت و نيابت باشد هرگز معصيت و ظلم و جور نخواهد نمود . چونكه نايب و خليفه به مقتضاى رأى و رضاى منوب و مخلّف خود راه برود و خداوند كه منوب عنه و مخلّف او مىباشد از معصيت و جور و ظلم ، او را منع نموده است .\r\nچهارم : در آنكه فرموده است كه حكم بنماى در ما بين مردمان به حق ، بداند و متنبه بشود كه سلطان بايد كه حكومت و دادرسى مردمان را به مباشرت و با توجه به نفس خود نمايد و امور و احكام رعيت را به دست ديگرى وانگذارد كه شفقتى كه سلطان بر رعيت دارد هيچ كس آن شفقت را ندارد زيرا كه هيچ كس‌اند كه بر هيچ كس شفقتى دارند كه غير ايشان ندارند . شفقت و مرحمت خداى عزّ و جلّ بر بنده خود و شفقت و رأفت پيغمبر بر امت خود و شفقت و مهر و محبت مادر و پدر بر فرزند خود و شفقت و عطوفت پادشاه بر رعيت خود و شفقت و غيرت معلم بر متعلم خود .\r\nپنجم : آنكه بداند كه بايد حكم را به حق و به عدل بنمايد چونكه سلطنت خلافت از خداوند است در اظهار نمودن ربوبيت و عدل او در مردمان .\r\nششم : آنكه حكم او براى حق و به جهت رضاى خدا باشد و به مقتضاى طبع ، طمع ، عصبيّت ، گرفتن رشوه و امثال آنها نباشد هرچند كه به عدل باشد .\r\nهفتم : در آنكه فرموده است كه تابع مشو هواى نفس خود را كه گمراه مىنمايد تو را از راه وصول به خداوند ، بداند كه همه كس ، خصوصا سلطان بايد كه از تبعيت و پيروى هواى نفس دور باشد . چونكه پيروى آن ، پرستش آن است و پرستش آن عين قرار دادن شريك از براى خداوند مىباشد . چنان كه در حديث است كه « من استمع الى احد فقد\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nعبده » « 1 » يعنى هركس كه بشنود سخن كسى ، پس به تحقيق كه بندگى او نموده است و فرمودند « كل مقصود معبود و كل معبود آله » يعنى هر مقصودى معبود است و هر معبودى خداى مىباشد و خداوند عزوجلا فرموده است كه  أَ فَرَأَيْتَ مَنِ اتَّخَذَ إِلهَهُ هَواهُ  « 2 » به جناب پيغمبر صلّى اللّه عليه و إله و سلّم فرموده است كه « ما عبد اللّه ابغض على اللّه من الهوى » « 3 » . يعنى بندگى نموده نشده است هيچ معبودى كه مبغوضتر براى خداى تعالى از هواى نفس ، چونكه در حقيقت آنانى كه در صورت گوساله‌پرستى يا بت‌پرستى كردند هواپرستى ايضا نموده‌اند و به هواى نفس خود آنها را معبود خود قرار داده‌اند و هر شركى در حقيقت هواپرستى است و در همه جاى آنچه شريك قرار داده است هواى نفس مىباشد لا غير و بر سلطان كه خليفه اعظم خداوند است قبيح مىباشد كه به عوض شيوه خلافت كردن ، پرستش غير بنمايد و براى خداوند شريك قرار بدهد .\r\nهشتم : آنكه بداند كه متابعت هواى ، عين گمراه شدن از راه خداى و دور افتادن از اوست و به راه خداوند رفتن ، عين مخالفت نمودن مر هوا مىباشد و خداوند فرموده است كه   وَ أَمَّا مَنْ خافَ مَقامَ رَبِّهِ وَ نَهَى النَّفْسَ عَنِ الْهَوى فَإِنَّ الْجَنَّةَ هِيَ الْمَأْوى   « 4 » .\r\nنهم : در آنكه فرموده است كه اشخاصى كه گمراه مىشوند از راه خداى تعالى ، از براى ايشان عذاب شديد مىباشد . بداند كه گمراهى كه به سبب تبعيت هوا و پرستش نفس باشد گمراهى شديدى است و روزبه‌روز زياد مىشود و قوت مىگيرد و صاحب آن ، مصرّ بر آن مىشود و با اصرار ، بازگشتن او به حق و توبه كردن ، بسيار بعيد است و با اين حالت نعوذ باللّه مىميرد و به عذاب ابدى گرفتار مىشود و منصب و سرمايه او منصب خلافت الهى بوده است كه مورث رسيدن به نعيم ابدى و جناب عدن مىباشد و بالآخره منجر به خسران و زيان‌كارى و باختن سرمايه شده است كه او را به عذاب ابدى گرفتار\r\n\r\n\r\n","description":"","footnote":"\r\n( 1 ) . تحف العقول : 339 ، من اصغى الى ناطق فقد عبده و ثواب الاعمال : 519 : 1\r\n( 2 ) . جاثيه : 23\r\n( 3 ) . اثنى عشريه ، سيد محمد حسينى عاملى : 401 . قال ( ع ) ابغض إله عبد فى الارض الهوى .\r\n( 4 ) . نازعات : 40\r\n","page_name":" 91 ","page_number":91},
  {"content":"\r\n\r\nمىنمايد  ذلِكَ هُوَ الْخُسْرانُ الْمُبِينُ  « 1 » .\r\nدهم : از فرمودهء مجموع آيه بداند كه پادشاهى و جهاندارى با مرتبه نبوت جمع مىشود و دنيادارى با آخرت‌دارى منافات ندارد و بداند كه سلاطين و ارباب حكم و فرمان را هيچ عذر و بهانه‌اى نمىباشد كه بگويند كه ما به سبب اشتغال به تدبير ممكلت و دنيادارى از منافع دينى و فوايد سلوك راه حق و راه آخرت محروم مانده‌ايم و هم‌چنين ساير طبقات هفتگانه ديگر كه در زمين خليفه مىباشند چونكه دانسته شد كه اصل سلوك راه حق و راه آخرت در مرتبه خلافت از خداوند و اظهار عدل او مىباشد و اعظم انواع خلافت نوع سلاطين مىباشد . زياده آنكه تكسب به جميع انواع طاعات و عبادات بدنيه ، ماليه و اخلاق حميده انسانيه نفسانيه در ضمن دنيادارى و اسباب و امتعهء دنيا ، خصوصا در سلطنت و پادشاهى كه اسباب و امتعه دنيويه در آن فراوان مىباشد ؛ بهتر و بيشتر مىشود چنان كه در اين تمهيد بيان آن نموده مىشود .\r\n\r\n\r\n","description":"","footnote":"\r\n( 1 ) . زمر : 18\r\n","page_name":" 92 ","page_number":92},
  {"content":"\r\n\r\n\r\nتمهيد سوم [ عدالت و خلافت در امر ملوك 
  ]\r\nبدانكه مضمون حديث نبوى كه « الدنيا مزرعة الاخرت » « 1 » دار دنيا جاى تكسب نمودن آخرت مىباشد و تكسب به آلات و اسباب آن مىشود و هر قدرى كه آلات و اسباب در دنيا از براى اين كس زيادتر باشد تكسب نمودن او مر آخرت بيشتر و آسان‌تر مىشود .\r\nچنان كه در آلات و اسباب جوارح و قواى خود مىبينى كه به كثرت آن مثل دست ، پاى ، گوش ، شكم ، فرج و قواى باطنيه مثل قوت و صحت و علم و فهم و قوهء واهمه و حافظه و عقل و متفكره تكسب امر آخرت بيشتر و آسان‌تر شده است . پس همچنان به كثرت مال ، جاه ، قدرت ، صيّت ، شهرت ، جند ، مملكت ، رياست و سلطنت تكسب امر آخرت بيشتر و آسانتر مىباشد از تكسب كسى كه آنها را ندارد . پس دنيادارى مانع از آخرت‌دارى نيست و معين آن مىباشد و مانع از آخرت‌دارى و حق‌پرستى ، خود شقاوت شخص و دنياپرستى او مىباشد نه دنيا و اسباب و اموال آن و از اينجاست كه جناب امير المؤمنين عليه السّلام فرموده است كه : « لا تسبّوا الدنيا فنعم المطيّته للمؤمن عليها يبلغ الخير و بها ينجوا من الشر « 2 » اذا قال العبد لعن اللّه الدنيا قالت له الدنيا لعن اللّه اعصانا لربه » « 3 » . يعنى دشنام مدهيد دنيا را و بدنام منمايد او را كه دنيا خوب اسباب و خوب بازگشتى است از براى مؤمن به واسطه آن مىرسد به خير و به جنت و به آن نجات مىيابد از شر جهنّم و هر وقت كه اين\r\n\r\n\r\n","description":"","footnote":"\r\n( 1 ) . بحار ، ج 67 : 353\r\n( 2 ) . كنز العمال 3 : 239 ، حديث 6343\r\n( 3 ) . كنز العمال 3 : 239 ، حديث 6341 عن جابر . . . قبح اللّه الدنيا . . . قبح اللّه اعصانا لربه .\r\n","page_name":" 93 ","page_number":93},
  {"content":"\r\n\r\nكس ، دنيا را دشنام بدهد و بگويد كه لعنت خداى بر دنيا ، دنيا در جواب او مىگويد كه لعنت خدا بر هريك از من و تو كه عاصىتر باشيم مر خداوند و پروردگار خود ، يعنى به سبب شقاوت و دنياپرستى معصيت خداوند مىشود و اين كس از راه حق و آخرت باز مىماند نه به جهت دنيادارى و استعمال نمودن دنيا را در آخرت و در راه حق .\r\nو از اين جاست كه حضرت سليمان على نبيّنا و عليه السلام سلطنت و مملكت و دنيادارى از خداوند سؤال و طلب نموده به فرموده  رَبِّ اغْفِرْ لِي وَ هَبْ لِي مُلْكاً لا يَنْبَغِي لِأَحَدٍ مِنْ بَعْدِي  « 1 » . چونكه آن جناب دانسته است كه رسيدن به جميع انواع سعادات ابديّه كه موقوف است بر تكسّب نمودن جميع خيرات اعماليه و حسناتيه در دار دنيا حاصل نمىشود مگر در ملك و سلطنت كه اسباب و آلات جميع خيرات در آن فراوان مىباشد و در ضمن اين سؤال چندين حكمت مىباشد .\r\nاول : اينكه چون ملك و سلطنت از عطيت خداوند باشد خلافت و علم و نبوت همگى داخل در آن مىباشد . در اين صورت تكسّب امر آخرت و تحصيل رضاى خداوند بيشتر و آسانتر مىباشد .\r\nدوم : آنكه علم و نبوت بدون سلطنت و قوت چندان به كار نمىآيد و چون قوت سلطنت و بسيارى شوكت و مملكت با آن يار بود تصرف و تأثير آن يك هزار بود و عزت دين به سيف آشكار گردد و از اينجاست كه پيغمبر صلّى اللّه عليه و إله و سلّم فرموده است كه « انا نبىّ السّيف » « 2 » .\r\nسوم : آنكه چون پادشاهان و سلاطين در جهاندارى با رعايا به عدل گسترى و انصاف ، پيروى و سلوك نمايند و ظالمان را از ظلم و فاسقان را از فسق منع نمايند و ضعفا را تقويت و اقويا را تربيت دهند و علما را موقر و معان دارند تا بر تعلم علم و نشر شريعت و دين‌پرورى مرفه و فارغ البال و حريص باشند و به صلحا ، اتقيا ، عباد ، زهاد ، اعزاز و\r\n\r\n\r\n","description":"","footnote":"\r\n( 1 ) . ص : 35\r\n( 2 ) . كافى 5 : 10 : 2 شايد مضمون حديث بعث اللّه محمدا بخمسة اسياف باشد .\r\n","page_name":" 94 ","page_number":94},
  {"content":"\r\n\r\nاكرام كرده و تيمّن و تبرك جويند تا در صلاح ، تقوى ، عبادت و زهد راغبتر گردند و خود ايشان در اقامه امر به معروف و نهى از منكر نيز كوتاهى ننمايند تا تمام اهل مملكت و رعيت ايشان به شريعت و دين پرورى و رعايت حدود و حقوق مشغول و « النّاس على دين ملوكهم » « 1 » باشند ؛ هر آينه تمام عبادات ، طاعات ، ترك محرمات و فسق ، فجور ، ترك تعدى و ظلم ، همگى در ديوان اعمال ايشان ثبت مىگردد و جميع اعمال خيرات رعيت ، وسايل تقرب ايشان به خداوند مىگردد و همگى از براى ايشان اسباب و آلات تكسب نمودن آخرت و رضاى خداوند مىباشند و در هر آنى كه ديگرى به يك قدم راه پيماى آخرت شود ملوك و سلاطين در آن به هزار قدم سالك و راه‌پيماى باشند و اين سعادت به هركس ندهند و  ذلِكَ فَضْلُ اللَّهِ يُؤْتِيهِ مَنْ يَشاءُ  . « 2 »\r\nو از اينجاست كه در حديث نبوى وارد شده است كه « و الّذى نفس محمد بيده انه ليرفع السلطان العادل الى السماء مثل عمل جملة الرعية » يعنى به حق خداوندى كه جان محمد به يد قدرت اوست كه البته و يقينا كه بلند نموده مىشود از براى سلطان عادل به سوى آسمان مثل عمل تمام رعيت او و فرموده است كه عدالت سلطان در يك روز ، مقابل است در نزد خداوند با عبادت هفتاد سال « 3 » و فرموده است كه احبّ مردمان و اقرب ايشان در نزد خداى تعالى سلطان عادل است و ابغض و ابعد ايشان در نزد خداى تعالى سلطان جاير است . « 4 »\r\nچهارم : آنكه غالب تقربات و طاعات به مال مىشود و اقتدار سلاطين بر مال ايشان بيشتر از ديگران است پس به اقرب وسايل قربات ، اطاعت و آخرت‌پرستى مىنمايند .\r\nپنجم : آنكه بهترين طاعات و قربات ، تقوى و مخالفت هواى نفس و مشتهيات آن است و سلاطين بر تمام لذات و مشتهيات نفس قدرت و توانايى دارند و با وجود آن ،\r\n\r\n\r\n","description":"","footnote":"\r\n( 1 ) . كافى 1 : 63 « و انما الناس مع الملوك . »\r\n( 2 ) . مائده : 60\r\n( 3 ) . كنز العمال 6 : 12 : 14623 و ثواب الاعمال : 518 : 1\r\n( 4 ) . كنز العمال 6 : 9 : 14604\r\n","page_name":" 95 ","page_number":95},
  {"content":"\r\n\r\nترك مشتهيات را كردن و مخالفت نفس نمودن در هر آنى هزار گونه طاعات و عبادات از اين مقوله از براى ايشان به نحو سهل و آسان تكسب نموده مىشود .\r\nششم : آنكه مملكت و سلطنت از اعظم اسباب تكميل نفس به صفات حميده و تنقيص آن به خصال رذيله مىباشد و چنان كه در تنقيص نفس به خصال رذيله به سر حدى است كه فرعون را مثلا به كفر و به دعوى ربوبيت رسانيد و نداى  أَنَا رَبُّكُمُ الْأَعْلى  « 1 » . بلند گردانيد و در اين دعوى تمسك به مملكت و سلطنت خود زد به گفته  أَ لَيْسَ لِي مُلْكُ مِصْرَ وَ هذِهِ الْأَنْهارُ تَجْرِي مِنْ تَحْتِي  « 2 » .\r\nهمچنين در تكميل نفس به صفات حميده و اخلاق حسنه به سرحدى مىباشد كه سلطان و صاحب مملكت را به مضمون « تخلقّوا باخلاق اللّه و بعثت لا تمّم مكارم الاخلاق » « 3 » متخلق به اخلاق اللّه و متصف به صفات حميده ربوبيت مىگرداند . مثلا در تكميل صفت جود ، كرم و سخاوت كه اقدم و اعظم صفات كمال و جمال خداوند است و در انسان به دادن اموال و بذل جاه تكميل مىيابد از براى سلاطين كه صاحب مال و جاه مىباشند ، اسهل از ديگران است و در تكميل صفت حلم و عفو كه صفت خداوندى است و در انسان با وجود قدرت ، شوكت ، متحمل شدن رنج و اذيت خلق و گذشت از تقصيرات و زلالت ايشان ، تكميل مىيابد در سلطنت كه قدرت و شوكت به آن است حاصل مىشود و حلم و عفو در ديگران كه قدرت بر مكافات و انتقام ندارند عجز مىباشد نه حلم و عفو و در تكميل صفت غيرت و قهر كه صفت خداوند است و در انسان به قلع و قمع كفار ، اهل نفاق ، اهل بدعت ، فسق و فجور و اجراء حدود بر اهل معاصى و جنايات و گرفتن قصاص حق مظلوم از ظالم ، كشيدن لشكر به اطراف و دفع سارقين و قطّاع الطريق و امثال اينها كه از\r\n\r\n\r\n","description":"","footnote":"\r\n( 1 ) . نازعات : 24\r\n( 2 ) . زخرف : 51\r\n( 3 ) . بحار 58 : 129 ب 42\r\n","page_name":" 96 ","page_number":96},
  {"content":"\r\n\r\nباب صفت قهر و غيرت بر حق مىباشد ، حاصل نمىشود مگر به سلطنت و ملكت .\r\nو در تكميل صفت رحمت ، عطوفت ، مملكت و كثرت رعيت كه معنى سلطنت است ، بايد باشد تا آنكه محل رحمت و عطوفت باشد و بسيار باشد و سلاطين رحمت و عطوفت خود را اظهار كنند و به مستحقين آن برسانند .\r\nو در تكميل صفت همت كه گذشتن از لذات ، زينت ، زخارف دنيا و ماسوى اللّه است و آن صفت غناء عن الاشياء است كه صفت خداوندى است نه استغناء بالاشياء كه صفت مخلوق است و آن را در مخلوقات و در انسان نيز به اسم زهد در دنيا نامند . بايد كه مال ، نعمت ، ثروت ، قدرت ، ظفر بر مقاصد و مرادات و انواع تنعّمات كه حاصل نمىشود مگر به سلطنت بوده باشد و به آنها هيچ كدام التفات نكند و از هيچ‌گونه تمتّع بشرى ، حيوانى ، بهيمى و سبعى استمتاع ننمايد و از همه بگذرد و در همه زاهد گردد و در خداى تعالى و امر آخرت راغب گردد و ابراهيم وار  إِنِّي وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ حَنِيفاً وَ ما أَنَا مِنَ الْمُشْرِكِينَ  « 1 » را صفت و پيشه خود نمايد و صفت همت و زهد خود را سليمان‌وار به سر حد كامل برساند .\r\nچنان كه شنيده‌اى كه آن جناب با آن همه سلطنت ، مكنت و نعمت به همت كامله خود از همه آنها روى بر تافت و زهد را شيوه خود ساخت و بدست مبارك خود زنبيل مىبافت و از بهاء آن لقمهء بىتكلّف حاصل مىكرد و درويش شكسته حالى را به دست مىآورد و آن لقمه را با او صرف مىنمود و مىگفت « مسكين جالس مسكين » « 2 » اينها همه منفعت مملكت و سلطنت و سلوك راه حق و حكمت سؤال نمودن سليمان است از خداوند ملك و پادشاهى را .\r\nپس دانسته شد كه سلطنت و مملكت و ساير انواع دنيادارى ، اسباب و معين بر\r\n\r\n\r\n","description":"","footnote":"\r\n( 1 ) . انعام : 79\r\n( 2 ) . بحار 14 : 83 ، ب 5\r\n","page_name":" 97 ","page_number":97},
  {"content":"\r\n\r\nحق گذارى و تكسب دار آخرت و جنات عدن مىباشد نه اينكه مانع باشد و مانع همان خباثت و شقاوت ذات اين كس و دنياپرستى اوست و دخل به اسباب و اموال دنيويه و به كار بردن آنها ندارد و اسباب و اموال دنيويه قابل تكسب نمودن راه آخرت و دنيا و راه ضلالت هردو مىباشد و تفاوت از انسان است كه دنيادار است يا دنياپرست .\r\n خورش يكى ز يكى زهر مىشود قاتل * وز ان دگر عسل شهد مىشود حاصل \r\n\r\n","description":"","footnote":"","page_name":" 98 ","page_number":98},
  {"content":"\r\n\r\n\r\nباب چهارم در بيان كيفيت سلوك سلاطين و ملوك است با خداوند و با خود و با هر طايفه از رعايا و در آن سه تمهيد است\r\n\r\n","description":"","footnote":"","page_name":" 99 ","page_number":99},
  {"content":"\r\n . \r\n","description":"","footnote":"","page_name":" 100 ","page_number":100},
  {"content":"\r\n\r\n\r\nتمهيد اول [ در بيان كيفيت سلوك سلاطين و ملوك 
  ]\r\nخداوند تبارك و تعالى فرموده است كه :  إِنَّ اللَّهَ يَأْمُرُ بِالْعَدْلِ وَ الْإِحْسانِ وَ إِيتاءِ ذِي الْقُرْبى وَ يَنْهى عَنِ الْفَحْشاءِ وَ الْمُنْكَرِ وَ الْبَغْيِ يَعِظُكُمْ لَعَلَّكُمْ تَذَكَّرُونَ  . « 1 »\r\nيعنى به درستى كه خداى عزّ و جلّ امر مىفرمايد تمام شما را اى بندگان به عدالت نمودن در كردار و احسان نمودن به خود و به خداى و به يكديگر و عطا نمودن به صاحبان قرابت خود و نهى مىفرمايد شما را از مرتكب شدن فحشاء يعنى هر معصيتى كه قباحت آن به سر حد فحش و ظهور رسيده باشد و از مرتكب شدن منكر يعنى هر معصيتى كه در شرع و عقل انكار آن شده باشد و از مرتكب شدن بغى يعنى ظلم و تعدى و خداوند موعظه و نصيحت مىفرمايد شما را اى بندگان به اين امر و نهى ، شايد آنكه متذكر بگرديد و به هوش بياييد و فرق در ما بين خوبى و بدى را بنمائيد و پيغمبر صلّى اللّه عليه و آله و سلّم فرموده است كه : « انّ افضل عباد اللّه عند اللّه منزلة يوم القيمة امام عدل رقيق و انّ ابغض عباد اللّه عند اللّه منزلة يوم القيمة امام جائر خرق . » « 2 »\r\nيعنى به درستى كه بهترين بندگان خداى در نزد خداى در روز قيامت امام و سلطانى است كه عدالت‌كننده و مدارات نماينده باشد با رعاياى خود و بدترين بندگان خداى در نزد خداى در روز قيامت امام و سلطانى است كه جور نماينده ، تندخوى و تنگ‌گيرنده باشد با رعاياى خود و نيز فرموده است كه احب مردمان و اقرب بندگان به سوى خداوند ،\r\n\r\n\r\n","description":"","footnote":"\r\n( 1 ) . نحل : 92\r\n( 2 ) . كنز العمال 6 : 10 ، حديث 14610\r\n","page_name":" 101 ","page_number":101},
  {"content":"\r\n\r\nسلطان عادل است و ابعد و ابغض ايشان به سوى خداوند ، سلطان جاير مىباشد « 1 » و فرموده است كه نيست هيچ بنده‌اى كه خداوند او را ولىّ و متوجه به امر رعيتى بگرداند ، پس غش بنمايد با ايشان و نصيحت و خيرخواهى ننمايد و مشفق با ايشان نباشد مگر اينكه حرام مىگرداند خداوند بر او بهشت را « 2 » و فرموده است كه نيست سركرده بر ده نفر مگر اين‌كه آورده مىشود در روز قيامت ، درحالىكه دست او غل نموده شده است در گردن او يا رها مىكند او را عدل او و حق‌گذارى او و يا به هلاكت و به جهنّم مىاندازد او را جور ، ظلم و جفاى او « 3 » و فرموده است كه ملك موت هر وقت كه نازل مىشود براى قبض روح فاجر ، با او سيخى از آتش مىباشد پس جناب امير عليه السّلام سؤال نمود كه آيا اين نوع از عذاب به احدى از امت تو مىرسد ؟ فرمود بلى به حاكم جاير و خورندهء مال يتيم و شاهد زور و به درستى كه شاهد زور مىمالد زبان خود را در آتش چنان كه مىمالد سگ زبان خود را در ظرف . « 4 »\r\nبدانكه اين امر و نهى كه خداوند در آيهء مذكوره فرموده است متوجه به تمام بندگان مىباشد كه خليفه خداوندند در روى زمين ، براى اظهار نمودن عدل و احسان و دورى از ظلم و عدوان و خلافت تمام بندگان چنانچه سابقا دانسته شد راجع به هفت طايفه مىباشد و طايفه ملوك و سلاطين ، اعظم ، اقدم و اشرف از ساير طوايف ديگر مىباشد .\r\nپس تعلّق و توجه اين امر و نهى و ساير اوامر و نواهى ديگر به سلاطين ، در حق ايشان اعظم ، اقدم ، اكثر و اوجب مىباشد و خداوند در اين آيه ، ملوك و سلاطين را على الخصوص به سه چيز امر و از سه چيز نهى فرموده است . امر فرموده است به عدل ، احسان و ايتاء به ذى القربى و نهى فرموده است از فحشاء ، منكر و ظلم و معنى امر ، واجب گردانيدن و نهى ، حرام كردن مىباشد .\r\n\r\n\r\n","description":"","footnote":"\r\n( 1 ) . كنز العمال 6 : 9 ، حديث 14604\r\n( 2 ) . كنز العمال 6 : 32 ، حديث 14719\r\n( 3 ) . بحار 72 : 341\r\n( 4 ) . ارشاد القلوب : 188\r\n","page_name":" 102 ","page_number":102},
  {"content":"\r\n\r\nو هر بنده و خليفه على الخصوص ملوك و سلاطين را سه حالت مىباشد حالت با خداى ، حالت با خود و حالت با رعاياى خود و در هريك از اين سه حالت مأمور به آن سه چيز و منهى از اين سه چيز مىباشند .\r\nاما حالت اول كه سلاطين را با خداى تعالى مىباشد ، پس معنى عدل نمودن ايشان در اين حالت ، راست و درست داشتن ظاهر و باطن خويش است و يك رنگ نمودن سرّ و علانيه خود را با خداى خود و كمر بستن به امر سلطنت به نحوى كه خود را و مملكت را براى خدا خواهند و بر پاى دارند نه اينكه خداى را براى مملكت و مملكت را براى خود خواهند و ماحصل آن اين است كه سلطنت گذارى و مملكت دارى از روى اخلاص و به نحو اطاعت و بندگى بنمايند و همان را عبادت و شيوه بندگى و به جاى آوردن حق خلافت دانند و از جانب خداى و به خلافت و نيابت او بكنند و بنمايند و به مقتضاى طبع ، ميل نفس ، رياست و امثال اينها نباشد .\r\nو معنى احسان نمودن آن است كه جناب پيغمبر صلّى اللّه عليه و آله و سلّم فرموده است كه ؛ « الاحسان ان تعبد اللّه كانك تراه فانّ لم تكن تراه فانه يراك » « 1 » . يعنى احسان در عبادت آن است كه بندگى بنمايى خداى را به نحوى كه گويا آنكه تو خداى را مىبينى به جهت آنكه اگر تو خدا را نمىبينى او تو را مىبيند و على اىّ التقدير بايد كه بندگان و كارهايى كه بندگان بر وجه خلافت از جانب خداى مىنمايند مثل كارهايى باشد كه غلامان و ملازمان در حضور آقاى جليل و بزرگ خود مىنمايند كه در نهايت سعى ، كوشش ، خوبى و نيكى ، آن كار به جاى مىآورند و سلاطين بايد كه در كارگذارى سلطنت و تدبير امر مملكت ، خداى را ببينند و بدانند كه خداى ، ايشان را مىبيند و كار را بكنند مثل كار كردن ملازمان و رعاياى خود در حضور ايشان و به سعى ، كوشش و به وجه نيك و از روى رغبت و اخلاص تمام و به نفس خود مشغول باشند و از احوال بلاد و عباد ، متفحصّ باشند و به\r\n\r\n\r\n","description":"","footnote":"\r\n( 1 ) . جامع احكام قرآن ( تفسير قرطبى ) 10 : 166\r\n","page_name":" 103 ","page_number":103},
  {"content":"\r\n\r\nرعايت حقوق مسلمانى و مسلمانان قيام نمايند نه اينكه اوقات خود را در هرزگى ، لهو ، لعب و معاصى يا در نوافل از نماز ، روزه ، ادعيه و تلاوت قرآن مصروف بدارند و اغلب اوقات به عزلت و انقطاع از خلق و خلوت به سر ببرند و مصالح خلق را واگذارند و اصحاب حوايج را محروم گردانند و از صلاح و فساد مملكت بىخبر باشند و رعايا را به دست اعوان بىمروّت و ظلمه بىحميت واگذارند و امثال اين كارها كه همگى دلالت دارد بر اينكه خداى را نمىبينند و اعتقاد به اينكه خداى ايشان را مىبيند ؛ ندارند و كار را مثل كردن ملازمان در حضور موالى خود نمىكنند و لهذا از منصب خلافت و طريقه عبوديت خارج مىگردند و از جمله ظلمه كه آيات و احاديث كه در شأن ايشان شنيدى ، مىباشند و معنى دادن حقوق ذى القربى در اينجا آن است كه هر بنده و خليفه على الخصوص سلاطين ، در بندگى و خلافت و كار سلطنت خود بايد كه مقرّبان درگاه خداوند را مثل خاتم النبيّين و ائمه عليه السّلام كه اعظم وسايل‌اند و رسل ، ائمه ديگر و ملائكه حفظه ، كرام الكاتبين و آنها كه موكّل بر اعمال ايشان مىباشند هيچ يك را فراموش ننمايند و همگى را به كردار خير و عمل نمودن بر وجه احسان ، رضا نموده و حقوق ايشان را به ايشان داده و در جميع حالات و اعمال خود استمداد ، از آنها بجويند و آنها را شفيع و وسيله عمل كردن بر وجه احسان و توفيق يافتن بگردانند و از آنها غافل نشوند كه ياد ايشان ، ياد كردن خداوند است و خداوند فرموده است كه ؛  يا أَيُّهَا الَّذِينَ آمَنُوا اتَّقُوا اللَّهَ وَ ابْتَغُوا إِلَيْهِ الْوَسِيلَةَ وَ جاهِدُوا فِي سَبِيلِهِ لَعَلَّكُمْ تُفْلِحُونَ .  « 1 » يعنى اى آنچنان كسانى كه ايمان آورده‌ايد بپرهيزيد از سخط خداوند و طلب بنماييد به سوى خداوند و در رسيدن به خدمت و اطاعت او ، وسيله را يعنى مقربان درگاه را جدّ و جهد بنماييد در راه رسيدن به خداى ، شايد كه بعد از اين دو كار ظفر به مطلب كه تقوى و پرهيزكارى و فوز و نجات است ، بيابيد .\r\n\r\n\r\n","description":"","footnote":"\r\n( 1 ) . مائده : 40\r\n","page_name":" 104 ","page_number":104},
  {"content":"\r\n\r\nو اما فحشا و منكر و بغى كه نهى از آنها شده است پس معنى آنها در اين حالت هواپرستى است كه چنان كه سابقا دانسته شد شرك به خداوند مىباشند و خليفه بايد كه كارها را به نيت خلافت و از روى اخلاص بنمايد نه از براى نفس خود ، عجب ، تكبر ، نخوت ، تفوق ، ترفع و استحقار به خلايق و رعايا است كه در دماغ ملوك بيشتر به هم مىرسد و از خود خوشنود و راضى مىباشند و رذيله عجب ، استغنا ، تكبر و حقير شمردن من دون خود كه اكبر كباير است در ايشان به هم مىرسد و به نظر حقارت به خلق و رعيت مىنگرد و به فرموده   كَلَّا إِنَّ الْإِنْسانَ لَيَطْغى أَنْ رَآهُ اسْتَغْنى   « 1 » و فرموده  وَ لَوْ بَسَطَ اللَّهُ الرِّزْقَ لِعِبادِهِ لَبَغَوْا فِي الْأَرْضِ  « 2 » بغى ، طغيان ، جور و عدوان ايشان روزبه‌روز زياد مىشود از مرتبه شكر خداوند مر نعمت سلطنت و تواضع كه شيوه عبوديت است و مرحمت و عطوفت بر رعيت كه نتيجه منصب خلافت است به اسفل السافلين كفران ، تكبّر و طغيان گرفتار مىشوند .\r\nدر حديث قدسى است كه خداوند فرموده است : « الكبرياء ردائى و العظمة ازارى فمن نازعنى فيهما ادخله نارى و لا ابالى » « 3 » يعنى آنكه كبريا ، بزرگى و تكبر نمودن ، صفت خاص به من است و عظمت ، جلا ، غلبه و غنا نيز صفت خاص و شعار من است . پس هركس كه منازعه بنمايد مرا در اين دو صفت ، تكبر و استغنا نمايد و اظهار جلال بكند داخل مىنمايم او را به آتش جهنم و قهر خود و پروا نمىكنم و رحم به او نمىنمايم .\r\nو بدانكه سرّ اينكه بندگان را منع و نهى نموده‌اند از اتّصاف به اين صفت تكبر ، تجبّر و استغنا با آنكه ايشان را امر فرموده‌اند به متصف شدن به ساير صفات خداوندى ، آن است كه معنى عجب ، تكبر و استغنا ، خوشنود شدن و نازيدن به صفت كمالى است كه در اين كس باشد و از خود اين كس نيز باشد و اين خاص به خود خداوند مىباشد و لذا\r\n\r\n\r\n","description":"","footnote":"\r\n( 1 ) . علق : 7 - 8\r\n( 2 ) . شورى : 27\r\n( 3 ) . كنز العمال 3 : 526 : 7740 و كافى 2 : 310 : 5 و ثواب الاعمال : 597 : ب 1247 و انوار نعمانيه 3 : 314 .\r\n","page_name":" 105 ","page_number":105},
  {"content":"\r\n\r\nكبرياء را رداء و عظمت را ازار و شعار خود فرموده است و اما ماسواى او از بندگان يا آنكه كمالى ندارند يا آنكه اگر داشته باشند از عطيه خداوند مىباشد و نازيدن به كمال نبوده كذب و افترا و به كمالى كه خداوند به او داده است ، عجب و تكبر بر خدا يا بر مخلوق او نمودن ، كفر است و معنى ندارد . بلكه در صورتى كه كمالى داشته باشند ، موجب شكر مر خداوند و تواضع مر مخلوقات او مىباشد . لهذا بندگان را از ادعاى و اتّصاف به اين صفت ، منع و نهى فرموده‌اند و از اكبر كباير و امّهات تمام معاصى شمرده شده است و اول متكبرين ابليس بوده است كه به همان سبب ، مطرود از رحمت ابديت شده است و پيغمبر صلّى اللّه عليه و آله و سلّم فرموده است كه ؛ « لا يدخل الجنة من كان فى قلبه مثقال ذرة من الكبر و لا يدخل النار من كان فى قلبه مثقال ذرة من الايمان » « 1 » يعنى داخل بهشت نمىشود هركسى كه بوده باشد كه در دل به قدر وزن ذرّه‌اى از تكبّر و داخل جهنم نمىشود كسى كه بوده باشد در دل او به قدر ذرّه‌اى از ايمان .\r\nدر اين كلام نيز اشاره فرموده‌اند كه كبر با ايمان متناقض مىباشند و در هر كجا كه كبر باشد ايمان نخواهد بود و در هر كجا كه ايمان باشد كبر نبايد بود و از آن جناب سؤال نموده شد كه چيز است كبر ؟ فرمودند كه كبر آن است به چشم حقارت به مردمان نگرد « 2 » و حق را نتواند ديد و خداوند فرموده است :  تِلْكَ الدَّارُ الْآخِرَةُ نَجْعَلُها لِلَّذِينَ لا يُرِيدُونَ عُلُوًّا فِي الْأَرْضِ وَ لا فَساداً  « 3 » . يعنى آن نعمتهاى دار آخرت را قرار مىدهيم ما از براى اشخاصى كه ميل ندارند در زمين به علوّ و بزرگى نه به فساد و افساد . و در حديث ، در تفسير اين آيه وارد شده است كه هركس كه دوست بدارد كه بند نعلين او مثلا بهتر از ديگرى باشد هر آينه داخل در متكبرين و طالبين علو مىباشد . « 4 » پس همه بندگان خصوصا سلاطين بايد كه از اين صفت رذيله كبر ، خودبينى و استحقار به خلايق اجتناب تمام نمايند و قدر\r\n\r\n\r\n","description":"","footnote":"\r\n( 1 ) . ثواب الاعمال 598 : 3 و 4 و كافى 2 : 310 : 6\r\n( 2 ) . كافى 2 : 310 / 8\r\n( 3 ) . قصص : 83\r\n( 4 ) . مجمع البيان 7 : 269\r\n","page_name":" 106 ","page_number":106},
  {"content":"\r\n\r\nذاتى خود را بدانند و خود را بشناسند كه بعد از عدميت كه به وجود آمده‌اند اول آنها نيز يك قطره منى خوار ناپاك و در آخر مشتى خاك در ما بين محتاج و اسير يك لقمه نان و يك جرعه آب و عاجز از آنكه آن لقمه و جرعه چگونه بگذرد و اگر در او حبس و بند شود راضى بشود كه ملك جهان را بدهد تا از آن خلاص شود و مع ذلك لحظه فلحظه منتظر آنكه سيلاب اجل در رسد و رسم ، آثار ، طلل خانه و بناى عمر او را به كلى خراب كند . پس در چنين حالتى چه جاى عجب ، تكبر و كفر و بر چنين دولتى ، چه جاى تكيه و اعتماد و غرور مىباشد .\r\n عاقل به چه اميد در اين شوم سراى * بر دولت آن دل نهد از بهر خداى\r\nچون راست بخواهد كه نشنيد از پاى * گيرد اجلش دست كه بالا بنماى \r\n چه باشد نازش و نالش به اقبالى و ادبارى * كه تا برهم زنى ديده نه بينى نه آن دارى \r\n\r\n","description":"","footnote":"","page_name":" 107 ","page_number":107},
  {"content":"\r\n\r\n\r\nتمهيد دوم [ مسؤوليت ملوك در برابر خود 
  ]\r\nو اما حالت دوم كه بندگان و سلاطين با خود دارند و به عدل ، احسان و ايتاء ذى القربى مأمور و از فحشاء ، منكر و بغى منهى مىباشند . پس معنى عدل در اينجا ، تحصيل نمودن معرفة اللّه و موحّد بودن و خداى را به صفات جماليه و جلاليه شناختن و عارف به نفس خود و به مبدأ و معاد و به دنيا و آخرت شدن و عالم به احكام حلال و حرام گرديدن است .\r\nو معنى احسان ، مرتكب شدن مر واجبات و اجتناب نمودن از محرمات و بالجمله اقدام نمودن بر تكاليف خداوند در جميع حركات و سكنات و از عهد تكاليف بيرون آمدن است .\r\nو معنى عطاى به ذى القربى ، رعايت نمودن حقوق جوارح و اعضاى خود و مراقب نمودن دل خود است و حفظ حواس ظاهره و باطنه و استعمال نمودن هريك را در امر و نهى خداوند و تضييع ننمودن آنها .\r\nو معنى فحشاء و منكر و بغى ، افعال و اقوال و احوال ناپسنديده و ناشايست و نابايست است كه از آنها حجاب ، ظلمت و بعد از خداوند و تيرگى دل كه نبايد در بندگان خصوصا در سلاطين باشد به هم مىرسد و بالاخره امر اين كس را به كفر ، جحود و سلب ايمان منجر مىگرداند . مثل دروغ ، غيبت ، بهتان ، دشنام ، فحش ، زنا ، فسق ، فجور ، ظلم ، كفران ، خشونت ، غضب ، حرص ، حسد ، كبر ، عجب ، بدخوئى ، تندى ، جور و امثال اينها و در اين صورت تمام بندگان مكلّف مىباشند و لكن در حق سلاطين اوجب و اهمّ است .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nچونكه سلاطين خليفه اعظم خداوند مىباشند و بايد كه مدد الهام ، اعلام و اكرام خداوند از ايشان منقطع نگردد و اين فرع تقوى ، تماميت ايمان ، اخلاص و اعمال صالحات مىباشد . چنان كه فرموده است كه  إِنَّ أَكْرَمَكُمْ عِنْدَ اللَّهِ أَتْقاكُمْ  « 1 »  إِنَّ رَحْمَتَ اللَّهِ قَرِيبٌ مِنَ الْمُحْسِنِينَ  .\r\nو تا سلطنت خاصّه امر جوارح و نفس خود را كه رعاياى حقيقى ، داخلى و ذاتى ايشانند و به اتمام و انجام نرسانند و آنها را در قيد فرمان شرع در نياورند و هريك را در بندگى حقّ به خدمتى و طاعتى كه مأمورند وا ندارند و به سياست شرع از منهيات ممنوع نگردانند و نفس را به اكسير شريعت از اماره‌گى به مأمورگى نرسانند و دل را از مألوفات طبعيه و عاديه منصرف نسازند و متوجه به حضرت خداوند نگردانند و سلطنت و خلافت به نيت خلافت و از روى اخلاص نكنند ؛ شايسته فيضان فضل خداوند و مؤيد شدن به تأييدات الهيّه و قوت ربانيه و امدادات سماويه و اسبابيه نمىگردند و سلطنت عامّه ساير رعايا را و خلافت از خداوند را در حق ايشان به نيت خلافت ، نمىتوانند نمود . چونكه بدون اصلاح سلطان ، اصلاح يافتن رعيت معنى ندارد و نخواهد شد و سابقا دانسته شد كه سلطان به منزله افلاك و زمان است و با عدم صلاح سلطان و زمان ، صلاح رعايا و ابناء زمان ممتنع مىباشد .\r\nو از اينجاست كه پيغمبر صلّى اللّه عليه و آله و سلّم فرموده است كه « صنفان من امّتى اذا صلحا صلح الناس و اذا افسدا فسد الناس الامراء و العلماء » « 2 » يعنى دو صنف از امت من مىباشند كه هر وقت آنها صالح و نيك بشوند همه مردمان صالح و نيك مىشوند و هر وقت كه آنها فاسد بشوند همه مردمان فاسد مىگردند .\r\n دارو سبب درد ، در آنجا چه اميد است * زايل شدن عارضه و صحت بيمار \r\n\r\n\r\n","description":"","footnote":"\r\n( 1 ) . حجرات : 13\r\n( 2 ) . خصال ، ج 1 ، ص 36 ، ح 12 ؛ جامع صغير سيوطى ، ص 311 ، ح 5047\r\n","page_name":" 109 ","page_number":109},
  {"content":"\r\n\r\nو از اينجا معلوم مىشود كه سلطنت ، بدون علم نمىشود و سلطان بايد كه اولا تحصيل علم شريعت خود را در اصول و فروع و اخلاق بنمايد بر وجه بصيرت خود به نحوى كه آن را در اين زمانها اجتهاد گويند يا بر وجه تقليد و مصاحبت نمودن او با عالم صاحب بصيرتى كه عامل به علم خود و تمام عيار باشد . تا آنكه در جميع حركات ، سكنات ، عقايد ، معارف و اخلاق ، او را بر جاده شريعت و صواب وا دارد . شايد كه مستعد الهامات و اعلامات خداوند بگردد و امر سلطنت را به نحوى كه شايست و بايست بتواند كه به جاى آورد و مدد و الهام خداوند در قلب سلطان در عالم بيدارى يا در عالم رؤيا هميشه با سلاطين بوده است و بدون آن نمىتوان بود . چنان كه از احوال ملوك و سلاطين سلف و الهامات و اعلامات ايشان ديده و شنيده شده است و چونكه اين مختصر گنجايش ذكر بسيار آنها را ندارد به اين دو حكايت اكتفا مىشود .\r\nحكايت اول : روايت شده است آنكه معتمد بن متوكل « 1 » ، چونكه عزيمت خود را بر اصلاح امر نفس خود گماشته بود و بسيار طريقه محبت عدل و انصاف را داشت ؛ روزى در خواب بود و از خواب بيدار شد و مضطرب بود و به تعجيل ، داروغه ولايت را طلبيد و از او استفسار نمود كه آيا در حبس تو فلان بن فلان شتردار مىباشد ؟ عرض نمود . بلى ، پس گفت تا او را از حبس خلاص كرده و آوردند و چونكه تفحّص احوال او را نمود معلوم شد كه به ظلم و به غير حق او را حبس نمودند پس او را انعام و خلعت داد و مرخّص نمود و بعد از آن پرسيد كه فلان بن فلان ، آهنگر نيز در حبس توست گفت ، بلى ، پس او را نيز احضار نمود و بعد از تفحص نيز معلوم شد كه حبس او نيز به غير حق بوده است و\r\n\r\n\r\n","description":"","footnote":"\r\n( 1 ) . به نظر مىرسد تعريف و تمجيد كشفى از خلفاى عباسى ، جهت ترغيب مخاطب خود به رعايت انصاف است . چرا كه به باور وى خلفاى بنى اميه و بنى عباس از ظالمين‌اند و همكارى با آنان حرام است . كشفى در كتاب « اجابة المضطرين » ص 56 در اين باره مىگويد : « يكى ديگر از گناهان كبيره ، معاونة الظالمين و الركون اليهم است . يعنى اعانت كردن ظالمين و تكيه و اعتماد كردن بر ايشان را ركن قرار دادن و مراد از ظالمين ، سلاطين بنى اميه و بنى عباسند . »\r\n","page_name":" 110 ","page_number":110},
  {"content":"\r\n\r\nاو را نيز خلعت و انعام داد و مرخص نمود و بعد از آن سر خود را به آسمان بلند كرد و گفت ، حمد خداوندى را كه مرا توفيق به اين عمل داد . پس شخصى سؤال نمود كه چگونه فهميدى و دانستى ؟ در جواب گفت كه پيغمبر صلّى اللّه عليه و آله و سلّم را درخواب ديدم كه به من چنين فرمود و امر نمود .\r\nحكايت دوم : پسر برادر معتمد كه معتضد باللّه است و او نيز در رعايت اصلاح نفس خود و التزام نمودن مر طريقه عدل و انصاف ، سعى و كوشش داشت . روايت نموده است ، بعضى از خدّام او كه روزى در قريب ظهر در دور سرير معتضد بوديم و او در خواب بود و از خواب بيدار شد و ما را به سرعت ندا كرد و به ما گفت به تعجيل برويد به كنار شط و اول ملّاحى را كه مىبينيد كه مىخواهد كشتى خود را كه خالى است در شط روانه نمايد او را بياوريد و كسى را بر كشتى موكل كنيد . پس ما به سرعت رفتيم و در كنار شط ملّاحى را به همين نحو كه گفته بود ديديم و آورديم و بعد از آنكه معتضد او را ديد صيحه‌اى بر او زد كه نزديك بود كه روح او از بدن بيرون رود و به او گفت : اى ملعون راست بگوى از قصه خودت با زنى كه او را كشتى و الا گردن تو را خواهم زد . پس آن ملّاح گفت : بلى امروز در نزديك صبح در فلان شريعه بودم و زنى آمد كه مثل او نديده بودم و بر آن لباسهايى فاخر و حلّى و جواهر بسيار بود و من طمع در او نمودم و حيله بسيار كردم تا آنكه دهان او را بستم و او را در شط غرق كردم و جميع اموال او را برداشتم و به خانه بردم به جهت آنكه ترسيدم كه خبر او ظاهر گردد و صبر كردم تا به حال كه شط از ملاحان فارغ شد و خلوت گرديد اموال او را در صدر كشتى گذاردم و خواستم روى به واسط بروم ناگاه خدّام تو آمدند و مرا گرفتند .\r\nپس معتضد امر نمود و اموال را از كشتى آوردند و منادى ندا نمود كه زنى به فلان صفت ، در فلان وقت بيرون آمده تا او را شناختند و ورثه او را پيدا كردند و اموال به ورثه\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nاو تسليم كردند و امر نمود تا ملّاح را به شط انداختند و غرق نمودند . پس من سؤال كردم كه اى آقاى ما ، آيا در اين وقت به تو وحى رسيد ؟ پس گفت : بلى ، در خواب ديدم شيخى را و مرا به اين قضيه اعلام نمود و امر فرمود . پس معلوم شد كه مدد فيضان ، تشريف و تكريم خداوند از هيچ يك از بندگان منقطع نمىگردد ، على الخصوص از سلاطين كه خليفه اعظم او مىباشند و ليكن استعداد ، صلاح و قابليت شرط آن مىباشد .\r\n آنچه هست از قامت ناصاف بىاندام ماست * ور نه تشريف خداوند از كسى كوتاه نيست \r\n\r\n","description":"","footnote":"","page_name":" 112 ","page_number":112},
  {"content":"\r\n\r\n\r\nتمهيد سوم [ مسؤوليت ملوك در برابر مردم 
  ]\r\nو اما حالت سلطان با رعايا و مأمور بودن او به عدل ، احسان و اعطاء ذى القربى و منهى بودن او از فحشاء ، منكر و بغى . پس معنى عدل در اينجا آن است كه عطوفت و محبت قلبيه سلطان با تمامى رعيت به يكسان باشد و به هركدام به قدر قابليت و استحقاق ، عطوفت و مرحمت را داشته باشد . مثل عطوفت ، مرحمت و محبت پدر و مادر بالنسبه به اولاد متعدده و متكثره خود و اين عطوفت را در كردار ، گفتار ، جمع اموال ، حفظ نفوس و عرض و مال در ميان خود و آنها به كار برد و تفاوت در ما بين خود آنها و اولاد خود و اولاد آنها و مال خود و مال آنها و عرض خود و عرض آنها و نفس خود و نفوس آنها نگذارد . بلكه هر چيز از احوال آنها را اقدم و اهم همه چيز از احوال خود بداند و بدارد و در ما بين رعايا نيز تسويه و عدل را مراعات نمايد تا قوى بر ضعيف ستم نكند و محتشم و مال‌دار بر درويش و فقير بار ننهند و خود سلطان احدى را از رعايا بر ديگرى اقوى و زبردست و ديگرى را اضعف و زير دست نگرداند و خود را به جهت خير ايشان بخواهد و بداند . نه اينكه ايشان را به جهت خير خود بخواهد و دست تعدى و ظلم به ايشان دراز نكند و خود را و اقارب و تبعه خود را رنگين ، نازنين ، پوشيده ، سير ، مرفّه الاحوال و فارغ البال نگاه دارد .\r\nچنان كه در بيان معنى عدل و انصاف به همين ميزان وارد شده است كه « احب لغيرك ما\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nتحبّ لنفسك و اكره لغيرك ما تكره لنفسك » . « 1 » يعنى دوست بدار براى غير خودت آنچه را كه دوست مىدارى براى خودت و مكروه و مبغوض دار از براى غير خودت آنچه را كه مكروه مىدارى از براى خودت و در حديث نبوى است كه نيست بنده‌اى كه والى بگرداند خداى تعالى او را بر رعيتى ، پس خير خود را بخواهد و غش بنمايد با ايشان و خيرخواهى و شفقت در حق ايشان نداشته باشد مگر اينكه خداوند حرام مىگرداند بر او بهشت را . « 2 » علاوه آنكه در سلوك و سيرهء بر اين نحو از عدل و خيرخواهى رعايا ، بقاء ملك ، دولت ، عزّت ، رفاهيت و فراغت در دار دنيا و آخرت مىباشد و آنچه را كه سلطان از خير براى خود مىخواهد در ضمن اين نحو از سلوك ، حاصل مىشود و در سيرت و سلوك بر وجه غش ، تعدى ، ظلم و خيرخواهى خود ، زوال ملك ، عزت و رفاهيت در دنيا و آخرت مىباشد و برعكس ، آنچه را كه سلطان براى خود مىخواهد از خيرات در دنيا و آخرت نتيجه مىبخشد .\r\nو در بعضى از كلمات جناب امير المؤمنين عليه السّلام معنى عدل و ثمرات آن بر نحو مذكور بر وجه اوضحى بيان نموده شده است و فرمودند كه عالم به بوستانى است كه ساحت و فضاى آن شريعت است و شريعت سلطانى است كه واجب است از براى او طاعت ، و طاعت سياستى است كه بر پا مىدارد آن را پادشاه و پادشاه راعى و نگاه دارنده‌اى است كه اعانت مىنمايد او را جيش و سپاه و جيش كمكى است كه متوجه مىشود او را مال و مال رزقى است كه جمع مىنمايد او را رعيت ، و رعيت سودايى است كه به بندگى در مىآورد ايشان را عدل سلطان و عدل اساسى است كه به آن قوام دين مىباشد . از كسرى انوشيروان كه ناميده شده بود به پادشاه عادل ، پرسيدند كه به چه سبب مستحق شدى به اين صفت و به اين اسم ؟ پس در جواب گفت : كه به جهت آنكه من گردانيدم عدل را بيشتر و بزرگتر همّ خود ، و گماشت و وا داشت مرا بر اين عمل قول حكيم فاضل كه ملك\r\n\r\n\r\n","description":"","footnote":"\r\n( 1 ) . بحار 72 : 29\r\n( 2 ) . كنز العمال 6 : 32 ، حديث 14719\r\n","page_name":" 114 ","page_number":114},
  {"content":"\r\n\r\nو پادشاهى نيست مگر به جند ، و جند نيست مگر به مال ، و مال نمىباشد مگر به بلاد ، و بلاد نمىباشد مگر به رعايا ، و رعايا نمىباشد مگر به عدل . پس گرفتم اين سخن را و در عمل كردن به آن كوشيدم و در امنيت انداختم رعايا را و معمور نمودم بلاد را و زياد و بسيار نمودم اموال را و بسيار شد جند و سپاه من و قرار گرفت امر به جايى و به نحوى كه مىبينى و چونكه روايت شده بود از رسول خدا صلّى اللّه عليه و آله و سلّم كه عالم عامل و امير عادل در وقتى كه مردند ؛ نمىخورد زمين گوشت ايشان را و نمىپوسد استخوان آنها بلكه باقى مىماند تا روز قيامت و هارون الرشيد اين حديث را شنيد و امر نمود تا قبر انوشيروان را نبش كردند و جسد او را صحيح ، سالم و تازه يافتند و بر سر او تاج مرصّعى بود و بر آن نوشته بودند كه هركسى كه مىخواهد عظيم شود مملكت او ، پس تعظيم بنمايد علماى زمان خود را و هركسى مىخواهد بسيار شود خزينه‌هاى او ، پس بسيار بنمايد عدل را بر رعيت خود . « 1 »\r\nو از جمله حكايتهايى كه از عدل همين انوشيروان منقول است آن است كه وقتى اراده نموده بود بناء ايوان و طاقى را كه در مداين مىباشد و تا به حال باقى مانده است امر نمود بنّاها را كه طول و عرض آن را بر وجه مقررى قرار بدهند و يك خانه پيرزنى در قرب آن مكان بود و بنّاها اتفاق نمودند بر آنكه به اين مقدارى كه كسرى در بناء آن مىخواهد ممكن نمىشود مگر به داخل نمودن خانه عجوزه را در آن و عجوزه را احضار فرمود و مال بسيارى را به او داد كه خانه بگيرد و قبول نكرد و گفت ، پر مىكنم او را از طلا و نقره و راضى نشد . آنگاه بعضى از وزراى او كه حاضر بودند گفتند كه مانديديم عجوزى احمقتر و كم عقلتر از تو كه به اين همه اموال كه مىتوانى به آن صدخانه ، صد املاك و اراضى بخرى ، يك خانه محقر خود را نمىفروشى . پس در جواب گفت كه شما عقل نداريد وقتى كه خانه را فروختم ديگر مجاورت و همسايگى مثل اين پادشاه عادل از\r\n\r\n\r\n","description":"","footnote":"\r\n( 1 ) . انوار نعمانيه 3 : 317\r\n","page_name":" 115 ","page_number":115},
  {"content":"\r\n\r\nكجا براى من ميسر مىشود . پس كسرى او را مستحسن ديده و خانه را براى او واگذارد و هر روزه آن پير عجوزه با گاوى كه داشت در صبح و شام عبور بر ايوان كسرى مىنمود و كسرى نيز از آن ايوان و ايوان‌دار آخرت بهره‌مند گرديد .\r\nو از جمله حكايتهايى كه در شوم و بدى نتيجه و آثار خودبينى و خيرخواهى خود و غش و ظلم بر رعيت منقول است ، آن است كه سلطان جبّارى ، قصرى را براى خود ساخته بود و عجوزى در پناه آن قصر ، در زمين مباح براى خود سايه‌بانى و منزلى بنا كرده بود و آن عجوز در روز مىرفت و در شب به آن منزل مىآمد و در يك روزى آن جبّار آن بنا را ديد و بر خود عظيم شمرد و امر به خراب كردن آن نمود و در شب كه عجوز آمد و آن را خراب ديد و احوال پرسيد ، به او گفتند كه سلطان او را خراب كرد . پس روى خود را به آسمان نمود و گفت بارالها اگر كه من حاضر نبودم پس تو در كجا بودى ؟\r\nپس در همان شب خداوند قصر آن سلطان را بر روى او خراب كرد و آن را عبرت از براى مردمان قرار داد .\r\n عدل در ايوان نمود ايوان بر كيوان كشيد * ظلم در ويرانه كرد و قصر خود ويران بديد \r\nو اما معنى احسان در اين حالت ، پس بذل نمودن است و اظهار نمودن آثار كرم و مروّت خود را بر رعايا و تقويت نمودن ضعفا و مدارا نمودن با اقويا و دست‌گيرى كردن درويشان و عيال‌داران را به صدقات و نفقات ، و تعهد نمودن احوال و امور صادرين و واردين و مترددين و بذل نمودن اموال در اوقات قحطى و تنگى و مرخص نمودن مردمان را در ترددّات و در تكسّبات و تحصيل معاش و مبدأ و معاد خود و مرفّه الاحوال و فارغ البال داشتن ايشان و توقير نمودن مر علما و مكفى المؤنة نمودن ايشان و تحريص نمودن طلبه علوم دينيه را در تحصيل و معاونت كردن ايشان را در ما يحتاج و احترام طلبيدن گوشه‌نشينان و منزويان ، تيمن و تبرّك نمودن با ايشان و امثال اينها كه بر هر سلطانى كه بناى امر خود را بر احسان گذاشته باشد ؛ ظاهر و هويداست و مخفى نخواهد\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nبود و خداوند فرموده است كه  وَ لا تَنْسَوُا الْفَضْلَ بَيْنَكُمْ  « 1 » يعنى فراموش مكنيد احسان و فضل را در ميان خودتان .\r\nو حكايت « 2 » شده است آنكه در زمان فيروز بن يزدجرد كه پادشاه عادل و صاحب احسان بوده است قحطى عظيمى اتفاق افتاد و احسان و اموال و خزائن خود را همگى بيرون داد و با رعاياى خود احسان و مواسات نمود و قدغن فرمود كه اگر احدى در بلدى از گرسنگى بميرد ، هرآينه اهل آن بلد را سياست و زجر خواهم كرد و در ايام قحطى احدى از مردمان نمرده بود و احسان و عدل او قائم مقام خصب زمان و ايام ارزانى و فراوانى گرديد و از اينجاست كه گفته‌اند : « العدل و الاحسان من السلطان يقوم مقام خصب الزمان » « 3 »\r\nو معنى عطيه به ذى القربى حق‌گذارى عموم رعاياست . چونكه تمامى رعايا به منزله اقارب سلطان و پادشاه بلكه همگى عيال او مىباشند و وصيت پيغمبر صلّى اللّه عليه و آله و سلّم در حال ممات و آخر حيات خود به اين دو كلمه بوده است كه « الصلاة و ما ملكت ايمانكم » « 4 » يعنى تعهّد امر نماز ، احوال مملوك ، زيردستان ، رعايا و اسيران خود را درست و نيكو بنمائيد و هر انعام ، احسان ، انصاف ، معدلت ، آبادى ، مكرمت ، مدارا ، مواسات ، سياست و حراست كه سلطان بالنسبه به رعايا فرمايد ، همگى از جمله صله رحم ، حق ذى القربى ، مروت سلطنت و اركان ثبات و دوام مملكت مىباشد و همچنين هر رسم و طريقه حسنه‌اى كه در تخفيف بر رعايا و آسايش خلق قرار داده شود از اين قبيل است و تا انقراض عالم هر سلطانى كه به آن رسوم عمل نمايد و اين تخفيفات را مقرر دارد . هر آينه مثل ثواب آن همه را از براى اين سلطان اول كه بناى آنها را گذارده است ؛ مىنويسند . چنان كه اگر عياذ باللّه ، ظالمى بدعتى و طريقه سيئه‌اى را قانون قرار دهد تا انقراض عالم ، هركس كه به آن\r\n\r\n\r\n","description":"","footnote":"\r\n( 1 ) . بقره : 238\r\n( 2 ) . تاريخ طبرى 1 : 413\r\n( 3 ) . بحار 75 : 10 : 67 ب 15 ، قال على ( ع ) « و عدل السلطان خير من خصب الزمان . »\r\n( 4 ) . كافى ج 7 : ص 52\r\n","page_name":" 117 ","page_number":117},
  {"content":"\r\n\r\nعمل مىنمايد و زر و عقاب مثل آن ، جمله از براى ظالم اول كه مبتدع بوده است ؛ مىباشد . چنان كه در حديث نبوى و غير آن وارد شده است كه « من سنّ سنة حسنة فله اجرها و اجر من عمل بها الى يوم القيمة و من سنّ سنة سيئة فله وزرها و وزر من عمل بها الى يوم القيمة » . « 1 »\r\nپس از باب عدل ، احسان و ايتاء ذى القربى ، همگى بر پادشاه لازم است كه اگر ظالمى قبل از او بدعتى گذارده و حيف و جورى بر رعيت نموده باخراج و بارگرانى بر موضعى وضع كرده كه فراخور آن نبوده باشد ؛ همگى را بر دارد و متروك سازد و نگويد و توهّم نكند كه من چنين يافتم و از قديم بوده است و وزر و و بال آنها بر كسى است كه اين بدعت را گذارده است . چونكه وزر و و بال را براى ديگر قرار دادن ، نه به اين نحو است كه از عامل دوم و سوم ساقط گردد ؛ بلكه براى هر عاملى ، وزر عمل خودش مىباشد . علاوه آنكه اگر عمل از جمله بدعت بوده است ؛ مثل همان وزرهاى عاملين در بعد نيز از براى او مىباشد .\r\nو همچنين بايد كه سلطان از باب حقّ ذى القربى هميشه تفحّص از احوال جميع اصناف رعايا را كه به منزله رمه و گلّه او مىباشند ؛ بنمايد و امير ايشان را به قوچهاى جنگى شاخدار و ظالمان بلا اعتبار وانگذارد از قبيل امرا ، اجناد ، اصحاب ديوان ، ارباب مناصب ، نوّاب ، گماشتگان حضرت حضور ، عمّال ، رؤسا ، قضات ، رنود و اوباش كه هر يك چون فرصت يابند به قدر قدرت خود اذيّت به ديگرى و به رعايا مىرسانند و در حديث نبوى است كه « ما من راع لا يحوط رعيّته بنصحه الّا اكبّه اللّه بمنخرة الى النار » . « 2 » يعنى نيست هيچ رعيت‌دارى كه نمىرساند به همه رعيت ، نصح ، خيرخواهى و توجه خود را مگر اينكه خداوند به روى مىاندازد او را به آتش جهنم .\r\n\r\n\r\n","description":"","footnote":"\r\n( 1 ) . بحار 2 : 24 : 75\r\n( 2 ) . انوار نعمانية 3 : 315 ، « من ولى من امور المسلمين شيئا ثم لم يعظمهم بنصحه كما يحوطه اهل بيته فليتبوا مقعده من النار . »\r\n","page_name":" 118 ","page_number":118},
  {"content":"\r\n\r\nو اما فحشاء ، منكر و بغى كه خداوند نهى از آنها فرموده است و بايد كه پادشاه و سلاطين در حالتى كه با رعايا دارند از آنها اجتناب نمايند . پس مثل زندگانى و عشرت كردن سلطان است به فسق ، فجور ، شرب الخمور ، ضرب الطنبور و طمع نمودن در عرض ، اولاد ، زنان و اموال رعايا ، غافل شدن از تدبير امور ايشان و بدنام نمودن خود و خاندان مسلمانان و اسراف نمودن در مساكن ، ملبوسات ، مناكح ، مأكولات و مشروبات و مشغول شدن به زر ، زينت و زخارف دنيا و حريص بودن به جمع اموال و گرفتن و نگاه داشتن خزائن و تعليم گرفتن و رخصت يافتن جميع اهل اين كارها و اهل فسق و فجور و قوت يافتن ايشان در عهد مثل اين سلطان و مسدود شدن راه امر به معروف و نهى از منكر و سد شدن سبيل اللّه و مفتوح شدن سبيل كفر و رواج يافتن بازار اهل ظلم ، فسق ، فساد و طغيان و كساد شدن بازار اهل دين ، صلاح و ايمان و تقرب يافتن مردمان فرومايه ، بىاصل ، بداصل ، غماز ، نمّام ، مفسد ، ظالم ، غاشم و محتال به سلطان و جلوه دادن فحشاء ، منكر ، بغى ، ظلم و فساد به نظر سلطان و نماندن آنكه ما دوست‌دار و خيرخواه سلطان و مشفق بر احوال او و فراوان نماينده خزانه و اموال او مىباشيم و دور كردن اهل نصح ، علم و ارشاد را از سلطان و گذاردن رسوم و بدعتها و افزودن بر خراجها و به قباله گرفته عملها و بلادها و بهانه گرفتن بر مردمان و مناقشه نمودن با ايشان و تهمت بستن بر بىگناهان و گرفتن اموال و قسمت و توزيع نمودن به افراط و تفريط و ظفر يافتن علماء سوء و تصرف كردن در اموال مواريث و ايتام و فتاوى دادن به فتياها و به ناحق حكم نمودن به غير ما انزل اللّه و گرفتن باجها در راهها و دروازها و تصرف نمودن در اوقاف و گردانيدن حق را از مستحق و طعن زدن در وظايف و انعامات و معايش ائمه و سادات و عالمان و زهاد و صلحا و سعى نمودن در ابطال خيرات و راندن و منع كردن ارباب حوايج را از درگاه و عرضه نداشتن احوال ايشان را بر سلاطين و منع كردن خيرات ، مبرات ، صدقات و صلات پادشاه را از مستحقّان و سعى كردن در منع ، بخل و لئامت سلطان و مستوحش شدن و گريزان گرديدن علماى حقانى و اهل هدايت و ارشاد از صحبت و\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nخدمت او و بدنام نمودن سلطان را در دين ، دنيا و عقبى و منتشر ساختن آوازه ظلم ، فسق ، فجور و كفورى او را در اطراف و اكناف و مشهور گردانيدن او را به ظالمى و فاسقى و بدسيرتى و باز نمودن ابواب لعن و طعن از خلق بر او در حيات و ممات او و مستعد گردانيدن او را براى روز حساب و عرض اكبر و بازخواست نقير و قطمير از او و دخول در جهنّم و عذاب ابدى   فَمَنْ يَعْمَلْ مِثْقالَ ذَرَّةٍ خَيْراً يَرَهُ وَ مَنْ يَعْمَلْ مِثْقالَ ذَرَّةٍ شَرًّا يَرَهُ   « 1 » .\r\nاينها همه از مرتكب شدن خود سلطان به فحشاء و منكر و بغى حاصل مىشود .\r\n افراز ملوك را نشيب است مكن * در هر دلكى از تو نهيب است مكن\r\nبر خلق اگر ستم به سيب است مكن * از هر سببى با تو حبيب است مكن \r\nو اگر كه خود سلطان از فحشاء ، منكر و بغى كه مذكور شد اجتناب كند ، هر آينه اهل فسق ، فجور و بد اصلان تعليم نمىگيرند و جرأت بر اقدام نمودن بر فحشاء ، منكر و بغى به هم نمىرسانند و به سلطان مقرّب نمىگردند « الناس على دين ملوكهم » « 2 » مشهور و معروف است .\r\n هر آن صفت كه شه ملك را بود غالب * همان صفت كند اندر سپاه شاه سرايت \r\nو بعد از اجتناب سلطان از قبايح و منكرات ، فراست و نور پادشاهى در او راه مىيابد و بد اصلان و غرض‌داران را مىشناسد و به خود را نمىدهد و سخن ايشان را گوش نمىكند و از صحبت ناصحان ، آزادگان ، علماى حقانى ، اهل معنى و ارباب فضل محروم نمىگردد و او طالب ايشان و ايشان راغب و مستبشر به مصاحبت و خدمت او مىباشند و روزبه‌روز مدد و نور او زياد مىشود و مدد و كفايت خداوند به او مىرسد و برعكس قبايح مذكور و به جاى اينها ، محاسن در عهد او منتشر و مشهور مىگردد و از جمله خلفاء اعظم خداوند و ملحق به سعدا و اصحاب يمين بلكه به مقربين مىگردد .\r\nحكايت : از جمله حكايتها در اين باب آن است كه شاه اسماعيل در وقتى كه فتح\r\n\r\n\r\n","description":"","footnote":"\r\n( 1 ) . زلزلة : 7 و 8\r\n( 2 ) . خصال : 256 ، حديث 131\r\n","page_name":" 120 ","page_number":120},
  {"content":"\r\n\r\nهرات نمود با او عساكر بسيار بود . بعضى از بىاصلان اشاره نمودند به او كه عساكر محتاج به نفقه مىباشند اگر كه امر فرمائى كه از هريك نفر از رعايا يك درهم گرفته شود هر آينه هزار ، هزار درهم مىشود و نفقه عساكر مىگذرد و به فراست و به نور پادشاهى خود تأمّل نمود و توكل بر خداوند فرمود و آن سخن را قبول ننمود و فرمود كه رزق عساكر بر خداى مىباشد و در آن وقت اتفاق افتاد يكى از جوارى او خواست كه غسل نمايد و گردن‌بندى را كه منتظم از ياقوت در گردن او بود بيرون آورد و بر زمين گذارد و مرغى از هوا آن را ديد و گمان نمود كه پارچه گوشتى است و فرود آمد و آن را به چنگال خود برداشت و پرواز نمود . پس خدّام در عقب او رفتند ناگاه رسيدند به او در لب چاهى و آن مرغ گردن‌بند را به آن چاه انداخت آنگاه يكى از خدّام به چاه فرو رفت كه آن را بردارد ناگاه ديد كه صناديق متعدده مملوّ از اموال در آن چاه گذارده است و گويا كه از ذخيره‌هاى حكّام سابقين بوده است و آن صناديق را بيرون آوردند و نفقهء عساكر را داد و ظلم كردن بر رعايا مستغنى شد .\r\nحكايت و موعظه ديگر كه مناسب اين مقام است ؛ مظفرى در تاريخ خود نقل نموده است كه چون منصور دوانيقى حج نمود در سال يك‌صد و چهل و چهار از هجرت ، منزل خود را دارندوه قرار داد و در شبها مشغول به طواف مىشد و احدى مطلع بر او نمىگرديد و چون صبح مىشد نماز را با مردمان مىگذارد و بعد از آن در موكب خود به منزل مىآمد در بعضى از آن شبها شنيد گوينده‌اى را كه مىگويد : بارالها شكايت مىنمايم به سوى تو از ظاهر شدن بغى و فساد در زمين و از ظلمى كه حايل شده است در ميان حق و اهل آن ، پس منصور او را طلبيد و گفت اين چه سخن بود كه از تو شنيدم ، در جواب گفت كه اگر امان بدهى مرا بر جان خود هر آينه خبر مىدهم تو را به امور از اصل و ريشه آن .\r\nپس گفت به تو امان دادم ، آنگاه گفت : توئى آنچنان كسى كه غالب شده است بر تو طمع تا اينكه حايل شده است ما بين تو و حق و حاصل شده است بغى ، ظلم و فساد در زمين ، به درستى كه خداوند به تو واگذارده است امور مسلمانان را و تو را بر آنها راعى و سلطان\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nقرار داده است . پس غافل شدى از ايشان و در ما بين خود و ايشان قرار دادى حجاب از گچ و آجر و درهايى از آهن را و قراردادى از براى خود وزراء ظلمه و اعوان فجره كه اگر نيكى بنمائى كمك نكنند تو را و اگر بد بنمايى باز ندارند تو را و قوى گردانيدى ايشان را بر ظلم كردن به مردمان و امر ننمودى ايشان را به فريادرسى مظلوم و گرسنه و برهنه .\r\nپس گرديد شريك تو در سلطنت و عمال به دادن هدايا از جهت خوف از ايشان با ايشان مصانعه و ساختگى نمودند گفتند كه اين سلطان خيانت به خداوند نموده است ، پس ما چگونه خيانت به او نكنيم . پس وزراء و اعوان تو ، مالها در خيزينها كردند و حايل شدند در ما بين تو شكايت‌كنندگان و متظلمان . پس پر شد بلاد خداوند از فساد ، ظلم و بغى و نماند از اسلام و اهل آن .\r\nو من قبل از اين سفر مىنمودم در بلاد چين و ديدم در آن بلاد پادشاهى را كه كر شده بود گوش او و گريه مىكرد و وزراى او به او مىگفتند كه چرا گريه مىكنى ؟ مىگفت ، گريه من به جهت كر شدن گوش خود نيست بلكه به جهت آن مىگريم كه شايد مظلومى فرياد بزند در در خانهء من و من نشنوم صدا او را ، پس ندا نمود در مردمان و قدغن نمود كه لباس سرخ را نپوشند مگر مظلوم و هر روزه بر فيل سوار مىشد و در بلاد خود مىگرديد كه شايد مظلومى را ببيند و نمىديد و اين سلطان مشرك به خداى خود بود و رأفت و عطوفت او بر مشركين به اين نحو بود .\r\nو تو مؤمن به خداى و ابن عمّ رسول اللّه مىباشى و دل‌سوزى و رأفت به مسلمانان نمىنمايى و تو جمع اموال را نخواهى نمود مگر براى سه چيز ، اگر بگويى و گمان كنى كه براى اولاد خود جمع مىكنم . پس خداوند به تو نموده است كه طفل صغير از شكم مادر بيرون مىآيد و مال ندارد و خداوند به او مىدهد و تو دهنده به اولاد خود نيستى و خداى تعالى دهنده است و اگر بگويى كه جمع مىكنم به جهت محكم كردن امر سلطنت خود ، پس خداوند قادر متعال به تو نمايانده است عبر و احوال ملوك و سلاطين كه پيش از تو بوده‌اند كه اموال و اسلحه به كار ايشان نيامد و ايشان از هيچ بليّه و از زوال ملك و آمدن\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nمرگ مستغنى و بىنياز نگردانيد و اگر كه مىگوئى كه جمع مىنمايم براى مقصد مرتبه‌اى كه بهتر است از مرتبه سلطنتى كه دارى ، پس به خداى قسم كه نيست ما فوق مرتبه‌اى كه دارى مگر اطاعت خداى و عمل صالح ، اى مسكين تو عقاب نمىنمايى كسى را كه معصيت تو بكند مگر به كشتن و چگونه مىنمايى با خدايى كه عقاب نمىنمايد مگر به عذاب اليم و هميشگى و ابدى و او مىداند آنچه را در دل پنهان مىدارى و به جوارج خود آشكار مىكنى . پس چه مىگوئى در وقتى كه در حضور خداوند ، از براى حسنات عريان و سرگردان بمانى . آيا سلطنت تو به كار تو مىآيد و درد تو را دوا مىكند .\r\nپس منصور بعد از استماع اين سخنان به شدّت گريه نمود و گفت اى كاشكى من خلق نمىشدم و هيچ چيز نبودم بعد از آن گفت به او كه چه چيز است تدبير در اصلاح اين امر ، او در جواب گفت كه بايد بر خود لازم بدارى مصاحبت علماء راشدين حقانى را ، گفت :\r\nايشان از من گريزان و مستوحش شدند . گفت : گريزان شدند به جهت خوف از اينكه ايشان را به كار و طريقه خود وادارى و لكن بگشاى در را و بردار پرده را و بگير هر چيزى از راه طيّب و حلال و انصاف بده از براى مظلوم و من ضامن مىباشم كه هركس از علما كه از تو فرار كرده‌اند و گريزان شده‌اند به سوى تو عود نمايند و برگردند و تو را اعانت نمايند بر امر تو . پس منصور گفت كه خداوندا مرا توفيق بده به آنچه اين مرد مىگويد .\r\nبعد از آن مؤذنان اذان گفتند و مشغول به نماز شد و بعد از فراغ از نماز گفت اين مرد را بياوريد پس او را طلب كردند و نيافتند و گفتند به او كه حضرت خضر عليه السّلام بوده است .\r\n خسروا بشنو فزونى از چه من كم كاستى * راستى نتوان شنيد آخر هم از ناراستى\r\nزشت باشد بهر دنيا مورى آزردن ليك * چون به دست آيد اگر با واردى زيباستى\r\nشرم‌دار آخر مجو ، زين بيشتر آزار خلق * از براى بىوفايى ناكسى كم كاستى\r\nگرنه دنيا بىوفا بودى مردم كس چنين * در جهان سلطان كنون هم آدم و حواستى\r\nچون جهان بگرفت اسكندر ز دارا هم نداشت * گر جهان داراستى ، شه در جهان داراستى \r\n\r\n","description":"","footnote":"","page_name":" 123 ","page_number":123},
  {"content":"\r\n\r\n ور نظر كردى به بزم و رزمشان گفتى خرد * گز سپاه كنج هر شاهى جهان درياستى\r\nخاك تيره باز گفتى حال هر شه روشنت * تا شدى معلوم رأيت خاك اگر گوياستى\r\nآنكه نيكى كرد نام نيك از او باقى بماند * ور بدى كردى به گيتى هم به بد رسواستى\r\nبر گرفتى عبرت از حال ملوك پا ستان * چون شنيدى داستانشان گر كسى داناستى\r\nآنچه فردا ديد خواهد غافلى امروز هم * باز ديدى عاقلى كش چشم و دل بيناستى\r\nهركسى فردا خواهد چو كشت خويشتن خواهد فرداد رود * كشت خود امروز بهتر كشتشى گر خواستى \r\n\r\n","description":"","footnote":"","page_name":" 124 ","page_number":124},
  {"content":"\r\n\r\n\r\nباب پنجم در بيان سلوك وزراء ، نواب و ارباب قلم كه در مرتبه دوم خلافت مىباشند و در آن سه تمهيد است\r\n\r\n","description":"","footnote":"","page_name":" 125 ","page_number":125},
  {"content":"\r\n . \r\n","description":"","footnote":"","page_name":" 126 ","page_number":126},
  {"content":"\r\n\r\n\r\nتمهيد اول [ جايگاه مقام وزارت در امر حكومت 
  ]\r\nبدانكه وزارت تلو سلطنت و ركن اعظم مملكت است و هيچ پادشاهى و سلطانى بدون وزير صالح ، مشفق ، كافى ، داهى ، عالم ، عاقل ، امين ، واقف ، جهان‌ديده ، كاردان ، صاحب همّت و مروّت ، نيكو خلق ، ديندار و پاك اعتقاد ، امر سلطنت و پادشاهى او نمىگذرد و بودن وزير لازم و لابدّ مىباشد تا آنكه سلطان در جمله احوال خصوصا و عموما با او مشاورت نمايد و جملگى اركان دولت ، نوّاب حضرت و عامه رعيت ، مراجعت به او نمايند و پادشاه به جهانگيرى و فراغت و آنچه شرايط و آداب و ناموس سلطنت است ؛ مشغول تواند بود و الا قيام نمودن پادشاه به احكام و به شيوه وزارت باعث مىشود كه از شوكت سلطنت ، جهاندارى ، جهانگيرى و آداب و ناموس سلطنت باز بماند و در اين صورت احوال مملكت و رعيت مختل مىگردد .\r\nو از اينجاست كه در حديث نبوى وارد شده است كه « اذا اراد اللّه بملك خيرا جعل له وزيرا صالحا فان نسى ذكره و ان ذكر اعانه » « 1 » . يعنى هر وقت كه اراده بنمايد خداوند تبارك و تعالى در حق پادشاهى هر خير و خوبى را ، هر آينه قرار مىدهد از براى او وزير صالح و نيكويى را ، يعنى موصوف به صفاتى كه مذكور شد . پس اگر پادشاه را فراموشى عارض شود در امرى ، وزير او را يادآورى نمايد و اگر ياد دارد وزير او را اعانت نمايد .\r\n به داناى فرماى همواره كار * چه خواهى كه كارت بود چون نگار \r\n\r\n\r\n","description":"","footnote":"\r\n( 1 ) . بحار 72 : 395 / 75 و باب 81 و كنز العمال 6 : 14 / 14629 و 14630\r\n","page_name":" 127 ","page_number":127},
  {"content":"\r\n\r\n كه دانا بهر كار باشد تمام * به دانا سپارد زمانه لگام\r\nز دانا توان يافت آرام دل * ز نادان نبايد كسى كام دل\r\nچنين خواندم از دفتر حق نوشت * كه دانا بود بىگمان در بهشت \r\nپادشاهى كه بدون وزير باشد و بتواند كه پادشاهى را نمايد مخصوص به خداوند عزّ و علا مىباشد . چنان كه فرموده است  وَ لَمْ يَكُنْ لَهُ شَرِيكٌ فِي الْمُلْكِ وَ لَمْ يَكُنْ لَهُ وَلِيٌّ مِنَ الذُّلِّ وَ كَبِّرْهُ تَكْبِيراً  « 1 » يعنى نمىباشد از براى خداوند شريك و وزير در ملك و پادشاهى و نمىباشد از براى او ولىّ يعنى متوجه شونده امرى از راه ذلّ و عجز و محتاج بودن به ولىّ .\r\nبلكه از براى او ولىّ و خليفه مىباشد و ليكن از راه منتفع شدن بندگان به فيض و تدبير او مگر به وساطت اولياء و خلفاء چنان كه سابقا در باب خلافت تحقيق آن نموده شد . بزرگ و عظيم بدان خداوند را به بزرگى و عظيمى و بدان كه او اجلّ و اقدس است از حاجت داشتن به شريك و گرفتن ولىّ و وزير .\r\nپس هر پادشاهى از مخلوقات و از ماسواى خداوند ، احتياج به وزيرى كه پشت ، كمك و شريك در پادشاهى او باشد ؛ مىباشد و از اينجاست كه حضرت موسى عليه السّلام سؤال نمود از خداوند تبارك و تعالى به فرموده        وَ اجْعَلْ لِي وَزِيراً مِنْ أَهْلِي هارُونَ أَخِي اشْدُدْ بِهِ أَزْرِي وَ أَشْرِكْهُ فِي أَمْرِي كَيْ نُسَبِّحَكَ كَثِيراً وَ نَذْكُرَكَ كَثِيراً إِنَّكَ كُنْتَ بِنا بَصِيراً        « 2 » . يعنى خداوندا ، قرار بده از براى من وزيرى را كه از اهل خودم و مثل خودم صالح و كاردان باشد و آن هارون است برادر من تا آنكه محكم و قوى گردانم به واسطه آن ، پشت خود را و شريك نمايم او را در امر نبوت و سلطنت خود تا آنكه به واسطه وزارت و شركت بتوانم كه تسبيح و اطاعت نمائيم تو را بسيار و خوب و ياد بنمائيم تو را بسيار خوب . يعنى امر نبوت و سلطنت و خلافت را درست و تمام بجاى توانيم آورد . به درستى كه تو مىباشى و بوده‌اى دانا و بينا به حال ما بندگان كه بدون وزير ، معين و شريك نمىتوانيم كه هيچ امرى\r\n\r\n\r\n","description":"","footnote":"\r\n( 1 ) . فرقان : 2\r\n( 2 ) . طه : 29 - 35\r\n","page_name":" 128 ","page_number":128},
  {"content":"\r\n\r\nرا بگذرانيم ، خصوصا امر خلافت و سلطنت را و هريك به تنهايى عاجز مىباشيم .\r\nو در حديث نبوى است كه حضرت فرمودند كه « انّ لى وزيران فى السماء و وزير فى الارض فامّا وزيراى فى السماء فجبرئيل و ميكائيل و اما وزيرى فى الارض فعلى ابن ابيطالت عليه السّلام » .\r\nيعنى بدرستى كه از براى من دو وزير مىباشد در آسمان و يك وزير مىباشد در زمين ؛ اما دو وزير من در آسمان كه به جهت تدبير و سلطنت و خلافت من در آسمانهاست ؛ جبرئيل و ميكائيل عليه السّلام مىباشند و اما وزير من در زمين كه به جهت تدبير امر سلطنت و خلافت در امر زمين است ، على ابن ابيطالب عليه السّلام مىباشد . يا اينكه هر سه وزير براى تدبير و سلطنت امر زمين مىباشند و دوى آن در آسمان و يكى در زمين مىباشند .\r\nو بدانكه بعد از مرتبه وزارت ، مرتبه اركان ديگر مىباشد چون نوّاب ، نقيب ، مستوفى ، مشرف ، ناظر ، منشى ، حاجب ، خاذن ، امير و امثال اينها و همگى اينها در تلو وزارت و با سلطان شريك در سلطنت و به منزله سر ، دست ، پا و اعضاى رئيسه امر سلطنت مىباشند و امر سلطنت بدون وزير و بدون اين جماعت نمىگذرد و رواج نظام نمىگيرد و منزله خود سلطان بالنسبه به رعايا ، منزله دل است بالنسبه به جوارح و منزله وزير بالنسبه به سلطان ، منزله عقل است بالنسبه به دل ، پس بايد كه سلطان ، وزير و ساير اركان مذكوره را كه در تلو اويند موقر و محترم دارد و هريك را بعد از اهليت تمام ، امانت ، ديانت و نيكو سيرتى كه معلوم كرده باشد و به يقين شناخته باشد ، در منصب و مقام خودشان نصيب نمايد و متمكن گرداند و حكم ايشان را در ممالك جارى و نافذ گرداند و ليكن مشرف و مطّلع بر احوال ايشان باشد تا جرأت و جسارت بر فساد ، افساد و خلاف عدل ننمايند و امر معيشت ايشان به تمام به ايشان برساند تا محتاج نباشند و به فساد و خيانت و طمع كردن در امور رعيت مشغول و گرفتار نشوند و سخن بعضى را در حق بعضى بدون تفحّص و تجسّس تمام نشنود . چونكه هميشه چنين بوده است كه حاسدان به سبب حسد ، امينان را در صورت خيانت‌كاران مىنمايند و مشفقان را به خيانت نسبت مىدهند و از جرمها و بديهايى كه از ايشان سر زند و سهل و اندك و عفو از آن جايز باشد در گذرد و\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nعفو فرمايد . چونكه خداوند تبارك و تعالى عفوّ است و عفو را دوست مىدارد و از جرمهاى بزرگ و شديد كه عفو از آن جايز نيست در نگذرد و مواخذه كند تا به سستى و سلس العنانى منسوب نگردد و اهل فساد و فتنه دلير نشوند و فساد در دماغها به هم نرسد و خداوند عزو علا ، غيور است و غيور را دوست مىدارد و بالجمله در حق ايشان و ساير رعايا ، هميشه و در جميع احوال قاعده « خير الامور اوسطها » را مرعى و معمول مىدارد .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\n\r\nتمهيد دوم [ مسؤوليت وزير در برابر خود و سلطان 
  ]\r\nچونكه دانسته شد كه وزارت در تلو سلطنت و مرتبه دوم از خلافت مر خداوند است و وزير را در امر سلطنت و تدبير رعيت با سلطان شريك مىباشد لهذا وزير به آنچه مذكور شد از براى سلطان ، در باب سوابق ، از تكاليف ، شقوق و اقسام مأمور بودن او به عدل ، احسان و ايتاء ذى القربى و منهى بودن او از فحشاء منكر و بغى به جميع و به تمام آنها مكلف و مأمور و منهى مىباشد طابق النعل بالنعل ، علاوه آنكه چون از براى وزير زياد بر سه حالتى كه از براى سلطان مذكور شد دو حالت ديگر مىباشد .\r\nحالتى در ما بين خود و سلطان و حالتى در وساطهء در ما بين سلطان و رعايا . لهذا مرتبه و منزلت وزير به منزله ستون و عمود مىباشد از براى قبه و خيمه سلطنت و ستون خيمه را چهار چيز مىباشد و لازم است و بدون آن چهار چيز از خيمه ، وجود ، قرار و ثبات نمىباشد و آن چهار ، راستى ، بلندى ، ثبات و تحمّل است و وزير را بايد كه اين چهار صفت را داشته باشد و در وزارت خود دو حالت كه يكى در ما بين او و سلطان و يكى ديگر در ما بين او و رعيت مىباشد به اين چهار صفت عمل نمايد و آنها را به كار برد . اما در حالت ما بين او سلطان ، پس ،\r\nصفت اول : راستى است و بايد كه وزير با سلطان راست و درست باشد و ظاهر و باطن خود را در خدمت و طاعت او يكى كند و باطن را از آلايش خيانت ، غلّ و غش و نفاق ، صاف و پاك نمايد و به طريق نفاق سلوك نكند . به اين نحو كه در حضور ، خوش آمدگويى و او را به هر نيك و بد كه گويد و كند يا خواهد تحسين و تصديق نمايد و\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nمزاج‌گيرى و مزاح‌گوئى كند و او را به بدى ، ظالمى و نادانى در زبان خلق اندازد يا آنكه چون خواهد كه خود بر كسى طمع نمايد و حيف و جور كند بهانه بر سلطان بندد كه او چنين فرموده و مىفرمايد و امثال اينها .\r\nبلكه طريقه عدل ، راستى و اخلاص و يكرنگى آن است كه آنچه كه مصلحت وقت و مردمان و سلطان در آن باشد و رأى صائب اقتضاء نمايد آن را در حضور سلطان به ديباچه نيكو و عبارات لطيفه و با ادب تمام و در وقت فرصت عرضه دارد اگر كه مقبول رأى سلطان افتاد فبها المراد و الّا كه اگر سلطان به او اعتراضى فرمود تخطئه او را ننمايد .\r\nچونكه سلاطين خالى از فراست و نور خداوند نمىباشند و لهذا گفته‌اند كه « كلام الملوك ملوك الكلام » . بلكه سخن او را درست گوش كند و عاشق به سخن خود نباشد و بعد از آن در آن تأمّل ناصحانه نمايد اگر كه بايد كه بر آن افزود و تغيير و تبدلى داد آن را نيز به آداب سابقه و در وقت فرصت عرضه دارد و كلمة الحق را ترك ننمايد و وقت فرصت ، فراغت و اقبال سلطان را نگاه دارد و مراعات كند و در حال كسالت ، ملالت ، خشم ، غضب و امثال آنها كه حالات احتجاب از شنيدن ، ديدن و فهميدن حق مىباشد ؛ چيزى به او عرض نكند تا آنكه حق و سداد و صلاح را به لطائف الحيل و توسّل الوسايل در نهاد ضمير او جاى دهد .\r\nصفت دوم : بلندى است . بايد كه وزير در سلوك با سلطان بلند همت باشد و به ركاكت و خسّت طبع ، طمعهاى فاسد نكند و نظر بر هر چيز نيندازد و سخنهاى خلاف ادب نگويد و عرضهاى متفرقهء بلا مقدار را عرض نكند تا انكه سلطان به نور و فراست سلطنت بلند همتى او را ادراك فرمايد و به حكم « المرء يطير بجناحى همته » احترام ، توقير ، آبروى و عزت او در نزد سلطان زياد شود وصيّت نيكنامى او منتشر گردد .\r\nصفت سوم : ثبات است بايد كه وزير در خدمت سلطان ، وفادار و نيكو عهد و ثابت قدم باشد به نحوى كه اگر معاندان سلطان بخواهند كه او را به انواع حيله‌ها و سخنها و دادن مالها و جانها و جاهها او را از وزارت و خدمت سلطان منقطع سازند ؛ نتوانند و او به هيچ صاعقه\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nو عاصفه و باد شديدى حركت نكند و از طريق ثبات و وفا در نگذرد تا آنكه سلطان از او خاطر جمع و به او مطمئن باشد و به ثبات او و اطمينان سلطان ، راستى و يكرنگى فيما بين حاصل شود و معين وزارت كه شركت در سلطنت مىباشد متحقق گردد و امر سلطنت رواج و قرار گيرد .\r\nصفت چهارم : تحمّل و بردبارى است . بايد كه وزير غضب و سورت سلطان را كه با او يا به ديگرى باشد متحمّل بشود و به تلطف و آرام پيش او آيد و نايرهء غضب او را خاموش گرداند و از كلمات و آدابى كه خشم‌انگيز و حقه‌آميز باشد احتراز نمايد و چون حادثه‌اى از مقوله مخاصمه و محاربه از براى سلطان اتفاق افتد پس تا ممكن باشد كه به صبر ، سكون ، تدبير و تأخير دفع آن نمايد و سلطان را مضطرّ و لاعلاج به محاربه ، نزاع و قتال نگرداند آن را مرعى و مضمون « الصّلح خير » را هميشه در نظر داشته باشد و سلطان را در غير ضرورت در معرض خطر نيندازد و اگر كه به هيچ نحو معالجه نشود الّا به محاربه و سلطان نيز ميل به محاربه نمايد پس او را در اين صورت سست ننمايد و بد دلى به او راه ندهد كه بالاخره امر منجر به فساد عظيم و خيرگى خصم مىشود .\r\n هر كجا داغ بايدت فرمود * چون تو مرهم نهى ندارد سود \r\nخصوصا در صورتى كه محاربه با كفّار و با غير اهل مذهب باشد كه در اين صورت مدد و معاونت سلطان اوجب مىباشد و اگر كه سلطان خائف و هراسان باشد خوف او را به انواع لطائف ، مواعظ و قصص از دل او بيرون كند و او را به خداوند قادر متعال اميدوار گرداند و دل او را به فتح و نصرت حق قوى گرداند و آيهء  فَإِنَّ حِزْبَ اللَّهِ هُمُ الْغالِبُونَ  « 1 » و  إِنَّ اللَّهَ مَعَ الصَّابِرِينَ  « 2 » و امثال آنها را براى او بخواند و بالجمله بايد كه در جميع احوال آنچه صلاح سلطنت ، مملكت و رعيت باشد در پيش او نهد و مداهنه ننمايد و از آنچه مفاسد باشد او را منع و دلسرد كند و به خيرات او را دلالت نمايد تا به مضمون حديث « ان\r\n\r\n\r\n","description":"","footnote":"\r\n( 1 ) . مائده : 25\r\n( 2 ) . انفال : 46\r\n","page_name":" 133 ","page_number":133},
  {"content":"\r\n\r\nنسى ذكره و ان ذكر اعانه » كار كرده باشد و چون وزير به اين چهار صفت آراسته باشد پشت و بازوى سلطان به او قوت گيرد و از آن جمله باشد كه حق تعالى منت بر حضرت موسى على نبينا و عليهما السّلام به وزارت هارون عليه السّلام نهاده به فرموده  سَنَشُدُّ عَضُدَكَ بِأَخِيكَ وَ نَجْعَلُ لَكُما سُلْطاناً  . « 1 » بلى شنيده‌ايد كه يك دست را صدا نيست و ساير اركان ديگر كه بعد از وزارت مىباشند از مستوفيان ، منشيان و ساير طبقات ديگر ، هريك بايد كه در ما بين خود و سلطان و وزير به اين چهار صفت اقدام نمايند و قصد و نيت همگى بايد كه بر وجه عبوديت ، اطاعت و خلافت از خداوند باشد و به هواى نفس و لذت دنيويه مشوب نباشد تا آنكه تعب و تصديعات و اعمال آنها ضايع و هباء منثور نگردد .\r\n\r\n\r\n","description":"","footnote":"\r\n( 1 ) . قصص : 36\r\n","page_name":" 134 ","page_number":134},
  {"content":"\r\n\r\n\r\nتمهيد سوم [ مسؤوليت وزير در برابر خود و مردم 
  ]\r\nو اما حالت دوم كه حالت ما بين وزير و رعيت است ؛ پس در اين حالت بايد كه همان چهار صفت نيز رعايت نموده و به كار برده شود .\r\nصفت اول : راستى است بايد كه وزير رعيت را از خود و عيال خود داند و به‌طور يگانگى و شفقت و مهربانى با ايشان سلوك كند و وسعت ، نعمت ، فراغت و رفاهيت از براى ايشان بخواهد و بار گران بر ايشان بار نكند و ولايت را معمور و رعيت را با سرور نگهدارد و چنانچه در نهاد سلطان آفت رذيله حرص و جمع مال بوده باشد ، بايد كه اولا در معالجه آن كوشد و بعد از آن ، خود وزير از جهت تقرب به سلطان فتح باب اين رذيله حرص و جمع مال را براى خود ننمايد . چونكه وجود اين رذيله ، خواه در سلطان و خواه در وزير ، باعث خراب شدن ولايت و مضمحل گرديدن رعيت مىباشد و بالاخره خلل به نفقات جند و حشم مىرسد و از آن خلل به اركان شوكت و عزت سلطنت خواهد رسيد .\r\nچنان كه در باب سابق در سيرت ملوك دانسته شد و وزير بايد كه پشت و قوت سلطان باشد نه اينكه موجب شكست و خرابى شوكت او بشود .\r\nو از اينجا معلوم مىشود كه گذاردن بدعتها به جهت كثرت منافع و فتح راه مداخل ، دوستى و خدمت‌گذارى سلطان نمىباشد بلكه دشمنى تمام با او مىباشد . زياده آنكه موجب نفرين و بددعائى از دردمندان و دل‌شكسته‌گان از براى سلطان مىشود و به تو هم آراستن لشكر ظاهر از براى نصرت سلطان ، برانگيختن لشكر باطن در شبها از براى خذلان سلطان مىباشد و هر تير دعائى كه از كمين‌گاه دل‌شكسته بيرون آيد چندان كار\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nبيند كه هزار تير كه از بازوى درست و قوى انداخته شود آن كار را نكند .\r\n آنچه يك پيرزن كند به سحر * نكند صد هزار تير تبر \r\nپس بايد كه علاوه بر ترك نمودن امور مبتدعه ، خود و سلطان را بر آن وا دارد كه انعامات ، صلات ، معايش ، صدقات ، گذشت و تخفيفات بالنسبه به رعايا خصوصا نسبت به عبّاد و زهّاد و اهل عجز و مسكنت و اهل علم و سعادت بيشتر باشد . تا پشت خود و سلطان را به دعا و به بركت آن اعمال قوى دارد و قربات و درجات آخرت خود را نيز زياده نمايد و در ساير امور خيرات كوشش كند و درگاه خود را بر اصحاب حوايج مفتوح و گشاده دارد و تندخويى و تكبر با خلق خداى ننمايد و با خلق به كرم و مروت زندگانى كند چونكه دنيا دار بقا نمىباشد و تزوّد دار عقبى در غير دار دنيا نيز نمىباشد و فنا آن هرچند كه دور باشد ؛ نزديك مىباشد . چونكه مقتدايان نيز در كلمات حكميه خود فرموده‌اند كه « كلّ ما هو آت قريب » . يعنى هر چيزى كه آينده است و بايد كه بيايد ؛ قريب خواهد بود .\r\n دولت اين جهان اگرچه خوش است * دل مبند اندر آن‌كه دوست كش است\r\nهست دنيا چه در فلات سراب * در فريبد و ليك ندهد آب\r\nبسكه آورد چرخ شاه و وزير * ملكشان داد گنج و تاج و سرير\r\nكارها را به كام ايشان كرد * خلق را جمله رام ايشان كرد\r\nتا چه نمرود مايه‌دار شدند * همه فرعون روزگار شدند\r\nخون درويشان مكيدندى * مغز بيچارگان كشيدندى\r\nهمه مشغول سال و ماه شدند * همه مغرور جاه و مال شدند\r\nناگهان تندباد قهر وزيد * وز سر تختشان به تخته كشيد\r\nتنشان را به خاك مأمن داد * ملكشان را بدست دشمن داد\r\nوزر اينها بدان جهان بردند * مالشان ديگران همى خوردند\r\nو آنكه را حق به لطف خود بنواخت * نيك و بد وا نمود و حق بشناخت \r\n\r\n","description":"","footnote":"","page_name":" 136 ","page_number":136},
  {"content":"\r\n\r\n باز دانست و نار را از نور * دل نبست اندرين سراى غرور\r\nباقى عمر خويشتن دريافت * به صلاح معاد خويش شتافت\r\nغم او خورد كو از اين منزل * چون كند كوچ شادمان خوشدل\r\nهرچه از ملك و گنج شاهى داشت * برد با خويشتن جوى نگذاشت \r\nصفت دوم : بلندى است ؛ بايد كه وزير به بلند همتى با رعيت سلوك نمايد و طمع در خدمات ، هدايا ، رشوه‌ها ، پيش‌كشها و مال ، منال و عرض رعيت ننمايد و از همه آنها بگذرد و چشم بپوشد . بلكه برعكس هميشه آثار كرم ، مروت ، جود و اعانت خود را به ايشان برساند . چونكه پست همتى ، لئامت و بىمروتى ، وزير را در قلوب و نظرهاى رعيت خوار و بىمقدار مىگرداند و شوكت او زايل مىشود و در اين صورت ، رعيت بر وجه انصاف و خلوص نيت اطاعت و فرمان‌بردارى نخواهند نمود و امر بالاخره منجر به ظلم و تعدى نمودن از جانب وزير مىگردد و ظلم ، بغى و تعدى موجب خرابى رعايا و مملكت مىباشد .\r\nصفت سوم : ثبات است . بايد كه وزير سست رأى و متغير المزاج نباشد و با رعيت در دو حالت انعام و انتقام ، هردو ثابت و مستقيم باشد به اين نحو كه هركس را كه تقرّبى به خود دهد يا او را در منصبى نصب نمايد يا عطيّه يا انعامى به او كرامت كند در اول الامر بسيار با تأمل و تفحص باشد و تا او را صاحب قابليت تمام نبيند او را به تقرب و دادن منصب و انعامات مكرّم نگرداند و بعد از آنكه او را قابل ديد و به تكريمات و تشريفات او را مكرّم و مشرف نمود نظر التفات را از او نگرداند و در اول الامر كه التفات مىفرمايد يا در آخر الامر كه التفات را قطع مىنمايد ؛ هيچكدام به گوش دادن مردمان جاهل و صاحب غرض و به طمع فاسد در رشوه و منافع و هميه و خياليه نباشد و در هردو حالت بر وجه بصيرت باشد تا آنكه به صفت « ثبات » ظفر بيابد .\r\nو در كلمات حكميّه مقتدايان وارد شده است كه « من دخل فى امر على بصيرة لم يخرج\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nمنه ابدا و من دخل فى امر على غير بصيرة خرج منه كما دخل فيه » « 1 » . يعنى كسى كه داخل در امرى بشود بر وجه بصيرت هرگز خارج از آن امر نمىگردد و ثابت مىماند و هركس كه بر غير بصيرت ، امرى را اختيار نمايد و داخل در آن بشود ، بيرون مىرود از آن امر به نحوى كه داخل در آن شده است . يعنى ثبات ندارد نه در داخل شدن و نه در بيرون رفتن از آن امر .\r\nو همچنين هركس را كه بخواهد كه نظر التفات از آن قطع كند يا آنكه از او به سبب جنايت و خيانتى انتقام كشد ؛ اول الامر در سبب و جهت آن نهايت تثبت ، تفحص و بصيرت را به كار برد و بعد از ثبوت ، نهايت ايستادگى و ثابت قدمى در عقاب و انتقام او داشته باشد و عمل او در هردو حالت به اخبارات ، شفاعات ، رشوه ، گرفتن اموال و طمعهاى فاسده نباشد . چونكه اعظم مفاسد و خللهايى كه در مملكت و امر وزارت و سلطنت واقع مىشود از جهت صفت رذيله بىثباتى و بىاستقامتى و داخل شدن در امور بر وجه غير بصيرت و گوش دادن به سخن مردمان و به طمع در مال و رشوه مىباشد و از اين سبب است كه خداوند نصيحت فرموده است عامّه بندگان را به فرموده  إِنْ جاءَكُمْ فاسِقٌ بِنَبَإٍ فَتَبَيَّنُوا أَنْ تُصِيبُوا قَوْماً بِجَهالَةٍ فَتُصْبِحُوا عَلى ما فَعَلْتُمْ نادِمِينَ  « 2 » . يعنى اگر كه فاسقى و غير نادانى و غرض‌دارى خبر بدهد شما را به چيزى ، پس تفحص و تثبت بنمائى و به خبر او عمل مكنيد كه آخر الامر اصابه مىنمائيد قومى را . يعنى خيرى به ايشان مىرسانيد يا شرى را به سبب سخن غير ، فاسق و نادان و آخر الامر پشيمان و صاحب خسران مىگرديد و به جناب پيغمبر صلّى اللّه عليه و آله و سلّم بخصوصه فرموده است كه  فَاسْتَقِمْ كَما أُمِرْتَ  « 3 »  وَ لا تَتَّبِعْ أَهْواءَهُمْ  يعنى مستقيم و ثابت‌قدم باش به نحوى كه امر نموده شدى و تابع مشو خواهشهاى مردمان را و به حضرت موسى و هارون عليهما السّلام فرموده است كه\r\n\r\n\r\n","description":"","footnote":"\r\n( 1 ) . بحار 24 : 291\r\n( 2 ) . حجرات : 6\r\n( 3 ) . هود : 114\r\n","page_name":" 138 ","page_number":138},
  {"content":"\r\n\r\n فَاسْتَقِيما وَ لا تَتَّبِعانِّ سَبِيلَ الَّذِينَ لا يَعْلَمُونَ  « 1 » يعنى مستقيم و ثابت‌قدم باشيد در امر خود و تابع مشويد راه آنچنان اشخاصى كه جاهل و نادان مىباشند .\r\nبارى تمام مفاسد در امور سلاطين و وزراء از همين جهت است كه ثبات درد و حالت انعام و انتقام خود ندارند و تابع طمع و هواى نفس مردمان مىباشند و منصبها ، عملها ، رياستها و قوتها به نااهل مىدهند و وا مىگذارند و آنها كه قابل و اهل مىباشند از درگاه رانده مىشوند و هر عملى كه از اهل بريده و به نااهل داده شده البته كه باعث فساد و افساد مىباشد و از اينجاست كه خداوند در سبيل عموم به تمام بندگان فرموده است كه  إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها  « 2 » يعنى به درستى كه خداوند امر مىفرمايد و واجب مىگرداند بر شما اى بندگان ، آنكه اداء نمائيد و رد كنيد هر حقى و هر شغلى و هر منصبى را به سوى اهل و قابل و مستحق آن و همه مفسده‌ها از خيانت نمودن در دادن حقوق و منصبها به نااهل و غصب نمودن از اهل آنها به هواهاى نفوس و خواهشهاى مردمان و تقليد و تبعيت و طمعهاى فاسده من دون بصيرت و من غير ثبات مىباشد .\r\n خلق را تقليدشان بر باد داد * اى دو صد لعنت بر اين تقليد باد \r\nصفت چهارم : تحمّل است . بايد كه وزير مثل ستون خيمه كه بار جملگى خيمه را مىكشد ، بار جملگى حشم و رعيت و مملكت را به صفت تحمّل و بردبارى خود بكشد و به نظر رحمت و عطوفت بر رعيّت بنگرد و اگر از ايشان بسى عيبها ، نقصها و قصور تقصيرات به وجود آيد كه به خصوص او تعلق داشته باشد بايد كه در گذرد و عفو كند و حلم و حوصله‌دارى نمايد و عفو و صفح او بايد كه عفو جميل باشد . يعنى در عفو خود منّت بر معفوعنه نگذارد و به روى او نياورد و هرگز ملالت به طبع خود راه ندهد كه مصالح ملك و رعيت به سبب آن مختل و مهمل مىگردد و پيوسته از احوال امور ملك ، رعيت ، دوست ، دشمن ، ملوك و ممالك ديگر با تفحص و خبردار باشد تا از هردو نوع\r\n\r\n\r\n","description":"","footnote":"\r\n( 1 ) . يونس : 89\r\n( 2 ) . نساء : 61\r\n","page_name":" 139 ","page_number":139},
  {"content":"\r\n\r\nخلل دينى و دنيوى كه روى نمايد قبل از وقوع در صدد تدارك آن تواند بر آيد و به دشوارى علاج بعد از وقوع گرفتار نشود و در جميع استعمال اين صفت چهارگانه در دو حالت ما بين او و سلطان و ما بين او رعيت ، اخلاص و خلافت از خداوند و اطاعت و بندگى او داشته باشد تا هر حركت ، سعى ، تحمل ، صبر ، راستى ، سكون ، ثبات امر و نهى ، عدل ، انصاف ، خدمت ، تواضع ، حلم ، عفو ، رنج و محنت ، دادوستد ، دخل و خرج و گفت و شنيد كه با دوست و دشمن ، خاص ، عام ، سلطان و رعيت كرده و نموده باشد هريك موجب قرب او به خداوند و رفع درجه و اجر منصب خلافت او بوده باشد و امانت‌دارى خداوند را كما هو حقه نموده باشد و همچنين ساير طبقات عمّال كه در تلو وزارت مىباشند از امراء ، منشيان ، مستوفيان ، خزّان ، دربان ، حجاب ، بوّاب و نوّاب همگى در كار خود به قدر خود بايد كه صفات چهارگانه آراسته و كار گذارنده و با نيّت اخلاص و عبوديت و خلافت از خداوند و در رواج دادن و تدبير نمودن امر بندگان و وزير و سلطان بوده باشد تا همگى به زروهء اوج خلافت و به ثمره اجر نيابت و سرخ روى حفظ امانت و حسن ديانت در حضور حضرت صاحب امانت در دار آخرت رسيده و در آمده و به اين مضامين مترنّم گرديده باشند .\r\n بار امانتش به دل و جان كشيده‌ايم * در بارگاه عزت بىبار مىرويم\r\nبا ظلمت نفوس و طبأيع در آمديم * در جان هزار گونه ز انوار مىرويم\r\nز آن بس كه بوده‌ايم بسى در حريم جهل * اين فضل بين كه محرم اسرار مىرويم\r\nعمرى اگرچه در ظلمات هوا بديم * آب حيات خورده خضروا مىرويم\r\nدر نقطه مراد بدين دور ما رسيم * زيرا بسر هميشه چه پركار مىرويم \r\n\r\n","description":"","footnote":"","page_name":" 140 ","page_number":140},
  {"content":"\r\n\r\n\r\nباب ششم در بيان سلوك علما كه در مرتبه سوم خلافت مىباشند و در آن شش تمهيد است\r\n\r\n","description":"","footnote":"","page_name":" 141 ","page_number":141},
  {"content":"\r\n . \r\n","description":"","footnote":"","page_name":" 142 ","page_number":142},
  {"content":"\r\n\r\n\r\nتمهيد اول [ جايگاه علم و عالمان 
  ]\r\nبدانكه علما به حسب رتبه ، در مرتبه اول از خلافت از جانب خداوند مىباشند و خلافت ايشان اعظم و اقدم از جميع انواع خلافت مىباشد . چونكه ساير خلافتهاى ديگر ، همگى از باب عمل مىباشد و مرتبه عمل بعد از علم و مرتبه علم قبل از عمل مىباشد و ليكن به حسب وجود خارجى و فايده دادن منافع و ثمرات علم ايشان در مرتبه سوم از خلافت كه بعد از وزارت و سلطنت است مىباشد ؛ چونكه نشر و رواج علم به سيف و سلطنت متحقق مىگردد و مثال آن به مثال تخم و درخت است كه تخم به حسب رتبه و حقيقت ذاتيه ، مقدم بر درخت است و بدون آن فرض تحقق درخت محال مىباشد و ليكن به حسب وجود خارجى و نشر ، وسعت ، كثرت و منافع آن ، متأخر از درخت مىباشد و بدون درخت فرض نشر ، كثرت و منافع آن محال مىباشد .\r\nو از اينجاست كه طلب علم اوجب از جميع واجبات و مقدم بر ساير عبادات و قربات گرديده و بر كافّه بندگان واجب گردانيده شده است ؛ به فرموده  فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ  « 1 » و در احاديث متواتره وارد شده است كه « طلب العلم فريضة على كلّ مسلم الا ان اللّه يحب بغاة العلم » « 2 » . يعنى طلب كردن علم ، واجب است بر هر مسلمانى ، آگاه باشيد به درستى كه خداوند دوست مىدارد طالبين علم را و در حديث ديگر است كه « عليكم بالتفقّه فى دين اللّه و لا تكونوا اعرابا فانّه من لم يتفقه فى دين اللّه لم ينظر اللّه اليه يوم القيمة و لم يزك له\r\n\r\n\r\n","description":"","footnote":"\r\n( 1 ) . نحل : 46\r\n( 2 ) . كافى 1 : 31 / 5\r\n","page_name":" 143 ","page_number":143},
  {"content":"\r\n\r\nعملا » « 1 » . يعنى بر شما باد به فقيه شدن و عالم گرديدن در امر دين خداوند . و مباشيد مثل باديه‌نشينان و صحراگردان ، به درستى كه كسى كه عالم و فقيه نگرديد در امر دين خداوند ، نظر نمىفرمايد خداوند به سوى او در روز قيامت و نيك و پاك نمىگرداند از براى او هيچ عملى ، چونكه قرب به خداوند كه تعبير از آن به « نظر نمودن به سوى او » شده است ، حاصل نمىشود مگر به كردن اعمال ، و اعمال بر وجه نيك و پاكيزگى حاصل نمىشود مگر به علم .\r\nپس درجه و مرتبه خلافت صاحب علم از جميع انواع خلافت و ارباب اعمال ، سلاطين ، عبّاد ، زهّاد ، مجاهدين و هركس كه باشد بالاتر و بلندتر مىباشد . چنان كه خداوند فرموده است كه  يَرْفَعِ اللَّهُ الَّذِينَ آمَنُوا مِنْكُمْ وَ الَّذِينَ أُوتُوا الْعِلْمَ دَرَجاتٍ  . يعنى خداوند بلند فرموده است و مىفرمايد آنچنان اشخاصى را كه ايمان آوردند از شما و آنچنان اشخاصى كه داده شده‌اند علم را به درجات بسيار و روايت شده است از ابن عباس كه مرتبه و درجه علماء بر مؤمنين زياد مىباشد به هفتصد درجه كه ما بين هر درجه پانصد سال راه و مسافت مىباشد « 2 » و جناب پيغمبر صلّى اللّه عليه و آله و سلّم فرموده است كه « لا خير فى العيش الا لرجلين عالم مطاع او مستمع واع » « 3 » . يعنى نيست خير در زندگى اين دنيا مگر براى دو نفر ، يكى عالمى كه مطاع باشد و مردمان به علم او منتفع گردند و ديگرى گوش دهنده به عالم كه از او كسب نمايد . و جناب امام جعفر صادق عليه السّلام فرمودند كه « الناس على ثلثة اصناف عالم و متعلم و غثاء فنحن العلماء و شيعتنا المتعلمون و ساير الناس غثاء » « 4 » . يعنى مردمان بر سه نوع مىباشند . يكى عالم و ديگرى متعلم و ديگرى هيچ‌وپوچ و به منزله كف روى آب مىباشد . پس ما علمائيم و شيعهء ما متعلم‌اند و ساير مردمان هيچ‌وپوچ و كف روى آب مىباشند و در حديث ديگر فرمودند كه « اغدّ عالما و متعلما او احبّ اهل العلم و لا تكن رابعا\r\n\r\n\r\n","description":"","footnote":"\r\n( 1 ) . كافى 1 : 31 / 6\r\n( 2 ) . اتحاف السادة المتقين 1 : 68\r\n( 3 ) . كافى 1 : 33 / 7\r\n( 4 ) . كافى 1 : 34 / 4\r\n","page_name":" 144 ","page_number":144},
  {"content":"\r\n\r\nفتهلك ببغضهم » « 1 » . يعنى بگردان خود را عالم يا متعلم يا آنكه دوست بدار اهل علم را كه نجات و سعادت و به درجه رسيدن ، منحصر در اين سه قسم است و مباش قسم چهارم كه از اين سه قسم نباشى و دشمن اهل علم باشى . پس هلاك مىشوى به سبب بغض با ايشان و جناب امام محمد باقر عليه السّلام فرمودند كه « عالم ينتفع بعلمه افضل من سبعين الف عابد » « 2 » . يعنى عالمى كه نفع برده شود به علم او بهتر است از هفتاد هزار عابد .\r\nو بدانكه علم دو قسم است علم ظاهر و علم باطن ، اما علم ظاهر پس مثل علم كلام ، تفسير ، علم حديث ، علم فقه ، علم حلال و حرام ، علم اخلاق و علوم رسميه كه از مقدمات آنها مىباشد ؛ مثل علم نحو و صرف و معانى بيان و لغت و منطق ، و اما علم باطن پس معرفت معانى و اسرار و حقايق علم ظاهر است كه در مرتبه ولايت و مقام قرب « قاب قوسين » و « دنوا و ادنى » و در وقت « لى مع اللّه وقت » و به فرموده  فَأَوْحى إِلى عَبْدِهِ ما أَوْحى  « 3 » از حضرت غيب الغيوب بدون وساطه ملك زقه مغز و جان جناب نبوت و ولايت مآبى نمودند و از آن جناب ذو الجلال و آن جامهاى مالامال به مضمون « و للارض من كاس الكرام » نصيب بر جان و بر دل‌سوختگان عالم طلب و پيروان آن ينبوع ناصح الحسب به قدر اهليت و قابليت ريختند چنان كه فرموده است كه « ما صبّ اللّه فى صدرى شيئا الا و صبّيته فى صدر على ابن ابيطالب عليه السّلام » « 4 » .\r\nو اين علم باطن را اقسام و انواع بسيار مىباشد ، علم ايمان و علم اسلام و علم احسان و علم ايقان و علم عيان و علم عين و علم توبه و علم زهد و علم ورع و علم تقوى و علم اخلاص و علم معرفت نفس و صفات و آفات آن و علم معرفت دل و صفات آن و اطوار و احوال آن و علم تزكيه و تربيت دل و تصفيه و پرورش نفس و علم فرق فيما بين خواطر نفسانى ، شيطانى ، قلبى ، عقلى ، ايمانى ، ملكى ، روحانى و رحمانى و علم فرق فى ما\r\n\r\n\r\n","description":"","footnote":"\r\n( 1 ) . كافى 1 : 34 / 3\r\n( 2 ) . كافى 1 : 33 / 8\r\n( 3 ) . نجم : 10\r\n( 4 ) . بحار 4 : 15 / 4\r\n","page_name":" 145 ","page_number":145},
  {"content":"\r\n\r\nبين اشاره ، الهام ، خطاب ، ندا ، هاتف و كلام حق و علم تهذيب اخلاق و تبديل صفات و علم تخلّق به اخلاق اللّه و علم مشاهدات و انواع آن و مكاشفات و مراتب آن و علم صفات جمال و جلال و علم معانى صفات و علم تجلّى صفات و تجلّى ذات و علم مقامات و علم احوال و علم قرب و بعد و علم وصول و علم فنا و علم بقا و علم محو و علم صحو و ديگر علمهاى غيبيّه لا تعدّ و لا تحصى است و اين علم باطن در كتابها مسطور و در زبانها منقول و مذكور نمىباشد مگر در ميان دو نفر كه هردو در قدر و مرتبه و اهليت آن مساوى و شريك و هم كاسه و هم مذاكره باشند . چونكه ذكر آن از براى غير شريك و غير هم كاسه ، موجب فتنه ، تكفير و تجهيل مىگردد . چنان كه مضمون اين حديث نبوى است كه ؛ « انّ من العلم كهيئة المكنون لا يعلمه الّا اهل المعرفة باللّه فاذا انطقوا به لم يجهله الّا اهل الاغترار باللّه عزّ و جلّ و لم يتحمله الّا اهل الاعتراف باللّه فلا تحقروا عالما اتاه اللّه « 1 » علما فان اللّه عزّ و جلّ لم يحقره اذا اتاه ايّاه » « 2 » .\r\nيعنى به درستى كه يك قسم از علم مىباشد كه بر همان شكل مستورى و هيأت مكنونى خود مىباشد و به ذكر و بيان از سرّ و كنون خود بيرون نمىآيد و نمىداند آن را مگر اهل معرفت به خداوند . پس هر وقت كه تنطّق به آن بنمايد جاهل و منكر نمىباشد آن را مگر اهل جهل و غرور به خداوند و متحمّل نمىشود و نمىفهمد آن را مگر اهل اعتراف به خداوند . پس حقير مشماريد عالمى را كه عطا فرموده است خداوند به او علمى را از اين علم ، به جهت آنكه خداوند او را حقير نشمرده است . چونكه عطا فرموده است آن علم را به او و جناب امير المؤمنين عليه السّلام فرمودند كه « انه بحث على مكنون علم لو بحث به لاضطربتم اضطراب الارشية فى الطوى البعيدة » « 3 » . يعنى اطلاع و ظفر يافتم بر علم باطن و مستورى و داخل در آن شدم به نحوى كه مستور گرديدم ؛ آنچنان علمى كه اگر ظاهر\r\n\r\n\r\n","description":"","footnote":"\r\n( 1 ) . محجه البيضاء 1 : 62\r\n( 2 ) . اتحاف السادة المتقين 1 : 166 . و كنز العمال 10 : 942 / 28\r\n( 3 ) . نهج البلاغه ، صبحى صالح : 52\r\n","page_name":" 146 ","page_number":146},
  {"content":"\r\n\r\nبنمايم آن را براى شما هر آينه مضطرب مىگرديد و مىلرزيد و مىجنبيد مثل اضطراب و جنبيدن ريسمانها در چاههاى عميق و جناب امام زين العابدين عليه السّلام فرمودند كه ؛ « و اللّه لو علم ابو ذر ما فى قلب سلمان لقتله و لقد اخا رسول اللّه صلّى اللّه عليه و آله و سلّم بينهما فما ظنكم بساير الخلق ان علم العالم صعب مستصعب لا يحتمله الا ملك مقرّب او نبىّ مرسل او عبد مؤمن امتحن اللّه قلبه للايمان و انما صار سلمان من العلماء لانه امرنا اهل البيت فلذلك نسبه من العلما » « 1 » .\r\nيعنى به خداى قسم كه اگر بداند ابو ذر علمهاى باطنى كه در دل سلمان مىباشد هر آينه مىكشد او را و حال آنكه اخوت و برادرى قرار داده است رسول خدا صلّى اللّه عليه و آله و سلّم در ما بين آن دو ، پس چگونه است گمان شما به ساير خلق و چگونه مىتوانند كه بشنوند علم باطن را و حكم به كفر و قتل ننمايند . به درستى كه علم علما باطن كه سلمان يكى از آنها مىباشد سخت است و سخت دانسته شده است و محتمل نمىشود آن علم را مگر ملك مقربى يا پيغمبر مرسلى يا بندهء مؤمنى كه خداوند ممتحن و مهيّا نموده باشد دل او را براى ايمان و گرديده باشد از اهل معرفت و علم باطن و اين است و جز اين نيست كه گرديد است سلمان از جمله علما به علم باطن ، به جهت آنكه او مردى است از جمله ما اهل بيت توحيد ، علم ، حكمت و معرفت . پس از اين جهت ، نسبت دادم او را به علما و او را از علما شمردم .\r\nاين است احوال علم باطن و احوال علماى به اين علم و از اين تقرير معلوم شد كه علما بر سه قسم مىباشند يكى عالم به علم ظاهر و يكى عالم به علم باطن و يكى ديگر عالم به علم ظاهر و باطن ، هردو اين قسم از اولياء اللّه و اهل فوز ، سعادت ، قرب ، زلفى و نادر الوجود مىباشند و در هر عصر اگر كه پنج نفر باشند بسيار خواهد بود و به حكم حديث ؛ « انّ اولياء اللّه اذا سكتوا كان سكوتهم فكرا و اذا نطقوا كان نطقهم حكمة و اذا تكلمّوا كان كلامهم ذكرا و موعظة و اذا مشوا كان مشيهم بين الناس بركة اولئك اولياء اللّه حقا » « 2 » .\r\n\r\n\r\n","description":"","footnote":"\r\n( 1 ) . بحار 2 : 190\r\n( 2 ) . كافى 2 : 237 / 25 با تفاوت عبارت ، و بحار 66 : 289\r\n","page_name":" 147 ","page_number":147},
  {"content":"\r\n\r\nخير و بركت يكى از ايشان شرق و غرب عالم را فرار مىگيرد و مردمان را در پناه دولت و سايه همت او مىباشند و اين است مدار وقت و قطب زمان و آن است كه حضرت پيغمبر صلّى اللّه عليه و آله و سلّم به فرموده « علماء امتى كانبياء بنى اسرائيل » « 1 » تفاخر به آن فرموده است و آن است كه تاج‌دار « العلماء ورثة الانبياء » مىباشد .\r\n اى خداوندا تو ميدانى و من * در سر من چيست زين گونه سخن\r\nجان را با جان جانان صحبتى است * كشف اين اسرارها را مهلتى است\r\nهركه را اسرار حق آموختند * مهر كردند و دهانش دوختند \r\n\r\n\r\n","description":"","footnote":"\r\n( 1 ) . بحار 2 : 22 / 67\r\n","page_name":" 148 ","page_number":148},
  {"content":"\r\n\r\n\r\nتمهيد دوم [ اقسام علماء 
  ]\r\nبدانكه علماى به علم ظاهر ، سه طايفه مىباشند مفتيان ، واعظان و قاضيان . اما مفتيان پس شغل و عمل ايشان ، تعليم ، تدريس ، نظر و تأمل و فتوى دادن است و اين طايفه بر دو قسم مىباشند . يك قسم آن ناجى و فايز و از علماى اهل اللّه و اهل آخرت مىباشند و قسم ديگر هالك و خاسر و از علماى سوء و اهل دنيا مىباشند و در بعضى احاديث ديگر كه اين طايفه را به سه قسم فرموده‌اند ، همان قسم اهل دنياست كه به حسب مقصد دنيوى به دو قسم شده است و با قسم اهل آخرت بر سه قسم مىشوند از آن جمله ، اين حديث است كه مروى است از امام جعفر صادق عليه السّلام كه فرمودند : « طلبة العلم ثلثة فاعرفهم باعيانهم و صفاتهم صنف يطلبه للجهل و المرآء و صنف يطلبه للاستطالة و الختل و صنف يطلبه للفقه و العقل فصاحب الجهل و المراء مؤذ ممار متعرّض للمقال فى اندية الرجال بتذاكر العلم و صفة الحلم فقد تسريل بالخشوع و تخلّى من الورع فدقّ اللّه من هذا خيشمومه و قطع منه حيزومه و صاحب الاستطالة و الختل ذو خب و ملق يستطيل على مثله من اشباهه و يتواضع للاغنياء من دونه فهو لحلوائهم هاضم و لدينه حاطم فاعمى اللّه على هذا خبره و قطع من آثار العلماء اثره و صاحب الفقه و العقل ذو كابّة و حزن و سهر قد تحنك فى برنسه و قام الليل فى حند سر يعمل و يخشى وجلا داعيا مشفقا مقبلا على شأنه عارفا باهل زمانه مستوحشا من اوثق اخوانه فشد اللّه من هذا اركانه و اعطاه يوم القيامة امانه » « 1 » .\r\nيعنى طلبه و علماى به علم ظاهر سه صنف مىباشند . پس بشناس همه ايشان را به\r\n\r\n\r\n","description":"","footnote":"\r\n( 1 ) . كافى 1 : 49 / 5\r\n","page_name":" 149 ","page_number":149},
  {"content":"\r\n\r\nاشخاص و به صفات ايشان ، يك صنفى است كه تحصيل مىنمايد علم را به جهت مقصد جهل و جدال كردن و صنف ديگرى است كه تحصيل مىنمايد براى مقصد سركشى كردن و حيله بازيدن و مقصود هيچ يك از اين دو قسم ، فهميدن و عمل كردن و رضاى خداى در آخرت نمىباشد و صنف ديگرى است كه تحصيل مىنمايد علم را به جهت مقصد فهميدن و عقل پيدا كردن و عمل نمودن به مقتضاى آن .\r\nاينها بيان اشخاص اين سه طايفه است و بيان صفات و علامتهاى هريك از ايشان اين است كه اول كه صاحب مقصد جهل و جدال است اذيّت رساننده و جدال نماينده است و متعرض گفتگو و بحث نمودن مىشود در مجالس اجتماعات و محافل مردمان ، خصوصا در مجالس اعيان ، اكابر و سلاطين به گفتگو نمودن و بحث كردن در علم و نماندن صفت تقدّس و حكم و در ظاهر به خود بسته است خشوع و تواضع را و باطن او خالى مىباشد از ورع و تقوى و قصد فهم و خير . پس مىكوبد خداوند از اين صنف دماغ او را و پاره مىنمايد كمربند او را و مىشكند پشت او را و دوم كه صاحب مقصد سركشى و حيله‌بازى مىباشد ؛ صفت او اين است كه صاحب خدعه ، مكر ، افساد و تملّق مىباشد .\r\nيعنى در زبان اظهار دوستى مىكند و در دل دوست نمىباشد و سركشى و بزرگى مىنمايد بر امثال و اشباه خودش و تواضع و تملق مىنمايد از براى اغنايى كه پست‌تر از او مىباشند و از براى شيرينيهاى اغنيا خورنده و دين خود را پامال‌كننده مىباشند . پس كور و كم مىنمايد خداوند براى اين ، صفت ذكر و خبر او را و قطع مىفرمايد از آثار علما ، نشان و اثر او را .\r\nو سوم كه مقصد او از علم فهميدن و عاقل شدن است ؛ صفت و علامت او اين است كه صاحب حزن و اندوه و بيدارى در شب است و خود را در لباس و كلاه عبادت و زىّ عبّاد فرو برده و در تاريكيها شب قيام و تهجد نموده مشغول به عمل به مقتضاى علم خود مىباشد و خشيت از خداوند دارد و بر عاقبت خود مىترسد و دعا نماينده و مشفق بر حال خود مىباشد و روى به شغل و كار خود آورده و عارف به اهل زمان و مستوحش از\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nبهترين اخوان و برادران دينى خود مىباشد و نهايت احتياط را در كار خود به كار مىبرد .\r\nپس محكم مىنمايد خداوند از اين صنف ، اركان او را و عطا مىفرمايد به او در روز قيامت امان او را .\r\nو مثل اين حديث است در تفصيل مقصد دنيوى علماى سوء و اهل دنيا ، فرمودهء امام محمد باقر عليه السّلام كه ؛ « من طلب العلم ليباهى به العلماء او يمارى به السفهاء او يصرف به وجوه الناس فليتبوء مقعده من النار انّ الرياسة لا تصلح الّا لاهلها » « 1 » .\r\nيعنى كسى كه تحصيل علم را بنمايد براى اينكه مباهات ، تفاخر و سركشى بكند به آن علم بر علماى حقّانى يا اينكه جدال و بحث بنمايد به واسطه آنها با سفهاء و جهله ، يا اينكه بگرداند به سبب آن ، روى مردمان را به سوى خود و مريد جمع كند و رياست نمايد . پس بايد كه مهيّا بنمايد و مىنمايد جاى و مكان خود را از آتش جهنم . به درستى كه رياست نمودن درست نمىباشد مگر براى اهل آن و اهل آن كسانى مىباشند كه علم را به جهت اين مقصد به كار نمىبرند بلكه مردمان به حكم  فَسْئَلُوا أَهْلَ الذِّكْرِ  « 2 » در دور ايشان جمع شده‌اند و مىشوند و آن رئيس ايشان است لكن بدون ادعاى رياست و مردمان مريدند بدون ادعاى او مرشديت و مراديّت را و اين را رياست الهيّه گويند . يعنى خداوند براى او رياست را مهيا و جعل فرموده است هرچند كه او نخواهد . چنان كه پيغمبر صلّى اللّه عليه و آله و سلّم فرموده كه « أنا نبيكم و لا فخر لي » « 3 » . يعنى من پيغمبر و رئيس شما هستم و لكن فخر و بزرگى بر شما نمىكنم و طالب تفاخر و رياست نمىباشم .\r\nو از جمله احاديثى كه علما را بر دو قسم بيان فرموده‌اند ، اين حديث نبوى است ؛ « العلماء رجلان رجل عالم اخذ بعلمه فهذا ناج و عالم تارك لعلمه و هذا هالك و ان اهل النار ليتأذون من ريح العالم التارك لعلمه و ان اشدّ اهل النّار ندامة و حسرة رجل دعا عبدا الى اللّه فاستجاب له و\r\n\r\n\r\n","description":"","footnote":"\r\n( 1 ) . كافى 1 : 47 / 6\r\n( 2 ) . نحل : 46\r\n( 3 ) . ارشاد القلوب : 231\r\n","page_name":" 151 ","page_number":151},
  {"content":"\r\n\r\nفاطاع اللّه فادخله اللّه الجنّة و ادخل الدّاعى الى النار بتركه العلم و اتباعه الهوى و طول الامر اما اتباع الهوى فيصد عن الحقّ و طول الامل ينسى الآخرة » « 1 » .\r\nيعنى علما دو صنف مىباشند ، يك صنفى است كه عالمى است كه عمل نماينده است به علم خود ، پس اين صنف نجات يابنده و به فوز رسنده مىباشد و صنف ديگر ، عالمى است كه ترك نماينده است عمل به علم خود را ، پس اين صنف هلاك شونده مىباشد و به درستى اهل جهنم هرآينه متأذّى مىباشند از گندگى بوى عالمى كه تارك مر عمل به علم خود بوده باشد و به درستى كه شديدترين اهل جهنم از جهت ندامت و حسرت ، مردى است كه بخواند بنده‌اى از بندگان را به سوى خداوند و طاعت او ، پس آن بنده استجابت بنمايد او را و قبول بنمايد سخن او را از او و اطاعت بنمايد خداوند را ، پس داخل بنمايد خداوند او را به بهشت و داخل بنمايد خواننده را به جهنم ، به سبب ترك نمودن او مر عمل به علم خود و تابع شدن او هواى نفس خود و طول امل ، اما تابع شدن هواى نفس ، پس بازمىدارد اين كس را از حق و طول امل فراموش مىنمايد اين كس را از آخرت و در حديث ديگر فرمودند كه ؛ « منهومان لا يشبعان طالب الدنيا و طالب العلم فمن اقتصر من الدنيا على ما احله اللّه له سلم و من تناولها من غير حلّها هلك الا ان يتوب او يراجع و من اخذ العلم من اهله و عمل بعلمه نجا و من اراد به الدنيا فهى حظه » « 2 » .\r\nيعنى دو گرسنه و دو پرخورند كه سير نمىشوند . يكى طالب دنيا و ديگرى طالب علم ، پس هركس كه اكتفا بنمايد از دنيا بر همان قدرى كه خداوند از براى او حلال نموده است ؛ سالم مىماند از بلاها و عذابهاى آخرت و كسى كه بگيرد دنيا را از غير حلال آن ، هلاك مىشود مگر اينكه توبه نمايد و بازگشت كند و كسى كه بگيرد علم را از معدن و اهل آن و عمل بنمايد به آن علم ، نجات مىيابد و كسى كه بخواهد و طلب بنمايد به آن علم ، دنيا را ، پس همان دنيا اجر و نصيب اوست و در آخرت اجر و نصيبى ندارد .\r\n\r\n\r\n","description":"","footnote":"\r\n( 1 ) . كافى 1 : 44 / 1\r\n( 2 ) . كافى 1 : 46 / 1\r\n","page_name":" 152 ","page_number":152},
  {"content":"\r\n\r\nو جناب امام زين العابدين عليه السّلام فرمودند كه نوشته شده است در انجيل كه طلب مكنيد علم چيزى را كه نمىدانيد و حال آنكه عمل نكرده باشيد به آنچه مىدانيد . به درستى كه علم هر وقت كه عمل به آن نموده نشود زياده نمىنمايد بر صاحب خودش مگر كفر را و فايده نمىدهد او را بالنسبه به خداوند مگر دورى و سخط را « 1 » .\r\nو امام جعفر صادق عليه السّلام فرمودند كه « اذا رأيتم العالم محبّا لدنياه فاتهموه على دينكم فان كل محب لشىء يحوط ما احبّ » « 2 » . يعنى هر وقت كه ديديد و فهميديد كه عالمى دوست دارنده دنياى خود مىباشد پس او را متهم بر دين خود بنمائيد و در امر دين خود او را معتمد و ثقه قرار مدهيد . به جهت آنكه هر دوست دارنده هر چيزى ، جمع مىكند و طالب مىباشد همان چيزى را كه دوست دارد . يعنى شما را به امور دنيويه ارشاد مىكند يا آنكه از جهت دنياى خود ارشاد مىنمايد نه به جهت خداى و خلافت از او .\r\n\r\n\r\n","description":"","footnote":"\r\n( 1 ) . كافى 1 : 44 / 4\r\n( 2 ) . بحار 2 : 107 / 7 و كافى 1 : 46 / 4\r\n","page_name":" 153 ","page_number":153},
  {"content":"\r\n\r\n\r\nتمهيد سوم [ عالمان ناجى 
  ]\r\nما حصل از آيات و احاديث و آنچه ديده و شنيده شده است ، اين است كه عالم به علم ظاهر ، دو فرقه مىباشند ؛ يكى اهل اخرت و خليفه خداوند و بندهء او و ديگرى اهل دنيا و خليفه شيطان و بنده هواى نفس خود . اما اول كه اهل آخرت و خليفه خداوند است ؛ پس آن است كه به دل و به زبان ، هردو عالم مىباشد و علم را به جهت فهم ، عقل ، عمل كردن ، تقوى ورزيدن و نشر نمودن و به جهت نجات خود و تحصيل درجات آخرت و رضاى خداوند و به نيت خلافت از خداوند تحصيل نموده و به عمل و نشر آن و ارشاد خلايق مشغول مىباشد و به هيچ‌وجه من الوجوه مقصدى از مقاصد دنيويهء فانيه از قبيل رياست ، مباهات ، ممارات ، حبّ جاه و جمع مردمان و اموال ندارد و از اهل اين آيه است كه خداوند فرموده است كه  إِنَّما يَخْشَى اللَّهَ مِنْ عِبادِهِ الْعُلَماءُ  . يعنى اين است و جز اين نيست كه مىترسند از خداوند طايفهء علما و ما حصل آن است كه علامت و صفت علمايى كه ناجى و فوز يابنده و مستحق اين اسم و مرتبه علمائيت مىباشند ؛ آن است كه تحصيل علم و به كار بردن آن به جهت عمل نمودن به مقتضاى آن و حلال دانستن حلال خدا و حرام دانستن حرام خدا و ايتمار به او امر و انزجار به زواجر و نواهى خداوند و به نيت خلافت از خداوند مىباشد و در جميع حركات و سكنات خودشان ، مراقب خود و خداوند مىباشند به نحوى كه گويا خداى را مىبينند و اگر نمىبينند ، مىدانند كه خداوند ايشان را مىبيند و گفتار آنها باكردار مطابق مىباشد و به آداب حضور و تعظيم و خشيّت اقدام مىنمايند و در تعليم و تدريس و فتواى خود غير از قرب حق ، نشر علم ، اظهار حق ،\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nبيان شرع ، تقويت دين ، رضاى خداوند ، ثواب آخرت و خلافت از خدا و رسول و ائمه عليه السّلام ديگر چيزى در نظر ندارند و نفس را از آلايش دنياى و حرص و طمع و طول امل ، تزكيه و پاك نموده و از علم فضول و آنچه كه لا يضرّ و لا ينفع است و حضرت به فرموده « اعوذ بك من علم لا ينتفع » « 1 » پناه از آن به خداوند آورده است ، اجتناب نموده‌اند و علم خود را منحصر در اين سه قسم كه در اين حديث نبوى ذكر آن شده است قرار داده‌اند و به واسطه عمل كردن به آن ، نفع از آن نيز برده‌اند .\r\nو حديث اين است كه رسول خدا صلّى اللّه عليه و آله و سلّم داخل مسجد شدند ناگاه ديدند كه جمعى از مردمان در دور مردى جمع شده‌اند . پس فرمودند اين چه چيز است ؟ مردمان گفتند ، اين مرد علّامه است . پس فرمودند كه چه چيز است علّامه ؟ پس گفتند عالمترين مردمان است به نسبهاى عرب و واقعه‌هاى آن و ايام جاهليت و اشعار و عربيت . پس آن حضرت فرمودند كه اينها علمى است كه ضرر نمىرساند به كسى كه جاهل به آنها باشد و نفع نمىرساند به كسى كه عالم به آنها باشد . بعد از آن فرمودند كه « انما العلم ثلثة آية محكمة و فريضة عادلة و سنّة قائمة و ما خلاهن فهو فضل » « 2 » . يعنى اين است جز اين نيست كه علم سه قسم مىباشد ، يكى آيهء محكمه و يكى فريضة عادله و يكى سنت قائمه و آنچه از اين سه قسم خارج باشد ، پس آنها فضول و زيادتى است كه لا يضرّ و لا ينفع خواهد بود .\r\nمعنى آيهء محكمه ، علم اصول دين و معرفة اللّه است كه به آيات آفاقى و انفسى كه محكم و هويداست شناخته و تحصيل مىشود و معنى فريضه عادله ، علم اخلاق و معرفت تزكيه مر نفس است كه واجب است بر جميع بندگان و موجب تزكيه و حصول صفت عدالت مر نفس است و معنى سنت قائمه ، علم فروع دين و علم حلال و حرام و احكام است كه از گفتار ، كردار ، بيان و سنت و طريقه شارع و رسول صدور يافته و به\r\n\r\n\r\n","description":"","footnote":"\r\n( 1 ) . بحار 2 : 32\r\n( 2 ) . كافى 1 : 32 / 1\r\n","page_name":" 155 ","page_number":155},
  {"content":"\r\n\r\nفرموده « حلال محمّد حلال الى يوم القيمة و حرامه حرام الى يوم القيمة » « 1 » قائم و برپاست تا آخر دنيا و تا روز قيامت و اين طايفه است كه بر شيوه خلافت از خداوند در روى زمين باقى و برقرار مانده است و در امانت خلافت ، خيانت نكرده است و وارث و خليفه و جانشين انبيا و رسل در هر عصرى مىباشند و در شأن و علوّ و رفعت ايشان آيات و احاديث وارد شده است و فرموده‌اند كه « انما العلماء ورثة الانبياء و ان الانبياء لم يورثوا دينارا و لا درهما و لكن ورثوا العلم فمن اخذ منه اخذ بحظ وافر » « 2 » . يعنى به درستى كه علما ورثه انبيا و پيغمبران مىباشند . به جهت آنكه پيغمبران درهم ، دينار و اموال را ميراث نگذارند بلكه علم را به ميراث واگذارند . پس هركسى كه گرفته باشد بعضى از علم ايشان را هر آينه گرفته است حظ و نصيب بسيار و فراوان .\r\nو اين طايفه‌اند كه يكى از آنها افضل از هفتاد هزار عابد ، بلكه هزار هزار عابد ، چنان كه در حديث « 3 » ديگر است ، مىباشد و مفترض الطاعه و مرجع و ملاذحق و حقدار بر خلق مىباشد و زيارت ، مجالست ، مصاحبت و سؤال از ايشان واجب و عبادت و طاعة اللّه شمرده شده است و ملائكه زمين و آسمان ، وحوش ، طيور ، ماهيان دريا ، آسمانها و زمينها ، ليل و نهار ، باد ، ابر ، نجوم ، نباتات و هر چيزى كه آفتاب بر آن طلوع مىكند و بر هر تر و خشكى كه آفتاب بر آن مىتابد ؛ براى ايشان استغفار مىكنند و در وقت موت ايشان ، زمين و آسمان بر آنها گريه مىكنند و به موت ايشان خللى و رخنه‌اى به اسلام مىرسد كه هيچ چيز سدّ آن نمىكند و مداد ايشان رجحان و زيادتى بر دماء شهداء دارد و هر علمى كه مردمان از ايشان كسب نموده و از ايشان باقى ماند ، مثل اجر هر عمل‌كننده به آن ، از براى ايشان تا به قيام قيامت مىباشد . هر كلمهء علمى كه در دفاتر و صحايف از ايشان باقى بماند ، به عدد هر حرفى ، حسنات بىحد از براى ايشان ثبت مىشود و آثار و\r\n\r\n\r\n","description":"","footnote":"\r\n( 1 ) . كافى 2 : 18 و 17\r\n( 2 ) . كافى 1 : 34 / 1\r\n( 3 ) . بحار 1 : 164 / 2 و 166 / 7 و 171 / 24\r\n","page_name":" 156 ","page_number":156},
  {"content":"\r\n\r\nباقيات الصالحات از ايشان تا روز قيامت مىماند و آيه  وَ نَكْتُبُ ما قَدَّمُوا وَ آثارَهُمْ  « 1 » و حديث « بهترين ميراثها دفاتر و محاريب است » ، در حق ايشان مىباشد و ايشانند كه در نزد خداوند افضل از مجاهدين ، مرابطين ، حجّاج ، عمّار ، معتكفين و مجاورين مىباشند و اكرم بر خداوند از هزار شهيد مىباشند و هركس كه مصافحه با ايشان بنمايد ، خداوند حرام مىگرداند جسد او را بر آتش جهنم و هركس كه اعانت و محبت با ايشان بنمايد ، خداوند مىآمرزد او را و هركس كه حاضر شده است در جنازه او و دوست داشته است پيغمبران را ، حشر او با پيغمبران مىباشد و از براى ايشان مثل پيغمبران منصب شفاعت مىباشد و بغض به ايشان بغض با پيغمبران است و جزاء آن جهنم مىباشد .\r\nبارى مرتبه ايشان بعد از مرتبه پيغمبران است و بالاتر از آن مرتبه‌اى نمىباشد و خليفهء اعظم و اقدم خداوند مىباشند در نشر نمودن و تعليم كردن علم را به بندگان و بايد كه قدر اين مرتبه را بدانند و خود را از آفات محفوظ دارند و آفات اين مرتبه ، كبر ، نخوت ، تندخويى ، حب دنيا ، حب جاه و رياست ، حب خوراك ، حب خواب ، حب راحت ، حب زنان ، حرص مال و جمع مال ، طول مال ، حسد ، اتبّاع هوا و طمع در خلق است و بايد كه از همه اينها اجتناب نمايند و منزّه باشند و تواضع ، فروتنى ، شكسته نفسى ، حلم و بردبارى در تعليم و فتواى دادن به مردمان را شيوه و شعار خود سازند و زهد در دنيا و اعراض از زخارف و زينت و امتعه و لذّات فانيه آن را بنمايند و يأس از مردمان و نصيحت و خيرخواهى ايشان را دثار خود نمايند و قناعت و گذشت از هواى نفس و ريا و خلق‌پرستى را التزام نمايند و طريقهء اخلاص و توكل و رغبت در آخرت و تهيوء بر مردن قبل از آمدن مرگ را ، زاد و توشه خود نمايند و جناب امام جعفر صادق عليه السّلام مىفرمودند كه ؛ « اطلبوا العلم و تزينوا معه بالحلم و الوقار و تواضعوا لمن تعلمونه العلم و تواضعوا لمن طلبتم منه العلم و لا تكونوا علماء جبارين فيذهب باطلكم بحقكم » « 2 » .\r\n\r\n\r\n","description":"","footnote":"\r\n( 1 ) . يس : 12\r\n( 2 ) . كافى 1 : 36 / 1\r\n","page_name":" 157 ","page_number":157},
  {"content":"\r\n\r\nيعنى طلب بنماييد علم را و نيكو و مزين و نازنين بسازيد خود را به آن علم و به حلم ، و وقار و تواضع بنماييد براى كسى كه ياد مىدهيد او را علم و تواضع بنماييد براى كسى كه يادى مىگيريد از او علم را و مباشيد علماى جبروت‌دار ، متكبر ، نخوت‌دارنده و تندخوى كه اينها صفات باطل مىباشد و باطل شما ، آفت صفت حق شما مىگردد و حق شما و مرتبه شما را زايل و فاسد مىگرداند و امام محمد باقر عليه السّلام فرمودند كه « انّ الفقيه حق الفقيه الزاهد فى الدنيا و الراغب فى الاخرة و المتمسك بسنة النبى صلّى اللّه عليه و آله و سلّم » « 1 » يعنى به درستى كه عالم و فقيه درست و تمام ، آن شخصى است كه بعد از علم ، زاهد در دنيا ، راغب در آخرت و متمسك به طريقه و شيوه و به گفتار و كردار پيغمبر صلّى اللّه عليه و آله و سلّم باشد .\r\nو وحى فرستاده خداوند به حضرت داود كه واسطه مدار در ميان من و خودت عالمى را كه مفتون به حبّ دنيا و زينت و زخارف آن باشد كه باز مىدارد تو را از طريق محبت من و آنها قطّاع الطريق بندگان ارادت‌دار من مىباشند و ادنى عذابى كه به ايشان مىنمايم ، اين است كه برمىدارم لذت و حلاوت مناجات خود را از دلهاى ايشان « 2 » و حديث « ذبح العقول ببروق الطماع » و كلمات « ذبح العلوم فى فروج النساء » « 3 » مشهور است و بايد كه احتياط تمام در تدريس و فتاوى و تعليم بنمايند و سخن نفهميده و بلا دليل و بدون علم و بلا يقين نگويند و ننويسند و در حديث است كه « الوقوف عند الشبهة خير من الاقتحام فى الهلكة و تركك حديث لم تروه خير من روايتك حديثا لم تحصه » « 4 » . يعنى توقف كردن و سخن نگفتن در وقت شك و اشتباه و عدم علم ، بهتر است از گفتن و انداختن خود را در هلاك ، و ترك نمودن و نگفتن تو حديثى را كه روايت نكردى و نديده و نشنيده‌اى ؛ بهتر از روايت نمودن حديثى را كه درست نفهميده و ضبط و احصاء ننموده‌اى .\r\nو در حديث ديگر فرمودند كه حق خداوند بر بندگان است كه بگويند آنچه را كه علم\r\n\r\n\r\n","description":"","footnote":"\r\n( 1 ) . بحار 2 : 51 / 16 ب 11\r\n( 2 ) . كافى 1 : 46 / 4\r\n( 3 ) . مكرر موسوعة اطراف الحديث النبوى 5 : 55\r\n( 4 ) . وسائل 27 : 155 - 154 ، ب 12\r\n","page_name":" 158 ","page_number":158},
  {"content":"\r\n\r\nدارند و توقف نمايند در نزد چيزى كه علم به آن ندارند « 1 » و در حديث ديگر فرمودند كه ؛ خداوند تحضيض داده است بندگان خود را به مضمون دو آيهء از كتاب خود ، يكى آنكه نگويند تا وقتى كه عالم بشوند و يكى ديگر آنكه رد ننمايند چيزى را كه علم به آن ندارند . بعد از آن فرمودند كه خداوند فرموده است ؛  أَ لَمْ يُؤْخَذْ عَلَيْهِمْ مِيثاقُ الْكِتابِ أَنْ لا يَقُولُوا عَلَى اللَّهِ إِلَّا الْحَقَّ  « 2 » و فرموده است ؛  بَلْ كَذَّبُوا بِما لَمْ يُحِيطُوا بِعِلْمِهِ وَ لَمَّا يَأْتِهِمْ تَأْوِيلُهُ  « 3 » و بايد كه علم خود را از اهل و مستحق آن دريغ ندارند و الّا ظلم به مستحقين نموده‌اند و به نااهل و غير مستحقين نيز عطا نفرمايند و الّا ظلم به علم نموده‌اند و در هردو صورت خيانت در خلافت و امانت‌دارى خداوند كرده‌اند .\r\nو بايد كه از خلاف و اختلاف اجتناب نمايند و خداوند فرموده است كه  أَنَّ هذا صِراطِي مُسْتَقِيماً فَاتَّبِعُوهُ وَ لا تَتَّبِعُوا السُّبُلَ فَتَفَرَّقَ بِكُمْ عَنْ سَبِيلِهِ ذلِكُمْ وَصَّاكُمْ بِهِ لَعَلَّكُمْ تَتَّقُونَ  « 4 » . يعنى به درستى كه اين دينى كه بر شما نازل كردم و به دست شما دادم ؛ راه راست در رسيدن به من مىباشد . پس پيروى همان بنمائيد و تابع مشويد راههاى مختلف را كه متفرق مىگرداند شما را از راه خداوند ، اين نصيحت را به شما وصيت كردم ، شايد كه شما از اختلاف بپرهيز و تعقل بنماييد كه راه و دين خدا مختلف نمىباشد و به فرمودهء  إِنَّ الَّذِينَ اخْتَلَفُوا فِيهِ لَفِي شَكٍّ مِنْهُ  « 5 » اختلاف دليل بر شك است و مانع از علم و رسيدن به حق مىباشد و فرموده است كه  إِنَّ الَّذِينَ فَرَّقُوا دِينَهُمْ وَ كانُوا شِيَعاً لَسْتَ مِنْهُمْ فِي شَيْءٍ إِنَّما أَمْرُهُمْ إِلَى اللَّهِ ثُمَّ يُنَبِّئُهُمْ بِما كانُوا يَفْعَلُونَ  « 6 » . يعنى به درستى كه اشخاصى كه تفريق و مختلف نمودند دين خود را و گرديدند فرق متعدده و مختلفه ، نيستى تو اى پيغمبر ، از ايشان و هيچ آشنايى با\r\n\r\n\r\n","description":"","footnote":"\r\n( 1 ) . وسائل 27 : 155 ، ب 12\r\n( 2 ) . اعراف : 169\r\n( 3 ) . يونس : 40\r\n( 4 ) . انعام : 155\r\n( 5 ) . نساء : 157\r\n( 6 ) . انعام : 159\r\n","page_name":" 159 ","page_number":159},
  {"content":"\r\n\r\nايشان ندارى و آنها ، امت تابع تو نيستند و حكم و امر ايشان راجع به سوى خداوند است و در قيامت به عذاب نمودن خبر مىدهد ايشان را به كردار و به اختلاف نمودن ايشان و از اينجاست كه پيغمبر صلّى اللّه عليه و آله و سلّم فرموده است ؛ « ستفرق امتى على ثلث و سبعين فرقة كلها فى النار الّا واحدة هى الّتى تتبع وصيّى عليا » . « 1 »\r\nو بايد كه تمسك تمام به طريقه تقوى و ورع داشته باشند كه مبادا اندك فاندك از طريقه خود در روند و به هواى نفس گرفتار گردند و بايد كه بدانند كه گمراهى بعد از هدايت ، ممكن شدنى است و خداوند مدح فرموده است قومى را كه پناه به خداوند مىبرند از گمراهى بعد از هدايت به فرموده  رَبَّنا لا تُزِغْ قُلُوبَنا بَعْدَ إِذْ هَدَيْتَنا  « 2 » . يعنى خداوندا بر مگردان دلهاى ما را از راه حق ، بعد از آنكه ما را به حق هدايت فرمودى . و تا بتوانند تصرف در مال وقف و مال ايتام ننمايند و وصايت را نكنند كه هريك از آنها آفت عظيمى است و اسباب هواى نفس به آن مهيّا مىباشد و اين كس را از طريقه تقوى بيرون مىكند و  إِنَّ النَّفْسَ لَأَمَّارَةٌ بِالسُّوءِ إِلَّا ما رَحِمَ رَبِّي  « 3 » و همچنين است مصاحبت با ابناء دنيا و سلاطين و ظلمه و رؤيت و ديدن آنها ، همّ و غمّ مىآورد و دل را تنگ و تاريك مىنمايد و زنگ و ظلمت بر آن احاطه مىكند و از اينجاست كه ؛ فرمودند كه « من داراهم فقد و اراهم و من واراهم فقد وقع فيما وقعوا فيه » « 4 » . يعنى كسى كه با ايشان هم صحبت بشود بايد كه با ايشان هم رأى بشود و كسى كه با ايشان هم رأى گرديد . پس به تحقيق كه مىافتد در بلا و معصيتى كه ايشان در آن افتادند .\r\nبارى بايد كه مقبل بر شأن و شيوه خود باشند و نمازهاى فريضه در اول اوقات آنها در نهايت حضور و آداب به جاى آرند و نوافل مرتبه را ترك نكنند و تهجّد در شب را فراموش ننمايند و قرائت كتاب اللّه در هر روز ، اقلا يك جزو بنمايند و دست تمسك را\r\n\r\n\r\n","description":"","footnote":"\r\n( 1 ) . وسائل 27 : 49 - 50\r\n( 2 ) . آل عمران : 6\r\n( 3 ) . يوسف : 53\r\n( 4 ) . بحار 72 : 371 / 13\r\n","page_name":" 160 ","page_number":160},
  {"content":"\r\n\r\nاز آن كوتان نكنند و در اكثر اوقات خصوصا قبل از طلوع آفتاب و قبل از غروب آن به ذكر و استغفار مشغول باشند تا به فرمودهء  وَ سَبِّحْ بِحَمْدِ رَبِّكَ قَبْلَ طُلُوعِ الشَّمْسِ وَ قَبْلَ غُرُوبِها وَ مِنْ آناءِ اللَّيْلِ فَسَبِّحْ وَ أَطْرافَ النَّهارِ لَعَلَّكَ تَرْضى  « 1 » عمل نموده و به مرتبه رضا برسند و بعد از نماز صبح تا طلوع آفتاب در مصلّاى خود به هيأت حال تشهد بنشينند و به تعقيب مشغول باشند و بعد از طلوع آفتاب مشغول به تعليم ، تدريس ، فتوى ، سؤال و جواب مردمان و نشر علوم و احياء امر دين و منصب خلافت خود باشند و همچنين بعد از نماز ظهر و عصر ، و در شب به مهمانى و مجالس لهو ، لعب ، غفلت و مصاحبت عوام و اراذل ننمايند و نروند و بعد از تعشى بخوابند و در وقت خواب با طهارت و ذكر بسيار ، بخوابند تا به همان حال ذكر به خواب روند تا خوابگاه ايشان به منزله مصّلى و خواب ايشان عبادت باشد و از معنى حديث « نوم العالم عبادة » « 2 » بهره‌مند گردند و شايد كه بعد از عمل به اين آداب ، روزبه‌روز ترقّى فرموده و ملحق به طايفه‌اى كه عالم به علم ظاهر و باطن هر دو مىباشند ، بشوند يا آنكه لا اقل از طايفه‌اى كه عالم به علم ظاهر و ناجى و ممدوح مىباشند ؛ خارج و ملحق به علماى سوء كه مذموم و هالك مىباشند ، نگردند .\r\n در ره دين اگرچه آن نكنى * دست و پائى بزن زيان نكنى \r\n\r\n\r\n","description":"","footnote":"\r\n( 1 ) . طه : 130\r\n( 2 ) . بحار 68 : 308 و در فقيه 4 : 367 نيز آمده است كه « يا على نوم العالم افضل من عبادة العابد »\r\n","page_name":" 161 ","page_number":161},
  {"content":"\r\n\r\n\r\nتمهيد چهارم [ عالمان هالك 
  ]\r\nو اما طايفهء دوم از علماى به علم ظاهر كه اهل دنيا و خليفهء شيطان و بنده هواى نفس مىباشند ؛ پس آنانند كه در زبان عالم و به دل جاهل مىباشند و علم در دل ايشان ، رسوخ نكرده و لهذا عمل به مقتضاى آن نمىكنند و از اين سبب است كه در احاديث ، سلب علم از ايشان نموده شده است ، به فرموده « من لم يصدق قوله فعله فليس بعالم » « 1 » « و العلم ما يورث العمل و العلم يهتف بالعمل ان اجابه و الا فارتحل » « 2 » و در دل ايشان خوف ، خشيت و حياء از خداوند نمىباشد و تحصيل علم را به جهت هواى نفس و نشر آن را به جهت تحصيل دنيا ، جاه ، مال ، اقبال خلق و رسيدن به منصب ، رياست ، لذات ، زينت و زخارف دنيويه مىنمايند و مستأكل به علم خود مىباشند و بر علماى حقانى كه طايفه اول و خلفاى خداوند مىباشند مىخندند و حسد مىبرند و پوست و پوستين ايشان را مىدرند و بر ايشان افترا مىبندند و در مقام بحث به جدال ، مراء و ايذاء در مىآيند و اذعان به حق نمىنمايند و به جلدى و به زبان آورى بلكه به فحاشى و تندخويى حق را باطل مىكنند و باطل را در لباس حق مىنمايند و اظهار فضل مىكنند و جبّار و متكبّر و نخوت‌دار مىباشند و از جمله حسود و منافقى كه به فرموده « أو حسّود يحسده او منافق يقفوا اثره » « 3 » از مؤمن فك و جدا نمىشود ، مىباشند .\r\n\r\n\r\n","description":"","footnote":"\r\n( 1 ) . كافى 1 : 36 / 2\r\n( 2 ) . بحار 2 : 33 / 29 ب 9 من كتاب العلم .\r\n( 3 ) . كافى 2 : 249 / 2 و 250 / 4\r\n","page_name":" 162 ","page_number":162},
  {"content":"\r\n\r\nو از اينجاست كه جناب پيغمبر صلّى اللّه عليه و آله و سلّم فرموده است كه « اتّقوا كلّ منافق عليهم اللّسان يقول ما يعرف و يفعل ما ينكر » « 1 » . يعنى بپرهيزيد از هر منافقى كه عالم به زبان مىباشد نه به دل و مىگويد معروف و مىكند منكر را و جناب امير المؤمنين عليه السّلام فرمودند كه ؛ « انّا نجد الرّجل يحدّث فلا يخطى بلام و لا واو و خطيبا مصّعقا و قلبه اشدّ ظلمة من اللّيل المظلم و نجد الرّجل لا يستطيع الكشف عمّا فى قلبه بلسانه و قلبه يزهر كما يزهر المصباح » .\r\nيعنى به درستى كه ما مىبينيم و مىيابيم مردى را كه روايت حديث مىنمايد و تكلّم مىكند و خطا نمىكند به يك حرف لام و واوى ، و خطيب و تكلم نماينده است در زبان ، در نهايت خوبى و دل او تاريكتر است از شب تاريك و مىيابيم مردى را كه استطاعت ندارد اظهار نمودن از آنچه در دل او مىباشد به زبان خودش و دل او نور و روشنايى مىدهد مثل روشنايى چراغ و اين طايفه‌اند كه آن حضرت عليه السّلام ايشان را با جاهل عابد و مقدس شريك نموده و آنها را قاصم الظهر خود و آفت در دين دانسته و فرموده كه « قصم ظهرى رجلان عالم متهتك و جاهل متنسك هذا يدعو الناس الى باطله بنسكه و ذاك يطرد الناس عن حقه بتهتكه » « 2 » .\r\nيعنى شكسته است پشت مرا و خراب نموده است دين را دو نفر ، يكى عالمى كه به زبان عالم است و هتك حرمت دين اللّه را مىنمايد و عمل به علم خود نمىكند و ديگرى ، جاهلى كه هيچ علم ندارد و عابد و مقدس مىباشد . آن يكى مىخواند مردمان را به جهل و به باطل خود به سبب عبادت و تقدس خود و آن يكى مىراند مردمان را از علم و حق خود به سبب فجور و تهتك و بىعلمى خود و اين طايفه‌اى است كه دنيا پرست و خلق‌پرست مىباشد و از حرص و طول املى كه دارند دين را به دنيا مىفروشند و پيوسته روى به خلق ، خصوصا روى به سلاطين و اميران و خواجگان به مذلت مىروند و به خوارى و مهانت ، ايشان را خدمت و رضاجوئى مىكنند و در فسق ، فجور و بواطل\r\n\r\n\r\n","description":"","footnote":"\r\n( 1 ) . كنز العرفان 10 : 271 / 29416\r\n( 2 ) . بحار 2 : 111 / 25 با تفاوت كمى\r\n","page_name":" 163 ","page_number":163},
  {"content":"\r\n\r\nبه آنها مداهنت مىنمايند و مدح و ثناى ايشان را به نفاق و به آنچه در ايشان نيست مىنمايند و به طمع فاسد ، امر معروف و نهى از منكر را ترك مىكنند بلكه زياده اعانت ظلمه را مىنمايند . شايد كه به اين وسيله‌ها ، مال حرامى چند را به چنگ آرند يا آنكه رشوتى بدهند و منصبى را بگيرند و چونكه حبّ دنيا دارند پروا از كذب و افتراء بر خدا و رسول و از بدعت نداند و « حبّ الدنيا رأس كل خطيئة » « 1 » مىباشد و جناب پيغمبر صلّى اللّه عليه و آله و سلّم فرمودند ؛ « سيكثر علىّ الكذابة الا فمن كذب علىّ متعمدا فليتبؤه مقعده من النار » « 2 » . يعنى زود باشد كه بعد از من بسيار بشود دروغ‌گوى بر من ، آگاه باشيد كه هركس دروغ بگويد بر من از روى عمد ، پس بايد و البته كه مهيّا بنمايد جاى خود را از آتش جهنّم . و فرمودند كه هر وقت كه ظاهر شد بدعت در امت من ، پس بايد كه ظاهر بنمايد عالم حقانى علم خود را و اگر كه ظاهر ننمايد پس بر او باد ، لعنت خداوند . « 3 »\r\nو از اين سبب است كه حقير اين سخنان را مىگويم و اين كلام را مىنويسم و هر كدام از آنها كه تسلّطى بر جعل كردن حديث ندارند ، زود كذب و افتراء بر علما مىبندند و در اكثر گفته‌هاى خود به جهت رواج آن مىگويند كه مسأله اجماعى است نعوذ باللّه من الشيطان الرّجيم ، و به شومى اين طايفه كه علماى مباحى و زاهدان مرائى مىباشند اعتقاد سلاطين ، امرا ، وزرا ، خواجگان ، بازرگانان و ساير خلق فاسد گرديده و قياس نمايند كه جملهء علما ، زهاد و مشايخ به همين سيرت به دو خصال مذموم ، موصوف مىباشند و به چشم حقارت به همه مىنگرند و به كلى روى از آنها مىگردانند و از فوايد و فيوضات و صحبت و خدمت ايشان ، محروم و از نور علم و پرتو هدايت ايشان مهجور و محجوب مىمانند و اين طايفه را هيچ حقّى ، احترامى ، تعظيم و تكريم بر خلق نمىباشد و ندارد و اعانت ايشان جايز نمىباشد بلكه اهانت و اذيت ايشان و بغض و عداوت با ايشان بر\r\n\r\n\r\n","description":"","footnote":"\r\n( 1 ) . كافى 2 : 130 - 131 / 11\r\n( 2 ) . كافى 1 : 62 / 1 و خصال : 255 / 131\r\n( 3 ) . محاسن : 231 / 176\r\n","page_name":" 164 ","page_number":164},
  {"content":"\r\n\r\nخلق واجب مىباشد و تمام اطوار ، احكام و حقوق ايشان برعكس طايفه اول مىباشد و اين طايفه‌اند كه روزبه‌روز زياد مىشوند و غلبه مىكنند و غاصب حق و منصب طايفه اول مىگردند و امانت را ادا و ردّ به اهل آن نمىكنند و در تكليف و منصب خلافت خود خيانت و معصيت كرده‌اند و مىكنند و تا زمان ظهور حضرت صاحب العصر و الزمان صلوات اللّه على آبائه ، وفور و غلبه زيادى به هم مىرسانند و اول مخالفين و محاربين با آن جناب مىباشند و چونكه در ظاهر و در اسم با طايفه اول شركت و تشابه دارند ، طايفه اول را بدنام و گمنام كردند .\r\n پوشيده بر قعند از اين خامى چند * بگرفته ز طامات الف لامى چند\r\nنارفته ره صدق و صفا كامى چند * بد نام كنندهء نكونامى چند \r\nو روايت نموده است كميل بن زياد النخعى ، كه جناب امير المؤمنين عليه السّلام گرفت دست مرا و بيرون برد مرا به صحرا ، پس چونكه به صحرا رسيد نفس با اسف بر كشيد و آه حزن از سينه خود بر آورد . بعد از آن فرمود ، اى كميل به درستى كه اين دلهاى مردمان ظروف مىباشند و بهتر آنها حفظ نماينده‌تر آنها ، مىباشد پس حفظ بنما از من ، آنچه را كه مىگويم براى تو ، بعد از آن فرمودند كه ؛ « الناس ثلثة فعالم ربّانى متعلم على سبيل النجاة و همج رعاع اتباع كل ناعق يميلون مع كلّ ريح لم يستضيئوا بنور العلم و لم يلجأ وا الى ركن وثيق الى ان قال ها انّ ههنا لعلما جمّا و اشار الى صدره لو اصبت له حملة بلى اصبت لقنا غير مأمون عليه مستعملا الة الدّين للدنيا و مستظهرا بنعم اللّه على عباده و بحججه على اوليائه او منقادا لجمله الحقّ لا بصيرة له فى احنائه ينقدح الشّك فى قلبه لاوّل عارض من شبهة الامة لا ذا و لا ذاك او منهوما باللّذة سلس القباد للشهوة او معزى بالجمع و الادخار ليسا من دعاة الدّين فى شىء اقرب شبها بهما الانعام السائمة كذلك يموت العلم بموت جاهلية اللّهم بلى لا يخلوا الارض من قائم للّه بحجة امّا ظاهرا مشهورا او خائفا مغمورا لئلا تبطل حجج اللّه و بيّناته و كم ذا و اين اولئك اولئك و اللّه الاقلّون عددا لاعظمون قدرا بهم يحفظوا اللّه حججه و بيناته حتى يودعوها نظرائهم و يزرعوها فى قلوب اشباههم هجم بهم العلم على طريق البصيرة و باشروا روح اليقين و استلانوا ما استوغره المترفون و انسوا بما استوحش منه الجاهلون و صحبوا الدنيا بابدان\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nارواحها معلقة بالمحل الاعلى اولئك خلفاء اللّه فى ارضه و الدعاة الى دينه آه آه شوقا الى رؤيتهم » « 1 » .\r\nيعنى آنكه مردمان سه صنف مىباشند يكى عالم ربّانى ، يعنى تعقّل و علم او از خداوند و بدون تكسّب و تعلم مىباشد و آن ، بعد از ائمه عليه السّلام علمايىاند كه ظاهر و باطن را هردو دارند و احوال ايشان سابقا مذكور شد و يكى ديگر متعلم بر طريق نجات است .\r\nيعنى علم را تعلم از غير گرفته و تكسب نموده است و به دل و زبان او جاى گرفته و عمل به علم خود مىنمايد و نجات مىيابد و آن طايفه ، علماى حقانى به علم ظاهر مىباشند كه احوال و اوصاف ايشان مذكور شد و يكى ديگر اراذل ، جهله ، عوام و سفله مىباشند و علماى به علم ظاهر كه علم خود را براى دنيا صرف مىنمايند داخل در اين قسم مىباشند .\r\nچونكه اصل معنى همج ، پشه‌هاى كوچك ، بىقدر و بىمقدارند كه در روى گوسفند و حيوانات و بر چشمهاى آنها جمع مىشوند براى خوردن كثافات و رطوبات ، و عالم دنيوى نيز همين حال دارد . زياده آنكه به سبب عمل نكردن به علم خود از جملهء جهله شمرده شده است و مراد از همج و رعاع در اينجا نيز سفله و جهله مىباشند و لهذا فرمودند كه تابع هر صداكننده مىباشند و تميز در ما بين محق و مبطل نمىدهند و ميل مىنمايند با هر بادى و نيافتند روشنايى به نور علم و پناه به ركن محكمى نياورند . يعنى هميشه مضطرب و متزلزل در عقايد و معارف و تابع مردمان و خلق‌پرست و دنياپرست مىباشند .\r\nو كلام را در اين باب بسيار فرمودند تا آنكه در آخر اشاره به سينه مبارك خود كردند و فرمودند كه به درستى كه در اينجا علم بسيارى هست ، كاشكى مىيافتم از براى آن بردبارى و متحمل شونده‌اى را ، بلى مىيابم شخصى را كه مىفهمد و لكن امانت‌دارى ندارد كه علم را به او بسپارم . چونكه استعمال مىنمايد علمى را كه آلت دين‌دارى است براى دنيا ، و بزرگى مىنمايد به واسطهء نعمت علم كه خداوند به او داده است بر بندگان خدا ، و تفاخر مىكند به حجتهايى كه خداوند بر او اتمام نموده است بر دوستان خدا ، ، يا\r\n\r\n\r\n","description":"","footnote":"\r\n( 1 ) . بحار 1 : 187 و 188 و 189 ، حديث 4 ، 5 و 6 ، و كنز العمال 10 : 262 / 29391\r\n","page_name":" 166 ","page_number":166},
  {"content":"\r\n\r\nآنكه مىيابم شخصى را كه مطيع مر حق است و علم را براى آخرت مىخواهد و ليكن فهم و بصيرتى ندارد و حاصل مىشود شك در دل او در اول شبهه‌اى كه به او مىرسد .\r\nآگاه باش اى كميل كه نه اين قسم و نه آن قسم ، هيچ كدام قابليت تحمل علم را ندارند . يا آنكه مىيابم شخصى كه فريفته شده است به لذّات دنيا و به آسانى ميل به شهوات مىنمايد يا آنكه فريفته شده است به حرص و طول امل و جمع نمودن و ذخيره كردن مال ، اين دو قسم هم نيستند از راعيان و مستحفظان دين و در هيچ قدر شبيه‌تر به اينها حيوانات چرنده‌اند . هم‌چنين مىميرد علم به سبب مردن و ناقابل بودن حامل آن و مخفى نماند كه قسم اول و دو قسم آخر ، اشاره به علماى ظاهر دنياپرست و اقسام آنها مىباشد و قسم دوم اشاره به جاهل مقدس و صالح خشك مىباشد . همه اينها سابقا دانسته شد كه قاصم الظهر و مخرّب دين‌اند . بعد فرمودند كه بارالها ، بلى خالى نمىماند زمين از كسى و صنفى كه متحمل بشود و برپا بدارد حجت خداوند را ، يا ظاهر و مشهور است و يا غايب و مستور است ، به جهت آنكه زايل و باطل نشود حجتها و دليلهاى خداوند و چه قدرند اين طايفه و در كجا مىباشند . به خداى قسم كه اين طايفه بسيار كم و قليل مىباشند عدد ايشان ، و عظيم و بسيار مىباشد قدر و مرتبهء ايشان و به واسطه ايشان ، خداوند حفظ مىنمايد و باقى مىدارد حجتها و دليلهاى خود را در ميان بندگان و آنها وديعت مىگذارند و مىسپارند و مىكارند آن حجتها و دليلها را در دلهاى امثال و اشباه خودشان ، اينان طايفه‌اى هستند كه هجوم نموده است به ايشان علم بر طريق ثبات و بصيرت و برخورده‌اند به روح يقين و سهل شمرده‌اند آنچه را كه اهل دنيا و نازپروران مشكل شمرده‌اند . يعنى زاهد در دنيا و لذّات آن مىباشند و دنيا در نظر ايشان عظمى ندارد . چنان كه در نظر اهل دنيا عظم دارد و انس گرفته‌اند به آنچه از آن مستوحش شده‌اند جاهلون ، يعنى انس گرفته‌اند به تعب ، جدّ ، جهد ، ملامت ، گمنامى ، خمولى ، تواضع ، كم قدرى ، فقر ، قناعت ، ترك خورد و خوراك و راحت و چيزهاى ديگر كه جاهلان و اهل دنيا از آنها وحشت دارند و دورى مىكنند و اين طايفه ، مصاحبت نموده‌اند با دنيا به\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nبدنهايى كه روحهاى ايشان چسبيده به محل اعلى و عالم قدس مىباشد . يعنى همان بدن آنها در دنيا مىباشد و اما دل آنها علاقه‌اى به دنيا ندارد و علاقه آن به عالم عقبى مىباشد و اين طايفه‌اند كه خليفه‌هاى خداوند مىباشند در زمين و خواننده‌اند مردمان را به دين خداوند ، آه آه بسيار مشتقام به ملاقات و ديدن آنها و اين قسم اشارت است به علماى به علم ظاهر و باطن هر دو و به علماى به علم ظاهر كه علماى حقانى و عامل به علم خود مىباشند . بلى ، هر كراكمند عنايت در گردن اوفتاد همانجاى افتاد و هركرا به سلسله قهر بر بستند در آنجا بربستند .\r\n هركرا اين عشق بازى در ازل آموختند * تا ابد در جان او شمعى ز نور افروختند\r\nو آن دلى را كز براى وصل او پرداختند * همچو بازش در دو عالم ديدگان بردوختند\r\nپس در اين منزل چگونه تاب هجرارند باز * بىدلانى كاندر آن منزل بوصل آموختند\r\nلا جرم چون شمع كاه از هجر او بگداختند * گاه چون پروانه بر شمع وصالش سوختند\r\nدر خرابات فنا ، ساقى چه جام اندر فكند * هر چه بود اندر دو عالمشان بمىفروختند \r\n\r\n","description":"","footnote":"","page_name":" 168 ","page_number":168},
  {"content":"\r\n\r\n\r\nتمهيد پنجم [ واعظان و مذكران 
  ]\r\nو امّا واعظان و مذكران از علما ، پس ايشان طايفه‌اى مىباشند كه مشغول به وعظ مردمان و به امر به معروف و نهى از منكر به خصوصه مىباشند . معنى موعظه ، امر به معروف است و تشويق و ترغيب نمودن در آن و اميدوار نمودن بندگان را به رحمت خداوند ، و معنى نهى از منكر تهديد و تخويف نمودن از آن و ترسانيدن بندگان را از سخط خداوند . چنان كه جناب امير المؤمنين عليه السّلام فرمودند كه ؛ « الا اخبركم بالفقيه حق الفقيه من لم يقنط الناس من رحمة اللّه و لم يؤمنهم من عذاب اللّه و لم يرخّص لهم فى معاصى اللّه و لم يترك القرآن رغبته الى غيره » « 1 » .\r\nيعنى ، آيا خبر ندهم شما را به فقيه حق فقيه و به عالم درست و تمام ، آن كسى است كه مأيوس نگرداند مردمان را از رحمت خداى و ايمن نگرداند ايشان را از عذاب خداى و رخصت ندهد ايشان را در معصيت خداى و ترك نكند قرآن را به نحوى كه راغب و مستمسك به غير آن از كتابهاى ديگر باشد .\r\nو اين طايفه واعظان ، چهار صنف مىباشند دوى از آن هالك و مستهلك و دوى ديگر ناجى و فايز مىباشند . اما آن دو كه هالكند ، پس اول آن است كه فصل مشبعى چند ، از سخنان مصنوع و سجع بلا معنى يادگيرند كه هيچ‌گونه دخل در علم دين ، آخرت ، ارشاد و هدايت ندارد و زبان بدان جارى گردانند و در آن ورزش نمايند و به قصد قبول\r\n\r\n\r\n","description":"","footnote":"\r\n( 1 ) . بحار 2 : 48 / 8 ب 11\r\n","page_name":" 169 ","page_number":169},
  {"content":"\r\n\r\nخلق و جمع مال در اطراف و بلاد مىگردند و به صد گونه تصنع و شيّادى و بوالعجبى و رنگها و نيرنگها در آيند تا چگونه مقصود دنيوى را حاصل نمايند و بر سر منابر به مداحى سلاطين ، ملوك ، امرا ، وزرا ، صدور ، اكابر ، اصحاب مناصب ، ائمه جماعت ، قضات و حكّام مشغول شوند و فاتحه و دعاى خير براى آنها گويند و آنها را به اين وسيله ، منظر و معين خود نمايند و حكايتهاى دروغ و احاديث موضوع و مطعون روايت كنند و گويند كه حديثى است صحيح ، و خلق را به اميدهاى دروغ و مذموم اميدوار نمايند و بر خوش آمد ايشان سخن گويند و ايشان را در بدعت و ضلالت اندازند و بسيار باشند كه به بهانه و به اسم تعزيه جناب امام حسين عليه السّلام يا به اسم اينكه من مقلّد فلان مجتهدم و رسالهء او را در دست دارم يا به اسم اينكه زوّارم و به امثال اين صورتها در مىآيند . چنان كه در اين زمانها بسيار و فراوان مىباشند و عالم‌گير شده‌اند و لهذا با علماى حقّانى كه به افعال و گفتار آنها رضا نمىشوند و تبعيت نمىكنند ، عداوت مىورزند و افتراء مىبندند و سر منبر گدائيها مىكنند به بهانه‌هاى مختلفه و متصنّعه و توزيع بر مردمان مىكنند و چراغ اول و دوم قرار مىدهند و هر چراغى را به اسم يكى از ائمه عليه السّلام نامزد مىكنند و از ظالمان و ديگران ، مال مىگيرند و شايد از درويشى كه شام شب را ندارد به اكراه و به حكم مىستانند و شايد كه بر اكثر آنها خمس و زكات واجب مىباشد و علاوه بر ترك دادن آنها ، خمس و زكات را از مردمان مىگيرند و حرام مىخورند و مىپوشند و گاه باشد كه تعصّبها كشند و فتنه‌ها انگيزند و عوام را بر فتنه و تعصّب اغوا كنند به اسم دين‌دارى و جهاد و تقويت دين ، اينها از عالم و واعظ به زبان و جاهل و ناعظ در دل و آتش افروز جهنم مىباشند .\r\n گفتى كه بوقت مجلس افروختنى * آيا كه چه نكتهاست بر دوختنى\r\nاى بىخبر سوخته و سوختنى * علم آمدنى بود نه آموختنى \r\nو دوم از اين قسم هالك ، آن است كه عالم و واعظ به دل و زبان است و صالح و مقدس است و از بدعت ، دروغ و افتراء اجتناب مىنمايد و همه اقوال و افعال او از روى\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nاحاديث ، آيات و سيرت علما مىباشد و بر جاده شريعت است و خلق را به وعظ ، نصيحت و حكمت به سوى خدا مىخواند و به شريعت ، دين ، تقوى ، ورع ، زهد در دنيا و رغبت در آخرت دلالت مىنمايد و ايشان را ايمن از عذاب و مأيوس از رحمت خداوند نمىگرداند و رخصت در معاصى نمىدهد و آنچه گويد ، حق گويد و لكن براى حق و به اخلاص نگويد بلكه دل او به طمع در خلق و به محبت دنيا و به جمع كردن مال آلوده و گرفتار است و دين را به دنيا مىفروشد و سابقا حديث اينكه عالمى كه محبّ دنيا باشد ، قطّاع الطريق بندگان مىباشد و نبايد كه او را واسطه هدايت قرار داد ، شنيدى و اين حديث نبوى را نيز بشنو كه فرموده است كه ؛ « علماء هذه الامّة رجلان فرجل اتاه اللّه علما فبذله للناس و لم يأخذ عليه طمعا و لم يشتر به ثمنا فذلك يصلّى عليه طير السماء و حينان الماء و دوّاب الارض و الكرام الكاتبون يقدّم على اللّه يوم القيمة سيدا شريفا حيت يرافق المرسلين و رجل اتاه اللّه علما فى الدنيا فضنّ به عن عباد اللّه و اخذ عليه طمعا و اشترى به ثمنا فهذا يعذّب حتى يفرغ اللّه من حساب الخلايق » « 1 » .\r\nيعنى آنكه علماى اين امت دو صنفند . يكى ، مردى است كه خداوند داده است به او علمى را و بذل نموده است او را براى مردمان و طمعى در بذل آن ندارد و نفروخته است او را به ثمن و به مال دنيا ، پس اين صنف صلوات مىفرستد بر او ، مرغهاى هوا و ماهيهاى دريا و جنبده‌هاى زمين و كرام الكاتبين و وارد مىگردد بر خداوند در روز قيامت در حالتى كه سيّد و شريف است . يعنى آقا و مكرم نموده شده است تا اينكه مرافقت مىنمايد با پيغمبران مرسل .\r\nو يكى ديگر مردى است كه خداوند داده است به او علمى را در دنيا ، و به اخلاص و بدون طمع به خلق و به بندگان بذل نمىكند بلكه در بذل آن طمع دارد و آن را به ثمن و به دنيا مىفروشد . پس اين صنف عذاب نموده مىشود تا وقتى كه فارغ بشود خداوند از حساب خلايق و آن وقت او را با اشقياى ديگر داخل در جهنم نمايد .\r\n\r\n\r\n","description":"","footnote":"\r\n( 1 ) . بحار 2 : 54 / 25 ب 11\r\n","page_name":" 171 ","page_number":171},
  {"content":"\r\n\r\nو حديث « 1 » اينكه علماى عاملين به علم خود همگى هالكند الا المخلصين نيز شنيده و مشهور است و آيه  وَ ما أُمِرُوا إِلَّا لِيَعْبُدُوا اللَّهَ مُخْلِصِينَ لَهُ الدِّينَ  را نيز خوانده و حديث « انّ اللّه يروّج هذه الدّين باقوام لا خلاق لهم فى الآخرة » « 2 » نيز در شأن اين طايفه است و سابقا مذكور شده است و شيخ ابو طالب مكى در كتاب « قوة القلوب » روايت نموده است كه بود مردى كه خدمت مىنمود حضرت موسى عليه السّلام را و هميشه براى خلق حديث مىگذرانيد و مىگفت كه خبر داده است مرا موسى كليم اللّه و موسى صفى اللّه و موسى نجىّ اللّه ، تا آنكه صاحب ثروت شد و مال او بسيار گرديد و بعد از آن حضرت او را نديد و تفقّد و سؤال از او مىفرمود و نمىديد . تا اينكه يك روز يك مردى آمد در خدمت او و در دست او خنزيرى بود و در گردن او ريسمان سياهى بود . پس آن حضرت از او پرسيد كه فلان كس را مىشناسى ؟ عرض نمود ؛ بلى ، او همين خنزير است كه در دست من است .\r\nپس آن حضرت طلب نمود از خداوند كه او را به حال اوّل برگرداند تا از او بپرسد كه سبب مسخ شدن او چه بود است ؟ خداوند فرمود كه اگر مرا بخوانى به دعايى كه آدم و من دون او مرا به آن خواندند ، اجابت تو را نمىنمايم و او را به حال اوّل بر نمىگردانم و لكن تو را خبر مىدهم به سبب آنچه اين غضب را به او نمودم ، به جهت اين بود كه اين مرد ، طلب مىنمود دنيا را به دين و دين‌فروشى مىنمود .\r\nو اما آن دو كه ناجى و فايز مىباشند . پس يكى از آن دو از علماى به علم ظاهر است و ديگرى از علماى به علم ظاهر و باطن كه هردو صنف مشغول به وعظ ، ترغيب در حسنات و تهديد و ترهيب از سيّئات مىباشند و مردمان را بشارت و نذارت مىنمايند و آنها را به رحمت خداوند اميدوار و از نقمت او مىترسانند و هردو در علم و عمل درست و تمام مىباشند و در وعظ و ارشاد مردمان ، اصلا طعم در كسى ندارد و اجرى از\r\n\r\n\r\n","description":"","footnote":"\r\n( 1 ) . مصباح الشريعة : 37 ب 16\r\n( 2 ) . انوار نعمانيه 3 : 339\r\n","page_name":" 172 ","page_number":172},
  {"content":"\r\n\r\nكسى نمىخواهند و به مضمون  قُلْ لا أَسْئَلُكُمْ عَلَيْهِ أَجْراً  « 1 » كه شيوه و طريقهء پيغمبران بوده است ؛ واقف و برقرار مىباشند و بر طريقه اخلاص و رضاجوئى خداوند در امر خلافت خود مشغولند و به فرمودهء  إِنْ أَجْرِيَ إِلَّا عَلَى اللَّهِ  كه پيغمبران مىفرمودند ، طمع و اميد ايشان در امر وعظ و نصيحت در رحمت خداوند و به اجر و ثواب او مىباشد و در مرتبه خلافت خداى و وراثت انبيا و ائمه ، ثابت و مستقيم‌اند و لهذا از شقاوت مرتبه و هلاكت دو طايفه ديگر نجات يافتند و به فوز و سعادت ابديّه رسيده‌اند .\r\nوز باده بر احاديث و آياتى كه در شأن و فضليت ايشان وارد شده است و قدرى از آنها سابقا مذكور شد اين احاديث ديگر كه در شأن و فضليت ايشان است ، نيز در اينجا ذكر مىشود . در حديث نبوى كه « نعم العطيّة و نعم الهدية الموعظة » « 2 » . يعنى موعظه خوب عطيّه و خوب هديه‌اى است كه به غير داده مىشود و خداوند به حضرت موسى على نبيّنا و عليه السلام فرموده كه « تعلم الخير و علمه من لا يعلمه فانّى منوّر لمعلّمى الخير و متعلّميه قبور هم حتى لا يستحوشوا بمكانهم » « 3 » . يعنى تعليم بگير خير را و تعليم بنما آن را به كسى كه نمىداند . به درستى كه من نور دهنده و روشن نماينده‌ام از براى ياد دهنده و يادگيرنده خير ، قبرهاى ايشان را تا اينكه مستوحش نباشند در منزل خودشان .\r\nو از جناب رسول خدا صلّى اللّه عليه و آله و سلّم سؤال نموده شد كه دو نفرند كه يكى نماز فريضه خود را مىنمايد و مىنشيند و تعليم مىنمايد مردمان را به خير و ديگرى روز را روزه مىگيرد و در شب تهجّد مىنمايد . كدام يك افضل مىباشند ؟ پس فرمود كه فضل اول بر دوم مثل فضل من است بر ادنى و پست‌تر شماها « 4 » و فرمودند كه « ما تصدّق المؤمن بصدقة احبّ الى اللّه من موعظة يعظ بها قوما يتفرقون و قد نفعهم اللّه بها » « 5 » يعنى تصدّق ننموده است مؤمن\r\n\r\n\r\n","description":"","footnote":"\r\n( 1 ) . شورى : 23\r\n( 2 ) . ارشاد القلوب : 13\r\n( 3 ) . ارشاد القلوب : 13\r\n( 4 ) . ارشاد القلوب : 13\r\n( 5 ) . ارشاد القلوب : 13\r\n","page_name":" 173 ","page_number":173},
  {"content":"\r\n\r\nصدقه‌اى كه محبوبتر باشد به سوى خداوند از موعظه‌اى كه وعظ بنمايد به آن قومى را و از مجلس او بر خيزند و حال آنكه خداوند نفع رساننده باشد به ايشان به سبب آن موعظه و خداوند مدح فرموده است حضرت اسماعيل را به فرموده  وَ كانَ يَأْمُرُ أَهْلَهُ بِالصَّلاةِ وَ الزَّكاةِ وَ كانَ عِنْدَ رَبِّهِ مَرْضِيًّا  « 1 » و پيغمبر صلّى اللّه عليه و آله و سلّم فرموده است كه « احبّ المؤمنين الى اللّه تعالى من نصبه نفسه من طاعة اللّه و نصح لامة نبيّه و تفكّر فى عيوبه فاصلحها و علم فعمل » « 2 » يعنى محبوب‌ترين مردمان به سوى خداوند تبارك و تعالى ، مؤمنى است كه وا دارد خود را در طاعت خداوند و نصيحت بنمايد امت پيغمبر خود را و تفكر بنمايد در عيوب خودش و اصلاح بنمايد آن عيوب را و عالم بشود و عمل بكند .\r\nو فرمودند كه اجود جوادها ، خداست و من اجود بنى آدم مىباشم و اجود بنى آدم بعد از من كسى است كه تحصيل بنمايد علمى را ، بعد از آن نشر نمايد آن را و به خلايق برساند و اين مرد در روز قيامت مبعوث مىشود و يك امتى است به تنهايى « 3 » يعنى از شدّت مرتبه و تشخّص ، احتياج به تبعيّت احدى ندارد .\r\nبارى فضيلت و مرتبه اين دو طايفه از حدّ گذشته و در تلوّ مرتبهء پيغمبران و بالاتر از مرتبهء مفتى مىباشد چونكه وعظ نمودن آخر مرتبه و آخر كمال فتوى دادن و تعليم نمودن است و حق اين طايفه بر مردمان شديدتر است از حق مفتيان ، و اين دو طايفه كه چونكه ارشاد و عمل موعظهء ايشان از دل و از روى اخلاص و بدون غرض مىباشد به مضمون  إِلَّا مَنْ أَتَى اللَّهَ بِقَلْبٍ سَلِيمٍ  « 4 » دل ايشان مقرون به اخلاص و سالم از طمع ، ريا ، شك و شرك مىباشد و لهذا كلام و موعظه ايشان تأثير مىكند و به دل مىرسد و بندگان به آن منتفع مىگردند و عمل خلافت ايشان مر خداوند و انبيا مثمر ثمر مىگردد و ليكن تأثير كلام و موعظه آن يكى كه عالم به علم ظاهر و باطن هردو مىباشد ؛ به مراتب\r\n\r\n\r\n","description":"","footnote":"\r\n( 1 ) . مريم : 57\r\n( 2 ) . ارشاد القلوب : 14\r\n( 3 ) . ارشاد القلوب : 14\r\n( 4 ) . شعراء : 89\r\n","page_name":" 174 ","page_number":174},
  {"content":"\r\n\r\nسريعتر و شديدتر مىباشد . چونكه كلام و موعظه از عالم بالاتر از دل و از عالم مشاهده و عيان كه عالم روح مىباشد ، صدور مىيابد و سرتاپاى او همگى وعظ و كلام شده است .\r\nو از اينجاست كه حوارّيين از حضرت عيسى عليه السّلام پرسيدند كه مجالست با كه بنائيم ؟\r\nآن حضرت فرمودند كه « من يذكر كم اللّه رؤيته و يزيد فى علمكم منطقه و يرغبكم فى الآخرة علمه » « 1 » . يعنى مجالست بنمائيد با كسى كه همانا ديدن او شما را به ياد و ذكر خداوند بيندازد و زياد بنمايد در علم شما نطق و كلام او و راغب بگرداند شما را در اخرت همان عمل و كردار او .\r\nو وارد شده است ايضا كه « العالم من يؤدب الناس بفعله قبل قوله » . يعنى عالم آن كسى است كه تأديب بنمايد مردمان را به كردار خودش ، پيش از گفتار خود و اين كسى است كه در حديث « همام » اشاره به تأثير موعظه آن شده است . همام مردى بود عابد و متنسك و مجتهد در عبادت و ورع ، در يك روزى درحالىكه جناب امير المؤمنين عليه السّلام بر منبر خطبه مىفرمودند ؛ از جاى برخواست و عرض نمود به آن حضرت كه وصف بنما از براى ما مؤمن را به نحوى كه گويا او را به چشم مىبينيم . پس آن حضرت شروع فرمودند در ذكر اوصاف و اخلاق و كردار و گفتار مؤمن ، و اوصاف و اخلاق بسيارى را ذكر فرمودند تا رسيدند به اين فقره كه فرمودند كه دورى مؤمن از كسى كه از او دورى مىكند زهد و نزاهت است و قرب او به كسى كه به او نزديك مىشود لين و رحمت است و دورى او تكبّر و عظمت نيست و قرب و نزديكى ، تملّق و خدعه نيست بلكه اقتداء مىنمايد به كسانى كه قبل از او بوده‌اند از اهل خير و او امام و مقتد است از براى كسانى كه بعد از آن مىباشند از اهل برّ . پس همام صيحه زد و بيهوش افتاد . بعد از آن حضرت فرمودند كه « هكذا تصنع الموعظة البالغة باهلها » « 2 » . يعنى همچنانكه ديديد تأثير مىكند موعظه بالغه به اهل آن و سبب شدت و سرعت تأثير موعظهء اين يكى ، آن است\r\n\r\n\r\n","description":"","footnote":"\r\n( 1 ) . بحار 71 : 189 / 17 باب 13 و ج 74 : 147 / 60 باب 7\r\n( 2 ) . كافى 2 : 226 - 230 / 1\r\n","page_name":" 175 ","page_number":175},
  {"content":"\r\n\r\nكه اين طايفه به جذبات عنايت حق ، سلوك راه دين و سير عالم يقين حاصل كرده‌اند و به حقيقت رسيده‌اند و از مكاشفات و الطاف خداوندى ، علم لدّنى يافته‌اند و در پرتو انوار تجلّى صفات حق ، بيناى حقايق ، معانى و اسرار گشته‌اند و بر احوال و مقامات و سلوك راه حق و ترقّى تمام به هم رسانيده‌اند و كمين‌گاه مكر و حيلهء نفس را دانسته‌اند و قدر عقل ، اندازه ، حوصله ، ذوق ، شوق ، ميل ، اراده و مرتبه هر طايفه را مىدانند و از عالم شريعت ، طريقت و حقيقت خبر دارند و به مقتضاى آنها به قدرت تفاوت مرتبهء مردمان ، بيان مىكنند تا هركس حظ ، بهره و نصيب خود را به فرمودهء  قَدْ عَلِمَ كُلُّ أُناسٍ مَشْرَبَهُمْ  بر مىدارد و خلق را از خرابات دنيا ، خمر شهوات و مستى غفلات ، روى به خطاير قدس و معموره انس مقعد صدق و شراب طهور مىخوانند و ميرانند و از وحشت و التفات به ما سوى اللّه و علايق دنيويّه آنها را منقطع و به استيناس آشيانه و انبساط خلوت خانه « يحببكم اللّه » مىرسانند و ديدهء هركس ، بر جمال كمال اين طايفه نمىافتد و در زير قباب اوليايى تحت قباى « لا يعرفونهم غيرى » مستور و مجهول القدر مىباشند .\r\n مردان رهش زنده به جان دگرند * مرغان هواش ز آشيان دگرند\r\nمنگر تو بدين ديده به ايشان كايشان * بيرون زد و كون در مكان دگرند \r\nو عامه خلق از ايشان همين سروريش را ببينند كه قياس احوال ايشان را بر ديگران و بر خويش نمايند و ايشان را عالمى از علما و واعظى از واعظان شمردند و بيش ندانند و غافل شده‌اند از آنكه ؛ « لا يقاس الملائكة بالحدادين » .\r\n داند انكش دل خردمند است * كه از اين بانك تا بدان چند است \r\n\r\n","description":"","footnote":"","page_name":" 176 ","page_number":176},
  {"content":"\r\n\r\n\r\nتمهيد ششم [ قاضيان 
  ]\r\nو اما قاضيان يعنى حاكمان شرع ، پس آنها از اجلّه علمايند كه شغل و عمل ايشان ، مخصوص به حكم كردن در ما بين مردمان مىباشد و معنى حكم ، جارى نمودن فتاوى است ، يعنى ، كلّيات علم ، بر محّال و مواضع مشخصّه و معيّنه آنها ، مثلا فتوى و كلّى علم اين است كه غصب جايز نيست و حرام است و اگر كه احدى غصب بنمايد بايد كه مال مغصوب به صاحب آن ردّ نمايد و حكم اين است كه حاكم و قاضى به « زيد » به خصوصه مىگويد كه غصب مكن و به غاصب به خصوصه مىگويد كه مال را به صاحب آن ردّ بنماى .\r\nو از اينجا معلوم مىشود كه مرتبهء قاضى ، بالاتر از مرتبه واعظ است و هردو بالاتر از مرتبه مفتى مىباشند . چونكه قضا و وعظ ، آخر مرتبه و آخر كمال و بروز علم و فتوا دادن مىباشد و لهذا هر اقسام و شروطى كه براى طايفه مفتيان مذكور شد از براى واعظان مىباشد با زيادتى ، و هر اقسام و شروطى كه براى واعظان مىباشد و مذكور شد همگى از براى حكّام و قاضيان نيز مىباشد با زيادتى و امر حكم و قضا عظيم و خطير است و از ميان علما كه خلفاء اللّه و ورثه انبياء مىباشند ، حاكم و قاضى خليفه اعظم مىباشد و اگر به آداب و شروط حكم و قضا و خلافت متصف و متأدب باشد درجه و مرتبه او ، مرتبه و درجه اوصياء خواهد بود و الّا در اسفل دركات اشقياء مىباشد .\r\nچونكه فرمودهء امام جعفر صادق عليه السّلام است كه ، « اتّقوا الحكومة فان الحكومة انّما هى للامام\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nالعالم بالقضاء العادل فى المسلمين لنبىّ او وصىّ نبىّ » « 1 » . يعنى بپرهيزيد از منصب حكومت و قضا ، به درستى كه حكومت و قضا ، اين است و جز اين نيست كه از براى امام است كه عالم به قضا و به حكم كردن و عادل در ميان مسلمانان باشد و از براى پيغمبر است يا وصى پيغمبر .\r\nو جناب امير المؤمنين عليه السّلام فرمودند به شريح قاضى كه « يا شريح قد جلست مجلسا لا يجلسه الّا نبىّ او وصىّ نبىّ او شقى » « 2 » . يعنى اى شريح به تحقيق كه نشسته‌اى در مجلس و منصبى كه نمىنشيند در آن مگر پيغمبرى يا وصى پيغمبرى يا شقى .\r\nو در حديث نبوى است كه ؛ « القضاة ثلثة واحدة فى الجنة و اثنان فى النّار فالّذى فى الجنة رجل عرف الحق و قضى به و اللّذان فى النار رجل عرف الحق فجاز فى الحكم و رجل قضى للنّاس على جهل » « 3 » .\r\nيعنى آنكه قاضيان و حاكمان سه فرقه‌اند . يكى در بهشت و دوى ديگر در جهنّم مىباشند . پس آن يكى كه در بهشت است ، مردى است كه شناخته است حق را و حكم به همان حق نموده است و دوى ديگر كه در جهنم مىباشند ، مردى است كه حق را شناخته است و جور در حكم نموده و به حق حكم نكرده است و مردى است كه حكم از براى مردمان كرده است از روى جهل و به غير علم و بدون شناختن حق ، يعنى خواه آنكه به حق حكم بنمايد يا به جور و باطل ، پس بالاخره چهار فرقه مىشوند . چنان كه در حديث جناب امام جعفر صادق عليه السّلام تصريح به چهار شده است و فرمودند كه ؛ « القضاة اربعة ثلثة فى النار و واحد فى الجنّة رجل قضى بجور و هو يعلم فهو فى النّار و رجل قضى بجور و هو لا يعلم فهو فى النار و رجل قضى بالحق و هو لا يعلم فهو فى النار و رجل قضى بالحق و هو يعلم فهو فى الجنة » « 4 » .\r\n\r\n\r\n","description":"","footnote":"\r\n( 1 ) . وسائل 27 : 17 ب 3\r\n( 2 ) . وسائل 27 : 17 ، ب 3\r\n( 3 ) . سنن ابى داود 4 : 5 / 3573 ب 2\r\n( 4 ) . وسائل 27 : 22 ب 4\r\n","page_name":" 178 ","page_number":178},
  {"content":"\r\n\r\nيعنى آنكه قاضيان چهار فرقه‌اند سه در جهنم و يكى در بهشت مىباشد . مردى كه حكم به جور و به باطل نموده است و او مىداند حق را ، پس او در جهنّم است و مردى كه حكم به جور نموده است و او نمىداند حق را ، پس او نيز در جهنم است و و مردى كه حكم نموده است به حق و او مىداند حق را ، پس او در بهشت است .\r\nپس قاضيان ، به حكم اين دو حديث چهار فرقه مىباشند . فرقه اول كه حكم به جور و باطل مىنمايد و علم دارد و حق را مىداند و به جهنم مىرود ؛ آن است كه به سبب غلبه هواى نفس ، ريا ، خلق‌پرستى ، حبّ دنيا ، طول امل ، ميل و رغبت در زينت و زخارف دنيا و فراموشى آخرت ، تارك علم خود شده و عمل به علم خود نكرده و در خلافت و امانت خيانت نموده است . فرقه دوم كه حكم به جور و باطل مىنمايد و علم ندارد و حق را نمىداند و به جهنّم مىرود ؛ آن است كه به سبب اسباب مذكوره ، حبّ جاه و رياست نيز بر او غالب شده و غاصب حق و منصب اهل علم و قضا گرديده و هواى نفس خود را ، خداى خود قرار داده و در بندگى آن مشغول مىباشد و الّا سخن گفتن و حكم كردن بدون علم معنى ندارد و جميع حركات و سكنات خداىپرست بايد كه بعد از علم به حسن و قبح آنها باشد . و امّا فرقه سوم كه حكم به حق نموده و او علم ندارد و حق را نمىداند و به جهنّم مىرود . پس سبب آن است كه هرچند كه حكم او به حقّ و موافق واقع است . لكن چونكه بدون علم مىباشد معلوم مىشود كه به مقتضاى هواى نفس نيز بوده و به اخلاص و به مقتضاى رضاى خداوند نبوده و شرط آخر و جزء اعظم عبادات و كردن امر خلافت ، اخلاص و مخالفت نفس مىباشد و علماى عاملين هالك مىباشند مگر مخلصين ، چه جاى اينكه با عدم اخلاص علم نيز نداشته باشد .\r\nو در حديث است كه در زمان بنى اسرائيل يك قاضى بود كه علم داشت و حكم به حق نيز مىكرد و در وقت مردن به زوجهء خود گفت ، وقتى كه مردم مرا غسل بده و كفن بنما و روى مرا بپوشان كه بد نمىبينى . پس چونكه مرد آن زن به نحوى كه گفته بود ، عمل كرد و بعد از زمانى ، روى او را باز نمود . ناگاه ديد كه كرمى ، دماغ او را پارچه پارچه\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nمىكند . پس بسيار ترسيد و چونكه شب شد داخل شد ، او را در خواب ديد و گفت از آنچه ديدى ترسيدى ؟ گفت ، بلى ، گفت ، آنچه ديدى و ترسيدى به جهت برادر تو ، فلان كس بود كه دعوايى با كسى داشت و آمدند در نزد من به مرافعه و من در دل خود گفتم كه خداوندا حكم را به طرف او گردان و چونكه نظر و تأمل در دعواى ايشان نمودم به مقتضاى علم و به حق حكم نيز به طرف او واقع شد و حكم به علم و به حق بود و ليكن چونكه ميل و هواى نفس با آن موافقت داشت به آنچه ديدى مبتلا گرديدم « 1 » .\r\nپس هرگاه مشوب شدن اخلاص به هواى نفس ، عمل را چنين فاسد مىگرداند ؛ پس چگونه خواهد بود عمل و حكمى كه به هواى نفس محض باشد . بارى اين سه فرقه از اهل خيانت مىباشند و ظلم در خلافت نموده‌اند و مخالفت فرمودهء خداوند كه فرموده است ؛  إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها وَ إِذا حَكَمْتُمْ بَيْنَ النَّاسِ أَنْ تَحْكُمُوا بِالْعَدْلِ  « 2 » كرده‌اند و امانت و حق حكومت را به اهل آن وانگذارده و حكم در ما بين مردمان به عدل و به حل و به اخلاص كه آخر معنى عدل و حق است ، ننموده‌اند و از اهل جهنّم مىباشند .\r\nو جناب امير المؤمنين عليه السّلام فرمودند كه آسيابى است در جهنم كه مىگردد و آرد مىكند چهار فرقه را ، سلاطين ظلمه و وزراى خيانت كار را و علماى بىعمل و قاضيان جور نماينده در حكم و قضا را و چنان كه در حديث ديگر فرمودند كه ميراثها از حكم ايشان ، گريه مىكند و خونها فرياد مىزنند و به حكم ايشان فروج حلال ، حرام مىشود و حرام ، حلال مىگردد و حقوق كافّهء خلايق از حق مالى ، نفسى و عرضى ، همگى در گردن ايشان است و به سبب جهل ، هواى نفس و خلق‌پرستى ، رشوه مىگيرند و كتابت سجلات ، عقود و انكحه به قباله مىدهند و اجرت مىگيرند و عمّال و نوّاب در اطراف ، به مال و به رشوه مىفرستند و شاگردها مستولى مىنمايند تا در ابطال حقوق و احقاق\r\n\r\n\r\n","description":"","footnote":"\r\n( 1 ) . تنبيه الخواطر 2 : 181\r\n( 2 ) . نساء : 61\r\n","page_name":" 180 ","page_number":180},
  {"content":"\r\n\r\nبواطل سعى كنند و رشوه‌ها بگيرند و شهود زور بتراشند و اموال ايتام را پايمال كنند و بخورند و تصرّف در مال وقف بنمايند و اموال وقف و خمس و زكات و ساير صدقات و مناصب و مساجد و مدارس را به غرضها ، مرضها و رشوه‌ها از اهل و مستحق آن مىگيرند و به نااهل مىدهند و اهل دين را تقويت نمىكنند و امر به معروف و نهى از منكر را مهمل مىگذارند و غم خارگى اهل دين و ابواب البرّ نمىكنند . هريك از اينها ، سبب مستقلى است از براى دخول و خلود در آتش جهنّم .\r\nو قاضى دين‌دار و نجات يابنده ، بسيار بسيار كمياب مىباشد و از اينجاست كه فرموده‌اند كه « من جعل قاضيا فقد ذبح به غير سكين » « 1 » . يعنى كسى كه منصب قضاوت به او داده شود ، پس به تحقيق كه سر بريده شده است به غير كارد . مراد آن است كه هلاك شده است به انواع هلاكتها و محنتها و از اينجاست ايضا كه حاكم به غير ما انزل اللّه ، در آيات متعدده به اسم فاسق ، ظالم و كافر ناميده شده است و جناب امام جعفر صادق عليه السّلام فرمودند كه حكم دو حكم است ؛ حكم خداوند و حكم جاهليت . پس هركس كه خطا نمود در حكم خدا ، هر آينه حكم نموده است به حكم جاهليت « 2 » ، مراد آن است كه خطاى او معفو نيست . و در كتاب كافى روايت شده است از جناب امام محمد باقر عليه السّلام در تفسير آيه  فِيها يُفْرَقُ كُلُّ أَمْرٍ حَكِيمٍ  آنكه حكم خداوند چنان كه دو نيست و يكى است پس هركس كه حكم بنمايد به حكمى كه نبوده باشد در آن اختلاف و دوئى ، هر آينه حكم او از حكم خداوند عز و علاست و هركس كه حكم بنمايد به امرى كه در آن اختلاف و دوئى باشد و اعتقاد كند آنكه مصيب است پس به تحقيق كه حكم نموده است به طاغوت . « 3 »\r\nو در احاديث معتبرهء ديگر « 4 » وارد شده است كه هركسى كه حكم بنمايد در دو درهم\r\n\r\n\r\n","description":"","footnote":"\r\n( 1 ) . وسائل 27 : 19 ب 3\r\n( 2 ) . تهذيب 6 : 218 / 513 و كافى 7 : 407 / 1\r\n( 3 ) . اين روايت در حاشيه نسخه الف نوشته شده است .\r\n( 4 ) . كافى 7 : 408 / 3 و تهذيب 6 : 221 / 524\r\n","page_name":" 181 ","page_number":181},
  {"content":"\r\n\r\nبه جور و به غير ما انزل اللّه ، پس او كافر به خداوند عظيم و از اهل اين آيه مىباشد كه  وَ مَنْ لَمْ يَحْكُمْ بِما أَنْزَلَ اللَّهُ فَأُولئِكَ هُمُ الْكافِرُونَ  « 1 » و بايد دانست كه هركسى كه از مردمان در نزد اين سه فرقه به مرافعه مىرود و به حكم و قضاى او عمل مىكند ، پس كافر و مثل آن قاضى مىباشد . چنان كه مضمون اين آيه و احاديث است ، خداوند فرموده است كه ؛\r\n أَ لَمْ تَرَ إِلَى الَّذِينَ يَزْعُمُونَ أَنَّهُمْ آمَنُوا بِما أُنْزِلَ إِلَيْكَ وَ ما أُنْزِلَ مِنْ قَبْلِكَ يُرِيدُونَ أَنْ يَتَحاكَمُوا إِلَى الطَّاغُوتِ وَ قَدْ أُمِرُوا أَنْ يَكْفُرُوا بِهِ وَ يُرِيدُ الشَّيْطانُ أَنْ يُضِلَّهُمْ ضَلالًا بَعِيداً  « 2 » .\r\nيعنى آيا نظر و تأمل نمىكنى اى پيغمبر به سوى حال و ضلالت و حماقت آنچنان اشخاصى كه گمان مىكنند آنكه ايمان آورده‌اند به آنچه نازل نموده شده است به سوى تو و آنچه نازل شده است پيش از تو ، مثل تورات و انجيل و حال آنكه مىخواهند كه به مرافعه بروند به نزد طاغوت ، يعنى حكّامى كه به جور و باطل و به حكم جاهليت و به سواى آنچه به تو نازل شده است ؛ حكم مىكنند و حال آنكه در قرآنى كه به تو نازل شده است ، مأمور شده‌اند به آنكه كافر و منكر طاغوت باشند و مىخواهد شيطان آنكه آنها را گمراه بنمايد به گمراهى و دورى كه عود آنها به هدايت هرگز نشود .\r\nو مقصود و ما حصل آن است كه رجوع به طاغوت با گمان و ادعاى ايمان ، با يكديگر منافات دارد . چونكه رجوع به طاغوت كفر است و كفر با ايمان جمع نمىشود و زياده آنكه در احاديث وارد شده است كه مالى كه به حكم حكّام جور گرفته مىشود هر چند كه حق اين كس باشد به همين سبب كه به حكم جور گرفته شده است ، حرام مىگردد و در احاديث ايضا منع از آشنايى و مجالست نمودن با آنها شده است چه جاى اينكه در نزد آنها كسى به مرافعه برود .\r\nو اما فرقه چهارم كه حكم به حق مىكنند و مىدانند حق را ، پس آن پيغمبر است و وصىّ او يا عالم و حاكمى است كه به آداب ، اوصاف و شروطى كه سابقا از براى علماى\r\n\r\n\r\n","description":"","footnote":"\r\n( 1 ) . مائده : 48\r\n( 2 ) . نساء : 64\r\n","page_name":" 182 ","page_number":182},
  {"content":"\r\n\r\nحقانى دانسته شد متّصف و آراسته باشد و علم را از پيغمبر و وصىّ او اخذ نموده باشد و وارث آنها باشد و به اخلاص و بدون شايبه طمع و هواى نفس و به عدل حكم بنمايد و آن در بهشت و با پيغمبران و اوصياء مىباشد و خليفه خداوند است در روى زمين و بر عكس سه طايفه ديگر ، مردمان مأمور مىباشند كه مرافعه و رجوع به او بنمايند و حكم او را واجب و اطاعت او را مفترض دانند و امام جعفر صادق در حق اين طايفه فرموده است كه ؛ « انظروا الى من كان منكم قد روى حديثنا و نظر فى حلالنا و حرامنا و عرف احكامنا فارضوا به حاكما فانى قد جعلته عليكم حاكما فاذا حكم بحكمنا فلم يقبل منه فانما به حكم اللّه استخّف و علينا ردّ و الراد علينا الراد على اللّه و هو على حد الشّرك » « 1 » .\r\nيعنى نظر و توجه بنمائيد اى گروه شيعيان به سوى كسى كه بوده باشد از خود شماها ، يعنى مردى باشد مؤمن ، عادل ، متقى و از اهل اخلاص و روايت نموده باشد حديث ما را ، يعنى علم را از ما اخذ نموده باشد و نظر نموده باشد در حلال و حرام ما و شناخته باشد احكام ما را ، يعنى آنكه علم او تام و محيط و از روى معرفت ، بصيرت و يقين باشد . پس راضى بشويد به چنين شخصى كه حاكم و قاضى شما باشد . به درستى كه من حاكم قرار دادم او را بر شما ، پس وقتى كه حكم نمود به حكم ما و كسى از او قبول ننمود ؛ پس اين است و جز اين نيست كه به حكم خداوند استخفاف شده و بر ما ردّ نموده شده است و كسى كه ردّ نماينده بر ما باشد ؛ ردّ نماينده بر خداوند و بر حدّ شرك مىباشد .\r\n\r\n\r\n","description":"","footnote":"\r\n( 1 ) . وسائل 27 : 136 ب 11\r\n","page_name":" 183 ","page_number":183},
  {"content":"\r\n . \r\n","description":"","footnote":"","page_name":" 184 ","page_number":184},
  {"content":"\r\n\r\n\r\nباب هفتم در بيان سلوك ارباب نعم و دولت و اصحاب اموال و ثروت كه در مرتبه چهارم خلافت از جانب خداوند جلّ و علا مىباشند و در آن سه تمهيد است\r\n\r\n","description":"","footnote":"","page_name":" 185 ","page_number":185},
  {"content":"\r\n . \r\n","description":"","footnote":"","page_name":" 186 ","page_number":186},
  {"content":"\r\n\r\n\r\nتمهيد اول [ نقش سرمايه در سعادت انسان 
  ]\r\nبدانكه مال ، نعمت ، جاه و دولت ، اعظم اسباب معيشت و زندگانى كردن بندگان و مخلوقات است در روى زمين و در دار دنيا و خداوند تبارك و تعالى ارباب مال ، نعمت ، جاه و دولت را واسطه و خليفهء خود فرموده است كه آنها را تحصيل و حفظ و ضبط نموده و به مواضع و به مواقع آنها برسانند و به كار برند و به اين وسيله مستحق درجه و اجر و ثواب مرتبه و منصب خلافت بگردند و در جنّات عدن به دولت ابدّيه و به امن ، راحت و رضوان برسند و فرموده است كه  إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ وَ أَمْوالَهُمْ بِأَنَّ لَهُمُ الْجَنَّةَ  يعنى به درستى كه خداوند مشترى شده است و خريده است از مؤمنين نفوس و اموال ايشان را به ثمن و بهاء آنكه از براى ايشان بهشت باشد و چونكه مال ، جاه و دولت ، سبب اعظم و اهم در معيشت بندگان است ، خلافت در مال و جاه نيز ، اعظم و اهمّ از انواع خلافتهاى ديگر شده است و خداوند برّو نيكى را قرار داده ، بلكه منحصر در آن نموده است و فرموده است كه ؛  لَيْسَ الْبِرَّ أَنْ تُوَلُّوا وُجُوهَكُمْ قِبَلَ الْمَشْرِقِ وَ الْمَغْرِبِ وَ لكِنَّ الْبِرَّ مَنْ آمَنَ بِاللَّهِ وَ الْيَوْمِ الْآخِرِ وَ الْمَلائِكَةِ وَ الْكِتابِ وَ النَّبِيِّينَ وَ آتَى الْمالَ عَلى حُبِّهِ ذَوِي الْقُرْبى وَ الْيَتامى وَ الْمَساكِينَ وَ ابْنَ السَّبِيلِ وَ السَّائِلِينَ وَ فِي الرِّقابِ وَ أَقامَ الصَّلاةَ وَ آتَى الزَّكاةَ وَ الْمُوفُونَ بِعَهْدِهِمْ إِذا عاهَدُوا وَ الصَّابِرِينَ فِي الْبَأْساءِ وَ الضَّرَّاءِ وَ حِينَ الْبَأْسِ أُولئِكَ الَّذِينَ صَدَقُوا وَ أُولئِكَ هُمُ الْمُتَّقُونَ  « 1 » .\r\nيعنى آنكه برّ ، نيكى ، عبادت و بندگى در اين نيست كه بگردانيد رويهاى خود را به\r\n\r\n\r\n","description":"","footnote":"\r\n( 1 ) . بقره : 172\r\n","page_name":" 187 ","page_number":187},
  {"content":"\r\n\r\nجانب مشرق و مغرب در حال نماز ، يعنى فخر به قبلهء خود بنمائيد و آن را نيكى و بندگى بدانيد و لكن برّ ، نيكى ، عبادت و بندگى در آن كسانى است كه اولا ايمان بياورند به خداوند و به روز قيامت و معاد و به ملائكه و پيغمبران و ثانيا بعد از آن بدهند مال را از روى اخلاص و به جهت محبت و رضاى خداوند ، به صاحبان قرابت خود و به يتيمان و به فقرا و به ابن سبيل و به سائلين و به آنها كه صاحب قرض مىباشند و گردن ايشان به سبب قرض در بند مىباشد و بعد از آن بر پاى بدارند نماز را و درست به جاى آورند و بدهند زكات واجب را و وفاكنندگان به عهد خود باشند هر وقتى كه عهدى با خداوند يا با خلق بنمايند و صبركنندگان باشند در بلادها ، شدّتها ، فقر و بيماريها و در حال حرب و جهاد ، اين جماعت كه اين كارها مىكنند آنان مىباشند كه در راستى و درستى و منصب خلافت و بندگى خود ايستاده‌اند و آنان مىباشند كه از عذاب و سخط خداوند ترسيده و پرهيز نموده‌اند .\r\nو در احاديث « 1 » وارد شده است كه اوّل كسى كه داخل بهشت مىشود معروف و اهل معروف است و از براى بهشت ، درى است كه نام او معروف است و داخل در آن در نمىشود هيچ كس مگر اهل معروف ، و اهل معروف « 2 » در دنيا هم ، اهل معروف در آخرت مىباشند و بهتر از معروف هيچ چيز نيست مگر ثواب آن و مراد از معروف ، جميع انواع عبادات و تقرّبات به خداوند مىباشد خواه آنكه عبادت ماليه باشد يا بدنيّه و لكن غالب استعمال آن در عبادات ماليه و دادن اموال به مستحقان مىباشد و چنان كه مال و دولت ، اعظم اسباب معيشت و زندگانى است و خلافت در آن از اعظم و اهمّ انواع خلافتهاى ديگر مىباشد . همچنين مال و دولت ، از اعظم و اهمّ اسباب و وسيله‌هاى عبادت و بندگى و تكسب نمودن امر دين و امر آخرت و حصول رضاى خداوند و وصول به درجات و انواع سعادات مىباشد .\r\nو از اينجاست كه خداوند فرموده است كه\r\n\r\n\r\n","description":"","footnote":"\r\n( 1 ) . كافى 2 : 195 / 10 و ج 4 : 28 / 11 و 30 / 4\r\n( 2 ) . كافى 4 : 29 ح 1 و 2 و 3\r\n","page_name":" 188 ","page_number":188},
  {"content":"\r\n\r\n وَ ابْتَغِ فِيما آتاكَ اللَّهُ الدَّارَ الْآخِرَةَ وَ لا تَنْسَ نَصِيبَكَ مِنَ الدُّنْيا وَ أَحْسِنْ كَما أَحْسَنَ اللَّهُ إِلَيْكَ وَ لا تَبْغِ الْفَسادَ فِي الْأَرْضِ إِنَّ اللَّهَ لا يُحِبُّ الْمُفْسِدِينَ  « 1 » خطاب به قارون كه صاحب مال و دولت بوده ، شده است كه طلب بنماى به مال و دولتى كه خداوند به تو داده است در آخرت ثواب و سعادت را و فراموش منماى نصيب و بهره خود را از دنيا و مال آن و نيكى بنماى به خودت ، همچنانكه خداوند نيكى به تو فرموده است و طالب فساد در روى زمين مباش ، به جهت آنكه خداوند دوست نمىدارد مفسدين را .\r\nو ما حصل آن است كه نصيب و بهره انسان از دنيا و مال آن ، همان صرف نمودن مال است در عبادت و ثواب آخرت ، و نيكى كردن به خود منحصر در چنين صرفى و چنين عملى مىباشد و صرف نمودن مال را در غير عبادت و امر آخرت ، مثل صرف نمودن آن در معاصى يا گذاردن و ذخيره كردن آن ، فساد در روى زمين و افساد در مال مىباشد و از اينجاست كه در حديث قدسى وارد شده است كه « يا بن آدم الى كم تقول مالى و مالى مالك من مالك الّا ما اكلت فافنيت او لبست فابليت او تصدقت فابقيت » « 2 » . يعنى اى فرزند آدم تا كى مىگويى مال من و مال من ، نيست از براى تو از مال تو مگر آنچه را كه بخورى و به خوردن فانى گردانى يا بپوشى و به پوشيدن ، كهنه نمايى يا تصدق نمائى و به تصدق نمودن براى خود باقى بگذارى .\r\nو جناب پيغمبر صلّى اللّه عليه و آله و سلّم به اصحاب خود فرمودند كه كدام يك از شماست كه مال خود را از مال وارث خود دوستر مىدارد ؟ جمله گفتند كه ما همه ، مال خود را از مال وارث خود دوستر مىداريم . پس آن حضرت فرمود كه مال شما آن است كه به آخرت مىفرستيد و مال وارث شما آن است كه در اينجا مىگذاريد . و در حديث است كه جمعى از فقراء به آن جناب عرض كردند كه توانگران و مالداران نعمت دنيا و آخرت ، مالك شدند و به مثل ما نماز و روزه را مىگذارند و زياده ، چونكه مال دارند زكات ، صدقات ، مبرّات ، حج ، جهاد ، آزاد كردن بنده و امثال اينها را مىكنند و ما به سبب نداشتن\r\n\r\n\r\n","description":"","footnote":"\r\n( 1 ) . قصص : 77\r\n( 2 ) . بحار 70 / 6 باب 123 و حقائق فى محاسن الاخلاق ، فيض كاشانى : 113\r\n","page_name":" 189 ","page_number":189},
  {"content":"\r\n\r\nمال ، آن اعمال را نمىكنيم . آن حضرت فرمودند ؛ كه به شما تعليم بنمايم چيزى را كه بهتر باشد از صرف نمودن تمام اموال دنيا در راه رضاى خداوند ، و گفتن تسبيحات جناب فاطمه زهرا عليها السّلام با يك صد مرتبه لا إله الّا اللّه بعد از هر نماز فريضه ، به ايشان تعليم فرمودند و ايشان بعد از چند روز آمدند و گفتند كه آنچه را به ما تعليم فرمودى ، مالداران شنيدند و به آن ، عمل نيز مىكنند و اعمال خيرى را كه ايشان به واسطه اموال خود مىكنند ما نمىتوانيم نمود . پس آن حضرت فرمودند كه « ذلك فضل اللّه يؤتيه من يشاء » . يعنى داشتن اموال فضل خداوند است و به هركسى كه مىخواهد مىدهد . يعنى هركس كه او را خليفه خود در اموال دانسته است و خواسته است به او مىدهد . « 1 »\r\nپس از اين تقريرات معلوم شد كه صاحبان اموال ، منصب خلافت الهى را دارند و بايد كه چنان كه خودشان مملوكند ، اموالى كه در دست ايشان مىباشد به حكم « العبد و ما فى يده كان لمولاه » از خداوند بدانند و او را مالك و خود را وكيل و خليفه و مباشر در تصرف آن دانند و به نحوى كه به ايشان امر شده است آنها را در مواضع آن ، صرف كنند و حبس ننمايند و ذخيره نكنند و اولا خمس و زكوت واجبى آن را كه از جملهء علامات و حدود اسلام است ، اگر كه تعلّق به آن بگيرد ، بيرون كنند و بعد ، نفقه خود را و عيال واجب النفقه را از آن بدهند و بعد به حكم آيهء سابقه ، حقوق ذوى القربى و يتامى و مساكين و ابن سبيل و هر سائلى و محتاجى و حق همسايگان و آشنايان و قرض‌داران را از آن بدهند و بعد از اينها در ساير مبرّات ، خيرات و باقيات الصالحات ، مثل وقف كردن املاك و ساختن مساجد و مدارس و پل و رباط و امثال آنها و ضيافات و تحف و هدايا و حفظ عرض ، دين ، نفس و مال به دادن اموال به ظلمه و امثال اينها صرف نمايد و بايد كه همگى اينها به نيت اخلاص و بر وجه خلافت و بدون ريا ، سمعه ، تفاخر ، مباهات ، تكبر ، ترفع ، ايذا ، منت ، توقع ثنا ، حبّ صيّت ، شهرت ، لاف ، رياست ، حيله ، مكر ، خدعه و بدون اسراف ،\r\n\r\n\r\n","description":"","footnote":"\r\n( 1 ) . الكافى : ج 2 ، ص 505 ، ح 1 ؛ امالى الصدوق : ص 66 ؛ ثواب الاعمال : ص 33 ، ح 1\r\n","page_name":" 190 ","page_number":190},
  {"content":"\r\n\r\nتبذير و تقتير بوده باشد و آداب مستحبه و مكمله را نيز در آنها به جاى آورد . مثل دادن قبل از سؤال و مبادرت و تعجيل نمودن و تعيين كردن از براى هر روز و هر هفته و هر ماه ، صدقه را و تعيين كردن اوقات مخصوصه را از براى دادن غير آن ، مثل وقت عشاء شب جمعه ، ماه رمضان ، ايام ذى الحجه و عيد غدير در پنهانى و در سردادن ، و اهل فضل و كمال و تقوى را مقدم داشتن و دادن از احبّ و اطيب مال و دادن تا به حدّ رفع فقر و حصول غنى و دست خود را بوسيدن و التماس دعا از سائل نمودن و عطيّه خود را قليل شمردن و بسيار ندانستن و ساير آدابى ديگر كه در مواضع آنها مذكور است و اين مختصر گنجايش ذكر آنها را ندارد .\r\nو در حديث نبوى است كه هركس كه تكسب بنمايد مال حلالى را ، پس محفوظ بدارد به آن آبروى خود را ، يعنى طمع در خلق ننمايد و كلّ و ثقل برغير نشود و نفقات و حوائج خود را به آن بگذارند و صلهء رحم خود را به آن به جاى آورده و سرپرستى بنمايد به آن همسايه خود را ، هر آينه ملاقات مىنمايد خداى را در روز قيامت و حال آنكه روى او مثل ماه شب چهارده مىباشد و هركس كه مال حرامى را بيابد و كسب كند و به آن تفاخر ، تكاثر و ريا بنمايد ؛ هر آينه ملاقات مىنمايد خداى را در روز قيامت در حالتى كه خداوند بر او غضب‌دار مىباشد « 1 » .\r\n\r\n\r\n","description":"","footnote":"\r\n( 1 ) . كنز العمال 4 : 12 / 9247\r\n","page_name":" 191 ","page_number":191},
  {"content":"\r\n\r\n\r\nتمهيد دوم [ آفات مال و جاه 
  ]\r\nبدانكه تمام امتعه و اسبابى كه در دنيا مىباشد و خداوند به بندگان عطا فرموده است ؛ دو روى و دو جهت مىباشد . خصوصا مال ، نعمت ، جاه و دولت و به آنها تكسب امر آخرت و اخلاق حميده و حسنه و كمال انسانى و تكسب امر دنياى فانى و اخلاق سيئهء رذيله و نقصان انسانى ، هر دو ، مىتوان مىنمود و به منزله مس مىباشد در علم كيميا و چون كسى را ، علم اكسير و كيميا باشد هرچند مس بيشتر يابد ، زر را بيشتر ، حاصل نمايد و به واسطه اكسير ، سياهى ، كدورت ، خفّت و بىثباتى ، از آن زايل كند و سرخى ، صفا ، ثقل و ثبات در آن حاصل نمايد و زر خالص گردد و يكى ، هفت صد يا بيشتر گردد و در مال و منال و جاه و دولت دنيويه نيز چند صفت ذميمه و آفت مشوهه قبيحه مىباشد كه اگر صاحبان آن ، آنها را از آن زايل سازند و به جاى آن ، صفات و خصايص محموده بگذارند و حاصل كنند كيميايى نموده باشند كه به سعادت ابدّيه و دولت سرمديه برسند .\r\nاما صفات و آفات ذميمه كه در مال و جاه و از جهت دنيويه مىباشد و به سبب آن ، عارض بر صاحب آن مىشود ، ده خصلت است .\r\nاول : طغيان است كه خداوند فرموده است كه   إِنَّ الْإِنْسانَ لَيَطْغى أَنْ رَآهُ اسْتَغْنى   « 1 » و طغيان ، سركشى و غفلت و دورى از خداوند است .\r\nدوم : بغى است كه فرموده است  وَ لَوْ بَسَطَ اللَّهُ الرِّزْقَ لِعِبادِهِ لَبَغَوْا فِي الْأَرْضِ  « 2 » و بغى ، ظلم\r\n\r\n\r\n","description":"","footnote":"\r\n( 1 ) . علق : 6\r\n( 2 ) . شورى : 27\r\n","page_name":" 192 ","page_number":192},
  {"content":"\r\n\r\nبر عباد و فساد در بلاد است .\r\nسوم : اعراض است كه فرموده است  وَ إِذا أَنْعَمْنا عَلَى الْإِنْسانِ أَعْرَضَ وَ نَأى بِجانِبِهِ  « 1 » و اعراض ، روى گردانيدن از خداوند و مشغول شدن به هواى نفس و كفران نعمت است .\r\nچهارم : عجب و تكبّر است . چنان كه فرعون را عارض شده بود و مىگفت  أَ لَيْسَ لِي مُلْكُ مِصْرَ وَ هذِهِ الْأَنْهارُ تَجْرِي مِنْ تَحْتِي  « 2 » .\r\nپنجم : تفاخر است كه فرموده است  وَ تَفاخُرٌ بَيْنَكُمْ  « 3 » و تفاخر ، فخر كردن بر اقران و ترفّع بر اخوان و فراموش كردن خود و خداى است .\r\nششم : تكاثر است كه فرموده است   أَلْهاكُمُ التَّكاثُرُ   « 4 » و تكاثر ، مباهات و لاف زدن بر بسيارى مال و غافل شدن از حق است .\r\nهفتم : مشغوليت است كه فرموده است  شَغَلَتْنا أَمْوالُنا  « 5 » مشغوليّت ، ضايع نمودن عمر است در جمع و حفظ مال و صرف و خرج آن در مقصودات دنيويه و متلذات و تمتعات حيوانيه و بهيميه .\r\nهشتم : بخل است كه فرموده است  وَ لا يَحْسَبَنَّ الَّذِينَ يَبْخَلُونَ بِما آتاهُمُ اللَّهُ مِنْ فَضْلِهِ هُوَ خَيْراً لَهُمْ بَلْ هُوَ شَرٌّ لَهُمْ  « 6 » و بخل ، منع نمودن حقوق و نفقه مال است در خمس و زكات و در نفقه خود و اهل و عيال و صله ارحام و حق اخوان و همسايه ، وسائل و ضيف و تعهّد غربا و فقرا و امثال اينها .\r\nنهم : تبذير است كه فرموده است  إِنَّ الْمُبَذِّرِينَ كانُوا إِخْوانَ الشَّياطِينِ  « 7 » و تبذير ، اسراف نمودن در خرج و انفاق است بر خلاف رضا و فرمان خداى و در مطالبى كه صلاح نفس\r\n\r\n\r\n","description":"","footnote":"\r\n( 1 ) . اسراء : 83\r\n( 2 ) . زخرف : 51\r\n( 3 ) . حديد : 20\r\n( 4 ) . تكاثر : 1\r\n( 5 ) . فتح : 11\r\n( 6 ) . آل عمران : 176\r\n( 7 ) . اسراء : 27\r\n","page_name":" 193 ","page_number":193},
  {"content":"\r\n\r\nو دين و بدن در آن نباشد . مثل صرف كردن مال در طلب جاه و منصب و شهرت و مدح و ثناى خلق و انفاق نمودن بر سفهاء و فسّاق و ظلمه و مبالغه نمودن در اتلاف آن و در مأكولات ، مشروبات ، ملبوسات ، مساكن ، مناكح ، باغ ، كوشك ، ايوان و تكلف در ظروف ، اوانى ، فرشها ، پرده‌ها ، مركوبها ، آلات خانه و در كنيزان ، غلامان ، حشم ، خدم ، ملازمان و ساير اخراجاتى كه زياد از حد كفايت و حدّ معروف است و در هيچ يك از آن صلاح بدن ، نفس و دين نمىباشد .\r\nدهم : غرور است كه فرموده است  فَلا تَغُرَّنَّكُمُ الْحَياةُ الدُّنْيا وَ لا يَغُرَّنَّكُمْ بِاللَّهِ الْغَرُورُ  « 1 » و غرور ، دل به دنيا نهادن و فريفته شدن به زينت ، زخارف و اموال آن و فراموش نمودن مرگ ، قبر ، برزخ ، دوزخ ، حساب ، كتاب ، صراط ، ميزان ، ثواب ، عقاب ، جنّت و نار و غافل شدن از خشيت ، هيبت ، عظمت و جبّارى خداوند و اميدوار گرديدن در رحمت و كرم او بدون اطاعت و بدون رجوع ، بازگشت و توبه و مبتلا شدن به طول امل و اميد بقاء بودن در دنيا و ايمن ماندن از زوال نعمت و حلول نقمت .\r\nاينها همگى آفات و خصلتهاى ذميمه است كه در آمدن مال ، عارض انسان مىگردد و محك و فتنه او مىشود . چنان كه فرموده است كه  إِنَّما أَمْوالُكُمْ وَ أَوْلادُكُمْ فِتْنَةٌ  « 2 » . پس هر صاحب مال و دولتى كه به مساعدت سعادت و رفاقت ، توفيق تبعيت حدود شريعت و حدود مال‌دارى را بنمايد و خود را از مس و مال و جاه و آفات آن نگاه دارد و تقيه كند و خصايص زر و طلا را از براى مال و نفس خودش حاصل نمايد ، از آن مال منتفع شده و آن را در امر آخرت و كمال نفس خود صرف كرده و بر جاده منصب خلافت باقى و برقرار مانده و محل « نعم المال الصالح مع الرجل الصالح » « 3 » گرديده است .\r\n\r\n\r\n","description":"","footnote":"\r\n( 1 ) . لقمان : 33\r\n( 2 ) . تغابن : 15\r\n( 3 ) . حقائق فى محاسن الاخلاق ، فيض كاشانى ص 113\r\n","page_name":" 194 ","page_number":194},
  {"content":"\r\n\r\n\r\nتمهيد سوم [ منافع مال و جاه 
  ]\r\nو اما صفات حميده و خصال محموده كه به سبب مال و از جهت اخرويت ، عارض صاحب مال مىگردد و به آن سبب ، مال و خود ، هردو صالح و نيكو مىشوند . پس آنها نيز ده خصلت است .\r\nاول : علّو همّت است و علو همت ، عبارت است از گذشتن از حيات دنيا و زينت و زخارف آن و زهد نمودن در آن و خواستن و استعمال نمودن اموال و امتعهء آن را ، براى آخرت و رضاى خداوند ، نه خواستن خداوند و آخرت را براى دنيا و اموال آن و خداوند فرموده است كه  مَنْ كانَ يُرِيدُ الْحَياةَ الدُّنْيا وَ زِينَتَها نُوَفِّ إِلَيْهِمْ أَعْمالَهُمْ فِيها وَ هُمْ فِيها لا يُبْخَسُونَ  « 1 » .\r\nدوم : عفت است . يعنى عفيف النّفس باشد و به واسطه مال و جاه ، ابواب شهوات را بر خود باز نكند و نفس را از شهوات بطنيه و فرجيه منع نمايد و بازدارد و از جملهء  فَاسْتَمْتَعْتُمْ بِخَلاقِكُمْ كَمَا اسْتَمْتَعَ الَّذِينَ مِنْ قَبْلِكُمْ بِخَلاقِهِمْ  « 2 » نباشد .\r\nسوم : توجه به حق و رغبت در آخرت است . يعنى آنكه مال را وسيلهء روى آوردن به خداى و به طاعت او و مشغول شدن به تزوّد دار آخرت بگرداند و از توجه و حب مال ، روى بگرداند و  إِنِّي وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ حَنِيفاً وَ ما أَنَا مِنَ الْمُشْرِكِينَ  « 3 » را شيوه و مقصد خود قرار دهد مال و جاه را عدوّ خود و خداى را ، دوست خود داند و\r\n\r\n\r\n","description":"","footnote":"\r\n( 1 ) . هود : 15\r\n( 2 ) . توبة : 69\r\n( 3 ) . انعام : 79\r\n","page_name":" 195 ","page_number":195},
  {"content":"\r\n\r\nفرموده  فَإِنَّهُمْ عَدُوٌّ لِي إِلَّا رَبَّ الْعالَمِينَ  « 1 » را فراموش نكند .\r\nچهارم : شكر است . يعنى قانع و راضى شدن به عطاء خداوند و مال و نعمت را از او ديدن و صرف نمودن آن را در مواقعى كه خداى فرموده و قرار داده است و فرموده كه  فَكُلُوا مِمَّا رَزَقَكُمُ اللَّهُ حَلالًا طَيِّباً وَ اشْكُرُوا نِعْمَتَ اللَّهِ إِنْ كُنْتُمْ إِيَّاهُ تَعْبُدُونَ  « 2 » .\r\nپنجم : تواضع است و تواضع ، خودشناسى و فروتنى است و اينكه بداند كه اصل و اوّل او تراب و قطرهء منى بوده و آنچه بر او افزوده است از قوت ، شوكت ، مال ، دولت ، عقل ، كياست ، علم و معرفت ، همگى از فضل و رحمت و نعمت خداوند است و نبايد كه به آن تفاخر ، تكبر و ترفع بر بندگان نمايد و چنان كه در حديث است كه تواضع ، نيكو خصلتى است و از غنى و مال‌دار نيكوتر است و خداوند فرموده است كه  وَ عِبادُ الرَّحْمنِ الَّذِينَ يَمْشُونَ عَلَى الْأَرْضِ هَوْناً  « 3 » .\r\nششم : سخاوت است و حقيقت سخاوت ، بذل كردن مال است به خود و به غير خود و مال‌دار بايد كه مال خود را حبس نكند و از خود و عيال خود و همسايه و مستحقان و صاحبان حاجت اقارب و اولوا الارحام دريغ ندارد و در حقيقت بداند كه آنچه را به غير داده است ، نيز به خود داده است چنان كه فرموده است كه  إِنْ أَحْسَنْتُمْ أَحْسَنْتُمْ لِأَنْفُسِكُمْ  « 4 » .\r\n منه مال فراوان كان ترا نيست * تو را گردد چون در دادن شتابى\r\nاگر خواهى بنه تا بازيابند * و گر خواهى بده تا بازيابى \r\nو در حديث است كه سخاوت درختى است در بهشت و هركس به يك شاخهء آن تعلق گرفت ، داخل بهشت مىگردد .\r\nهفتم : فراغت است . يعنى مال دنيا را از براى حصول فراغت و رفع موانع از سبيل اللّه و راه آخرت خود داند و استعمال كند تا فارغ البال گردد و مشغول به خداى و به ذكر و به\r\n\r\n\r\n","description":"","footnote":"\r\n( 1 ) . شعراء : 77\r\n( 2 ) . نحل : 114\r\n( 3 ) . فرقان : 63\r\n( 4 ) . اسراء : 7\r\n","page_name":" 196 ","page_number":196},
  {"content":"\r\n\r\nطاعت او به تعمير آخرت خود باشد نه اينكه آن را بر موانع و حجابهاى ديگر بيفزايد و مشغول به آن و تعمير دنيا گردد و خداوند فرموده است كه  رِجالٌ لا تُلْهِيهِمْ تِجارَةٌ وَ لا بَيْعٌ عَنْ ذِكْرِ اللَّهِ وَ إِقامِ الصَّلاةِ وَ إِيتاءِ الزَّكاةِ  « 1 » و لا اقل اگر كه خود را به آن فارغ البال نگرداند صرف آن را به اشخاصى كه به واسطه آن فارغ البال مىگردند بنمايد تا لا اقل به واسطه « من احب قوما كان ان يكون منهم » از جمله محبّان ، فارغ‌بالها بگردد به مضمون « يحشر اللّه كل قوم مع ما يحبّ » « 2 » در قيامت با ايشان محشور گردد .\r\nهشتم : تقوى است . يعنى در تحصيل و حفظ و خرج و انفاق ، مال ، اجتناب از محرمات و شبهات نمايد و به سبب آن امر ، حرام و شبهه را يا ترك واجبى از واجبات را مرتكب نشود و از ريا ، سمعه ، مكر و حيله خود را دور دارد و خداوند فرموده است كه  إِنَّ أَكْرَمَكُمْ عِنْدَ اللَّهِ أَتْقاكُمْ  « 3 » .\r\nنهم : قوام و اعتدال است چنان كه خداوند فرموده كه  وَ الَّذِينَ إِذا أَنْفَقُوا لَمْ يُسْرِفُوا وَ لَمْ يَقْتُرُوا وَ كانَ بَيْنَ ذلِكَ قَواماً  « 4 » . يعنى در خرج نمودن و انفاق مال بر خود و بر ديگران اسراف نكند و در آنچه در آن صلاح بدن ، نفس و دين باشد بازنگيرد و ميانه روى و حدّ اقتصاد را كه « خير الامور اوسطها » « 5 » اشاره به آن نيز شده است ، نگاه‌دارد .\r\nدهم : تسليم و رضاست كه باب اللّه الاعظم مىباشد و مراد ، آن است كه در تحصيل و صرف و انفاق مال ، خصلت تسليم را مراعات كند و مال را از خود نداند و از خداى داند و خود را خليفه و وكيل در تحصيل و در انفاق داند و خلق را بندگان و حواله كرده‌هاى خداوند پندارد و از راه رضا و تسليم به فرموده خداوند به مصالح ايشان قيام نمايد و به چشم حقارت به احدى و به چشم بزرگى و اختيار و مال‌دارى به خود ننگرد و منت بر\r\n\r\n\r\n","description":"","footnote":"\r\n( 1 ) . نور : 37\r\n( 2 ) . ثواب الاعمال : 281 - 282\r\n( 3 ) . حجرات : 13\r\n( 4 ) . فرقان : 67\r\n( 5 ) . بحار 48 : 154 / 26 باب 40 و 176 باب 41 تاريخ امام موسى بن جعفر عليه السّلام\r\n","page_name":" 197 ","page_number":197},
  {"content":"\r\n\r\nاحدى نگذارد . بلكه هركس كه مالى از او قبول كند منت‌دار او باشد كه راضى به وكالت او مر خداى شده و حواله او را به او قبول نموده ، زياده آنكه چون در عالم الست مال و نفس را كه به خداوند فروخته است و بهشت را خريده است به فرمودهء  إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ وَ أَمْوالَهُمْ بِأَنَّ لَهُمُ الْجَنَّةَ  بايد كه در دار دنيا كه وقت و محل تسليم است مال و نفس را به طريق تسليم و رضا تسليم نمايد تا در روز قيامت كه وقت و محل تسليم بهشت است ، خداوند بهشت را به او تسليم كند .\r\nپس اصحاب اموال و ارباب نعم ، چون خود را و مال و جاه و دنيا را از آن ده صفت ذميمه كه سابقا مذكور شد پاك و مبرّا گردانند و به اين ده صفت و ده خاصيت مخصوص ، موصوف و مخصوص گردانند ؛ به كيمياى سعادت ابديّه رسيده باشند و مال و جاه دنياى فانى را يكى ، هفتصد و اضعاف مضاعف درجات و مثوبات آخرت و قربت و جوار حق گردانيده باشند . چنان كه خداوند وعده داده و فرموده است كه  مَثَلُ الَّذِينَ يُنْفِقُونَ أَمْوالَهُمْ فِي سَبِيلِ اللَّهِ كَمَثَلِ حَبَّةٍ أَنْبَتَتْ سَبْعَ سَنابِلَ فِي كُلِّ سُنْبُلَةٍ مِائَةُ حَبَّةٍ وَ اللَّهُ يُضاعِفُ لِمَنْ يَشاءُ وَ اللَّهُ واسِعٌ عَلِيمٌ  « 1 » . يعنى مثل و حالت آنچنان اشخاصى كه انفاق مىنمايند اموال خود را در راه و رضاى و فرمودهء خداوند ، به مثال و حالت يك دانه است كه بروياند هفت سنبله را و در هر سنبله ، يك صد دانه باشد و خداوند زياده و مضاعف مىگرداند بر هفتصد ايضا از براى هركس كه بخواهد و خداوند واسع است رحمت او و عالم به نيات و اعمال بندگان و استحقاق ايشان مىباشد و به هركس به قدر خلوص نيّت و صفا و عقيدت و صحت عمل و استحقاق او مىدهد و مضاعف مىگرداند .\r\n\r\n\r\n","description":"","footnote":"\r\n( 1 ) . بقره : 261\r\n","page_name":" 198 ","page_number":198},
  {"content":"\r\n\r\n\r\nباب هشتم در بيان سلوك دهاقين ، رئيسان و ارباب زراعت است كه در مرتبه پنجم خلافت مىباشند و در آن سه تمهيد است\r\n\r\n","description":"","footnote":"","page_name":" 199 ","page_number":199},
  {"content":"\r\n . \r\n","description":"","footnote":"","page_name":" 200 ","page_number":200},
  {"content":"\r\n\r\n\r\nتمهيد اول [ جايگاه كشاورزى و زراعت 
  ]\r\nبدانكه خداوند تبارك و تعالى رازق بندگان مىباشد و از براى اظهار صفت رازقيت خود تا به عالم ظهور خاكى برسد و مناسب رزق ، خوردن ، آشاميدن و پوشانيدن بندگان بگردد ؛ اسباب و آلاتى خلق فرموده است و از جمله و عمده آن اسباب ، آب است كه فرموده است  وَ جَعَلْنا مِنَ الْماءِ كُلَّ شَيْءٍ حَيٍّ  « 1 » و آب را به سببيت و خلافت خليفه‌هاى آسمانى و غيبى به پايين فرستاده و فرموده است كه   وَ أَنْزَلْنا مِنَ السَّماءِ ماءً طَهُوراً لِنُحْيِيَ بِهِ بَلْدَةً مَيْتاً وَ نُسْقِيَهُ مِمَّا خَلَقْنا أَنْعاماً وَ أَناسِيَّ كَثِيراً   « 2 » . يعنى فرو فرستاديم و نازل فرموديم ما از آسمان آب پاك و پاك‌كننده را تا اينكه احيا و زنده بنمائيم به وساطه و به سببيّت آن زمين مرده را و سقى بفرمائيم و بياشامانيم آن آب را آنچه خلق نموده‌ايم از جنس حيوانات و آدميان بسيارى و فرموده است « فاختلط به نبات ممّا يأكل الناس و الانعام » . يعنى بعد از نزول آب از آسمان ، مخلوط مىگردد به آن گياه و رويش زمين از آنچه مىخورند مردمان و حيوانات و به محض نزول آب ، همه گياه و نباتى كه خوراك حيوانات و بنى آدم باشد روئيده نمىشود . بلكه محتاج به چند نوع ديگر از تربيت و تدبير مىباشد . مثل جارى نمودن آب را در اوقات مخصوصه بر روى زمين و حرث و شكافتن زمين و پاشيدن تخم و نشانيدن درخت و امثال اينها و آنها را به سببيّت و آلتيت و خلافت فرقه‌اى از بندگان ، قرار داد نموده است و آن را نيز احياء الارض و زنده گردانيدن زمين گويند و در حديث نبوى\r\n\r\n\r\n","description":"","footnote":"\r\n( 1 ) . انبياء : 30\r\n( 2 ) . فرقان : 48\r\n","page_name":" 201 ","page_number":201},
  {"content":"\r\n\r\nاست كه « من احيا ارضا فله فيه اجر و ما اكله الوّافى فهو له صدقة » يعنى هركسى كه احيا و زنده بنمايد زمينى را ، پس از براى او به سبب آن عمل احيا ، اجر عظيمى مىباشد و آنچه را كه بخورند از آن ، طالبان رزق از انسان يا بهائم يا طيور ، پس آن از براى او صدقه و ذخيره آخرت مىباشد .\r\nپس جمعى از بندگان ، در روى زمين خليفهء خداوند مىباشند در تعمير زمين ، يعنى بيرون آوردن آن را از خسّت تعطيل كه متقارب عدم است به سوى كمال ممكن در آن و اظهار نمودن مر حكمت در خلقت و تسخير آن‌كه عبارت از انتفاع بردن از آن باشد و به اعتبار تعطّل و عدميت آن اولا آن را موات گويند و به اعتبار ظهور حكمت و انتفاع از آن ، ثانيا آن را احيا گويند و در حديث ديگر فرمودند كه « اطلبوا الرزق فى خبايا الارض » يعنى طلب بنمائيد رزق را در گوشها و پنهانيهاى زمين .\r\nپس اهل دهات و اهل زراعتها و غراستها ، خليفه و وكيل و نايب خداوند مىباشند در اظهار نمودن صفت رازقيّت خداوند و تدبير و تربيت دادن رزق بندگان و خلايق و هر طالب رزقى را و اگر كه اين معنى و اين مرتبه را ادراك بنمايند و به اين اراده و به اين نيت خلافت و وساطت ، مشغول به زراعت بگردند و در جميع اعمال آن به فرمودهء خداوند كه آنها را خليفه نموده است عمل و عدالت نمايند ؛ هر آينه به مرتبه و درجه عظمى و به سعادت كبرى رسيده‌اند و عمل زراعت ايشان از اعظم عبادات و داخل در اعمال آخرت مىباشد و الّا از اعمال دنيويه محضه خواهد بود و اجر آخروى ندارد و همان منفعت دنيويه ، اجر آن مىباشد چنان كه خداوند فرموده است كه  مَنْ كانَ يُرِيدُ حَرْثَ الْآخِرَةِ نَزِدْ لَهُ فِي حَرْثِهِ وَ مَنْ كانَ يُرِيدُ حَرْثَ الدُّنْيا نُؤْتِهِ مِنْها وَ ما لَهُ فِي الْآخِرَةِ مِنْ نَصِيبٍ  يعنى هر كسى كه بوده باشد كه اراده و نيت او در اعمال و كردار ، خصوصا در عمل زراعت و غراست ، بندگى و خلافت و دار آخرت و ثواب خداوند بوده باشد ؛ زياد مىفرمائيم از براى او در كردار و در زراعت او ، يعنى زياده بر اجر و نفع دنيويه ، او را اجر و ثواب آخروى نيز عطا مىفرمائيم و كسى كه بوده باشد كه اراده و نيت او در اعمال و كردار ،\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nخصوصا در عمل زراعت و غراست ، همان گذران و نفع دنيوى باشد ؛ عطا مىفرمائيم به او از همان دنيا و متاع آن ، و نيست از براى او در آخرت هيچ نصيبى و اجر و ثوابى .\r\nو حديث « الدنيا مزرعة الآخرة » معنى آن نيز به اين نحو است كه اگر اين كس در جميع اعمال ، نيت عبادت و بندگى و خلافت خداوند دارد و طالب ثواب و اجر اخروى مىباشد در دنيا و در آخرت ، هر دو ، اجر و نفع به او داده مىشود و الّا اجر و ثواب آن ، همان منفعتى است كه در دنيا بر آن عمل مترتب مىگردد .\r\n\r\n","description":"","footnote":"","page_name":" 203 ","page_number":203},
  {"content":"\r\n\r\n\r\nتمهيد دوم [ مسؤوليت دهقانان ، رئيسان و مزدوران 
  ]\r\nبدانكه اين جمعى كه مشغول مىباشند به اين نوع از خلافت مذكوره ، سه طايفه‌اند دهقان ، رئيس و مزدور .\r\nامّا طايفه اول ، پس آنانند كه مال و ملك دارند و زمين و زراعت و غراست مال و ملك ايشان مىباشد و در تعمير آن محتاج به فلاح و مزارع و عمله و شاگردان و مزدور مىباشند و اينها را دهقان گويند . يعنى خان و بزرگ و مالك ده ، آب و زمين آن ، هريك از اينها كه از اهل سعادت باشند و بخواهند كه اقدام بر عبادت ، بندگى و امر خلافت خداوند بنمايند و در خلافت او خيانت نكنند ؛ پس آداب و شرايط ايشان اين است كه ؛ اولا بايد كه به املاك و اموال خويش مغرور نگردند و دل بر آن ننهند و همه را در يد و تصرف خود عاريه دانند و ملك و مال را از خداوند و او را مالك الملك دانند و يد تصرف خود را ، يد وكيل و خليفه و مأذون دانند و از مضمون آيهء  وَ لِلَّهِ مُلْكُ السَّماواتِ وَ الْأَرْضِ  « 1 »  إِنَّ الْأَرْضَ لِلَّهِ يُورِثُها مَنْ يَشاءُ مِنْ عِبادِهِ  « 2 »  قُلِ اللَّهُمَّ مالِكَ الْمُلْكِ  غافل نباشند و در قيد جمع كردن و ذخيره نمودن ، نباشند و عجب و تكبّر نكنند و به چشم حقارت به فلّاح ، شاگرد ، مزدور خود و درويشان ننگرند و در مزارعت خود نيت زراعت و تخم‌پاشى آخرت بنمايند و معنى « الدنيا مزرعة الآخرة » را هوش كنند و چون تخم را از انبار بيرون آرند و به مزدور دهند ، به نيت تخم پاشى آخرت بدهند . به اين نحو كه چون\r\n\r\n\r\n","description":"","footnote":"\r\n( 1 ) . آل عمران : 189\r\n( 2 ) . اعراف : 128\r\n","page_name":" 204 ","page_number":204},
  {"content":"\r\n\r\nخداوند اين تخم را پرورش دهد و انتفاع و ارتفاعى از آن حاصل گردد ، هركس از طالبان رزق از آدمى و غير آن را بخورد همه را رزق او بداند و بر او حلال نمايد و چنين بداند كه بندگان خداوند محتاج به رزق مىباشند و رزق ايشان موقوف بر تربيت و تدبير و دهقانيت است و همه كس اين دهقانيت را نمىتواند نمود و من به خلافت خداوند و به مقتضاى رضاى او به خدمت و دهقانيت و تربيت امر رزق ايشان ، مشغول مىگردم و عبوديت خداى را در اين امر به جاى مىآورم و بنابراين نيّت و معرفت ، بايد كه بر فلّاح ، مزارع و شاگرد خود ، هيچ حيف و ميل نكند و مزد و نصيب ايشان را تمام بدهد و در امر به معروف و نهى از منكر در حق ايشان كوتاهى نكند و هر روزه تا وقت حصول ارتفاع و منافع ، دل و اميد را به كرم و رحمت خداوند بدارد و بعد از حصول منافع از كشت و باغ ، حقوق يوم الحصاد به فرمودهء  وَ آتُوا حَقَّهُ يَوْمَ حَصادِهِ  « 1 » به درويشان و سائلان و واردان بدهد و اگر كه بعد از آن به نصاب برسند ؛ زكات واجبى آنها را بيرون كند و به مستحقان آن برساند و بداند كه اگر از مال زكات ، چيزى در مال او بماند همگى مال او شبهه مىگردد و به آنچه بعد از صدقهء يوم الحصاد و زكات واجبى ، از براى او باقى بماند ، قانع و راضى باشد و در قيد ذخيره نمودن براى سال ديگر نباشد و توكل بر خداى نمايد . چونكه به امر دهقنت كه عين معنى توكل است ، مشغول شده و قيام نموده است و در تحصيل منافع آن اميدوار به لطف و كرم خداى گرديده و از براى هيچ مخلوقى در آن مدخل و مجال نديده است و بايد كه پيوسته در خانه خود را بر صادرين ، واردين و عابرين از درويشان و توانگران مفتوح و گشاده دارد و به گشودگى و خوش خلقى و اعتقاد و نيت خالص و خدمت بندگان خداى نمايد بر قدر دخل و منفعت خود و منت بر احدى نگذارد و اذيت به كسى نرساند و اگر كه سالى ، ارتفاع و مداخل كم باشد يا خشك سالى باشد ؛ به جهت آن محزون و غمناك نگردد و به جهت حب مال و حرص ، كفران\r\n\r\n\r\n","description":"","footnote":"\r\n( 1 ) . انعام : 141\r\n","page_name":" 205 ","page_number":205},
  {"content":"\r\n\r\nنعم سابقه را ننمايد و از آينده آن مأيوس نگردد و به دل يا زبان انكار و اعتراض بر قضا و قدر خداوند نكند و همه را حكمت و خير بيند و سر رضا و تسليم را پيش آرد و رزق را از خداوند داند و امر دهقنت را اسباب رزق ، و خداوند را مسبّب الاسباب داند و از تغيير دادن اسباب نبايد كه تغيير در او بهم رسد و كمتر از پيرى نباشد .\r\n ز الكى كرد سر برون ز نهفت * كشتك خويش خشك ديد و بگفت\r\nكه هم آن نو و هم آن كهن * رزق بر توست و هرچه خواهى كن \r\nو چون دهقان ، دهقنت را بر اين نحو نمايد و در آب و زمين ديگران تصرف نكند و ظلم به كسى روا ندارد و اوامر و نواهى خداوند را در امور ديگر نيز ، به جاى آورد ، هر لقمه و هر دانه و هر ثمره‌اى كه از مال ، ملك ، كشت و باغ او به آدمى يا به حيوانى يا به مرغى مىرسد ؛ جمله ، در ديوان حسنات او ثبت مىگردد و وسيله تقرب و درجات او مىشود . هرچند كه بفروشد و به عوض آن قيمت بگيرد . چونكه دانسته شد كه خداوند فرموده است كه  مَنْ كانَ يُرِيدُ حَرْثَ الْآخِرَةِ نَزِدْ لَهُ فِي حَرْثِهِ  « 1 » و معنى آن نيز بيان نموده شد كه چون نيت براى آخرت باشد اجر دنيوى ، منافات با اجر اخروى ندارد و هر دو ، به اين كس مىرسد و در حديث است كه هركسى كه طالب آخرت باشد ، مىآيد به سوى او دنيا و آخرت و هركسى كه طالب دنيا باشد فوت مىشود از او دنيا و آخرت .\r\n\r\n\r\n","description":"","footnote":"\r\n( 1 ) . شورى : 20\r\n","page_name":" 206 ","page_number":206},
  {"content":"\r\n\r\n\r\nتمهيد سوم [ مسؤوليت رئيسان و مزدوران 
  ]\r\nو اما طايفه دوم كه رئيس است ؛ پس آنها ، جماعتى هستند كه در امر زراعت و غراست از دهقان پايين‌تر و از شاگردان و مزدوران بالاتر مىباشند . به جهت مالكيت ايشان مر آلات و اسباب زراعت و قليلى از آب و زمين ده و قريه ، و به اين اعتبار داخل در دهقان و به اعتبار اشتغال خود ايشان به امر زراعت ، ملحق به شاگرد و مزدور مىباشند و آنها را رئيسان گويند . يعنى رئيس و مقدم بر طايفهء دوم است كه شاگرد و مزدور است و آداب و شرايط امر خلافت ايشان ، همان است كه از براى طايفه اول مذكور شد ، با زيادتى اينكه بايد در ميان رعيت و شاگردان و مزدوران ، تسويه و عدالت را مراعات كنند و قوى را بر ضعيف ، ترجيح ندهند و رشوه نگيرند و رعايا را آسوده و مرفّه الاحوال دارند و طمع را از مال ، ملك و خدمت رعيت ببرند و قانع و كوتاه دست باشند و از فساد و افساد ، دورى نمايند و به صلاح و اصلاح ، زندگانى كنند و مفسدين را پامال كنند و مصلحين را پر و بال دهند و صاحبان فساد و فضول را تأديب نمايند و توبه دهند و امر به معروف و نهى از منكر را به جاى آرند و ناصر حق و مقوى دين و اهل دين باشند و به شرايط رياست و رعيت‌دارى ، قيام نمايند و معنى حديث « كلّكم راع و كلّكم مسؤول عن رعيّته » « 1 » را فراموش نكنند و بدانند كه هر خير و شرى كه از رعايا صادر گردد ، مثل ثواب يا عقاب آنها ، در ديوان اعمال ايشان كه رئيسانند و دالّ بر خير و شرّند ، ثبت نموده مىشود .\r\n\r\n\r\n","description":"","footnote":"\r\n( 1 ) . ارشاد القلوب : 184\r\n","page_name":" 207 ","page_number":207},
  {"content":"\r\n\r\nو اما طايفه سوم ، پس آنها جماعت و طايفه شاگردان و مزدوران و عمله جات امر زراعت‌اند و بايد كه به قدر وسع خود به آداب و شرايط طايفه اول و دوم قيام نمايند و ديانت و امانت را نگاه دارند و از خيانت و تصرفات فاسده اجتناب نمايند و شفقت را در حق مالك و رئيس دريغ ندارند و در حضور و غياب ايشان راست و درست باشند و در حفظ مال و ملك ايشان و عمارت و زراعت و غراست زمين ، جد و جهد بنمايند و بر حيوانات و بر زمين و آب كه اسير و رعيت ايشانند ؛ ظلم نكنند و كار بسيار و بارگران بر آنها ننهند و آنها را بسيار نزنند و در آب ، علف ، جاى و مكان ، پوشن و ساير خدمات آنها كوتاهى و زيادروى ننمايند كه خداوند به فرموده  وَ اللَّهُ عَزِيزٌ ذُو انْتِقامٍ  « 1 » بازخواست نماينده و انتقام كشنده است و جناب امير المؤمنين عليه السّلام فرمودند كه « اتّقوا اللّه و اللّه لتسئلن حتى عن البقاع و البهايم » . يعنى بپرهيزيد از سخط و عذاب خداوند و به خداى قسم كه البته ، سؤال كرده مىشويد از سلوك و رفتار با همه چيز ، حتى از احوال و سلوك با زمين‌ها و حيوانات . در وقت شيار كردن و گاو راندن بايد كه پيوسته ، مشغول به ذكر خداوند باشند و نمازها را در وقت آنها بجاى آرند و به جماعت گذارند و زارع و غارس را ، در حقيقت خداوند جلّ و علا دانند و خود را در شغل زراعت و غراست ، سبب و آلت و خليفه او دانند . چنان كه فرموده است كه   أَ فَرَأَيْتُمْ ما تَحْرُثُونَ أَ أَنْتُمْ تَزْرَعُونَهُ أَمْ نَحْنُ الزَّارِعُونَ   « 2 » . يعنى آيا مىبينيد و مىدانيد كه آنچه را مىكاريد ، آيا شما زرع مىكنيد و مىكاريد يا آنكه ما زراعت‌كننده و كارنده مىباشيم . يعنى در حقيقت خداوند عزّ و علا زراعت نماينده است و بندگان اسباب و آلت و خليفه او در اظهار امر زراعت مىباشند .\r\nچونكه محقق است كه دست ، پاى ، بنيائى ، شنوايى ، فعل ، حركت ، هوش ، معرفت ، اراده ، قوت و قدرت ، از بندگان كه به واسطه آنها زراعت يا عمل ديگرى مىكنند ، همگى را خداوند خلق فرموده است از براى آنكه ، به آنها اظهار زراعت و ساير اعمال\r\n\r\n\r\n","description":"","footnote":"\r\n( 1 ) . آل عمران : 4\r\n( 2 ) . واقعه : 63\r\n","page_name":" 208 ","page_number":208},
  {"content":"\r\n\r\nخيرات ديگر را بنمايد . زياده آنكه ، در زراعت كه ما نحن فيه و محل كلام است بعد از فشاندن تخم ، ديگر از براى بندگان تصرفى نمىباشد و خداوند به آلتيّت و وساطت اسباب و آلات غيبيه ، آن تخم را در زمين از هم مىشكافد و سبزه را از آن بيرون مىآورد و بعد از آن ساق ، برگ و سنبله را بر آن مترتب مىگرداند و تربيت مىدهد تا يكى را هفت صد و بيشتر مىگرداند به انواع اختلافات در رنگ ، بوى ، طعم ، شكل ، مقدار ، خاصيت و غير ذلك را .\r\nپس رازق و زارع خداوند است و ارزاق بندگان را به حكمت بالغهء خود ، در زاويه‌هاى زمين ، پنهان و مستور داشته و بندگان را به طلب آنها فرستاده و آنها را آلت و وسيله و سبب از براى اظهار آنها فى الجمله قرار داده است و هريك از شاگردان و مزدوران كه اين معنى را بفهمند و به نيت امتثال امر خداوند و خلافت از او ، اقدام بر شغل زراعت نمايند ، تمام حركات و سكنات ايشان ، عبادت و بندگى خواهد بود كه موجب اجر عظيم و ثواب جزيل در آخرت خواهد گرديد و حقيقت معنى « الدنيا مزرعة الآخرة » در شأن ايشان خواهد بود و به اجر ، نفع و ثمرات دنيويهء زراعت خود ، نيز رسيده‌اند .\r\nو در حديث است كه « انّ المتقين شاركوا اهل الدنيا فى دنيا هم و ما شاركوهم فى آخرتهم » « 1 » .\r\nيعنى به درستى كه اهل تقوى و اهل آخرت و آنها كه در اعمال ، خدا و آخرت را در نظر و در نيت دارند ؛ شريك شدند با اهل دنيا در دنياى ايشان و اهل دنيا كه در همه اعمال ، خود را و محض دنيا را در نظر دارند شريك نشدند با اهل آخرت ، در آخرت ايشان و ما حصل آن است كه هركسى كه طالب آخرت باشد همان دنيايى كه ، اهل دنيا طلب آن مىباشند نيز به آن مىرسد و به سبب حصر نيّت در آخرت ، دنيا از او فوت نمىشود و بر عكس آن ، هركسى كه طالب دنيا باشد و دنيا را به جهت دنيا بخواهد و نيت او منحصر در آن باشد ، همان آخرتى كه اهل آخرت طالب آن مىباشند از او فوت مىشود و به او\r\n\r\n\r\n","description":"","footnote":"\r\n( 1 ) . بحار 33 : 581 / 726 باب 30\r\n","page_name":" 209 ","page_number":209},
  {"content":"\r\n\r\nنمىرسد و دنيا هم چنان كه بالذّات فانى مىباشد بالاخره از او فوت مىشود . پس طالب آخرت ، دنيا و آخرت را هر دو ، مالك مىشود و طالب دنيا هردو از دست او مىرود و الحال ظاهر شد كه غريب حماقتى است كه در سر و دماغ اهل دنيا به هم رسيده است كه دنيايى را مىخواهند راه تحصيل و وصول به آن را ترك نموده‌اند و از شدّت حبّ و حرص در آن ، متوسل به طلبى كه موجب فوت آن مىباشد گرديده‌اند و به اين سبب ، آن را از خود دور و خود را از آن بىنصيب و مهجور مىدارند .\r\n اگر گنجت دهند رو ناز ميكن * و گرنه چشم حسرت باز ميكن \r\n\r\n","description":"","footnote":"","page_name":" 210 ","page_number":210},
  {"content":"\r\n\r\n\r\nباب نهم در بيان سلوك ارباب تجارت كه در مرتبه ششم از خلافت مىباشد و در آن سه تمهيد است\r\n\r\n","description":"","footnote":"","page_name":" 211 ","page_number":211},
  {"content":"\r\n . \r\n","description":"","footnote":"","page_name":" 212 ","page_number":212},
  {"content":"\r\n\r\n\r\nتمهيد اول [ جايگاه تجارت 
  ]\r\nبدانكه از جمله اسباب رسيدن ارزاق و امور معيشت بندگان به ايشان ، حفظ نمودن و نگاه داشتن آنهاست از زمانى تا زمانى يا نقل نمودن آنها را از مكانى به مكانى يا از دستى به دستى . چونكه جميع بندگان در مكانى كه ارزاق و امور معيشت ايشان در آن خلق مىشود و به ظهور مىرسد ، جمع نمىباشند و علم به مكان رزق خود نيز ندارند و هر قدرى از ايشان كه در آنجا مىباشند حاجت همگى آنها ، منحصر در آن وقت نمىباشد و از براى همگى ايشان ، قدرت و توانايى بر ضبط و حفظ نمودن قدر ما يحتاج خود را ، تا زمان حاجت نيز نمىباشد . لهذا بايد كه خداوند تبارك و تعالى به قدرت كامله خود ، آنها را از مكان به مكان و از يد و تصرف مالك به مالك ديگر و از زمان به زمان ديگر ، نقل و تحويل بفرمايد و ضبط و حفظ بنمايد تا آنكه در وقت حاجت و در مكان صاحب حاجت و به دست طالبان و خورندگان آنها برساند و از براى اظهار اين نوع از قدرت ، جمعى را خلق فرموده و مسخّر نموده است و حوصله و قابليت اين نوع سببيت و آلتيت و خلافت را به ايشان عطا فرموده و ايشان را در اظهار اين نوع از قدرت ، خليفه و نايب خود گردانيده است و اين جماعت را تجار گويند . زيرا كه شغل طايفه تجار ، تكسب نمودن و حركت و سعى كردن است در نقل و تحويل ارزاق و امور معيشت بندگان از بلدى به بلدى يا از يد مالكى به يد مالكى ديگر يا گرفتن و جمع و ضبط و حفظ نمودن آن است تا آنكه هر محتاجى در وقت حاجت و به قدر قدرت و وسعت خود ، آن را بيابد و از آن بگيرد و بردارد .\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nپس طايفهء تجّار ، خليفه خداوند مىباشند در اظهار نمودن صفت قدرت و رازقيّت خداوند و رسانيدن رزق هريك از بندگان به او ، و مرتبه خلافت ايشان ، مرتبه عظمى و اشمل مىباشد و اجر و ثواب ايشان ، اوفى و اكمل خواهد بود ، اگر كه اين معنى را بفهمند و به اين نيت اقدام بر تجارت ، بنمايند و از اينجاست كه وارد « 1 » شده است كه نه اعشار از رزق در تجارت و يك عشر آن در گوسفند مىباشد و وارد « 2 » شده است كه تجارت ، عقل را زياد مىكند و ترك آن ، كم‌كننده و برنده و زايل نماينده عقل مىباشد و سبب آن است كه « العقل ما عبد به الرحمن و اكتسب به الجنان » « 3 » و عبوديت خداوند رحمن و كسب نمودن جنّات عدن و رضوان ، در ضمن تجارت ، بيشتر از ساير كسبها و خلافتها مىباشد . چونكه در تجارت ، خلافت در صفت رازقيت و قدرت و علم ، هر سه مىباشد و آن سه با سه مذكور كه مكان ، زمان و يد تصرف است نه مىشود و لهذا نه اعشار رزق در آن مىباشد .\r\nو از اينجاست ايضا كه در حديث نبوى وارد شده است كه « التاجر الصدوق الامين يوم القيمة فى الجنّة مع الانبياء و المرسلين » « 4 » . يعنى آنكه تاجرى كه صادق و راست و با اخلاص و با امانت باشد در شغل تجارت خود ، و تجارت را از باب عبوديت ، بندگى و خلافت از خداوند بنمايد و در خلافت خود خيانت نكند و تابع هواى نفس نگردد . در روز قيامت ، در بهشت و محشور و مصاحب با پيغمبران و مرسلين مىباشد و ايضا فرموده‌اند كه « التاجر فاجر الّا ان يتفقه » « 5 » . يعنى آنكه هر تاجرى ، در شغل خود فاجر و معصيت كار مىباشد ، مگر اينكه بفهمد كه تجارت براى چيست و بندگى كيست و در طلب آخرت است . چون در صورتى كه اين معنى را نفهمد و به قصد آخرت و عبوديت و خلافت تجارت نكند هر آينه به قصد دنيا و هواى نفس و به قدرت و حركت از جانب خود\r\n\r\n\r\n","description":"","footnote":"\r\n( 1 ) . خصال : 445 / 44 و ص 446 / 45\r\n( 2 ) . كافى 5 : 148 / 2 ، و فقيه 3 : 119 / 505\r\n( 3 ) . كافى 1 : 11 / 2\r\n( 4 ) . محجة البيضاء 3 : 140 و كنز العمال 4 : 7 / 9216 و 9217\r\n( 5 ) . كافى 5 : 150 « التاجر فاجر و الفاجر فى النار الّا من اخذ الحق و اعطى الحق » و تيسير الوصول ، ج 1 : 53\r\n","page_name":" 214 ","page_number":214},
  {"content":"\r\n\r\nخواهد بود و خداوند فرموده است كه ؛   مَنْ كانَ يُرِيدُ الْحَياةَ الدُّنْيا وَ زِينَتَها نُوَفِّ إِلَيْهِمْ أَعْمالَهُمْ فِيها وَ هُمْ فِيها لا يُبْخَسُونَ أُولئِكَ الَّذِينَ لَيْسَ لَهُمْ فِي الْآخِرَةِ إِلَّا النَّارُ وَ حَبِطَ ما صَنَعُوا فِيها وَ باطِلٌ ما كانُوا يَعْمَلُونَ   « 1 » .\r\nيعنى هركسى كه بوده باشد كه اراده بنمايد به اعمال و كردار و سعى و تكسب خودش ، زندگانى دنيا و مال و زينت آن را ، هر آينه به تمام مىرسانيم به سوى او ، اجر اعمال او را در دار دنيا . يعنى همان منافع دنيويهء او ، اجر او مىباشد و ايشان در دنيا ناقص نموده نمىشوند در اجور ايشان ، و ايشان آنان هستند كه نيست از براى ايشان در دار آخرت مگر آتش جهنم و پامال و بدون اجر شده است در آخرت ، اعمالى را كه در دنيا كرده‌اند و باطل بوده است آنچه را كه بوده‌اند كه عمل مىكردند در دنيا ، چونكه به نيت دنيا بوده است و هر چيزى كه به سواى نيت آخرت و به غير طلب رضاى خداوند است باطل و بلا حقيقت مىباشد . چنان كه پيغمبر صلّى اللّه عليه و آله و سلّم فرموده است كه صادق‌ترين كلمها ، كلمه‌اى است كه لبيد گفته است .\r\n الّا كلّ شىء ما خلا اللّه باطل * و كل نعيم لا محالة زائل « 2 » \r\nو در حديث نبوى است كه « التجار يحشرون يوم القيمة فجّارا الّا من اتّقى و برّ و صدق » « 3 » .\r\nيعنى آنكه همه تاجرها ، محشور مىگردند در روز قيامت در حالتى كه همگى فجّار مىباشند . و اين كلام اشاره به آن است كه بايد به جهنم بروند . چونكه خداوند فرموده است كه   وَ إِنَّ الْفُجَّارَ لَفِي جَحِيمٍ يَصْلَوْنَها يَوْمَ الدِّينِ   « 4 » . مگر آن تاجرى كه تقوى را در تجارت خود داشته باشد و تجارت را براى دنيا و مال و زينت آن نكند و نيكى بنمايد .\r\nيعنى تجارت را براى خداوند و به نيت عبوديت و خلافت به جاى آورد و صادق و راست و درست باشد در نيت و در گفتار و در اعمال تجارت خود و اين حديث\r\n\r\n\r\n","description":"","footnote":"\r\n( 1 ) . هود : 15 و 16\r\n( 2 ) . شعر و شعرا : 152 و شرح شواهد مغنى ج 1 : 150\r\n( 3 ) . كنز العمال 4 : 47 / 9437\r\n( 4 ) . انفطار : 14 و 15\r\n","page_name":" 215 ","page_number":215},
  {"content":"\r\n\r\nكه ؛ « النّاس كلّهم هالكون الّا العالمون و العالمون كلهم هالكون الّا العالمون و العالمون كلهم هالكون الّا المتّقون و المتّقون كلّهم هالكون الّا الصّادقون و الصّادقون كلهم هالكون الّا المخلصون و المخلصون على خطر عظيم » « 1 » .\r\nمشهور است و معنى آن واضح و معروف است و سابقا نيز اشاره به آن شده است و عموم معنى آن بالنسبه به جميع بندگان و تمام اعمال مىباشد .\r\n\r\n\r\n","description":"","footnote":"\r\n( 1 ) . مصباح الشريعة : 37 ب 16\r\n","page_name":" 216 ","page_number":216},
  {"content":"\r\n\r\n\r\nتمهيد دوم [ انواع تجارت 
  ]\r\nبدانكه تجارت بر دو نوع است :\r\nنوع اول تجارت از براى محض آخرت است و ثمره و نفع آن در آخرت به اين كس داده مىشود و به او مىرسد و آن ايمان آوردن به دل است به خداوند و رسول و ائمه و به معاد و عمل نمودن به جوارح است به مقتضاى آن ، به كردن اعمال صالحات و اجتناب از محرمات و بذل نمودن نفس و مال را ، چنان كه خداوند فرموده است ؛     يا أَيُّهَا الَّذِينَ آمَنُوا هَلْ أَدُلُّكُمْ عَلى تِجارَةٍ تُنْجِيكُمْ مِنْ عَذابٍ أَلِيمٍ تُؤْمِنُونَ بِاللَّهِ وَ رَسُولِهِ وَ تُجاهِدُونَ فِي سَبِيلِ اللَّهِ بِأَمْوالِكُمْ وَ أَنْفُسِكُمْ ذلِكُمْ خَيْرٌ لَكُمْ إِنْ كُنْتُمْ تَعْلَمُونَ يَغْفِرْ لَكُمْ ذُنُوبَكُمْ وَ يُدْخِلْكُمْ جَنَّاتٍ تَجْرِي مِنْ تَحْتِهَا الْأَنْهارُ وَ مَساكِنَ طَيِّبَةً فِي جَنَّاتِ عَدْنٍ ذلِكَ الْفَوْزُ الْعَظِيمُ وَ أُخْرى تُحِبُّونَها نَصْرٌ مِنَ اللَّهِ وَ فَتْحٌ قَرِيبٌ     « 1 » .\r\nيعنى اى آنچنان كسانى كه ادّعا نموده‌ايد ايمان را و داخل شده‌ايد در سلك مؤمنين ، آيا دلالت بنمايم شما را بر تجارتى كه نجات بدهد شما را از عذاب دردناك و ألم‌دار ، آن تجارت ، آن است كه ايمان مىآوريد به خدا و به رسول او ، و جد و جهد مىنمائيد در راه رضاى خدا به اموال خود و به نفوس خودتان ، اين نوع از تجارت بهتر است از براى شما اگر كه بوده باشيد از اهل علم و دانش چونكه به اين تجارت مىآمرزد خداوند از براى شما ، گناهان شما را و محو مىفرمايد نقصان و بديهاى شما را و داخل مىفرمايد شما را در بهشت‌هايى كه جارى مىباشد در زمين آنها ، نهرها و در مسكنهاى طيّب و\r\n\r\n\r\n","description":"","footnote":"\r\n( 1 ) . صف : 9 - 13\r\n","page_name":" 217 ","page_number":217},
  {"content":"\r\n\r\nپاكيزه در بهشتهاى عدن . اين است فوز بزرگ و بس و به شما خصلت و عطيّهء ديگر نيز در دنيا مىدهد كه آن را دوست مىداريد و طالب آن مىباشيد و آن ، نصرت از خداوند و فتح نزديكى است از براى شما قرار داد فرموده است و بشارت بده اى پيغمبر به اين فوزها و به اين عطيّه ، مؤمنين را .\r\nخلاصه آن است كه مطلق اقدام نمودن بر تكاليف را ، تجارت در آخرت گويند و سابقا نيز دانسته شد كه خداوند به فرموده  إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ وَ أَمْوالَهُمْ بِأَنَّ لَهُمُ الْجَنَّةَ  « 1 » خريده است از مؤمنين نفوس و اموال ايشان را به قيمت و بهايى كه بهشت است و فرموده است كه  الَّذِينَ آمَنُوا وَ عَمِلُوا الصَّالِحاتِ طُوبى لَهُمْ وَ حُسْنُ مَآبٍ  « 2 » . يعنى اشخاصى كه در دنيا ، ايمان به حق آوردند و برطبق آن ، اعمال صالحات را كردند از براى ايشان خوشى و نيكويى مرجع مىباشد .\r\nنوع دوم تجارت از براى امور معيشت دنيويه است كه ثمره و نفع آن در دنيا به اين كس مىرسد و آن نيز بر دو نوع است .\r\nاول : آن است كه از براى منافع دنيويه محض و به نيّت محض تحصيل دنياست و به اعتقاد آنكه به دنيا و به متاع آن نمىتوان رسيد مگر به عمل تجارت ، و اين اعتقادى است ، كه فاسد است و عملى است كه مذموم است . چونكه از براى صاحب آن در آخرت بهره و نصيبى نمىباشد مگر آتش جهنم . چنان كه سابقا دانسته شد و زيادتى آن عين نقص و حاصلش بىحاصلى و موجب وزر و و بال و تعب و حساب و ربح آن ، عين خسران مىباشد و از اينجاست كه گفته‌اند :\r\n زيادة المرء فى دنياه نقصان * و ربحه غير محض الخير خسران\r\nاهل دنيا كاران را سر به سرها بىسرو سامان ببين * گرچه باشد در زيادت جمله را نقصان ببين\r\nچونكه شد دنيا به غيض حضرت پروردگار * سود آن باشد زيان و ربح آن خسران ببين \r\n\r\n\r\n","description":"","footnote":"\r\n( 1 ) . توبه : 111\r\n( 2 ) . رعد : 29\r\n","page_name":" 218 ","page_number":218},
  {"content":"\r\n\r\nو دوم آن است كه از براى منافع اخرويه و به نيت عبوديت و بندگى است و منافع دنيويه به تبعيت آن مىآيد و به اين كس مىرسد . چنان كه در حديث قدسى است كه خداوند وحى فرستاد به سوى دنيا كه « اخدمى من خدمنى و اتّبعى من خدمك » « 1 » . يعنى خدمت بنما و برو به سوى كسى كه خدمت مىكند مرا و طلب و سعى و كوشش او در تحصيل تو ، به جهت عبوديّت و رضاى من و گرفتن زاد و راحلهء سفر آخرت بوده باشد و رنج ، تعب ، محنت و خدمت بينداز هركس را كه خدمت تو بنمايد و طلب و سعى و كوشش او ، از براى تو باشد و تاجران به اين نوع از تجارت ، خليفهء خداوند و اهل آخرت و صاحب مقام و مرتبه سعادت مىباشند و لازمه اين نوع ، اين است كه صاحبان آن اقدام بنمايند بر آداب و تكاليفى كه از براى ارباب نعم و دولت سابقا دانسته شد و علاوه آنكه ، عمل تجارت خود را مانع و مزاحم از ياد و ذكر خداوند و از تكاليف ديگر و واجبات بدنيه ، قلبيه و ماليه نگردانند . چنان كه خداوند آنها را به اين صفت ياد فرموده است و آنها را مرد ميدان ناميده است كه ؛   رِجالٌ لا تُلْهِيهِمْ تِجارَةٌ وَ لا بَيْعٌ عَنْ ذِكْرِ اللَّهِ وَ إِقامِ الصَّلاةِ وَ إِيتاءِ الزَّكاةِ يَخافُونَ يَوْماً تَتَقَلَّبُ فِيهِ الْقُلُوبُ وَ الْأَبْصارُ لِيَجْزِيَهُمُ اللَّهُ أَحْسَنَ ما عَمِلُوا وَ يَزِيدَهُمْ مِنْ فَضْلِهِ وَ اللَّهُ يَرْزُقُ مَنْ يَشاءُ بِغَيْرِ حِسابٍ   « 2 » .\r\nيعنى مردانى هستند كه مشغول و غافل نمىگرداند ، هيچ تجارتى و هيچ بيع و شرائى ، ايشان را از ذكر و ياد خداوند و از گذاردن نماز و روزه و دادن زكات و ساير اعمال و عبادات ديگر و سبب آن است كه آخرت را در نظر دارند و مىترسند از روزى كه منقلب و برمىگردد در آن روز دلها و ديده‌ها و عاقبت كار اين قسم از تجارت كه تجارت ايشان مزاحم تكاليف و عبادات ديگر ايشان نباشد ؛ آن است كه جزا مىدهد خداوند ايشان را در روز قيامت به بهتر از آنچه ، عمل نموده‌اند و زياد مىفرمايد از براى ايشان از فضل خودش بر اجرايشان و خداوند رزق مىدهد در دنيا به هركس كه بخواهد و از آن جمله ،\r\n\r\n\r\n","description":"","footnote":"\r\n( 1 ) . بحار 74 : 54 / 3 ب 3\r\n( 2 ) . نور : 37\r\n","page_name":" 219 ","page_number":219},
  {"content":"\r\n\r\nايشانند رزقى را كه به غير عقاب و حساب بوده باشد .\r\nو خلاصه آن است كه تجارتى كه به نيت عبوديت ، بندگى و خلافت از خداوند و براى توشه گرفتن سفر دار آخرت و تحصيل كردن رضاى خداوند باشد علامت و نشانهء صدق و راستى آن ، كردن طاعات و واجبات ديگر ، نكردن محرمات مىباشد . چونكه هركس كه طاعت و رضاجويى كسى را در نظر دارد ، بايد كه در جميع اوقات و در همهء كردارها به مقتضاى طاعت و رضاى او عمل بنمايد و متعرض عملى كه موجب معصيت و سخط او باشد ؛ نشود و الّا معلوم مىشود كه طالب طاعت و رضاى او نبوده است . پس هر تاجرى كه تجارت او ، مانع و مزاحم طاعات ديگر بگردد و به سبب تجارت ، مرتكب حرامى از محرمات و تارك واجبى از واجبات بشود ؛ معلوم مىشود كه تجارت او از براى آخرت و رضاى خدا و اطاعت او نبوده و براى محض دنيا بوده است و بنا گذارده است قصرى را و خراب نموده است مصرى را و ملحق به قسم اول كه خاسر و زيان‌كارى است ، مىگردد .\r\nو همچنين است هر عابدى كه از نوع تاجر اخروى محض است . يعنى هر وقت كه به جهت كردن يك نوع از عبادت مثل نماز ، تارك و مزاحم يك نوع ديگر از عبادات مثل زكات بشود يا به سبب كردن نماز نافله ، مزاحم و تارك نماز فريضه مثلا بگردد ؛ معلوم مىشود كه آن عبادت به جهت عبادت و رضاى خداوند نبوده و به جهت مرضى بوده است از قبيل ريا و تحصيل خاصيت دنيويه و تبعيت ديگران و عصبيّت و امثال آنها .\r\nبارى امر معلوم و مبرهن است و مشهود است كه تخلّف يكى از معلولات ، دليل بر عدم علت مىباشد .\r\n\r\n","description":"","footnote":"","page_name":" 220 ","page_number":220},
  {"content":"\r\n\r\n\r\nتمهيد سوم [ احكام تجارت 
  ]\r\nبدانكه ، تاجرى كه تجارت را به نيت خلافت و انتظام نظام و گذران امور معيشت خود و بندگان ، مىنمايد و از قسم فايز و ناجى مىباشد ؛ لازم دارد و از علامات آن اين است كه در عمل تجارت خود ، تقوى و عدالت را مراعات نمايد و در امانت و ديانت خود ، برقرار باشد و به جهت رزق و امور معيشت خود و ديگران ، در معصيت خداوند گرفتار نگردد و دين را به دنيا نفروشد و اجمال در طلب بنمايد . يعنى تجارت او به طريق حرص ، تضييع و تعطيل هيچكدام نباشد . بلكه چنان كه در حديث « 1 » است ، بايد كه طلب معيشت فوق ، كسب مضيّع و دون طلب حريص باشد و در حديث نبوّى « 2 » است كه فرمودند ؛ به درستى كه روح الامين دميده است در دل من ، آنكه نمىميرد هيچ نفسى تا وقتى كه تمام بنمايد رزق خود را ، پس بپرهيزيد اى بندگان از خداوند عزّ و جل و اجمال بنماييد در طلب رزق و واندارد شما را دير آمدن چيزى از رزق خداوند ، بر اينكه طلب بنمائيد آن را به چيزى از معصيت خداوند عزّ و جل ، به درستى كه خداى تبارك و تعالى قسمت نموده است رزقها را در ما بين خلق خود ، به طريق حلال و قسمت ننموده است آن را به طريق حرام ، پس هركس كه تقوى را مراعات نمايد و صبر كند ؛ عطا مىكند خداوند به او رزق او را از راه حلال و كسى كه هتك حرمت بنمايد و از تقوى بگذرد و تعجيل در امر رزق خود بنمايد و بگيرد آن را از غير راه حلال ، تقاص نموده مىشود\r\n\r\n\r\n","description":"","footnote":"\r\n( 1 ) . كافى 5 : 81 / 8\r\n( 2 ) . كافى 5 : 80 / 3 و 82 / 11 و تحف العقول : 28 و كنز العمال 4 : 19 / 9290\r\n","page_name":" 221 ","page_number":221},
  {"content":"\r\n\r\nهمان حرام به عوض رزق حلال او ، و حساب نموده مىشود بر او در روز قيامت .\r\nپس بايد آنكه تاجر ، در حال اختيار و بدون ضرورت ، سفر دريا را ننمايد و در عين سرما و گرما و در وقت خوف در راه و به بلاد مخالف نيز ، سفر نكند . بلكه به بلاد بسيار بعيده نيز نرود چونكه اينها همگى ، علامت حرص مىباشد و وارد شده است كه « الحريص محروم » « 1 » و ايضا وارد شده است كه از نشانه سعادت مرد مسلم ، آن است كه كسب و تجارت او ، دور از خانه خودش باشد و سزاوار آن است كه در سفر به هر شهر كه برسد تفحص از بزرگان و اهل دين و كمال بنمايد و از خدمت ايشان ، مستفيض گردد و تجسّس از ضعيفان و درويشان بنمايد و به قدر مقدور به ايشان اعانت كند و دلجوئى نمايد و آن را غنيمت سفر خود داند و در ابيات منسوبه به جناب امير المؤمنين عليه السّلام است كه ؛\r\n تغرّب عن الاوطان فى طلب العلى * و سافر ففى الاسفار خمس فوايد\r\nتفرّج همّ و اكتساب معيشة * و علم و آداب و صحبة ماجد « 2 » \r\nو تجارتى كه چندان ، دخل به نظام امر معيشت بندگان ندارد ، نكند از قبيل تجارت جواهر و ترمه و قاشوق و ظروف طلا و نقره و لباسهاى فاخرهء ابريشمى و زرى و آلات لهو و لعب و حلويات و ترشيجات و امثال آنها . چونكه اشتغال به اين امور ، دليل بر غفلت ، غرور و دنيا طلبى مىباشد و معاملهء ربا را به هيچ نوع ننمايد كه به فرمودهء « يمحق اللّه الربا » موجب زوال و بىبركتى رزق او مىباشد و در حديث « 3 » صحيح است كه يك درهم از آن بدتر و شديدتر از هفتاد زنا است كه به محارم خود باشد . و حبس و احتكار طعام را و آنچه ما يحتاج مردمان است ؛ ننمايد كه « المحتكر ملعون و الجالب مرزوق » « 4 » و فقاهت و احكام هر عملى كه تجارت در آن مىكند ، يادگيرد و معلوم كند چونكه « التاجر\r\n\r\n\r\n","description":"","footnote":"\r\n( 1 ) . مصباح الشريعة : 117\r\n( 2 ) . ديوان امير المؤمنين عليه السّلام : 53\r\n( 3 ) . كافى 5 : 144 / 1\r\n( 4 ) . كافى 5 : 165 / 6\r\n","page_name":" 222 ","page_number":222},
  {"content":"\r\n\r\nفاجر الّا ان يتفقّه » « 1 » وارد شده است و استقبال قافله‌اى كه متاع را از آن مىخرند ؛ ننمايد .\r\nچونكه اين عمل به مكر ، خدعه و غش قريب مىباشد و در بيع و شراء خود قسم نخورد هرچند كه راست باشد . چونكه وارد « 2 » شده است كه خداوند نظر نمىنمايد به سوى كسى كه متاع خود را بفروشد به قسم خود ، و غل‌ّوغشّ با هيچ كس نكند كه « الامانة تجرّ الرزق و الخيانة تجرّ الفقر » « 3 » وارد و محقق است و غلام و كنيزفروشى نكند چونكه وارد شده است كه « شر النّاس من باع الناس » و در بين الطلوعين و در تمام شب مشغول به تجارت نگردد . چونكه وارد شده است كه كسى كه شب بيدار بماند در كسبى و ندهد به چشم خود حظّ آن را از خواب ، پس كسب او سحت و حرام خواهد بود و قرآن فروشى نكند و با طايفهء ظلمه و با هر بىدينى و بىبركتى ، معامله نكند و هر معامله‌اى را كه مىنمايد باتدين و انصاف باشد و خلاف مروّت را نكند و مدح متاع خود و ذم آنچه را مىخرد ، ننمايد و عيب متاع را نپوشد و دروغ نگويد و غل‌ّوغش نكند و خاك و امثال آن ، داخل در طعام و امثال آن ننمايد و در ترازوى ، تطفيف و نادرستى نكند و اقدام بر خريدن چيزى از جهت رغبت نمودن مشترى نكند . چونكه فرمودند كه « من غشّنا فليس منّا » « 4 » .\r\nيعنى كسى كه غش و نادرستى با امت و با بندگان بنمايد هر آينه امت و شيعه ما نمىباشد ، و با مردمان در بيع و شراء و حواله دادن و گرفتن و مهلت دادن ، در همگى مسامحه و مساهله كند و گرفتگيرى نكند . چونكه وارد شده است كه « رحم اللّه امرء سهل البيع سهل الشّراء سهل القضاء سهل الاقتضاء » « 5 » و داخل در معامل كسى نشود .\r\nبارى آداب و احكام حلال و حرام تجارت بسيار است و در مواقع آن مذكور و بايد كه به تمام آداب تجارت واقف و عامل باشد . تا آنكه در تجارت خود ، مثل كسى كه بنا\r\n\r\n\r\n","description":"","footnote":"\r\n( 1 ) . كافى 5 : 150\r\n( 2 ) . كافى 5 : 162 / 3\r\n( 3 ) . كافى 5 : 133 / 7\r\n( 4 ) . كافى 5 : 160 / 1 و كنز العمال 4 : 60 / 9509\r\n( 5 ) . فقيه 3 : 122 / 525 و محجة البيضاء 3 : 171\r\n","page_name":" 223 ","page_number":223},
  {"content":"\r\n\r\nنموده است قصرى را و خراب كرده است شهرى را ، نباشد و در حديث است كه « الفقه ثم المتجر » « 1 » يعنى اولا فقاهت و علم و آداب تجارت را ياد بگير ، بعد از آن تجارت بنماى و آنچه از تجارت او حاصل مىشود اگر كه خمس و زكاتى به آن تعلق بگيرد به زودى آنها را اخراج كند و به مستحق آن برساند و باقى را در نفقه خود و عيال و ذى القربى و همسايگان و فقرا ، به قدر مقدور صرف كند و در مأكل ، مشروب ، مسكن و غير ذلك ، زياد بر كفايت و به نحو اسراف و زينت صرف نكند و در فكر ذخيره نمودن نباشد و خود را از داخلين در آيهء  وَ الَّذِينَ يَكْنِزُونَ الذَّهَبَ وَ الْفِضَّةَ وَ لا يُنْفِقُونَها فِي سَبِيلِ اللَّهِ فَبَشِّرْهُمْ بِعَذابٍ أَلِيمٍ  « 2 » ، نگرداند و زندگانى ، چنان كند كه چون وقت سفر و رحلت به آخرت بشود حال او حال كسى باشد كه سرمايه و سود خود را همگى پيش از خود به وطن خود فرستاده و منتظر و به شوق و رغبت تمام ، روى به حضر و وطن خود برود و الّا حسرت و ندامت او شديد خواهد بود و در حديث است كه روز قيامت حسرت و ندامتى كه بر چهار كس است بر هيچ كس از خلق اولين و آخرين نخواهد بود .\r\nاول : عالمى كه جمعى به علم او منتفع گرديده و خود به علم خود عمل و كار نكرده است و در قيامت مىبيند كه ديگران به سبب علم او به بهشت مىروند و خود به سبب آن ، به جهنم مىرود .\r\nدوم : آقايى كه بنده دارد و آقا در دنيا به فساد و بنده به صلاح ، مشغول باشد و در قيامت مىبيند كه غلام و بنده او را به بهشت و خود او به جهنّم مىبرند .\r\nسوم : شخصى كه در دنيا طاعات بسيار نموده و ليكن بر مردمان به انواع مختلفه ، ظلم كرده است . يكى را بهتان بسته و ديگرى را غيبت نموده و ديگرى را فحش داده و ديگرى را مال او برده و در قيامت ، اهل حقوق و مظلمه ، همگى جمع آيند و حج ، نماز ، روزه ، خمس ، زكات و ساير عبادات او را بگيرند . بلكه سيئات خود را نيز بر او گذارند و\r\n\r\n\r\n","description":"","footnote":"\r\n( 1 ) . كافى 5 : 150 / 1\r\n( 2 ) . توبه : 34\r\n","page_name":" 224 ","page_number":224},
  {"content":"\r\n\r\nمىبيند كه ديگران به طاعات او به بهشت روند و او به سيئات آنها به جهنّم مىرود .\r\nچهارم : صاحب مالى كه در دنيا مال را به رنج و تعب بسيار ، تحصيل نموده و آن را ، خود در مصالح خود ، صرف نكرده و باقى گذارده و وارث او آن مال را در مصالح و خيرات و مبرّات و ذخيرهء آخرت ، صرف نموده و صاحب مال در قيامت مىبيند كه به سبب مال او ديگرى به بهشت و او به سبب آن به جهنم مىرود « 1 » .\r\nبارى تاجران بايد كه قدر و مرتبه و منصب خلافت خود را بدانند و در عمل تجارت ، به قاعده خلافت ، امانت ، ديانت ، راستى ، درستى و آخرت‌پرستى ، عمل نمايند و سلوك كنند تا به فرموده « التاجر الصدوق الامين فى الجنّة مع الانبياء و المرسلين » بعد از مردن ، ناجى و فايز و رستگار باشند .\r\n عاقل چو سيرت جهان در نگرد * اقبال زمانه را به يك جو نخرد\r\nپيوسته در آن بود كه تا آخر عمر * زين دام بلا چگونه بيرون گذرد \r\n\r\n\r\n","description":"","footnote":"\r\n( 1 ) . محجة البيضاء 3 : 140 و كنز العمال 4 : 7 / 9216 و 9217\r\n","page_name":" 225 ","page_number":225},
  {"content":"\r\n . \r\n","description":"","footnote":"","page_name":" 226 ","page_number":226},
  {"content":"\r\n\r\n\r\nباب دهم در بيان سلوك اهل حرفه و صنعت است كه در مرتبه هفتم از خلافت مىباشند و در آن سه تمهيد است\r\n\r\n","description":"","footnote":"","page_name":" 227 ","page_number":227},
  {"content":"\r\n . \r\n","description":"","footnote":"","page_name":" 228 ","page_number":228},
  {"content":"\r\n\r\n\r\nتمهيد اول [ جايگاه صنعت 
  ]\r\nبدانكه بندگان و مخلوقات ، كه در روى زمين از صنع و آفريده خداوند خلق شده‌اند ؛ از براى خلقت و صنع آنها ، اسباب و صنايع بسيار ديگر ، خداوند اظهار فرموده است .\r\nمثل صنعت آسمان و زمين و آنچه در آنهاست و از براى زندگانى و معيشت آنها در روى زمين ، تا وقت محدود و اجل معلوم و محدود نيز ، مجددا و آنا فآنا صنايع بسيارى را مىبايد كه به صفت صانعيّت خود ، خلق و اظهار فرمايد تا آنكه امر معيشت و زندگانى آنها در روز زمين ممكن باشد . مثل صنعت نجّارى ، حلّاجى ، حدادى ، خبّازى ، خياطى ، كفش دوزى ، بنائى و امثال آنها و لهذا جمعى از بندگان را به جهت مناسبت فيما بين و سهل بودن انتفاع بردن از يكديگر ، سبب و آلت و خليفه خود در روى زمين قرار داده است و صنعتها را به ايشان ، تعليم فرموده و قدرت ، اراده ، سمع ، بصر ، حيات و تكلم را به ايشان داده تا به واسطه آنها ، صنعتها ، روزبه‌روز از كتم عدم به وجود آرند و خليفه خداوند در صفت صانعيّت بوده باشند و امور معيشت بندگان ، به آن بگذرد و از اينجاست كه خداوند فرموده است كه  وَ لَقَدْ مَكَّنَّاكُمْ فِي الْأَرْضِ وَ جَعَلْنا لَكُمْ فِيها مَعايِشَ قَلِيلًا ما تَشْكُرُونَ  « 1 » . يعنى به تحقيق كه تمكين ، قدرت ، علم و اراده را عطا فرموديم به شما اى بندگان ، در روى زمين و به اين واسطه قرار داديم از براى شما در زمين ، معيشتها و سببهاى زندگانى كردن شما را ، چه بسيار كم تذكر و كم شكر مىباشيد و قدر اين نوع از\r\n\r\n\r\n","description":"","footnote":"\r\n( 1 ) . اعراف : 10\r\n","page_name":" 229 ","page_number":229},
  {"content":"\r\n\r\nنعمت و تعليم صنايع را نمىدانيد و به موجب آن شكر نمىكنيد و صنعتهاى خود را به نحوى و براى امر و مصلحتى كه خداوند خواسته است ؛ به كار نمىبريد .\r\nو در قضيه حضرت داود فرموده است كه  وَ عَلَّمْناهُ صَنْعَةَ لَبُوسٍ لَكُمْ لِتُحْصِنَكُمْ مِنْ بَأْسِكُمْ فَهَلْ أَنْتُمْ شاكِرُونَ  « 1 » . يعنى و تعليم نموديم ما به حضرت داود ، صنعت ذرّه‌سازى را براى شماها اى بندگان ، تا اينكه سبب زندگانى و معيشت شما باشد و نگاه بدارد شما را از جرح در حال حرب . پس آيا شما ، شكر نمايندهء اين نعمت مىباشيد و قدر آن را مىدانيد و مىشناسيد و فرموده است كه   وَ جَعَلْنا فِيها جَنَّاتٍ مِنْ نَخِيلٍ وَ أَعْنابٍ وَ فَجَّرْنا فِيها مِنَ الْعُيُونِ لِيَأْكُلُوا مِنْ ثَمَرِهِ وَ ما عَمِلَتْهُ أَيْدِيهِمْ أَ فَلا يَشْكُرُونَ   « 2 » . يعنى و قرار داديم ما در زمين ، باغهايى از درخت خرما و درخت انگور و منفجر و روان ساختيم در زمين ، از چشمه‌هاى آب ، تا اينكه بخورند بندگان ، از ثمره‌هاى آن و قرار داديم صنعتهايى چند را ، كه مىكند و مشغول مىشود به عمل آنها ، دستها و جوارح بندگان ، آيا شكر اين نعمتها ، و صنعتها كه به ايشان تعليم نموديم و به وساطهء ايشان ، اظهار آنها را فرموديم ، نمىكنند و آنها را در جاى خود و به فرموده خداوند به كار نمىبرند .\r\nو فرموده است كه  وَ اصْنَعِ الْفُلْكَ بِأَعْيُنِنا وَ وَحْيِنا  « 3 » . يعنى و مشغول بشو ، اى نوح به صنعت نجارى و كشتىسازى در حضور ما ، به الهام ما و وحى ما و در حديث نبوى است كه « انّ اطيب ما يأكل الرّجل من كسب يده » « 4 » . يعنى به درستى كه حلال‌تر و پاكيزه‌تر ، آنچه را كه مىخورد و صرف مىنمايد اين كس ، آن است كه از عمل و تكسب نمودن دست او باشد . و چونكه حرفت ، صنعت و تكسب نمودن به جوارح ، مدخليت عظيمى در امور معيشت و زندگانى بندگان دارد و خلافت اهم و اعظم از خداوند مىباشد و بدون آن زندگانى و معيشت بندگان ، در دنيا نمىگذرد و نمىشود و اجر عظيمى و ثواب جسيمى\r\n\r\n\r\n","description":"","footnote":"\r\n( 1 ) . انبياء : 80\r\n( 2 ) . يس : 34 و 35\r\n( 3 ) . هود : 37\r\n( 4 ) . كنز العمال 4 : 8 ، حديث 9224 و 9225 و جامع صغير : 134 / 2205\r\n","page_name":" 230 ","page_number":230},
  {"content":"\r\n\r\nدارد . لهذا تكسب و صنعت ، طريقهء انبيا و اولياء بوده است و خود را از آن معاف نداشته‌اند ، با وجود شدت زهد و اعراض ايشان از دنيا و ما فيها و حضرت داود ، سليمان و همچنين يحيى و زكريّا عليه السّلام تكسب و صنعت مىفرمودند و نمىخوردند مگر از تكسب يد خود و جناب پيغمبر صلّى اللّه عليه و آله و سلّم در حال صغر سنّ ، در نفقه عمّ خود ، ابى طالب بود و چونكه فى الجمله به حركت در آمد آن حال را براى خود مرضى نديد و براى خود كسب مىفرمود و سرمايه ، از خديجه گرفت و به تجارت مشغول شد و جناب امير المؤمنين عليه السّلام و ساير اولاد و ائمه معصومين عليه السّلام همگى عمل بيل و زراعت و غراست مىكردند و در روايتى از طرفين « 1 » وارد شده است كه آن جناب هزار مملوك از كدّ يمين و تكسب خود خريدند و آزاد نمودند و مشهور است كه حرفه آن حضرت نيز كتابت بود و خياطى ، حرفه ادريس و چوپانى ، حرفه موسى عليه و عليهم السلام بوده است و نهى و توبيخ بسيار از ائمه اطهار عليه السّلام در عطلت ، فراغ ، كسالت و اتّكال بر معونت مردمان و سؤال از ايشان ، وارد شده است و جناب امام جعفر صادق عليه السّلام « 2 » فرمودند كه آيا عاجز است احدى از شما ، اينكه مثل مورچه باشد ؟ به درستى كه مورچه مىكشد به سوى سوراخ خود و فرمودند « 3 » كه كسل مباش از معيشت خود ، به نحوى كه كلّ بر مردمان باشى و سؤال فرمودند در يك روزى ، از احوال مردى ، و عرض شد كه محتاج شده است پس فرمودند كه در اين روزها چه مىكند ؟ عرض شد كه در خانه خود نشسته و عبادت پروردگار خود مىكند آنگاه فرمودند كه قوت او از كجاست ؟ عرض شد كه از نزد بعضى از اخوان دينى او ، پس فرمودند كه به خدا قسم كه اين كس كه قوت او را مىدهد عبادت او شديدتر است از او و در حديث نبوى است كه « من الذّنوب ذنوب لا يكفّرها الا الهّم بطلب المعيشة » « 4 » .\r\nيعنى به درستى كه از جملة گناهان ، گناهانى است كه\r\n\r\n\r\n","description":"","footnote":"\r\n( 1 ) . كافى 5 : 74 / 2 و 4\r\n( 2 ) . كافى 5 : 79 / 10\r\n( 3 ) . كافى 5 : 78 / 4\r\n( 4 ) . محجة البيضاء 3 : 139\r\n","page_name":" 231 ","page_number":231},
  {"content":"\r\n\r\nهيچ چيز كفّاره آنها نمىگردد مگر همّ به طلب معيشت .\r\nو روايت شده است آنكه ، حضرت داود على نبيّنا و عليه السلام ، درخواست نمود از خداوند جلّ و علا كه مىخواهم آنكه ، همنشين خود را در بهشت ببينم . خداوند فرمود كه فردا از شهر بيرون برو و اول كسى كه به تو برخورد ، همان هم‌نشين تو در بهشت خواهد بود و چون آن حضرت بيرون رفت مردى را ديد كه پشتهء هيزم بر پشت دارد و مىآيد .\r\nحضرت بر او سلام كرد و گفت به او كه چه عمل كرده‌اى كه به سبب آن مرتبه مرافقت انبياء و مجالست ايشان را در بهشت به هم رسانيده‌اى ؟ گفت ؛ عمل من اين است كه هر روزه ، يك پشتهء هيزم مىآورم و به يك درهم مىفروشم و دو دانگ آن در نفقه مادر پير خود و دو دانگ بر عيال خود و دو دانگ ديگر بر درويشان و محتاجان صرف مىنمايم .\r\nپس آن حضرت گفت ؛ حق است كه رفيق انبياء باشى . بعد از آن فرمود كه بيا و در نزد من باش و هر روز يك درهم به تو مىدهم تا چنان كه در بهشت رفيق من خواهى بود ، در اينجا نيز رفيق من مىباش . آن مرد گفت كه رفاقت تو را در بهشت به سبب همين رنج و كسب و هيزم‌كشى دارم و يافته‌ام و چون دست از آن بردارم ديگر آن مرتبه را ندارم پس به همين منوال كسب مىكنم و خدمت خداى و بندگان خداى مىنمايم و تا اجل در رسد مرا در اين كار مىبايد .\r\n به رنج اندراست اى خردمند گنج * نيابد كسى گنج نابرده رنج \r\n\r\n","description":"","footnote":"","page_name":" 232 ","page_number":232},
  {"content":"\r\n\r\n\r\nتمهيد دوم [ مهمانخانه بودن دنيا 
  ]\r\nبدانكه دار دنيا ، به منزله مهمان خانه‌اى است و خداوند تبارك و تعالى ، مالك الملك و صاحب خانه است و خلايق و بندگان ، همگى در اين مهمانخانه به منزله مهمانند و بعضى از آنها مثل انبيا و اولياء به نيابت و خلافت خداوند ، ناظر و مهمان‌دار مىباشند و از اينجاست كه فرمودند « سيد القوم خادمهم » « 1 » و باقى بندگان ديگر ، دو نوعند .\r\nبعضى از آنها خادم و بعضى ديگر مخدومند و صاحب خانه ، هريك از اين دو نوع را به مهمان‌دار سپرده است تا هريك را در مقام خود ، بر كارى كه لايق آنهاست وا دارد و مدد ، معاونت ، دلالت و ارشاد بفرمايد و مخدومان را به شغل فراغت ، بندگى ، تملّق ، شكر ، حمد و ثناى صاحب‌خانه ، تمتع به مناجات ، انبساط و فيض حضور او ، و خادمان را به خدمت‌گزارى آنها وا دارد تا اينكه فراغت و جمعيت خاطر از براى آنها حاصل شود و در اطاعت و بندگى و حمد و ثنا و ادراك فيض حضور ، خدمت خداوند مشغول باشند . پس بعضى عمله اين مهمانخانه و بعضى طلبه‌اند كه اگر همگى طلبه باشند و خدمت خود را نيز بنمايند هر آينه به واسطه خدمت از فراغت و طلب باز خواهند ماند چون‌كه طلب ، كار فارغان است چنان كه آيهء  فَإِذا فَرَغْتَ فَانْصَبْ  « 2 » اشاره به آن است .\r\n در عشق تو بر خواسته‌ام از همه كار * كاين كار كسى نيست كه كارى دارد \r\nامّا مخدومان از بندگان در اين مهمان خانه ، پس آنانند كه اوّل الامر و به حسب\r\n\r\n\r\n","description":"","footnote":"\r\n( 1 ) . مكارم الاخلاق : 251\r\n( 2 ) . انشراح : 7\r\n","page_name":" 233 ","page_number":233},
  {"content":"\r\n\r\nقابليت اوليه ، روى به عالم بقاء و به خدمت و عبوديت حق تعالى آورده‌اند و از اهل آخرتند و بدنهاى ايشان در دنيا و قلوب و ارواح ايشان ، متعلق به عالم قدس و ملاء اعلا مىباشد از قبيل انبيا ، اوليا ، علما ، اتقيا ، صدّيقان ، عباد ، زهاد و شهدا .\r\nاما خادمان پس آنانند كه در اوّل الامر ، روى به دنيا و به خدمت و عبوديت خود و دنيا دارند و لهذا آنها را با دنياى ايشان خادم ديگران قرار داده‌اند و در حديث قدسى كه « يا دنيا اخدمى من خدمنى و استخدمى من خدمك » « 1 » اشاره به آن شده است و از قبيل اهل حرفه ، صناعت ، تجارت ، زراعت ، سلطنت و وزارت ، و چنان كه طايفه مخدومان در صورتى كه ثانى الحال مشغول به عمل خادمان بشوند ؛ هر آينه ، در آن عمل ، در عين فراغت و بندگى و عبوديت مىباشند و مزاحم مخدوم بودن ايشان نمىباشد . هم‌چنين اگر طايفه خادمان در ثانى الحال و بر خلاف حال اوّل الامرى كه در ايشان است به نيت خدمت نمودن مخدومان ، به امر مهماندار از جانب صاحبخانه و براى رضاى او ، در خدمت و در كار خود به نحوى كه خدمت به آنها تعليم شده است و از آنها خواسته است ، مشغول بشوند ، نه به نيت هواى نفس و ميل به دنيا ، هر آينه بالاخره هركدام به قدر خود در مرتبه عبوديت و ممدوحيت با مخدومان و با مهماندار در نزد صاحبخانه برخوردار و بهره‌دار خواهند بود و همگى ، صاحب منصب خلافت و از اهل آخرت خواهند گرديد و در حديث سابق الذكر كه « التاجر الصدوق الامين فى القيمة مع الانبياء و المرسلين » « 2 » و حديث « شيعتنا معنا فى درجاتنا » « 3 » و آيهء  فَأُولئِكَ مَعَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ وَ الصِّدِّيقِينَ وَ الشُّهَداءِ وَ الصَّالِحِينَ وَ حَسُنَ أُولئِكَ رَفِيقاً  « 4 » ، اشاره به آن شده است . پس بايد كه اهل صناعت و حرفه مثل شش طايفهء ديگر كه در ابواب سابقه ذكر و بيان سلوك آنها نموده شد هريك در حرفه و صنعت خود بدانند و نيت را چنين داشته باشند كه بندگان خداى در زمين ، همگى\r\n\r\n\r\n","description":"","footnote":"\r\n( 1 ) . بحار 74 : 54 ب 3\r\n( 2 ) . كنز العمال 4 : 7 / 9216 - 9217 و محجة البيضاء 3 : 140\r\n( 3 ) . بحار 36 : 318 / 167 ب 41\r\n( 4 ) . نساء : 69\r\n","page_name":" 234 ","page_number":234},
  {"content":"\r\n\r\nمحتاج به اين نوع از حرفه‌ها و صناعتها مىباشند و همگى نمىتوانند كه مشغول به آنها بشوند و از اشتغال و مداومت ما به اين اعمال معلوم مىشود كه خداوند اين عملها را در عهدهء ما گذارده است و ما را در اين بابها و در اين خدمتها ، خليفه خود نموده است .\r\nپس بايد كه ما اين عملها را از باب خلافت و امر خداوند براى خدمت بندگان و انتظام امور معيشت و مبدء و معاد ايشان بنماييم و بايد كه نصيحت ، شفقت ، امانت ، عدالت ، ديانت و محكم‌كارى را به جاى آورند و از افراط و تفريط اجتناب نمايند و در جميع حركات و سكنات و دادوستد در تكسّب و حرفهء خود ، بر جادهء شريعت و صراط مستقيم و بر وجه تعليم و ارشاد و امر و نهى صاحب شريعت بايستند و ثابت قدم باشند و تقوى را پيشهء خود سازند و كسب خود را از حرام و شبهه محفوظ دارند و كم نكنند و زياد نستانند و در حرفهء خود كار را معيوب و ناتمام و روى كش نكنند و عدالت و اصناف را در حق معامله كاران نگه دارند و از غلّ ، غش ، دروغ گفتن و قسم خوردن اجتناب نمايند و ساير حدود ديگر ، كه در باب سابق مذكور شد به جاى آوردند تا تكسّب ايشان ، حلال و طيّب باشد و به امر خداوند كه  يا أَيُّهَا الَّذِينَ آمَنُوا أَنْفِقُوا مِنْ طَيِّباتِ ما كَسَبْتُمْ  عمل نموده باشند و هريك ، به قدر مقدور ، از مداخل كسب طيّب خود ، انفاق بر خود و بر عيال خود و ذى القربى و همسايه و مساكين و ساير ابواب البرّ و الخيرات بنمايند و بخل در آن ننمايند كه بخل به خود كرده‌اند و خداوند فرمود است كه  ها أَنْتُمْ هؤُلاءِ تُدْعَوْنَ لِتُنْفِقُوا فِي سَبِيلِ اللَّهِ فَمِنْكُمْ مَنْ يَبْخَلُ وَ مَنْ يَبْخَلْ فَإِنَّما يَبْخَلُ عَنْ نَفْسِهِ وَ اللَّهُ الْغَنِيُّ وَ أَنْتُمُ الْفُقَراءُ  « 1 » . يعنى اى بندگان ، شما آنان هستيد كه خوانده شده‌ايد به سوى اينكه ، انفاق بنماييد نفوس و اموال خود را در راه رضاى خداوند . پس بعضى از شما ، كسى است كه بخل مىنمايد و انفاق نمىكند و هركسى كه بخل مىنمايد و انفاق نمىكند اين است و جز اين نيست كه بخل ، به خود كرده و منع از خود نموده است و خداوند غنى است و\r\n\r\n\r\n","description":"","footnote":"\r\n( 1 ) . محمد : 38\r\n","page_name":" 235 ","page_number":235},
  {"content":"\r\n\r\nحاجت به مال و انفاق شما ندارد و شماييد كه محتاجان و فقيران مىباشيد و بايد كه به واسطه راهنمايى خداوند و فرمان‌بردارى او و انفاق نمودن از نفوس و اموال خود ، رفع فقر شما بشود و به غنى برسيد .\r\nو بايد كه رزق خود را در كسب خود ، ندانند بلكه آن را اطاعت خداوند و رزق را بر خداوند بدانند و توكل بر خداوند بنمايند كه خداوند يا به وسيله اين تكسّب و يا به وسيله ديگر ، رزق را به ايشان مىرساند و غرور ، طول امل و تكيه نمودن بر دنيا ، زينت و زخارف آن را بر خود راه ندهند و در بند ذخيره و جمع نمودن مال نباشند و در جميع اوقات و احوال در ذكر و ياد خداوند ، باشند و حرفه ايشان را از ياد خداى ، نماز ، روزه ، دادن صدقات و ساير عبادات باز ندارد و الا در حسرت ، خسارت و ندامت ابدى گرفتار مىگردند و خداوند فرموده‌اند كه ؛    يا أَيُّهَا الَّذِينَ آمَنُوا لا تُلْهِكُمْ أَمْوالُكُمْ وَ لا أَوْلادُكُمْ عَنْ ذِكْرِ اللَّهِ وَ مَنْ يَفْعَلْ ذلِكَ فَأُولئِكَ هُمُ الْخاسِرُونَ وَ أَنْفِقُوا مِنْ ما رَزَقْناكُمْ مِنْ قَبْلِ أَنْ يَأْتِيَ أَحَدَكُمُ الْمَوْتُ فَيَقُولَ رَبِّ لَوْ لا أَخَّرْتَنِي إِلى أَجَلٍ قَرِيبٍ فَأَصَّدَّقَ وَ أَكُنْ مِنَ الصَّالِحِينَ وَ لَنْ يُؤَخِّرَ اللَّهُ نَفْساً إِذا جاءَ أَجَلُها وَ اللَّهُ خَبِيرٌ بِما تَعْمَلُونَ    « 1 » .\r\nيعنى اى آنچنان جماعتى كه ايمان آورده‌ايد مشغول و غافل نگرداند شما را ، اموال و اولاد شما از ذكر و ياد خداوند و كسى كه اين كار را بكند و به واسطه اموال و اولاد ، از ياد خدا و از ساير تكاليف باز بماند ، هر آينه معلوم مىشود كه ايمان نداشته است و اين جماعت ايشانند زيان‌كاران و پس چگونه سرمايه ايمان را كه به آن همه تجارتى و همه منافعى مىتوانستند كه حاصل نمايند ، باختند و سوختند و انفاق بنماييد از هر چيزى كه به واسطه هر تكسّبى ، به شما رزق داده‌ايم پيش از آنكه بيايد به سوى يكى از شما ، مرگ .\r\nپس فرصت و چاره از دست او رفته باشد و از روى حسرت و ندامت بگويد كه اى پروردگار من ، چرا چند روز ديگر مرا مهلت ندادى و تأخير نينداختى مرگ مرا ، تا مدت\r\n\r\n\r\n","description":"","footnote":"\r\n( 1 ) . منافقون : 8 - 12\r\n","page_name":" 236 ","page_number":236},
  {"content":"\r\n\r\nنزديكى ، تا آنكه من از جمله مصدقين و صالحين باشم و انفاق نفس و مال بنمايم و هرگز خداوند تأخير نمىاندازد هيچ نفسى را ، در وقتى كه آمد و حاضر شد اجل آن و وقت قبض روح آن و خداوند خبردار و عالم است به آنچه در دار دنيا مىكنيد و به مقتضاى آن ثواب يا عقاب را به شما مىدهد و مىكند   فَمَنْ يَعْمَلْ مِثْقالَ ذَرَّةٍ خَيْراً يَرَهُ وَ مَنْ يَعْمَلْ مِثْقالَ ذَرَّةٍ شَرًّا يَرَهُ   « 1 » .\r\n هركس كه به قدر ذره شرّ كندا * يا آنكه از خير به قدرى گذر كندا\r\nاز علم و عدالت خدا در نرود * با هردو حساب خير و شر كندا \r\n\r\n\r\n","description":"","footnote":"\r\n( 1 ) . زلزله : 7 - 8\r\n","page_name":" 237 ","page_number":237},
  {"content":"\r\n\r\n\r\nتمهيد سوم [ خداشناسى در صنعت 
  ]\r\nبدانكه در تكسّب به حرفه و صنعت اگر كه كسى را ديدهء بصيرت باشد ابواب و مفاتيح انواع معرفت خود و خداوند و صفات او و كيفيت صانعيت و افعال و آيات او گذارده و نموده شده است . پس خوشا به حال نيكبختى و همايون فكرتى كه در حرفه و صنعت خود ، مطالعه انواع معارف و خودشناسى و خداشناسى را بنمايد و جام جهان نماى را در خود بيابد و به فوز « من عرف نفسه فقد عرف ربه » « 1 » برسد و از كأس و انهار و  وَ فِي أَنْفُسِكُمْ أَ فَلا تُبْصِرُونَ  « 2 » سيراب و شاداب گردد . بلى هر عامل عملى و هر صانع صنعتى مثلا نجّار مىبيند كه شكل و هيأت سرير كه در كتم عدم و حيّز امكان بوده اوّلا و قبل از ايجاد و اظهار آن ، علم او به امكان و به شدنى آن بر وجه مخصوص و حكم و منافع و مصالح مخصوصهء آن ، احاطه نموده است به نحوى كه علم او به آن ، قبل از ايجاد آن ، مثل همان علم اوست به آن ، بعد از ايجاد آن ، بر يك نحو و بدون تفاوت علم او بالنسبه به اجزاء كبير سرير و صغير و لطيف آن و شكل هيأت سرير را از روى علم و به مقتضاى آن بيرون و بوجود مىآورد .\r\nپس بايد كه به همين نحو بداند كه خداوند تبارك و تعالى كه خالق و صانع تمام مخلوقات و مصنوعات است آنها را از كتم عدم ، بوجود مىآورد و فيض وجود را بر آنها ،\r\n\r\n\r\n","description":"","footnote":"\r\n( 1 ) . بحار 2 : 32 / 22\r\n( 2 ) . ذاريات : 21\r\n","page_name":" 238 ","page_number":238},
  {"content":"\r\n\r\nاز خود افاضه مىفرمايد و از روى علم خود كه محيط است به جميع احوال امكانيه و كيفيات و حكم و مصالح آنها ، بر وجه تسويه و بدون تفاوت بالنسبه به خلق آسمانها ، زمينها ، مورچه‌ها و ذرّه‌ها و علم او به آنها قبل از ايجاد آنها ، مثل علم اوست به آنها بعد از ايجاد آنها ، چنان كه فرموده‌اند كه « علمه بالاشياء قبل خلقها كعلمه بها بعد خلقها » « 1 » و صنع و عمل ، مترتب بر علم است و تا علم نباشد عمل كردن ممكن نمىباشد و لهذا فرموده است كه  أَ لا يَعْلَمُ مَنْ خَلَقَ وَ هُوَ اللَّطِيفُ الْخَبِيرُ  « 2 » . يعنى آيا مىتوان ، تصور نمود كه نمىداند و علم ندارد خداوندى كه خلق خلايق و صنع صنايع را كرده است و حال آنكه او لطيف است . يعنى دقايق و لطايف همگى عالم امكان را مىبيند و مىداند و خبر دارد و مطّلع از تمام شكلها ، هيئتها و مصالح زمانيه و مكانيهء آنها مىباشد .\r\nو بعد از آن نجّار در صنعت سرير مىبيند كه قدرت او بر ايجاد نمودن آن ، بر وجه اتمّ و به نحو تساوى است بالنسبه به تمام اجزاء آن و همگى آن اجزا ، منقاد و اسير ، در تحت قدرت او مىباشند و كبر و صغر آنها ، موجب تفاوت قدرت او نبوده است و نمىشود .\r\nپس به همين نحو بداند كه قدرت خداوند ، بر تمام عالم امكان و ما سواى خود بر وجه اتمّ و بر نحو تساوى است و بالنسبه به جليل ، حقير ، پنهان ، هويدا ، كبير و صغير آنها بدون تفاوت است و انقياد و اسيرى آنها در تحت قدرت او ، بر يك نحو و يكسان مىباشد .\r\nچنان كه فرموده است كه  فَقالَ لَها وَ لِلْأَرْضِ ائْتِيا طَوْعاً أَوْ كَرْهاً قالَتا أَتَيْنا طائِعِينَ  « 3 » . يعنى ، پس امر فرمود بر آسمانها و زمينها كه بوجود بياييد و مخلوق و موجود بشويد از روى طوع يا از روى اكراه . يعنى قدرت بر وجه اتم است و بر فرض طوع و كره آنها ، تفاوتى در قدرت نمىباشد . جواب دادند و گفتند كه موجود و مخلوق مىشويم از روى طوع و انقياد تمام ،\r\n\r\n\r\n","description":"","footnote":"\r\n( 1 ) . كافى 1 : 107 / 4 « لم يزل عالما بالاشياء قبل ان يخلق الاشياء لعلمه بالاشياء بعد ما خلق الاشياء . »\r\n( 2 ) . ملك : 14\r\n( 3 ) . فصلت : 11\r\n","page_name":" 239 ","page_number":239},
  {"content":"\r\n\r\nمراد عدم تفاوت است و اسيرى همه در تحت عزت ، غلبه و قدرت او و فرموده است كه  ما خَلْقُكُمْ وَ لا بَعْثُكُمْ إِلَّا كَنَفْسٍ واحِدَةٍ  « 1 » . يعنى نيست خلق نمودن جميع شماها را اولا و زنده كردن جميع شماها را ثانيا و بعد از مردن ؛ مگر مثل خلق كردن و زنده كردن يك نفسى و كثرت و وحدت مخلوق موجب تفاوت در قدرت نمىگردد .\r\nو بعد از آن نجّار مىبيند و مىفهمد كه علم و قدرت او بدون حيات و بقا نمىباشد و تصور نمىتوان نمود و بايد كه به همين منوال بداند كه خداوند عالم و قادر است . البته كه متصف به صفات حيات و بقا است و اوست « حىّ لا يموت و باقى لم يزل و لا يزال » چنان كه فرموده است  اللَّهُ لا إِلهَ إِلَّا هُوَ الْحَيُّ الْقَيُّومُ  « 2 » و فرموده است كه   تَبارَكَ الَّذِي بِيَدِهِ الْمُلْكُ وَ هُوَ عَلى كُلِّ شَيْءٍ قَدِيرٌ   « 3 » .\r\nبعد از آن مىبيند و مىفهمد كه علم و اطلاع بر مقدار و اندازه و شكل سرير و صداهاى اجزاى آن چوب‌ها ، در وقت تراشيدن و بهم بستن آنها ، دارد و به اين اعتبار مىداند كه در صنع خود سميع است . يعنى شنوا و بصير است . يعنى بينا و لطيف و خبير است . يعنى مطّلع از دقايق و خبردار از جميع احوال صنع خود است و بايد به همين منوال بداند كه خداوند سميع و بصير و لطيف و خبير است و هيچ صدائى و ندائى و دقايق احوالى ، از مخلوقات كه همگى صنع و صنيعهء اويند ، از جناب احديت او مخفى نبوده و نمىباشد و نخواهد بود . چنان كه در وصف خود فرموده است كه  وَ هُوَ السَّمِيعُ الْبَصِيرُ  « 4 »  وَ هُوَ اللَّطِيفُ الْخَبِيرُ  .\r\nبعد از آن مىبيند و مىفهمد كه در ساختن سرير ، مختار مىباشد . يعنى اگر كه بخواهد\r\n\r\n\r\n","description":"","footnote":"\r\n( 1 ) . لقمان : 28\r\n( 2 ) . بقره : 255\r\n( 3 ) . ملك : 1\r\n( 4 ) . شورى : 11\r\n","page_name":" 240 ","page_number":240},
  {"content":"\r\n\r\nكه بسازد ؛ مىسازد و اگر كه نخواهد ؛ نمىسازد و عمل و صنعت خود يا ترك آن را ، اتفاقى يا طبيعى و ذاتى نمىبيند . بلكه به مقتضاى اراده و ديدن ترجيح و مصلحت و حكمت در كردن و نكردن مىبيند و به اين سبب خود ، را مختار و مريد و كاره مىداند و مىنامد و بايد كه به همين منوال بداند كه خداوند تبارك و تعالى در افعال و صنايع خود مختار مىباشد در كردن و نكردن و در هريك از اينها ، با اراده و ديدن رجحان ، حكمت و مصلحت مىباشد و خلق فرمودن او ، از روى اتفاق يا طبع و اقتضاء ذات و اضطرار و عبث و باطل و بلا حكمت نمىباشد . چنان كه فرموده است كه  وَ ما خَلَقْنَا السَّماواتِ وَ الْأَرْضَ وَ ما بَيْنَهُما لاعِبِينَ  « 1 » و در آيهء ديگر  عَبَثاً  « 2 » و در آيهء ديگر  باطِلًا  « 3 » و در آيهء ديگر  إِلَّا بِالْحَقِّ  « 4 » فرموده است و بداند كه خداوند در افعال و صنايع خود مختار ، مريد و كاره است چنان كه فرموده است كه  وَ رَبُّكَ يَخْلُقُ ما يَشاءُ وَ يَخْتارُ  « 5 »  فَعَّالٌ لِما يُرِيدُ  « 6 » ان اللّه يأمر بالعدل و ينهى عن المنكر و لا يرضى لعباده الكفر « 7 » .\r\nو مىبيند كه بعد از ساختن و صنعت نمودن سرير او را نجّار و صانع سرير گويند و به همين منوال بداند كه خداوند بعد از خلق فرمودن هر مخلوقى ، صنعت خالقيت خود را ظاهر نموده و او را خالق و متكلّم گويند . چنان كه فرموده است كه  وَ كَلَّمَ اللَّهُ مُوسى تَكْلِيماً  « 8 » و متكلم ، معنى آن نيز خالق الكلام است و هر مخلوقى را نيز كلمة اللّه و كلام اللّه گويند و از جمله آنها ، كلامى است از خداوند كه مركّب از حروف تهجّى مىباشد و\r\n\r\n\r\n","description":"","footnote":"\r\n( 1 ) . دخان : 38\r\n( 2 ) . مؤمنون : 115\r\n( 3 ) . آل عمران : 191\r\n( 4 ) . حجر : 85\r\n( 5 ) . قصص : 68\r\n( 6 ) . هود : 107\r\n( 7 ) . زمر : 7\r\n( 8 ) . نساء : 164\r\n","page_name":" 241 ","page_number":241},
  {"content":"\r\n\r\nدر شجر و جماد ، خلق مىفرمايد و سبب اينكه متكلم را به جاى و به معنى خالق گويند ، آن است كه هر چيزى را كه خداوند ، خلق مىفرمايد مىگويد كن . يعنى موجود باش ؛ فيكون ، پس بلافاصله موجود مىشود . چنان كه فرموده است كه  إِنَّما قَوْلُنا لِشَيْءٍ إِذا أَرَدْناهُ أَنْ نَقُولَ لَهُ كُنْ فَيَكُونُ  « 1 » . يعنى اين است و جز اين نيست كه امر ما از براى خلقت هر چيزى در وقتى كه اراده بنمائيم خلقت او را ، سبب خلقت او همين است كه مىفرمائيم مر او را موجود و مخلوق باش ؛ پس بلا تأمل موجود و مخلوق مىشود .\r\nو اينها كه مذكور شد امّهات صفات ثبوتيه خداوند است و نجّار و هر صاحب صنعتى در نفس خود مىفهمد و مىداند كه خداوند تبارك و تعالى ، حىّ ، عالم ، قادر ، سميع ، بصير ، لطيف ، خبير ، مختار ، مريد ، كاره و متكلم است و متصف بودن خود را به اين صفات ، در هر نجار و هر صاحب صنعتى اظهار فرموده و آنها را دليل و آيه و دريچهء ديدن و مشكوة مطالعه نمودن اين صفات قرار داده و تاج  سَنُرِيهِمْ آياتِنا فِي الْآفاقِ وَ فِي أَنْفُسِهِمْ حَتَّى يَتَبَيَّنَ لَهُمْ أَنَّهُ الْحَقُّ  « 2 » را بر سر همه بندگان گذارده و پيغمبر صلّى اللّه عليه و آله و سلّم آنها را نيز به خلعت « من عرف نفسه فقد عرف ربه » « 3 » مخلّع فرموده است .\r\nو بعد از آن نجّار مىبيند و مىفهمد كه اگر كسى غير از او شريك در صنعت او باشد ، خالى از اين نيست كه يا او محتاج است به مدد و اعانت آن شريك و بدون آن عاجز از صنعت خويش مىباشد . در اين صورت مىداند كه خود ، صانع و نجّار نمىباشد و از ما نحن فيه كه او را نجّار و صانع فرض نموديم ، بيرون است و يا او نجّار و صانع تمام است و شريك مؤتمر به امر او مىباشد ؛ در اين صورت ، آن نه شريك است بلكه آلت و سببى است كه خود او آن را سبب و آلت را قرار داده است . مثل ساير آلات ديگر از قبيل تيشه ،\r\n\r\n\r\n","description":"","footnote":"\r\n( 1 ) . نحل : 40\r\n( 2 ) . فصلت : 53\r\n( 3 ) . بحار : 32 / 22\r\n","page_name":" 242 ","page_number":242},
  {"content":"\r\n\r\nارّه و غير ذلك و يا آن شريك نيز مثل خود او ، نجار ، صانع تمام ، مستقل و خود رأى است . در اين صورت مىفهمد و مىبيند كه با وجود شريك ، امر نجارى و صنعت او درست نمىشود و فاسد مىگردد و چونكه مىبيند كه درست و منتظم شده است ؛ مىداند كه اين انتظام به سبب وحدت ، استقلال و بىشريكى اوست و به همين منوال بايد بداند و بفهمد كه خداوند در الهيت ، ربوبيت ، صنع و افعال خود ، واحد ، بلا شريك ، بلا نظير ، بلا مشير و بلا وزير مىباشد . و اگر كه يكى از آنها با او مىبود هر آينه امر منتظم و برقرار و با اصلاح نمىبود و فاسد مىبود چنان كه فرموده است كه  لَوْ كانَ فِيهِما آلِهَةٌ إِلَّا اللَّهُ لَفَسَدَتا  « 1 » .\r\nيعنى اگر كه بود در صنعت زمين ، آسمان و ساير مخلوقات و صنايع ، خداهاى ديگر ، به غير از خداوند ، هر آينه زمين و آسمان بوجود نمىآمدند و فاسد و معدوم مىبودند و اين نفى شريك ، اصل و امّ تمام صفات سلبيه است و از آن ساير صفات سلبيه و نقصانيه را مىفهمد و مىداند و خداوند خود را به دليل و آيه‌اى كه در خود نجار است متّصف به جميع صفات كمال ، جمال و جلال و مبرّا از تمام نقايص و عيوب مىداند و مىبيند .\r\nچنان كه فرموده است كه  هُوَ اللَّهُ الَّذِي لا إِلهَ إِلَّا هُوَ الْمَلِكُ الْقُدُّوسُ السَّلامُ الْمُؤْمِنُ الْمُهَيْمِنُ الْعَزِيزُ الْجَبَّارُ الْمُتَكَبِّرُ سُبْحانَ اللَّهِ عَمَّا يُشْرِكُونَ  .\r\nبعد از آن نجار مىبيند و مىفهمد كه خود بالنسبه به سرير كه صنعت اوست عطوفت دارد و غافل از آن نمىباشد و امرى كه او به آن محتاج باشد از قبيل مكان و جاى سايه و بىآفتاب و بىآتش از براى او مهيا مىدارد و دفع مفاسد از او مىكند و اگر كه احدى آن را بشكند يا عيب بنمايد ، با او در مقام غيرت برمىآيد و وكيل و كافل و متكفل و كفايت نماينده جميع امور او به قدر قدرت خود مىباشد و مىشود و به همين منوال بايد بداند و بفهمد كه خداوند كافل ، متكفل ، وكيل ، كافى ، رازق ، حافظ و غيور بر مخلوقات خود\r\n\r\n\r\n","description":"","footnote":"\r\n( 1 ) . انبياء : 22\r\n","page_name":" 243 ","page_number":243},
  {"content":"\r\n\r\nمىباشد و رضا نمىشود كه احدى تغيير و تعييب آنها را بنمايد . چنان كه فرموده است كه  إِنَّ اللَّهَ هُوَ الرَّزَّاقُ ذُو الْقُوَّةِ الْمَتِينُ  « 1 » و هو الوكيل و هو الحافظ و المهمين و الرقيب و فرموده است كه  وَ ما كُنَّا عَنِ الْخَلْقِ غافِلِينَ  « 2 » .\r\nپس اهل صنعت و حرفه در خلافت در عالم حقيقت و به اعتبار عالم معرفت ، از همه انواع خلافتها بالاتر ، كامل‌تر و شامل‌تر مىباشد . چونكه صانع ، قادر ، عالم ، مريد و خالق در حقيقت خداوند است و افاعيل و صنايع خود را در عالم صغير انسانى ، به واسطه روح او اظهار فرموده و در عالم كبير كه آن را جهان گويند به واسطه روح اعظم و روح كل و روح الارواح اظهار فرموده است و تمام عالم صغير و كبير را آيات ، علامات ، دلايل ، خليفه و آثار حقيقت خود قرار داده است و همگى را در اين باب هدايت و استرشاد به معرفت خليفه خود گردانيده است و بايد كه او را به واسطه نظر در خود كه دلايل اوست و از اوست ؛ بشناسند و او را در خود ببينند كه  وَ فِي أَنْفُسِكُمْ أَ فَلا تُبْصِرُونَ  و از اينجاست كه وارد شده است و فرموده‌اند كه « يا من دلّ على ذاته بذاته » . يعنى به آثارى كه از خود مىباشد و از غير نمىباشد و فرموده‌اند كه « ما رايت شيئا الا و رايت اللّه فيه و بعده و قبله » بنابر تفاوت ادراكها و بازيافتها ، و خداوند فرموده است كه ؛   سَنُرِيهِمْ آياتِنا فِي الْآفاقِ وَ فِي أَنْفُسِهِمْ حَتَّى يَتَبَيَّنَ لَهُمْ أَنَّهُ الْحَقُّ أَ وَ لَمْ يَكْفِ بِرَبِّكَ أَنَّهُ عَلى كُلِّ شَيْءٍ شَهِيدٌ أَلا إِنَّهُمْ فِي مِرْيَةٍ مِنْ لِقاءِ رَبِّهِمْ أَلا إِنَّهُ بِكُلِّ شَيْءٍ مُحِيطٌ   « 3 » .\r\nيعنى به زودى و به سهل مىنمائيم به بندگان ، آيات و علامات و آثار و دلايل حقيّت و الوهيت خودمان را در آفاق . يعنى آنچه در خارج و بيرون از نفوس ايشان است و در نفوس ايشان تا اينكه ظاهر و هويدا بگردد از براى ايشان ، اينكه خداوند حق است و بس\r\n\r\n\r\n","description":"","footnote":"\r\n( 1 ) . ذاريات : 58\r\n( 2 ) . مؤمنون : 17\r\n( 3 ) . فصلت : 53 - 54\r\n","page_name":" 244 ","page_number":244},
  {"content":"\r\n\r\nو ما سواى او مخلوق و مصنوع مىباشند . اما آيات آفاقى ، آسمان است كه به اين بلندى ، عظمت و وسعت خلق شده است و به انواع كواكب و بروج و خواص آراسته شده  وَ زَيَّنَّاها لِلنَّاظِرِينَ  « 1 » در شأن آن فرموده و به سببيت آنها در زمين گلها ، لاله‌ها ، آبها ، اشجار ، ازهار ، اثمار ، نباتات ، حيوانات و عناصر مفرده و مركبه و معادن و جواهر و متشعبات آنها كه لا يعد و لا يحصى است ، خلق فرموده است .\r\nو فرموده است كه ؛  إِنَّ فِي خَلْقِ السَّماواتِ وَ الْأَرْضِ وَ اخْتِلافِ اللَّيْلِ وَ النَّهارِ وَ الْفُلْكِ الَّتِي تَجْرِي فِي الْبَحْرِ بِما يَنْفَعُ النَّاسَ وَ ما أَنْزَلَ اللَّهُ مِنَ السَّماءِ مِنْ ماءٍ فَأَحْيا بِهِ الْأَرْضَ بَعْدَ مَوْتِها وَ بَثَّ فِيها مِنْ كُلِّ دَابَّةٍ وَ تَصْرِيفِ الرِّياحِ وَ السَّحابِ الْمُسَخَّرِ بَيْنَ السَّماءِ وَ الْأَرْضِ لَآياتٍ لِقَوْمٍ يَعْقِلُونَ  « 2 » .\r\nو اما آيات انفسى ، پس بر دو نوع است يكى ، آن آثارى كه در نفس انسان و ارباب صنايع است و مذكور نموده شد و يكى ديگر آن است كه يك قطره منى ، شخص انسان را بدين لطيفى و ظريفى با سمع ، بصر ، جوارح ، اعضا و حواس ظاهره و مدارك باطنه و به نحوهاى كه مىبينى و ميدانى خلق فرموده و بعد از بيان خلقت او فرموده است كه  فَتَبارَكَ اللَّهُ أَحْسَنُ الْخالِقِينَ  « 3 » بعد از آن فرموده است كه  أَ وَ لَمْ يَكْفِ بِرَبِّكَ  « 4 » يعنى آيا حاجت به نماياندن به آيات مىباشد و كافى نيست وجود و ظهور پروردگار تو كه بر همه چيز و بر ما سواى خود شاهد و مهيمن مىباشد بعد از آن فرموده است كه  أَلا إِنَّهُمْ فِي مِرْيَةٍ  « 5 » يعنى آگاه باش كه بندگان در شك از ملاقات نمودن و ديدن پروردگار خود مىباشند در معيت و شاهديت و حاضريت او به آثار و آيات ، و بعد فرموده است كه\r\n\r\n\r\n","description":"","footnote":"\r\n( 1 ) . حجر : 16\r\n( 2 ) . البقرة : 164\r\n( 3 ) . مؤمنون : 14\r\n( 4 ) . فصلت : 53\r\n( 5 ) . فصلت : 54\r\n","page_name":" 245 ","page_number":245},
  {"content":"\r\n\r\n أَلا إِنَّهُ بِكُلِّ شَيْءٍ مُحِيطٌ  « 1 » يعنى آگاه باش به تحقيق و به يقين كه خداوند به همه چيزها و به ما سواى خود همگى احاطه دارد و با همه مىباشد « 2 » و الحال وقت جفاف قلم و كفاف رقم است .\r\n خليلى مالى لا ارى غير شاعر * فلم منهم الدعوى و منّى القصائد\r\nاجل فاعلما انّ السّيوف كثيرة * و لكن سيف الدولة اليوم واحد\r\nمدعى بسيار بينى اندرين صنعت و ليك * زيركان دانند سير از سوسن و خار از سمن\r\nبىجمال يوسف بىعشق يعقوب از گزاف * توطيائى نايد از هر باد و از هر پيرهن \r\n« الحمد للّه ربّ العالمين و صلى اللّه على محمّد و آله الطاهرين اللّهم اجعلنا من عبادك الصالحين و خواصك المقرّبين و انزلنا خطيرة قدمك مع اهل انسك من الانبياء و المرسلين و اختم لنا و لجميع المؤمنين و المؤمنات خاتمة خلفائك و الفائزين و صلى اللّه على محمّد و آله الطاهريه آمين يا ربّ العالمين . »\r\nتاريخ ختم و اختتام در آخر « 3 » يوم السبت ، روز آخر از ماه آخر از سنه هزار و دويست و چهل و شش از هجرت نبويه على هاجرها الف من الصلاة و السلام و التحيه ، و چونكه تمام اين كتاب من اوله الى آخره خصوصا تمهيد آخر ، آخر آن مغز و حق كلام بود لهذا مادهء تاريخ و اختتام و حق كلام اتفاق افتاده هاتفم گفت من وراء حجاب مغز حقّ كلام آمد ختم و الحمد للّه تعالى بسم اللّه اولا ملتمس و مسؤول اين بىبضاعت در اتمام اين خدمت از آن حضرت آسمان رفعت ، آن است كه در خلوات و فراغت ، به دست نياز و كليد اخلاص در اين خزينه اسرار را بگشايد و سردر چاههاى ابواب و فصول آن را كه پر از جواهر حقايق و اصول است ، باز نمايند و بديدهء بصيرت ، از روى خلوص عقيده ، غرر و درر آن را مطالعه نموده و معمول دارند و صفحات آن را بر طالبان و مستحقان از باب\r\n\r\n\r\n","description":"","footnote":"\r\n( 1 ) . فصلت : 54\r\n( 2 ) . تا بدين جا نسخه « ب » پايان مىيابد .\r\n( 3 ) . نسخه الف تا بدين جا به پايان مىرسد و باقيمانده متن از نسخه « ج » نقل مىگردد .\r\n","page_name":" 246 ","page_number":246},
  {"content":"\r\n\r\nاخراج زكات ، خرج و نشر و رشح فرمايند و ثانيا مأمول آن است كه از عاطفه پادشاهانه ، اين تحفه درويشانه را به عين رضا و سمع اصغا ، ملحوظ و محفوظ دارند و بر ذلّات قدم مخلصان و هفوات قلم بيان ، رقم عفو ملوكانه كشند و اين را از جمله كلام « العشاق يطرى و لا يروى » دانند . يا ربّ بدين سايهء يزدانى را بخشاى در اين جهان جهانيانى را .\r\n« و قد فرغت من تسويده ظهر يوم الثلثاء احدى عشر شهر رجب المرجّب بسنة 1264 و انا اقلّ الخليفه ( الخليقه ) بل لا شىء فى الحقيقه العبد المذنب الاثيم المحتاج الى ربه الرحيم ابن كربلائى حسين حاجى كريم غفر اللّه لهما و الوالد لهما » .\r\n\r\n","description":"","footnote":"","page_name":" 247 ","page_number":247},
  {"content":"\r\n . \r\n\r\n","description":"","footnote":"","page_name":" 248 ","page_number":248}
  ]