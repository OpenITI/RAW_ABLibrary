[
  {"content":"\r\n\r\nبسم الله الرحمن الرحيم\r\nشرح منازل هفتگانه 2\r\nسير وسلوك\r\nمنزل دوم : توبه\r\nمرجع عاليقدر حضرت آية الله العظمى مظاهرى مدظله العالى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمجموعه آثار حضرت آيت الله العظمى مظاهرى\r\nسرشناسه : مظاهرى ، حسين ، 1312 -\r\nعنوان و نام پديدآورنده : سير وسلوك / حسين مظاهرى\r\nمشخصات نشر : اصفهان ، مؤسسه فرهنگى مطالعاتى\r\nالزهراء عليها السلام ، 1388 ه‍ ش .\r\nمشخصات ظاهرى : ج .\r\nفروست : مجموعه آثار حضرت آيت الله العظمى مظاهرى\r\n\" مدظله \" 17 ؛ 18 ؛ 21 . عرفان : 2 ؛ 3 ؛ 4 )\r\nشابك دوره : 3 - 17 - 2985 - 964 - 978\r\nج . 1 : 18 - 2985 - 964 - 978 ؛ 22000 ريال\r\nج . 2 : 7 - 19 - 2985 - 964 - 978 ؛ 15000 ريال\r\nج . 3 : 4 - 23 - 2985 - 964 - 978 ؛ 35000 ريال\r\nوضعيت فهرست نويسى : فيپا .\r\nيادداشت : ج . 1 ( چاپ اول : 1388 ) .\r\nيادداشت : ج . 3 ( چاپ اول : 1389 ) فيپا .\r\nيادداشت : كتابنامه .\r\nمندرجات : آداب طريقت . موضوع : اخلاق اسلامى .\r\nرده بندى كنگره : 1388 9 س 63 / 6 / 289 bp\r\nرده بندى ديويى : 84 / 297\r\nشماره كتابشناسى ملى : 1680805\r\nمؤسسه فرهنگى مطالعاتى الزهراء عليها السلام\r\nسير وسلوك ؛ توبه\r\nمجموعه آثار - 21 / عرفان - 4\r\nمرجع عاليقدر\r\nحضرت آية الله العظمى مظاهرى\r\n\" مدظله العالى \"\r\nناشر : مؤسسه فرهنگى مطالعاتى\r\nالزهراء عليها السلام\r\nنوبت چاپ : اول / 1390\r\nچاپ : پرستو\r\nشمارگان : 3000 نسخه\r\nقيمت : 35000 ريال\r\nشابك دوره : 3 - 17 - 2985 - 964 - 978\r\nشابك ج 1 : 0 - 18 - 2985 - 964 - 978\r\nشابك ج 2 : 7 - 19 - 2985 - 964 - 978\r\nشابك ج 3 : 4 - 23 - 2985 - 964 - 978\r\nح تمام حقوق براى \" مؤسسهء فرهنگى\r\nمطالعاتى الزهراء عليها السلام \" محفوظ است .\r\nمركز توزيع :\r\nمؤسسه فرهنگى مطالعاتى الزهراء عليها السلام - دفتر اصفهان\r\nتلفن و دورنگار : 4463671 - 0311\r\nآدرس اينترنتى : www . al - zahra . ir\r\n\r\n","description":"","footnote":"","page_name":" 2 ","page_number":2},
  {"content":"\r\n . \r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nديباچه\r\n« سير و سلوك » واژه‌اى مقدّس و نورانى است كه در هر عصر و زمان ، طالبان معرفت و تشنگان معنويّت - را كه محبّت خداوند را در دل و عشق او را در سر مىپرورانده‌اند - به سوى خود جذب كرده است .\r\nگام برداشتن در راهى كه آدمى را به معبود خويش وصل مىكند و رسيدن به لقاى الهى ، خواستهء قلبى مؤمنان حقيقت طلب و گمشدهء بسيارى از انسان‌هاى تكامل‌خواه است . پيامبر اكرم ( ص ) مىفرمايند :\r\n« لَيْسَ لِلْمُؤْمِنِ رَاحَةٌ دُونَ لِقَاءِ اللَّه » « 1 »\r\nبر اين اساس ، آموزه‌هاى اديان الهى در همهء قرون و اعصار ، انسان‌هاى تكامل‌طلب را به سوى منزل سعادت فراخوانده و راهى به سمت هدايت و رستگارى فراروى بندگان جوياى معرفت گشوده‌اند .\r\nقرآن كريم نيز كه آخرين كتاب آسمانى و معجزهء آخرين رسول رستگارى است ، تأكيد فراوانى بر حركت انسان به سوى پروردگار متعال داشته و در آياتى بازگشت انسان‌ها به سوى معبود خويش را امرى حتمى و قطعى بر مىشمارد . « 2 »\r\n\r\n\r\n","description":"","footnote":"\r\n( 1 ) . عوالى اللآلى ، ج 1 ، ص 277\r\n( 2 ) . النّجم / 49 ؛ العلق / 8\r\n","page_name":" 7 ","page_number":7},
  {"content":"\r\n\r\nيا أَيُّهَا الْإِنْسانُ إِنَّكَ كادِحٌ إِلى رَبِّكَ كَدْحاً فَمُلاقيهِ « 1 »\r\nبر اساس وعدهء قرآن كريم ، حركت به سوى خداوند و سير در صراط مستقيمى كه به خود خداوند منتهى مىشود ، امرى ضرورى و حتمى است و انتهاى اين سير پر تكاپو ، لقاى پروردگار خواهد بود . از اين رو آدمى بايد به‌قدر توان و بضاعت خويش ، با عزم راسخ به راه افتد و در مسيرى كه پيش روى اوست ، به جلو رود تا به مطلوب نايل شود .\r\nهيچ ترديدى در اين نيست كه سير به سوى خداى متعال و حركت در مسير لقاء ، همچون هر حركت و برنامه‌اى ، محتاج وجود اساتيد و راهنمايانى است كه با ارائهء نقشهء راه و تعيين روش طىّ طريق ، طالب معرفت را در مسير مستقيم نگاه دارند و مانع گمراهى و سقوط وى شوند . واژهء « سير و سلوك » نيز برخاسته از همين معنا است .\r\nنكتهء شايان توجه كه قرآن شريف هم بر آن تآكيد دارد ، اين است كه معلّم اخلاق انسان ، خداوند سبحان است :\r\nوَ لَوْ لا فَضْلُ اللَّهِ عَلَيْكُمْ وَ رَحْمَتُهُ ما زَكي مِنْكُمْ مِنْ أَحَدٍ أَبَداً وَ لكِنَّ اللَّهَ يُزَكِّي مَنْ يَشاءُ « 2 »\r\nاگر انسان ، قدم در راه نهد و به سوى لقاى معبود خويش حركت نمايد ، فضل و رحمت بىمنتهاى حق تعالى شامل حال او خواهد شد و نصرت و يارى خداوند منّان را در مسير حركت مشاهده خواهد كرد :\r\n\r\n\r\n","description":"","footnote":"\r\n( 1 ) . الإنشقاق / 6\r\n( 2 ) . النور / 21\r\n","page_name":" 8 ","page_number":8},
  {"content":"\r\n\r\nوَ كانَ حَقًّا عَلَيْنا نَصْرُ الْمُؤْمِنينَ « 1 »\r\nدر واقع خداى مهربان نيز مشتاق لقاى چنين بنده‌اى مىشود و با هدايت خاصّ خود ، او را به سوى خويش مىكشاند . امام صادق ( ع ) مىفرمايند :\r\n« مَنْ أَحَبَّ لِقَاءَ اللَّهِ أَحَبَّ اللَّهُ لِقَائَهُ » « 2 »\r\nخداوند متعال بر اساس فضل و رحمت خود ، هدايت سالك را بر عهده گرفته و با تدابيرى حكيمانه ، مانع سقوط و گمراهى وى مىشود . مقصود حق تعالى از ارسال رسل و انزال كتب آسمانى ، راهنمائى طالب حقيقت و يارى او جهت موفقيت در مسير حركت بوده است . آخرين راهنماى حركت انسان ، پيامبر خاتم حضرت محمد مصطفى ( ص ) مىباشد كه با كامل‌ترينِ اديان و برترينِ كتاب‌هاى آسمانى به سوى بندگان فرو فرستاده شده است . بعد از آن حضرت نيز ، اوصياى گرامى ايشان كه همان اهل بيت عصمت و طهارت ( ع ) مىباشند ، راهنماى راه سالكان بوده و هستند . در زيارت بلند پايهء جامعة كبيره - كه از لسان مبارك امام هادى ( ع ) نقل گرديده است - خطاب به آن بزرگواران مىخوانيم :\r\n« بِكُمْ يُسْلَكُ إِلَي الرِّضْوَانِ »\r\nچنان كه در دعاى شريف ندبه نيز - كه از ناحية مقدسة امام عصر « ارواحنا فداه » بيان شده - آمده است :\r\n« فَكَانُوا هُمُ السَّبِيلَ إِلَيْكَ وَ الْمَسْلَكَ إِلَي رِضْوَانِكَ »\r\nبنابراين انسان تكامل طلب بايد با استفاده از نور قرآن و با راهنمايى حضرات معصومين ( ع ) ، مسير تقرّب به درگاه الهى را بپيمايد تا به لقاى پروردگار نائل آيد .\r\n\r\n\r\n","description":"","footnote":"\r\n( 1 ) . الروم / 47\r\n( 2 ) . الكافى ، ج 3 ، ص 134\r\n","page_name":" 9 ","page_number":9},
  {"content":"\r\n\r\nناگفته پيدا است كه بهره‌مندى از نور قرآن و عترت ( ع ) ، بدون مراجعه به كارشناسان خبره ، ميسّر نخواهد بود . كارشناسان علوم وحيانى همان دين شناسان آگاه و فقهاى عظام هستند كه سراسر عمر خويش را به تدبّر در قرآن كريم و تعمّق در روايات اهل بيت عصمت و طهارت ( ع ) سپرى كرده‌اند . جويند معرفت بايد شيوه و طريق سلوك الى الله را از دين شناسان و فقيهان وارسته بياموزد و با عمل به دستورات آنان كه برگرفته از تعاليم قرآن و عترت ( ع ) است ، منازل سير و سلوك را طى كند تا به مقصد اعلى نايل شود .\r\nمراجعه به كسانى كه از تخصّص و تعهّد كافى در سير و سلوك برخوردار نباشند ، بىترديد باعث انحرافات غير قابل جبران براى شخص سالك و ديگران مىگردد . خصوصاً در زمان حاضر كه شيّادان فراوانى در قالب موضوع سير و سلوك ، كمر به تباهى و گمراهى جوانان بسته‌اند و از اشتياق وافر نسل جوان به مباحث عرفانى و معنوى ، در جهت دست‌يابى به مقاصد پليد و اهداف شوم خود سوء استفاده مىنمايند .\r\nمؤسّسهء فرهنگى مطالعاتى الزّهراء ( س ) با عنايت به اين نكتهء اساسى و نيز با توجّه به رويكرد نسل حق‌جوى جوان به مباحث عرفانى و به منظور آشنايى هرچه بيشتر آنان با فرصت‌ها و تهديدهاى اين راه پر خطر ، اقدام به تنظيم و تدوين دروس اخلاقى ، عرفانى مرجع عاليقدر حضرت آيت الله العظمى مظاهرى « مدّظلّه‌العالى » در موضوع سير و سلوك و تقديم آن به مشتاقان اين مباحث نموده است .\r\nآيت الله العظمى مظاهرى « مدّظلّه‌العالى » - كه از شاگردان مبرّز و از پرورش‌يافتگان مكتب اخلاقى ، عرفانى دو عارف كبير معاصر ، حضرت آيت الله العظمى امام خمينى ( قدس سره ) و حضرت علامه طباطبائى ( رحمةالله ) هستند - علاوه بر برخوردارى از مقام بلند\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nفقهى و سابقهء تدريس بيش از پنجاه سال دروس فقه و اصول در عالىترين سطوح ، ساليان متمادى به عنوان استاد اخلاق به تزكيهء نفوس و تطهير قلوب مشتاقان وادى سير و سلوك پرداخته‌اند و با تربيت طالبان معرفت و تعليم اخلاقى آنان ، شاگردانى مهذّب - كه از صفاى دل و روح برخوردارند و خود از معلّمان اخلاق به شمار مىآيند - به جامعهء اسلامى تقديم نموده‌اند .\r\nدر ديدگاه سلوكى حضرت آيت الله العظمى مظاهرى « مدّظلّه‌العالى » - كه بر گرفته از مكتب عرفانى اصيل و بالندهء امام خمينى ( قدس سره ) و علامه طباطبائى ( رحمةالله ) است - سير و سلوك با پاىبندى به قواعد شريعت مقدّسه و تقيد به رعايت تكاليف شرعى آغاز مىشود و با همين تقيد ادامه مىيابد و سالك در هيچ مرتبه‌اى ، از التزام به احكام شرعى بىنياز نمىشود . در اين ديدگاه ، تقيّد به ظواهر شرع به عنوان برترين استادِ اخلاق ، قلمداد مىشود و در واقع ، فقه آل محمد ( ص ) زير بناى سلوك الى الله شمرده شده و سالك براى پيمودن درجات قرب الهى ، با اقتدا به عارفان راه‌يافته و عالمان ربّانى ، در قدم نخست به احكام فقهى اهتمام ورزيده و اين اهتمام را تا پايان راه استمرار مىبخشد .\r\nآيت الله العظمى مظاهرى « مدّظلّه‌العالى » در ساختار كلّى سير و سلوك نيز ديدگاه خاصّى دارند . تعداد منازل سير و سلوك در ديدگاه اهل عرفان مختلف است ؛ برخى براى سلوك الى الله ، يك ، دو يا هفت منزل ، برخى سى و يك منزل يا هفتاد منزل و گروهى ديگر صد منزل ذكر كرده‌اند و حتى برخى قائل به وجود هزار منزل در سير و سلوك مىباشند . ولى معظّم‌له در سير و سلوك ، قائل به سه سير كلّى مىباشند كه سير اوّل آن با عنوان « سير من الخلق الى الحق » ، داراى هفت منزل با عناوين « يقظه ، توبه ، تقوا ، تخليه ، تحليه ، تجليه و لقاء » است كه بسيارى از منازل عرفانى كه در سخنان عارفان به شكل و تعداد مختلف بيان گرديده است ، در درون\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nاين هفت منزل مىگنجد . بر اساس اين نظريه ، منزل لقاء ، آخرين منزل سير و سلوك نيست ؛ بلكه حركت نامتناهى سالك از منزل هفتم آغاز مىگردد و در دو سير بعدى تا ابد ادامه مىيابد .\r\nمجموعهء مباحث « سير و سلوك » معظّم له ، مشتمل بر يك مقدّمه و چند دفتر است . پيش از اين ، مقدّمهء مباحث سير و سلوك با عنوان « سلوك معنوى در پرتو نور قرآن و عترت ( ع ) » و نيز دفتر اوّل - كه مشتمل بر شرح و تبيين منزل اوّل از منازل هفت‌گانهء سير و سلوك بود - با عنوان « يقظه » منتشر گرديد و در اختيار علاقه‌مندان قرار گرفت .\r\nكتاب حاضر ، دفتر دوّم از دفاترِ اين مجموعه است و مباحث آن كه به شرح و تبيين منزل دوّم از منازل سير و سلوك يعنى « منزل توبه » اختصاص دارد ، در طول سال‌هاى مختلف ، توسّط حضرت آيت الله العظمى مظاهرى « مدّظلّه‌العالى » در درس‌گفتارهايى اخلاقى ، در مسجد حكيم اصفهان بيان گرديده و پس از تنظيم ، تحقيق و ويرايش و سپس بازبينى نهائى معظّم له ، به صورت حاضر و در ده فصل ارائه مىگردد .\r\nفصل اوّل كتاب ، پس از مرورى بر مباحث گذشته ، به بيان تعاريف و كليات منزل توبه مىپردازد .\r\nدر فصل دوّم ، اركان توبه كه عبارتند از : احساس ندامت ، اظهار ندامت ، عزم اصلاح و اصلاح عملى ، تشريح شده است . در اين فصل معلوم مىشود كه اساس منزل توبه ، رسيدن به حالت توبه يعنى احساس حقيقى ندامت و شرمندگى در برابر خداوند متعال است و ساير اركان توبه ، پس از آن خودبه‌خود محقّق مىشود .\r\nدر فصل سوّم ، اثبات مىگردد كه پذيرش توبه از سوى پروردگار متعال ، هيچ شرطى ندارد و شرايط ظاهرى كه در قرآن و روايات ، براى توبه بيان گرديده ،\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nبرّرسى مىشود . بر اساس ديدگاه آيت الله العظمى مظاهرى « مدّظلّه‌العالى » ، توبهء هنگام مرگ و حتّى توبهء پس از مرگ و در جهنّم نيز ، اگر حقيقى و خالصانه باشد ، مورد پذيرش خداى تعالى واقع مىشود .\r\nفصل چهارم كتاب ، ضرورت اميدوارى به رحمت واسعهء خداوند متعال را يادآورى مىكند و به تشريح دو فضيلت خوف و رجاء ، مىپردازد .\r\nدر فصل پنجم ، ده راهكار اساسى براى رسيدن به حالت ارزشمند توبه بيان مىشود .\r\nدر فصل ششم ، به دوازده ثمره ، از ثمرات دستيابى به حالت توبه ، اشاره شده است .\r\nفصل هفتم ، توبه را به دو قسم كلّى توبه از حقّ الله و توبه از حقّ النّاس ، منقسم مىكند و نحوهء توبه از هر دو قسم را بيان مىدارد .\r\nدر فصل هشتم ، مراتب توبه كه عبارتند از توبهء عوام ، توبهء خواص و توبهء اخص‌ّالخواص ، تشريح مىگردد . بر اساس مطالب اين فصل ، هيچ كس نبايد خود را بىنياز از توبه بداند و توبه صرفاً مربوط به افراد گناهكار نيست ؛ بلكه هرگونه ترك اولى براى خواص و توجّه به غير حق تعالى براى اخص‌ّالخواص ، توبه را بر آدمى واجب مىسازد .\r\nفصل نهم ، تأثير توسّل و شفاعت در پذيرش توبه را بازگو مىكند .\r\nدر فصل دهم ، به ساير اسباب آمرزش ، نظير اجتناب از گناه ، انجام اعمال نيك و عقوبت دنيوى ، اشاره مىگردد .\r\nبرخوردارى از بيانى روان و قابل فهم و عارى بودن از اصطلاحات غامض عرفانى ، از ويژگىهاى مباحث اخلاقى ، عرفانى معظّم‌له است كه موجب مىگردد افراد گوناگون در سطوح مختلف ، بتوانند از اين مباحث بهرهء لازم را ببرند . به عبارت روشن‌تر ، پويندگان طريق سير و سلوك كه اهل دقّت‌هاى علمى و\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nتعمّق‌هاى نظرى هستند ، مىتوانند با مطالعه و عمل به اين كتاب ، به درجات والاى عرفانى دست يابند و افراد ديگر نيز مىتوانند با برداشت اخلاقى از محتويات كتاب ، به قدر توان خود در مسير معنويت و سلوك إلى الله قرار گيرند .\r\nدر پايان از همهء عزيزانى كه در انتشار اين اثر ارزشمند نقش‌آفرينى كرده‌اند ، به‌ويژه آقاى على رعنايى ، به‌جهت آماده‌سازى و تنظيم كتاب و نيز آقايان مختار رنجكش ، سيد مجيد شريفى و هادى فرّخ پى ، تشكّر و قدردانى نموده و از خداوند متعال مسئلت مىكنيم توفيق تمسّك به قرآن و عترت طاهره ( ع ) و پيمودن مسير سلوك به سوى حق و عبور از منازل هفتگانهء آن و نايل شدن به لقاى پروردگار متعال را به همگان عنايت فرمايد .\r\n« انّه وليّ الهداية و التّوفيق »\r\nمؤسّسه فرهنگى مطالعاتى الزهراء ( س )\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nفصل اول سرآغاز منزل توبه\r\n\r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n\r\n\r\nحركت به سوى خدا\r\nانسان در حركت به سوى پروردگار هستى است ، حركتى كه پر رنج و پر مشقّت است ولى منتهاى آن ، لقاى خداوند تبارك و تعالى خواهد بود :\r\nيا أَيُّهَا الْإِنْسانُ إِنَّكَ كادِحٌ إِلي رَبِّكَ كَدْحاً فَمُلاقيه « 1 »\r\nآدمى در اين حركت پر فراز و نشيب ، بايد هفت منزل را بپيمايد كه عبارتند از : يقظه ، توبه ، تقوا ، تخليه ، تحليه ، تجليه و لقاء .\r\nگذشتن از هر يك از اين منازل هفت‌گانه ، گرچه سخت و دشوار است ، امّا امرى لازم و ضرورى است و براى رسيدن به مطلوب و مقصود نهايى ، گريزى از آن نيست .\r\nاگر كسى بتواند اين راه را بپيمايد و در سلوك معنوى خويش موفّق گردد ، علاوه بر اينكه در قيامت به مقام عنداللّهى خواهد رسيد و بهشت براى او كوچك مىشود ، در همين دنيا هم زندگى او بهشتى مىگردد ؛ يك زندگى عارى از غم ، غصّه ، يأس ، اضطراب خاطر و پريشانى ، نصيب سالك الىالله مىشود . زندگى دنيوى او همراه با امنيت و اطمينان دل و نشاط و شادمانى و اميد و معنادارى حقيقى خواهد بود كه هيچ‌گونه زشتى و پليدى و نگرانى در آن راه نمىيابد .\r\nحتّى اگر كسى موفّق به عبور از همهء منازل هفت‌گانه هم نشود ، عبور از هر\r\n\r\n\r\n","description":"","footnote":"\r\n( 1 ) . انشقاق / 6\r\n","page_name":" 17 ","page_number":17},
  {"content":"\r\n\r\nمنزلى براى او درجه و مقامى مطابق با شأن همان منزل به ارمغان خواهد آورد كه به دنيا و آخرت ارزندگى دارد .\r\nحضرت موسى ( ع ) هنگام بازگشت از مَدين ، در كوه طور آتشى ديد و به سمت آن رفت . در واقع نور و روشنايى وصف‌ناپذيرى براى آن نبى گرامى نمايان گشته بود . حضرت موسى ( ع ) به مقام « حق‌ّاليقين » رسيده بود و مفتخر به دريافت وحى گرديد . « 1 »\r\nخانوادهء آن نبى گرامى نيز كه در كوه طور ايشان را همراهى مىكردند ، از دور آن نور را مشاهده كردند و مىتوان گفت : گرچه آنان از درجه و مقام عرفانى حضرت موسى ( ع ) برخوردار نبودند ، ولى در رتبهء نازل‌ترى ، به مقام « عين‌اليقين » رسيده بودند . مهم آن‌كه هم حضرت موسى ( ع ) و هم خانوادهء ايشان ، در حدّ بضاعت خويش ، از آن نور دل‌انگيز ، بهره بردند و در واقع به قدر وسع خود به درجات روحانى و عرفانى دست يافتند . از اين رو خداوند تبارك و تعالى در قرآن كريم ، حركت همهء آنان را خجسته مىشمارد و مىفرمايد : مبارك باد بر آن كسى كه مانند حضرت موسى ( ع ) توانست راه را بپيمايد و به انتها برسد و مبارك باد بر آن كسى كه موفّق به گذراندن برخى از منازل سير و سلوك شد :\r\nفَلَمَّا جاءَها نُودِيَ أَنْ بُورِكَ مَنْ فِي النَّارِ وَ مَنْ حَوْلَها وَ سُبْحانَ اللَّهِ رَبِّ الْعالَمينَ « 2 »\r\nچون به نزد آتش آمد ، آوا رسيد كه : « خجسته و مبارك گرديد آنكه در آتش و آنكه پيرامون آن است ، و منزّه است خدا ، پروردگار جهانيان »\r\n\r\n\r\n","description":"","footnote":"\r\n( 1 ) . طه / 14 - 9\r\n( 2 ) . نمل / 8\r\n","page_name":" 18 ","page_number":18},
  {"content":"\r\n\r\nطى كردن منازل هفت‌گانه ، آدمى را به كمال مىرساند و در قيامت جايگاهى وصف ناشدنى نزد خداوند تبارك و تعالى به وى مىبخشد ؛ امّا اگر كسى به هر دليلى ، صرفاً از برخى منازل سير و سلوك عبور نمايد نيز به سعادت دنيا و آخرت نائل خواهد شد .\r\nبه عبارت روشن‌تر در وادى سير و سلوك ، هر كس به اندازهء سعهء وجودى خويش و سعى و تلاشى كه نموده است ، بهره مىبرد و اين چنين نيست كه اگر كسى به انتهاى مسير نرسد ، به هيچ دستاوردى از سفرهء پر نعمت سير و سلوك دست نيابد .\r\nكسانى كه راه را مىپيمايند و به مقصد مىرسند ، به مقام « حق‌ّاليقين » دست مىيابند ، كسانى كه در ميانهء راه به سر مىبرند ، از مقام « عين‌اليقين » برخوردارند و ساير افراد كه در ابتداى راه مىباشند ، مقام « علم‌اليقين » دارند .\r\nمرحوم علّامه محمّد تقى مجلسى ( رحمةالله ) ، اين سه مرتبه و مقام را از آيات پايانى سورهء فصلّت برداشت نموده است :\r\nسَنُريهِمْ آياتِنا فِي الْآفاقِ وَ في أَنْفُسِهِمْ حَتَّي يَتَبَيَّنَ لَهُمْ أَنَّهُ الْحَقُّ أَ وَ لَمْ يَكْفِ بِرَبِّكَ أَنَّهُ عَلي كُلِّ شَيْءٍ شَهيدٌ أَلا إِنَّهُمْ في مِرْيَةٍ مِنْ لِقاءِ رَبِّهِمْ أَلا إِنَّهُ بِكُلِّ شَيْءٍ مُحيط « 1 »\r\nبه زودى نشانه‌هاى خود را در اطراف جهان و در درون جانشان به آنها نشان مىدهيم تا براى آنان آشكار گردد كه او حق است ؛ آيا كافى نيست كه پروردگارت بر همه چيز شاهد و گواه است ؟ آگاه باشيد كه آنها از لقاى پروردگارشان در شكّ و ترديدند ؛ و آگاه باشيد كه خداوند به همه چيز احاطه دارد .\r\n\r\n\r\n","description":"","footnote":"\r\n( 1 ) . فصّلت / 54 - 53\r\n","page_name":" 19 ","page_number":19},
  {"content":"\r\n\r\nاز اين‌رو به همگان در هر موقعيت سنّى و تحصيلى و از هر قشرى كه باشند ، توصيه مىشود كه قدم در راه نهند و به حركتى كه به سوى پرودگار هستى دارند ، اهميت دهند و به هر اندازه كه مىتوانند ، اين مسير پر فراز و نشيب را بپيمايند و منازل سير و سلوك را يكى پس از ديگرى طى كنند ، تا به اندازهء ظرفيت خويش ، به مقصود برسند و بدانند كه هر منزلى از منازل هفت‌گانه ، آنان را به درجه‌اى از رستگارى خواهد رسانيد .\r\nسالك الىالله قبل از هر چيز بايد بداند كه خداوند سبحان ، معلّمِ اخلاق انسان است . اوست كه بايد توفيق پيمودن مسير را به آدمى عطا فرمايد ؛ پس توفيق الهى را ضميمهء همّت خويش كند و با تلاش وافر و با صبر و استقامت ، حركت به سوى پروردگار خويش را ادامه دهد .\r\nوَ لَوْلا فَضْلُ اللَّهِ عَلَيْكُمْ وَ رَحْمَتُهُ ما زَكي مِنْكُمْ مِنْ أَحَدٍ أَبَداً وَ لكِنَّ اللَّهَ يُزَكِّي مَنْ يَشاءً « 1 »\r\nو اگر فضل و رحمت الهى بر شما نبود ، هرگز احدى از شما پاك نمىشد ؛ ولى خداوند هر كه را بخواهد تزكيه مىكند .\r\nسالك نبايد انتظار داشته باشد به راحتى و بدون صبر و سعهء صدر ، به مقصود و مطلوب خويش برسد . گاهى انسان بايد چهل سال رياضت دينى داشته باشد ، خون‌جگر بخورد تا يك منزل از منازل هفت‌گانه را طى كند ولى ثمره و نتيجهء آن ، حكومت خداوند بر دل او خواهد بود .\r\nعارف واصلى همچون مرحوم آيت الله قاضى « 2 » - كه از نامداران عرصهء عرفان و\r\n\r\n\r\n","description":"","footnote":"\r\n( 1 ) . نور / 21\r\n( 2 ) . حضرت آية الله سيد على قاضى طباطبائى تبريزى ( - ه ق . ) از اساتيد مبرّز اخلاق و عرفان و از شخصيت‌هاى كم‌نظير در زمينه عرفان و سير و سلوك .\r\n","page_name":" 20 ","page_number":20},
  {"content":"\r\n\r\nسير و سلوك است و شخصيت بزرگى چون مرحوم علّامه طباطبايى ( رحمةالله ) از تربيت‌يافتگان مكتب ايشان هستند - به شاگران خويش چنين توصيه مىنموده‌اند : « اگر به جستجوى آب زمين را كندى ، نبايد خسته و نااميد شوى ، اگر وقتش باشد به آب مىرسى ، و گرنه نااميد نشو كه بالأخره به آب مىرسى و حتّى آب برايت فوران مىكند . »\r\nالبته گاهى هم جذبه‌اى از سوى پرودگار متعال براى بنده پديد مىآيد و در يك لحظه ، مىتواند راه صد ساله را بپيمايد ، به‌شرط آنكه زمينه‌اى براى دريافت جذبهء الهى فراهم كرده باشد و نيز در جهت بقاى آن جذبه و توفيق الهى بكوشد .\r\nمىشود\r\n پردهء جسمم پر كاهى گاهى * ديده‌ام هر دو جهان را به نگاهى گاهى\r\nوادى عشق بسى دور و دراز است ولى * طى شود جادهء صد ساله به آهى گاهى\r\nدر طلب كوش و مده دامن اميد زدست * دولتى هست كه يا بى سر راهى گاهى \r\nچه بسا افرادى كه با يك توجّه و يك توبهء حقيقى ، توانسته‌اند منازل هفت‌گانه را در كمتر از يك شبانه‌روز ، يكى پس از ديگرى طى كنند و به لقاى الهى نائل آيند . البته بايد توجّه داشت كه اين‌گونه وصال‌ها استثناء است و از اين جهت ، ريشه‌دار نيست و سالك بايد با مراقبت و رياضت‌هاى دينى ، سلوك خود را ريشه‌دار كند .\r\nآنچه مهم است و بايد بدان توجّه جدّى شود ، اينكه لازم است انسان قدم در راه نهد و به سوى پرودگار خويش حركت نمايد . سالك بايد به انجام وظيفه بپردازد و در پى مدّت زمان رسيدن نباشد ؛ بلكه افتادن در راه و طى كردن مسير حركت به سوى خداوند سبحان ، خود هدفى متعالى است كه بايد قدر آن شناخته شود .\r\nبنابراين براى پويندهء راه حقيقت ، تفاوتى نمىكند كه طى يك مدّت كوتاه به مقصود برسد ، يا يك عمر رياضت بكشد تا دريچه‌اى از عالم معنا به‌سوى او گشوده\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nشود . اهل معرفت مىدانند كه در هر دو صورت ، مقام عنداللّهى در انتظار آنان است ، لذا به انجام وظيفه كه همان تقيد به ظواهر شرع مقدّس است ، مىپردازند .\r\nركن اساسى سير و سلوك ، « تقيد به ظواهر شرع » است . سالك بايد واجبات را به صورت دقيق به جا آورد ، محرّمات را ترك نمايد ، و از انجام اعمال مكروه در حدّ امكان ، دورى گزيند و در به‌جا آرودن مستحبّات نيز به‌قدر نشاط و به‌اندازه‌اى كه براى ساير امور زندگى نظير تحصيل و شغل او ضرر نداشته باشد ، همّت ورزد .\r\nپايبندى به اين دستورالعمل ، از ابتدا تا آخرين مراحل و مراتب سير و سلوك ، لازم و ضرورى است و تخطّى از آن ، تحت هيچ شرايطى جايز نمىباشد . لذا از بزرگان سير و سلوك و طلايه داران عرفان حقيقى نظير فقيه عارف مرحوم آخوند ملّا حسينقلى همدانى ( رحمةالله ) بارها شنيده شده است كه : « در راه سير و سلوك ، هيچ چيزى را نظير تقيد به ظواهر شرع نمىدانيم . » از اين جهت همواره اساس كار عرفاى راستين ، التزام و عمل به ظواهر شرع بوده است .\r\n\r\nمنازل سير و سلوك\r\nسير و سلوك متشكّل از سه سير كلّى است كه عبارتند از :\r\nاوّل : « سير من الخلق الىالحق » ؛ بريدن از ماسوى الله براى پيوند به خداوند .\r\nدوّم : سير من الحق فى الحق » ؛ ادامه و استمرار پيوند با خداى سبحان تا نيل به مقام آدميّت .\r\nسوّم : « سير من الحق الى الخلق » ؛ بازگشت به‌ميان خلق و اجتماع به‌منظور هدايت مردم .\r\nسير اوّل حركت عرفانى انسان ، سير به سوى خداوند متعال است و در آن حركت بايد مسيرى باريك‌تر از مو و برنده‌تر از شمشير را بپيمايد تا به مطلوب\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nبرسد و خود اين سير ، داراى هفت منزل مىباشد . در واقع مىتوان گفت سير و سلوك داراى سه منزل كلّى است كه منزل اوّل آن ، شامل هفت منزل است و عمدهء اهداف سير و سلوك براى سالك عادى در همين هفت منزل تحقّق مىيابد . منازل بعدى كه مربوط به « سير من الحق فى الحق » و « سير من الحق الى الخلق » مىباشد ، پس از لقاء يعنى فناء الهى كه منزل هفتم از سير اوّل است ، طى خواهد شد و موضوع بحث كنونى ما نيست .\r\nمنازل هفت‌گانه عبارتند از :\r\n\r\nمنزل اوّل : يقظه ( بيدارى ) ؛\r\n« يقظه » ، موجب بيدارى و تنبّه سالك مىشود . اين منزل اهل معرفت را به توجّه وا مىدارد و از طريق مداومت بر ذكر ، تفكّر و مراقبت ، دائم‌التّوجّه مىكند .\r\n\r\nمنزل دوّم : توبه ؛\r\nدر منزل دوّم بايد يك حالت پشيمانى در مقابل خداوند براى سالك پيدا شود و بفهمد كه نياز به يك شستشوى باطنى دارد .\r\n\r\nمنزل سوّم : تقوى ؛\r\nبعد از انجام توبه و پاك شدن سالك از گناه ، در منزل سوّم ، روح خشيت از خداوند در عمق جان او به حكومت خواهد رسيد .\r\n\r\nمنزل چهارم : تخليه ؛\r\nسالك در اين منزل رذايلى مانند حسادت ، خود خواهى ، دنيا طلبى ، رياست طلبى ، هوا پرستى و . . . را از وجود خود پاك مىنمايد .\r\n\r\nمنزل پنجم : تحليه ؛\r\nپس از ريشه‌كن كردن رذيلت‌ها ، مملكت دل سالك ، به زيور شجرهء طيبهء فضائل اخلاقى آراسته مىشود و به مرور زمان درخت فضائل را در وجود خويش بارور مىكند ، به گونه‌اى كه خودش و ديگران از ميوهء اين درخت ، بهره‌مند مىشوند .\r\n\r\nمنزل ششم : تجليه ؛\r\nدر منزل ششم نور خدا در وجود انسان جلوه‌گر مىشود . اين نور در دنيا ممكن است حتّى براى كسانى جلوه گر شود كه سواد ابتدايى نيز\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nندارند ، امّا بين حق و باطل را به خوبى تشخيص مىدهند .\r\n\r\nمنزل هفتم : لقاء ؛\r\nدر منزل هفتم ، سالك به لقاى پروردگار نائل مىآيد و فانى فى الله مىشود ؛ از اين‌رو به اين منزل ، « فناء » يا « فناء فى الله » نيز مىتوان گفت . در اين مقام ، سالك به جايى مىرسد كه در مىيابد عالم محضر خداست و خود را دائماً و در هر حال ، مكان و زمان ، در محضر خداوند سبحان مىبيند .\r\nاز نظر عرفا و اهل دل ، منزل لقاء ، منزل آخر است ؛ امّا بنابر تعبير استاد بزرگوار ما حضرت امام خمينى ( قدس سره ) همهء اين منازل ، در حقيقت مقدّمه بوده و تازه سالك به ابتداى راه رسيده است . چنين انسانى نبايد از حركت بايستد . توقّف در وادى سلوك ، آهسته آهسته سالك را به منزل اوّل برمىگرداند و سپس از مسير خارج مىسازد .\r\nدر منزل يقظه ، كه شرح آن گذشت ، « 1 » دريافتيم كه اوّلين قدم در سير و سلوك ، توجّه و بيدارى سالك است . پس از توجّه و بيدارى و بعد از اينكه سالك ، به مقام دوام توجّه رسيد ، وارد منزل دوّم يعنى منزل توبه مىشود .\r\nمنزل توبه ، آدمى را از زير هر عَلَم و پرچمى كه نامى غير از نام خداوند منّان بر آن درج شده باشد ، خارج مىسازد و به زير پرچم الله تبارك و تعالى مىبرد . عصارهء همهء مطالبى كه در اين منزل بيان مىشود ، همين يك جمله است و در اين كتاب به شرح آن خواهيم پرداخت .\r\n\r\nمعناى توبه\r\nتوبه ، يعنى بازگشت از هرچه غير خدا است ، به سوى خداى سبحان ؛ توبه يعنى شرمندگى در مقابل خداوند ؛ توبه يعنى اينكه انسان دريابد به موجودى غير از خداى مهربان توجّه كرده ، يا با امر خداوند متعال مخالفت كرده است و از پروردگار\r\n\r\n\r\n","description":"","footnote":"\r\n( 1 ) . رك : « سير و سلوك ؛ يقظه » از تأليفات معظّم له .\r\n","page_name":" 24 ","page_number":24},
  {"content":"\r\n\r\nخويش عذرخواهى كند . توبه يعنى بازگشت گناه‌كار و پشيمانى از قصور و تقصير ، يعنى بازگشت از نفس امّاره و صفات رذيله به‌سوى رحمت خداى متعال ؛ توبه يعنى بازگشت از هوى و هوس و از هر وسوسه‌اى ، به سوى پروردگار مهربان . و بالأخره توبه يعنى رهايى از زير پرچم طاغوت مخصوصاً شياطين جنّى و انسى و رفتن به زير پرچم الله تبارك و تعالى و سپردن خويش به حق‌تعالى .\r\n\r\nتوبه ، واجب شرعى و عقلى\r\nپيش از بيان هر مطلب ديگرى در موضوع توبه ، بايد دانست كه توبه ، از نظر شرع مقدّس و نيز از نظر عقل ، واجب است .\r\nآيات بينات قرآن كريم و نيز روايات نورانى اهل‌بيت ( ع ) ، مكرّراً وجوب توبه را گوشزد مىكنند . خداوند متعال در آياتى از قرآن كريم ، نه تنها ، صريحاً به بندگان خود دستور مىدهد كه توبه كنند ، بلكه دستور مىدهد كه خالصانه توبه كنند :\r\nيا أَيُّهَا الَّذينَ آمَنُوا تُوبُوا إِلَي اللَّهِ تَوْبَةً نَصُوحاً « 1 »\r\nاى كسانى كه ايمان آورده‌ايد ، به‌سوى خدا توبه كنيد ، توبه‌اى خالص .\r\nاين بيان روشن - كه نظير آن در روايات نيز به وضوح مشاهده مىشود و در فصول آينده به ذكر نمونه‌هايى از آن پرداخته خواهد شد - حاكى از آن است كه توبه و بازگشت به سوى پروردگار متعال ، از اوجب واجبات است و ترك آن مانند ترك هر واجب ديگرى ، حرام است و گناه بزرگى محسوب مىشود .\r\nهمچنين عقل انسان ، مستقلًا دلالت مىكند كه توبهء فورى از گناه ، واجب و لازم است ؛ زيرا عقل سليم ، علاوه بر اين‌كه پشيمانى و شرمندگى بنده از رفتارهاى ناپسند و ناهنجار خود در برابر مولا و صاحب پروردگار را به خوبى درك مىكند ،\r\n\r\n\r\n","description":"","footnote":"\r\n( 1 ) . تحريم / 8\r\n","page_name":" 25 ","page_number":25},
  {"content":"\r\n\r\nتبعات مرگ بدون توبه و عذاب‌هاى پيش روى انسان گناهكار را نيز درك مىكند و از همين جهت ، ترك توبه ، مورد نكوهش و مذمّت عقل سليم ، واقع مىشود .\r\n\r\nتشويق بندگان به توبه ، توسّط خداوند\r\nخداوند متعال از سر رحمت ، لطف و مهربانى خويش ، اشتياق فراوانى نسبت به بازگشت و توبهء بندگان دارد . از اين رو در قرآن كريم براى توبه ، بالاترينِ تشويق‌ها را به كار مىگيرد و مكرّراً بندگان را به سمت خويش فرا مىخواند و آنان را به پيوستن به رحمت بىمنتهاى الهى ترغيب مىنمايد .\r\nپروردگار عالم ، علاوه بر اينكه با بندگان خود عهد كرده كه گناهان توبه‌كننده را بيامرزد و او را به محض بازگشت ، مورد عفو خويش قرار دهد ، به كسى كه توبهء واقعى نمايد ، يا تصميم آن را داشته باشد ، سلام و درود مىفرستد :\r\nوَ إِذا جاءَكَ الَّذينَ يُؤْمِنُونَ بِآياتِنا فَقُلْ سَلامٌ عَلَيْكُمْ كَتَبَ رَبُّكُمْ عَلي نَفْسِهِ الرَّحْمَةَ أَنَّهُ مَنْ عَمِلَ مِنْكُمْ سُوءاً بِجَهالَةٍ ثُمَّ تابَ مِنْ بَعْدِهِ وَ أَصْلَحَ فَأَنَّهُ غَفُورٌ رحيم « 1 »\r\nو چون كسانى كه به آيات ما ايمان مىآورند نزد تو آيند ، بگو : سلام بر شما ، پروردگارتان رحمت را بر خود مقرر داشته ، كه هر كس از شما به نادانى عمل بدى كند آن‌گاه بعد از آن توبه كند و به اصلاح ( كار خود ) پردازد بىترديد خداوند بسيار آمرزنده و مهربان است .\r\nبه راستى چه خداى مهربان و بزرگوارى كه علاوه بر بخشش بندهء گناه‌كار ، به او سلام هم مىكند . خداى سبحان بنده‌اى را كه در پيشگاهش حالت تضرّع و سرافكندگى دارد ، دوست دارد و در قرآن شريف ، علاوه بر اظهار محبّت به او ، وى\r\n\r\n\r\n","description":"","footnote":"\r\n( 1 ) . انعام / 54\r\n","page_name":" 26 ","page_number":26},
  {"content":"\r\n\r\nرا مطهّر مىداند و يه اين ترتيب ، بهترين درجه را به او عطا فرموده است :\r\nانِّ اللهَ يُحبُّ التِّوّابينَ وَ يُحبُّ الْمُتَطَهَّرين « 1 »\r\nخداوند توبه كاران و پاكيزگان را دوست مىدارد .\r\nبه‌وسيلهء توبه ، خداوند رحمان و رحيم ، پروندهء سياه و پر از گناه انسان را به پروندهء درخشانِ پر از حسنات مبدّل مىسازد :\r\nإِلَّا مَنْ تابَ وَ آمَنَ وَ عَمِلَ عَمَلًا صالِحاً فَأُوْلئِكَ يُبَدِّلُ اللَّهُ سَيِّئاتِهِمْ حَسَناتٍ « 2 »\r\nمگر كسى كه توبه كند و ايمان آورد و كار شايسته كند . پس خداوند بدىهايشان را به نيكىها تبديل مىكند .\r\nافزون بر اين ، گناه هرچه بزرگ و فراوان باشد ، رحمت و عفو خداوند از آن بزرگ‌تر است و خدا وعده داده است كه همهء گناهان را مىبخشد :\r\nقُلْ ياعِبادِيَ الَّذينَ أَسْرَفُوا عَلي أَنْفُسِهِمْ لا تَقْنَطُوا مِنْ رَحْمَةِ اللَّهِ إِنَّ اللَّهَ يَغْفِرُ الذُّنُوبَ جَميعاً إِنَّهُ هُوَ الْغَفُورُ الرَّحيمُ « 3 »\r\nبگو : اى بندگان من كه بر خويشتن زياده‌روى روا داشته‌ايد ، از رحمت خدا نوميد نشويد . در حقيقت ، خدا همهء گناهان را مىآمرزد ، كه او خود آمرزنده مهربان است .\r\nنكتهء ظريف ديگرى كه در بحث توبه وجود دارد و حاكى از شدّت شوق و رغبت حق‌تعالى نسبت به توبهء بندگان است ، اينكه در هر توبهء بنده ، دو توبه از خداوند تبارك و تعالى وجود دارد . استاد بزرگوار ما علامهء طباطبايى ( رحمةالله ) جملهء اميدوار\r\n\r\n\r\n","description":"","footnote":"\r\n( 1 ) . بقره / 222\r\n( 2 ) . فرقان / 70\r\n( 3 ) . زمر / 53\r\n","page_name":" 27 ","page_number":27},
  {"content":"\r\n\r\nكننده‌اى داشتند كه بسيار مورد تأكيد ايشان بود و در تفسير الميزان نيز كراراً اين جمله را به‌كار برده‌اند . « 1 » ايشان مىفرمود :\r\n« توبة العبد محفوفة بتوبتين من الله سبحانه »\r\n؛ توبهء بندهء گناه‌كار ، ميان دو توبه از خداوند سبحان پيچيده شده است .\r\nقرآن كريم ، در آياتى به اين نكته اشاره مىفرمايد كه خداوند منّان ، براى بندهء گنه‌كارش دو توبه دارد ، « 2 » يعنى گنه‌كار يك مرتبه و خداوند دو مرتبه توبه مىنمايد . اوّلين توبهء خداوند سبحان وقتى واقع مىشود كه توفيق توبه را به بندهء خويش عطا مىفرمايد و توبهء دوّم هنگام پذيرش توبهء بنده از سوى حق‌تعالى صورت مىپذيرد .\r\n تا كه از جانب معشوقه نباشد كششى * كوشش عاشق بىچاره به جايى نرسد \r\nتا وقتى توفيق و هدايت از جانب خداوند مهربان نباشد ، بندهء گنه‌كار نمىتواند خدا ، خدا ، بگويد و باز گردد و توبه كند :\r\nوَ لَوْ لا فَضْلُ اللَّهِ عَلَيْكُمْ وَ رَحْمَتُهُ وَ أَنَّ اللَّهَ تَوَّابٌ حَكيمٌ « 3 »\r\nو اگر فضل و رحمت خدا شامل حال شما نبود و اين‌كه او توبه‌پذير و حكيم است ، [ رسوا مىشديد 
  ] .\r\nدر جريان جنگ تبوك ، سه نفر از اصحاب پيامبر اكرم ( ص ) تخلّف كردند و از روى سستى و تنبلى ، به جهاد نرفتند . پس از بازگشت پيغمبر اكرم ( ص ) و اصحاب از جنگ ، آن سه نفر به استقبال آمدند . پيامبر ( ص ) فرمودند : « هيچ كس با اين سه نفر حرف نزند » آن سه نفر در يك حَصر عجيب اجتماعى قرار گرفتند و وضعيت آنها به‌گونه‌اى شد كه حتّى همسر و فرزندانشان نيز با آن‌ها سخن نگفتند و از آن‌ها دورى كردند . پس از گذشت چند روز از اين قضيه ، مدينه بر آنها تنگ شد و\r\n\r\n\r\n","description":"","footnote":"\r\n( 1 ) . ر . ك : الميزان فى تفسير القرآن ، ج 1 ، ص 133 ؛ ج 4 ، ص 237 ؛ ج 9 ، ص 401 و . . .\r\n( 2 ) . ر . ك : بقره / 160 ؛ نساء / 17 ؛ مائده / 71 ؛ مجادله / 13 و . . .\r\n( 3 ) . نور / 10\r\n","page_name":" 28 ","page_number":28},
  {"content":"\r\n\r\nاحساس كردند كه با اين وضعيت ، نمىتوانند زندگى كنند . قرآن كريم در اين باره مىفرمايد :\r\nوَ عَلَي الثَّلاثَةِ الَّذينَ خُلِّفُوا حَتَّي إِذا ضاقَتْ عَلَيْهِمُ الْأَرْضُ بِما رَحُبَتْ وَ ضاقَتْ عَلَيْهِمْ أَنْفُسُهُمْ وَ ظَنُّوا أَنْ لامَلْجَأَ مِنَ اللَّهِ إِلَّا إِلَيْهِ\r\nو نيز بر آن سه نفرى كه ( از همراهى با سپاه تبوك ) بر جاى مانده بودند تا آن گاه كه روى زمين با همه پهناوريش بر آنها تنگ شد و دل‌هايشان از خودشان به تنگ آمد و دانستند كه هيچ پناهگاهى از خدا جز به سوى او نيست .\r\nآن سه نفر به خطاى خويش پى بردند و دريافتند كه به جز درگاه خداوند متعال ، پناهى ندارند . وقتى چنين شد ، خداوند نيز با رحمت خود به ايشان بازگشت فرمود و در واقع ، توفيق توبه به آنان عطا نمود :\r\nثُمَّ تابَ عَلَيْهِمْ لِيَتُوبُوا إِنَّ اللَّهَ هُوَ التَّوَّابُ الرَّحيمُ « 1 »\r\nپس به آنان توبه داد ، تا توبه كنند . بى ترديد خدا همان توبه‌پذير مهربان است .\r\nآن سه نفر كه نجات خود را در توبه يافتند ، به بيابان رفتند و مدّتى گريه و ناله و زارى كردند و پشيمانى خود را ابراز نمودند ، تا پروردگار متعال توبهء آنان را پذيرفت . « 2 »\r\nبنابراين از آيات قرآن كريم به روشنى استفاده مىشود كه خداوند متعال ، مشتاق بازگشت بندگان به سوى خويش است و براى اين بازگشت ، آنان را به اشكال و صور گوناگون تشويق مىنمايد .\r\n\r\n\r\n","description":"","footnote":"\r\n( 1 ) . توبه / 118\r\n( 2 ) . مجمع البيان فى تفسير القرآن ، ج 5 ، ص 120\r\n","page_name":" 29 ","page_number":29},
  {"content":"\r\n . \r\n","description":"","footnote":"","page_name":" 30 ","page_number":30},
  {"content":"\r\n\r\n\r\nفصل دوم : اركان توبه\r\n\r\n","description":"","footnote":"","page_name":" 31 ","page_number":31},
  {"content":"\r\n . \r\n","description":"","footnote":"","page_name":" 32 ","page_number":32},
  {"content":"\r\n\r\n\r\nحقيقت توبه\r\nتوبه ، يك حالت درونى است كه از قلب انسان سرچشمه مىگيرد . در واقع مىتوان گفت : حقيقت توبه ، بيش و پيش از آنكه يك عمل باشد ، يك حالت درونى و باطنى است . حالت ارزشمندى كه از دنيا و آنچه در آن است ، ارزشمندتر است . ماهيّت اين حالت ، با ذكر يك مثال ، روشن‌تر خواهد شد .\r\nاستاد بزرگوار ما ، مرحوم آيت الله العظمى بروجردى ( رحمةالله ) نقل مىكردند : زمانىكه من در بروجرد زندگى مىكردم ، با يك ملّاى مكتبى كه در مكتب خانه به كودكان درس مىداد ، كارى داشتم و نزد او رفتم . در هنگام صحبت ، يكى از شاگردان او وارد مكتب شد . ملّاى مكتب با ديدن او به من گفت : اين نوجوان ، مجسّمهء شرم و حيا است و من با حياتر از او نديده‌ام . وقتى علّت را جويا شدم ، گفت : چند روز پيش ، مادر اين نوجوان نزد من آمد و از او شكايتى داشت و قرار شد او را تنبيه كنم . اين پسر از اين‌كه نزد من رسوا شده است ، بسيار خجالت زده و شرمنده شد ، به‌قدرى كه وقتى مىخواستم به دست او چوب بزنم ، با حالت سرافكندگى در مقابل من ايستاده بود و از شدّت شرمندگى ياراى بلند كردن دست خويش را نداشت . سر او به پائين افتاده بود و دست‌هايش رها بود و حالت خجالتى كه سراسر وجودش را فراگرفته بود ، به او اجازه نمىداد دست خود را بالا بياورد كه من به آن چوب بزنم\r\nحالت توبه آن است كه انسان خود را واقعاً مقصّر بداند و در برابر خداوند متعال\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nشرمنده باشد . اگر چنين حالتى براى آدمى پديد آيد ، قطعاً توبهء او پذيرفته مىشود ، گناهان او بخشيده مىشود و پروندهء سفيد و درخشانى فراروى او گشوده خواهد شد .\r\n\r\nاركان توبه\r\nحالت توبه ، مشتمل بر چهار ركن است كه عبارتند از :\r\n« احساس ندامت » ؛\r\n« اظهار ندامت » ؛\r\n« عزم اصلاح » ؛\r\n« اصلاح » ؛\r\nدر واقع ، توبهء حقيقى وابسته به تحقّق چهار ركن مذكور است و تا وقتى اين چهار ركن به وقوع نپيوندد ، توبه حاصل نمىشود . به عبارت روشن‌تر ، اركان توبه ، لازم و ملزوم يكديگرند و هيچ‌يك به تنهايى و مستقلًا توبه را محقَّق نمىسازد .\r\nاميرالمؤمنين ( ع ) مىفرمايند :\r\n« التَّوْبَةُ عَلَي أَرْبَعَةِ دَعَائِمَ نَدَمٍ بِالْقَلْبِ وَ اسْتِغْفَارٍ بِاللِّسَانِ وَ عَمَلٍ بِالْجَوَارِحِ وَ عَزْمِ أنْ لَا يَعُود » « 1 »\r\nتوبه داراى چهار پايه است : پشيمانى دل ، استغفار به زبان ، عمل به وسيلهء اعضا و تصميم به ترك تكرار .\r\nالبته ركن اساسى توبه ، احساس ندامت و پشيمانى قلبى است و ساير اركان ، ساخته و پرداختهء آن ركن مىباشند و به صورت ناخودآگاه به دنبال آن پديد مىآيند .\r\nدر ادامهء اين فصل ، به شرح مختصرى از اركان توبه پرداخته مىشود .\r\n\r\n\r\n","description":"","footnote":"\r\n( 1 ) . بحارالأنوار ، ج 75 ، ص 81\r\n","page_name":" 34 ","page_number":34},
  {"content":"\r\n\r\n\r\nركن اوّل : احساس ندامت\r\nاوّلين و مهم‌ترين قدم در منزل توبه كه واجب است براى انسان حاصل شود ، به وجود آمدن حالت پشيمانى در وجود اوست . اساس منزل توبه ، رسيدن به چنين حالتى است . حالتى كه انسان در مقابل خداوند ، پشيمان و خجالت‌زده باشد و در مقابل ذات بارىتعالى احساس شرمندگى كند . اين احساس شرمندگى ، اگر حقيقى باشد ، برآمده از اعماق دل آدمى است و از اين جهت بسيار ارزشمند است .\r\nندامت و پشيمانى در مرتبهء والاتر ، آن است كه دل انسان در مقابل خداوند ، خاشع گردد و نيز برتر و والاتر از آن مرتبه ، هنگامى رخ مىدهد كه آدمى ، خود را در محضر خداوند متعال بيابد و با چشم قلب ، او را ببيند . در اين صورت خود به خود حالتى پيدا مىكند و به درگاه الهى تضرّع و زارى مىنمايد .\r\nاگر چنين توبه‌اى براى سالك رخ دهد ، مىتواند راه پر نشيب و فراز سير و سلوك را در مدّت كمى بپيمايد ؛ چون حقيقت توبه ، بازگشت از شرك به توحيد است و هنگام رسيدن انسان به توحيد و درك حقيقت توحيد ، امور معنوى او اصلاح مىگردد .\r\nكسى كه گناه مىكند ، ظاهراً مسلمان و خداپرست است و در حقيقت ، شيطان و هوى و هوس و نفس امّاره را مىپرستد و بايد با توبه ، از شرك به خداپرستى بازگردد . قرآن كريم مىفرمايد :\r\nأَ فَرَأَيْتَ مَنِ اتَّخَذَ إِلهَهُ هَواهُ « 1 »\r\nپس آيا ديدى كسى را كه معبود خود را هواى نفسش قرار داده ؟\r\nيا در جاى ديگر مىفرمايد :\r\n\r\n\r\n","description":"","footnote":"\r\n( 1 ) . جاثيه / 23\r\n","page_name":" 35 ","page_number":35},
  {"content":"\r\n\r\nأَ لَمْ أَعْهَدْ إِلَيْكُمْ يا بَني آدَمَ أَنْ لاتَعْبُدُوا الشَّيْطانَ إِنَّهُ لَكُمْ عَدُوٌّ مُبينٌ « 1 »\r\nاى فرزندان آدم ، آيا به شما ( به وسيله پيامبران و عقول خودتان ) سفارش نكردم كه شيطان را نپرستيد كه او مسلما براى شما دشمنى آشكار است ؟\r\nاستاد بزرگوار ما حضرت امام خمينى ( قدس سره ) جمله‌اى را بارها در درس‌هاى اخلاقى خويش تكرار مىكردند كه : « عالم محضر خداست ، در محضر خدا معصيت نكنيد » . همه بايد در محضر پروردگار احساس شرمندگى كنند و از مخالفت‌ها و سرپيچىهايى كه از اوامر او داشته‌اند ، توبه نمايند . اينكه انسان از سفرهء گستردهء نعمت‌هاى پروردگار متعال متنعّم شده و در عين حال با فرامين حق‌تعالى مخالفت ورزد ، حكايت از بىحيايى او دارد و از اين بىحيايى كه نسبت به محضر ربوبى حضرت حق روا داشته است ، بايد احساس خجالت و شرمندگى كند . به گناهان خويش اقرار كند و از محضرش طلب عفو نمايد .\r\nكسى كه در محضر پروردگار عالم شرمنده و خجالت‌زده نيست ، نمىداند چقدر گناه‌كار است . بعضى اوقات تكرار گناه موجب مىشود قبح آن از دل انسان برود و لذا خودش را مقصّر نمىداند و از اين جهت به توفيق توبه كه توفيق عظيمى است ، دست نخواهد يافت . در جايى كه پيامبر اكرم ( ص ) كه تجلّى عصمت و پاك‌دامنى هستند و از هر خطا و اشتباهى نيز مصون مىباشند ، روزى هفتادمرتبه ، در محضر پروردگار توبه مىنمايند :\r\n« إِنَّهُ لَيُغَانُ عَلَي قَلْبِي وَإِنِّي لَأَسْتَغْفِرُ اللَّهَ فِي كُلِّ يَوْمٍ سَبْعِينَ\r\nمَرَّةً » « 2 » ؛\r\nضرورت توبه براى افراد معمولى بيش‌تر روشن مىگردد .\r\n\r\n\r\n","description":"","footnote":"\r\n( 1 ) . يس / 60\r\n( 2 ) . مستدرك‌الوسائل ، ج 5 ، ص 320 : « گاهى كدورت روى قلبم مىنشيند و من در هر روز هفتاد مرتبه استغفار مىكنم . »\r\n","page_name":" 36 ","page_number":36},
  {"content":"\r\n\r\n\r\nركن دوّم : اظهار ندامت\r\nاز آيات كريمهء قرآن شريف و روايات نورانى اهل‌بيت ( ع ) ، استفاده مىشود كه توبه ، به بيان و اظهار پشيمانى نياز دارد . تضرّع و زارى به درگاه خداوند تبارك و تعالى و بيان عذرخواهى از ذات بارىتعالى در تحقّق توبه ، حائز اهميت است و در تعاليم دينى مورد تأكيد واقع شده است . اين تأكيد ، سه مرتبه در سورهء هود تكرار شده است :\r\nاسْتَغْفِرُوا رَبَّكُمْ ثُمَّ تُوبُوا إِلَيْهِ « 1 »\r\nاز پروردگار خود آمرزش بخواهيد ، سپس به سوى او بازگرديد .\r\nاستغفار ، به معناى طلب مغفرت كردن است و منظور قرآن كريم از به‌كارگيرى اين واژه ، امر بندگان به توسّل جستن به توبهء زبانى و اظهار ندامت مىباشد . چنان كه مقصود قرآن شريف از توبه ، در آياتى كه بيان شد ، امر بندگان به بازگشت به سوى خداوند متعال با عمل صالح است كه سرنوشتى سعادت‌بخش براى آنان رقم مىزند .\r\nدر واقع ، اين آيات نورانى به بندگان مىفهماند كه بايد علاوه بر ندامت قلبى ، براى گذشتهء خود آمرزش بخواهند و براى آينده ، تصميم به اطاعت از فرامين الهى و ترك گناه بگيرند .\r\nاستغفار يا طلب مغفرت كه به آن « اظهار ندامت » نيز گفته مىشود ، در سيرهء اهل‌بيت ( ع ) جلوهء بارزى دارد . پيامبر اكرم ( ص ) مىفرمودند :\r\n« إِنِّي لأسْتَغْفِر الله فِي الْيَوْمِ مِائَةَ مَرَّة » « 2 »\r\nهمانا من در هر روز صد مرتبه استغفار مىكنم .\r\n\r\n\r\n","description":"","footnote":"\r\n( 1 ) . هود / 90 و 52 و 3\r\n( 2 ) . مجمع‌البيان فى تفسير القرآن ، ج 9 ، ص 155 ؛ سنن الترمذى ، ج 5 ، ص 59\r\n","page_name":" 37 ","page_number":37},
  {"content":"\r\n\r\nافزون بر اين ، امر ، سفارش و تشويق بندگان به توبهء زبانى ، در روايات اهل‌بيت ( ع ) ، به وفور يافت مىشود . « 1 »\r\nاز جمله ، مردى به رسول خدا ( ص ) عرض كرد : اى رسول خدا ( ص ) من مرتكب گناه مىشوم ، هنگامى كه توبه مىكنم چه بگويم ؟ حضرت فرمودند : «\r\nاسْتَغْفِرِ اللَّهَ\r\n- به درگاه خداوند استغفار كن » . پس عرض كرد : توبه مىكنم و سپس دوباره به گناه باز مىگردم ، فرمودند : هر زمان مرتكب گناه شدى ، از خداوند طلب مغفرت و بخشايش كن . عرض كرد : بنابراين گناهان من زياد مىشود . حضرت فرمودند : عفو و بخشايش خداوند زيادتر و بيش‌تر است . پس پيوسته توبه مىكنى تا اينكه شيطان رانده مىگردد . « 2 »\r\nطلب آمرزش و اظهار پشيمانى از گناهان گذشته ، توسّط زبان صورت مىگيرد و مسلمان واقعى همان‌طور كه بايد احساس ندامت داشته و قلباً پشيمان باشد ، لازم است با گريه ، تضرّع و زارى به درگاه خداوند سبحان ، پشيمانى خود را اظهار كند .\r\n تا نگريد ابر ، كى خندد چمن * تا نگريد طفل ، كى نوشد لبن\r\nتا نگريد طفلك حلوا فروش * بحر بخشايش نمىآيد به جوش \r\nوقتى انسان به حالت توبه دست يافته باشد ، به هر زبان و لهجه‌اى كه بتواند ،\r\nشرمندگى خود را اظهار مىكند و در استخدام لغات و جملات ، حال خود را نمىفهمد . حتّى در بسيارى از اوقات ، عبارات بسيار عاميانه‌اى جاىگزين ذكر لفظى توبه مىشود و شخص توبه‌كننده ، توجّه به صحّت ظاهرى كلماتىكه بر زبان\r\n\r\n\r\n","description":"","footnote":"\r\n( 1 ) . ر . ك : الكافى ، ج 2 ، صص 439 و 522 ؛ بحارالأنوار ، ج 94 ، ص 91 ؛ مسند احمد ، ج 5 ، ص 293 ؛ جامع الاخبار ، صص 58 - 56 ؛ السنن الكبرى ( النسائى ) ، ج 6 ، ص 115 و . . .\r\n( 2 ) . ارشاد القلوب ، ج 1 ، ص 46\r\n","page_name":" 38 ","page_number":38},
  {"content":"\r\n\r\nجارى مىسازد ، ندارد . صرفاً به حضور خويش در محضر خداوند تبارك و تعالى توجّه دارد و آن‌چنان شرمسار و سرافكنده است كه به هيچ‌كس و هيچ چيز ديگرى نمىانديشد .\r\nدر اين‌گونه موارد ، رعايت هيچ آداب و ترتيبى براى تحقّق توبه لازم نيست ، امّا بهره‌گيرى از اذكار توبه ، بسيار نيكو است . نظير ذكر\r\n« استغفرالله ربي و اتوب اليه »\r\nكه در بيان مبارك پيامبر گرامى ( ص ) و ائمّهء طاهرين ( ع ) فراوان ديده مىشود و در روايات ، بر گفتن اين ذكر هنگام توبه ، تأكيد شده است .\r\nهمچنين خواندن ذكرى كه به صيغهء توبه مشهور است ، هنگام توبه مفيد مىباشد :\r\n« أَسْتَغْفِرُ اللَّهَ الَّذِي لَا إِلَهَ إِلَّا هُوَ الْحَيُّ الْقَيُّومُ الرَّحْمَنُ الرَّحِيمُ ذُو الْجَلَالِ وَ الْإِكْرَامِ وَ أَسْأَلُهُ أَنْ يَتُوبَ عَلَيَّ تَوْبَةَ عَبْدٍ ذَلِيلٍ خَاضِعٍ فَقِيرٍ بِائِسٍ مِسْكِينٍ مُسْتَكِينٍ مُسْتَجِيرٍ لَا يَمْلِكُ لِنَفْسِهِ نَفْعاً وَ لَا ضَرّاً وَ لَا مَوْتاً وَ لَا حَيَاةً وَ لَا نُشُوراً » « 1 »\r\nطلب آمرزش مىكنم از خدايى كه معبودى جز او نيست ، زنده و پا برجاست ، رحمان و رحيم است ، صاحب جلالت و تكريم است و از او مىخواهم كه رحمتش را بر من برگرداند كه بنده‌اى خوار و خاضع و فقير و بىچيز و زمين‌گيرم و هيچ ندارم ، ( بنده‌اى كه ) نه منفعتش به دست خويش است و نه\r\nمضرّتش ، نه حيات ، نه ممات و نه نشر روز قيامت .\r\nتوبهء زبانى جزء انفكاك ناپذير اركان توبه است . امّا بايد دانست كه هر اظهار ندامتى ، استغفار نيست . به عبارت روشن‌تر ، هم‌زمان با احساس پشيمانى آدمى از\r\n\r\n\r\n","description":"","footnote":"\r\n( 1 ) . بحارالأنوار ، ج 83 ، ص 82\r\n","page_name":" 39 ","page_number":39},
  {"content":"\r\n\r\nارتكاب گناه ، اظهار ندامت بر وى عارض مىشود و توبه ، از قلب به زبان او سرايت مىكند و با استفاده از الفاظ ، از خداوند متعال عذرخواهى مىنمايد .\r\nبنابراين ، توبه آن است كه حالت خجالت‌زدگى و شرمندگى در مقابل حضرت حق‌تعالى در توبه كننده به وجود آيد ؛ يعنى بنده ، خود را در محضر پروردگار ببيند و احساس خجالت كند و پس از آن توبهء خود را بر زبان جارى نمايد .\r\nبه بيان رساتر ، اظهار پشيمانى و گريه و زارى ، چنان‌چه زائيدهء ندامت قلبى باشد ارزشمند است و كاربرد خواهد داشت . توبه نبايد صرفاً لقلقهء زبان باشد و نبايد انسان يك صيغهء توبه آن هم به‌صورت ظاهرى بخواند و بعد هم دوباره به‌سوى گناهان قبلى بازگردد ، بلكه بايد پس از شرمندگى حقيقى و سرافكندگى در مقابل خداوند سبحان ، صيغهء توبه خوانده شود و پس از آن نيز توبه كننده ، به سوى آينده‌اى روشن و اميدوار كننده كه با عزم بر ترك گناه شروع مىشود و به اصلاح اعمال گذشته و آينده منتهى مىگردد ، قدم بردارد .\r\nدر ليالى قدر ، ميليون‌ها انسان مسلمان ، صيغهء توبه مىخوانند و با گريه و زارى ، استغفار مىكنند . امّا فقط كسانى توبهء حقيقى مىنمايند كه ندامت آنان قلبى باشد و واقعاً پشيمان گردند . علامت توبهء حقيقى نيز ، عزم اصلاح گذشته و ترك گناه در آينده است . پس اگر كسى پس از توبه و دعا ، همچنان مرتكب گناه مىشود ، بايد به عدم ندامت قلبى خود پى ببرد .\r\nالبته حضور در جلسات مذهبى و به ويژه احياى شب‌هاى قدر و مجالس عزادارى ائمّهء طاهرين ( ع ) خصوصاً حضرت سيدالشّهداء ( ع ) و پرداختن به ذكر\r\nلفظى و توبهء زبانى ، ارزشمند است و ثواب فراوانى داشته و راه سلوك معنوى را هموار مىسازد ، چنان كه خوددارى از شركت در اين‌گونه مجالس ، به بهانهء عدم دستيابى برخى افراد شركت كننده به حالت پشيمانى و توبهء واقعى ، خود سرآغاز\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nگمراهى بزرگ‌ترى است و از مكر شيطان سرچشمه مىگيرد . همچنان‌كه حضور خالصانه در جمع و جماعت مؤمنين و همراهى با آه و زارى و تضرّع اهل دعا و نيايش ، راهكارى براى رسيدن به حالت توبه است و در فصل‌هاى آينده به شرح مفصّل آن پرداخته خواهد شد .\r\n\r\nركن سوّم : عزم اصلاح\r\nپس از ندامت قلبى توبه كننده و بعد از آن‌كه پشيمانى خود را اظهار مىنمايد و از خداوند متعال عذرخواهى مىكند ، ناخودآگاه تصميم جدّى مىگيرد كه گذشتهء خويش را جبران نمايد و در آينده نيز به سراغ گناهان قبلى نرود .\r\nعزم بر ترك معاصى ، يك امر قلبى و درونى است و از اجزاء جدانشدنى اركان توبه به شمار مىآيد . اگر كسى توبه كند و عزم جدّى و حقيقى بر جبران گذشته و اصلاح آينده نداشته باشد ، معلوم مىگردد كه ندامت او قلبى و حقيقى نبوده است .\r\nبرخى اوقات آدمى از روى هيجان و در اثر جوّ محيط پيرامون ، استغفار مىكند و با زبان خويش اظهار پشيمانى مىنمايد ؛ امّا چون استغفار او احساسى است و ناشى از نوعى جو گرفتگى و محيط زدگى مىباشد ، نمىتواند همراه با عزم اصلاح باشد .\r\nدر واقع چنين استغفارى صرفاً زبانى است و از قلب توبه كننده سرچشمه نگرفته است و از اين جهت ، در همان حدّ زبان نيز باقى مىماند و اركان بعدى توبه در پى آن پديدار نمىشوند .\r\nعزم بر ترك گناه و تصميم حقيقى به عدم بازگشت به گناهان گذشته ، در بين اركان توبه ، از اهميت برجسته‌اى برخوردار است . در واقع عزم بر اجتناب از گناه و اصلاح گذشته و آينده ، علامت حقيقى بودن توبه و نيز نشانهء پذيرش توبه از سوى\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nپروردگار متعال است و فقدان عزم بر ترك ، عدم ندامت قلبى و در نتيجه عدم تحقّق و پذيرش توبه را اثبات مىنمايد . هنگامى كه توبه واقعاً قلبى باشد ، همهء وجود توبه كننده به جهت گناهانى كه مرتكب شده است ، شرمنده و سرافكنده مىشود . وقتى چنين شد ، قلب انسان در برابر خداى سبحان خاشع مىشود و همراه با توبه ، عزم اصلاح گذشته و تصميم قطعى مبنى بر دورى از گناه در آينده ، خود به خود در وجود او پديدار مىگردد .\r\nاعتبار عزم اصلاح ، نزد خداوند متعال به قدرى است كه به محض تصميم واقعى بنده و پيش از آن‌كه حتّى يك گام عملى در راستاى اصلاح خويش و جبران عملكرد گذشته بردارد ، توبهء وى را مىپذيرد .\r\nبنابراين كسانى كه حتّى كوهى از حق‌ّالله يا حق‌ّالنّاس در پروندهء اعمال خود دارند ، نبايد از رحمت حق‌تعالى مأيوس باشند و نيز نبايد تصوّر كنند كه ابتدا بايد حقوق خداوند و بندگان او را ادا نمايند تا توبهء آنان محقّق شود ؛ بلكه اگر بنده ، پس از ندامت قلبى و استغفار زبانى ، تصميم بگيرد كه گناهان گذشته را جبران كند و در آينده نيز مرتكب گناه نشود ، خداوند تبارك و تعالى او را مىآمرزد ؛ يعنى ذات بارى تعالى ، عهد بندهء گناهكار خويش را معتبر مىشمارد و از اين رو او را مورد مغفرت قرار مىدهد و به او فرصت مىدهد تا به اداى حقّ الله يا حقّ النّاس بپردازد .\r\nاين موضوع اساسى در فصل‌هاى آينده تشريح خواهد شد ، ولى آنچه لازم است در اين فصل به صورت مختصر بيان شود ، اين‌كه اگر بنده تا آخر عمر ، عزم حقيقى براى جبران گذشته داشته باشد و به دليل ناتوانى جسمى يا مالى نتواند حقوقى كه\r\nبر عهده دارد را جبران كند يا فرصت جبران نيابد و بلافاصله پس از تصميم و عزم اصلاح ، از دنيا برود ، خداوند متعال همان عزم و تصميم واقعى را قبول مىكند و از گناهان او مىگذرد ، به‌گونه‌اى كه حق‌ّالله را مىبخشد و بستانكارانِ حق‌ّالنّاس را از\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nخزانهء غيب خويش متنعّم مىگرداند تا از حقّ خود بگذرند و بنده‌اى كه توبه كرده است را ببخشند .\r\n\r\nركن چهارم : اصلاح\r\nتوبه و اصلاح اعمال ، لازم و ملزوم يكديگرند . از اين‌رو قرآن‌كريم دو مقولهء توبه و اصلاح عمل را در كنار يكديگر بيان فرموده و مكرراً در آيات مربوط به توبه مىفرمايد : خداوند توبهء كسانى را ميپذيرد كه همراه توبه ، اعمال خود را اصلاح كنند .\r\nإِلَّا مَنْ تابَ وَ آمَنَ وَ عَمِلَ عَمَلًا صالِحاً فَأُوْلئِكَ يُبَدِّلُ اللَّهُ سَيِّئاتِهِمْ حَسَناتٍ « 1 »\r\nمگر كسى كه توبه كند و ايمان آورد و عمل شايسته نمايد ، پس خداوند گناهانشان را تبديل به نيكىها مىكند و همواره خداوند بسيار آمرزنده و مهربان است .\r\nاساساً پشيمانى واقعى از ارتكاب گناه ، نوعى اصلاح عمل را نيز به دنبال خواهد داشت ؛ بنابر اين ميتوان گفت : توبهء بدون اصلاح عملكرد ، توبهء واقعى نيست .\r\nبه عبارت روشن‌تر ، توبهء حقيقى آن است كه از پشيمانى نسبت به كردار و گفتار گذشته سرچشمه گرفته باشد و به واسطهء آن توبه ، دل انسان از گذشتهء خود و اعمالى كه مرتكب شده است ، بلرزد و آينده‌اى توأم با گفتار و كردار شايسته در\r\nپيش روى انسان ترسيم نمايد . از اين رو مىتوان گفت : توبهء بدون پشيمانى و اصلاح ، توبه نيست .\r\n\r\n\r\n","description":"","footnote":"\r\n( 1 ) . فرقان / 70 ؛ ر . ك : طه / 82 ، فرقان / 71 ، قصص / 67\r\n","page_name":" 43 ","page_number":43},
  {"content":"\r\n\r\nاصلاح عمل كه جزء لاينفكّ اركان توبه است ، در دو مقطع زمانى گذشته و آينده قابل تحليل و بررسى است .\r\nهنگامى كه انسان توبه مىكند ، تصميم مىگيرد كه گناهان گذشته را جبران كند . پس از آن در اوّلين فرصت ممكن بايد به جبران عملكرد خود بپردازد ؛ يعنى اگر در به جا آوردن واجبات كوتاهى كرده است ، در حدّ توان و به‌گونه‌اى كه زندگى عادى او را مختل نكند ، لازم است واجبات فوت شده نظير نماز و روزه را قضا نمايد . و چنان‌كه حق‌ّالنّاس به عهده دارد ، بايد بدون هيچ درنگى نسبت به بازپرداخت حقّ مردم اقدام كند . حال اگر كسى به صورت جدّى و واقعى ، اقدام در جهت جبران گذشته را آغاز كند ، ولى توان جبران را در خود نيابد يا در نيمهء راه ، استطاعت مالى يا بدنى از وى سلب گردد ، به شرط آن‌كه تا پايان عمر ، بر عزم خود مبنى بر جبران حقوق واجب باقى بماند ، آمرزيده مىشود و جايگاه او بهشت خواهد بود .\r\nاصلاح آينده نيز يعنى رعايت تقواى الهى ، و رعايت تقوا به معناى انجام واجبات و اجتناب از گناه مىباشد . كسى كه توبه كرده است ، پس از ندامت قلبى و اظهار پشيمانى و بعد از آن‌كه جبران گناهان گذشته را آغاز مىنمايد ، بايد از مطلق محرّمات و معاصى اجتناب ورزد و به انجام واجبات نظير نماز و روزه ، اهميت دهد .\r\nعدم بازگشت به سوى گناه و معصيت ، در تحقّق نهايى توبه تأثير به سزايى دارد . توبهء خالصانه كه در قرآن كريم ، توبهء نصوح نام دارد ، توبه‌اى است كه پس از آن ، عمل صالح و شايسته انجام شود و ابداً بازگشتى به گناهان قبلى نداشته باشد :\r\nيا أَيُّهَا الَّذينَ آمَنُوا تُوبُوا إِلَي اللَّهِ تَوْبَةً نَصُوحاً « 1 »\r\nاى كسانى كه ايمان آورده‌ايد ، به‌سوى خدا توبه كنيد ، توبه‌اى خالص .\r\n\r\n\r\n","description":"","footnote":"\r\n( 1 ) . تحريم / 8\r\n","page_name":" 44 ","page_number":44},
  {"content":"\r\n\r\nامام صادق ( ع ) در پاسخ به ابىبصير كه معناى توبهء نصوح را پرسيد ، فرمودند :\r\n« هُوَ الذَّنْبُ الَّذِي لَا يَعُودُ فِيهِ أَبَداً »\r\nآن توبه از گناهى است كه هرگز بدان باز نگردد .\r\nسپس ابىبصير مىگويد : به آن امام بزرگوار عرض كردم : كدام‌يك از ما پس از توبه به سوى گناهان قبلى باز نمىگرديم ؟ آن حضرت فرمودند :\r\n« إِنَّ اللَّهَ يُحِبُّ مِنْ عِبَادِهِ الْمُفَتَّنَ التَّوَّابَ » « 1 »\r\nخداوند ، بنده‌اى را دوست دارد كه هرگاه گرفتار گناه شد ، توبه كند .\r\nاين فرمايش امام صادق ( ع ) ، بيانگر نكتهء ظريفى است و مانع نااميدى بندگان مىشود . در حقيقت ، مقصود آن حضرت اين است كه اگر بنده‌اى توبه كرد ، با مبادرت به عمل صالح ، توبهء او پذيرفته مىشود و توبهء خالص آن است كه انسان پس از توبه ، هرگز مرتكب آن گناه نشود ، امّا اگر توبه كننده پس از توبه و بعد از اصلاح ، مجدداً گرفتار مكر شيطان شد و گناه كرد ، نبايد مأيوس شود و بايد بداند خداوند متعال همواره بندهء توبه كننده را دوست دارد ، هرچند مكرراً توبه كند و توبهء خود را بشكند .\r\nدر واقع مىتوان گفت : اگر كسى پس از تحقّق توبه ، مجدداً دچار معصيت شد ، پروندهء جديدى فراروى او گشوده مىشود و بايد اركان توبه را در آن پروندهء جديد ، از سر گيرد و اين موضوع ربطى به تحقّق توبهء قبلى ندارد .\r\nالبته بايد دانست كه علىرغم اين‌كه خداوند ، توبه پذير و مهربان است و مكرراً\r\nتوبهء بندگان را مىپذيرد ، امّا تكرار گناه و معصيت ، قلب و دل آدمى را كدر مىكند و توفيق توبه را از وى سلب مىنمايد .\r\n\r\n\r\n","description":"","footnote":"\r\n( 1 ) . الكافى ، ج 2 ، ص 432\r\n","page_name":" 45 ","page_number":45},
  {"content":"\r\n\r\nبنابراين هنگامى كه انسان موفّق به توبه مىشود ، بايد بسيار مراقب باشد كه به هيچ وجه ، به سمت گناه نرود و از هر عملى كه نافرمانى خداوند متعال محسوب مىشود ، اجتناب ورزد .\r\nدر روايت ديگرى از امام صادق ( ع ) آمده است كه فرمودند :\r\n« إِنَّ اللَّهَ يُحِبُّ الْعَبْدَ الْمُفَتَّنَ التَّوَّابَ وَ مَنْ لَمْ يَكُنْ ذَلِكَ مِنْهُ كَانَ أَفْضَلَ » « 1 »\r\nهمانا خداوند بنده‌اى كه در فتنه ( گناه ) افتد و بسيار توبه كند را دوست دارد و آن‌كه گناه از او سر نزده ، از كسى كه گناه كرده و توبه كرده ، برتر است .\r\n\r\n\r\n","description":"","footnote":"\r\n( 1 ) . الكافى ، ج 2 ، ص 435\r\n","page_name":" 46 ","page_number":46},
  {"content":"\r\n\r\n\r\nفصل سوم : پذيرش توبه بدون شرط\r\n\r\n","description":"","footnote":"","page_name":" 47 ","page_number":47},
  {"content":"\r\n . \r\n","description":"","footnote":"","page_name":" 48 ","page_number":48},
  {"content":"\r\n\r\nاز منظر قرآن كريم و روايات اهل‌بيت ( ع ) ، بلكه از نظر عقل ، پذيرش توبه از سوى پروردگار متعال ، هيچ شرطى ندارد .\r\nاركان توبه كه عبارتند از « ندامت قلبى ، استغفار زبانى ، عزم اصلاح و اصلاح » ، بايد محقّق شوند تا توبه پذيرفته شود ، امّا همان‌طور كه قبلًا بيان شد ، ركن اساسى منزل توبه ، ندامت قلبى است كه اگر واقعى باشد ، به دنبال آن ، ساير اركان توبه ، محقّق مىگردند . يعنى به صرف پيدا شدن حالت درونى پشيمانى از گناه ، توبه پذيرفته مىشود ؛ زيرا لازمهء پشيمانى ، اظهار پشيمانى ( استغفار زبانى ) و تصميم بر ترك گناه ( عزم اصلاح ) و عمل بر طبق دستورات الهى ( اصلاح ) است ؛ به بيان ديگر ، اگر كسى از عمل زشت و ناهنجار خويش ، اظهار پشيمانى نننمايد و يا تصميم بر ترك گناه نداشته باشد و يا طبق فرمان حق‌تعالى عمل ننمايد ، در حقيقت نسبت به گناه خود پشيمان هم نشده است .\r\nبنابراين ، نمىتوان گفت : اركان توبه ، شرايط توبه هستند ، بلكه توبه هيچ شرطى ندارد و آن اركان ، لازم و ملزوم توبه مىباشند .\r\nحاصل سخن اينكه ، اگر كسىهرچند گناهان او بزرگ و فراوان باشد - ، به راستى از گذشتهء خود پشيمان شود و پشيمانى او با ترك گناه همراه باشد ، به يقين بايد بداند كه خداوند تبارك و تعالى گناهان او را مىآمرزد و بالاتر اين‌كه ، سيّئات و\r\nبدىهاى او را به حسنات و نيكىها مبدّل مىسازد ؛ چنانچه قرآن شريف مىفرمايد :\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nإِلَّا مَنْ تابَ وَ آمَنَ وَ عَمِلَ عَمَلًا صالِحاً فَأُوْلئِكَ يُبَدِّلُ اللَّهُ سَيِّئاتِهِمْ حَسَناتٍ « 1 »\r\nهنگامى كه خداوند رحمان و رحيم ، توبهء بندهء خويش را مىپذيرد ، پروندهء سياه و پر از گناه او را به پروندهء درخشانى تبديل مىكند كه در صفحهء اوّل آن ، ثواب توبه نمايان است و درخشندگى دارد .\r\n\r\nتحليل شرايط پذيرش توبه در قرآن كريم\r\nحال ممكن است اين سؤال مطرح شود كه اگر توبه هيچ شرطى ندارد ، چگونه در آياتى از قرآن كريم ، شرايطى براى توبه ذكر شده است ؟ مثلًا در آيات 17 و 18 سورهء نساء ، چهار شرط براى پذيرش توبه از سوى حق‌تعالى بيان شده است :\r\nإنَّمَا التَّوبَةُ عَلَي اللهِ لِلَّذينَ يَعْمَلُونَ السُّوءَ بِجَهالَةٍ ثُمَّ يَتُوبُونَ مِنْ قَريبٍ [ . . . 
  ] وَ لَيْسَتِ التَّوبَةُ لِلَّذينَ يَعْمَلُونَ السَّيّئاتِ حَتّي إذَا حَضَرَ احَدَهُمُ الْمَوتُ قَالَ إِنّي تُبْتُ الآنَ وَ لَا الَّذينَ يَمُوتُونَ وَ هُمْ كُفّارٌ « 2 »\r\nتوبه نزد خداوند ، تنها براى كسانى است كه از روى نادانى مرتكب گناه مىشوند سپس به زودى توبه مىكنند . . . و توبه كسانى كه گناه مىكنند تا وقتى كه مرگ يكى از ايشان فرا مىرسد ، مىگويد اكنون توبه كردم ، پذيرفته نيست و ( نيز توبه ) كسانى كه در حال كفر مىميرند ، پذيرفته نخواهد شد .\r\nهمان‌گونه كه در ظاهر اين دو آيهء شريفه ملاحظه مىشود ، چهار شرط براى\r\nپذيرش توبه تعيين شده است :\r\n\r\n\r\n","description":"","footnote":"\r\n( 1 ) . فرقان / 70 ؛ ر . ك : طه / 82 ، فرقان / 71 ، قصص / 67\r\n( 2 ) . نساء / 18 - 17\r\n","page_name":" 50 ","page_number":50},
  {"content":"\r\n\r\n1 ) گناه از روى جهالت و به خاطر نادانى باشد ( نه از روى علم و عمد ) .\r\n2 ) توبه را تأخير نيندازد .\r\n3 ) توبه قبل از ديدن مرگ باشد .\r\n4 ) توبه بعد از مرگ نباشد .\r\nپاسخ اين سؤال به طور اختصار ، آن است كه : آنچه در ظاهر اين دو آيهء شريفه ملاحظه مىشود ، نيازمند توضيح و تفسير است و اين دو آيهء شريفه ، نكات ظريف و دقيق ديگرى را در بر دارد كه بايد تبيين گردد .\r\nدر واقع ، ظاهر اين آيات ، علاوه بر اين‌كه خلاف آيات متعدّد ديگرى است ، خلاف سيرهء پيامبر اكرم ( ص ) و ائمّهء هدى ( ع ) در برخورد با گناهكاران نيز مىباشد .\r\nافزون بر اين ، دين اسلام مدّعى است كه بن‌بست در آن وجود ندارد و نپذيرفتن توبه از سوى خداوند متعال ، نوعى بن‌بست به شمار مىرود .\r\nبنابر اين با توجّه به آنچه از ظاهر اين دو آيهء شريفه فهميده مىشود كه توبهء چهار گروه پذيرفته نمىگردد ، بايد نكات مهمّى را كه در توضيح و تفسير اين دو آيهء شريفه وجود دارد ، بيان نماييم :\r\n\r\nالف ) لجاجت در ارتكاب گناه\r\nگاهى گناه در اثر طغيان يكى از غرايز است و در نتيجه ، تسلّط هوى و هوس و طغيان غريزه يا صفت رذيله موجب مىشود كه انسان ، « معرفت » خود را تقريباً از دست بدهد ؛ قرآن شريف اين حالت را « جهالت » ناميده است و معلوم است كه توبه از اين نوع گناه پذيرفته است ؛ امّا اگر ارتكاب گناه در اثر عناد و لجاج و از روى طغيان‌گرى و انكار و دشمنى با حقّ و حقيقت باشد ، طبيعى است كه چنين\r\nگناهى ، زمينه‌ساز عدم آمرزش الهى مىشود . گناهىكه از روى لجاجت و دشمنى با\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nحق‌تعالى انجام مىپذيرد ، حكايت از كفر مىكند و كسىكه با خداوند لجاجت ورزد و در مقابل حق ايستادگى كند ، موفّق به توبه نخواهد شد ؛ زيرا وقتى حالت عناد و لجاج در وجود كسى مسلّط شود ، مانع از آن است كه از كردهء خود پشيمان گردد و مسلّماً بدون پشيمانى ، توبه محقّق نخواهد شد .\r\nبنابراين ، اين‌كه قرآن شريف « جهالت » را در توبه ، شرط فرموده است ، حكايت از يك نكتهء مهمّ اخلاقى دارد و آن ، اين است كه : اگر گناه و نافرمانى از سر عناد و لجاج صورت گرفت ، توبه از آن ممكن نيست و در حقيقت ، چنين انسان گناه‌كارى توبه نمىكند كه توبهء او پذيرفته شود .\r\n\r\nب ) تسويف در توبه\r\nگاهى ، « تَسويف » در توبه ، يعنى به آينده واگذار كردن و بىاعتنايى به گناه و فراموشى آن ، جاى پشيمانى را در وجود انسان مىگيرد و مانع از پديد آمدن حالت توبه مىشود . در چنين وضعى معلوم است كه اين انسان ، خود را گناه‌كار نمىداند تا توبه كند . پس اينكه قرآن شريف « فوريت » و « عدم تأخير » را در توبه شرط دانسته ، باز هم حاوى يك نكتهء بااهميت اخلاقى است و آن اين‌كه : بىاعتنايى به گناه ، موجب عادت انسان به گناه مىشود و در اثر عادت ، ابهّت گناه از دل مىرود و در نتيجه گناه از ضمير آگاه انسان به ضمير ناآگاه وى منتقل شده و موجب مىگردد تا انسان ، خود را گناهكار نداند و در اين صورت طبيعى است كه توبه هم نمىكند .\r\nاين موضوع با ذكر يك مثال ، قدرى روشن‌تر مىگردد :\r\nزنا ، يك ناهنجارى اخلاقى بزرگ و گناه كبيره‌اى است كه اثرات سوئى براى\r\nفرد و اجتماع دارد و نزد مردم ، به‌خصوص متدينان ، بسيار قبيح شمرده مىشود . تا\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nجايى كه اگر يك زن عفيف ، در اثر فريب شيطان ، يا اجبار ، يا هر علّت ديگرى مورد تجاوز قرار گيرد ، هشدارهاى وجدان اخلاقى به او امان نمىدهد و حتّى ممكن است در اثر ملامت نفس لوّامه و عذاب وجدان ، كارهاى خطرناكى نيز انجام دهد و زندگى خود و اطرافيان را نابود كند . خجالت‌زدگى و شرمندگى ، سراسر وجود او را فرا مىگيرد و يك‌پارچه پشيمان مىشود . امّا بسيار اتّفاق مىافتد كه همين خانم عفيف ، به راحتى غيبت مىكند و آبروى ديگران را مىريزد و آن‌چنان نسبت به گناه خود بىتفاوت است كه گويا هيچ گناهى مرتكب نشده است ؛ در حالىكه ناهنجارى اخلاقى غيبت و كبيره بودن گناه آن نيز ، امرى كاملًا روشن و آشكار است . تكرار گناه غيبت ، آن گناه را براى گنهكار ، به صورت عادت درآورده و هشدارهاى وجدان اخلاقى او را خاموش كرده است ، از اين رو ممكن است در شبانه روز ، مكرّراً غيبت كند و دچار عذاب وجدان هم نشود ؛ در حالىكه در فرهنگ دينى ، اثر سوء غيبت ، از اثر سوء زنا ، بدتر شمرده شده است :\r\n« إِيَّاكُمْ وَ الْغِيبَةَ ، الْغِيبَةُ أَشَدُّ مِنَ الزِّنَا » « 1 »\r\nبپرهيزيد از غيبت ، زيرا غيبت از زنا بدتر است .\r\nبه بيان ديگر ، غيبت‌هاى متعدّد ، قبح گناه و زشتى آن را از دل و ياد او برده است و حالتى براى او پديد آورده كه گناه خود را گناه نمىداند و يا چندان مهم نمىشمارد .\r\nچنين حالتى بسيار خطرناك است و انسان را در سراشيبى گناه و معصيت مىاندازد . وقتى گناه ، براى انسان عادت شود و گناه را تكرار نموده و بدان اصرار ورزد ، مانند اتومبيل ترمز بريده‌اى مىگردد كه با سرعت ، به اعماق درّه در حال\r\nسقوط است و هيچ عاملى نمىتواند مانع حركت آن شود ، يا لااقل از سرعت آن\r\n\r\n\r\n","description":"","footnote":"\r\n( 1 ) . الخصال ، ج 1 ، ص 62\r\n","page_name":" 53 ","page_number":53},
  {"content":"\r\n\r\nبكاهد . بدتر و خطرناك‌تر از اين حالت ، هنگامى است كه آدمى ، گناه و معصيت خود را توجيه كرده و قبح و زشتى گناه را نبيند . اگر چنين شد ، نفس لوّامه به نفس مُحَسّنه تبديل مىشود و به جاى ملامت گناهكار از ارتكاب گناه ، او را يه انجام آن تشويق مىكند و معصيت و اعمال ناپسند را در نظر وى نيكو جلوه مىدهد . چنان كه قرآن‌كريم مىفرمايد :\r\nقُلْ هَلْ نُنَبِّئُكُمْ بِالْأَخْسَرينَ أَعْمالا ، الَّذينَ ضَلَّ سَعْيُهُمْ فِي الْحَياةِ الدُّنْيا وَ هُمْ يَحْسَبُونَ أَنَّهُمْ يُحْسِنُونَ صُنْعا « 1 »\r\nبگو : آيا شما را از زيان‌كارترين مردم آگاه گردانم ؟ آنان كسانىاند كه كوشش‌شان در زندگى دنيا به هدر رفته و خود مىپندارند كه كار خوب انجام مىدهند .\r\nبسيار واضح است كه چنين انسانى به فكر توبه هم نمىافتد ؛ زيرا تصوّر مىكند اعمال و رفتارش ، بهترين نوع اعمال است و از اين رو ، عنصرى به نام پشيمانى در وجود او هيچ جايگاهى نخواهد داشت .\r\nامام صادق ( ع ) در اين زمينه ، در يك بيان تحليلى با ذكر يك تشبيه معقول به محسوس ، مىفرمايند : اگر كسى يك گناه مرتكب شود ، يك نقطه سياه در دل او پديدار مىشود . حال اگر توبه كند ، آن سياهى بر طرف مىشود . ولى اگر توبه نكند و گناه ديگرى انجام دهد ، سياهى دل او دو چندان مىشود و به همين صورت ادامه پيدا مىكند ، تا سراسر دل او سياه شود . و به اين ترتيب ، گناهِ روى گناه ، دل انسان را سياه مىكند و مىميراند :\r\n« إِذَا أَذْنَبَ الْعَبْدُ كَانَ نُقْطَةً سَوْدَاءَ عَلَي قَلْبِهِ فَإِنْ هُوَ تَابَ وَ أَقْلَعَ وَ\r\nاسْتَغْفَرَ صَفَا قَلْبُهُ مِنْهَا وَ إِنْ هُوَ لَمْ يَتُبْ وَ لَمْ يَسْتَغْفِرْ كَانَ الذَّنْبُ عَلَى\r\n\r\n\r\n","description":"","footnote":"\r\n( 1 ) . كهف / 104 - 103\r\n","page_name":" 54 ","page_number":54},
  {"content":"\r\n\r\nالذَّنْبِ وَ السَّوَادُ عَلَي السَّوَادِ حَتَّي يَغْمُرَ الْقَلْبَ فَيَمُوتَ بِكَثْرَةِ غِطَاءِ الذُّنُوبِ عَلَيْه » « 1 »\r\nهنگامى كه بنده گناه كند ، نقطهء سياهى بر قلب او پيدا مىشود ، پس اگر توبه كرد و از گناه باز ايستاد و از خدا طلب آمرزش نمود ، قلب او از آن نقطهء سياه صفا پيدا مىكند . و اگر توبه نكرد و استغفار ننمود ، گناه بر گناه واقع مىگردد و سياهى بر سياهى مىنشيند ، تا اينكه قلب او را مىپوشاند . پس قلب او در اثر زيادى گناه مىميرد و پردهء گناه آن را فرا مىگيرد .\r\nپر واضح است كه وقتى دل كسى سياه شد ، صاحب آن دل ، هرگز رستگار نمىگردد . قرآن كريم در اين‌باره مىفرمايد :\r\nكَلَّا بَلْ رانَ عَلي قُلُوبِهِمْ ما كانُوا يَكْسِبُونَ « 2 »\r\nچنين نيست كه آن‌ها مىپندارند ، بلكه اعمالشان چون زنگارى بر دل‌هايشان نشسته است .\r\nمهم‌تر آن‌كه وقتى سياهى و تاريكى ، در اثر گناهِ روى گناه ، دل انسان را فرا گرفت ، نه تنها توبه نمىكند ، بلكه به استهزاء آيات الهى نيز مىپردازد :\r\nثُمَّ كانَ عاقِبَةَ الَّذينَ أَساؤُا السُّواي أَنْ كَذَّبُوا بِآياتِ اللَّهِ وَ كانُوا بِها يَسْتَهْزِؤُنَ « 3 »\r\nسپس سرانجام كسانى كه اعمال بد مرتكب شدند به جايى رسيد كه آيات خدا را تكذيب كردند و آن را به مسخره گرفتند .\r\nچنين كسى نسبت به همه چيز و همه‌كس ، معترض است و به هيچ روى زير بار پذيرش حرف حق نمىرود ؛ از اين رو نه تنها به احكام اسلامى عمل نمىكند ،\r\n\r\n\r\n","description":"","footnote":"\r\n( 1 ) . إرشاد القلوب إلى الصواب ، ج 1 ، ص 46\r\n( 2 ) . مطففين / 14\r\n( 3 ) . روم / 10\r\n","page_name":" 55 ","page_number":55},
  {"content":"\r\n\r\nبلكه دستورات دينى را مسخره مىنمايد . ابتدا در برخى از احكام شرعى و ظواهر دينى ، تشكيك مىكند و به‌جاى آنكه با پرسش از اهل فن ، شبههء خود را بر طرف كند ، به نفى آن احكام دينى مىپردازد و سپس به تدريج مجموعهء احكام شرعى و رسالهء عمليهء مراجع تقليد را كتابى محدودكننده و مجموعه‌اى غير قابل اعتماد مىخواند و كم‌كم نسبت به اهل‌بيت ( ع ) و پيامبر اكرم ( ص ) و خداوند تبارك و تعالى نيز بدبين شده و بدين ترتيب دين خود را از دست مىدهد .\r\nبايد توجّه داشته باشيم كه شيطان در برخورد با انسان و بريا فريب او ، هميشه از كم شروع مىكند ، ولى به كم قانع نيست ؛ از اين‌رو خصوصاً به جوانان عزيز توصيه مىشود كه مواظب باشند با تسويف و تأخير انداختن در توبه ، به شيطان فريبكار ، ميدان عمل ندهند .\r\nبنابر اين ، منظور قرآن كريم از شرط دوّم توبه ( به تأخير نيانداختن آن ) ، اين است كه اگر كسى توبه را به تأخير بيندازد ، گرفتار گناهِ روى گناه مىشود و پس از آن ، گناه خود را توجيه كرده و اصلًا توبه نمىكند كه توبهء او پذيرفته شود .\r\nدر اين مجال ، تذكّر و توصيهء هميشگى را تكرار كنيم كه : « مراقب باشيد گناه نكنيد و اگر گناهى مرتكب شديد ، فوراً توبه نماييد و اجازه ندهيد گناه شما تكرار شود كه گرفتار عادت به گناه و پس از آن توجيه گناه مىشويد و اين امر ، بدبختى فراوانى به همراه خواهد داشت . »\r\n\r\nج ) توبة هنگام مرگ\r\nگاه انسان پس از ارتكاب گناه ، به دليل برخوردارى از ايمان ، پشيمان مىشود و از روى ايمان به خداوند و دستورات او ، خجالت‌زده شده و از خداى متعال\r\nعذرخواهى مىكند . ولى گاه پشيمان مىشود ، امّا نه در اثر ايمان ، بلكه به دليل كيفرى كه در مقابل خود مىبيند ؛ نظير مجرمى كه چوبهء دار را در مقابل خود\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nمىبيند و از كردهء خود پشيمان مىشود ، امّا ندامت او ، از ترس كيفر است ، نه به دليل آن‌كه عمل خود را زشت و ناپسند مىداند به تعبير قرآن شريف ، چنين كسى اگر رها شود ، باز همان است كه قبلًا بود :\r\nحَتَّى إِذا جاءَ أَحَدَهُمُ الْمَوْتُ قالَ رَبِّ ارْجِعُونِ ، لَعَلِّي أَعْمَلُ صالِحاً فيما تَرَكْتُ كَلَّا إِنَّها كَلِمَةٌ هُوَ قائِلُها وَ مِنْ وَرائِهِمْ بَرْزَخٌ إِلى يَوْمِ يُبْعَثُون « 1 »\r\nتا آن گاه كه مرگ يكى از آنان فرا رسد ، مىگويد : پروردگارا ، مرا بازگردانيد ، شايد عمل صالحى در آنچه وانهاده‌ام ، انجام دهم . چنين نيست ، آن سخنى است كه او گويندهء آن است ، و پيش روى آنان برزخ است تا روزى كه برانگيخته شوند .\r\nبنابراين اگر قرآن شريف در توبه ، شرط فرموده است كه قبل از مرگ باشد و نه به هنگام ديدن مرگ ، مانند دو شرط پيشين ، حاكى از يك نكتهء مهمّ اخلاقى است و آن اين‌كه : غالباً پشيمانى در هنگام فرا رسيدن مرگ ، توبهء از روى ايمان نيست ، بلكه به دليل ترس و اضطراب و ناراحتى از كيفر گناه است و اگر آن كيفر در كار نبود ، آن شخص هم از كردهء خود پشيمان نبود .\r\nامّا اگر در همان موقعيت و حتّى هنگام ديدن آثار مرگ هم كسى واقعاً پشيمان شده و از زشتى و ناهنجارى عمل خود در محضر پروردگار متعال شرمنده گردد و به بيان ديگر توبهء او حقيقى و برخاسته از معرفت و ايمان باشد ، بى شكّ خداوند سبحان توبهء او را مىپذيرد .\r\nنقل مىكنند كه در زمان حضرت موسى ( ع ) ، جوانى لاابالى در شهر زندگى مىكرد . او يكى از اراذل و اوباش بود و به هيچ وجه هدايت نمىشد ؛ تا اين‌كه او را\r\n\r\n\r\n","description":"","footnote":"\r\n( 1 ) . مؤمنون / 100 - 99\r\n","page_name":" 57 ","page_number":57},
  {"content":"\r\n\r\nاز شهر بيرون كردند . پس از مدّتى به شدّت بيمار شد و تا دم مرگ پيش رفت . در آن هنگام از كردار خود پشيمان شد و در اعمال خود نظر افكند و دريافت كه چه پروندهء شومى دارد و اميدى براى نجات ندارد . و از اين رو با حالت پشيمانى در مقابل خداوند تعالى ، از اعماق دل و جان خويش آهى كشيد و به جانب آسمان نگريست و در محضر خداى تعالى ، اظهار ندامت و شرمندگى كرد و گفت : « يا من له الدنيا و الآخرة ، ارحم من ليس له الدنيا و الآخرة » ؛ اين جملات را تكرار كرد و با يك تلاطم درونى و با خجالت‌زدگى در مقابل پروردگار از دنيا رفت .\r\nبه حضرت موسى ( ع ) خطاب شد : يكى از اولياى من در فلان مكان از دنيا رفته است ؛ برو او را تجهيز كن و دفن نما . حضرت موسى ( ع ) با مردم به آن مكان رفتند و ديدند همان جوان است ( قدس سره ) حضرت موسى ( ع ) جريان را از خداوند سؤال كرد . خداوند فرمود : هنگام مرگ ، با جديت توبه كرد و گفت : « يَا مَن لَهُ الدُّنيَا وَ الآخِرَة ، إرحَم مَن لَيسَ لَهُ الدُّنيَا وَ الآخِرَة » ؛ پس گناهان او آمرزيده شد و از دوستان خداوند گرديد .\r\nبنابراين ، توبهء هنگام مرگ نيز اگر حقيقى باشد ، مورد پذيرش حق‌تعالى واقع مىشود ؛ زيرا معنا ندارد خداوند تعالى ندامت قلبى و پشيمانى واقعى از كسى ببيند و او را نيامرزد .\r\nمثال مهم‌تر و معتبرتر براى پذيرش توبهء هنگام مرگ كه در قرآن كريم نيز به آن اشاره شده است ، داستان قوم حضرت يونس ( ع ) است :\r\nإِلَّا قَوْمَ يُونُسَ لَمَّا آمَنُوا كَشَفْنا عَنْهُمْ عَذابَ الْخِزْيِ فِي الْحَياةِ\r\nالدُّنْيا وَ مَتَّعْناهُمْ إِلى حينٍ « 1 »\r\n\r\n\r\n","description":"","footnote":"\r\n( 1 ) . يونس / 98\r\n","page_name":" 58 ","page_number":58},
  {"content":"\r\n\r\nمگر قوم يونس نبود كه چون ايمان آوردند ، عذاب خفّت‌بار و رسوايى را در زندگى دنيا از آنان برداشتيم و آنها را تا دم مرگ ، زندگى رفاهى داديم .\r\nآن قوم ، به نداى توحيدى پيامبر خويش پاسخ ندادند و به‌قدرى ظلم و بدى كردند كه مستحقّ عذاب شدند . حضرت يونس ( ع ) به آنان هشدار داد كه اگر توبه نكنند و ايمان نياورند ، عذاب خداوند بر آنان فرود خواهد آمد . آنان كه حضرت يونس ( ع ) را صادق مىدانستند ، با يكديگر گفتند : اگر يونس شهر را ترك كرد ، بدانيد كه عذاب خواهد آمد . نيمه‌هاى شب بود كه حضرت يونس ( ع ) از ميان آن مردم رفت و بامداد آن شب ، عذاب الهى به سراغ آنان آمد . هنگامى كه مردم ، فرود عذاب را آشكارا ديدند و به نابودى خويش يقين كردند ، به سراغ پيامبرشان آمدند ، ولى او را نيافتند . با مطّلع شدن از خروج حضرت يونس ( ع ) از شهر و مشاهدهء آثار عذاب ، به مرگ و نابودى همراه با ذلّت خود اطمينان پيدا كردند ، از اين‌رو مستأصل و بىچاره شدند .\r\nدر برخى روايات آمده است كه به توصيهء يكى از علماى قوم ، همگى به‌همراه همهء موجودات زنده و دام‌هاى خويش شهر را ترك نمودند و در دشت و صحرا به تضرّع و زارى به بارگاه خداوند متعال پرداختند . در حقيقت آنان به واقع پشيمان شدند و ضمن اظهار ندامت از كفر و بىداد خويش ، خالصانه به خداوند متعال ايمان آوردند . حتّى به جهت تحريك عواطف ، ميان مادران و كودكان و نيز بين دام‌ها و بچه‌هاى آن‌ها جدايى افكندند . بيابان از صداى گريه و ضجّه و شيون مادران و صداى حيوانات ، آكنده شد و آن گناه‌كاران و با گريه و زارى و چشمان اشكبار ، رو به درگاه خداوند متعال آوردند و توبه كردند . خداوند رئوف و مهربان نيز آنان را\r\nمورد رحمت خويش قرار داد و از عذاب حتمى آن قوم ، منصرف شد . « 1 »\r\n\r\n\r\n","description":"","footnote":"\r\n( 1 ) . تفسير القمى ، ج 1 ، ص 317\r\n","page_name":" 59 ","page_number":59},
  {"content":"\r\n\r\nتوبهء حقيقى و ندامت قلبى قوم حضرت يونس ( ع ) ، موجب آمرزش آنان شد ، و اين در حالى بود كه آنان به تصريح قرآن كريم ، آثار مرگ و عذاب را آشكارا ديده بودند .\r\nبنابراين قاطعانه مىتوان گفت : اگر توبهء هنگام مرگ و پس از مشاهدهء آثار مرگ هم ، حقيقى باشد ، خداوند متعال حتماً آن را مىپذيرد . ولى از آنجا كه خداوند متعال عالم به احوال بندگان خويش است ، توبه‌اى كه از روى حقّه بازى و نيرنگ و فريب سرچشمه گرفته باشد را نمىپذيرد ؛ چنين انسانى به جاى آنكه بتواند خداوند عالمِ قادر را فريب دهد ، خود را فريفته است .\r\nبنابر اين ، صداقت و اخلاص ، در پذيرش توبه تأثير به سزائى دارد . اساساً راستى و صداقت ، در همهء زمينه‌ها ، حلّال مشكلات و رافع گرفتارىهاست . از اين رو به همگان توصيه مىشود كه در زندگى صادق باشند ؛ زيرا نجات انسان ، در گرو صداقت است و از اين رو در روايات آمده است :\r\n« النّجاة مَعَ الصّدْق » « 1 »\r\nنجات همراه با راستگويى است .\r\nانسانى كه در مدّت عمر ، حيله‌گرى و حقّه‌بازى كرده و زندگى خود را با دروغ و نيرنگ سپرى كرده است ، هنگام مرگ نيز قصد مكّارى با خداوند متعال را دارد : إِنَّها كَلِمَةٌ هُوَ قائِلُها ؛ غافل از آن‌كه خداوند سبحان مكر او را به خودش بر مىگرداند :\r\nوَ لا يَحيقُ الْمَكْرُ السَّيِّئُ إِلَّا بِأَهْلِه « 2 »\r\nو مكر بد ، جز سازندهء آن را فرا نمىگيرد .\r\n\r\n\r\n","description":"","footnote":"\r\n( 1 ) . غرر الحكم ، ص 218\r\n( 2 ) . فاطر / 43\r\n","page_name":" 60 ","page_number":60},
  {"content":"\r\n\r\nصفا ، صميميت و صداقت ، زندگى افراد را زيبا و شيرين مىكند و آخرتِ آباد و خوبى را براى آدمى فراهم مىآورد . هم‌چنان‌كه نفاق ، دوروئى و نيرنگ ، دنيا و آخرت انسان را آغشته به شقاوت و بدبختى مىسازد و توفيق توبه و بازگشت را از وى سلب مىنمايد .\r\n\r\nد ) توبة پس از مرگ\r\nچنان‌كه گفتيم در آيات شريفهء 17 و 18 سورهء نساء ، شرطِ « بعد از مرگ نبودن » توبه نيز ذكر شده است . در اين خصوص نيز بايد به‌طور كلّى بگوييم كه كافران و مشركان ، زمينه براى عفو و مغفرت و شفاعت و نجات ندارند :\r\nإِنَّ اللهَ لايَغْفرُ انْ يُشْرَكَ بِهِ وَ يَغْفرُ مادُونَ ذلكَ لِمَنْ يَشاءُ « 1 »\r\nبىترديد خداوند اين را كه براى او شريك قرار داده شود نمىآمرزد و غير آن را براى هر كس كه بخواهد ، مىآمرزد .\r\nبنابراين در روز قيامت گرچه عفو و مغفرت ، زمينه‌ساز براى نجات است ، ولى براى مؤمن نه براى كافر ؛ زيرا كافر زمينه‌اى براى نجات ندارد :\r\nإنَّكُمْ وَ مَا تَعْبُدُونَ مِنْ دُونِ الله حَصَبُ جَهَنَّمَ « 2 »\r\nهمانا شما و آنچه به جاى خدا مىپرستيد ، هيزم جهنّميد .\r\nجالب آن‌كه همان كافران و جهنّميان ، هنگامى كه آتش جهنّم را درك\r\nمىكنند ، ملكهء دروغ‌گويى و حقّه‌بازى آنان بروز و ظهور مىيابد و نظير وقتىكه در بن‌بست‌هاى دنيوى دغل‌بازى مىكردند ، در سراى آخرت نيز مكّارانه التماس مىكنند و فرصت مجدّد مىطلبند :\r\n\r\n\r\n","description":"","footnote":"\r\n( 1 ) . نساء / 48\r\n( 2 ) . انبياء / 98\r\n","page_name":" 61 ","page_number":61},
  {"content":"\r\n\r\nرَبَّنا أَخْرِجْنا مِنْها فَإِنْ عُدْنا فَإِنَّا ظالِمُونَ « 1 »\r\nپروردگارا ( قدس سره ) ما را از اين ( دوزخ ) بيرون آر ، اگر بار ديگر تكرار كرديم ، قطعاً ستمگريم ( و مستحقّ عذاب ) ( قدس سره )\r\nدر اين‌جا نيز نظير هنگام مرگ ، پروردگار عالم با علم به احوال آنان ، نه تنها درخواست و تقاضاى مطرح شده را اجابت نمىكند ، بلكه پاسخى به آنان مىدهد و واژه‌اى را براى آن به كار مىگيرد كه در زبان عربى ، در پاسخ به سر و صداى بىجاى سگان ، به كار گرفته مىشود . « 2 »\r\nقالَ اخْسَؤُا فيها وَ لا تُكَلِّمُونِ « 3 »\r\nمىگويد : « دور شويد در دوزخ ، و با من سخن مگوييد . »\r\nدر واقع خداوند متعال ، با اين سخنان ، بر خفّت و خوارى آنان مىافزايد و اين بدان جهت است كه توبهء اين افراد حقيقى نبوده و در واقع حقّه بازى مىكنند . چنان‌كه در آيهء ديگرى مىفرمايد :\r\nوَ لَوْ رُدُّوا لَعادُوا لِما نُهُوا عَنْهُ وَ إِنَّهُمْ لَكاذِبُونَ « 4 »\r\nو اگر بازگردند ، به همان اعمالى كه از آن نهى شده بودند بازمىگردند ؛ آنها دروغ‌گويانند .\r\nبنابر اين ، دليل اصلى عدم پذيرش توبهء پس از مرگ ، صادقانه نبودن آن پشيمانى است . خداوند متعال در ادامهء آياتى كه بيان شد ، و پس از ارائهء پاسخى قاطع مبنى بر عدم اجابت تقاضاى جهنّميان ، عدم حقّانيت كافران را به خودشان\r\n\r\n\r\n","description":"","footnote":"\r\n( 1 ) . مؤمنون / 107\r\n( 2 ) . لسان العرب ، ج 1 ، ص 65\r\n( 3 ) . مؤمنون / 108\r\n( 4 ) . انعام / 28\r\n","page_name":" 62 ","page_number":62},
  {"content":"\r\n\r\nمىفهماند و نحوهء توبهء صحيح را به آنها نشان مىدهد :\r\nإِنَّهُ كانَ فَريقٌ مِنْ عِبادي يَقُولُونَ رَبَّنا آمَنَّا فَاغْفِرْ لَنا وَ ارْحَمْنا وَ أَنْتَ خَيْرُ الرَّاحِمينَ « 1 »\r\n( فراموش كرده‌ايد ) گروهى از بندگانم مىگفتند : پروردگارا ( قدس سره ) ما ايمان آورديم ؛ ما را ببخش و بر ما رحم كن ؛ و تو بهترين رحم كنندگانى ( قدس سره )\r\nپروردگار متعال به جهنّميان مىفهماند كه اگر شما نيز در دنيا مانند بندگان صالح و نيكوكار ، توبه مىكرديد و در توبهء خود صداقت داشتيد ، اكنون اهل نجات بوديد ؛ امّا شما به‌جاى همراهى با حق و عدالت و پذيرش آيات روشن و روشن‌گر ، پيامبران و دعوت آنان را به استهزاء و تمسخر گرفتيد :\r\nفَاتَّخَذْتُمُوهُمْ سِخْرِيًّا حَتَّي أَنْسَوْكُمْ ذِكْري وَ كُنْتُمْ مِنْهُمْ تَضْحَكُونَ « 2 »\r\nامّا شما آنها را به باد مسخره گرفتيد تا شما را از ياد من غافل كردند ؛ و شما به آنان مىخنديديد .\r\nواضح است كه چنين افرادى در قيامت ، زمينهء نجات ندارند ؛ همان‌گونه كه در دنيا زمينهء هدايت نداشتند .\r\nدر مورد كفّار و مشركين نيز بايد گفت : اگر واقعاً پشيمان شوند و دست از عقيده و كردار زشت خود بردارند ، بخشيده مىشوند . چنان‌كه برخى از كفّار و مشركين\r\nصدر اسلام كه علاوه بر كفر و شرك ، ظلم فراوانى نسبت به پيامبر اكرم ( ص ) و مسلمانان روا داشته بودند ، پس از توبه بخشيده شدند . بنابراين ، مهم آن است كه انسان به حالت توبه كه حالت نورانى و مقدّسى است ، دست يابد . حتّى اگر در\r\n\r\n\r\n","description":"","footnote":"\r\n( 1 ) . مؤمنون / 109\r\n( 2 ) . مؤمنون / 110\r\n","page_name":" 63 ","page_number":63},
  {"content":"\r\n\r\nآخرت هم اين حالت براى آدمى - اعمّ از گناه‌كار يا كافر يا مشرك - پديد آيد ، خداوند تبارك و تعالى توبهء او را مىپذيرد . ولى نكته در اين‌جاست كه برخى در اثر لجاجت و عناد خود ، در سراى آخرت به چنين حالتى دست نمىيابند . به قول قرآن كريم ، گويا برخى انسان‌ها براى جهنّم خلق شده‌اند :\r\nوَ لَقَدْ ذَرَأْنا لِجَهَنَّمَ كَثيراً مِنَ الْجِنِّ وَ الْإِنْسِ لَهُمْ قُلُوبٌ لا يَفْقَهُونَ بِها وَ لَهُمْ أَعْيُنٌ لا يُبْصِرُونَ بِها وَ لَهُمْ آذانٌ لا يَسْمَعُونَ بِها أُولئِكَ كَالْأَنْعامِ بَلْ هُمْ أَضَلُّ أُولئِكَ هُمُ الْغافِلُونَ « 1 »\r\nبه يقين ، گروه بسيارى از جن و انس را براى دوزخ آفريديم ؛ آنها دلهايى دارند كه با آن نمىفهمند ؛ و چشمانى كه با آن نمىبينند ؛ و گوش‌هايى كه با آن نمىشنوند ؛ آن‌ها همچون چهارپايانند ؛ بلكه گمراه‌تر اينان همان غافلانند .\r\nچنين افرادى در قيامت نيز با خداوند به لجاجت مىپردازند و قصد فريب آن ذات مقدّس را دارند ، غافل از آنكه خداوند سبحان آنان را رسوا مىكند :\r\nيَوْمَ يَبْعَثُهُمُ اللَّهُ جَميعاً فَيَحْلِفُونَ لَهُ كَما يَحْلِفُونَ لَكُمْ وَ يَحْسَبُونَ أَنَّهُمْ عَلي شَيْءٍ أَلا إِنَّهُمْ هُمُ الْكاذِبُونَ « 2 »\r\nروزى كه خداوند همه آنها را برمىانگيزد ، همان‌گونه كه براى شما سوگند ياد مىكردند ، براى او سوگند ياد مىكنند و گمان مىكنند بر پايه چيزى هستند ، آگاه باش كه آنها همان دروغگويانند .\r\nحتّى نقل شده است كه در قيامت ، گاهى پيامبر اكرم ( ص ) وارد جهنّم مىشوند تا اگر كسى از اهل جهنّم قابليت رفتن به بهشت را پيدا نموده است ، او را مورد شفاعت خويش قرار دهند و از جهنّم خارج سازند . ولى بعضى از جهنّميان لجوج ،\r\n\r\n\r\n","description":"","footnote":"\r\n( 1 ) . اعراف / 179\r\n( 2 ) . مجادله / 18\r\n","page_name":" 64 ","page_number":64},
  {"content":"\r\n\r\nهنگامى كه نسيم رحمت حضور پيامبر گرامى ( ص ) را درك مىكنند ، به جايگاه دوزخى خود مىروند و آنجا مخفى مى شوند تا آن نبى مكرم ( ص ) را نبينند .\r\nوقتى عناد و لجاجت بر كسى حكم‌فرما شود ، چنين مىشود كه وساطت و شفاعت پيامبران الهى را نيز براى نجات خود نمىپذيرد .\r\nنقل شده است كه روزى حضرت عيسى ( ع ) تصميم گرفت كه بين خداوند متعال و شيطان رجيم ، آشتى برقرار كند . به خداوند گفت : خدايا ، شيطان مرتكب خطاى بزرگى شد كه به آدم سجده نكرد ، ولى او سابقهء طولانى در عبادت تو دارد . از اين رو تقاضا دارم او را ببخشى و از گناه او در گذرى پروردگار عالم به حضرت عيسى ( ع ) خطاب فرمود كه اگر شيطان به اشتباه خود اقرار نمايد و توبه و طلب بخشش كند ، او را مىبخشم . حضرت عيسى ( ع ) بسيار خوشحال شد و با دل پاكى كه داشت ، به نزد ابليس آمده و با خرسندى ، به او بشارت رحمت و مغفرت الهى را داد و گفت : اگر توبه كنى ، خداوند سبحان تو را مىبخشد و از آنچه بين تو و او گذشته است ، مىگذرد .\r\nشيطان ، به جاى استفاده از اين فرصت رحمانى ، عصبانى و خشمگين شد و با اعتراض از وساطت حضرت عيسى ( ع ) گفت : تو چه كاره بودى كه اين واسطه‌گرى را انجام دادى و قصد آشتى دادن بين من و خدا را داشتى ؟ خدا بايد از من عذرخواهى كند كه مرا از درگاه خود رانده است و تا وقتى عذرخواهى نكند ، من تن به اين آشتى نمىدهم\r\nاعوذ بالله من النّفس اذا طغي : پناه به خدا از نفس هنگامى كه طغيان مىكند و\r\nسركش مىشود . اين همه گستاخى و سركشى به خاطر اين است كه خودخواهى و تكبّر در قلب شيطان ريشه دوانيده و ديگر جايى براى ورود فضائل اخلاقى باقى نگذاشته است .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nانسان نيز اگر نفس خود را مهار نكند و به آن اجازهء سركشى دهد ، نفس با طغيان‌گرى او را بدبخت و بيچاره مىنمايد . اگر كسى در دنيا نتواند رذائل اخلاقى را ريشه‌كن يا لااقل سركوب كند ، در آخرت نيز به همان رذائل و صفات ناپسند اخلاقى مبتلا خواهد بود :\r\nوَ مَنْ كانَ في هذِهِ أَعْمي فَهُوَ فِي الْآخِرَةِ أَعْمي وَ أَضَلُّ سَبيلا « 1 »\r\nامّا كسىكه در اين جهان ( از ديدن چهرهء حق ) نابينا بوده است ، در آخرت نيز نابينا و گمراه‌تر است .\r\nبه عبارت رساتر ، اگر كسى در دنيا لجوج باشد و زير بار پذيرش حرف حق نرود ، در آخرت نيز با آنكه مغفرت الهى را مىبيند و دلسوزى و مهربانى پيامبر رحمت را براى نجات او از جهنّم درك مىكند ، باز هم لجاجت مىكند و عناد مىورزد و عمداً خود را از عفو و مغفرت پروردگار متعال محروم مىسازد .\r\nبه بيان ديگر براساس قاعدهء لطف ، هركس به‌واسطهء توبهء واقعى در معرض نسيم رحمت الهى واقع شود ، از رحمت حق‌تعالى بهرهء كافى خواهد برد ، حتّى اگر در جهنّم باشد و گرچه كافر باشد . ولى كافر نمىتواند خود را در معرض اين نسيم قرار دهد تا از آن بهره ببرد .\r\nاين‌كه گفته مىشود : جهنّم از الطاف خفيهء خداوند متعال است ، براى آن است كه در جهنّم ، كدورت‌هاى وجود انسان رفع مىشود و هويت حيوانى و شيطانى او كه در اثر اعمال زشت و ناهنجار پيدا شده است ، به هويت انسانى تبديل مىشود .\r\nوقتى هويت‌هاى شيطانى رفع شد و فطرت انسانى هويدا گرديد و بروز و ظهور پيدا كرد ، خواه ناخواه ، آتش جهنّم نابود مىشود ؛ زيرا آتش جهنّم و عذاب‌هاى گوناگون آن ، اعمال خود اهل جهنّم است :\r\n\r\n\r\n","description":"","footnote":"\r\n( 1 ) . اسراء / 72\r\n","page_name":" 66 ","page_number":66},
  {"content":"\r\n\r\nذلِكَ بِما قَدَّمَتْ أَيْديكُمْ « 1 »\r\nاين ( عذاب ) به خاطر كارهايى است كه به دست خود از پيش فرستاديد .\r\nو در نهايت ، انسان جهنّمى كه به جهنّم وارد شده ، مورد عفو و شفاعت واقع خواهند شد . خلود در آتش و ماندن جاودان در جهنّم ، براى شيعه ، معنا ندارد و بالأخره همهء شيعيان به بهشت وارد مىشوند ، حتّى اگر به واسطهء اعمال خود مدّت زيادى را در جهنّم سپرى كرده باشند كه عرفآً در مورد آنان گفته مىشود « مُخلَّد » در جهنّم هستند .\r\nاز آنچه بيان شد ، اين نتيجه حاصل مىشود كه توبه ، يعنى حالت پشيمانى و تلاطم درونى كه هيچ شرطى ندارد و اگر در قرآن كريم ، شرايطى براى توبه بيان شده است ، حاوى يك سلسله نكات مهمّ اخلاقى مىباشد . از جمله اين‌كه : انسان گنه‌كار ، در اثر عادت به گناه ، موفّق به توبهء از گناه نمىشود و يا در برخى از موارد ، خود را گناه‌كار نمىشمارد كه پشيمان شده و توبه كند و در مواردى نيز پشيمانى واقعى براى گناه‌كار رخ نمىدهد و ندامت او در اثر كيفرى است كه در مقابل راه خود مشاهده مىكند و چنان‌چه رها شود ، مجدّداً مرتكب همان گناهان خواهد شد و به دروغ ، اظهار پشيمانى و ندامت مىكند ؛ بنابراين ، توبه هيچ شرطى ندارد و صِرف پشيمانى حقيقى ، تحقّق مىيابد .\r\n\r\nتحليل شرايط پذيرش توبه در روايات\r\nپس از تحليل شرايط توبه در قرآن كريم ، تحليل شرايط توبه در روايات ، حاوى مطالب جديدى نخواهد بود . زيرا آنچه در روايات اهل‌بيت ( ع ) پيرامون شرايط توبه بيان شده است ، جداى از شرايطى كه در قرآن كريم بدان اشاره شده است ، نيست .\r\n\r\n\r\n","description":"","footnote":"\r\n( 1 ) . آل‌عمران / 182\r\n","page_name":" 67 ","page_number":67},
  {"content":"\r\n\r\nدر واقع با مطالبى كه بيان شد ، شرايط توبه در روايات و احاديث اهل‌بيت ( ع ) نيز تحليل شده است .\r\nامّا از آنجا كه لازم است اين مبحث به صورت كامل بيان شود و نيز در ظاهر برخى روايات ، مطالبى با عنوان شرايط توبه وجود دارد كه ظاهر آن متفاوت از ظاهر آياتى است كه تبيين گرديد ، در اين مجال مستقلّاً و مختصراً به تحليل شرايط توبه ، در روايات پرداخته مىشود .\r\nبسيارى از روايات شريف اهل‌بيت ( ع ) كه شرايطى براى تحقّق توبه بيان مىدارند ، در واقع همان اركان توبه را كه عبارتند از : « احساس ندامت ، اظهار ندامت ، عزم اصلاح و اصلاح عملى » ، تبيين مىكنند و صرفاً الفاظ آن روايات قدرى متفاوت است و از حيث محتوا ، به روايت ذيل كه به صورت مشخّص ، اركان توبه را تبيين مىكند ، نزديك هستند :\r\n« التَّوْبَةُ عَلَي أَرْبَعَةِ دَعَائِمَ نَدَمٍ بِالْقَلْبِ وَ اسْتِغْفَارٍ بِاللِّسَانِ وَ عَمَلٍ بِالْجَوَارِحِ وَ عَزْم أَنْ لَا يَعُود » « 1 »\r\nتوبه داراى چهار پايه است : پشيمانى دل ، استغفار به زبان ، عمل به وسيلهء اعضا و تصميم به ترك تكرار .\r\nهمان‌طور كه قبلًا به صورت مفصّل بيان شد ، اركان توبه ، شرايط توبه نيستند ، بلكه لازم و ملزوم توبه بوده و هم‌زمان با تحقّق توبه ، محقّق مىشوند .\r\nامّا در برخى ديگر از روايات ، شرايطى براى پذيرش و تحقّق توبه بيان شده است كه ربطى به اركان توبه نداشته و بايد تشريح گردد .\r\n\r\n\r\n","description":"","footnote":"\r\n( 1 ) . بحارالأنوار ، ج 75 ، ص 81\r\n","page_name":" 68 ","page_number":68},
  {"content":"\r\n\r\nاز آن‌جا كه بحث مفصّل پيرامون روايات ، از محدودهء اين كتاب و حوصلهء خوانندگان آن خارج است ، صرفاً به شرح يك روايت كه مشهورترينِ روايات در مبحث شرايط توبه است ، بسنده مىشود . روايت از بيان مبارك اميرالمؤمنين ( ع ) و در كتاب شريف نهج البلاغه بيان شده است . اميرالمؤمنين ( ع ) مشاهده نمودند كه يك نفر در حال گفتن ذكر « استغفرالله » به صورت لقلقهء زبان است و هيچ توجّه باطنى و احساس پشيمانى ندارد ؛ لذا به او فرمودند :\r\n« وَ قَالَ ( ع ) لِقَائِلٍ قَالَ بِحَضْرَتِهِ أَسْتَغْفِرُ اللَّهَ : ثَكِلَتْكَ أُمُّكَ أَتَدْرِي مَا الِاسْتِغْفَارُ ؟ الِاسْتِغْفَارُ دَرَجَةُ الْعِلِّيِّينَ وَ هُوَ اسْمٌ وَاقِعٌ عَلَي سِتَّةِ مَعَانٍ أَوَّلُهَا النَّدَمُ عَلَي مَا مَضَي وَ الثَّانِي الْعَزْمُ عَلَي تَرْكِ الْعَوْدِ إِلَيْهِ أَبَداً وَ الثَّالِثُ أَنْ تُؤَدِّيَ إِلَي الْمَخْلُوقِينَ حُقُوقَهُمْ حَتَّي تَلْقَي اللَّهَ أَمْلَسَ لَيْسَ عَلَيْكَ تَبِعَةٌ وَ الرَّابِعُ أَنْ تَعْمِدَ إِلَي كُلِّ فَرِيضَةٍ عَلَيْكَ ضَيَّعْتَهَا فَتُؤَدِّيَ حَقَّهَا وَ الْخَامِسُ أَنْ تَعْمِدَ إِلَي اللَّحْمِ الَّذِي نَبَتَ عَلَي السُّحْتِ فَتُذِيبَهُ بِالْأَحْزَانِ حَتَّي تُلْصِقَ الْجِلْدَ بِالْعَظْمِ وَ يَنْشَأَ بَيْنَهُمَا لَحْمٌ جَدِيدٌ وَ السَّادِسُ أَنْ تُذِيقَ الْجِسْمَ أَلَمَ الطَّاعَةِ كَمَا أَذَقْتَهُ حَلَاوَةَ الْمَعْصِيَةِ فَعِنْدَ ذَلِكَ تَقُولُ أَسْتَغْفِرُ اللَّهَ » « 1 »\r\n( شخصى در حضور امام على ( ع ) بدون توجّه لازم گفت : استغفر اللَّه ، امام فرمود : ) مادرت بر تو بگريد ، مىدانى معناى استغفار چيست ؟ استغفار درجه و الا مقامان است ، و داراى شش معنا است ، اوّل : پشيمانى از آنچه گذشت ؛ دوّم : تصميم به عدم بازگشت ؛ سوّم : پرداختن حقوق مردم چنان‌كه خدا را پاك ديدار\r\n\r\n\r\n","description":"","footnote":"\r\n( 1 ) . نهج‌البلاغة ، حكمت 417\r\n","page_name":" 69 ","page_number":69},
  {"content":"\r\n\r\nكنى كه چيزى بر عهدهء تو نباشد ؛ چهارم : تمام واجب‌هاى ضايع ساخته را به جا آورى ؛ پنجم : گوشتى كه از حرام بر اندامت روييده ، با اندوه فراوان آب كنى ، چنان‌كه پوست به استخوان چسبيده گوشت تازه برويد ؛ ششم : رنج طاعت را به تن بچشانى چنان كه شيرينى گناه را به او چشانده بودى ، پس آنگاه بگويى : استغفر اللَّه\r\nدر شرح اين روايت به طور فشرده مىتوان گفت : معانى اوّل و دوّم توبه كه در اين روايت به عنوان شرايط توبه بيان شده است ، به نوعى دو ركن از اركان توبه مىباشند . در اين خصوص در فصل پيشين دربارهء اركان توبه گفتيم كه توبهء بدون پشيمانى از گذشته و توبه‌اى كه تصميم به ترك معصيت ، ملازم آن نباشد ، توبهء حقيقى نيست ؛ پس اين دو معنا ، شرايط توبه محسوب نمىشوند .\r\nمعناى سوّم و چهارم ، لزوم اداى حق‌ّالنّاس و حق‌ّالله را بيان مىفرمايد كه آن‌هم در ركن ديگرى از اركان توبه ، يعنى ركن « اصلاح عملى » ، قابل تعريف است . بر اساس آن‌چه در فصل پيشين بيان گرديد ، هنگامى كه ندامت و تصميم واقعى بر اصلاح عملكرد ، ضميمهء توبه شود ، بر اساس وعدهء حتمى خداوند متعال در قرآن كريم ، گناهان قبلى آمرزيده مىشود و توبه كننده بايد پس از آن به جبران گذشته بپردازد تا فرآيند توبه تكميل شود .\r\nمعانى پنجم و ششم نيز ، امتيازات ويژه‌اى است كه موجب درخشندگى بيشتر توبه مىشود و نورانيت ويژه‌اى به توبه‌كننده و پروندهء اعمال وى مىبخشد و شايد بتوان گفت : از شرايط إكمال و كمال توبه به شمار مىآيد .\r\nبه عبارت ديگر ، دو معناى اوّل توبه ، كه در اين روايت نورانى آمده ، ملازم توبه\r\nاست و بدون آن ، توبه محقّق نمىشود . معانى سوّم و چهارم ، يعنى وجوب اداى حق‌ّالنّاس و حق‌ّالله ، هم مىتواند پس از توبه واقع شود و الزاماً شرط پذيرش توبه نيست ، بلكه آنچه مهم است ، تصميمى است كه بندهء گنه‌كار مبنى بر اصلاح اعمال\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nخويش مىگيرد و در واقع خداوند تعالى از روى لطف و رحمت خويش ، عهد بندهء خود را مىپذيرد و بر اساس همان عهد ، توبهء او را قبول مىكند و به او فرصت مىدهد كه به جبران گذشته و اصلاح آينده بپردازد . ولى معانى پنجم و ششم مربوط به توبه نيست و ذكر آن در اين روايت شريف ، روشن و واضح نمىباشد و بايد گفت از متشابهات است ؛ زيرا گناه ، هرچه فراوان و هرچه بزرگ باشد ، اگر حالت پشيمانى و شرمندگى ، همراه با تصميم به اصلاح آينده براى انسان پديد آيد ، قطعاً بخشش و مغفرت خداوند را در بر خواهد داشت .\r\nتوضيح ديگرى كه در خصوص روايت فوق لازم است بيان شود ، آن است كه اين روايت از متشابهات كلام معصومين ( ع ) است . همان‌طور كه قرآن كريم ، محكمات و متشابهات دارد و وظيفهء مسلمانان اين است كه نسبت به معناى متشابهات قرآن ، كنكاش نكنند ، افعال و گفتار چهارده معصوم ( ع ) نيز متشابهاتى دارد و ما معناى آن را نمىفهميم .\r\nآنچه لازم است در خصوص متشابهات كلام اهل‌بيت ( ع ) بدانيم و بيان كنيم ، اين است كه : آن بزرگواران معصوم بوده‌اند و هر عملى كه انجام داده‌اند و هر گفتارى كه بيان فرموده‌اند ، صددرصد بر طبق حكمت و مصلحت بوده و ترديدى در صحّت آن وجود ندارد ، هرچند ما نتوانيم به ظاهر ، معناى آن را درك كنيم . در روايت فوق‌الذّكر نيز جملاتى وجود دارد كه حاكى از متشابه بودن آن است و اين نوشتار اقتضاى بحث علمى پيرامون اين روايت را ندارد .\r\nبنابراين همان نتيجه‌اى كه از تحليل شرايط توبه در قرآن كريم اتّخاذ شد ، از\r\nتحليل روايات شريف اهل‌بيت ( ع ) نيز حاصل مىگردد .\r\n\r\n","description":"","footnote":"","page_name":" 71 ","page_number":71},
  {"content":"\r\n . \r\n","description":"","footnote":"","page_name":" 72 ","page_number":72},
  {"content":"\r\n\r\n\r\nفصل چهارم : نكوهش ياس از رحمت الهى\r\n\r\n","description":"","footnote":"","page_name":" 73 ","page_number":73},
  {"content":"\r\n . \r\n","description":"","footnote":"","page_name":" 74 ","page_number":74},
  {"content":"\r\n\r\n\r\nنكوهش يأس\r\nنااميدى و يأس از رحمت خداوند متعال ، يكى از رذائل اخلاقى و از گناهان كبيره است ، خواه در امور معنوى و اخروى باشد ، مانند نااميدى از هدايت يا بخشش خداوند ، خواه در امور مادى و دنيوى ، مانند نااميدى از رفع مشكلات و سختىهاى زندگى .\r\nانسان نااميد ، دچار ركود و بىتحرّكى در زندگى مىشود و در معرض هلاكت قرار مىگيرد و چه بسا كه مرتكب جنايات وحشتناك گردد و زندگى خود و اطرافيان را تباه سازد .\r\nقرآن كريم ، يأس و نااميدى از رحمت خداوند را در حدّ كفر دانسته است :\r\nوَ لا تَيْأَسُوا مِنْ رَوْحِ اللَّهِ إِنَّهُ لا يَيْأَسُ مِنْ رَوْحِ اللَّهِ إِلَّا الْقَوْمُ الْكافِرُون « 1 »\r\nو از فرج و رحمت خدا نوميد نشويد ، كه جز كافران از رحمت خدا نوميد نگردند .\r\nرأفت و مهربانى خداوند رحمان و رحيم نسبت به‌بندگانش به‌ميزانى است كه قرآن كريم ، هدف از نزول عذاب دنيوى و اخروى را بازگرداندن آن بندگان به‌سوى\r\nخداوند سبحان برمىشمارد .\r\n\r\n\r\n","description":"","footnote":"\r\n( 1 ) . يوسف / 87\r\n","page_name":" 75 ","page_number":75},
  {"content":"\r\n\r\nبه عبارت روشن‌تر ، خداى مهربان از سر محبّتى كه به‌بندگان خود دارد ، براى آنان عذاب فرو مىفرستد ، تا بلكه از اين طريق هدايت شوند و به رستگارى دست يابند . از اين‌رو در بسيارى از آياتى كه به آزمايش يا عذاب الهى اشاره شده است ، بعد از بيان عذاب و امتحان ، جملاتى نظير « يَتَضَرَّعُون » « 1 » يا « يَضَّرَّعُون » « 2 » يا « يَرْجِعُون » « 3 » ، به طور مكرّر بيان شده و اين حاكى از شدّت محبّت خداوند به‌بندگان و عامل مؤثّرى براى ترغيب و تشويق آنان به اميدوارى به رحمت و مغفرت خداوند بخشندهء مهربان است .\r\nظَهَرَ الْفَسَادُ فىِ الْبرِّ وَ الْبَحْرِ بِمَا كَسَبَتْ أَيْدِي النَّاسِ لِيُذِيقَهُم بَعْضَ الَّذِي عَمِلُواْ لَعَلَّهُمْ يَرْجِعُون « 4 »\r\nبه خاطر اعمالى كه مردم انجام داده‌اند ، فساد در دريا و خشكى آشكار شده است . خدا مىخواهد نتيجه بعضى از اعمال آنها را به آنها بچشاند شايد به سوى حق باز گردند .\r\nاگر پروردگار بنده نواز ، بندگان را به سبب مقاصد و گفتار و رفتار سوء خودشان به عذاب الهى گرفتار مىسازد ، به دليل محبّتى است كه به آن‌ها داشته و مىخواهد بدين‌وسيله موجب بازگشت و توبهء آنان شود و گناهان ايشان را بيامرزد .\r\nحتّى همان‌طور كه قبلًا نيز بيان شد ، از منظر اهل معرفت ، جهنّم يكى از الطاف الهى است ؛ زيرا تيرگىها و پليدىهاى وجود انسان را از بين مىبرد و زنگار\r\nگناه را از وجود او مىزدايد ، تا لياقت و استعداد ورود به بهشت را بيابد .\r\n\r\n\r\n","description":"","footnote":"\r\n( 1 ) . انعام / 42 ؛ مومنون / 76\r\n( 2 ) . اعراف / 94\r\n( 3 ) . اعراف / 168 ؛ سجده / 21 ؛ زخرف / 48 و . . .\r\n( 4 ) . روم / 41\r\n","page_name":" 76 ","page_number":76},
  {"content":"\r\n\r\nبنابراين ، يأس از رحمت و مغفرت چنين پروردگار رئوف و مهربانى بسيار نكوهيده است و در حدّ كفر مىباشد . از اين رو قاطعانه مىتوان گفت : هرچه گناه ، بزرگ و فراوان باشد ، رحمت و عفو خداوند از آن گناه بزرگ‌تر است و خداى تبارك و تعالى وعدهء حتمى داده است كه گناه را مىبخشايد .\r\nقُلْ يا عِبادِيَ الَّذينَ أَسْرَفُوا عَلى أَنْفُسِهِمْ لا تَقْنَطُوا مِنْ رَحْمَة اللَّهِ إِنَّ اللَّهَ يَغْفِرُ الذُّنُوبَ جَميعاً إِنَّهُ هُوَ الْغَفُورُ الرَّحيمُ « 1 »\r\nبگو : اى بندگان من كه بر خويشتن زياده روى روا داشته‌ايد ، از رحمت خدا نوميد مگرديد ، بىترديد خداوند همهء گناهان را مىآمرزد ، كه او خود آمرزندهء مهربان است .\r\nبنابر اين اگر به راستى دل آدمى شكست و تلاطم درونى پيدا كرد ، سر به زير و خجالت‌زدهء از خداوند شد ، خداوند متعال نيز حتماً توبهء او را قبول مىكند . يأس و نااميدى از رحمت خداوند ، گناهى برابر با گناه كفر دارد و از اين‌رو مسلمان ، آن هم شيعه ، معنا ندارد از رحمت خداوند مأيوس باشد :\r\nوَ لا تَيْأَسُوا مِنْ رَوْحِ اللَّهِ إِنَّهُ لا يَيْأَسُ مِنْ رَوْحِ اللَّهِ إِلَّا الْقَوْمُ الْكافِرُون « 2 »\r\nو از فرج و رحمت خدا نوميد نشويد ، كه جز كافران از رحمت خدا نوميد نگردند .\r\nيأس از رحمت و مغفرت پروردگار متعال معنا نداشته و هرچه گناهان بزرگ و فراوان باشد ، مغفرت خداوند سبحان از آن گناهان بيشتر است و به يقين ، گناهان بندهء خويش را مىآمرزد :\r\n\r\n\r\n","description":"","footnote":"\r\n( 1 ) . زمر / 53\r\n( 2 ) . يوسف / 87\r\n","page_name":" 77 ","page_number":77},
  {"content":"\r\n\r\nوَ الَّذينَ إِذا فَعَلُوا فاحِشَةً أَوْ ظَلَمُوا أَنْفُسَهُمْ ذَكَرُوا اللَّهَ فَاسْتَغْفَرُوا لِذُنُوبِهِمْ وَ مَنْ يَغْفِرُ الذُّنُوبَ إِلَّا اللَّهُ وَ لَمْ يُصِرُّوا عَلي ما فَعَلُوا وَ هُمْ يَعْلَمُون « 1 »\r\nو آنان كه چون كار زشتى انجام دهند و يا بر خود ستم نمايند ، خدا را به ياد آرند و براى گناهان خود آمرزش خواهند - و كيست جز خداوند كه گناهان را ببخشد ؟ - و بر آنچه كرده‌اند در حالى كه مىدانند اصرار نمىورزند .\r\nبنا بر اين آيهء شريفه ، اگر كسى توبه كند و بر گناهان قبلى اصرار نورزد ، خداوند متعال او را مىآمرزد ، هرچند گناهان مرتكب شده بسيار بزرگ باشد . افزون براين ، وعدهء ديگرى كه خداوند تعالى در آيهء بعد از اين آيه به توبه‌كنندگان داده ، حاكى از شدّت مهربانى ذات بارىتعالى ، نسبت به بنده‌اى است كه به سوى او باز گردد و در مقابل او سرافكنده و شرمسار باشد و حالت قصور و تقصير داشته باشد :\r\nأُولئِكَ جَزاؤُهُمْ مَغْفِرَةٌ مِنْ رَبِّهِمْ وَ جَنَّاتٌ تَجْري مِنْ تَحْتِهَا الْأَنْهارُ خالِدينَ فيها وَ نِعْمَ أَجْرُ الْعامِلينَ « 2 »\r\nآنها پاداششان آمرزشى است از جانب پروردگارشان و بهشت‌هايى كه از زير آنها نهرها جارى است ، جاودانه در آن باشند ، و خوب پاداشى است پاداش اين عمل‌كنندگان .\r\nدو آيهء شريفه‌اى كه بيان شد و نظاير آن كه در قرآن كريم به‌طور فراوان يافت مىشود ، از سويى براى آدميان بسيار اميدواركننده است و از سوى ديگر ، شيطان و اعوان و انصار او را مأيوس و نااميد مىسازد ؛ زيرا هرچه شياطين براى گمراهى بندگان تلاش كنند و مكر و حيله به كار بندند ، غفران الهى و شدّت مهربانى و\r\n\r\n\r\n","description":"","footnote":"\r\n( 1 ) . آل‌عمران / 135\r\n( 2 ) . آل‌عمران / 136\r\n","page_name":" 78 ","page_number":78},
  {"content":"\r\n\r\nرحمت حق‌تعالى ، بندگان را به سوى خويش جذب مىكند و آنان را به راه هدايت و رستگارى رهنمون مىشود .\r\nبه عبارت رساتر ، بزرگوارى خداوند تعالى در پذيرش توبهء بندگان ، مانع بزرگى براى اهداف شوم ابليس است و عامل مهم و مؤثّرى براى از بين بردن تأثير فريب شيطان محسوب مىشود .\r\nامام صادق ( ع ) فرمودند : هنگامى كه آيهء وَ الَّذِينَ إِذا فَعَلُوا فاحِشَةً . . . نازل شد ، ابليس بر بالاى كوه ثور رفته و با بلندترين فرياد ، دست‌آموزان و ياران خود را جمع كرده و به آنان گفت : چنين آيه‌اى نازل شده است ، كداميك از شما حريف خنثى كردن آن هستيد ؟ عفريتى از شياطين برخاست و گفت : من حريف آن هستم و چنين و چنان مىكنم ، شيطان گفت : نه ، تو حريف نيستى ؛ ديگرى برخاست و سخنى نظير او گفت ، ابليس به او نيز گفت : تو هم حريف آن نيستى ؛ تا آنكه شيطانى به نام « وسواس خنّاس » برخاست و گفت : من حريف آنم ، پرسيد از چه راه ؟ گفت : من به فرزندان آدم وعده مىدهم ، و آنان را تشنهء گناهان مىكنم تا مرتكب شوند ، و بعد از ارتكاب ، توبه و استغفار را از يادشان مىبرم . ابليس گفت : حقّاً كه تو حريفى و او را مأمور به خنثى كردن اثر اين آيه كرد ، كه تا روز قيامت به اين كار بپردازد . « 1 »\r\nاين روايت ، استيصال و سردرگمى شيطان را در برابر ميزان بخشش خداوند آشكار مىسازد و نشان مىدهد كه مغفرت خداوند ، او را نااميد و پريشان كرده است .\r\nبنابراين ، اگر انسان بتواند به حالت توبه دست يابد و از خداوند بخشايندهء مهربان بخواهد كه او را ببخشد و از گناهان او درگذرد ، حتماً غفران الهى شامل\r\n\r\n\r\n","description":"","footnote":"\r\n( 1 ) . وسائل‌الشّيعة ، ج 16 ، ص 66\r\n","page_name":" 79 ","page_number":79},
  {"content":"\r\n\r\nحال او خواهد شد و ترفند و نيرنگ ابليس و ياران او ، در خنثى سازى اثر رحمت بىمنتهاى خداوند ، سودى به حال آنان نخواهد داشت .\r\nچنان‌كه در روايت ديگرى وارد شده است كه پيامبر اكرم ( ص ) فرمودند : « ابليس به خداى عزّوجل عرضه داشت : به عزّتت سوگند كه تا هستم ، نسل آدم را مادام كه جان در بدن دارند ، گمراه مىكنم . خداى عزّوجل فرمود : به عزّتم سوگند كه همواره آنان را مادام كه از من مغفرت بخواهند ، مىآمرزم » . « 1 »\r\nاز آن‌چه بيان شد ، اين نتيجه حاصل مىشود كه يأس و نااميدى از عفو و بخشش خداوند ، به‌هيچ وجه جايز نيست و هرچه گناه انسان ، بزرگ و فراوان باشد ، بايد به مغفرت پروردگار خويش اميد داشته باشد . حتّى همان‌طور كه قبلًا نيز بيان شد ، اگر گناه‌كار بميرد و در اثر گناهانى كه مرتكب شده است ، او را به جهنّم ببرند ، در صورتى كه واقعاً از اعمالى كه در دنيا انجام داده است ، پشيمان شود و تصميم حقيقى براى بازگشت به‌سوى خداوند سبحان بگيرد ، رحمت حق‌تعالى پذيراى وى خواهد بود و قطعاً مورد عفو الهى واقع مىشود . ولى مسئلهء مهم اين است كه چنين افرادى توبهء حقيقى نمىكنند و درخواست آنان براى بازگشت به‌دنيا و اصلاح اعمال ، نيرنگى بيش نيست و اگر بازگردند ، همچنان گناه مىكنند ؛ زيرا توبهء آنان در اثر مشاهدهء عذاب است و اگر عاقبت كار خود را نمىديدند ، توبه هم نمىكردند :\r\nحَتَّي إِذا جاءَ أَحَدَهُمُ الْمَوْتُ قالَ رَبِّ ارْجِعُونِ لَعَلِّي أَعْمَلُ صالِحاً فيما تَرَكْتُ ، كَلَّا ، إِنَّها كَلِمَةٌ هُوَ قائِلُها وَ مِنْ وَرائِهِمْ بَرْزَخٌ إِلى يَوْمِ يُبْعَثُون « 2 »\r\n\r\n\r\n","description":"","footnote":"\r\n( 1 ) . الدرّ المنثور ، ج 2 ، ص 77\r\n( 2 ) . المؤمنون / 100 - 99\r\n","page_name":" 80 ","page_number":80},
  {"content":"\r\n\r\nتا آن گاه كه مرگ يكى از آنان فرا رسد ، گويد : پروردگارا ، مرا بازگردانيد ، شايد عمل صالحى در آنچه واگذاشته‌ام انجام دهم . چنين نيست ، آن سخنى است كه او گويندهء آن است و پيش روى آنها برزخ است تا روزى كه برانگيخته شوند .\r\n\r\nمعانى توّاب\r\nپروردگار رئوف و رحيم ، در چندين جاى قرآن كريم تأكيد مىفرمايد كه اگر بندهء گناه‌كار توبهء خود را شكست ، ولى دوباره توبه كرد ، بار ديگر توبهء او را قبول مىكند . « 1 » به عبارت ديگر ، اگر بندهء عاصى توّاب شد ، خداى متعال نيز توّاب است :\r\nإِنَّ اللَّهَ هُوَ التَّوَّابُ الرَّحيمُ « 2 »\r\nهمانا خدا خود بسيار عطوف و توبه‌پذير و مهربان است .\r\nاز نظرگاه قرآن كريم ، اگر گناه‌كار پس از آن‌كه مشمول غفران الهى شد ، توبهء خود را شكست و دوباره مرتكب گناه شد ، نبايد از رحمت خداوند مأيوس شود و لازم است بدون درنگ ، مجدداً توبه نمايد . هرچند ارتكاب گناه بعد از اين‌كه خداوند بنده را به نزد خويش پذيرفته است و او را از بركات پذيرش توبه ، بهره‌مند كرده است ، نوعى گستاخى و بى حيايى محسوب مىشود ، ولى عدم اظهار پشيمانى مجدّد ، گستاخى بزرگ‌ترى است .\r\nشكستن توبه با هيچ توجيهى ، شايسته نيست و امر قبيحى به شمار مىآيد ، ولى نااميدى از عفو و بخشش خداوند ، از شكستن توبه ، بدتر و قبيح‌تر است و در تعارض با « توّاب » بودن خداوند متعال است .\r\n\r\n\r\n","description":"","footnote":"\r\n( 1 ) . نور / 10 ، حجرات / 12 ، / نساء / 64 - 61 ، نصر / 3 و . . .\r\n( 2 ) . توبه / 118\r\n","page_name":" 81 ","page_number":81},
  {"content":"\r\n\r\nتوّاب مورد نظر قرآن كريم به سه معنا است :\r\nمعناى اوّل اين‌كه ، خداوند متعال « سريع الرّضا » است ؛ يعنى هرچه بنده ، بدى كرده باشد ، اگر توبه كند ، خداوند سبحان خيلى زود با او آشتى مىكند . در دعاى شريف كميل نيز همين تعبير براى حق‌تعالى به‌كار گرفته شده است ؛ اميرالمؤمنين ( ع ) مىفرمايند :\r\n« يَاسَرِيعَ الرّضَا إِغْفِر لِمَن لَا يَمْلِكُ إلَّا الدُّعَاء »\r\nاى كسى كه زود آشتى مى كنى ، بيامرز كسى را كه چيزى جز دعا كردن ندارد .\r\nمعناى دوّم توّاب اين است كه خداوند تبارك و تعالى به عالىترين وجه آشتى مىكند . يعنى ريشه‌هاى قهر و كينه را مىسوزاند و چنان بنده را مىبخشد كه گويى قبلًا هيچ گناهى مرتكب نشده است . پيامبر رحمت ( ص ) فرمودند :\r\n« التَّائِبُ مِنَ الذَّنْبِ كَمَنْ لَا ذَنْبَ لَهُ » « 1 »\r\nتوبه‌كننده از گناه همانند كسى است كه گناه ندارد .\r\nمعناى سوّم توّاب اين است كه ذات بارى تعالى با تكرار توبه ، مغفرت و رحمت خويش را تكرار مىكند و هرچه بندهء گنه‌كار توبهء خود را بشكند و دوباره توبه كند ، او را مىپذيرد و از توبهء وى استقبال مىفرمايد .\r\nخداوند بنده‌اى كه به سوى او بازگردد را دوست دارد ، هر چند بارها توبهء خود را شكسته باشد :\r\nإِنَّ اللَّهَ يُحِبُّ التَّوَّابينَ وَ يُحِبُّ الْمُتَطَهِّرين « 2 »\r\nخداوند ، توبه‌كنندگان را دوست دارد ، و پاكان را ( نيز ) دوست دارد .\r\nبنابراين ، آدمى هرچه گناه كرده باشد و هرچقدر توبهء خود را شكسته باشد ،\r\n\r\n\r\n","description":"","footnote":"\r\n( 1 ) . بحارالأنوار ، ج 6 ، ص 21\r\n( 2 ) . بقره / 222\r\n","page_name":" 82 ","page_number":82},
  {"content":"\r\n\r\nبازهم بايد باور كند كه درهاى رحمت الهى به سوى وى گشوده است و خداوند تبارك و تعالى بندهء پشيمان خويش را مىپذيرد .\r\nتوّاب كسى است كه توبه را مىپذيرد و از گناهان عظيم در مىگذرد و هرگاه توبهء بنده تكرار شد ، قبول توبه نيز توسّط او تكرار مىگردد .\r\nبه بيان ديگر ، خداوند منّان مىفرمايد :\r\n بازآ بازآ هر آن‌چه هستى بازآ * گر كافر و گبر و بت‌پرستى بازآ\r\nاين درگه‌ما درگه نوميدى نيست * صد بار اگر توبه شكستى بازآ \r\nنكتهء قابل تذكّر اين است كه : تكرار بخشايش خداوند متعال ، مشروط بر آن است كه بنده ، واقعاً نادم و پشيمان بوده و به حالت ارزشمند توبه ، دست يافته باشد . چنين حالتى نيز وقتى پديد مىآيد كه انسان گناه‌كار لجاجت را كنار بگذارد و اصرار بر گناه خويش نداشته باشد . به عبارت رساتر ، صادقانه توبه كند و قصد فريب كارى و نيرنگ نداشته باشد . چراكه افراد حقّه باز كه عمداً و دانسته اصرار بر گناه داشته باشند و از توبه و تكرار توبه ، منظورى جز حيله‌گرى نداشته باشند ، بعيد است توفيق توبهء حقيقى پيدا كنند .\r\n توبه بر لب ، سبحه بر كف ، دل پر از شوق گناه * معصيت را خنده مىآيد ز استغفار ما \r\n\r\nخوف و رجاء\r\nاميد به رحمت و مغفرت الهى ، يكى از فضائل نيكوى اخلاقى و زائيدهء درياى محبّت حق‌تعالى است و رابطهء مستقيمى با ميزان ايمان انسان دارد ؛ به اين معنا كه هركسى ايمانش بيشتر باشد ، اميدش نيز افزون‌تر خواهد بود .\r\nامّا نكتهء مهم در اين مبحث كه توجّه و التفات جدّى مىطلبد ، اين است كه\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nبرخى از مردم ، معنا و مفهوم اميد را اشتباه مىفهمند . چنان كه افرادى يافت مىشوند كه تخيل مىكنند هر گناهى مرتكب شوند و هر عبادت و فريضه‌اى را ترك نمايند ، خداوند آنان را بدون توبه خواهد بخشيد و به واسطهء اين توهّم و تخيل شيطانى ، چنان به انجام گناه و ترك عبادت مىپردازند كه گويى خداوند متعال ، آنان را به ارتكاب معاصى و ترك واجبات ، امر فرموده است .\r\nاين‌چنين اميدوارى كه از افراد مغرور و سركش سر مىزند ، مذموم و ناپسند است و علاوه بر اينكه موجب جلب رحمت و مغفرت خداوند سبحان نمىشود ، عذاب الهى را نيز به همراه خواهد داشت .\r\nانبياء و اولياى الهى كه اميدوارترينِ افراد نسبت به عفو و رحمت پروردگار متعال بوده‌اند ، تمام عمر خويش را صرف طاعت و عبادت حق تعالى كرده و در انجام واجبات و مستحبّات و ترك محرّمات و مكروهات ، كوتاهى نكرده‌اند .\r\nرسول اكرم ( ص ) با وجود آگاهى تام از رحمت فراگير الهى و برخوردارى از والاترين مراتب اميد ، آن‌قدر نماز مىخواندند و خداوند را عبادت مىكردند كه پاهاى ايشان از كثرت عبادت ورم كرده بود ، تا جايى اين آيات بر آن حضرت نازل شد :\r\nطه ، ما أَنْزَلْنا عَلَيْكَ الْقُرْآنَ لِتَشْقي « 1 »\r\nطه ، قرآن را بر تو فر نفرستاديم تا به رنج افتى .\r\nبنابراين ، انسان بايد مراقب باشد كه درك نادرست از فضيلت اميد ، او را مغرور نسازد كه چنين غرورى ، بافتهء مكر شيطان است و از اين جهت كه تقواى آدمى را سلب مىكند ، موجب شقاوت و بدبختى او مىشود . خداوند متعال مكرّراً اين حقيقت را در قرآن كريم متذكّر شده است ، چنان كه مىفرمايد :\r\n\r\n\r\n","description":"","footnote":"\r\n( 1 ) . طه / 2 - 1\r\n","page_name":" 84 ","page_number":84},
  {"content":"\r\n\r\nيا أَيُّهَا النَّاسُ اتَّقُوا رَبَّكُمْ وَ اخْشَوْا يَوْماً لا يَجْزي والِدٌ عَنْ وَلَدِهِ وَ لا مَوْلُودٌ هُوَ جازٍ عَنْ والِدِهِ شَيْئاً إِنَّ وَعْدَ اللَّهِ حَقٌّ فَلا تَغُرَّنَّكُمُ الْحَياةُ الدُّنْيا وَ لا يَغُرَّنَّكُمْ بِاللَّهِ الْغَرُور « 1 »\r\nاى مردم ، از پروردگار خود پروا كنيد و از روزى بترسيد كه هيچ پدرى از فرزند خويش چيزى را ( از عذاب آن روز ) دفع نمىكند و هيچ فرزندى دفع‌كننده چيزى از پدر خود نيست . به يقين وعده خدا حقّ است ، پس مبادا زندگى دنيا شما را مغرور كند ، و شيطان فريبكار ، شما را نسبت به خداوند بفريبد .\r\nراهكار اساسى پيشگيرى از افتادن به ورطهء اميدوارى مذموم و ناپسند ، تقويت فضيلت « خوف » از خداوند سبحان و برقرارى تعادل و موازنه بين دو فضيلت خوف و رجاء است .\r\nخوف از خداوند تبارك و تعالى ، يكى از بزرگ‌ترين نعمت‌ها و مهم‌ترين صفات نيكو و پسنديده است كه موجب بازداشتن آدمى از مخالفت با خداوند مىشود و او را به انجام واجبات و ترك محرمات وادار مىسازد :\r\nوَ أَمَّا مَنْ خافَ مَقامَ رَبِّهِ وَ نَهَي النَّفْسَ عَنِ الْهَوي ، فَإِنَّ الْجَنَّةَ هِيَ الْمَأْوي « 2 »\r\nو امّا كسى كه از مقام و منزلت پروردگار خود و از ايستادن در برابر او ترسيده و نفس را از هواها منع كرده ، پس بىشك بهشت جايگاه اوست .\r\nناگفته نماند كه دو فضيلت والاى خوف و رجاء ، لازم و ملزوم يكديگرند و هريك بدون وجود ديگرى ، ناقص و فسادانگيز است و البته اين فساد ، ناشى از عدم وجود يكى از اين فضائل است و وجود خوف يا رجاء ، هيچ‌گاه فسادانگيز\r\n\r\n\r\n","description":"","footnote":"\r\n( 1 ) . لقمان / 33\r\n( 2 ) . نازعات / 41 - 40\r\n","page_name":" 85 ","page_number":85},
  {"content":"\r\n\r\nنيست ، هرچند در والاترين مرتبه يا بيشترين درجهء ممكن موجود باشد .\r\nبرخى افراد اميدوارند ، امّا خوفى در دل ندارند . از اين‌رو گرفتار غرور ، سركشى و حماقت مىشوند كه نتيجه‌اى جز دچار شدن به كسالت ، بطالت ، تنبلى و توهّمات بىاساس ، ندارد . در واقع ، عدم وجود خوف ، موجب اين پيامدهاى نامطلوب شده و تصوّر اينكه اين صفات ناپسند ، ناشى از وجود فضيلت رجاء است ، غلط مىباشد .\r\nبه هر تقدير ، قرآن شريف بر ايجاد تعادل بين خوف و رجاء تأكيد مىورزد ، چنان‌كه در وصف اهل ايمان مىفرمايد :\r\nوَ يَدْعُونَنا رَغَباً وَ رَهَبا « 1 »\r\nو ما را با اميد و بيم مىخوانند .\r\nو نيز مىفرمايد :\r\nيَدْعُونَ رَبَّهُمْ خَوْفاً وَ طَمَعاً « 2 »\r\nپرودرگارشان را با بيم و اميد مىخوانند .\r\nحاصل سخن اينكه ، مراقبت براى حفظ تعادل بين دو فضيلت خوف و رجاء ، براى سالك راه حق ، ضرورى است ؛ زيرا غفلت از يكى از آن دو ، موجب پيشى گرفتن ديگرى مىشود و گمراهى سالك را به همراه دارد .\r\nو امّا كسى كه اميد را از كف بدهد ، مصداق اين فرمودهء حق تعالى مىگردد :\r\nوَ مَنْ يَقْنَطُ مِنْ رَحْمَةِ رَبِّهِ إِلَّا الضَّالُّون « 3 »\r\nو جز گمراهان چه كسى از رحمت پروردگارش نوميد مىگردد ؟\r\n\r\n\r\n","description":"","footnote":"\r\n( 1 ) . انبياء / 90\r\n( 2 ) . سجده / 16\r\n( 3 ) . حجر / 56\r\n","page_name":" 86 ","page_number":86},
  {"content":"\r\n\r\nهمچنين كسى كه خوف در دل نداشته باشد ، مصداق اين سخن خداوند است :\r\nفَأَمَّا مَنْ طَغي ، وَ آثَرَ الْحَياةَ الدُّنْيا ، فَإِنَّ الْجَحيمَ هِيَ الْمَأْوي « 1 »\r\nاما آنكه طغيان كرد و زندگى دنيا را ترجيح داد ، پس همانا دوزخ جايگاه اوست .\r\nاميرمؤمنان على ( ع ) نيز مىفرمايند :\r\n« يَا بُنَيَّ خَفِ اللَّهَ خَوْفاً أَنَّكَ لَوْ أَتَيْتَهُ بِحَسَنَاتِ أَهْلِ الْأَرْضِ لَمْ يَقْبَلْهَا مِنْكَ وَ ارْجُ اللَّهَ رَجَاءً أَنَّكَ لَوْ أَتَيْتَهُ بِسَيِّئَاتِ أَهْلِ الْأَرْضِ غَفَرَهَا لَكَ » « 2 »\r\nاى پسرم از خدا چنان بترس كه اگر حسنات اهل زمين را بياورى ، از تو نپذيرد و چنان به او اميدوار باش كه اگر گناهان اهل زمين را داشته باشى ، تو را بيامرزد .\r\n\r\n\r\n","description":"","footnote":"\r\n( 1 ) . نازعات / 39 - 37\r\n( 2 ) . بحارالأنوار ، ج 67 ، ص 394\r\n","page_name":" 87 ","page_number":87},
  {"content":"\r\n . \r\n","description":"","footnote":"","page_name":" 88 ","page_number":88},
  {"content":"\r\n\r\n\r\nفصل پنجم : راهكارهاى دستيابى ودوام حالت توبه\r\n\r\n","description":"","footnote":"","page_name":" 89 ","page_number":89},
  {"content":"\r\n . \r\n","description":"","footnote":"","page_name":" 90 ","page_number":90},
  {"content":"\r\n\r\nهمان‌طور كه در فصول گذشته بيان شد ، حالت توبه آن است كه انسان خود را واقعاً مقصّر بداند و مقارن با گفتن « استغفرالله » و عذرخواهى از خداوند ، در دلش از خداوند متعال شرمنده باشد . اگر چنين حالتى براى آدمى پديد آيد ، قطعاً توبهء او پذيرفته مىشود ، گناهان او بخشيده مىشود و پروندهء سفيد و درخشانى فراروى او گشوده خواهد شد كه مىتواند سرآغاز حركت به سوى خداوند تبارك و تعالى باشد .\r\nانسان بايد در مقابل پروردگار خويش به‌چنين حالتى برسد ، تا بتواند منزل توبه را با موفّقيّت پشت سر بگذارد . نكتهء مهم و قابل توجّه اين است كه : رسيدن به‌چنين حالتى مشكل است و در بسيارى از موارد ، علىرغم اين‌كه انسان مىداند بايد توبه كند و از نتايج و فوائد رسيدن به حالت توبه نيز اطّلاع دارد ، ولى نمىتواند دست از گناهان خود بشويد و حقيقتاً توبه نمايد .\r\nافزون بر اين ، توبهء حقيقى آن است كه خالصانه باشد و از عمق جان آدمى سرچشمه گرفته باشد و قرآن كريم نيز انسان را به‌چنين توبه‌اى ترغيب مى فرمايد :\r\nيا أَيُّهَا الَّذينَ آمَنُوا تُوبُوا إِلَي اللَّهِ تَوْبَةً نَصُوحا « 1 »\r\nاى كسانى كه ايمان آورده‌ايد ، به‌سوى خدا توبه كنيد ، توبه‌اى خالص .\r\n\r\n\r\n","description":"","footnote":"\r\n( 1 ) . تحريم / 8\r\n","page_name":" 91 ","page_number":91},
  {"content":"\r\n\r\nدر اين زمينه از امام صادق ( ع ) سؤال شد : توبهء نصوح چيست ؟ آن حضرت فرمودند :\r\n« يَتُوبُ الْعَبْدُ مِنَ الذَّنْبِ ثُمَّ لَا يَعُودُ فِيهِ » « 1 »\r\nبنده از گناه توبه كند و ديگر به آن باز نگردد .\r\nبنابراين توبهء حقيقى و خالصانه بايد همراه با اصلاح اعمال و ترك بدون بازگشت گناه و معاصى باشد و اين امر بسيار مشكل مىنمايد ؛ زيرا علاوه بر اين‌كه رسيدن به حالت توبه ، واجب و لازم است ، حفظ و صيانت از آن حالت ارزشمند نيز لازم و ضرورى است . عبارت « لَا يَعُودُ » كه در روايات فراوانى تكرار شده است ، حاكى از تأكيد اهل‌بيت ( ع ) بر بقا ، دوام و ماندگارى حالت توبه در وجود انسان و عدم بازگشت به گناه مىباشد .\r\nدر اين خصوص راه‌كارهايى وجود دارد كه توجّه به آن‌ها ، مىتواند موجب تنبّه و بيدارى آدمى گردد و او را به حالت ارزشمند و نورانى توبه رهنمون گردد و به منزل توبه برساند و مداومت بر اين حالت را براى وى تضمين نمايد .\r\nدر ادامه به برخى از راه‌كارهاى دستيابى به حالت توبه و نيز دوام و استمرار اين حالت معنوى اشاره مىشود .\r\n\r\n1 . تضرّع و زارى به درگاه خداوند سبحان\r\nيكى از الطاف بسيار بزرگى كه خداوند تبارك و تعالى نسبت به بندگان خويش دارد و نزد آنان مغفول است ، اينكه حضرت پروردگار ، بسيار بيشتر از خودِ آدميان ،\r\nمشتاق كمال انسان مىباشد و در اين راستا به يارى بندگان مؤمن خود مىشتابد . « 2 »\r\n\r\n\r\n","description":"","footnote":"\r\n( 1 ) . الكافى ، ج 2 ، ص 432\r\n( 2 ) . روم / 47 : وَ كانَ حَقًّا عَلَينا نَصْرُ الْمُؤْمِنينَ\r\n","page_name":" 92 ","page_number":92},
  {"content":"\r\n\r\nسالك در مسير حركت به‌سوى خداى رحمان ، همواره كمك‌رسانى و مددكارى حق‌تعالى را به وضوح مىبيند و از آن ، در جهت ادامهء مسير ، بهره مىبرد . در واقع اگر پويندهء راه كمال ، حركت را شروع كند و همّت داشته باشد ، خداوند در بن بست‌ها به فرياد او مىرسد و در گرفتارىها دست وى را خواهد گرفت .\r\nيكى از موانع مهم و اساسى سير و سلوك ، « گناه و نافرمانى خداوند » است و سالك براى رهايى از اين مانع ، بايد از خداوند طلب كمك و يارى كند و توفيق توبه را از او بخواهد . اگر توفيق از جانب پروردگار متعال نصيب انسان نشود ، محال است كسى بتواند در سير و سلوك خود پيشرفت نمايد :\r\nوَ لَوْ لا فَضْلُ اللَّهِ عَلَيْكُمْ وَ رَحْمَتُهُ ما زَكي مِنْكُمْ مِنْ أَحَدٍ أَبَداً وَ لكِنَّ اللَّهَ يُزَكِّي مَنْ يَشاءُ وَ اللَّهُ سَميعٌ عَليم « 1 »\r\nبنابراين سالك بايد به درگاه حضرت ربّ العالمين رفته و با تضرّع و زارى و التماس ، توفيق دست كشيدن از گناهان و بازگشت به سوى پروردگار را بگيرد .\r\nپويندهء راه حقيقت بايد با خداى خويش رابطهء عاطفى برقرار كرده و در دل شب با او به دردِ دل بپردازد و به درگاه او ، تضرّع و زارى داشته باشد ، با خداى مهربان اظهار قصور و تقصير نمايد و بالأخره نظير عبد كوچكى كه در مقابل مولاى بزرگ خويش قرار گرفته ، دائماً در مقابل خداوند تعالى خاشع باشد و به واسطه اين رابطهء عاطفى ، توبه كند .\r\nرسيدن به مقامات والاى عرفانى و نيل به درجات معنوى ، بدون ارتباط\r\nمحبّت‌آميز و عاطفى با خداوند آن هم در دل شب ، امكان پذير نيست . امام حسن عسكرى ( ع ) مىفرمايند :\r\n\r\n\r\n","description":"","footnote":"\r\n( 1 ) . نور / 21\r\n","page_name":" 93 ","page_number":93},
  {"content":"\r\n\r\n« إِنَّ الْوُصُولَ إِلَي اللَّهِ عَزَّ وَ جَلَّ سَفَرٌ لَا يُدْرَكُ إِلَّا بِامْتِطَاء اللَّيْل » « 1 »\r\nرسيدن به خداوند عزّوجل ، سفرى است كه به جز با شب زنده‌دارى درك نمىشود .\r\nبرترين عمل در شب زنده‌دارى كه اوج ارتباط عاطفى بنده با خداوند را نيز در بر دارد ، نماز شب است :\r\nتَتَجافى جُنُوبُهُمْ عَنِ الْمَضاجِعِ يَدْعُونَ رَبَّهُمْ خَوْفاً وَ طَمَعاً وَ مِمَّا رَزَقْناهُمْ يُنْفِقُونَ ، فَلا تَعْلَمُ نَفْسٌ ما أُخْفِيَ لَهُمْ مِنْ قُرَّةِ أَعْيُنٍ جَزاءً بِما كانُوا يَعْمَلُونَ « 2 »\r\nپهلوهايشان از بسترهاى خواب تهى مىشود ، پروردگارشان را در حال بيم و طمع مىخوانند ، و از آنچه روزى آنها كرده‌ايم انفاق مىكنند ، پس هيچ كس نمىداند چه چيزهايى از مايه‌هاى روشنىبخش ديدگان ، به پاداش كارهايى كه مىكرده‌اند براى آنها پنهان داشته شده است .\r\nاين رابطهء عاطفى ، اهل معرفت را مدهوش مىكند . در پاره‌اى از اوقات ، حالت خشيت براى آنان پديد مىآورد و در برخى ديگر از مواقع ، حالت رحمت ؛ و در هر دو صورت ، آنان را در دل شب مدهوش مىكند . وقتى چنين شد ، به جز معاشقه و مكالمه با خداوند منّان ، هيچ توجّهى به هيچ‌جا و هيچ‌كسى ندارند ؛ يعنى همان رابطهء عاطفى ، يعنى همان كه قرآن كريم مىفرمايد :\r\nتَتَجافى جُنُوبُهُمْ عَنِ الْمَضاجِعِ يَدْعُونَ رَبَّهُمْ خَوْفاً وَ طَمَعاً ؛ گاهى ظهور حقيقت در دل اين افراد با\r\nخشيت است و گاهى با طمع ، اميدوارى و رحمت . و در هر دو صورت ، نماز شب آنان را مدهوش مىكند . به تعبير ديگر ، اين بندگان در برنامهء شب‌بيدارى خود ، هر\r\n\r\n\r\n","description":"","footnote":"\r\n( 1 ) . بحارالانوار ، ج 75 ، ص 380\r\n( 2 ) . سجده / 17 - 16\r\n","page_name":" 94 ","page_number":94},
  {"content":"\r\n\r\nدو حالت خشيت و رحمت را دارا هستند و هيچ‌كدام اين حالات نيز بر ديگرى غلبه پيدا نمىكند : يَدْعُونَ رَبَّهُمْ خَوْفاً وَ طَمَعاً . اگر اين‌گونه رابطه‌هاى عاطفى و معاشقه‌هاى معنوى بين بنده و خداوند نباشد ، زندگى ، تكرار مكررّات است و اين نوع زندگى ، كه به يك حركت تكرارى تبديل مىشود ، از جهات گوناگون خسارات‌بار است .\r\nلذّت رابطهء عاطفى با خداوند ، منحصر به آخرت نيست ؛ بلكه افراد در همين دنيا و در دل شب نيز لذّات معنوى را درك مىكنند ؛ چنان‌كه قرآن كريم مىفرمايد : فَلا تَعْلَمُ نَفْسٌ ما أُخْفِيَ لَهُمْ مِنْ قُرَّةِ أَعْيُن ، آن افراد در دل شب لذّتى دارند كه هيچ كس نمىتواند درك كند مگر خود ، اهل آن باشد . لذا پيامبر اكرم ( ص ) فرمودند : دو ركعت نماز نزد من از دنيا و آنچه در دنيا است ، محبوب‌تر است :\r\n« الرَّكْعَتَانِ فِي جَوْفِ اللَّيْلِ أَحَبُّ إِلَيَّ مِنَ الدُّنْيَا وَ مَا فِيهَا » « 1 »\r\nخوشا به حال افرادى كه از اين‌گونه لذّت‌هاى معنوى بهره‌مند مىشوند و مىتوانند در دل شب ، مسير پر فراز و نشيب سير و سلوك را براى خويش هموار ساخته و با معاشقه و مكالمهء با خداوند ، راه را بپيمايند .\r\n\r\n2 . تلقين\r\nعامل مؤثّر ديگر در كاستن از دشوارى توبه ، دستيابى به آن و دوام و محافظت از آن ، تلقين است . تلقين در همهء شئونات زندگى نقش بسيار مؤثّرى دارد و موجب\r\nموفّقيت انسان در عرصه‌هاى گوناگون مىشود . مقصود از تلقين براى رسيدن به حالت توبه ، اين است كه آدمى ، به طور مرتّب ، هم عوارض و آثار سوء اعراض و رويگردانى از توبه را براى خويش بازگو نمايد و هم آثار و بركات توبه را براى خود\r\n\r\n\r\n","description":"","footnote":"\r\n( 1 ) . علل‌الشّرائع ، ج 2 ، ص 363\r\n","page_name":" 95 ","page_number":95},
  {"content":"\r\n\r\nبرشمارد . گناه‌كار بايد مكرراً به خود تلقين كند كه گناه هر چه بزرگ باشد و گناه هر چه فراوان باشد ، اگر حقيقتاً حالت شرمندگى براى او پيدا شود ، خدا او را مىآمرزد . نه تنها مىآمرزد ، بلكه به قدرى از عذرخواهى بندهء خويش خوشحال مىشود كه حدّ ندارد :\r\n« إِنَّ اللَّهَ عَزَّوَجَلَّ يَفْرَحُ بِتَوْبَةِ عَبْدِهِ الْمُؤْمِنِ إِذَا تَابَ كَمَا يَفْرَحُ أَحَدُكُمْ بِضَالَّتِهِ إِذَا وَجَدَهَا » « 1 »\r\nهمانا خداى عزّ و جل با توبهء بنده مؤمنش شاد مىشود چون توبه كند ، چنانچه يكى از شما وقتى گمشدهء خود را پيدا كند ، شاد مىگردد .\r\nخوشحالى خداوند از توبهء بنده ، به اندازهء خوشحالى كسى است كه مثلًا همسر و فرزندان خويش را در بيابان گم كرده باشد و ناگهان آنان را بيابد .\r\nيادآورى اين‌كه انسان به‌سوى خداى خويش در حركت است ، حركت او پر رنج است و بايد منازل سير و سلوك را يكى پس از ديگرى طى كند تا به مقصود و مطلوب نهايى برسد ، براى رسيدن به‌منزل توبه و گذر از آن ، مفيد و مؤثّر است . سالك بايد جهنّم و عذاب‌هاى آن را در نظر آورد و به خود تلقين كند كه اگر توبه نكنم و با معصيت از دنيا بروم ، بايد سال‌هاى سال در جهنّم معذّب باشم و فريادرسى ندارم .\r\nهمچنين تلقين گناه‌كار بودن و يادآورى ذهنى نياز به توبه ، در دستيابى انسان به حالت توبه تأثير به سزايى دارد . در روايتى نقل شده است كه گروهى با يك\r\nكشتى مسافرت مىكردند . كشتى شكست و تنها ، زن يكى از اهل كشتى نجات يافت . او سوار بر يك تخته پاره شد و به جزيره‌اى پناه برد . در آن جزيره ، مرد جوانى زندگى مىكرد كه علاوه بر دزدى و راهزنى ، به اقسام گناهان آلوده بود . از\r\n\r\n\r\n","description":"","footnote":"\r\n( 1 ) . الكافى ، ج 2 ، ص 436\r\n","page_name":" 96 ","page_number":96},
  {"content":"\r\n\r\nاين‌رو با ديدن آن زن ، تصميم گرفت به او تجاوز كند . زن كه از قصد او مطمئن شد ، به خود لرزيد و پريشان شد . مرد گفت : چرا پريشان شدى ؟ زن گفت : از او مىترسم و با دست به آسمان اشاره كرد . مرد گفت : تو مرتكب گناهى نشده‌اى و چنين از خدا مىترسى ، در حالىكه من تو را مجبور به گناه مىكنم . به خدا سوگند كه من به پريشانى و ترس ، از تو سزاوارترم . سپس برخاست و بىآن‌كه به آن زن تعدّى نمايد ، از آن جزيره رفت و همواره به فكر توبه و بازگشت بود و به‌طور مرتّب ، نياز به توبه را به خود تلقين مىكرد . روزى در بين راه به راهبى برخورد و آفتاب داغ بر سر آن دو مىتابيد . راهب به مرد جوان گفت : دعا كن تا خداوند ، ابرى بر سر ما قرار دهد كه آفتاب ما را نسوزاند . جوان گفت : من براى خود نزد خداوند كار نيكى نمىبينم ، تا جرأت كنم چيزى از او بخواهم ؛ يعنى حالت شرمندگى و سرافكندگى در او تجلّى يافته بود . پس راهب ، دعا كرد و جوان آمين گفت . به زودى ابرى بر سر آنان سايه انداخت . هر دو قسمتى از راه را زير ابر راه رفتند تا بر سر دو راهى رسيدند ، جوان از يك راه و راهب از راه ديگر رفت و ابر ، مرد جوان را همراهى كرد . « 1 » خداوند متعال ، دعاى جوان را مستجاب كرده بود و اين به خاطر دستيابى او به حالت توبه ، و نيز حالت شرمندگى و سرافكندگى در وجود او بود .\r\n\r\n3 . مطالعه ، تفكّر و تكرار آيات مربوط به توبه\r\nيكى ديگر از راه‌كارهاى رسيدن به حالت توبه و مداومت و استمرار اين حالت\r\nمعنوى ، اين است كه انسان ، آيات كريمه‌اى را كه در قرآن‌كريم راجع به توبه وجود دارد ، مطالعه و براى خود تكرار كرده و در آن تفكّر و تدبّر نمايد . مطالعهء اين آيات ، ميزان رحمت و مغفرت پروردگار متعال را براى آدمى آشكار مىسازد و تكرار آن ، او\r\n\r\n\r\n","description":"","footnote":"\r\n( 1 ) . الكافى ، ج 2 ، ص 69\r\n","page_name":" 97 ","page_number":97},
  {"content":"\r\n\r\nرا به توبه و بازگشت به سوى پروردگار متعال تشويق مىكند .\r\nاگر انسان بداند كه هنگام توبه ، خداوند به او سلام مىكند و از روى رحمت خويش او را مىآمرزد ، بعيد است اقدام به توبه ننمايد :\r\nوَ إِذا جاءَكَ الَّذينَ يُؤْمِنُونَ بِآياتِنا فَقُلْ سَلامٌ عَلَيْكُمْ كَتَبَ رَبُّكُمْ عَلي نَفْسِهِ الرَّحْمَةَ أَنَّهُ مَنْ عَمِلَ مِنْكُمْ سُوءاً بِجَهالَةٍ ثُمَّ تابَ مِنْ بَعْدِهِ وَ أَصْلَحَ فَأَنَّهُ غَفُورٌ رحيم « 1 »\r\nمحبّت خداوند به بندهء توّاب ، نعمت بزرگ ديگرى است كه دانستن آن ، بندهء گنه‌كار را به توبه وادار مىكند :\r\nانِّ اللهَ يُحبُّ التِّوّابينَ وَ يُحبُّ الْمُتَطَهَّرين « 2 »\r\nاين حقيقت در روايات شريف اهل بيت ( ع ) نيز جايگاه ويژه‌اى دارد :\r\n« إِذَا تَابَ الْعَبْدُ الْمُؤْمِنُ تَوْبَةً نَصُوحاً أَحَبَّهُ اللَّهُ » « 3 »\r\nدر اين زمينه ، آيات و روايات متعدّدى وجود دارد كه انسان مىتواند با مطالعه و درك مفاهيم آن‌ها ، به حالت توبه دست يابد و منزل توبه را پشت سر گذارد . فصل مشترك آيات شريفى كه پيرامون اين موضوع نازل شده است و نيز رواياتى كه در اين زمينه وجود دارد ، اين است كه خداوند متعال ، همهء گناهان انسان را پس از\r\nتوبه ، مىآمرزد ، هرچند گناهان او بزرگ و فراوان باشد . و از بازگشت بندهء گناهكار بسيار خوشحال مىشود . در برخى موارد نيز بيان شده است كه خداوند ، درهاى رحمت خويش را به سوى بندهء توبه‌كننده مىگشايد :\r\n\r\n\r\n","description":"","footnote":"\r\n( 1 ) . انعام / 54\r\n( 2 ) . بقره / 222\r\n( 3 ) . الكافى ، ج 2 ، ص 436\r\n","page_name":" 98 ","page_number":98},
  {"content":"\r\n\r\n« الْمُؤْمِنُ إِذَا تَابَ وَ نَدِمَ فَتَحَ اللَّهُ عَلَيْهِ مِنَ الدُّنْيَا وَ الْآخِرَةِ أَلْفَ بَابٍ مِنَ الرَّحْمَةِ » « 1 »\r\nوقتى مؤمن توبه كند و از كردهء خويش پشيمان شود ، خداوند هزار باب رحمت از دنيا و آخرت را به روى او مىگشايد .\r\nمطالعهء اين‌گونه آيات و روايات ، كه صرفاً به چند نمونه از آن اشاره گرديد ، براى دستيابى به حالت توبه و رسيدن به اين باور كه خداوند ، آمرزنده و مهربان است ، بسيار مفيد و مؤثّر مىباشد . خداوند متعال در سورهء فرقان ، اين واقعيت مهم و سازنده را قدرى روشن‌تر و با تصريح بيشترى بيان مىدارد ؛ ابتدا مىفرمايد :\r\nوَ الَّذينَ لا يَدْعُونَ مَعَ اللَّهِ إِلهاً آخَرَ وَ لا يَقْتُلُونَ النَّفْسَ الَّتي حَرَّمَ اللَّهُ إِلَّا بِالْحَقِّ وَ لا يَزْنُونَ وَ مَنْ يَفْعَلْ ذلِكَ يَلْقَ أَثاماً ، يُضاعَفْ لَهُ الْعَذابُ يَوْمَ الْقِيامَةِ وَ يَخْلُدْ فيهِ مُهاناً « 2 »\r\nو آنان كه معبود ديگرى با خداوند نمىخوانند ، و نفسى را كه خدا محترم و مصون داشته ، جز به حق نمىكشند ، و زنا نمىكنند ، و كسى كه چنين كند به كيفرى ( سخت ) برخورد نمايد . براى او در روز قيامت عذاب دو چندان مىشود و پيوسته در آن خوار مىماند .\r\nآيات مربوط به توبه ، معمولًا به طور كلّى مىفرمايد كه خداوند گناهان انسان را مىبخشد و در برخى موارد نيز به بزرگ بودن يا علنى بودن گناهان اشاره\r\nمىفرمايد ؛ امّا اين آيات ، با صراحت كامل و به صورت مصداقى ، سه گناه زشت و اساسى يعنى : شرك در پرستش خداوند ، قتل نفس محترم و زنا را به عنوان سه ناهنجارى بزرگ اخلاقى معرّفى كرده و عذاب اين گناهان را مضاعف بر مىشمرد ،\r\n\r\n\r\n","description":"","footnote":"\r\n( 1 ) . مستدرك‌الوسائل ، ج 12 ، ص 127\r\n( 2 ) . فرقان / 69 - 68\r\n","page_name":" 99 ","page_number":99},
  {"content":"\r\n\r\nسپس ميزان رحمت و مغفرت خداوند تبارك و تعالى را هويدا مىسازد و مىفرمايد :\r\nإِلَّا مَنْ تابَ وَ آمَنَ وَ عَمِلَ عَمَلًا صالِحاً فَأُوْلئِكَ يُبَدِّلُ اللَّهُ سَيِّئاتِهِمْ حَسَناتٍ وَ كانَ اللَّهُ غَفُوراً رَحيماً « 1 »\r\nمگر كسانى كه توبه كنند و ايمان آورند و عمل شايسته نمايند ، پس آنهايند كه خداوند گناهانشان را تبديل به نيكىها مىكند و همواره خداوند بسيار آمرزنده و مهربان است .\r\nآمرزش گناهان ، به خصوص گناهانى كه در اين آيات ذكر شده است ، خود منّت بسيار بزرگى است كه خداوند سبحان بر سر بندگان خويش مىگذارد . ولى شدّت مهربانى و لطف آن ذات بىهمتا به اندازه‌اى است كه علاوه بر بخشش گناهان ، بدىها را به نيكى تبديل مىنمايد ؛ يعنى پروندهء سياه و آلودهء اعمال ، نابود مىشود و پرونده‌اى سفيد و نورانى كه ثواب توبه در آن مىدرخشد ، براى بنده پديد مىآيد .\r\nآيهء بعد هم مىفرمايد : هركس توبه كند و عمل صالح انجام دهد ، به نحو شايسته و رضايت بخشى به سوى حق‌تعالى باز مىگردد ؛ يعنى كسىكه از گناه برگردد ، بايد به نحوى نيكو به سوى خداوند بازگردد .\r\nوَ مَنْ تابَ وَ عَمِلَ صالِحاً فَإِنَّهُ يَتُوبُ إِلَي اللَّهِ مَتاباً « 2 »\r\nو هر كه توبه كند و عمل شايسته انجام دهد ، پس او به نحوى نيكو و\r\nرضايت‌بخش به سوى خدا باز مىگردد .\r\nاين آيه به ما مىفهماند كه تبديل گناه به ثواب و سيئات به حسنات ، براى كسى كه توبه كرده است ، نزد خداوند عجيب نيست . در واقع اين آيهء شريفه ، در مقام رفع استبعاد از تبديل سيئات به حسنات است و حاوى اين نكتهء مهم است كه :\r\n\r\n\r\n","description":"","footnote":"\r\n( 1 ) . فرقان / 70\r\n( 2 ) . فرقان / 71\r\n","page_name":" 100 ","page_number":100},
  {"content":"\r\n\r\nامر توبه آن قدر عظيم و اثرش آن‌چنان زياد است كه سيئات را به حسنات مبدّل مىكند و اين امر هيچ استبعادى ندارد ، چون توبه عبارت است از رجوع خاص به سوى خداى سبحان و خداى تعالى براى كسى كه به سوى او بازگشته است ، هر چه بخواهد مىكند .\r\nمطالعه ، تفكّر ، تدبّر و تكرار اين آيات و آيات متعدّد ديگرى كه در اين زمينه وجود دارد ، ارزش و اهميت توبه را براى انسان نمايان ساخته و او را براى رسيدن به حالت توبه ، كه حالت ارزشمندى است ، يارى مىرساند .\r\n\r\n4 . تحريك عواطف\r\nيكى از راه‌كارهايى كه به آدمى كمك مىكند تا بتواند از گناه و معصيت خويش دست بردارد ، و به حالت نورانى توبه ، نائل شده و نيز بر آن مداومت نمايد ، تحريك عاطفه است . كسى كه قصد توبه دارد ، بايد قدرى با خود بينديشد و از خود سؤال كند كه اگر گناه كرده و مرتكب معصيت مىشود ، قدرت انجام گناه و نيز عقل و شعورى كه براى نافرمانى خداوند به كار مىگيرد را از كجا آورده است ؟ چه كسى به او نيرو و امكانات عطا كرده است كه او چنين سركش و گستاخ شده است ؟ پاسخ منصفانهء اين سؤال اين است كه گناهكار در مُلك خدا و در محضر او و با استفاده از نيرو و امكاناتى كه از جانب پروردگار به او عطا شده است ، نافرمانى خدا را مىكند . در واقع در مقابل مولا و ولى نعمت خود ، ايستادگى كرده و مخالف\r\nدستور او عمل مىنمايد و اين واقعاً شرم‌آور است توجّه حقيقى به اين مطلب ، بايد انسان را سرافكنده كند و او را وادار به توبه نمايد .\r\nشخصى خدمت امام حسين ( ع ) آمد و گفت : يابن رسول الله ، عادت به گناه دارم و نمىتوانم گناه را ترك كنم ، شما چه توصيه‌اى به من مىكنيد ؟ امام\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nحسين ( ع ) متوجّه شدند كه از راه عقل و استدلال و قرآن و روايات نمىشود اين شخص را قانع كرد ، لذا تصميم گرفتند كه عاطفهء او را تحريك كنند و فرمودند : پنج كار انجام بده و پس از آن هرگناهى خواستى بكن ؛ اوّل : اگر معصيت مىكنى ، روزى خدا را نخور دوّم : از ملك خدا بيرون برو و گناه بكن ، سوّم : در محضر خدا گناه نكن ، يك مكانى براى گناه كردن انتخاب كن كه خدا تو را نبيند ، چهارم : معصيت كن ، امّا هنگام آمدن ملك‌الموت ، اجازهء قبض روح به او نده پنجم : گناه كن ، ولى وقتى كه مىخواهند تو را به جهنّم ببرند ، داخل نشو « 1 »\r\nواقعاً انسانى كه تا اين اندازه ضعيف است ، چگونه مىتواند در محضر خداوند ، با او مخالفت كند ؟ به‌راستى چقدر پستى مىخواهد كه آدمى با اين شرايط گناه كند\r\nانسان اگر حقيقتاً بخواهد منزل دوّم سير و سلوك را با موفّقيت پشت سر بگذارد ، بايد چنين دركى براى او پيدا شود ، يعنى همه جا را محضر خداوند تعالى بداند و در اوّلين فرصت ممكن ، توبه كند .\r\nبراى روشن‌تر شدن مطلب ، به اين مثال توجّه كنيد : شما تصوّر كنيد در خانهء خود ميهمان داريد و به او بسيار احترام گذاشته‌ايد و از وى پذيرايى مفصّلى كرده‌ايد ، امّا ناگهان مىبينيد كه ميهمان شما ، مخفيانه ، در حال سرقت از خانهء\r\nشماست و در واقع به شما كه آن همه به وى محبّت كرده‌ايد ، خيانت مىكند چقدر شما از اين موضوع ناراحت مىشويد ؟ حال در نظر بگيريد كه آن شخص ، بفهمد كه شما او را ديده‌ايد . چقدر شرمند و سر افكنده مىشود ؟ از خانهء شما بيرون مىرود و تا آخر عمر نمىتواند با شما مواجه شود\r\nما بايد در برابر خداوند ، چنين حالتى داشته باشيم ؛ يعنى حقيقتاً در محضر ربوبى\r\n\r\n\r\n","description":"","footnote":"\r\n( 1 ) . بحارالأنوار ، ص 75 ، ج 126\r\n","page_name":" 102 ","page_number":102},
  {"content":"\r\n\r\nشرمنده باشيم و به درگاه او گريه و زارى و التماس كنيم و خجالت زده باشيم و بگوييم : خدايا من هر چه دارم از توست ، خدايا اگر در محضر تو نافرمانى كردم ، منِ بندهء رو سياه را ببخش ، خدايا اين همه نعمت به من عطا فرمودى و مرا عزيز داشتى ، باز هم نافرمانى كردم\r\nسالك بايد اين حالت را در خود به وجود بياورد و از راه عاطفى نفس خويش را براى بازگشت به زير پرچم حق‌تعالى تحريك كند ، تا بتواند منزل دوّم را سپرى نمايد .\r\n\r\n5 . جاذبهء قرآن كريم\r\nيكى ديگر از راه‌كارهاى دستيابى به حالت توبه و حفظ و استمرار آن ، استفاده از جاذبهء قرآن كريم است . آيات نورانى قرآن كريم ، از لطافت خاصّى برخوردار است . الفاظ قرآن با جاذبه‌اى سنگين و لطيف ، اثرات سازنده‌اى در سلوك معنوى آدمى خواهد داشت :\r\nقَدْ جاءَكُمْ مِنَ اللَّهِ نُورٌ وَ كِتابٌ مُبينٌ يَهْدي بِهِ اللَّهُ مَنِ اتَّبَعَ رِضْوانَهُ سُبُلَ السَّلامِ وَ يُخْرِجُهُمْ مِنَ الظُّلُماتِ إِلَي النُّورِ بِإِذْنِهِ وَ يَهْديهِمْ إِلى\r\nصِراطٍ مُسْتَقيمٍ « 1 »\r\nحقّا كه براى شما از جانب خداوند نور و كتابى روشن و روشن‌گر آمده است . خداوند به وسيلهء آن ، كسانى را كه از رضاى او پيروى كنند ، به راه‌هاى سلامت هدايت مىكند و آنها را از تاريكىها به‌سوى نور به توفيق خود بيرون مىآورد و به سوى راهى راست هدايت مىكند .\r\nانس با آيات بينات قرآن كريم ، براى طى كردن مسير پرفراز و نشيب حركت\r\n\r\n\r\n","description":"","footnote":"\r\n( 1 ) . مائده / 16 - 15\r\n","page_name":" 103 ","page_number":103},
  {"content":"\r\n\r\nبه سوى خداى سبحان ، بسيار راهگشا است . ولى آنچه در اين مبحث مهم است اين‌كه انسان بايد مراقب باشد تا در فرصت‌هاى رحمانى ، بتواند بهرهء لازم را از جاذبهء قرآن كريم ببرد . گاهى شنيدن يك آيه از قرآن ، آدمى را بيدار مىكند و او را به منزل توبه مىرساند . فقط كافى است لجاجت را كنار بگذارد و گوش دل به آيات شريفه بسپارد .\r\nفضيل عيّاض ، يك دزد طاغى بود ، ولى جاذبهء قرآن كريم او را به سوى رحمت پروردگار متعال بازگرداند . گرچه گناهان بزرگى مرتكب شده بود ، ولى به يك‌باره تغيير يافت و جزء اولياءالله شد . شبى به نيّت دزدى از خانه بيرون رفت ، روى يكى از پشت بام‌ها پيرمردى قرآن مىخواند و به اين آيهء مباركه رسيد :\r\nأَ لَمْ يَأْنِ لِلَّذينَ آمَنُوا أَنْ تَخْشَعَ قُلُوبُهُمْ لِذِكْرِ اللَّهِ « 1 »\r\nآيا براى آنان‌كه ايمان آورده‌اند وقت آن نرسيده كه دل‌هايشان به ياد خدا خاشع گردد ؟\r\nفضيل اين آيه را كه شنيد ، با خود گفت : آيا وقت آن نرسيده كه دست از طاغىگرى و دزدى بردارى ؟ آيا وقت آن نرسيده كه خانهء دلت براى پذيرش حق\r\nآماده گردد ؟ ناگهان به‌خود جواب داد : آرى وقت آن رسيده است و با اين‌كه زمينهء گناه براى او فراهم بود ، از همان‌جا برگشت ، متلاطم شد ، توبه كرد و در زمرهء اولياء و دوستان خداوند مهربان درآمد .\r\n\r\n6 . جاذبهء عترت ( ع )\r\nتمسّك به عترت طاهرين ( ع ) و انس با فرامين و دستورات اهل‌بيت ( ع ) ، به طور كلّى در پيشبرد اهداف عاليهء سير و سلوك ، تأثيرات به سزايى دارد . افراد\r\n\r\n\r\n","description":"","footnote":"\r\n( 1 ) . حديد / 16\r\n","page_name":" 104 ","page_number":104},
  {"content":"\r\n\r\nبسيارى در طول تاريخ بوده‌اند كه ضمن اظهار مودّت به حضرات معصومين ( ع ) ، از فرامين آنان تبعيّت كرده و كردار خود را به آن ذوات مقدّس شبيه كرده‌اند و بر اين اساس ، فيوضات رحمانى حق‌تعالى شامل حال آنان شده و توانسته‌اند منازل هفتگانهء سير و سلوك را بپيمايند و به لقاءالله نائل شوند . سلمان فارسى و ميثم‌تمّار دو نمونه از مصاديق اين مدّعا هستند ؛ با اين‌كه هر دو در سنين بالا بودند ، طى چند سال شاگردى خدمت پيامبر اكرم ( ص ) يا اميرالمؤمنين على ( ع ) ، به مقامات والاى عرفانى دست يافتند .\r\nامّا آنچه اكنون مورد بحث ماست ، اين است كه چهارده معصوم ( ع ) نيز مانند قرآن كريم ، داراى جاذبهء فوق‌العاده بوده و اگر سالك بتواند از اين جاذبه بهرهء كافى ببرد ، به راحتى به منزل توبه نائل خواهد شد و اين حالت نورانى را براى خود حفظ و نگهدارى خواهد كرد .\r\nبر اساس گواهى تاريخ ، اشخاصى در زمان حضور ائمّهءطاهرين ( ع ) يا حتّى در زمان غيبت ، با يك نظر ولايى از سوى آن ذوات مقدّس ، توانسته‌اند بيدار شوند و كردار خويش را اصلاح كنند و به سوى حق‌تعالى بازگردند ، هرچند برخى از آنان در گذشته بسيار گناهكار بوده‌اند .\r\n« زُهيربن‌قين » ، از جمله كسانى است كه تحت تأثير جاذبهء امام حسين ( ع ) ، هدايت شد و به رستگارى رسيد . او از اهالى كوفه و مردى شجاع بود كه در بين قوم خود منزلتى داشت . پس از قتل خليفهء سوّم ، بر اثر تبليغات وسيع معاويه ، نسبت به أميرالمؤمنين على ( ع ) بدبين شده بود و چندان مودّتى به اهل‌بيت ( ع ) نشان نمىداد .\r\nاز سابقه و طرز تفكّر زهير انتظار مىرفت كه در روز عاشورا يا در جبههء مقابل امام حسين ( ع ) باشد ، يا دست‌كم همانند بسيارى ديگر از مردم كوفه ، سكوت\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nاختيار كند و اعلام بىطرفى نمايد . امّا جاذبهء حضرت سيّد الشّهداء ( ع ) او را به خود جذب كرد ؛ به گونه‌اى كه از ياران مورد اعتماد حضرت شد و فرماندهى جانب راست سپاه را برعهده داشت و در نهايت ، جان خود را نثار حضرت اباعبدالله الحسين ( ع ) كرد و به شهادت رسيد . اين در حالى بود كه بسيارى از بزرگان شيعه و كسانىكه سابقهء نيكويى در تشيّع داشتند ، توفيق همراهى امام حسين ( ع ) و شهادت در ركاب آن حضرت را نيافتند .\r\nطبق نقل تاريخ ، هنگامى كه كاروان حضرت اباعبدالله ( ع ) از مكّه به‌سوى كوفه در حركت بود ، زهير نيز از سفر حج به‌سوى كوفه باز مىگشت . او همواره به‌گونه‌اى برنامه‌ريزى مىكرد كه در يك منزل با كاروان حضرت سيدالشهداء ( ع ) اسكان نكند و از آن حضرت دورى مىجست .\r\nدر يكى از منازل ، وقتى با بستگان و ياران خود مشغول خوردن غذا بود ، سفير امام حسين ( ع ) سر رسيد و زهير را فراخواند . زهير كه غافل‌گير شده بود ، اندكى درنگ كرد و تأمّل نمود . همسر او كه زن عاقلى بود گفت : « سبحان الله‌آيا دعوت ذريّهء پيامبر را بىپاسخ مىگذارى ؟ برخيز تا دريابى او چه درخواستى دارد و سپس\r\nبرگرد . »\r\nزهير به محضر امام ( ع ) ، شرفياب شد ؛ پس از بازگشت ، شخصيّت او به كلّى تغيير كرده بود ؛ لذا دستور داد خيمه‌ها را جمع كنند و به كاروان امام حسين ( ع ) بپيوندند . حتّى نقل مىكنند چون اطمينان داشت كه در ركاب امام حسين ( ع ) به شهادت مىرسد ، همسر خويش را طلاق داد تا مصيبتى به او نرسد .\r\nجاذبهء حضرت اباعبدالله الحسين ( ع ) و نورانيّت آن حضرت با زهير چنان كرد كه در سه موقف و موقع حسّاس ، نسبت به امام زمان خويش ابراز وفادارى كرد ، ظهر عاشورا و هنگام نماز امام ، خود را سپر تيرهاى دشمن كرد تا به آن حضرت آسيبى\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nنرسد و پس از نماز ، تا آخرين قطرهء خون خود جهاد كرد تا به فيض شهادت نائل شد .\r\nسخنانى كه زهير هنگام ابراز وفادارى به امام حسين ( ع ) در جمع ياران آن حضرت بيان كرده ، شگفت‌آور است ؛ به‌خصوص در شب عاشورا كه همه دريافته بودند فردا به شهادت خواهند رسيد ، خطاب به امام حسين ( ع ) گفت : « به خدا قسم ، دوست دارم كه كشته شوم ، سپس برانگيخته شوم و تا هزار بار ديگر كشته و زنده شوم ، تا بدين سبب از جان شما و جوانان اهل‌بيت شما بلا به دورماند . » « 1 »\r\nهيچ‌كس تصوّر نمىكرد كه زهير ، تا اين حد منقلب شده و به چنين مقاماتى دست يابد . در صحنهء نبرد نيز ، سخنان و رَجَزهاى آشكار و بىپرده‌اى در اثبات حقّانيّت اهل‌بيت ( ع ) بيان كرد و به افشاگرى مفاسد بنىاميّه پرداخت و اهل كوفه را به يارى فرزند رسول خدا ( ص ) دعوت نمود . چنين خطابه‌هايى براى اهل كوفه و سپاه دشمن باوركردنى نبود ؛ زيرا نمىتوانستند دليل بيدارى و تغيير شخصيّت\r\nزهير را درك كنند .\r\nسرانجام ، جنگ دليرانه‌اى از خود نشان داد و بسيارى از افراد سپاه دشمن را كشت ؛ تا اين‌كه دو نفر از آنان به اتّفاق يك‌ديگر ، پس از نبرد سختى ، او را به شهادت رسانيدند . امام حسين ( ع ) با مشاهدهء جسم بىجان ياور خود فرمودند : « اى زهير ، خداوند تو را از رحمت خود دور نسازد ، خداوند قاتلان تو را لعنت كند ، همچون بنىاسرائيل كه به شكل بوزينگان و خوكان درآمدند . » « 2 »\r\nدر زيارت ناحيهء مقدسه نيز كه از جانب حضرت ولىّعصر « ارواحنافداه » مىباشد ، به زهير سلام داده شده و از وى تجليل شده است .\r\n\r\n\r\n","description":"","footnote":"\r\n( 1 ) . الارشاد ، ج 2 ، ص 92\r\n( 2 ) . بحارالأنوار ، ج 45 ، ص 26\r\n","page_name":" 107 ","page_number":107},
  {"content":"\r\n\r\nجاذبهء امام حسين ( ع ) او را به مقامى رساند كه نه فقط گناهان او بخشيده شد ، بلكه نام وى در زمرهء شهداى كربلا ثبت شد و سعادت‌مند گرديد .\r\nدر عصر حاضر نيز جاذبهء حضرت ولىعصر « ارواحنافداه » ، راه‌كارِ مؤثّرى براى رسيدن به حالت توبه است و موجب هدايت و رستگارى مىشود . جاذبهء حضرت مهدى « ارواحنافداه » ، در سايهء ارتباط با آن حضرت و نيز پيروى از دستورات ايشان و اجداد طاهرين آن امام همام ، روزى انسان مىشود ؛ به شرط آن‌كه گفتار و كردار كسى كه به دنبال اين جاذبه است ، مطابق با موازين شرعى و اخلاقى باشد و عملكرد او موجب رضايت و خشنودى ايشان باشد . هر انسانى ، هرچند بسيار گناه‌كار باشد ، مىتواند با قرار گرفتن در محور جاذبهء اهل‌بيت ( ع ) ، منزل توبه را بپيمايد و به مقامات والاى عرفانى دست يافته و رستگار شود .\r\n\r\n7 . توجّه به عتاب اولياى الهى\r\nارتباط با بزرگان دين و اولياى الهى نيز در سير و سلوك اثرات سازندهء فراوانى دارد . انس با مراجع تقليد و علماى ربّانى ، خود به خود آدمى را در راه مىاندازد و مهم‌تر اين‌كه در راه نگاه مىدارد . كسى كه با عالمان دين و علماى وارسته و عامل ، مأنوس است ، به صورت ناخودآگاه تقيد به ظواهر شرع دارد و از بسيارى از گناهان كه موجب سقوط و تباهى انسان مىشود ، دورى مىگزيند .\r\nافزون براين ، گاهى نگاه نافذ و عتاب آلود يك مرجع دينى يا يكى از اولياء الهى ، آدمى را بيدار مىكند و به منزل توبه مىرساند و اين ، از الطاف خفيهء خداوند است كه توجّه به آن ، مىتواند حالت توبه را در انسان پديد آورده و همچنين آن را محافظت نموده و بقاء و دوام آن را تضمين نمايد . الطاف خفيهء خداوند بسيار بيشتر از الطاف جليهء ذات بارىتعالى ، براى پيشرفت سير و سلوك انسان مفيد و مؤثّر است و عتاب اولياى الهى نيز از الطاف خفيه به شمار مىرود . بنابراين ، سالك بايد\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nخود را در معرض بزرگان دين و اولياى الهى قرار دهد تا گاهى يك نگاه نافذ يا يك توصيه و نصيحت و يا يك عتاب از جانب آن بزرگواران ، او را متنبّه و بيدار نمايد و مقدّمات توبه را براى او فراهم آورد .\r\nفقيه عارف مرحوم آخوند ملّا حسينقلى همدانى ( رحمةالله ) ، از جمله علماى ربّانى و عارفان سالك و داراى نگاه و كلام نافذ بوده است . نگاه نافذ آن عالم وارسته و كلام تأثيرگذار ايشان ، « عبد فرّار » را كه يك مرد زورگو و لاابالى بود و همه از او وحشت داشتند ، به منزل توبه رسانيد و او را سعادتمند كرد .\r\nخلاصهء داستان عبد فرّار اين است كه مرحوم آخوند همدانى ( رحمةالله ) در راه به عبد فرّار برخورد كرده و به او گفت : كيستى ؟ گفت : من عبد فرّار هستم . مرحوم آخوند از اين جمله استفاده كرد و همراه با نگاه تندى گفت :\r\n« أفَررتَ مِنَ الله او مِن رَسولِه ؟ -\r\nآيا از خدا فرار كرده‌اى يا از رسول خدا ؟ » همين يك جمله موجب شد\r\nجاذبهء حق تعالى او را تسخير كند و توفيق بازگشت به سوى خدا را بيابد و در حالى كه مرتّب جملهء مرحوم آخوند را تكرار مىكرد ، به خانه‌اش رفت . تذكّر و نگاه عتاب‌آميز آن ولى خدا ، او را بيدار كرد ، تا جايى كه از گذشتهء خود شرمسار شد و توبهء حقيقى كرد و در يك شب ، منازل سير و سلوك را يكى پس از ديگرى طى كرد تا به مقصد رسيد و از دنيا رفت . فرداى آن روز ، مرحوم آخوند به شاگردان خود كه منتظر تدريس ايشان بودند ، گفت : يكى از اولياى خدا از دنيا رفته است ، امروز به تشييع جنازهء او مىرويم . گفته شده است كه او را غسل و كفن كردند و همراه با شاگردان خود كه از علما و فضلاى حوزهء علميهء نجف اشرف بودند ، در تشييع و تدفين وى شركت كردند .\r\nدر اين مجال ، تذكّر يك نكته ضرورى به نظر مىرسد و آن اين‌كه : اگر انس با علماى ربّانى و احترام به آن بزرگواران ، در پيشرفت سير و سلوك اثرات سازنده\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nدارد ، بى احترامى و توهين به آنان نيز تأثيرات مخرّب و فوق‌العاده مضرّى براى سير و سلوك و حتّى براى حسن عاقبت خواهد داشت :\r\n« مَنْ أَكْرَمَ فَقِيهاً مُسْلِماً لَقِيَ اللَّهَ يَوْمَ الْقِيَامَةِ وَ هُوَ عَنْهُ رَاضٍ وَ مَنْ أَهَانَ فَقِيهاً مُسْلِماً لَقِيَ اللَّهَ يَوْمَ الْقِيَامَةِ وَ هُوَ عَلَيْهِ غَضْبَانُ » « 1 »\r\nكسى كه فقيه مسلمانى را تكريم كند ، خداوند را در حالى در قيامت ملاقات مىكند كه از او راضى است ، و كسى كه به فقيه مسلمانى توهين كند ، خداوند را در حالى در قيامت ملاقات مىكند كه بر او غضب كرده است .\r\nاين روايت شريف مىفرمايد : اگر كسى احترام فقيه مسلمان را نگاه بدارد و او را\r\nتكريم كند ، در روز قيامت خداوند را در حالى كه از بندهء خود راضى است ، ملاقات مىكند . و اگر كسى به عالمى توهين كند ، پشت سر او غيبت نمايد ، به او تهمت بزند و يا حتّى در مواقعىكه لازم است ، از آن عالم دفاع نكند ، در روز قيامت خداوند را در حالى كه از اين بنده غضبناك است ملاقات مىكند . و معلوم است غضب خداوند در روز قيامت ، راهى به جز جهنّم و عذاب ، به روى انسان نمىگشايد .\r\nاهانت به‌مراجع تقليد و علماى ربّانى ، غيبت و نسبت دروغ دادن به آنان ، نه تنها آدمى را از وادى سيروسلوك خارج مىسازد ، بلكه مانع بزرگى براى حُسن عاقبت و موفّقيت در زندگى محسوب مىشود . اين حقيقت كراراً به تجربه اثبات شده است .\r\nمرحوم آيت‌الله العظمى وحيد بهبهانى ( رحمة الله ) « 2 » - كه عمر خويش را در حوزه‌هاى\r\n\r\n\r\n","description":"","footnote":"\r\n( 1 ) . بحارالأنوار ، ج 2 ، ص 44\r\n( 2 ) . آيت الله العظمى وحيد بهبهانى ( رحمةالله ) از علماى بزرگ دوره صفويه ( 1117 - 1205 ه . ق ) است كه در ترويج علم اصول در مقابل اخبارىگرى ، بسيار كوشا بوده و شاگردان نامدارى در اين راستا تربيت كرده است .\r\n","page_name":" 110 ","page_number":110},
  {"content":"\r\n\r\nمختلف علميه ، از جمله حوزهء بهبهان ، اصفهان ، كرمانشاه ، كربلا و نجف اشرف صرف كرده و در تمام طول عمر خويش با زحمات و معضلات فراوان ، با افكار و اعمال افراطى و منحرف در حوزه‌هاى علميه مبارزه كرده است - در كتاب « الفوائدالحائريه » ، توصيهء مهمى خطاب به طلّاب علوم دينى ارائه مىفرمايد . اين توصيه كه حاصل سال‌ها كسب تجربه و مشاهدات عينى آن عالم بزرگوار است ، براى همگان مفيد و قابل استفاده است . ايشان مىفرمايد :\r\n« مراقب باشيد احترام علماى دينى را حفظ كنيد و از آنان ، حتّى از قبور آنان ، بهره بگيريد كه ارتباط و تماس نفوس ضعيفه با نفوس آنان در ابتداى راه ، مؤثّرتر از ارتباط اين نفوس با « نفوس قويه » « 1 » است . »\r\nبعد مىفرمايد : « ايّاك ، ثم ايّاك ، ثم ايّاك ؛ بر حذر باش ، بر حذر باش ، برحذر باش ، كه جسارتى به علماى دين نكنى ؛ زيرا اگر كسى به علما و فقها بىاحترامى كند ، عاقبت به خير نمىشود و زندگى او در « وادى تيه » واقع مىشود . »\r\nيعنى مثل كسى كه در بيابان گرم و بى آب و علف ، راه را گم كرده است ، در زندگى سرگردان مىشود و راه به جايى نمىبرد . و در مقابل ، كسانى كه مقيد به محترم داشتن مراجع تقليد و علماى ربّانى هستند ، در صراط مستقيم و در مسير هدايت واقع مىشوند .\r\nبنابراين هيچ‌كس حق ندارد براى پيشبرد اهداف سياسى يا حتّى اهداف دينى ، به ديگران ، خصوصاً يك عالم ربّانى اهانت كند كه چنين اهانتى او را در ورطهء غفلت انداخته و آيندهء وى را تباه خواهد كرد .\r\n\r\n\r\n","description":"","footnote":"\r\n( 1 ) . منظور از نفوس قويه ، اهل بيت ( ع ) هستند .\r\n","page_name":" 111 ","page_number":111},
  {"content":"\r\n\r\n\r\n8 . دورى از دوست بد ، محيط بد و مجالس ناباب\r\nيكى از موانع اصلاح و هدايت آدمى و يكى از عوامل بسيار مؤثّر در ضلالت و گمراهى نوع بشر ، همنشينى و معاشرت با رفيق بد و افراد معصيت‌كار است . محيط زندگى و محيط كار انسان و نيز مجالسى كه در آن حضور مىيابد ، در رشد معنوى يا سقوط وى تأثير به سزايى دارد . اگر محيط ، مجالس و افراد تشكيل دهندهء آنها از فضائل اخلاقى و انسانى برخوردار باشند ، انسان را به سوى هدايت و رستگارى سوق مىدهند و ناگفته پيدا است كه دوست بد ، محيط عارى از اخلاق و مجالس ناباب تا چه اندازه مىتواند در تخريب شخصيّت انسان مؤثّر باشد . از اين‌رو گفته مىشود : يكى از راه‌كارهاى رسيدن به حالت توبه و نيز دوام و استمرار اين حالت معنوى و روحانى ، معاشرت و همنشينى با افراد صالح و شايسته و اهل معرفت است .\r\nوقتى انسان با افراد ديندار ، متّقى و كسانى كه به ظواهر شرع مقدّس تقيّد دارند ، معاشرت و همنشينى داشته باشد و در مجالس مذهبى شركت نمايد ، علاوه بر اين‌كه خودبه‌خود از عملكرد افراد پيرامون خويش سرمشق مىگيرد و از گناه دورى مىگزيند ، از گذشتهء خويش نيز پشيمان خواهد شد و در مقايسهء عملكرد قبلى خود با كردار و گفتار اهل تقوا ، در مىيابد كه چه گناهانى مرتكب شده است و از آن گناهان توبه مىكند . در مقابل ، وقتى با افراد ناصالح و گناه‌كار همنشين باشد و در مجالس اشخاص معصيت‌كار رفت و آمد داشته باشد ، خود را نسبت به آنان شايسته مىبيند و در مقايسه با دوستان خود ، عملكرد خويش را بسيار مثبت ارزيابى مىكند ، از اين‌رو ، مىپندارد كه گناهى در زندگى مرتكب نشده است و احساس نمىكند نياز به توبه و بازگشت به سوى خداوند تبارك و تعالى دارد و توبه نمىكند و همواره به توجيه گناهان مىپردازد اين توجيه ، ساخته و پرداختهء مكر شيطان و سرآغاز گمراهى بزرگ‌ترى است . چنين كسى موفّق به توبه نمىشود و به سعادت و رستگارى دست نخواهد يافت .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nانتخاب همنشين در فرهنگ قرآن و عترت از اهميّت ويژه‌اى برخوردار است . آيات نورانى قرآن كريم و روايات شريف اهل بيت ( ع ) در موارد متعددى بر انتخاب همنشين و همراه صالح و شايسته و مجالست و مؤانست با اهل تقوا تأكيد كرده‌اند و آدمى را از همنشينى با افرادى كه با قرآن و عترت و اخلاق و فضايل انسانى سر و كار ندارند ، بر حذر داشته‌اند .\r\nاز قرآن كريم اين‌چنين استفاده مىشود كه گروهى از انسان‌ها در قيامت ، به اندازه‌اى ناراحت و پشيمان هستند كه پشت دست خود را مىگزند و حسرت مىخورند و مىگويند : اىكاش ما رفيقانى انتخاب كرده بوديم كه در مسير قرآن و عترت گام بر مىداشتند . اىكاش با جلسات مذهبى و با مسجد و علماى عامل دين انس مىگرفتيم و به مجالس گناه راه نمىيافتيم . اىكاش دوست بد و گناه‌كار انتخاب نمىكرديم و اىكاش با كسانىكه تابع شيطان هستند ، رفت و آمد نكرده و تابع آنان و شيطان نمىشديم :\r\nوَ يَوْمَ يَعَضُّ الظَّالِمُ عَلي يَدَيْهِ يَقُولُ يا لَيْتَنِي اتَّخَذْتُ مَعَ الرَّسُولِ سَبيلًا ، يا وَيْلَتى لَيْتَني لَمْ أَتَّخِذْ فُلاناً خَليلًا ، لَقَدْ أَضَلَّني عَنِ الذِّكْرِ بَعْدَ إِذْ جاءَني وَ كانَ الشَّيْطانُ لِلْإِنْسانِ خَذُولًا « 1 »\r\nو روزى كه ستمگر پشت دست‌هاى خود را به دندان مىگزد ، مىگويد : اى كاش همراه پيامبر راهى را پيش مىگرفتم ، اى واى بر من ، كاش فلانى را دوست نمىگرفتم ، حقّا كه مرا از ياد خدا پس از آنكه به من رسيده بود منحرف نمود ، و همواره شيطان نسبت به انسان خواركننده بوده و هست .\r\nبه‌راستى اين آيات را نمىتوان ناديده گرفت و از صراحت قرآن كريم در\r\nخصوص اين‌كه انتخاب دوست بد موجب گمراهى انسان مىشود و او را در قيامت\r\n\r\n\r\n","description":"","footnote":"\r\n( 1 ) . فرقان / 29 - 27\r\n","page_name":" 113 ","page_number":113},
  {"content":"\r\n\r\nخار و سرافكنده مىنمايد ، نمىتوان گذشت .\r\nافزون بر اين ، پيامبر اكرم ( ص ) كه رحمة للعالمين هستند و در دنيا و آخرت از هيچ تلاشى براى هدايت انسان‌ها فروگذار نمىكنند و در سراى آخرت در محضر پروردگار متعال شفيع بندگان مىشوند تا مورد رحمت و مغفرت الهى واقع شوند ، در محضر خداوند متعال چنين انسانى را مؤاخذه مىفرمايند و نزد خداوند از او شكايت كرده و مىگويند : خداوندا اين قوم ، قرآن را به كنارى نهاده بودند و به آن عمل نمىكردند :\r\nوَقالَ الرَّسُولُ يا رَبِّ إِنَّ قَوْمِي اتَّخَذُوا هذَا الْقُرْآنَ مَهْجُوراً « 1 »\r\nو پيامبر گفت : « پروردگارا ، قوم من اين قرآن را رها كردند » .\r\nخداوند متعال در آيهء بعد ، از چنين بندگانى ، به عنوان دشمنان پيامبران خويش ياد مىكند و مىفرمايد :\r\nوَ كَذلِكَ جَعَلْنا لِكُلِّ نَبِيٍّ عَدُوًّا مِنَ الْمُجْرِمينَ وَ كَفي بِرَبِّكَ هادِياً وَ نَصيراً « 2 »\r\nو اين گونه ما براى هر پيامبرى دشمنانى از گناهكاران قرار داديم و همين كافى است كه پروردگارت هدايت‌كننده و ياور توست .\r\nواى به حال كسانى كه در روز قيامت شفيع آنان دشمن آنان باشد . يعنى پيامبر گرامى ( ص ) كه در قيامت از همه شفاعت مىكنند ، از چنين افرادى شكايت مىكنند و از آنان بازخواست مىنمايند .\r\nكسى كه قرآن و دستورات انسان‌ساز آن كتاب نورانى را به كنارى نهاده و از\r\n\r\n\r\n","description":"","footnote":"\r\n( 1 ) . فرقان / 30\r\n( 2 ) . فرقان / 31\r\n","page_name":" 114 ","page_number":114},
  {"content":"\r\n\r\nسيرهء اهل بيت ( ع ) نيز تبعيّت نكند ، روز قيامت بايد پشت دست خود را بگزد و جزع و فزع نموده و مرتّب بگويد : اى كاش اين‌چنين عمل نمىكردم . ولى افسوس كه گفتن « اى كاش » ، در آن موقعيّت سودى به حال و روز وى نمىبخشد و هيچ يارى كننده‌اى نخواهد داشت .\r\nمتابعت از شيطان درون « هواى نفس » و از شيطان برون « وسوسه‌هاى ابليس و افراد ناباب » ، آدمى را اين‌چنين بدبخت و شقاوتمند مىكند . مخصوصاً اگر آن متابعت به‌طور عادت صورت پذيرد و براى آدمى ، به شكل ملكه درآيد كه قرآن شريف آن‌را « شرك عملى » مىداند ؛ چنان‌كه مىفرمايد :\r\nأَ رَأَيْتَ مَنِ اتَّخَذَ إِلهَهُ هَواه « 1 »\r\nآيا ديدى كسى را كه هواى نفس خويش را به عنوان خداى خود گرفته است ؟\r\nيا در آيه‌ى ديگرى مىفرمايد :\r\nأَلَمْ أَعْهَدْ الَيكُمْ يا بَني ادَمَ انْ لا تَعْبُدُوا الشَّيطان « 2 »\r\nاى فرزندان آدم آيا از شما پيمان نگرفتم كه شيطان را نپرستيد ؟\r\nامام سجاد ( ع ) در دعايى كه به ابو حمزهء ثمالى تعليم فرمودند ، به اهميّت اين مطلب اشاره مىفرمايند و شركت در مجالس غافلين و بطّالين را موجب دورى بنده از خداوند و مانع پذيرش توبه بر مىشمرند .\r\nدر بخشى از اين دعاى شريف ، با جمل :\r\n« اللَّهُمَّ تُبْ عَلَيَّ حَتَّي لَا أَعْصِيَك\r\n- اى پروردگار من به من حال توبه‌اى عطا كن كه ديگر هرگز معصيت نكنم » ، از پروردگار خويش درخواست توبه مىكنيم . سپس خطاب به پروردگار خويش\r\n\r\n\r\n","description":"","footnote":"\r\n( 1 ) . فرقان / 43\r\n( 2 ) . يس / 60\r\n","page_name":" 115 ","page_number":115},
  {"content":"\r\n\r\nمىگوييم : « خدايا نمىدانم چه مىشود كه هرگاه عزم كردم تو را عبادت و اطاعت كنم و هرچه با خود عهد كرده و گفتم كه از اين پس سيرتم را نيكو مىكنم و به مجالس اهل توبه و به مقام توّابين نزديك مىشوم ، حادثه و بليّه‌اى پيش آمد كه به عهد خود ثابت قدم نماندم و آن حادثه ميان من و خدمت تو حايل گرديد . »\r\nامام سجاد ( ع ) در ادامهء اين جملات ، دلايل دورى بنده از خداوند تبارك و تعالى را بيان مىفرمايند و در واقع به ذكر موانع توبه مىپردازند . از جمله به مهمترين عوامل سلب توفيق توبه از انسان اشاره مىكنند و مىفرمايند :\r\n« لَعَلَّكَ فَقَدْتَنِي مِنْ مَجَالِسِ الْعُلَمَاءِ فَخَذَلْتَنِي أَوْ لَعَلَّكَ رَأَيْتَنِي فِي الْغَافِلِينَ فَمِنْ رَحْمَتِكَ آيَسْتَنِي أَوْ لَعَلَّكَ رَأَيْتَنِي آلَفُ مَجَالِسَ الْبَطَّالِينَ فَبَيْنِي وَ بَيْنَهُمْ خَلَّيْتَنِى » « 1 »\r\nشايد مرا در مجالس علما نيافتى و به خوارى و خذلانم انداختى ، يا شايد مرا در ميان غافلين يافتى و بدين جرم ، مرا از رحمت خود نااميد ساختى ، يا شايد ديدى با مجالس اهل باطل انس و الفت گرفته‌ام و مرا ميان آنان واگذاشتى . . .\r\nدر حقيقت ، امام چهارم ، همنشيتى با رفيق بد و انس با مجالس گناهكاران را مانع توبه و معاشرت با رفيق خوب ، دين‌دار و با اخلاق و الفت با مجالس دينى را راهكارى براى رسيدن به حالت توبه مىدانند .\r\nاز مرحوم آيت الله بهارى ( رحمةالله ) « 2 » نقل شده است كه : اگر انسان نيمى از عمر خود ، يا حتّى دو ثلث عمر خود را صرف كند تا براى باقيماندهء عمر يك همراه و يك رفيق مناسب پيدا كند ، جا دارد .\r\n\r\n\r\n","description":"","footnote":"\r\n( 1 ) . إقبال‌الأعمال ، ص 71\r\n( 2 ) . آيت الله بهارى ( رحمةالله ) ( 1325 - 1265 ه . ق ) ، از شاگردان مرحوم آيت الله العظمى ملّا حسينقلى همدانى ( رحمةالله ) و از اساتيد مبرّز عرفان و سير و سلوك .\r\n","page_name":" 116 ","page_number":116},
  {"content":"\r\n\r\nجوانان بايد توجّه داشته باشند كه اگر دوست نامناسب و رفيق ناباب ، دچار كسى شود ، علاوه بر اين‌كه عمر گران‌بهاى او را از بين مىبرد و موجب اتلاف اوقات ارزشمند دوران جوانى مىشود ، دين او را به مرور زمان مىگيرد و آبروى او را نيز خواهد ريخت .\r\nرفيق و همراه انسان كه ساعاتى از شبانه روز را با او سپرى مىنمايد ، در شخصيّت او و تكوين هويت او بسيار اثرگذار است و مىتواند هويت وى را تغيير دهد . اگر متخلّق به اخلاق الهى باشد و از گناه اجتناب ورزد ، در مهذّب‌شدن رفيق خود مؤثّر است و اگر گناه‌كار باشد و بويى از اخلاق و فضايل انسانى نبرده باشد ، رفيق و همنشين خود را به همان مسير باطل كه طى مىكند ، رهنمون خواهد شد . به قول سعدى :\r\n گلى خوشبوى در حمّام روزى * رسيد از دست محبوبى به دستم\r\nبه او گفتم كه مشكى يا عبيرى * كه از بوى دلاويز تو مستم\r\nبگفتا : من گِلى ناچيز بودم * و ليكن مدتى با گُل نشستم\r\nكمال همنشين در من اثر كرد * و گرنه من همان خاكم كه هستم \r\nهمنشين شايسته و رفيق صالح ، نظير همنشينى گِل و شبيه شدن آن به گُل است . يعنى انسان را به كمال مىرساند و رفيق نامناسب و ناباب ، آدمى را از مسير هدايت و كمال خارج مىسازد .\r\nجوانان و نوجوانان بايد بسيار مراقب باشند با چه كسى نشست و برخاست مىكنند ، با چه كسى رفت و آمد مىكنند . چنان‌كه پدران و مادران نيز بايد مراقب رفقا و همكلاسىهاى فرزندان خود باشند . حتّى بايد مراقبت كنند معلّم يا استاد فرزند آنان چه نوع منش و رفتارى دارد ؛ زيرا به تجربه اثبات شده است حتّى قيافهء ظاهرى و نوع پوشش معلّم و رفيقى كه انسان به او علاقه دارد ، در وى اثر\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nمىگذارد . بسيارى اوقات ديده شده است كه يك دختر عفيف و نجيب پس از مدّتى رفت و آمد با دوستان لاابالى در حجاب يا مشاهدهء يك معلّم بدحجاب ، ابتدا چادر خود را از دست داده و پس از مدّت كمى ، بدحجاب و لاابالى شده است و اين خسارت بزرگى براى خود آن دختر ، خانواده و اجتماع به شمار مىرود . عكس آن نيز بسيار رخ داده است ، يعنى جوانى كه از تربيت دينى مناسبى برخوردار نيست ، اگر مدّتى با رفقاى دين‌دار و اهل تقوا معاشرت داشته باشد يا معلّم او جاذبهء دينى داشته باشد ، اهل نماز ، روزه ، حجاب و ساير تقيّدات دينى و مذهبى مىشود .\r\nاز اين رو به پدر و مادرها توصيه مىشود مراقب رفقا و دوستان فرزندان خود باشند . اگر دختر يا پسر آنان با كسى نشست و برخاست كند كه باكى از غيبت و تهمت و دروغ نداشته باشد ، زمانى نمىگذرد كه قبح اين گناهان در نظر فرزند كاسته مىشود و خودش نيز دچار گناهان زبانى مىشود . و بالأخره همنشين انسان پس از مدّتى ، شخصيّت او را تغيير مىدهد . اگر بىدين و گناه‌كار باشد ، دين رفيق خود را متزلزل مىكند و او را به گناه وادار مىنمايد و اگر صالح و ديندار باشد ، رفيق خود را به مسير هدايت مىبرد و او را به معنويّات نزديك مىنمايد . مولوى در مثنوى مىگويد :\r\n تا توانى مى گريز از يار بد * يار بد بدتر بود از مار بد\r\nمار بد تنها همى بر جان زند * ياربد بر جان و بر ايمان زند \r\nاين نكتهء مهم در انتخاب همسر نيز مصداق دارد ؛ زن و شوهر در كردار ، گفتار و ميزان ديندارى يكديگر تأثير به سزايى دارند . مرد يا زن بىدين ، به راحتى دين همسر خود را متزلزل مىكند . همسرى كه رذايل اخلاقى بر او احاطه دارد و از فضايل اخلاقى و انسانى بهره‌اى نبرده است ، بر اخلاق همسر خويش اثر سوء مىگذارد و از او يك انسان رذل مىسازد . بنابراين جوانان عزيز بايد هنگام ازدواج\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nبسيار دقّت كنند و بنا بر فرمايش پيامبر اكرم ( ص ) با كسى ازدواج كنند كه از دين و اخلاق برخوردار باشد و به غير از دين و اخلاق ، به گِرد ملاك و معيارهاى ديگر نگردند :\r\n« إِذَا جَاءَكُمْ مَنْ تَرْضَوْنَ خُلُقَهُ وَ دِينَهُ فَزَوِّجُوهُ إِلَّا تَفْعَلُوهُ تَكُنْ فِتْنَةٌ فِي الْأَرْضِ وَ فَسادٌ كَبِير » « 1 »\r\nهر گاه كسى كه از اخلاق و دين او راضى هستيد نزد شما آمد ، به او همسر دهيد . اگر چنين نكنيد روى زمين فتنه و فساد بزرگى به وقوع خواهد پيوست .\r\n\r\n9 . دورى از تخيّلات ، وسوسه‌ها و افكار شيطانى\r\nاز ديگر راه‌كارهاى رسيدن به‌حالت توبه و نيز حفظ و دوام اين حالت ، مىتوان به دورى از وسوسه‌ها ، خطورات و افكار شيطانى اشاره كرد . در حقيقت اوهام و خيالات شيطانى مانع رسيدن انسان به حالت توبه است و رهايى از آن خيالات واهى ، آدمى را به‌منزل توبه رهنمون مىسازد .\r\nگاهى انسان به واسطهء وسوسهء شيطان انسى يا شيطان جنّى ، به پندارهاى باطل و تخيّلات سست و بىاساس دچار مىشود . در اين هنگام بايد از شرّ شيطان وسوسه‌گر به خداوند سبحان پناه ببرد .\r\nبِسْمِ اللَّهِ الرَّحْمنِ الرَّحيم ، قُلْ أَعُوذُ بِرَبِّ النَّاسِ ، مَلِكِ النَّاسِ ، إِلهِ النَّاسِ ، مِنْ شَرِّ الْوَسْواسِ الْخَنَّاسِ ، الَّذي يُوَسْوِسُ في صُدُورِ النَّاسِ ،\r\n\r\n\r\n","description":"","footnote":"\r\n( 1 ) . الكافى ، ج 5 ، ص 347\r\n","page_name":" 119 ","page_number":119},
  {"content":"\r\n\r\nمِنَ الْجِنَّةِ وَ النَّاسِ « 1 »\r\nبه نام خداوند بخشنده مهربان ، بگو : پناه مىبرم به پروردگار مردم ، به سلطان و حاكم مردم ، به معبود مردم ، از شر وسوسه‌گر پنهانى ، آن عقب رونده عودكننده ، آن كه در سينه‌هاى مردم وسوسه مىكند ، چه از جن باشد و چه از انس .\r\nتزلزل نفس بر اثر گمان ، وسوسه و تخيّل و به عبارت روشن‌تر ، افتادن انسان به وادى اوهام و خيالات ، سرنوشت شومى براى وى رقم مىزند و علاوه بر خارج كردن او از مسير سعادت و رستگارى ، گاهى باعث جنون وى مىشود . گاهى نيز چنان شيطان بر او مسلّط مىشود كه گريزى از گناه كردن ندارد و مطلقاً به فكر توبه هم نمىافتد ، چه رسد اينكه به حالت نورانى توبه دست يابد و به سوى خداوند تبارك و تعالى باز گردد .\r\nگاهى نيز به مصيبت بزرگ‌ترى دچار مىشود و خود را داراى مقام كشف و شهود مىپندارد كه سرانجام چنين حالتى ، بدعت‌گذارى در دين و دين سازى و بالأخره گمراهى خود و ديگران در اثر مريدطلبى و مريدپرورى است و به طور كلى از ناحيهء مكر شيطان سرچشمه مىگيرد .\r\nمنشأ پيدايش عرفان‌هاى كاذب و نوظهور كه امروزه بسيارى از جوانان را به تباهى كشيده است ، توهّمات بىپايه و اوهام بىاساس است كه رفته رفته در وجود شخص خيال‌باف تبديل به باور مىشود و به جايى مىرسد كه خودش و ديگران را گمراه مىكند . متأسّفانه برخى جوانان مشتاق عرفان و سير و سلوك نيز از چنين افرادى استقبال مىكنند و به گمراهى خودشان و آن شخص خيال‌باف دامن مىزنند .\r\n\r\n\r\n","description":"","footnote":"\r\n( 1 ) . ناس / 6 - 1\r\n","page_name":" 120 ","page_number":120},
  {"content":"\r\n\r\nچه بسيار ديده مىشود كه نوآموزان سلوك الىالله ، به تقليد از شيّادان عرصهء سير و سلوك ، مدّعى مقامات والاى عرفانى و كشف و شهود مىشوند و حركات و رفتارى از آنان سر مىزند كه برجستگان اهل معرفت و صاحبان مقامات عرفانى نيز از اين‌گونه رفتارها كه عمدتاً ظاهرسازى است ، پرهيز جدّى دارند .\r\nمهم‌ترين و برجسته‌ترين نكته‌اى كه در سرگذشت طلايه‌داران وادى عرفان و سير و سلوك و پويندگان حقيقى راه سعادت ، بروز و ظهور دارد ، همان تقيّد به ظواهر شرع مقدّس است كه بارها و بارها به آن متذكّر شده‌ايم .\r\nبزرگانى نظير مرحوم آيت الله قاضى ( رحمةالله ) و استاد بزرگوار ما مرحوم علّامه طباطبايى ( رحمةالله ) چنان مقيّد به انجام واجبات و مستحبّات و ترك محرّمات و مكروهات بوده‌اند كه گويى اين امور از حالت تكلّف و سختى و حتّى از حالت رويّه بودن براى آنان ، خارج شده است . عرفاى واقعى ، به تمام معنا عابد بوده‌اند و در عبادت خويش نيز بر حقايق و واقعيّات تكيه داشته‌اند و اعمال آنان مبتنى بر صداقت و اخلاص بوده است .\r\nهرچه در سيرهء علماى ربّانى و سالكان الىالله جستجو شود ، كوچكترين اثرى از حركات تخيّلى و غير واقعى ديده نمىشود . خيال‌پردازى در زندگى اهل معرفت جايگاهى ندارد و همواره وسوسه‌هاى شيطانى را از خود دور مىسازند . همچنين بروز كرامات در زندگى آنان بسيار نادر است ، مگر اين‌كه كسى به صورت اتّفاقى كرامتى از آنان مشاهده كند . علماى ربانى تا جايى كه مىتوانند قدرت‌هاى باطنى خويش را مخفى نگاه داشته و از ظهور آن جلوگيرى مىنمايند . ولى ارتباط معنوى و عاطفى آنان با خداوند متعال ، هنگام عبادت ، راز و نياز ، اقامهء نماز ، شب زنده دارى و مداومت بر ذكر ، بروز و ظهور آشكارى دارد .\r\nاهميّت به نماز و مداومت به ذكر ، جزء لاينفك سيرهء علماى ربّانى و عرفا است\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nكه علاوه بر اينكه خود آنان نسبت به اين دو امر مهم ، اهتمام مىورزند ، به ديگران نيز در اين خصوص سفارش و توصيه مىنمايند .\r\nدورى از تخيّلات واهى و وسوسه‌هاى شيطانى و خطوراتى كه به وسيلهء نفس و شياطين جنّى و انسى به قلب آدمى وارد مىشود نيز ، اگرچه بسيار مشكل است ، ولى با مداومت بر نماز و ذكر ميسّر مىگردد .\r\nاستاد بزرگوار ما علّامه طباطبايى ( رحمةالله ) نقل مىكردند كه يكى از بزرگان حوزهء علميهء نجف كه به مقاماتى نيز دست يافته بود ، روزى به استادشان مرحوم آيت الله قاضى ( رحمةالله ) گفت : توّهم ، تخيّل و افكار بىنتيجه ، نمىگذارد راحت باشيم و مانع پيمودن راه است ، چه كنيم ؟ علّامه طباطبايى ( رحمةالله ) مىفرمودند كه مرحوم آيت الله آقاى قاضى ( رحمةالله ) مشكل را قبول داشتند و براى رفع آن ، امر به مراقبه و كمك گرفتن از نماز و ذكر فرمودند . از قول برخى ديگر از شاگردان آيت الله قاضى ( رحمةالله ) نيز نقل شده است كه گفته‌اند :\r\n« سالك بايد با حربهء ذكر ، نفى خواطر كند ، يعنى براى اين‌كه خطورات در ذهنش وارد نشود ، متوجّه ياد خدا شود . »\r\nنفى خواطر و دورى از افكار باطل ، براى رسيدن به حالت توبه و گذشتن از منزل توبه و ساير منازل سير و سلوك ، لازم است . اساساً توهّمات و تخيّلات شيطانى و گمراه كننده ، در همهء منازل و مراتب سير و سلوك به سراغ سالك مىآيد و مانع بزرگى براى ادامه مسير حركت او به سوى خداوند سبحان محسوب مىشود . از اين‌رو اهل سير و سلوك بايد مواظبت و مراقبت كاملى از نفس خويش داشته باشند ، تا وسوسه‌هاى پليد شيطانى وارد آن نشود و آنان را در حركت الهى كه دارند ، متوقّف ننمايد . پيامبر گرامى ( ص ) فرمودند :\r\n\r\n","description":"","footnote":"","page_name":" 122 ","page_number":122},
  {"content":"\r\n\r\n« لَوْ لَا أَنَّ الشَّيَاطِينَ يَحُومُونَ عَلَي قُلُوبِ بَنِي آدَمَ لَنَظَرُوا إِلَي مَلَكُوتِ السَّمَاوَاتِ وَ الْأَرْضِ » « 1 »\r\nاگر شياطين بر دل فرزندان آدم احاطه نمىيافتند ، آنان ملكوت را مىديدند .\r\nجوانان بايد هوشيارانه مراقب باشند شيطان از قوّهء تخيّل آنان سوء استفاده نكند . تسلّط شيطان بر انسان وقتى رخ مىدهد كه احساسات و قوّهء تخيّل خويش را به دست نفس امّاره بسپارد و با عقل و درايت خويش ، آن احساسات و خيالات را كنترل و هدايت ننمايد . سپردن قوّهء تخيّل به نفس اماره و شيطان ، نظير نهادن تيغ در كف زنگىِ مست است و خسارات فراوانى در بر خواهد داشت . امام صادق ( ع ) در اين زمينه فرمودند :\r\n« لَا يَتَمَكَّنُ الشَّيْطَانُ بِالْوَسْوَسَةِ مِنَ الْعَبْدِ إِلَّا وَ قَدْ أَعْرَضَ عَنْ ذِكْرِ اللَّهِ وَ اسْتَهَانَ بِأَمْرِهِ وَ سَكَنَ إِلَي نَهْيِهِ وَ نَسِيَ اطِّلَاعَهُ عَلَي سِرِّهِ فَالْوَسْوَسَةُ مَا يَكُونُ مِنْ خَارِجِ الْقَلْبِ بِإِشَارَةِ مَعْرِفَةِ الْعَقْلِ وَ مُجَاوَرَةِ الطَّبْعِ أَمَّا إِذَا تَمَكَّنَ فِي الْقَلْبِ فَذَلِكَ غَيٌّ وَ ضَلَالَةٌ وَ كُفْرٌ وَ اللَّهُ عَزَّوَجَلَّ دَعَا عِبَادَهُ بِلُطْفِ دَعْوَتِهِ وَ عَرَّفَهُمْ عَدَاوَةَ إِبْلِيسَ فَقَالَ تَعَالَي إِنَّ الشَّيْطانَ لَكُما عَدُوٌّ مُبِينٌ وَ قَالَ إِنَّ الشَّيْطانَ لَكُمْ عَدُوٌّ فَاتَّخِذُوهُ عَدُوًّا » « 2 »\r\nشيطان موفّق به وسوسه بنده‌اى نمىشود ، مگر آن‌گاه كه او از ياد خدا روى\r\nبگرداند ، امر خدا را سبك بشمارد و در جايگاه نافرمانى از خدا قرار بگيرد و\r\n\r\n\r\n","description":"","footnote":"\r\n( 1 ) . بحارالأنوار ، ج 60 ، ص 332\r\n( 2 ) . مصباح‌الشريعة ، ص 79\r\n","page_name":" 123 ","page_number":123},
  {"content":"\r\n\r\nفراموش كند كه خدا بر كارهاى پنهانى او آگاه است . اما وسوسه آنگاه كه در دل جاى گيرد ، موجب گمراهى و ضلالت و كفر است . خداى عزّ و جل از سر لطف ، بندگانش را فرا خوانده و آنان را از دشمنى شيطان آگاه كرده است و فرموده : « همانا شيطان براى شما دشمنى آشكار است » و نيز فرموده : « همانا شيطان دشمن شما است ، پس او را دشمن خود بدانيد . »\r\nنكتهء ظريفى كه در اين بحث وجود دارد ، اين است كه شيطان و نفس امّاره ، با اثرگذارى بر قوّهء تخيّل انسان ، موهومات را نزد او واقعى جلوه مىدهند . بدين سبب افراد خيال‌باف ، تصوّر مىكنند تصوّرات ذهنى آنان حقيقت دارد . نظير انسان ترسو كه در شب به قبرستان مىرود و خيالات او در خصوص ديدن مرده‌ها و ارواح آنان ، نزد وى واقعى جلوه مىكند و فرياد زنان فرار مىكند . مثلًا واقعاً مىپندارد كه مرده‌اى از قبر بيرون آمده و به دنبال اوست ، در حالىكه در حقيقت چنين امرى رخ نداده است ، امّا قوّهء تخيّل بر چشم و گوش و ساير اعضاى او اثر گذاشته و او تخيّلات خود را واقعى مىپندارد . شيطان وسوسه‌گر ، باطل را در دل انسان خيال‌پرداز ، به صورت حق جلوه مىدهد و آنچه را كه وجود ندارد ، در ذهن او متصوّر مىسازد . از شرّ وسوسهء شيطان بايد به خداوند متعال پناه برد .\r\nداروى منحصر به‌فرد رهايى از وسوسهء شيطان و تخيّل و توهّم ، مخالفت با امر شيطان و بىتفاوتى نسبت به توهّمات و موهومات ، از طريق برقرارى ارتباط با خداى تعالى است . همان‌طور كه قبلًا نيز بيان شد ، اهميّت به نماز و مداومت بر ذكر براى نفى خواطر و رهايى از افكار شيطانى بسيار مؤثّر است .\r\nخطوراتىكه به قلب آدمى وارد مىشود ، گاهى وسوسهء مستقيم است ؛ يعنى شيطان به راستى گناه را شيرين جلوه مىدهد و به صورت مستقيم انسان را به انجام گناهانى نظير غيبت ، تهمت ، شايعه‌پراكنى ، چشم‌چرانى ، دزدى و آزار و اذيت\r\nديگران ، وادار مىسازد . امّا گاهى وسوسهء خنّاس است ؛ يعنى با توجيه كردن گناه ،\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nوسوسه مىكند . يعنى شيطان ، گناه‌كار را به انجام گناه امر مىكند ، ولى توجيه خود را نيز ضميمهء آن گناه مىكند . انسان در اين مواقع گناه مىكند و تصوّر مىكند كه كار نيك انجام داده است . خطر اين قسم از وسوسه ، بسيار بيشتر از قسم اول است . زيرا در اين مواقع انسان به توجيه روى مىآورد و انسان توجيه‌گر ، خود را گناه‌كار نمىبيند كه به فكر توبه بيفتد و تصميم به جبران گناهان خويش بگيرد . نظير اين‌كه برخى براى رضاى خدا ، غيبت مىكنند و نام آن را مثلًا غيبت سياسى مىگذارند . بر اساس توهّم انجام وظيفه ، به ديگران خصوصاً به بزرگان دين تهمت مىزنند و عمل خويش را نيك مىپندارند . قرآن كريم اين‌گونه افراد را ورشكسته‌ترين افراد مىداند :\r\nقُلْ هَلْ نُنَبِّئُكُمْ بِالْأَخْسَرينَ أَعْمالًا ، الَّذينَ ضَلَّ سَعْيُهُمْ فِي الْحَياةِ الدُّنْيا وَ هُمْ يَحْسَبُونَ أَنَّهُمْ يُحْسِنُونَ صُنْعاً « 1 »\r\nبگو : آيا شما را از زيان‌كارترين مردم آگاه گردانم ؟ آنان كسانىاند كه كوشش‌شان در زندگى دنيا به هدر رفته و خود مىپندارند كه كار خوب انجام مىدهند .\r\nوقتى انسان گناه خود را توجيه كند ، به تصوّر ثواب ، گناه مىكند و در سرازيرى گناه واقع مىشود و گناه روى گناه او را بدبخت و شقاوتمند مىسازد . امّا انسانى كه با خداوند سبحان رابطهء محكم دارد ، افكار پليد و شيطانى را از خود دور مىكند و اجازهء ورود پندارها و تخيّلات باطل را به قلب خويش نمىدهد . به عبارت رساتر ، شيطان نمىتواند بر چنين كسى مسلّط شود و به قلب او نفوذ نمايد :\r\nإِنَّهُ لَيْسَ لَهُ سُلْطانٌ عَلَي الَّذينَ آمَنُوا وَ عَلي رَبِّهِمْ يَتَوَكَّلُونَ ، إِنَّما\r\n\r\n\r\n","description":"","footnote":"\r\n( 1 ) . كهف / 104 - 103\r\n","page_name":" 125 ","page_number":125},
  {"content":"\r\n\r\nسُلْطانُهُ عَلَي الَّذينَ يَتَوَلَّوْنَهُ وَ الَّذينَ هُمْ بِهِ مُشْرِكُونَ « 1 »\r\nچرا كه او را بر كسانى كه ايمان آورده‌اند و بر پروردگار خود توكل مىكنند تسلطى نيست ، جز اين نيست كه تسلط او بر كسانى است كه او را به يارى و سرپرستى مىگيرند و كسانى كه براى خداوند شريك قرار مىدهند .\r\nخداوند متعال در اين آيهء شريفه ، با چندين تأكيد مىفرمايد : شيطان نمىتواند بر كسى كه خداوند را پناه خويش قرار داده ، مسلّط شود . كسى كه خود را به پروردگار خويش سپرده و زير پرچم او قرار گرفته است ، از تسلّط شيطان در امان است . آيهء ديگرى از قرآن كريم ، مىفرمايد : ملائكهء الهى به امر خداوند از انسان محافظت مىكنند و شيطان را از وى دور مىسازند :\r\nلَهُ مُعَقِّباتٌ مِنْ بَيْنِ يَدَيْهِ وَ مِنْ خَلْفِهِ يَحْفَظُونَهُ مِنْ أَمْرِ اللَّهِ « 2 »\r\nبراى او فرشتگانى است كه پى در پى او را به فرمان خدا از پيش رو و از پشت سرش پاسدارى مىكنند .\r\nيكى از الطاف خداوند سبحان به بندگان اين است كه آنان را توسّط ملائكهء خويش از شرور دنيا و شياطين انسى و جنّى دور مىكند .\r\nخطر ديگرى كه توهّم و تخيّل براى انسان دارد ، اينكه او را گرفتار آمال و آرزوهاى دور و دراز و دست نيافتنى مىكند . وقتى آرزوهاى دور و دراز بر دل انسان حكم‌فرما شود ، به افكار غير واقعى و غير عادى دچار مىشوند . چنين افرادى كه در بين مردم افراد « رؤيايى » لقب مىگيرند ، در اثر خيال‌پردازى و خيال‌بافى ، عاقبت به خير نمىشوند و به آرزوهاى خود نيز دست نخواهند يافت . خداوند تبارك\r\nو تعالى در قرآن كريم به پيامبر خود دستور داده است كه چنين افرادى را رها كند\r\n\r\n\r\n","description":"","footnote":"\r\n( 1 ) . نحل / 100 - 99\r\n( 2 ) . رعد / 11\r\n","page_name":" 126 ","page_number":126},
  {"content":"\r\n\r\nتا مشغول آمال خويش گردند و هنگام مرگ بفهمند كه چقدر شقاوتمند بوده‌اند :\r\nذَرْهُمْ يَأْكُلُوا وَ يَتَمَتَّعُوا وَ يُلْهِهِمُ الْأَمَلُ فَسَوْفَ يَعْلَمُون « 1 »\r\nآنان را واگذار تا بخورند و برخوردار شوند و آرزوها مشغولشان كند ، كه به زودى خواهند فهميد .\r\nاميرالمؤمنين ( ع ) در روايتى مىفرمايند :\r\n« أَلَا إِنَّ أَخْوَفَ مَا أَخَافُ عَلَيْكُمْ خَلَّتَانِ اتِّبَاعُ الْهَوَي وَ طُولُ الْأَمَلِ أَمَّا اتِّبَاعُ الْهَوَي فَيَصُدُّ عَنِ الْحَقِّ وَ أَمَّا طُولُ الْأَمَلِ فَيُنْسِي الْآخِرَة » « 2 »\r\nمن براى شما از دو چيز مى ترسم : اوّل متابعت از هوى و هوس ؛ دوّم آمال و آرزوهاى بى جا . پيروى از خواهش نفس ، انسان را از حق باز مىدارد ، و آرزوهاى طولانى ، آخرت را از ياد مىبرد .\r\nآنكه از هوى و هوس متابعت كند ، در حق‌يابى عاجز مىشود و آنكه آرزوهاى بى جا داشته باشد ، آخرت را فراموش مىكند .\r\nبنابر فرمايش اميرمؤمنان و مولاى متّقيان حضرت على ( ع ) ، آرزوهاى تخيّلى و آمال دست نيافتنى ، آدميرا از ياد مرگ ، قبر و قيامت دور مىسازد و او را در دنيا و مشتهيات نفس غرق مىكند تا بميرد .\r\nافزون بر اين ، بسيارى از ضعف عصب‌ها و بيمارىهاى روانى ، از تفكّر پيرامون آرزوها و تمايلات برآورده نشده ، نشأت مىگيرد . غم ، غصّه ، اضطراب خاطر ، بىحوصلگى و افسردگى كه دنياى روز را فراگرفته و بسيارى از افراد را به خود\r\nمبتلا ساخته است ، از تخيّل بىاساس در مورد تمايلات و آرزوهاى بزرگ سرچشمه مىگيرد ؛ وقتى ذهن انسان مرتّباً و مكرّراً ، به آمال دست نيافتنى بپردازد ، عقد\r\n\r\n\r\n","description":"","footnote":"\r\n( 1 ) . حجر / 3\r\n( 2 ) . نهج البلاغه ، خطبه 42\r\n","page_name":" 127 ","page_number":127},
  {"content":"\r\n\r\nحقارت در آن متولّد مىشود و او را تا مرز جنون پيش مىبرد .\r\nاميرالمؤمنين على ( ع ) در روايت ديگرى مىفرمايند :\r\n« إِنَّ مَاضِيَ يَوْمِكَ مُنْتَقِلٌ وَ بَاقِيَهُ مُتَّهَمٌ فَاغْتَنِمْ وَقْتَكَ بِالْعَمَلِ » « 1 »\r\nآنچه گذشت ، گذشته ، و آينده هم هنوز نيامده است ( و معلوم نيست به آن برسى ) پس فرصت اكنون را براى عمل غنيمت بشمار .\r\nهمچنين شاعرى چنين سروده است :\r\n ما فات مضى و ما سيأتيك فأين * قم فاغتنم الفرصة بين العدمين « 2 » \r\nبنابراين سالك بايد مسير حركت به‌سوى خداى سبحان را با تعقّل طى كند و از هرگونه توهّم ، تخيّل و آرزوى بىنتيجه و بىحاصل دورى گزيند تا در اين راه موفّق شود .\r\n\r\n10 . توجّه به حضور در محضر خداوند ، اهل بيت ( ع ) و ملائكهء الهى\r\nتوجّه به اينكه همه‌جا محضر خدا است ، رسيدن به حالت توبه و همچنين دوام و بقاء اين‌حالت را براى سالك ميسّر مىسازد . اين‌كه آدمى بداند در خلوت و جلوت ، در محضر پروردگار خويش قرار دارد ، مسير منزل توبه را براى وى هموار مىكند .\r\nقرآن كريم با آيهء مختصرى به انسان هشدار مىدهد و به او مىفهماند كه همواره در محضر خداوند تبارك و تعالى قرار دارد ؛ مىفرمايد :\r\nأَلَمْ يَعْلَمْ بِأَنَّ اللَّهَ يَري « 3 »\r\nيعنى همه‌جا محضر خدا است و همهء امور از نظر پروردگار متعال مىگذرد .\r\n\r\n\r\n","description":"","footnote":"\r\n( 1 ) . غررالحكم ، ص 151\r\n( 2 ) . الكنى و الالقاب ، ج 2 ، ص 357 : « آنچه گذشته از دست رفته است و آنچه نيامده كجاست ؟ پس برخيز و فرصت كنونى كه بين دو زمان نيستى است را غنيمت شمار . »\r\n( 3 ) . علق / 14\r\n","page_name":" 128 ","page_number":128},
  {"content":"\r\n\r\nآيهء شريفهء ديگرى مىفرمايد : خداوند بين انسان و قلب او حايل مىشود و در واقع از او به خودش نزديك‌تر است :\r\nأَنَّ اللَّهَ يَحُولُ بَيْنَ الْمَرْءِ وَ قَلْبِه « 1 »\r\nپس خدا بر همه‌جا و همه‌كس تسلّط دارد . بر دل انسان‌ها نيز تسلّط وجودى دارد و هرچه در دل مىپرورانند ، مىداند .\r\n يار نزديك‌تر از من به من است * وين عجب بين كه من از وى دورم \r\nسالك بايد به حضور خويش در محضر حق‌تعالى توجّه دائمى داشته باشد و همواره و در هر حال در نظر داشته باشد كه خداى تعالى او را مىبيند ، افكار و پندارهاى او را مىداند و بر خطورات پنهانى و قلبى وى نيز واقف است :\r\nيَعْلَمُ خائِنَةَ الْأَعْيُنِ وَ ما تُخْفِي الصُّدُور « 2 »\r\nاو چشم‌هاى خيانتكار و آنچه را كه سينه‌ها پنهان مىكنند مىداند .\r\nاگر اين توجّه دائمى شود ، اوّلًا : از خداوند و دستورات او فاصله نمىگيرد ، و ثانياً : اگر غفلتى رخ داد و فاصله‌اى ايجاد شد ، مسير بازگشت فراروى او گشوده مىشود و به حالت توبه دست خواهد يافت .\r\nتوجّه ديگرى كه براى رسيدن به حالت توبه و دوام و بقاء آن مؤثّر است ، توجّه به حضور در محضر اهل‌بيت ( ع ) مىباشد . قرآن شريف مىفرمايد :\r\nقُلِ اعْمَلُوا فَسَيَرَي اللَّهُ عَمَلَكُمْ وَ رَسُولُهُ وَ الْمُؤْمِنُونَ وَ سَتُرَدُّونَ إِلى عالِمِ الْغَيْبِ وَ الشَّهادَةِ فَيُنَبِّئُكُمْ بِما كُنْتُمْ تَعْمَلُون « 3 »\r\n\r\n\r\n","description":"","footnote":"\r\n( 1 ) . انفال / 24\r\n( 2 ) . غافر / 19\r\n( 3 ) . توبه / 105\r\n","page_name":" 129 ","page_number":129},
  {"content":"\r\n\r\nو بگو : هر چه خواهيد بكنيد ، كه به زودى كردارتان را خدا و فرستاده او و مؤمنان مىبينند ، و به زودى به سوى داناى نهان و آشكار بازگردانده مىشويد ، پس شما را از آنچه ( در دنيا ) انجام مىداديد آگاه خواهد ساخت .\r\nهمه‌جا محضر مقدّس پيامبر گرامى ( ص ) ، اميرالمؤمنين ( ع ) و حضرت زهراى مرضيه ( س ) است . توجّه به اين حضور ، براى طى منازل هفت‌گانهء سير و سلوك و از جمله منزل توبه و استمرار حضور هميشگى در اين منزل ، اثرات سازنده‌اى دارد .\r\nهمه جا محضر ائمّهء طاهرين ( ع ) و به خصوص ، محضر حضرت ولىعصر « ارواحنافداه » است و همه در محضر ايشان قرار دارند .\r\nاگر انسان در حضور يك شخصيّت محترم ، گناهى مرتكب شود يا حتّى اشتباهى از او سر بزند ، چون در حضور آن شخصيّت قرار دارد ، فوراً در صدد جبران خطاى خويش بر مىآيد . حال اگر آدمى باور داشته باشد كه هر عملى كه انجام مىدهد ، در محضر امام زمان خويش است و آن حضرت او را مىبينند ، قطعاً توبه خواهد كرد و هميشه در اين حالت باقى خواهد ماند .\r\nاگر شيعيان بدانند كه با هر گناهى ، تا چه اندازه حضرت ولىعصر « ارواحنافداه » را از دست خود آزرده خاطر مىكنند ، حتماً به مقام توبه دست خواهند يافت و بر اين حالت نورانى ، محافظت و مداومت خواهند داشت .\r\nعلاوه بر خداوند متعال و حضرات معصومين ( ع ) ، بسيارى از ملائكهء مقرّب و غيرمقرّب خداوند نيز بر گفتار و كردار انسان ناظر هستند . قرآن كريم مىفرمايد : دو ملك ناظر بر اعمال آدمى هستند و كارهاى خوب و بد او را مىنويسند ؛ يعنى\r\nهميشه در حال تكميل پروندهء اعمال هستند :\r\nما يَلْفِظُ مِنْ قَوْلٍ إِلَّا لَدَيْهِ رَقيبٌ عَتيدٌ « 1 »\r\n\r\n\r\n","description":"","footnote":"\r\n( 1 ) . ق / 18\r\n","page_name":" 130 ","page_number":130},
  {"content":"\r\n\r\nهيچ سخنى را بر زبان نمىآورد جز آنكه در نزد او فرشته مراقب حاضر و آماده‌اى ( براى نوشتن ) است .\r\nعلاوه بر اين دو مَلَك ، ملائكهء مقرّب خداوند سبحان نظير جبرائيل ، ميكائيل ، اسرافيل ، عزرائيل و حَمَلهء عرش نيز ناظر گفتار و كردار انسان هستند :\r\nكِتابٌ مَرْقُومٌ ، يَشْهَدُهُ الْمُقَرَّبُونَ « 1 »\r\nنوشتار رقم‌خورده‌اى است كه مقرّبان آن را مىبينند .\r\nيعنى در روز قيامت ملائكهء مقرّب خداوند ، نسبت به اعمالى كه انسان در دنيا انجام داده و در نامهء عمل وى ثبت شده است ، شهادت مىدهند ؛ و كسى مىتواند روى پرونده شهادت بدهد كه حاضر و ناظر قضايا بوده باشد .\r\nيادآورى اين‌كه حضرت عزرائيل كه قرار است از انسان قبض روح كند و جان او را بگيرد ، اعمال او را مىبيند ، در نزديك شدن به حالت توبه و اصلاح اعمال و نيز استمرار اين حالت معنوى ، بسيار مفيد است .\r\nاگر كسى بداند كه حق‌تعالى ناظر بر اعمال او است ، اهل‌بيت ( ع ) كردار و گفتار وى را مىبينند و ملائكه حركات او را ثبت و ضبط مىنمايند ، دست از گناه و كردار ناشايست خواهد شست . به عبارت روشن‌تر علم به اينكه اعمال انسان كنترل مىشود ، يك نيروى كنترل‌كننده و بازدارنده براى او محسوب مىشود و راه توبه و بازگشت به زير پرچم الله تبارك و تعالى را براى وى هموار مىسازد . به اين باور و\r\nاعتقاد ، ايمان عقلى يا علم‌اليقين گفته مىشود .\r\nاگر آدمى به همين اندازه از علم‌اليقين برخوردار بوده ، يا ايمان او صرفاً عقلى باشد ، خود به خود كنترل مىشود و در صورت بروز گناه ، به جبران آن خواهد پرداخت . امّا برتر و ارزشمندتر آن است كه انسان ، علاوه بر ايمان عقلى ، از ايمان\r\n\r\n\r\n","description":"","footnote":"\r\n( 1 ) . مطففين / 21 - 20\r\n","page_name":" 131 ","page_number":131},
  {"content":"\r\n\r\nقلبى برخوردار باشد . يعنى به مقام عين‌اليقين و والاتر از آن ، به مقام حق‌ّاليقين دست يابد .\r\nايمان قلبى ، يك درجه و مرتبه ، شديدتر و بالاتر از ايمان عقلى است ، يعنى علاوه بر اين‌كه عقل باور كرده كه در كوچك و بزرگ كارهاى دنيا ، حسابرسى دقيق است ، « دل » نيز بر اين باور آمده كه خدايى هست و همه در محضر اويند و سرانجام ، نيكوكاران ، پاداش و بدكاران ، جزايى سخت داده خواهند شد .\r\nاگر كسى داراى اين اعتقاد و باور بشود ، اگر جوانى به اين درجه از ايمان برسد ، اگر دخترى باور كند كه در محضر خداوند است ، اگر پسرى خود را در محضر پروردگار خويش بيابد ، در هنگان طوفان شهوت ، در وقتى كه در اثر غفلت و بىتوجّهى ، غرائز تحريك شود و او را به پرتگاه معصيت پرتاب كند ، شرمندگى و شرمسارى سراسر وجود او را فرا مىگيرد و علاوه بر دستيابى به حالت توبه و گذشتن از منزل نورانى توبه ، ساير منازل سير و سلوك را يكى پس از ديگرى طى مىكند و به مقام ارزشمند لقاى الهى نائل خواهد شد .\r\nمهم اين است كه ايمان ، در قلب سالك رسوخ كرده باشد و افزون بر دانستن اين‌كه معاد ، قيامت و حساب و كتابى هست ، خود را در محضر خداوند و اهل‌بيت ( ع ) بيابد و باور قلبى داشته باشد كه در قيامت عين اعمال خويش را خواهد ديد ؛ يعنى علاوه بر ايمان عقلى ، ايمان قلبى داشته باشد و به عين‌اليقين يا حق‌ّاليقين رسيده باشد .\r\nدر يكى از جنگ‌هاى زمان پيامبر اكرم ( ص ) طبق رسم هميشگى ، چند نفر از جوانان مؤمن و امين ، به دستور آن نبىّ گرامى ، براى سرپرستى و سركشى به امور خانواده‌هاى رزمندگان ، در مدينه مانده بودند .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nيكى از آن جوانان ، در روزى كه همه براى جنگ رفته بودند ، به درب خانه‌اى رفت . ناگهان شيطان او را تحريك كرد و وارد خانه شد و هنگام ديدن زن جوانى كه درون خانه بود ، دست خود را بر بدن آن زن گذاشت . به محض پيش آمدن اين صحنه ، زن فرياد زد : آتش ، آتش . اين جمله آتشى شد در دل آن جوان و چنان او را سوزاند كه مرتّباً با خود مىگفت : النّار ، النّار . سراسر وجود مرد جوان از شعلهء شرمندگى مىسوخت و چنان وجود وى متلاطم شد كه نتوانست در مدينه بماند . لذا وظايف خود را به ديگرى سپرد و در حالى كه به شدّت مىگريست ، از شهر خارج شد و در بيابان توبه كرد و در حقيقت به حالت توبه دست يافت ؛ زيرا ايمان او ايمان قلبى بود و به حضور دائمى در محضر حق‌تعالى و به وجود مرگ ، قبر و قيامت ، باور واقعى داشت .\r\nدر اثر اعتقاد قلبى به‌مقامى رسيده بود كه يك نگاه آلوده و يا يك دست‌آلوده بر بدن زن نامحرم ، او را اين‌گونه از خود بىخود و متلاطم كرد و دست به يك تبعيد خود خواسته زد . او از رخدادى برآشفت كه با نهايت تأسّف ، غالباً در جامعهء امروزى رخ مىدهد . در بازار و خيابان ، در دانشگاه و در وسايل نقليهء عمومى ، اختلاط زن و مرد وجود دارد ، مرد و زن گاه به يكديگر تكيه مىدهند و به همديگر برخورد مىكنند و ضعف ايمان آنان ، موجب دلمردگى شده است و بسيارى از مردم متوجّه اين‌گونه گناهان خويش نمىشوند كه نياز به توبه را در وجود خود احساس كنند .\r\nسرانجام جنگ تمام شد و پيامبر اكرم ( ص ) به مدينه مراجعت فرمودند . پس از\r\nمراجعت ، فرمودند : توبهء آن جوان پذيرفته شده است ، او را به مدينه بازگردانيد . هنگام بازگشت ، با اين‌كه جوان از قبول شدن توبه‌اش خشنود بود ، لكن شدّت شرمندگى و اين‌كه چگونه با اين حال به صورت پيامبراكرم ( ص ) نگاه كند ، او را آزار مىداد و چه بسا از خدا طلب مرگ مىنمود . تا اين‌كه به محضر پيامبر ( ص )\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nرسيد ، اتفاقاً آن حضرت سورهء تكاثر را قرائت فرمودند . وقتى تلاوت ايشان به آيهء شريف كَلّا لَو تَعْلَموُنَ عِلمَ اليَقينِ ، لَتَرَوُنَّ الجَحيمُ « 1 » رسيد ، ناگهان جوان آهى كشيد و صيحه‌اى زد و نقش بر زمين شد . وقتى به كنارش آمدند ، ديدند كه از شدّت ناراحتى و شرمندگى ، جان داده است\r\nتوجّه دائمى به حضور در محضر خداوند ، اهل‌بيت ( ع ) و ملائكه ، و باور قلبى به اينكه معادى در پيش روى انسان وجود دارد ، انسان را به چنين مقامى مىرساند .\r\n\r\n\r\n","description":"","footnote":"\r\n( 1 ) . تكاثر / 6 - 5 : « چنين نيست اگر ( حقيقت امر را ) به علم اليقين مىدانستيد ، به يقين جهنّم را مىديديد . »\r\n","page_name":" 134 ","page_number":134},
  {"content":"\r\n\r\n\r\nفصل ششم : ثمرات دستيابى به حالت توبه\r\n\r\n","description":"","footnote":"","page_name":" 135 ","page_number":135},
  {"content":"\r\n . \r\n","description":"","footnote":"","page_name":" 136 ","page_number":136},
  {"content":"\r\n\r\nتوبه ، آثار و بركات ارزشمند و فراوانى دارد . كسى كه موفّق مىشود به حالت نورانى توبه دست يابد ، ثمرات بىنظيرى در زندگى و نيز در سلوك معنوى خويش مشاهده مىكند كه بدون توبه امكان تحقّق آن وجود ندارد .\r\nدر فصول گذشته تحت عناوين ديگرى ، به برخى از آثار توبه اشاره گرديد ؛ ولى با توجّه به اهميّت مطلب ، گريزى از تكرار برخى از بركات ارزشمند توبه نيست . ذيلًا به شرح برخى از آن آثار پرداخته مىشود .\r\n\r\n1 ) جذب محبّت و توجّه الهى\r\nپروردگار عالم به كسى كه توبة واقعى كند يا تصميم آن را داشته باشد ، سلام مىكند و رحمت خويش را شامل حال وى مىنمايد :\r\nوَ إِذا جاءَكَ الَّذينَ يُؤْمِنُونَ بِآياتِنا فَقُلْ سَلامٌ عَلَيْكُمْ كَتَبَ رَبُّكُمْ عَلي نَفْسِهِ الرَّحْمَةَ أَنَّهُ مَنْ عَمِلَ مِنْكُمْ سُوءاً بِجَهالَةٍ ثُمَّ تابَ مِنْ بَعْدِهِ وَ أَصْلَحَ فَأَنَّهُ غَفُورٌ رَحيم « 1 »\r\nو چون كسانى كه به آيات ما ايمان مىآورند نزد تو آيند ، بگو : سلام بر شما ، پروردگارتان رحمت را بر خود مقرر داشته ، كه هر كس از شما به نادانى عمل\r\nبدى كند آن‌گاه بعد از آن توبه كند و به اصلاح ( كار خود ) پردازد ، بىترديد خداوند بسيار آمرزنده و مهربان است .\r\n\r\n\r\n","description":"","footnote":"\r\n( 1 ) . انعام / 54\r\n","page_name":" 137 ","page_number":137},
  {"content":"\r\n\r\nخداوند متعال بنده‌اى كه به‌سوى او باز گردد و پشيمان و سرافكنده باشد را دوست دارد و او را مطهّر مىداند ؛ يعنى بهترينِ درجات را به چنين بنده‌اى عطا مىفرمايد :\r\nانِّ اللهَ يُحبُّ التِّوّابينَ وَ يُحبُّ الْمُتَطَهّرينَ « 1 »\r\nخداوند توبه كاران و پاكيزگان را دوست مىدارد .\r\nنكتهء ظريفىكه در اين آيه نهفته ، اين است كه خداى سبحان ، توبه‌كننده را پاك و پاكيزه مىكند و آن‌گاه به او محبّت مىورزد و در واقع مىتوان گفت : كسىكه توبه كند ، محبوب خداوند تعالى مىشود كه اين ، مقام بسيار والايى است :\r\n« إِذَا تَابَ الْعَبْدُ الْمُؤْمِنُ تَوْبَةً نَصُوحاً أَحَبَّهُ اللَّهُ » « 2 »\r\nچون بنده توبهء نصوح كند خداوند او را دوست دارد .\r\nالبته محبّت نمىتواند يك طرفه باشد ؛ وقتى بنده‌اى محبوب خداى مهربان شد ، قطعاً او نيز خداى خويش را دوست مىدارد و به او عشق مىورزد و محبّت بين بنده و خدا ، دو طرفه مىشود و چنانچه بنده ، با گناه و نافرمانى خداوند ، به اين محبّت ضربه نزند ، تا آخر عمر بر شدّت آن افزوده خواهد شد . بنده‌اى كه قلبش سرشار از محبّت الهى است ، لحظه‌اى نمىتواند از ياد خدا غافل شود و قدمى در مسير غير رضاى حق‌تعالى بردارد . چنين بنده‌اى پروردگار خود را طلبيده است و به سمت او حركت كرده و او را يافته است و كسى كه خودِ خداوند را به دست بياورد ، هرگز از دست نخواهد داد .\r\nدر حديث قدسى از خداوند تعالى نقل شده است كه مىفرمايد :\r\n\r\n\r\n","description":"","footnote":"\r\n( 1 ) . بقره / 222\r\n( 2 ) . الكافى ، ج 2 ، ص 436\r\n","page_name":" 138 ","page_number":138},
  {"content":"\r\n\r\n« أنّي حَبِيبُ مَنْ أَحَبَّنِي وَ جَلِيسُ مَنْ جَالَسَنِي وَ مُونِسٌ لِمَنْ أَنِسَ بِذِكْرِي وَ صَاحِبٌ لِمَنْ صَاحَبَنِي وَ مُخْتَارٌ لِمَنِ اخْتَارَنِي . . . مَنْ طَلَبَنِي بِالْحَقِّ وَجَدَنِي » « 1 »\r\nمن دوست كسى هستم كه مرا دوست بدارد و همنشينم با كسى كه با من همنشينى كند و انس دارم با كسى كه با من مأنوس است . همراهى و مصاحبت دارم با كسى كه با من مصاحبت دارد . انتخاب مىكنم كسى را كه مرا انتخاب نمايد . . . هر كسى حقيقتاً من را بجويد ، مرا مىيابد .\r\nدرهاى رحمت الهى در دنيا و آخرت به‌سوى كسى كه در درگاه الهى سرافكنده ، شرمنده و خجالت زده شود و اظهار ندامت كند ، گشوده مىشود :\r\n« الْمُؤْمِنُ إِذَا تَابَ وَ نَدِمَ فَتَحَ اللَّهُ عَلَيْهِ مِنَ الدُّنْيَا وَ الْآخِرَةِ أَلْفَ بَابٍ مِنَ الرَّحْمَةِ » « 2 »\r\nمؤمن چون توبه كند و پشيمان شود ، خداوند در دنيا و آخرت هزار در از رحمت بر وى بگشايد .\r\nخداوند سبحان ، نسبت به بنده‌اى كه به سوى او بازگردد ، رئوف و مهربان است :\r\nوَ اسْتَغْفِرُوا رَبَّكُمْ ثُمَّ تُوبُوا إِلَيْهِ إِنَّ رَبِّي رَحيمٌ وَدُودٌ « 3 »\r\nو از پروردگارتان آمرزش بخواهيد و آنگاه به او بازگرديد ، كه پروردگار من\r\nمهربان و دوستدار [ تائبان 
  ] است .\r\nبنابراين ، تائب توجّه خداى متعال را به سوى خود جلب مىكند و معلوم است كسى كه مورد توجّه حق‌تعالى واقع شود ، به چه مقاماتى دست خواهد يافت ؛ نظر\r\n\r\n\r\n","description":"","footnote":"\r\n( 1 ) . بحارالانوار ، ج 67 ، ص 26\r\n( 2 ) . جامع الاخبار ، ص 87\r\n( 3 ) . هود / 90\r\n","page_name":" 139 ","page_number":139},
  {"content":"\r\n\r\nعنايت خداوند به‌سوى چنين كسى است و در دنيا و آخرت سربلند خواهد شد .\r\nفَمَنْ تابَ مِنْ بَعْدِ ظُلْمِهِ وَ أَصْلَحَ فَإِنَّ اللَّهَ يَتُوبُ عَلَيْهِ إِنَّ اللَّهَ غَفُورٌ رَحيمٌ « 1 »\r\nپس هركه پس از ستمش توبه كند و كار خود را به صلاح آورد ، خداوند بر او توجّه مىكند و توبه‌اش را مىپذيرد ، كه حقّا خداوند بسيار آمرزنده و مهربان است .\r\n\r\n2 ) بخشش گناهان\r\nگناهان انسان هرچقدر هم كه بزرگ و فراوان باشد ، با توبهء واقعى بخشيده مىشود . مغفرت و رحمت الهى و آمرزش همهء گناهان ، در قرآن كريم به روشنى بيان شده و مورد تأكيد قرار گرفته است :\r\nقُلْ يا عِبادِيَ الَّذينَ أَسْرَفُوا عَلي أَنْفُسِهِمْ لا تَقْنَطُوا مِنْ رَحْمَةِ اللَّهِ إِنَّ اللَّهَ يَغْفِرُ الذُّنُوبَ جَميعاً إِنَّهُ هُوَ الْغَفُورُ الرَّحيمُ « 2 »\r\nبگو : اى بندگان من كه بر خويشتن زياده‌روى روا داشته‌ايد ، از رحمت خدا نوميد مشويد . در حقيقت ، خدا همهء گناهان را مىآمرزد ، كه او خود آمرزنده مهربان است .\r\nسيرى در سيرهء اهل بيت ( ع ) و نگرشى به‌شيوهء برخورد آن بزرگواران با\r\nگناه‌كارانِ نادم و پشيمان ، به روشنى حاكى از بخشش و آمرزش گناهان انسان ، پس از توبه است . روايات و حكايات فراوانى شاهد اين ادّعا است :\r\n\r\n\r\n","description":"","footnote":"\r\n( 1 ) . مائده / 39\r\n( 2 ) . زمر / 53\r\n","page_name":" 140 ","page_number":140},
  {"content":"\r\n\r\nبه عنوان مثال ، شخصى به نزد پيامبر اكرم ( ص ) آمد و گفت : زنى فرزند خود را كشته است ، آيا راهى براى توبهء او وجود دارد ؟ پيامبر فرمودند : قسم به كسى كه جان محمّد در دست او است ، خداوند توبهء او را قبول مىكند و او را عفو مىفرمايد . سپس افزودند :\r\n« إِنَّ بَابَ التَّوْبَةِ مَفْتُوحٌ مَا بَيْنَ الْمَشْرِقِ وَ الْمَغْرِبِ وَ إِنَّ التَّائِبَ مِنَ الذَّنْبِ كَمَنْ لَا ذَنْبَ لَه » « 1 »\r\nباب توبه از بين مشرق تا مغرب گشاده است و كسى كه از گناه توبه كند ، مانند كسى است كه گناهى ندارد .\r\nامام صادق ( ع ) نيز در روايتى فرمودند :\r\n« إِذَا تَابَ الْعَبْدُ الْمُؤْمِنُ تَوْبَةً نَصُوحاً أَحَبَّهُ اللَّهُ فَسَتَرَ عَلَيْهِ فِي الدُّنيَا وَ الْآخِرَة »\r\nزمانى كه بنده‌اى « توبه نصوح » كند ، خداوند او را دوست داشته و عيبش را در دنيا و آخرت مىپوشاند .\r\nراوى مىگويد : به آن حضرت عرض كردم چگونه خداوند عيوب بنده را مىپوشاند ؟ فرمودند :\r\n« يُنْسِي مَلَكَيْهِ مَا كَتَبَا عَلَيْهِ مِنَ الذُّنُوبِ وَ أَوْحَى إِلَى جَوَارِحِهِ اكْتُمِي\r\nعَلَيْهِ ذُنُوبَهُ وَ أَوْحَى إِلَى بِقَاعِ الْأَرْضِ اكْتُمِي عَلَيْهِ مَا كَانَ يَعْمَلُ عَلَيْكِ مِنَ الذُّنُوبِ فَيَلْقَي اللَّهَ حِينَ يَلْقَاهُ وَ لَيْسَ شَيْءٌ يَشْهَدُ عَلَيْهِ بِشَيْءٍ مِنَ الذُّنُوبِ » « 2 »\r\n\r\n\r\n","description":"","footnote":"\r\n( 1 ) . جامع الأخبار ، ص 88\r\n( 2 ) . الكافى ، ج 2 ، ص 436\r\n","page_name":" 141 ","page_number":141},
  {"content":"\r\n\r\nخداوند گناهانش را از ياد دو فرشته موكلش برده و به جوارحش وحى مىكند كه گناهان او را بپوشانند و به قطعات زمين وحى مىكند ، گناهانى كه بر روى آنها انجام داده است پوشيده دارند ، و لذا خداوند را در حالى در روز حساب ملاقات مىكند كه چيزى بر عليه او در باره گناهان شهادت ندهد .\r\nبنابراين هرچه گناه بزرگ و فراوان باشد ، با توبه بخشيده مىشود . پيش از اين در توضيح اين‌كه پذيرش توبه هم هيچ شرطى ندارد ، آورديم كه قوم حضرت يونس ( ع ) با اينكه خداوند را نافرمانى كردند و يونس پيامبر ( ع ) را اذيّت نمودند و موانع بسيارى براى رسالت وى فراهم آوردند ، ولى همين كه آثار عذاب الهى هويدا شد و آنان حقيقتاً توبه كردند ، پذيرفته شد و موجب گرديد كه خداوند رحمان و رحيم ، آن قوم را ببخشد و عذاب خواركنندهء دنيا را از آنان بردارد و تا زمان اجل طبيعى ، به آنان مهلت و حيات مجدّد عطا فرمايد . « 1 »\r\n\r\n3 ) رفع گرفتارىهاى دنيوى\r\nدر بسيارى از موارد ، گرفتارىهاى دنيوى و مصائبى كه براى انسان پديد مىآيد و گره‌هاى كورى كه در زندگى ايجاد مىشود و هيچ كس قادر به باز كردن آن گره‌ها نيست ، ناشى از گناهانى است كه خود انسان و يا اطرافيان و نزديكان مرتكب شده‌اند .\r\nتوبه ، قادر است گرفتارى و سختى زندگى را بر طرف سازد و يك زندگى راحت و آسوده ، جانشين زندگى مصيبت‌بار قبلى كند .\r\nوقوع بلاياى طبيعى نظير سيل ، زلزله و خشك‌سالى ، علاوه بر عوامل طبيعى ، از گناهان مردم نيز نشأت مىگيرد :\r\n\r\n\r\n","description":"","footnote":"\r\n( 1 ) . يونس / 98\r\n","page_name":" 142 ","page_number":142},
  {"content":"\r\n\r\nظَهَرَ الْفَسادُ فِي الْبَرِّ وَ الْبَحْرِ بِما كَسَبَتْ أَيْدِي النَّاسِ لِيُذيقَهُمْ بَعْضَ الَّذي عَمِلُوا لَعَلَّهُمْ يَرْجِعُونَ « 1 »\r\nتباهى در خشكى و دريا به سبب كرده‌هاى مردمان پديدار شد تا [ خداوند جزاى 
  ] برخى از آنچه كرده‌اند به آنها بچشاند ، باشد كه باز گردند .\r\nتوبه و بازگشت به سوى خداوند تعالى ، از وقوع بلاهاى طبيعى و حوادث غير مترقّبه جلوگيرى مىكند يا دست كم از اثرات سوء آن مىكاهد .\r\nعدم بارش باران رحمت الهى ، بلاى بزرگى است كه خطرات و خسارات فراوانى به جامعهء انسانى و نيز به ساير جانداران و ديگر بخش‌هاى طبيعت ، تحميل مىكند ، ولى توبه از عواملى است كه موجب نزول باران رحمت مىگردد . قرآن‌كريم به‌صراحت بيان مىدارد كه اگر مردم توبه كنند ، خداوند متعال ، باران فراوانى بر سر آنان نازل مىفرمايد :\r\nاسْتَغْفِرُوا رَبَّكُمْ ثُمَّ تُوبُوا إِلَيْهِ يُرْسِلِ السَّماءَ عَلَيْكُمْ مِدْراراْ « 2 »\r\nاز پروردگارتان آمرزش بخواهيد ، سپس ، به سوى او بازگرديد ، تا ابر و باران را بر شما ريزان فرستد .\r\nبيمارىهاى ناعلاج ، مرگ‌هاى ناگهانى و گرفتارىهايى از اين قبيل ، در اثر\r\nگناه و معصيت پديد مىآيند و با توبه و انابه ، رفع خواهند شد .\r\nدر روايت تكان دهنده‌اى حضرت امام رضا ( ع ) تصريح فرموده‌اند كه گناهان تازه ، بلاهاى نو و تازه را پديد مىآورند :\r\n« كُلَّمَا أَحْدَثَ االْعِبَادُ مِنَ الذُّنُوبِ مَا لَمْ يَكُونُوا يَعْمَلُونَ أَحْدَثَ اللَّهُ\r\n\r\n\r\n","description":"","footnote":"\r\n( 1 ) . روم / 41\r\n( 2 ) . هود / 52\r\n","page_name":" 143 ","page_number":143},
  {"content":"\r\n\r\nلَهُمْ مِنَ الْبَلَاءِ مَا لَمْ يَكُونُوا يَعْرِفُونَ » « 1 »\r\nهرگاه بندگان گناهان تازه‌اى را كه سابقه نداشته انجام دهند ( ايجاد كنند ) ، خدا براى آنها بلاهايى را كه سابقه نداشته ايجاد مىكند .\r\nمردى خدمت حضرت امام حسن مجتبى ( ع ) آمد و از قحطى و گرانى به آن حضرت شكايت نمود ؛ حضرت به او فرمودند : از خدا طلب آمرزش كن . ديگرى آمد و به آن حضرت از تهىدستى شكايت كرد ، به او هم فرمودند : از خداوند طلب آمرزش نما . مرد ديگرى آمد و به امام عرض كرد : از خدا بخواهيد و دعا كنيد كه خداوند پسرى به من لطف فرمايد ، به او هم فرمودند : استغفار كن . راوى مىگويد : ما كه در آن جلسه شاهد قضايا بوديم ، به امام حسن ( ع ) گفتيم : چند نفر خدمت شما آمدند و از گرفتارىهاى گوناگون شكايت داشتند و تقاضاى ايشان مختلف بود ، ولى شما همهء آنان را به استغفار و طلب آمرزش امر فرموديد ؟ حضرت در پاسخ آنان فرمودند : من اين را از پيش خود نگفتم و همانا در اين‌باره از فرمودهء خداوند پند گرفتم و استفاده نمودم كه فرموده است : اسْتَغْفِرُواْ رَبَّكُمْ إِنَّهُ كانَ غَفَّارًا ، يُرْسِلِ السَّمَاءَ عَلَيْكمُ مِّدْرَارًا ، وَ يُمْدِدْكمُ بِأَمْوَالٍ وَ بَنِينَ وَ يجْعَل لَّكمْ جَنَّاتٍ وَ يجْعَل لَّكمْ أَنهَارًا « 2 » « 3 »\r\nآثار گناه آدمى ، آتيهء فرزندان او را نيز تغيير مىدهد . به تجربه اثبات شده است كه سرنوشت شومى در انتظار فرزندان شخص گناهكار و حتّى افراد بعدى از نسل اوست .\r\n\r\n\r\n","description":"","footnote":"\r\n( 1 ) . الكافى ، ج 2 ، ص 275\r\n( 2 ) . نوح / 12 - 10\r\n( 3 ) . وسائل‌الشيعة ، ج 7 ، ص 178\r\n","page_name":" 144 ","page_number":144},
  {"content":"\r\n\r\nبنابراين اگر كسى نگران آيندهء فرزندان و نسل آيندهء خويش است ، بايد از گناهان گذشته توبه كند و اثر منفى گناه خود را در آيندهء فرزندان نابود نمايد .\r\nاسْتَغْفِرُوا رَبَّكُمْ ثُمَّ تُوبُوا إِلَيْهِ . . . يَزِدْكُمْ قُوَّةً إِلى قُوَّتِكُمْ « 1 »\r\nاز پروردگارتان آمرزش بخواهيد ، سپس ، به سوى او بازگرديد ، تا . . . نيرويى بر نيروى ( جانى و مالى ) شما بيفزايد .\r\nالبته بايد توجّه داشت كه الزاماً هركسى يا هر جامعه‌اى كه مبتلا به مصيبتى باشد ، گناه‌كار نيست و نزول بلا ، دلايل ديگرى از جمله آزمايش الهى نيز دارد . ولى در هر صورت ، توبه ، رافع گرفتارىها و مانع بلايا و مصائب است .\r\n\r\n4 ) رفع عذاب الهى\r\nاثر مهمّ ديگرى كه توبه دارد ، آن است كه عذاب الهى را رفع مىكند . قرآن شريف ، دو عامل را مانع و رافع نزول عذاب مىداند : يكى « وجود مبارك حضرت خاتم الانبياء ( ص ) در بين مردم » و ديگرى « توبه » ؛\r\nوَ ما كانَ اللَّهُ لِيُعَذِّبَهُمْ وَ أَنْتَ فيهِمْ وَ ما كانَ اللَّهُ مُعَذِّبَهُمْ وَ هُمْ يَسْتَغْفِرُونَ « 2 »\r\nو خدا بر آن نيست كه آنان را عذاب كند در حالى كه تو در ميان ايشانى ، و خدا عذاب‌كننده آنان نيست در حالى كه آمرزش مىخواهند .\r\nاين نوشتار ، گنجايش تبيين بركات وجودى پيامبر اكرم ( ص ) را ندارد و پرداختن به اين موضوع مهم ، كتاب مستقلى مىطلبد ؛ « 3 » امّا همين مقدار بايد دانست\r\n\r\n\r\n","description":"","footnote":"\r\n( 1 ) . هود / 52\r\n( 2 ) . انفال / 33\r\n( 3 ) . ر . ك : كتاب « تجلّى حق » از تأليفات معظّم له .\r\n","page_name":" 145 ","page_number":145},
  {"content":"\r\n\r\nكه خداوند متعال ، به احترام وجود آن نبىّ گرامى ( ص ) و به سبب آن‌كه آن حضرت را رحمت جهانيان قرار داده است ، مادامى كه در قيد حيات بودند ، عذاب خويش را از امّت ايشان دور ساخت . اميرمؤمنان و مولاى متقيّان على ( ع ) فرمودند :\r\n« كَانَ فِي الْأَرْضِ أَمَانَانِ مِنْ عَذَابِ اللَّهِ وَ قَدْ رُفِعَ أَحَدُهُمَا فَدُونَكُمُ الْآخَرَ فَتَمَسَّكُوا بِهِ أَمَّا الْأَمَانُ الَّذِي رُفِعَ فَهُوَ رَسُولُ اللَّهِ ( ص ) وَ أَمَّا الْأَمَانُ الْبَاقِي فَالِاسْتِغْفَارُ » « 1 »\r\nو چيز در زمين مايه امان از عذاب خدا بود ؛ يكى از آن دو برداشته شد ، پس ديگرى را دريابيد و بدان چنگ زنيد : امّا امانى كه برداشته شد رسول خدا ( ص ) بود و أمان باقى مانده ، استغفار كردن است .\r\nسپس حضرت ، آيهء وَ ما كانَ اللَّهُ لِيُعَذِّبَهُمْ وَ أَنْتَ فيهِمْ . . . را تلاوت فرمودند .\r\nآنچه اكنون مورد بحث ما است ، تأثير توبه و استغفار ، در بر طرف شدن عذاب است . قرآن كريم ، علاوه بر بيان اين واقعيّت كه توبه ، رافع عذاب است ، در آيات ديگرى براى آن شاهد عينى و عملى مىآورد و با استناد به تاريخ ، ادّعا مىكند كه توبه ، رافع عذاب الهى است .\r\nداستان قوم حضرت يونس ( ع ) و توبهء ايشان از نافرمانى خداوند و پيامبر او كه\r\nقبلًا نيز بدان پرداختيم ، داستان عجيبى است . آن قوم ، به جهت لجاجت ورزيدن در پذيرش دعوت حضرت يونس ( ع ) به يكتاپرستى ، مورد نفرين او واقع شدند و مستحقّ عذاب گرديدند . حضرت يونس ( ع ) از ميان آنان رفت و آثار عذاب هويدا گرديد .\r\nبه بيان بعضى مفسّرين ، فرود عذاب آن‌چنان واضح بود كه نخست ابرى تيره و\r\n\r\n\r\n","description":"","footnote":"\r\n( 1 ) . نهج‌البلاغه ، حكمت 88\r\n","page_name":" 146 ","page_number":146},
  {"content":"\r\n\r\nتار ، آسمان منطقه را فرا گرفت و دود غليظ و تاريكى از ابر زبانه كشيد و سراسر شهر را تيره و تاريك ساخت و ظلمات ، تا پشت بام منازل آنان رسيد .\r\nآنان دريافتند كه عذاب الهى و مرگ ، آنان را فرا خواهد گرفت . وقتى ديدند راه گريزى ندارند ، به سراغ پيامبر خويش رفتند ، ولى او را نيافتند . پس به نزد يكى از بزرگان قوم كه از علم و حكمت برخوردار بود ، رفتند و از او چاره‌جويى كردند . آن عالم ، به آنان گفت : اى مردم تا دير نشده ، رو به درگاه خدا آوريد ، بدان اميد كه او بر شما ببخشايد و رحمت آورد و عذابى را كه كيفر گناهان شماست ، از شما رفع كند . بنابر نقل برخى از مفسرين ، هر يك از آنان كه حقوقى از ديگرى بر گردن داشت ، به‌طور كامل ادا كرد . « 1 »\r\nسپس بنابر توصيهء عالم شهر ، براى توبه ، شهر را ترك نموده و به بيابان روى آوردند . ميان مادران و كودكان و دام‌ها و بچه‌هاى آن‌ها جدايى افكندند و آن‌گاه همه با ديدگانى اشك‌بار و دلى سرشار از ايمان و اخلاص ، روى توبه به درگاه خداوند متعال آوردند و نيايش كردند و اين دعا را زمزمه نمودند\r\n: « رَبَّنَا ظَلَمْنَا أنفُسَنَا وَ كَذَّبْنَا نَبِيَّكَ وَ تُبْنَا إِلَيْكَ مِنْ ذُنُوبِنَا ، وَ إِنْ لَم تَغْفِرْ لَنَا وَ تَرْحَمْنَا لَنَكُونَنَّ مِنَ الْخاسِرِينَ\r\nالْمُعَذَّبِينَ فَاقْبَلْ تَوْبَتَنَا وَ ارْحَمْنَا يَا أَرْحَمَ الرَّاحِمِينَ . » « 2 »\r\nخداوند متعال كه توبهء حقيقى و آه و زارى آنان را مشاهده فرمود ، عذاب خويش را از آنان دور ساخت و اين در حالى بود كه نزول عذاب آغاز شده بود . قرآن كريم با اشاره به اين داستان عبرت‌انگيز ، مىفرمايد :\r\nفَلَوْ لا كانَتْ قَرْيَةٌ آمَنَتْ فَنَفَعَها إيمانُها إِلَّا قَوْمَ يُونُسَ لَمَّا آمَنُوا\r\n\r\n\r\n","description":"","footnote":"\r\n( 1 ) . مجمع‌البيان فى تفسير القرآن ، ج 5 ، ص 204\r\n( 2 ) . تفسير العياشى ، ج 2 ، ص 133\r\n","page_name":" 147 ","page_number":147},
  {"content":"\r\n\r\nكَشَفْنا عَنْهُمْ عَذابَ الْخِزْيِ فِي الْحَياةِ الدُّنْيا وَ مَتَّعْناهُمْ إِلى حينٍ « 1 »\r\nچرا شهرها و آبادىها ايمان نمىآوردند كه به حالشان مفيد افتد ؟ مگر قوم يونس نبود كه چون ايمان آوردند ، عذاب خفّت‌بار و رسوايى را در زندگى دنيا از آنان برداشتيم و آنها را تا دم مرگ ، زندگى رفاهى داديم .\r\n\r\n5 ) محو تجسّم عمل\r\nاز ديدگاه قرآن كريم و روايات اهل‌بيت ( ع ) هر عملى كه انسان انجام مىدهد ، سه گونه « تجسّم عمل » را براى وى در بر دارد . يك « تجسّم عمل » در دنيا و يك « تجسّم عمل » در آخرت و نوع سوّم آن ، هم در دنيا و هم در آخرت وجود خواهد داشت .\r\nنوع اوّل از تجسّم عمّل كه مربوط به اين دنياست ، آن است كه تمام اعمال آدمى - خوب يا بد - در زندگى دنيايى او تأثير دارد . كارهاى نيك او موجب پيدايش حيات طيبه يعنى زندگى سالم و با ارزش مىشود و كارهاى بد و ناشايست هر شخصى ، حيات همراه با خباثت ، يعنى زندگى ناسالم و بىارزش برايش خواهد ساخت :\r\nمَنْ عَمِلَ صالِحاً مِنْ ذَكَرٍ أَوْ أُنْثي وَ هُوَ مُؤْمِنٌ فَلَنُحْيِيَنَّهُ حَياةً طَيِّبَةً وَ لَنَجْزِيَنَّهُمْ أَجْرَهُمْ بِأَحْسَنِ ما كانُوا يَعْمَلُون « 2 »\r\nهر كس از مرد يا زن ، عمل نيك انجام دهد در حالى كه ايمان داشته باشد ، پس او را بىترديد ( در دنيا ) به زندگى پاكيزه‌اى زنده خواهيم داشت و ( در آخرت ) پاداششان را در برابر عمل‌هاى بسيار خوبشان خواهيم داد .\r\n\r\n\r\n","description":"","footnote":"\r\n( 1 ) . يونس / 98\r\n( 2 ) . نحل / 97\r\n","page_name":" 148 ","page_number":148},
  {"content":"\r\n\r\nدر حقيقت ، زندگى سالم يا ناسالمى كه آدمى در قيامت با آن مواجه است ، بروز و ظهور اعمال او و به بيان دقيق‌تر « تجسّم عمل » او در اين دنياست ؛ چنان‌كه قرآن كريم مىفرمايد :\r\nوَ لَو أَنَّ اهْلَ الْقُري امَنُوا وَ اتَّقَوا لَفَتَحْنا عَلَيْهِمْ بَرَكاتٍ مِنَ السَّماءِ وَ الْارْضِ وَ لكِنْ كَذَّبُوا فَاخَذْناهُمْ بِما كانُوا يَكْسِبُونَ « 1 »\r\n« اگر اهل شهرها ايمان مىآوردند و تقوا پيشه مىكردند بركات آسمان و زمين را بر آنها مىگشوديم ولى ( آنها حقّ را ) تكذيب كردند ، ما هم آنان را به كيفر اعمالشان مجازات كرديم »\r\nنظير اين آيهء شريفه و آيه‌اى كه در پى مىآيد ، در قرآن كريم بسيار است . در اين‌گونه آيات ، بركات و بلايا همان اعمال انسان معرّفى مىشود :\r\nوَ ضَرَبَ اللَّهُ مَثَلًا قَرْيَةً كانَتْ امِنَةً مُطْمَئِنَّةً يَأْتيها رِزْقُها رَغَداً مِنْ كُلِّ مَكانٍ فَكَفَرَتْ بِانْعُمِ اللَّهِ فَاذاقَهَا اللَّهُ لِباسَ الْجُوعِ وَ الْخَوفِ بِما\r\nكانُوا يَصْنَعُونَ « 2 »\r\nخداوند منطقه‌اى را مثل زده است كه امن و امان بود و روزى ( اهل ) آن منطقه از هر سو مىرسيد امّا نعمتهاى خدا را ناسپاسى كردند و خداوند به خاطر اعمالى كه انجام مىدادند لباس گرسنگى و ترس را بر اندامشان پوشانيد .\r\n از مكافات عمل غافل مشو * گندم از گندم برويد جو زجو \r\nشكل دوّم « تجسّم عمل » مربوط به آخرت است ؛ به اين معنى كه اعمال هر انسانى ، داراى يك صورت ملكوتى است و همه‌جا او را همراهى مىكند . اعمال\r\n\r\n\r\n","description":"","footnote":"\r\n( 1 ) . اعراف / 96\r\n( 2 ) . نحل / 112\r\n","page_name":" 149 ","page_number":149},
  {"content":"\r\n\r\nخوب به صورت مونس خوب و اعمال بد به شكل همراه بد ، ظاهر و مجسّم خواهد شد ؛ مونس و همراهى كه داراى حيات و شعور است :\r\nيَوْمَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً وَ ما عَمِلَتْ مِنْ سُوءٍ تَوَدُّ لَوْ أَنَّ بَيْنَها وَ بَيْنَهُ أَمَداً بَعيدا « 1 »\r\nروزى كه هر كسى هر كار نيكى كه كرده و هر كار بدى كه كرده حاضر بيابد و دوست دارد كه كاش ميان او و كارهاى بدش جدايى دورى مىبود . خدا شما را از [ نافرمانى 
  ] خويش بيم مىدهد ، و خدا به بندگان مهربان است .\r\nهمچنين از چندين آيه « 2 » از آيات بيّنات قرآن شريف استفاده مىشود كه نعمت‌هاى بهشت و نقمت‌هاى جهنّم نيز ، اعمال خود انسان است :\r\nكُلُوا وَ اشْرَبُوا هَنيئاً بِما أَسْلَفْتُمْ فِي الْأَيَّامِ الْخالِيَة « 3 »\r\nذلِكَ بِما قَدَّمَتْ أَيْديكُمْ « 4 »\r\n آنچه مىكارى همه روزه بنوش * آنچه مىبافى همه روزه بپوش\r\nاين سخن‌هاى چو مار و كژدُمت * مار و كژدُم مىشود گيرد دمت \r\n« تجسّم عمل » شكل سوّمى نيز دارد كه مربوط به هويت انسان مىشود . به گونه‌اى كه اعمال نيك و بد هر انسانى ، هويت او را مىسازد و بنابر آيات قرآن كريم ، هم در اين دنيا و هم در آخرت ، يك شخصيت نيكو و شايسته و يا يك شخصيت حيوانى و پست ، براى او پديد مىآورد :\r\n\r\n\r\n","description":"","footnote":"\r\n( 1 ) . آل‌عمران / 30\r\n( 2 ) . ر . ك : آل‌عمران / 182 - 181 ؛ حشر / 18 ؛ نبأ / 40 ؛ فجر / 24 - 23 و . . .\r\n( 3 ) . حاقه / 24 : « بخوريد و بياشاميد ، گواراتان باد ، در برابر اعمالى كه در ايام گذشته انجام داده‌ايد . »\r\n( 4 ) . انفال / 51 : « اين ، در مقابل كارهايى است كه از پيش فرستاده‌ايد . »\r\n","page_name":" 150 ","page_number":150},
  {"content":"\r\n\r\nوَ كُلَّ إِنسانٍ أَلْزَمْناهُ طائِرَهُ في عُنُقِهِ وَ نُخْرِجُ لَهُ يَوْمَ الْقِيامَةِ كِتاباً يَلْقاهُ مَنْشُوراً ، اقْرَأْ كِتابَكَ كَفى بِنَفْسِكَ الْيَوْمَ عَلَيْكَ حَسيباً « 1 »\r\nقالَ اخْسَؤُا فيها وَ لا تُكَلِّمُونِ « 2 »\r\nلَهُمْ فيها زَفيرٌ وَ شَهيق « 3 »\r\n خوش كن صفتت چرا كه در عالم حشر * حشر تو به صورت صفت خواهد بود \r\nامام صادق ( ع ) نيز با مشاهدهء كثرت حجّاج در بيت‌الله الحرام فرمودند :\r\n« مَا أَكْثَرَ الضَّجِيجَ وَ أَقَلَّ الْحَجِيجَ » « 4 »\r\nچه بسيارند ناله كنندگان و چقدر كم هستند حاجيان\r\n« تجسّم عمل » ، به هر سه معنى ، از نظر قرآن كريم و روايات اهل‌بيت ( ع ) و از نظر عرفان و فلسفه ، بحث مفصّلى دارد كه ذكر جزئيات آن ، خارج از موضوع اين كتاب است ؛ ولى آن‌چه قابل توجّه است ، اين‌كه ، توبه ، تجسّم اعمال بد و ناشايست انسان را در دنيا و آخرت ، محو و نابود مىكند : يُبَدِّلُ اللَّهُ سَيِّئاتِهِمْ حَسَناتٍ « 5 » .\r\nدر واقع با قاطعيّت مىتوان بيان كرد كه هر سه شكل تجسّم عمل ، بعد از توبه ، محو و نابود مىگردد . و اين لطف خداوند متعال ، يكى از بركات و آثار ارزشمند توبه به شمار مىرود .\r\n\r\n\r\n","description":"","footnote":"\r\n( 1 ) . اسراء / 14 - 13 : « و كارنامه هر انسانى را به گردنش آويخته‌ايم ، و روز قيامت براى او نامه‌اى كه آن را گشوده مىبيند بيرون مىآوريم . [ گفته شود 
  ] نامه‌ات را بخوان . كافى است كه امروز خود حسابرس خويش باشى . »\r\n( 2 ) . مؤمنون / 108 : « [ برويد 
  ] در آن گم شويد و با من سخن مگوييد . »\r\n( 3 ) . هود / 106 : « و امّا كسانى كه تيره‌بخت شده‌اند ، در آتش ، فرياد و ناله‌اى دارند . »\r\n( 4 ) . بصائر الدّرجات ، ص 358\r\n( 5 ) . فرقان / 70\r\n","page_name":" 151 ","page_number":151},
  {"content":"\r\n\r\n\r\n6 ) استحقاق بهشت و نعيم الهى\r\nتوبه ، عذاب جهنّم را از آدمى دور مىكند و او را مستحقّ بهشت و نعيم الهى مىگرداند . انسانى كه با كردار زشت خويش ، جهنّم و عذاب آن را بر خويش واجب گردانيده است ، با توبهء واقعى مىتواند ورود به بهشت و بهره مندى از نعمت هاى آن را براى خود رقم بزند .\r\nآيات چندى از قرآن شريف ، « 1 » جايگاه آدمى را پس از توبه ، بهشت مىداند و اوصاف ترغيب كننده‌اى نيز براى جايگاه چنين كسانى برشمرده است :\r\nيا أَيُّهَا الَّذينَ آمَنُوا تُوبُوا إِلَي اللَّهِ تَوْبَةً نَصُوحاً عَسي رَبُّكُمْ أَنْ يُكَفِّرَ عَنْكُمْ سَيِّئاتِكُمْ وَ يُدْخِلَكُمْ جَنَّاتٍ تَجْري مِنْ تَحْتِهَا الْأَنْهارُ « 2 »\r\nاى كسانى كه ايمان آورده‌ايد ، به سوى خداوند توبه كنيد ، توبه‌اى خالصانه ، اميد است پروردگارتان گناهان شما را بزدايد و شما را به باغ‌هايى كه از زير [ درختان 
  ] آن جويبارها روان است درآورد .\r\nبر اساس گواهى قرآن كريم ، ترديدى وجود ندارد كه توبه ، انسان را به بهشت رهنمون مىشود . حتى اگر كسى گناهان بسيار بزرگى مرتكب شده باشد يا بسيار به خودش و ديگران ظلم نموده باشد ، بايد يقين داشته باشد كه در صورت توبهء حقيقى ، جايگاه ابدى او بهشت خواهد بود . زيرا ذات بارىتعالى به توبه كننده ، وعده داده است كه پاداش او را بهشت قرار دهد و هرگز از وعدهء خود تخلّف نخواهد كرد :\r\nوَ الَّذينَ إِذا فَعَلُوا فاحِشَةً أَوْ ظَلَمُوا أَنْفُسَهُمْ ذَكَرُوا اللَّهَ فَاسْتَغْفَرُوا لِذُنُوبِهِمْ وَ مَنْ يَغْفِرُ الذُّنُوبَ إِلَّا اللَّهُ وَ لَمْ يُصِرُّوا عَلي ما فَعَلُوا وَ هُمْ\r\n\r\n\r\n","description":"","footnote":"\r\n( 1 ) . صف / 12 ، آل عمران / 136 ، تحريم / 8 و . . .\r\n( 2 ) . تحريم / 8\r\n","page_name":" 152 ","page_number":152},
  {"content":"\r\n\r\nيَعْلَمُون ، أُولئِكَ جَزاؤُهُمْ مَغْفِرَةٌ مِنْ رَبِّهِمْ وَ جَنَّاتٌ تَجْري مِنْ تَحْتِهَا الْأَنْهارُ خالِدينَ فيها وَ نِعْمَ أَجْرُ الْعامِلينَ « 1 »\r\nو آنان كه چون كار زشتى انجام دهند و يا بر خود ستم نمايند ، خدا را به ياد آرند و براى گناهان خود آمرزش خواهند - و كيست جز خداوند كه گناهان را ببخشد ؟ - و بر آنچه كرده‌اند در حالى كه مىدانند اصرار نمىورزند ، آنها پاداششان آمرزشى است از جانب پروردگارشان و بهشت‌هايى كه از زير آنها نهرها جارى است ، جاودانه در آن باشند ، و خوب پاداشى است پاداش اين عمل‌كنندگان .\r\nدر واقع مىتوان گفت : بعد از آن‌كه گناهان بخشيده شود و انسان ، طاهر شود ، استحقاق ورود به بهشت را پيدا مىكند . زيرا حق دارد كه خداوند او را نجات دهد :\r\nكَذلِكَ حَقًّا عَلَيْنا نُنْجِ الْمُؤْمِنينَ « 2 »\r\nبر ما فريضه است كه مؤمنان را نجات دهيم .\r\nبنده‌اى كه توبه كند و به سوى خداوند بازگردد ، نسبت به خداى خود حق پيدا مىكند و خداوند نيز بنابر استحقاق آن بنده ، توبهء او را مىپذيرد و او را به بهشت رهنمون مىشود . زيرا همان‌طور كه بيان شد ، پس از پذيرش توبه ، گناهان بنده بخشيده مىشود و اثر گناهان نيز نابود مىگردد و افزون بر اين ، حسنات جايگزين سيئات پروندهء اعمال مىشود .\r\nبنابراين معنا ندارد خداوند بنده‌اى كه گناه در پروندهء اعمال او وجود ندارد و به‌جاى آن ، حسنات و نيكىها ثبت شده است ، عذاب كند . قاعدهء لطف الهى و رحمت عنائيّهء پروردگار نيز اقتضا مىكند كه توبهء بندهء خويش را بپذيرد و او را از جهنّم رهايى بخشد .\r\n\r\n\r\n","description":"","footnote":"\r\n( 1 ) . آل‌عمران / 136 - 135\r\n( 2 ) . يونس / 103\r\n","page_name":" 153 ","page_number":153},
  {"content":"\r\n\r\n\r\nپاسخ به يك سؤال\r\nدر مباحث گذشته ، مكرراً بيان شد كه گناه هرچه بزرگ و هرچه فراوان باشد ، اگر گناه‌كار توبه كند ، خداوند متعال او را مىآمرزد . سؤالى كه در اين‌جا مطرح مىشود اين است كه تفاوت آنكه كه يك عمر گناه كرده است و اكنون با توبه ، آمرزيده مىشود و به بهشت مىرود با كسى كه يك عمر عبادت و اطاعت كرده و او هم وارد بهشت مىشود ، چيست ؟\r\nپاسخ كلّى اين سؤال ، اين است كه بهشت داراى مراتب و درجات گوناگون است و جايگاه اهل بهشت با توجّه به نوع عملكرد آنان در دنيا ، تعيين مىشود . به عبارت روشن‌تر ، همهء بهشتيان به صورت يكسان از نعم بهشتى و درجات آن برخوردار نمىشوند . گروهى در بهشت ، از چنان مقامى برخوردارند كه بهشت و نعمت‌هاى بهشتى براى آنان جلوه‌اى ندارد ، بلكه به مقام عنداللّهى دست يافته‌اند و جايگاه آنان نزد خداوند متعال است :\r\nيا أَيَّتُهَا النَّفْسُ الْمُطْمَئِنَّةُ ، ارْجِعي إِلى رَبِّكِ راضِيَةً مَرْضِيَّة « 1 »\r\nاى جان آرام گرفته ، به سوى پروردگار خويش بازگرد در حالى كه تو از او خشنود و او از تو خشنود است .\r\nبرخى ديگر از بهشتيان به بهشت عدن و بهشت رضوان دست مىيابند . اين جايگاه رفيع با توجّه به ميزان ايمان ، تقوا و پارسايى به آنان عطا مىشود . چنان كه قرآن كريم هنگامى كه وصف نعمت‌هاى بهشتى را مىكند ، مىفرمايد : وَعَدَ اللَّهُ الْمُؤْمِنينَ وَ الْمُؤْمِنات « 2 » ؛ يا در جاى ديگر مىفرمايد : أُعِدَّتْ لِلْمُتَّقينَ « 3 » .\r\n\r\n\r\n","description":"","footnote":"\r\n( 1 ) . فجر / 28 - 27\r\n( 2 ) . توبه / 72\r\n( 3 ) . آل عمران / 133\r\n","page_name":" 154 ","page_number":154},
  {"content":"\r\n\r\nحشر با اهل‌بيت ( ع ) در بهشت ، مقام والايى محسوب مىشود و كمتر كسى به آن مقام دست مىيابد . لياقت همسوئى و همسايگى با حضرت زهرا ( س ) و ائمّهء هدى ( ع ) نياز به تناسب دارد كه ساخته و پرداختهء اعمال دنيوى آدمى است .\r\nگروهى نيز اعمال درخشانى دارند و از نعمت‌ها و باغ‌هاى بهشتى بهره‌مندى مىگردند ، ولى به مقام عنداللّهى نمىرسند يا لياقت ورود به بهشت رضوان و حشر با اهل‌بيت ( ع ) را پيدا نمىكنند .\r\nبه هر تقدير ، اهل بهشت مقامات مختلف و متفاوتى دارند و قرار نيست كسى كه به واسطهء توبه ، بهشتى شده است و كسى كه عمرى تقوا پيشه كرده و در علم و عمل غوطه‌ور بوده است ، در يك جايگاه قرار گيرند .\r\nدر واقع ، معناى آمرزش گناهكار ، نجات وى از عذاب جهنّم و ورود به بهشت است . امّا اينكه در بهشت ، چه جايگاهى و كدام درجه و مرتبه را كسب خواهد كرد ،\r\nسخن و مطلب ديگرى است .\r\nنكتهء مهمّ ديگرى كه در همين راستا بايد به آن توجّه شود ، اين است كه توبهء انسان‌ها با يكديگر تفاوت دارد ؛ چنان‌كه برخى اوقات آدمى به وسيلهء توبه مىتواند راه صد ساله را بپيمايد ؛ زيرا در آن حالت ، همه چيز را فداى دوست كرده و از دنيا و آنچه در آن بوده ، گذشته است . نظير حرّ بن يزيد رياحى كه از جملهء افرادى بود كه توانست با توبه ، به مقامات والايى دست يابد و نام خود را در زمرهء شهداى كربلا ثبت كند . يعنى پس از توبه ، راه را پيمود و به مقصد رسيد .\r\n\r\n7 ) تبديل سيئات به حسنات\r\nشدّت مغفرت و رحمت پروردگار مهربان به بندگان خويش ، تا حدّى است كه علاوه بر بخشش گناهان و برخوردارى از نعمت بهشت ، اعمال زشت و\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nمعصيت‌هاى انسان ، پس از توبه ، به حسنات مبدّل مىگردد و به صورت اعمال صالح ، براى او مجسّم مىشود :\r\nوَ الَّذينَ لا يَدْعُونَ مَعَ اللَّهِ إِلهاً آخَرَ وَ لا يَقْتُلُونَ النَّفْسَ الَّتي حَرَّمَ اللَّهُ إِلَّا بِالْحَقِّ وَ لا يَزْنُونَ وَ مَنْ يَفْعَلْ ذلِكَ يَلْقَ أَثاماً ، يُضاعَفْ لَهُ الْعَذابُ يَوْمَ الْقِيامَةِ وَ يَخْلُدْ فيهِ مُهاناً ، إِلَّا مَنْ تابَ وَ آمَنَ وَ عَمِلَ عَمَلًا صالِحاً فَأُوْلئِكَ يُبَدِّلُ اللَّهُ سَيِّئاتِهِمْ حَسَناتٍ وَ كانَ اللَّهُ غَفُوراً رَحيماً « 1 »\r\nو آنان كه معبود ديگرى با خداوند نمىخوانند ، و نفسى را كه خدا محترم و مصون داشته ، جز به حق نمىكشند ، و زنا نمىكنند ، و كسى كه چنين كند به\r\nكيفرى برخورد نمايد ، عذاب او در روز قيامت دو برابر شود و در آن عذاب هميشه به خوارى بماند ، مگر كسانى كه توبه كنند و ايمان آورند و عمل شايسته نمايند ، پس آنهايند كه خداوند گناهانشان را تبديل به نيكىها مىكند و همواره خداوند بسيار آمرزنده و مهربان است .\r\nاين آيهء شريفه ، محو تجسّم عمل در آخرت را نيز آشكار مىسازد . يعنى به بندگان مىفهماند كه اگر به توبه و انابه روى آورند و به سوى خداوند متعال باز گردند ، عذاب الهى و ديگر آثار اخروىِ گناهان ، محو و نابود مىشود و افزون بر اين ، آثار سوء گناهان به آثار نيك محسّنات تبديل مىشود .\r\n\r\nلعان\r\nبرخى از علماء دين و نيز برخى از فلاسفه ، قائل به « لعان » هستند ؛ يعنى بر اين باورند كه تجسّم اعمال بد انسان نابود نمىشود ، بلكه حق‌تعالى بين شخص\r\n\r\n\r\n","description":"","footnote":"\r\n( 1 ) . فرقان / 70 - 68\r\n","page_name":" 156 ","page_number":156},
  {"content":"\r\n\r\nگنه‌كار و اثر گناه و تجسّم اعمال او ، فاصله مىاندازد .\r\nبر اساس اين اعتقاد ، گناه و آثار آن نابود و محو نمىشود ، بلكه موجود است و هيچ‌گاه معدوم نخواهد شد و پروردگار متعال از روى تفضّل ، گناه را مىآمرزد . يعنى تجسّم اعمال و رفتار ناپسند آدمى ، پس از توبه بايگانى مىشود و گناه‌كار از آن پس ، آثار گناه خود را احساس نمىكند . در روز قيامت نيز با تجسّم اعمال بد ، رسوا نمىشود و آن اعمال در پروندهء او محاسبه نمىگردد . در واقع ، طبق اين نظريه ، پروندهء اعمال بد و تجسّم آن اعمال ، پس از توبه وجود دارد ، ولى بايگانى مىشود و اثرى ندارد .\r\nاستاد بزرگوار ما حضرت امام خمينى ( قدس سره ) مىفرمودند : امر توبه بالاتر از « لعان » است . و اگر كسى از گناهان گذشتهء خود توبه كند ، پروندهء آن گناهان صرفاً\r\nمختومه و بايگانى نمىشود ، بلكه نابود مىگردد .\r\nآيهء شريفهء قرآن كريم نيز مؤيّد همين واقعيّت است ؛ آنجا كه مىفرمايد :\r\n. . . يُبَدِّلُ اللَّهُ سَيِّئاتِهِمْ حَسَناتٍ « 1 »\r\nيعنى اعمال بد كسى كه توبه كرده است ، در اعمال نيكو و شايسته ، بروز و ظهور مىيابد . به عبارت روشن‌تر ، توبه ، علاوه بر اينكه محو كننده و نابود كنندهء آثار گناهان گذشته است ، موجب گشايش يك پروندهء درخشان و نورانى در زندگى آيندهء آدمى است . پرونده‌اى كه در صفحهء اول آن ، ثواب توبه ، كه بالاترين و برترين عبادات و فضائل است ، ثبت شده و در دنيا و آخرت درخشندگى دارد .\r\nبنابراين ، توبه ، با تبديل سيئات به حسنات ، « هويّت حيوانى » و زشت را كه در اثر ارتكاب گناه براى آدمى پديد آمده است ، به « هويّت انسانى » و نيكو تبديل مىكند و در واقع شخصيّت او را تغيير مىدهد .\r\n\r\n\r\n","description":"","footnote":"\r\n( 1 ) . فرقان / 70\r\n","page_name":" 157 ","page_number":157},
  {"content":"\r\n\r\nاگر اهل معرفت و كسانى كه مسير تقرّب به سوى پروردگار رحمان را مىپيمايند ، پاداشى به جز گشايش صفحهء نورانى در پروندهء زندگى خود و تغيير هويّت و شخصيت درونى خويش ، نمىيافتند ، بس بود كه قدم در راه سير و سلوك گذارند و از منزل اوّل كه منزل « توجّه » است به منزل دوّم يعنى منزل نورانى « توبه » برسند . به‌راستى منزل توبه ، منزل درخشانى است و راه پر فراز و نشيب سالك را هموار مىسازد .\r\n\r\n8 ) برخوردارى از نعمت‌هاى گوناگون دنيوى\r\nتوبه ، باعث مىشود نعمت‌هاى الهى مثل باران نازل شود . حضرت هود ( ع ) هنگام هدايت قوم عاد ، پس از دعوت آنان به پرستش خداوند يكتا ، از توبه ، به\r\nعنوان سببى براى نزول فراوان باران و ازدياد قواى مالى و نيروى انسانى ياد مىكند و مىفرمايد :\r\nوَ يا قَوْمِ اسْتَغْفِرُوا رَبَّكُمْ ثُمَّ تُوبُوا إِلَيْهِ يُرْسِلِ السَّماءَ عَلَيْكُمْ مِدْراراً وَ يَزِدْكُمْ قُوَّةً إِلى قُوَّتِكُمْ « 1 »\r\nو اى قوم من ، از پروردگارتان آمرزش بخواهيد ، سپس ، به سوى او بازگرديد ، تا ابر و باران را بر شما ريزان فرستد و نيرويى بر نيروى ( جانى و مالى ) شما بيفزايد .\r\nبنابر اين آيهء شريفه ، جامعه‌اى كه اهل توبه و اظهار پشيمانى به درگاه خداوند باشد ، با فراوانى نعمت مواجه مىشود . محصولات و توليدات آن قوم يا جامعه مثمر ثمر مىشود و بر ثروت و توانايى افراد مىافزايد . همچنين فرزندانى توانمند و برخوردار از آينده‌اى روشن و نيكو در آن جامعه متولّد مىشوند و اجتماع خود را از\r\n\r\n\r\n","description":"","footnote":"\r\n( 1 ) . هود / 52\r\n","page_name":" 158 ","page_number":158},
  {"content":"\r\n\r\nحيث نيروى بدنى و انسانى ، قدرتمند و شكست ناپذير مىسازد .\r\nقرآن كريم بر اينكه اولاد صالح و شايسته ، در سايهء توبه روزى انسان مىگردد ، تصريح مى فرمايد :\r\nوَ وَهَبْنا لِداوُدَ سُلَيْمانَ نِعْمَ الْعَبْدُ إِنَّهُ أَوَّابٌ « 1 »\r\nو سليمان را به داوود بخشيديم ، نيكو بنده‌اى بود ، حقّا كه بسيار رجوع‌كننده ( به سوى ما ) بود .\r\nحضرت داوود نبى ( ع ) علاوه بر فرزند شايسته ، از قدرت علمى و جسمى مناسبى نيز برخوردار بود . علاوه بر اينكه پيامبر خدا بود و شخصيّت دينى و معنوى\r\nمطلوبى داشت ، شخصيت ، ابهّت اجتماعى ، و محبّتى كه مردم نسبت به او داشتند ، موجب تبعيّت آنان از وى شده بود . قرآن شريف اين نعمت‌ها را نيز مرهون توبه‌هاى آن حضرت مىداند :\r\nاصْبِرْ عَلي ما يَقُولُونَ وَ اذْكُرْ عَبْدَنا داوُدَ ذَا الْأَيْدِ إِنَّهُ أَوَّابٌ « 2 »\r\nبر آنچه مىگويند صبر كن ، و بنده ما داود را كه داراى قدرت و نيرو بود ( قدرت علمى ، جسمى و سلطنتى ) به ياد آر ، زيرا او بسيار بازگشت‌كننده بود .\r\nامام صادق ( ع ) نيز در روايتى ، توبه را باعث هدايت ، روشنايى دل و شفاى بيمارىهاى روحى و روانى مىدانند :\r\n« وَ فِي كِتَابِ اللَّهِ نَجَاةٌ مِنَ الرَّدَي وَ بَصِيرَةٌ مِنَ الْعَمَي وَ دَلِيلٌ إِلَي الْهُدَي وَ شِفَاءٌ لِمَا فِي الصُّدُورِ فِيمَا أَمَرَكُمُ اللَّهُ بِهِ مِنَ الِاسْتِغْفَارِ مَعَ التَّوْبَةِ » « 3 »\r\n\r\n\r\n","description":"","footnote":"\r\n( 1 ) . ص / 30\r\n( 2 ) . ص / 17\r\n( 3 ) . تفسيرالعياشى ، ج 1 ، ص 198\r\n","page_name":" 159 ","page_number":159},
  {"content":"\r\n\r\nو در كتاب خداى تعالى نجات از هر پستى و بصيرت از هر كوردلى و شفا از هر بيمارى اخلاقى ، وجود دارد ، و شما آن را در آياتى جستجو كنيد كه به توبه و استغفار امرتان مىكند .\r\n\r\n9 ) استجابت دعا\r\nفايدهء مهم و اساسى ديگرى كه توبه ، به همراه دارد ، تأثير برجسته در استجابت دعا است . پس از تحقّق توبه ، به سبب طهارت روحى كه نصيب تائب شده است ، به خداى خويش نزديك مىگردد و مىتواند خود را در مجاورت خداوند رحمان ، حس نمايد . خداوند هيچگاه از بندگان خود دور نمىشود و همواره از رگ گردن به\r\nآدميان نزديك‌تر است :\r\nنَحْنُ أَقْرَبُ إِلَيْهِ مِنْ حَبْلِ الْوَريد « 1 »\r\n يار نزديك‌تر از من به من است * اين است عجب‌كه‌من ازوىدورم\r\nبا كه اين راز توان گفت كه او * در كنار من و من مهجورم \r\nولى اين گناهان و اعمال زشت آنهاست كه بين آنان و خداوند فاصله مىاندازد و حجابى ايجاد مىكند كه مانع استجابت دعا و بهره‌مندى از فيوضات ربّانى مىشود .\r\nهنگامى كه حضرت صالح پيامبر ( ع ) براى هدايت قوم ثمود فرستاده شد ، پس از دعوت به يكتاپرستى ، آنان را به توبه و استغفار تشويق نمود و فرمود :\r\nفَاسْتَغْفِرُوهُ ثُمَّ تُوبُوا إِلَيْهِ إِنَّ رَبِّي قَريبٌ مُجيبٌ « 2 »\r\nپس ، از او آمرزش بخواهيد ، آن گاه به درگاه او توبه كنيد ، كه پروردگارم نزديك و اجابت‌كننده است .\r\n\r\n\r\n","description":"","footnote":"\r\n( 1 ) . ق / 16\r\n( 2 ) . هود / 61\r\n","page_name":" 160 ","page_number":160},
  {"content":"\r\n\r\nدر واقع هنر توبه در آن است كه موانع مهم استجابت دعا را رفع مىكند - موانعى كه انسان را از دريافت رحمت بىمنتهاى پروردگار متعال محروم ساخته است - و گرنه خداوند متعال عهد فرموده است كه دعاى بندگان را اجابت نمايد :\r\nوَ إِذا سَأَلَكَ عِبادي عَنِّي فَإِنِّي قَريبٌ أُجيبُ دَعْوَةَ الدَّاعِ إِذا دَعانِ فَلْيَسْتَجيبُوا لي وَ لْيُؤْمِنُوا بي لَعَلَّهُمْ يَرْشُدُونَ « 1 »\r\nو هر گاه بندگان من ، از تو در باره من بپرسند ، [ بگو 
  ] من نزديكم ، و دعاى\r\nدعاكننده را - به هنگامى كه مرا بخواند - اجابت مىكنم ، پس [ آنان 
  ] بايد فرمان مرا گردن نهند و به من ايمان آورند ، باشد كه راه يابند .\r\nبزرگ‌ترين و مهم‌ترين مانع استجابت دعا ، گناه است . از اين‌رو قاطعانه مىتوان گفت : پس از توبه ، يعنى هنگامى كه انسان پاك و پاكيزه مىشود و گناهى در پروندهء اعمال او باقى نمىماند ، دعاى او مستجاب است . معنا ندارد كه گناه در زندگى آدمى نباشد و دعاى او مستجاب نشود . عدم استجابت دعا پس از توبه ، هم مخالف حكمت الهى است و هم با صراحت قرآن كريم مبنى بر اجابت قطعى دعا ، منافات دارد .\r\nدر روايات آمده است كه در زمان حضرت موسى ( ع ) خشكسالى شده بود . آن حضرت مردم را براى دعاى باران در بيابانى جمع كرد . همه مشغول دعا ، تضرّع و زارى شدند و از خداوند متعال طلب نزول باران كردند . خداوند سبحان به حضرت موسى ( ع ) وحى فرمود : من دعاى تو و همراهانت را مستجاب نمىكنم ؛ زيرا يك سخن‌چين در بين شماست كه مانع استجابت دعاى جمع مىشود . حضرت موسى ( ع ) گفت : پروردگارا ، او را به ما معرّفى كن تا از خود برانيم . پروردگار مهربان كه در هر حالى ستّارالعيوب است و بندگانش را دوست دارد و مانع رسوايى آنان\r\n\r\n\r\n","description":"","footnote":"\r\n( 1 ) . بقره / 186\r\n","page_name":" 161 ","page_number":161},
  {"content":"\r\n\r\nمىشود ، فرمود : وقتى من شما را از رذيلهء سخن‌چينى نهى مىكنم ، چگونه خود سخن‌چين شوم ؟ حضرت موسى ( ع ) رو به جمعيت كرده و فرمود : اى كسى كه سخن‌چين هستى ، تو مانع نزول رحمت حق‌تعالى شده‌اى در اين هنگام همهء حضّار و به خصوص آن سخن‌چين توبه كردند و در پى آن ، باران رحمت الهى نازل شد . « 1 »\r\nاز اين حكايت به روشنى مىتوان نتيجه گرفت كه نزول رحمت خداوند و جارى\r\nشدن باران فراوان ، مرهون توبهء همان سخن‌چين بوده است ؛ زيرا حقيقتاً از گناه خويش پشيمان شده و توبه كرده و بعد از پاك شدن از آلودگى گناه سخن‌چينى ، مانع اجابت دعا رفع گرديده و دعاى او و جمع مستجاب شده است . به بيان ديگر ، خداوند در قرآن كريم امر به دعا مىفرمايد و اجابت دعا را نيز وعده فرموده است :\r\nوَ قالَ رَبُّكُمُ ادْعُوني أَسْتَجِبْ لَكُمْ « 2 »\r\nامر پروردگار حكيم نسبت به دعا ، حاكى از ارادهء ذات بىهمتاى او بر اجابت دعا است ؛ زيرا اگر چنين اراده‌اى نداشت ، اين گونه امر نمىفرمود و به بندگان خطاكار بىمقدار ، چنين جرأتى نمىداد تا از آستان رحمت او تقاضايى داشته باشند .\r\n هم دعا از تو اجابت هم ز تو * ايمنى از تو مهابت هم ز تو \r\nپس اگر برخى دعاها مستجاب نمىشود ، بايد علّت را در عدم شايستگى دعا كننده جستجو كرد ؛ زيرا خُلف وعده در درگاه خداوند سبحان جايگاهى ندارد . به‌عنوان مثال اگر شيشهء در بسته‌اى سال‌ها در يك اقيانوس پر از آب بماند ، قطره‌اى از آب اقيانوس در درون آن نفوذ نخواهد كرد ، مگر اينكه آن شيشه ، آمادگى جذب آب را پيدا كند .\r\n\r\n\r\n","description":"","footnote":"\r\n( 1 ) . بحارالأنوار ، ج 72 ، ص 268\r\n( 2 ) . غافر / 60\r\n","page_name":" 162 ","page_number":162},
  {"content":"\r\n\r\nچنان كه در روايتى آمده است : شخصى خدمت امام صادق ( ع ) عرض كرد : خداوند در قرآن مىفرمايد : ادْعُوني أَسْتَجِبْ لَكُمْ ، ما او را مىخوانيم امّا پاسخى نمىشنويم . آن حضرت فرمودند : آيا گمان مىكنى خداوند خلف وعده كرده است ؟ گفت : خير . امام صادق ( ع ) فرمودند : علّت عدم دريافت پاسخ شما اين است كه : هركس از دستورات خداوند متعال پيروى كند ، سپس او را بخواند ، خداوند پاسخش را مىدهد :\r\n« تَذْكُرُ ذُنُوبَكَ فَتُقِرُّ بِهَا ثُمَّ تَسْتَعِيذُ مِنْهَا فَهَذَا جِهَةُ الدُّعَا » « 1 »\r\nگناهانت را يادآور مىشوى و بدان‌ها اعتراف مىكنى و از آنها به خدا پناه مىبرى ، اين است راه دعا كردن .\r\nبنابراين ، استجابت دعا ، در سايهء توبهء حقيقى تحقّق مىيابد و به عبارت رساتر ، دستيابى به حالت توبه ، خودبه‌خود ، استجابت دعا را به همراه دارد . وقتى بنده به درگاه خداوند متعال تضرّع و زارى كند و به گناهان خويش اعتراف نمايد و از محضر پروردگار خويش عذرخواهى كند ، قطعاً بايد منتظر اجابت دعا باشد . اگر هم اجابتِ عينِ تقاضاى بنده ، فعلًا به مصلحت او نبوده ، يا مطابق با حكمت الهى نباشد ، خداوند متعال دعاى او را بىپاسخ نمىگذارد و برتر از آنچه خواسته است را به او عطا مىفرمايد يا از وى دفع بلا مىكند .\r\nافزون بر اين ، تحقّق توبه و پس از آن ، دعا به درگاه الهى ، صرف نظر از بحث اجابت آن ، يك زندگى سراسر نشاط و شادمانى و عارى از غم ، غصّه ، اضطراب ، يأس و پريشانى براى انسان رقم مىزند . آرامش و آسايش توأم با امنيت روانى ، در سايهء توبه ، دعا و ارتباط عاطفى با خداوند ، جايگزين پژمردگى و افسردگى جسم و روح مىشود و امراض روحى و روانى انسان را به خوبى درمان مىكند .\r\n\r\n\r\n","description":"","footnote":"\r\n( 1 ) . الكافى ، ج 2 ، ص 486\r\n","page_name":" 163 ","page_number":163},
  {"content":"\r\n\r\nفَأَيُّ الْفَريقَيْنِ أَحَقُّ بِالْأَمْنِ إِنْ كُنْتُمْ تَعْلَمُون ، الَّذينَ آمَنُوا وَ لَمْ يَلْبِسُوا إيمانَهُمْ بِظُلْمٍ أُولئِكَ لَهُمُ الْأَمْنُ وَ هُمْ مُهْتَدُونَ « 1 »\r\nپس كدام يك از دو گروه ( موحّدان يا مشركان ) سزاوارتر به ايمنى است ، اگر مىدانيد ؟ آنها كه ايمان آوردند ، و ايمان خود را با شرك و ستم نيالودند ، ايمنى تنها از آن آنهاست ؛ و آنها هدايت‌يافتگانند .\r\nچه كسى شايستهء برخوردارى از امنيت و آبادانى روحى و يك دل منهاى اضطراب خاطر ، غم و يأس است ؟ پاسخ اين سؤال در آخر آيه بيان شده است .\r\n\r\n10 ) حُسن عاقبت\r\nاثر ارزشمند ديگرى كه توبه به همراه دارد ، اين است كه عاقبت سوء گناه‌كار را به عاقبت خير و حُسن خاتمت ، مبدّل مىكند . عاقبت بد و نافرجام ، معمولًا از گناه آدمى سرچشمه مىگيرد و از آنجا كه توبه ، آثار گناهان را نابود مىكند ، سرنوشت شوم گناه را نيز از بين خواهد برد :\r\nفَأُوْلئِكَ يُبَدِّلُ اللَّهُ سَيِّئاتِهِمْ حَسَناتٍ وَ كانَ اللَّهُ غَفُوراً رَحيما « 2 »\r\nحُسن عاقبت ، يكى از نعمت‌هاى مهم است كه به هركسى عطا نمىشود ، همچنان‌كه سوء عاقبت يكى از نقمت‌هاى خوف ناك است كه بسيارى از آدميان به واسطهء اعمال خود ، بدان مبتلا مىشوند .\r\nدر تبيين معناى سوء عاقبت ، بايد گفت كه سوء عاقبت ، سه قسم دارد :\r\nاوّل : ذلّت بعد از عزّت يا رنج و سختى بعد از برخوردارى از نعمت‌هاى دنيوى .\r\n\r\n\r\n","description":"","footnote":"\r\n( 1 ) . انعام / 82 - 81\r\n( 2 ) . فرقان / 70\r\n","page_name":" 164 ","page_number":164},
  {"content":"\r\n\r\nدوّم : كفر و فسق بعد و شرمندگى از ايمان و تقوى ؛ يعنى بىدين شدن پس از دين‌دارى .\r\nسوّم : سرافكندگى به هنگام مرگ در خدمت اميرالمؤمنين ( ع ) و اولياء معصومين ( ع ) .\r\nانسان بايد از شرّ نفس خودش كه او را به سوء عاقبت گرفتار مىسازد ، به خداوند سبحان پناه ببرد . نفسى كه در كمين اوست و هر لحظه براى گمراهى وى\r\nتلاش مىكند . امام صادق ( ع ) فرمود :\r\n« إِنَّ الْعَبْدَ يُصْبِحُ مُؤْمِناً وَ يُمْسِيَ كَافِراً وَ يُصْبِحُ كَافِراً وَ يُمْسِيَ مُؤْمِناً وَ قَوْمٌ يُعَارُونَ الْإِيمَانَ ثُمَّ يُسْلَبُونَهُ وَ يُسَمَّوْنَ الْمُعَارِينَ » « 1 »\r\nبنده ، شب را با ايمان به صبح مىرساند و شب كافر مىشود و شب را در حال كفر به صبح مى رساند و شب مؤمن مىشود ، و گروهى ايمان را به عاريه مىگيرند ، سپس آن را از دست مىدهند و به آنان عاريه گيرندگان گفته مىشود .\r\nراهكار اصلى و اساسى رهايى از شرّ عاقبت سوء ، بازگشت به سوى خداوند رحمان و رحيم و پناه گرفتن در زير پرچم آن ذات كبريايى است . آياتى از قرآن كريم به ناگوارى سوء عاقبت اشاره كرده و گرفتار شدن به آن را ناشى از گناه انسان بر مىشمارد . « 2 » بر اين اساس ، گفته مىشود كه توبه ، موجب عاقبت به خيرى است .\r\nدر قرآن شريف ، با ذكر يك حكايت آموزنده ، سرنوشت كسى كه دچار فسق بعد از ايمان شده است بيان گرديده تا بندگان ، نياز هميشگى به ارتباط با خداوند تعالى\r\n\r\n\r\n","description":"","footnote":"\r\n( 1 ) . الكافى ، ج 2 ، ص 418\r\n( 2 ) . روم / 10 ؛ يونس / 39 ؛ نحل / 112\r\n","page_name":" 165 ","page_number":165},
  {"content":"\r\n\r\nو نيز تلاش در جهت ريشه‌دار كردن ايمان خويش را احساس كنند :\r\nوَ اتْلُ عَلَيْهِمْ نَبَأَ الَّذي آتَيْناهُ آياتِنا فَانْسَلَخَ مِنْها فَأَتْبَعَهُ الشَّيْطانُ فَكانَ مِنَ الْغاوينَ « 1 »\r\nو خبر آن كس را كه آيات خود را به او داده بوديم براى آنان بخوان كه از آن عارى گشت . آن گاه شيطان ، او را دنبال كرد و از گمراهان شد .\r\nحضرت ثامن الائمّه امام رضا ( ع ) در خصوص معناى اين آيهء شريفه مىفرمايند : اين آيه ، دربارهء مردى از بنىاسرائيل به نام بَلعَم باعورا نازل شد . او از بزرگان قوم بود كه اسم اعظم را مىدانست و با آن دعا مىكرد و مستجاب مىشد . پس از چندى او به سوى فرعون متمايل گشت . هنگامى كه فرعون به‌دنبال حضرت موسى ( ع ) و يارانش رفت ، به بلعم گفت : به درگاه خداوند دعا كن تا موسى و يارانش از ما دست بردارند . بلعم ، سوار الاغ خود شد تا دنبال موسى برود . امّا الاغ از رفتن خوددارى كرد ، پس به زدن او پرداخت . خداوند الاغ را به سخن آورد و به بلعم گفت : واى بر تو ، چرا مرا مىزنى ؟ آيا مىخواهى با تو بيايم تا پيامبر خدا و گروهى از مؤمنان را نفرين كنى ؟ بلعم پيوسته الاغ را زد تا آن را از پاى در آورد و اسم اعظم از زبانش افتاد . « 2 »\r\nقصّهء بلعم باعورا نكات عبرت‌انگيز ديگرى نيز دارد كه اكنون مورد بحث ما نيست ، ولى آنچه بايد از اين حكايت آموزنده ، مايهء عبرت همگان شود ، اين است كه يك انسان مستجاب الدّعوه در اثر لغزش و ضعف ايمان ، به جايى رسيد كه پيامبر خدا را نفرين كرد و سرنوشت شومى براى خود فراهم آورد . حال اگر همين شخص توبه مىكرد و به سوى خداوند تعالى باز مىگشت ، عاقبت به خير مىشد .\r\n\r\n\r\n","description":"","footnote":"\r\n( 1 ) . اعراف / 175\r\n( 2 ) . تفسيرالقمى ، ج 1 ، ص 248\r\n","page_name":" 166 ","page_number":166},
  {"content":"\r\n\r\nتاريخ نيز به روشنى گواهى مىدهد كه اگر كسى توبه كند و ضمن جبران گذشته ، به اصلاح آينده بپردازد ، آيندهء روشن و درخشانى در انتظار او خواهد بود . به عنوان مثال ، علىبن‌ابىحمزه كه از ياران امام صادق ( ع ) است ، در روايتى چنين نقل مىكند :\r\nدوستى داشتم كه از كاتبان دستگاه بنىاميه بود . روزى به واسطهء من ، از امام\r\nششم تقاضاى ملاقات كرد و آن حضرت خواستهء او را اجابت كردند . پس از ورود به محضر امام ، سلام كرد و گفت : فدايت شوم ، من در ديوان بنىاميه هستم و از اموال آنان به ثروت فروانى رسيده‌ام و در پرداخت حقوق واجب دارايى خود كوتاهى كرده‌ام .\r\nامام صادق ( ع ) فرمودند : اگر امثال شما بنىاميه را يارى نمىكرديد ، هرگز حقّ ما را سلب نمىكردند . جوان گفت : فدايت شوم ، آيا براى من راه نجاتى هست ؟ فرمودند : اگر بگويم انجام مىدهى ؟ گفت : آرى انجام مىدهم . فرمودند : پس ، آنچه از دستگاه بنىاميه به دست آورده‌اى ، رهاكن . هر مالى غصب كرده‌اى ، به صاحبش برگردان و اگر صاحب مال را نمىشناسى ، از جانب او صدقه بده ، من در پيش‌گاه خداى عزّوجل ، بهشت را براى تو تضمين مىكنم .\r\nآن جوان پس از سكوتى طولانى گفت : فدايت شوم ، آنچه فرمودى انجام مىدهم . سپس ، مطابق آنچه عهد كرده بود ، عمل كرد ؛ يعنى از همهء اموال خود و حتّى از لباس‌هايى كه به تن داشت ، دست شست ، تا جايى كه من براى اينكه عريان نباشد ، برايش لباس خريدم . چند ماهى نگذشت كه مريض شد . روزى به عيادت او رفتم و مشاهده كردم كه در حال احتضار است . چشمانش را گشود و به من گفت : سوگند به خدا كه مولاى تو ، به وعدهء خود وفا كرد . اين جمله را گفت و از دنيا رفت . آنگاه به حضور امام صادق ( ع ) رسيدم . آن حضرت چون به من نظر\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nكرد ، فرمود : اى على ، سوگند به خدا ، ما به وعده‌اى كه به دوست تو داديم ، وفا كرديم . « 1 »\r\nشبيه اين واقعه براى همسايهء ابىبصير ، كه او هم از ياران نزديك امام\r\nصادق ( ع ) بوده ، اتفاق افتاده است . « 2 »\r\n\r\n11 ) توجّه انسان به ذلّت خود و عظمت خداوند\r\nاقرار به گناه و اعتراف به نافرمانى حق‌تعالى ، انسان را متوجّه ذلّت ، زبونى و كوچكى خويش مىكند و عظمت خداى بزرگ را به او يادآور مىشود .\r\nاگر گناهكار از كردار خود پشيمان شود ، در برابر نعمت‌هاى فروانى كه خداوند به وى ارزانى داشته است ، از خود و خداى خود شرمسار مىگردد . حتّى اگر گناه‌كار ، جزو گرفتارترين مردم باشد و از نعمت‌هاى دنيوى بهرهء كمى برده باشد ، باز هم نمىتواند به معناى حقيقى ، قدردان و شكرگزار همان نعمت‌هايى كه در اختيار دارد ، باشد و در همان حال پريشانى و درماندگى و با وجود همهء گرفتارىها ، باز نمىتواند نعمت‌هايى كه خداوند تعالى به او ارزانى داشته است را بشمارد :\r\nوَ آتاكُمْ مِنْ كُلِّ ما سَأَلْتُمُوهُ وَ إِنْ تَعُدُّوا نِعْمَتَ اللَّهِ لا تُحْصُوها إِنَّ الْإِنْسانَ لَظَلُومٌ كَفَّار « 3 »\r\nو از هر چيزى كه از او خواستيد به شما عطا كرد ، و اگر نعمت‌هاى خدا را بشماريد ، شمار و حساب نتوانيد كرد . حقّا كه انسان سخت ستمگر و ناسپاس است .\r\n\r\n\r\n","description":"","footnote":"\r\n( 1 ) . الكافى ، ج 5 ، ص 106\r\n( 2 ) . ر . ك : الكافى ، ج 1 ، ص 474\r\n( 3 ) . ابراهيم / 34 ؛ ر . ك : نحل / 18\r\n","page_name":" 168 ","page_number":168},
  {"content":"\r\n\r\nكدام شخص گرفتار ، درمانده و مضطر ، حاضر مىشود دو چشم خود را يا عقل خود را بدهد و همهء دنيا را بگيرد ؟ مسلّم است كه هيچ انسان عاقلى حاضر نيست چنين معامله‌اى كند . خداوند در قرآن مىفرمايد :\r\n. . . أَسْبَغَ عَلَيْكُمْ نِعَمَهُ ظاهِرَةً وَ باطِنَة « 1 »\r\nنعمت‌هاى آشكار و نهان خود را بر شما وسعت و تماميت بخشيده\r\nآيا كسى مىتواند بپذيرد كه اعتقاد به تشيع را از او بگيرند و به جاى آن تمام دنيا را در اختيار او قرار دهند ؟ آيا هيچ شيعه‌اى حاضر مىشود تن به اين معاوضه بدهد ؟\r\nآدمى با وجود اين همه نعمت كه در اختيار دارد ، باز هم ناشكر است :\r\nقُتِلَ الْإِنْسانُ ما أَكْفَرَه « 2 »\r\nمرگ بر اين انسان كه چقدر ناسپاس است\r\nالبته همان‌گونه كه خود خداوند مىفرمايد :\r\nوَ ما قَدَرُوا اللَّهَ حَقَّ قَدْرِه « 3 »\r\nو خدا را آن چنان كه بايد به بزرگى نشناخته‌اند .\r\nهر چقدر هم كه انسان تلاش كند ، نمىتواند آن‌گونه كه حقّ خداوند است ، او را سپاس‌گزارى كند . ولى يكى از بركات توبه ، يادآورى نعمت‌هاى بىكران الهى است .\r\nافزون بر اين ، كسى كه نعمت‌هاى الهى را به ياد آورد و آن نعمت‌ها را قدر بداند ، ديگر دنبال گناه نمىرود . در واقع ، يادآورى الطاف خداوند ، يك حالت\r\n\r\n\r\n","description":"","footnote":"\r\n( 1 ) . لقمان / 20\r\n( 2 ) . عبس / 17\r\n( 3 ) . زمر / 67\r\n","page_name":" 169 ","page_number":169},
  {"content":"\r\n\r\nشرمندگى در مقابل خداوند براى انسان ايجاد مىكند و زندگى سالمى را براى وى رقم خواهد زد .\r\n\r\n12 ) دستيابى به مقام خشوع\r\nتوبهء حقيقى و توبه‌اى كه از دل آدمى سرچشمه گرفته باشد ، مىتواند انسان را به مقام خشوع برساند . در اين مقام ، دل سالك در برابر عظمت خداوند سبحان مىتپد و خشيت حق‌تعالى ، سراسر وجود او را فرا مىگيرد و حالتى به او دست مىدهد كه خودبه‌خود در پيشگاه پروردگار خويش تضرّع و زارى مىكند و سر به سجده مىگذارد .\r\nإِنَّمَا الْمُؤْمِنُونَ الَّذينَ إِذا ذُكِرَ اللَّهُ وَجِلَتْ قُلُوبُهُمْ وَ إِذا تُلِيَتْ عَلَيْهِمْ آياتُهُ زادَتْهُمْ إيماناً وَ عَلي رَبِّهِمْ يَتَوَكَّلُونَ « 1 »\r\nمؤمنان تنها كسانى هستند كه چون ياد خدا به ميان آيد دل‌هايشان مىترسد ، و چون آيات او بر آنان خوانده شود بر ايمانشان مىافزايد ، و همواره بر پروردگارشان توكّل مىكنند .\r\nاز صفات مؤمن آن است كه وقتى به ياد خداوند مىافتد ، در دلش نوعى خشيت يا به عبارت ساده‌تر ، نوعى ترسِ مطلوب سايه مىافكند و در مقابل خداوند متعال خجالت‌زده مىشود . اين حالت است كه بيش از دنيا و آنچه كه در آن است ارزش دارد و حتى از بهشت ، قيمتىتر است . از اين جهت اهل معرفت يك ساعت مناجات در دل شب را با تمام دنيا معاوضه نمىكنند .\r\nپيامبر گرامى ( ص ) مىفرمايند :\r\n\r\n\r\n","description":"","footnote":"\r\n( 1 ) . انفال / 2\r\n","page_name":" 170 ","page_number":170},
  {"content":"\r\n\r\n« الرَّكْعَتَانِ فِي جَوْفِ اللَّيْلِ أَحَبُّ إِلَيَّ مِنَ الدُّنْيَا وَ مَا فِيهَا » « 1 »\r\nدو ركعت نمار در دل شب ، نزد من ، از دنيا و آنچه در آن است ، دوست\r\nداشتنىتر است .\r\nدو ركعت نماز شب ، نماز شبى كه در برابر خداوند يك مكالمه و يك معاشقه باشد ، نمازى كه در آن توجّه داشته باشيم كه خدا با ما حرف مىزند و ما هم با خدا حرف مىزنيم ، از دنيا و آنچه در آن است با ارزش‌تر است .\r\nپديد آمدن اين حالت ، اثرات بسيار مفيد و سازنده‌اى در سير و سلوك دارد و راه پرپيچ و خم و پرمانع حركت به‌سوى خداوند را هموار و نزديك مىنمايد . چه بسيار كسانى كه با يك لحظه شرمندگى و خجالت‌زدگى در مقابل ذات بارىتعالى توانسته‌اند راه را بپيمايند و به‌مقصود و مطلوب حقيقى يعنى لقاى پروردگار نائل گردند .\r\nاهل‌بيت ( ع ) از مرتبهء اعلاى مقام خشوع برخوردار بوده‌اند . سالك نيز بايد با پيروى از آنان به اندازهء سعهء وجودى و ظرفيت خويش به اين مقام نورانى دست يابد .\r\nام‌ّسلمه مىگويد : پيغمبراكرم ( ص ) در دل شب صورت مبارك خويش را روى خاك مىگذاشتند و گريه مىكردند و مرتّب مىگفتند :\r\n« اللّهمّ وَ لَا تَكِلْنِي إِلَي نَفْسِي طَرْفَةَ عَيْنٍ أَبَدا » « 2 »\r\nخدايا مرا به اندازهء يك چشم بر هم زدن به خودم واگذار مكن .\r\nاين مكالمه و معاشقهء پيغمبراكرم ( ص ) ، با مولاى خود چه لذّتى دارد . هم‌چنين وقتى كه پيامبر ( ص ) با آن مقام عصمت مىفرمايد :\r\n\r\n\r\n","description":"","footnote":"\r\n( 1 ) . وسائل‌الشّيعة ، ج 8 ، ص 156\r\n( 2 ) . بحارالأنوار ، ج 16 ، ص 217\r\n","page_name":" 171 ","page_number":171},
  {"content":"\r\n\r\n« إِنِّي لَأَسْتَغْفِرُ اللَّهَ فِي كُلِّ يَوْمٍ سَبْعِينَ مَرَّةً » « 1 »\r\nهمانا من در هر روز هفتاد مرتبه استغفار مىكنم .\r\nاين مطلب ساده نيست ، صرفاً زبانى نيست ، واقعاً پيامبراكرم ( ص ) استغفار داشته‌اند . در حالى كه آن حضرت بنابر آيهء تطهير ، ما فوق عصمت است و نمىشود گناهى براى ايشان تصوّر كرد . پس استغفار ايشان براى چيست ؟\r\nدر خصوص مرتبهء استغفار اهل‌بيت ( ع ) در جاى خود مطالبى بيان خواهد شد . امّا آنچه اكنون مورد بحث ما است ، اينكه ، هر كه عصمتش بيشتر باشد ، به عبارت ديگر هركه معرفتش بيشتر باشد ، مقام خضوع و خشوع او بيشتر است . مقام خضوع از ادب ظاهرى سرچشمه مىگيرد و مقام خشوع ، حاكى از ذليل بودن دل ، در مقابل خداوند متعال است .\r\nدرك واقعيّت اين مطالب ، در حدّ محال است . ولى آن چه از گفت و شنود اين سخنان حاصل مىشود و مىتوان درك نمود ، اين است كه همه مىتوانند با توبهء واقعى به چنين مقاماتى يا لااقل به مقاماتى شبيه و نزديك به آن ، نائل شوند .\r\nادعيه و مناجات‌هاى اميرالمؤمنين ( ع ) ، از جمله دعاى كميل و مناجات شعبانيه و نيز دعاى عرفه حضرت سيد الشّهداء ( ع ) ، دعاى ابوحمزهء ثمالى كه امام سجاد ( ع ) نقل فرموده‌اند ، دعاى سحر كه از لسان مبارك امام باقر ( ع ) منقول است و بسيارى ديگر از ادعيه و مناجات‌هاى ارزشمندى كه از ائمّهء طاهرين ( ع ) به يادگار مانده است ، نشان دهندهء وجود همين حالت عرفانى در آن ذوات مقدّس است . اميرالمؤمنين على ( ع ) در موقع مناجات چنان حالتى داشته‌اند كه راوى توصيف مىكند :\r\n\r\n\r\n","description":"","footnote":"\r\n( 1 ) . مستدرك الوسائل ، ج 5 ، ص 320\r\n","page_name":" 172 ","page_number":172},
  {"content":"\r\n\r\n« غَارَتْ نُجُومُهُ مُمَاثِلًا فِي مِحْرَابِهِ قَابِضاً عَلَى لِحْيَتِهِ يَتَمَلْمَلُ تَمَلْمُلَ السَّلِيمِ وَ يَبْكِي بُكَاءَ الْحَزِينِ وَ كَأَنِّي أَسْمَعُهُ وَ هُوَ يَقُولُ يَا دُنْيَا يَا\r\nدُنْيَا أَ بِي تَعَرَّضْتِ أَمْ إِلَيَّ تَشَوَّقْتِ هَيْهَاتَ هَيْهَاتَ غُرِّي غَيْرِي . . . » « 1 »\r\nمانند كسى كه مار زهر آلودى او را گزيده باشد ، در دل شب به خودشان مىپيچيدند و زمزمه مىكردند و مناجات مىخواندند . آن قدر با خداى خويش مناجات و راز و نياز مىكردند كه مدهوش مىشدند ، از خود بىخود مىشدند و در آن لحظات ، فقط و فقط به خداوند سبحان توجّه مىنمودند و به هيچ كس و هيچ چيز ديگرى توجّه نداشتند . اگر تير هم از پاى ايشان در مىآوردند ، متوجّه نمىشدند . قرآن كريم در وصف اين‌گونه انسان‌هاى والامقام ، مىفرمايد :\r\nتَتَجافىجُنُوبُهُمْ عَنِ الْمَضاجِعِ يَدْعُونَ رَبَّهُمْ خَوْفاً وَ طَمَعاً وَ مِمَّا رَزَقْناهُمْ يُنْفِقُونَ فَلا تَعْلَمُ نَفْسٌ ما أُخْفِيَ لَهُمْ مِنْ قُرَّةِ أَعْيُنٍ جَزاءً بِما كانُوا يَعْمَلُونَ « 2 »\r\nپهلوهايشان از خوابگاه‌ها جدا مىگردد [ و 
  ] پروردگارشان را از روى بيم و طمع مىخوانند ، و از آنچه روزيشان داده‌ايم انفاق مىكنند . هيچ كس نمىداند چه چيز از آنچه روشنىبخش ديدگان است به [ پاداش 
  ] آنچه انجام مىدادند براى آنان پنهان شده است .\r\nيعنى نمىدانى در دل شب براى اهل نماز شب چه لذّتى است : فَلا تَعْلَمُ نَفْسٌ ما أُخْفِيَ لَهُمْ ، اين لذّت مربوط به آخرت نيست . آن لذّت ، لذّتِ رابطهء عاطفى و صميمانه با خداوند مهربان است . مناجات اهل دل ، در دل شب ، آنان را مدهوش\r\n\r\n\r\n","description":"","footnote":"\r\n( 1 ) . بحارالأنوار ، ج 33 ، ص 274\r\n( 2 ) . سجده / 17 - 16\r\n","page_name":" 173 ","page_number":173},
  {"content":"\r\n\r\nمىكند ، تمام عالم وجود را با دو ركعت نماز در دل شب معاوضه نمىكنند و براى اين نماز ، به همهء عالم پشت پا مىزنند . اين همه به خاطر آن لذّتى است كه در\r\nنماز شب دارند .\r\nاين رابطهء عاطفى ، اهل معرفت را مدهوش مىكند . در برخى از اوقات ، حالت خشيّت براى آنان پديد مىآورد و در برخى موارد ، حالت رحمت . و در هر دو صورت مدهوش مىشوند . وقتى چنين شد ، هيچ توجّهى به هيچ كس و هيچ جا ندارند به جز معاشقه و مكالمه با خداوند منّان ، يعنى همان رابطهء عاطفى ، يعنى همان كه قرآن كريم مىفرمايد : تَتَجافى جُنُوبُهُمْ عَنِ الْمَضاجِعِ يَدْعُونَ رَبَّهُمْ خَوْفاً وَ طَمَعاً .\r\nظهور حقيقت در دل اين افراد ، گاهى با خشيت همراه است و گاهى با طمع ، اميدوارى و رحمت ، ظهور حقيقت را در دل خويش به نظاره مىنشينند . و در هر دو صورت ، نماز شب ، آنان را مدهوش مىكند . هر دو حالت خشيت و رحمت را دارند و هيچ كدام اين حالات نيز بر ديگرى غلبه نمىكند : يَدْعُونَ رَبَّهُمْ خَوْفاً وَ طَمَعاً .\r\nما معناى اين حالات را به درستى درك نمىكنيم و نمىفهميم ، امّا مىدانيم كه مسلّماً وجود دارد . اين حالات « يدرك و لا يوصف » است و از اين‌رو علمى نيست ؛ بلكه يافتنى است . فقط بايد درك شود و توصيف آن امكان ندارد .\r\nوقتى مقام خشيت براى اميرالمؤمنين ( ع ) پديدار مىشد ، دعاىكميل را مىخواندند و از روى خشيت و خشوع ، آن همه نسبت گناه را به خود مىدهند ، امّا در همان دعاى كميل ، وقتى كه مقام رحمت بر دل ايشان جلوه‌گر مىشد ، با خدا معاشقه مىكردند و مىفرمودند :\r\n« يا الهى وَسَيِّدى وَ رَبّى ، أتُراكَ مُعَذِّبى بِنارِكَ بَعْدَ تَوْحيدِكَ ، وَ بَعْدَ مَاانْطَوى عَلَيْهِ قَلْبى مِنْ مَعْرِفَتِكَ ، وَلَهِجَ بِهِ لِسانى مِنْ ذِكْرِكَ ، وَ اعْتَقَدَهُ\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nضَميري مِنْ حُبِّكَ ، وَ بَعْدَ صِدْق‌ِاعْتِرافى وَ دُعآئى خاضِعاً لِرُبُوبِيَّتِكَ » « 1 »\r\nاى معبود من و اى آقاى من و اى پروردگارم آيا تو براستى چنانى كه مرا به آتش عذاب كنى ، پس از اينكه به يگانگىات اقرار دارم ؟ و دلم به نور معرفتت آباد گشته و زبانم به ذكر تو گويا شده ، و نهادم به دوستى تو پيوند شده ؟ و پس از اعتراف صادقانه و دعاى خاضعانه‌ام به مقام بنده پرورى و ربوبيتت ؟\r\nالبته گاهى مقام خشوع ، در عالم آخرت براى برخى از انسان‌ها پديد مىآيد ؛ به‌گونه‌اى كه او را به مقام عنداللّهى مىرساند . در اين صورت ، بهشت براى او كوچك است ؛ حتّى بهشت عدن و رضوان برايش كوچك است :\r\nيا أَيَّتُهَا النَّفْسُ الْمُطْمَئِنَّةُ ، ارْجِعي إِلى رَبِّكِ راضِيَةً مَرْضِيَّةً ، فَادْخُلي في عِبادي ، وَ ادْخُلي جَنَّتي « 2 »\r\nامّا در همين دنيا نيز مىتوانيم اين آيه را تطبيق دهيم . مصداق اين آيهء شريفه در دنيا وجود دارد . يعنى بندگانى هستند كه در دل‌شب به مقام خشوع ، و پس از آن به مقام عنداللّهى مىرسند . مقامى كه در آن ، بهشت براى انسان كوچك است .\r\nچنين مقامى براى اهل دل ، در دل شب و هنگامى كه با خداى خويش رابطهء عاطفى برقرار مىكنند ، پديد مىآيد . بندگان خالص خداوند سبحان ، در لحظاتى كه حقيقتاً به حالت توبه دست مىيابند و سراسر وجود آنان در مقابل پروردگار متعال شرم‌سار و خجالت‌زده مىشود ، از لذّت رسيدن به مقام خشوع و مقام عنداللّهى بهره‌مند مىگردند . لذّت واقعى دنيا همين است و الّا مابقى ، تكرار مكرّرات است .\r\n\r\n\r\n","description":"","footnote":"\r\n( 1 ) . مصباح‌المتهجّد ، ص 844\r\n( 2 ) . فجر / 30 - 27\r\n","page_name":" 175 ","page_number":175},
  {"content":"\r\n . \r\n","description":"","footnote":"","page_name":" 176 ","page_number":176},
  {"content":"\r\n\r\n\r\nفصل هفتم : اقسام توبه\r\n\r\n","description":"","footnote":"","page_name":" 177 ","page_number":177},
  {"content":"\r\n . \r\n","description":"","footnote":"","page_name":" 178 ","page_number":178},
  {"content":"\r\n\r\nمجموعه فعل و انفعالات زندگى انسان ، بر پايهء يك سلسله از حقوق ، استوار است . حقوقى كه اداى آن براى انسان واجب است و كوتاهى از مراعات آن ، در بسيارى از موارد گناه بوده و در بعضى موارد بسيار نكوهش شده است .\r\nخداوند متعال براى نيل انسان به سعادت و رستگارى ، مجموعه‌اى از حقوق را به صورت قانون زندگى ، توسّط پيامبران خويش ، به خصوص حضرت خاتم‌الأنبياء ( ص ) ، ابلاغ فرموده است و از اين جهت كه ايفاى وظايف يا مراعات قوانين الهى ، نيك بختى دنيا و آخرت را براى آدمى به ارمغان مىآورد ، اداى حقوق را واجب برشمرده است . البته حقوق مستحبّ فراوانى هم وجود دارد كه موجب سعادت دنيا و آخرت مىشود ، ولى ما در اين مبحث در صدد بيان حقوق واجب هستيم .\r\nحقوقى كه به عهدهء انسان است ، به دو قسم كلّى « حق‌ّالله » و « حق‌ّالنّاس » منقسم مىشود . همان‌طور كه از نام اين دو حق هويداست ، « حق‌ّالله » مجموعه حقوقى است كه خداوند بر انسان دارد و « حق‌ّالنّاس » حقوقى است كه انسان‌ها بر يكديگر دارند .\r\nپيمودن مسير سعادت و رسيدن به مقامات والاى عرفانى ، سرسختانه محتاج اداى حقوق خداوند و بندگان خداوند است و وجود يكى از اين دو حق در زندگى\r\nسالك ، مانع بسيار بزرگ و قدرتمندى براى سلوك معنوى او محسوب مىشود .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nتضييع حقوق و عدم اداى وظايف مربوط به حقوق نامبرده ، يعنى انجام ندادن امرى كه از جانب حق‌تعالى براى انسان واجب دانسته شده است و از آن جهت كه نافرمانى امر خداوند است ، گناه محسوب مىشود . ضمن اين كه كوتاهى در اداى حق ، خود ظلم است و گناه بزرگى به شمار مىآيد .\r\nبنابراين هر گناه يا لغزشى كه از انسان سر مىزند ، ناشى از زير پا نهادن حقّى از خداوند تعالى يا بندگان اوست و توبه از گناه ، يعنى توبه از تضييع « حق‌ّالله » يا « حق‌ّالنّاس » . در ادامه به‌طور اختصار ، به‌شرح اين حقوق و توبهء از آن پرداخته مىشود :\r\n\r\nاقسام حقّ الله\r\nتضييع حق‌ّالله وقتى صورت مىپذيرد كه انسان واجبات الهى و به ويژه عباداتى مثل نماز ، روزه و حج را به جا نياورد ، يا مرتكب گناهانى همچون قماربازى ، شراب‌خوارى ، بدحجابى ، بىحجابى ، بىعفّتى ، بىغيرتى ، مصرف موادّ مخدّر و روان‌گردان ، ترويج موسيقى و . . . گردد . گناه حقّ الله ، بسيار بزرگ است ، ولى رحمت واسعهء پروردگار متعال اقتضاء مىكند كه توبهء از حقّ الله پذيرفته شود .\r\nبنابر اين بنده‌اى كه مثلًا در مدّت عمر خويش سر به طاعت الهى فرو نياورده و با ذكر و نماز ، ذات بىهمتاى او را تسبيح و تحميد نكرده است و حتّى با گناهانى كه ذكر شد ، خداوند را نافرمانى كرده است ، اگر از گذشتهء خويش پشيمان شود و در مقابل خداوند تعالى حقيقتاً اظهار ندامت كند ، خداى رحمان و رحيم از حقّ خود مىگذرد و او را مىبخشايد . هرچند هريك از اين گناهان ، به خودى خود ، بزرگ است و بخشش آن باوركردنى نيست ؛ مثلًا كسى كه به نماز اهميّت نمىدهد و نماز را ضايع مىكند ، حتماً گمراه و بدبخت است ، امّا توبه و بازگشت به سوى حق‌تعالى ،\r\nاو را از شقاوت مىرهاند .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\n\r\nتوبه از حق الله\r\nتوبه از حقّ الله ، مانند توبه از هر گناه ديگرى ، چهار ركن دارد كه عبارتند از : « احساس ندامت ، اظهار ندامت ، تصميم به جبران و ترك گناه ، اصلاح عملى . »\r\nاگر اركان توبه حاصل شود ، قطعاً توبه محقّق مىشود و پروردگار متعال بنده را مىآمرزد . بنابراين بن‌بست در اسلام وجود ندارد و يأس و نااميدى نيز جايگاهى در بين مسلمانان نخواهد داشت . هر عبادتى از انسان فوت شده باشد ، يا هر گناهى مرتكب شده باشد ، اگر واقعاً از گذشتهء خود پشيمان گردد و به درگاه خداوند تضرّع و زارى نمايد و از ذات بىهمتاى حضرت احديّت ، طلب عفو و بخشش كند ، قطعاً خداوند رحمان و رحيم از حقّ خود و از بستانكارى خود مىگذرد و بىحيايى بنده را نديده مىگيرد ؛ به‌شرط آن‌كه بنده نيز به اندازهء توان ، در صدد جبران كوتاهى كه در انجام عبادات داشته است ، برآيد و عزم ترك گناه براى آينده داشته باشد .\r\nخداوند متعال از هفتاد پدر و مادر مهربان ، مهربان‌تر است و رأفت و رحمت آن ذات يكتا ، اجازه نمىدهد بندهء پشيمانى كه با خجالت‌زدگى و سرافكندگى به درگاه او روى آورده است ، نااميد و دست خالى برگرداند . از اين‌رو هنگام ندامت قلبى و تصميم او براى جبران و ترك گناه ، عهد بنده را معتبر مىشمارد و او را مىبخشد و اين بخشش تا زمانى كه آن بنده در جبران گذشتهء خود كوتاهى نكند ، پايدار مىماند .\r\nتوبه از گناهانى نظير شراب‌خوارى ، قماربازى ، اعتياد به مواد مخدر و سر و كار داشتن با موسيقى غنايى و مطرب و گناهان مربوط به حجاب و عفاف ، در صورتىكه گناه ديگرى به آن ضميمه نشده باشد ، نياز به جبران ندارد . بلكه همين مقدار كه گناهكار پشيمان شود و از خداوند عذرخواهى نموده و تصميم جدّى\r\nبگيرد كه از آن پس ، مرتكب گناه نشود ، براى پذيرش توبه كافى است و خداوند متعال او را مىآمرزد .\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nنحوهء جبران عبادات فوت شده نيز با توجه به نوع عبادت ، قدرى متفاوت است . فصل مشترك توبه از عبادات اين است كه پس از توبه ، جبران كوتاهى از عبادات فوت شده ، لازم است ؛ يعنى آدمى بايد تصميم جدّى بگيرد كه عبادات قضا شده را به مرور زمان جبران نمايد . پس از تصميم واقعى و عهدى كه بنده با خداى خويش مىبندد ، پروردگار عالم ، توبهء او را مىپذيرد و انتظار هم ندارد كه بعد از توبه ، تمام وقت خويش را صرف جبران آن عبادات كند ، بلكه بايد به‌وظايف روزانه‌اش رسيدگى كند و هرچه مىتواند نمازها و روزه‌ها يا ساير عباداتش را قضا كند تا تمام شود .\r\nپس از توبه از حق‌ّالله ، يعنى بعد از احساس و ابراز پشيمانى بنده و بعد از تصميم جدّى و قطعى براى جبران گذشته و اصلاح آينده ، خداوند عهد او را مىپذيرد و وى را مىآمرزد . امّا آن بنده از همان لحظه بايد به قدر توان شروع به جبران كند .\r\nاز آنجا كه شرح نحوهء تحقّق توبه از اقسام مختلف اعمال عبادى در اين نوشتار نمىگنجد ، صرفاً به تشريح چگونگى توبه از سه عبادت مهم كه سه حقّ الله بزرگ است و عبارتند از نماز ، حج و روزه ، پرداخته مىشود .\r\n\r\nنحوة جبران ترك نماز\r\nكسى كه در اثر فريب شيطان عمداً نماز نخوانده ، يا به هر علّت ديگرى نماز قضا دارد ، بايد به مرور زمان و به اندازه‌اى كه مىتواند ، نمازهاى قضا را بخواند . چنين كسى اگر پير و ناتوان است يا به دلائل ديگرى احساس مىكند تا پايان عمر فرصت خواندن نمازهاى قضا را نمىيابد ، نبايد از اين بابت اندوهگين و نااميد باشد . بلكه بايد بداند اگر توبهء او حقيقى بوده و اكنون در خواندن نماز ، كوتاهى نمىكند ،\r\nپروردگار عالم از وى مىگذرد . حتّى اگر از دنيا برود و بخشى از نمازهاى او باقى بماند نيز خداوند ، به سبب پشيمانى واقعى او ، براى نمازهاى باقيمانده به وى خرده\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nنخواهد گرفت . البته اگر تمكّن مالى دارد ، بايد وصيّت كند كه پس از مرگ ، از مال او اجير بگيرند و نمازهاى او را بخوانند . و چنان‌كه وضع مالى مناسبى ندارد ، خداوند تعالى نيّت وى را قبول مىكند و او را مىآمرزد .\r\n\r\nنحوة جبران ترك عمدى حج\r\nدر خصوص حجّى كه عمداً فوت شده باشد نيز به صورت نماز عمل مىشود ؛ يعنى كسى كه مستطيع بوده و از روى علم و عمد حج به جا نياورده است ، بايد توبه كند و اگر مىتواند ، به حج برود . ولى اگر نوبت او نمىشود يا از استطاعت مالى يا جسمى برخوردار نيست و امكان وصيّت براى به جا آوردن حج نيز ميسّر نمىباشد ، خداى يگانه توبهء او را مىپذيرد و اثرات وضعىِ ترك حج را نيز از وى برمىدارد .\r\n\r\nنحوة جبران روزه‌خوارى\r\nموضوع روزهء قضا ، كمى متفاوت است . اين تفاوت ناشى از عمدى يا غيرعمدى بودن ترك روزهء واجب مىباشد . گاهى انسان بنابر عذرى روزه نمىگيرد ؛ نظير بيمارى كه روزه براى او طاقت‌فرسا است ؛ يا زن باردار و شيرده كه روزه براى او يا كودكش ضرر دارد ؛ يا افراد كهن‌سالى كه طاقت روزه گرفتن ندارند ؛ اين افراد مىتوانند روزهء خود را افطار كنند و مرتكب گناهى نشده‌اند ، ولى بايد روزه‌هاى خود را قضا كنند . حتّى اگر هر يك از آنان تا ماه مبارك رمضان بعدى به جهت عذرى نتواند روزه يا روزه‌هاى خود را قضا كند ، بنابر نظر فقهى ما ، قضاى آن روزه‌ها\r\nهيچ‌گاه براى او واجب نيست ؛ مثلًا زن باردار كه در ماه رمضان نمىتواند روزه بگيرد ، اگر تا سال بعد به علّت باردارى و يا به علّت شيردهى يا هر علّت ديگرى ،\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nنتواند روزه‌هاى خود را قضا كند ، قضاى آن روزه‌ها از وى ساقط مىشود و لازم نيست جبران آن را بنمايد .\r\nولى گاهى گستاخى و بىحيايى انسان ، او را به جايى مىرساند كه عمداً و دانسته و بدون هيچ عذرى روزه نمىگيرد و در مقابل فرمان خداوند متعال ايستادگى مىكند . امّا رحمت واسعهء الهى اقتضا مىكند كه اگر همين انسان گستاخ نيز توبهء حقيقى كند و از بىحيايى خويش نادم و پشيمان گردد ، او را ببخشد .\r\nكسى كه عمداً يك روزه را ترك كرده است ، براى تحقّق توبهء خويش بايد بعد از احساس ندامت و اظهار شرمندگى ، علاوه بر قضاى روزه ، شصت روز را كه سى و يك روز آن پشت سر هم باشد به‌عنوان كفّاره ، روزه بگيرد ، يا شصت فقير را إطعام كند . ولى اگر توان مالى و بدنى جهت روزه گرفتن يا پرداخت كفّاره را ندارد ، و به هيچ وجهى نتواند روزه‌خوارى خود را جبران كند ، حق‌تعالى همان شرمندگى و خجالت‌زدگى را به عنوان توبهء واقعى از او قبول مىكند و وى را مىبخشد .\r\nبه‌راستى چه خداى رئوفى كه تا اين اندازه براى بازگشت بندگان و نجات آنان از عذاب ، راه را باز مىنمايد و آنها را تشويق نموده و با آنان مدارا مىكند . و چه بد بندگانى هستند كسانى كه با اين همه تخفيف مجازات ، باز هم توبه نمىكنند :\r\n« اللَّهُمَّ نِعْمَ الْإِلَهُ أَنْتَ وَ نِعْمَ الرَّبُّ أَنْتَ وَ بِئْسَ الْمَرْبُوبُ أَنَا وَ نِعْمَ الْمَوْلَي أَنْتَ وَ بِئْسَ الْعَبْدُ أَنَا » « 1 »\r\nبارخدايا ، چه خوب خداوندگارى هستى تو ، و چه خوب سرپرست و تربيت كننده‌اى هستى تو ، و چه بد پرورش يافته‌اى هستم من ، و چه خوب سرورى\r\nهستى تو ، و چه بد بنده‌اى هستم من .\r\n\r\n\r\n","description":"","footnote":"\r\n( 1 ) . بحارالأنوار ، ج 84 ، ص 326\r\n","page_name":" 184 ","page_number":184},
  {"content":"\r\n\r\n\r\nوظايف فرزندان نسبت به عبادات والدين\r\nدر پايان اين مبحث ، ذكر يك وظيفهء اخلاقى كه بر عهدهء فرزندان هر پدر و مادرى است ، ضرورى به نظر مىرسد .\r\nاگر كسى - زن يا مرد - از دنيا برود ، در صورتى كه در مرض موت عباداتى از وى فوت شده باشد ، پسر بزرگ‌تر وظيفه دارد آن عبادات را به جا آورد . همچنين اگر متوفّى اموالى داشته باشد و وصيّت كند ، بازماندگان وظيفه دارند از مال خودش عبادات فوت شدهء او را جبران كنند و پدر يا مادر خويش را خشنود سازند . و در غير اين دو صورت ، گرچه ورثه وظيفهء شرعى ندارند ، ولى وظيفهء اخلاقى آنان اين است كه به قدر توان ، نماز ، روزه يا حجّ فوت شدهء ميّت را جبران كنند . اين بهترين هديه‌اى است كه مىتواند از طرف فرزندان يا همسر كسىكه از دنيا رفته ، در قبر و عالم برزخ به فرياد او برسد . ضمن اين كه بازماندگان با اين عمل خويش ، مستوجب دعاى ميت مىشوند و عاقبت و خاتمت آنان به خير و سعادت خواهد بود .\r\n\r\nاقسام حقّ النّاس\r\nحقوقى كه آدميان نسبت به يكديگر و بر عهدهء همديگر دارند را حقّ النّاس نام نهاده‌اند . جبران حق‌ّالنّاس بسيار مشكل‌تر از جبران حق‌ّالله است . خداوند از حقّ خودش مىگذرد ، ولى قسم ياد كرده كه از حقّ بندگانش نمىگذرد . « 1 » كسى كه حقّى از مردم ضايع كرده است ، بايد به صورت جدّى توبه كرده و حقّ مردم را ادا كند ، و پشيمانى خود را در محضر پروردگار عالم اظهار و اعلام نمايد .\r\nاداى حق‌ّالنّاس نزد خداوند متعال از اهميت ويژه‌اى برخوردار است ؛ چنان‌كه اگر كسى حق مردم را ادا نكند و بدون توبه از دنيا برود ، با عذاب سختى مواجه خواهد شد ، مگر آنكه صاحبان حقّ را از خود راضى كند .\r\n\r\n\r\n","description":"","footnote":"\r\n( 1 ) . الكافى ، ج 2 ، ص 443\r\n","page_name":" 185 ","page_number":185},
  {"content":"\r\n\r\nقرآن كريم نحوهء اداى ديون در قيامت را به روشنى بيان كرده است :\r\nوَ قَدِمْنَا إِلىَ مَا عَمِلُواْ مِنْ عَمَلٍ فَجَعَلْنَاهُ هَبَاءً مَّنثُورًا « 1 »\r\nو ما به سراغ اعمالى كه انجام داده‌اند مىرويم ، و همه را همچون ذرّات غبار پراكنده در هوا قرار مىدهيم .\r\nبر اساس فرمايش قرآن شريف ، برخى از مردم در روز قيامت ، كارهاى خير و عبادات و انفاقاتى كه انجام داده‌اند را نظير گرد و غبارى كه در هوا پراكنده شده باشد ، مىيابند ؛ يعنى اعمال نيك آنان باطل مىشود و ثمرهء حسنات خويش را نمىبينند . علّت اين امر در كلام نورانى اهل‌بيت ( ع ) تبيين شده است .\r\nاز امام سجاد ( ع ) سؤال شد : اگر كسى حقّ يك مسلمان را ضايع كند ، آن مسلمان چگونه مىتواند حقّ خويش را بستاند ؟ آن حضرت فرمودند : در قيامت به اندازهء حقّ مظلوم از اعمال نيك ظالم بر مىدارند و به اعمال مظلوم مىافزايند . سپس از آن امام بزرگوار سؤال شد : اگر ظالم ، حسنه‌اى نداشته باشد ، چه مىشود ؟ فرمودند : گناهان مظلوم را به پروندهء اعمال ظالم منتقل مىكنند :\r\n« إِنْ لَمْ يَكُنْ لِلظَّالِمِ حَسَنَاتٌ فَإِنَّ لِلْمَظْلُومِ سَيِّئَاتٍ يُؤْخَذُ مِنْ سَيِّئَاتِ الْمَظْلُومِ فَتُزَادُ عَلَي سَيِّئَاتِ الظَّالِم » « 2 »\r\nبنابر اين در سراى آخرت و هنگام محاسبهء اعمال ، از عبادات و اعمال نيك و\r\nحسنات شخص بدهكار يا كسى كه حقّى از ديگران ضايع كرده است مىكاهند و آن اعمال را به پروندهء بستانكاران او مىافزايند . حتّى اگر كسى كه حقّ النّاس دارد ، عمل نيك يا عبادتى در پروندهء خويش نداشته باشد و يا به جهت كثرت بدهكارى ،\r\n\r\n\r\n","description":"","footnote":"\r\n( 1 ) . فرقان / 23\r\n( 2 ) . الكافى ، ج 8 ، ص 106\r\n","page_name":" 186 ","page_number":186},
  {"content":"\r\n\r\nاعمال حسنهء وى تمام شود ، گناهان و اعمال ناشايست بستانكاران را به پروندهء وى منتقل مىكنند . به‌گونه‌اى كه گويى خود او آن گناهان را مرتكب شده است و به ناچار بايد براى گناه ديگران نيز عذاب شود . در واقع خدمت بزرگى به بستانكاران خود كرده است كه عذاب گناهان آنان را تحمّل مىنمايد و آنان بايد از اين جهت كه از عقوبت اعمالشان كاسته شده است ، خشنود باشند .\r\nدر روايت ديگرى آمده است كه برخى افراد در قيامت ، پروندهء خويش را خالى از حسنات مىبينند . با تعجب سؤال مىكنند : اعمال خير و عبادات و انفاقات ما چه شد كه اثرى از آن نمىيابيم ؟ به آنان خطاب مىشود : حسنات شما به پروندهء اعمال كسانى كه با آنان خصومت داشتيد منتقل شده است . سپس مشاهده مىكنند علاوه بر اين كه نامهء اعمالشان تهى از نيكىهاست ، گناهانى در آن ثبت شده است كه هرگز مرتكب نشده‌اند . وقتى علّت را جويا مىشوند ، به آنان خطاب مىشود : اينها گناهان كسانى است كه از آنها غيبت كرده‌ايد ، به آنها ناسزا گفته‌ايد ، نسبت به آنها بد انديشيده‌ايد و در خريد و فروش بر آنها ستم كرده‌ايد . « 1 »\r\nدر اينجا براى توضيح بحث ، بايد به تقسيم حقّ النّاس به دو قسم « آبرويى » و « مالى » اشاره نماييم .\r\nضايع كردن حقّ مالى يا تضييع حقّ آبرويى ديگران بسيار مذموم است و در تعاليم قرآن و عترت ، در رديف قتل نفس و آدم‌كشى ، مورد نكوهش واقع شده\r\nاست . پيامبر گرامى ( ص ) در اين زمينه مىفرمايند :\r\n« سِبَابُ الْمُؤْمِنِ فُسُوقٌ وَ قِتَالُهُ كُفْرٌ وَ أَكْلُ لَحْمِهِ مَعْصِيَةٌ وَ حُرْمَةُ مَالِهِ كَحُرْمَةِ دَمِهِ » « 2 »\r\n\r\n\r\n","description":"","footnote":"\r\n( 1 ) . المحجّة البيضاء ، ج 8 ، ص 343\r\n( 2 ) . الكافى ، ج 2 ، ص 359\r\n","page_name":" 187 ","page_number":187},
  {"content":"\r\n\r\nدشنام به مؤمن فسق است و قتال او كفر و خوردن گوشتش گناه و حرمت مالش چون حرمت خونش ( حرام ) مىباشد .\r\nبر اساس اين روايت ، پيامبر اكرم ( ص ) از كسى كه به مؤمنين دشنام دهد ، يا آدم بكشد ، يا غيبت يك مؤمن را بكند و يا حقّ مالى او را غصب نمايد ، بيزارند .\r\n\r\nالف ) حقّ النّاس آبرويى\r\nبردن آبروى ديگران و هتك حرمت و تحقير شخصيّت ساير انسان‌ها ، از مصاديق بارز حق‌ّالنّاس است و بايد از آن توبه شود . گناهان زبانى كه منجر به آبروريزى و اهانت به ديگران مىشود ، گناهان بزرگى است و اثرات سوئى به جاى مىگذارد و سالك را از حركت به سوى خداوند متعال باز مىدارد .\r\nدر فرهنگ تعاليم دينى ، اين قسم از حق‌ّالنّاس يكى از بزرگ‌ترين و قبيح‌ترين گناهان شمرده شده است . بردن آبروى مردم ، به مراتب بدتر از بردن اموال آنان است و خسارات بزرگ‌ترى به همراه خواهد داشت ؛ زيرا خسارات و زيان‌هاى مالى در هر صورت قابل جبران است ؛ ولى لطمه‌اى كه به آبروى مردم وارد مىشود ، زخمى غير قابل درمان و غيرقابل جبران برجاى خواهد گذاشت كه اثر آن هيچ‌گاه التيام نمىيابد .\r\nهتك حرمت مردم به واسطهء گناهان زبانى نظير غيبت ، تهمت ، شايعه ، زخم\r\nزبان ، سرزنش ، اهانت و سخن‌چينى ، موجب آبروريزى و تخريب شخصيّت آنان مىگردد و از اين جهت اگر كسى مرتكب چنين گناهان بزرگى شود و بدون توبه از دنيا برود ، پروردگار عالم از او نخواهد گذشت و عذاب سختى در انتظار وى خواهد بود .\r\nبسيارى از مردم از گناهانى نظير دزدى و حرام‌خوارى پرهيز مىكنند ، ولى متأسّفانه گناهان زبانى نزد آنان عادى شده است و توجّه ندارند گناهى كه به تحقير\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nديگران و بىاحترامى به شخصيت آنان منجر شود ، از دزدى بدتر است ( قدس ) گرچه دزدى و حرام‌خورى نيز گناهان بزرگى است .\r\nمصيبت بالاتر اين است كه برخى از مردم ، غيبت ، تهمت و شايعه‌پراكنى خود را توجيه مىكنند ؛ به عنوان يك امر واجب يا مستحب آبروى اشخاص را مىبرند ، از هر اهانتى دريغ نمىكنند ، نام گناه خود را مثلًا غيبت يا تهمت سياسى مىگذارند و بدتر اينكه به خيالِ خام و واهى خود ، تصوّر مىكنند به وظيفهءشرعى خويش عمل كرده‌اند ؛ در صورتى كه از منظر قرآن ، اين افراد در روز قيامت ، ورشكسته‌ترين افراد هستند و بايد پاسخگوى اهانت‌ها و هتك حرمت‌هاى خود باشند :\r\nقُلْ هَلْ نُنَبِّئُكُمْ بِالْأَخْسَرينَ أَعْمالا ، الَّذينَ ضَلَّ سَعْيُهُمْ فِي الْحَياةِ الدُّنْيا وَ هُمْ يَحْسَبُونَ أَنَّهُمْ يُحْسِنُونَ صُنْعا « 1 »\r\nبگو : آيا شما را از زيان‌كارترين مردم آگاه گردانم ؟ آنان كسانىاند كه كوشش‌شان در زندگى دنيا به هدر رفته و خود مىپندارند كه كار خوب انجام مىدهند .\r\nاگر كسى زبان خود را كنترل نكند ، شيطان بر او مسلّط مىشود و پشت سر هر\r\nكسى كه بتواند غيبت مىكند ، حتّى به جايى مىرسد كه غيبت افراد موجّه و حتّى علماى ربّانى و مراجع تقليد را مىنمايد و براى آنان شايعه مىسازد . چنين افرادى توجّه ندارند كه سخنان ناهنجارى كه راجع به بزرگان دين بر زبان جارى مىسازند ، تهمت است و گناه آن مضاعف خواهد بود . ولى اثر سوئى كه در اذهان باقى مىگذارد ، بزرگ‌تر از گناهى است كه مرتكب مىشوند ؛ زيرا تخريب شخصيّت مراجع تقليد و علماى دين ، موجب بدبينى عموم مردم و جوانان به دين و ديانت مىشود و اين گناهى نابخشودنى است .\r\n\r\n\r\n","description":"","footnote":"\r\n( 1 ) . كهف / 104 - 103\r\n","page_name":" 189 ","page_number":189},
  {"content":"\r\n\r\nكسى كه به قصد از بين بردن اعتبار ديگران و تخريب شخصيّت افراد ، مطالبى نقل كند و عيوب و نواقصى به مؤمنان و به خصوص بزرگان و اشخاصى كه از شخصيّت دينى و اجتماعى مناسبى برخوردارند ، نسبت دهد ، با اين كردار و گفتار خود ، رشتهء ولايت بين خداوند متعال و خودش را قطع كرده است و جالب آن كه بر اساس فرمايش امام صادق ( ع ) ، حتّى شيطان رجيم نيز ولايت چنين كسى را نمىپذيرد :\r\n« مَنْ رَوَي عَلَي مُؤْمِنٍ رِوَايَةً يُرِيدُ بِهَا شَيْنَهُ وَ هَدْمَ مُرُوءَتِهِ لِيَسْقُطَ مِنْ أَعْيُنِ النَّاسِ أَخْرَجَهُ اللَّهُ مِنْ وَلَايَتِهِ إِلَي وَلَايَةِ الشَّيْطَانِ فَلَا يَقْبَلُهُ الشَّيْطَانُ » « 1 »\r\nهر كه بر ضرر مؤمن داستانى بگويد و قصدش [ بازگويى 
  ] عيب او و ريختن آبرويش باشد كه از چشم مردم بيفتد ، خداوند او را از ولايت خود به ولايت شيطان براند و شيطان هم او را نمىپذيرد .\r\nاگر مقصود از « ولايت » در اين حديث سرپرستى باشد ، معلوم مىشود خداوند\r\nتعالى دست عنايت خود را از روى سر شخصى كه براى تخريب شخصيّت ديگران شايعه مىسازد و مثلًا در مورد نحوهء زندگى ، ميزان دارايى و خصوصيّات فردى و خانوادگى افراد ، داستان سرايى مىكند ، بر مىدارد ؛ يعنى او خود به خود از هدايت الهى محروم مىگردد و به اعماق درّهء شقاوت و بدبختى پرتاب مىشود . بنا بر تعبير قرآن كريم ، خداوند متعال برخى از انسان‌ها را گمراه مىكند :\r\nإِنَّ اللَّهَ يُضِلُّ مَنْ يَشاءُ « 2 »\r\nخداوند هر كس را بخواهد گمراه مىكند .\r\n\r\n\r\n","description":"","footnote":"\r\n( 1 ) . الكافى ، ج 2 ، ص 358\r\n( 2 ) . رعد / 27\r\n","page_name":" 190 ","page_number":190},
  {"content":"\r\n\r\nمعناى ضلالت در اين‌گونه آيات ، اين است كه دست عنايت خداوند متعال از روى سر بنده برداشته شود . و واى به حال بنده‌اى كه عنايت و هدايت الهى همراه او نباشد :\r\nمَنْ يُضْلِلِ اللَّهُ فَلا هادِيَ لَهُ وَ يَذَرُهُمْ في طُغْيانِهِمْ يَعْمَهُون « 1 »\r\nهر كه را خداوند گمراه كند ، براى او هيچ رهبرى نيست ، و آنان را در طغيانشان سرگردان وا مىگذارد .\r\nبنابراين معناى اين آيه و آيات مشابه اين نيست كه خداوند كسى را گمراه مىكند ، معلوم است كه خدا كسى را گمراه نمىكند ، بلكه قرآن شريف مىفرمايد : اگر انسان كارى كند كه دست عنايت خداى متعال از روى سرش برداشته شود ، گمراه مىشود و ديگر كسى نيست كه او را هدايت نمايد .\r\nاين موضوع با ذكر دو مثال قدرى روشن‌تر مىشود . اگر كسى در بالاى كوهى يك سنگ را نگه داشته باشد ، تا وقتى اين سنگ را نگه داشته ، پرت نمىشود . ولى\r\nاگر رهايش كند ، بدون اينكه نياز به كمترين حركتى باشد ، همين مقدار كه دست از سنگ بردارد پرتاب مىشود و از بالاى كوه به پايين مىافتد و ذرّه ذرّه مىشود .\r\nمعناى گمراهى خداوند همين است . همين مقدار كه پروردگار عالم لطف ، عنايت و هدايت خود را از كسى برداشت ، به اعماق درهء شقاوت پرتاب مىشود و اين تازه ابتداى گمراهى و بيچارگى او است .\r\nمثال ديگر اينكه نيروگاه توليد برق براى همهء وسايل برقى ، برقِ لازم را توليد مىكند و مىفرستد . حال اگر يك لامپ روشن نشود ، بايد علّت را در عدم شايستگى آن لامپ جستجو كرد و نمىتوان گفت نيروگاه كوتاهى كرده است .\r\nاگر در روايت اخير ، منظور از به كارگيرى واژهء « ولايت » ، محبّت و دوستى\r\n\r\n\r\n","description":"","footnote":"\r\n( 1 ) . اعراف / 186\r\n","page_name":" 191 ","page_number":191},
  {"content":"\r\n\r\nباشد ، براى بيچارگى و بدبختى آدمى همين بس است كه خداوند دوستى خود را با بندهء خويش قطع نمايد .\r\nدر اينجا توضيح اين نكتهء اخلاقى لازم است كه : اساساً بازگو كردن عيوب مردم ، گناه بزرگى است و بسيار نكوهش شده است . حال اگر كسى كه عيب و نقص او بيان مىشود ، آن عيب را واقعاً داشته باشد ، آن بازگويى ، غيبت است كه قرآن كريم آن را به خوردن گوشت برادر مرده تشبيه كرده است . « 1 » ولى اگر آن عيب را نداشته باشد ، يا شايعه‌اى كه در خصوص او ساخته مىشود ، اساساً دروغ باشد ، اين گناه تهمت است و كيفر و زشتى آن ، مضاعف مىباشد . بنا بر تصريح قرآن‌كريم ، كسىكه دروغ‌پردازى مىكند ، ايمان ندارد :\r\nإِنَّما يَفْتَرِي الْكَذِبَ الَّذينَ لا يُؤْمِنُونَ بِآياتِ اللَّهِ وَ أُولئِكَ هُمُ\r\nالْكاذِبُونَ « 2 »\r\nتنها كسانى دروغ‌پردازى مىكنند كه به آيات خدا ايمان ندارند و آنان خود دروغگويانند .\r\nخداوند متعال همهء بندگان خويش را دوست دارد و براى آنان احترام قائل شده است ، به همين دليل آزار و اذيت بندگان يا بىاحترامى و تحقير آنان را دوست ندارد و از آن نمىگذرد ؛ چنان چه در حديث قدسى مىفرمايد :\r\n« مَنْ أَهَانَ لِي وَلِيّاً فَقَدْ بَارَزَنِي بِالْمُحَارَبَةِ » « 3 »\r\nهر كه به يك دوست من اهانت كند ، آشكارا به جنگ با من آمده است .\r\n\r\n\r\n","description":"","footnote":"\r\n( 1 ) . الحجرات / 12\r\n( 2 ) . نحل / 105\r\n( 3 ) . الكافى ، ج 2 ، ص 351\r\n","page_name":" 192 ","page_number":192},
  {"content":"\r\n\r\nمرحوم شيخ كلينى ( رحمةالله ) در كتاب شريف كافى ، روايتى ذكر كرده كه مراد از ولى در روايت فوق را شيعيان مىداند . « 1 »\r\nحتّى از منظر تعاليم دين مبين اسلام ، اهانت به گناهكاران و مجرمين و حتّى محكومين به اعدام نيز جايز نيست و اساساً شكنجه و تحقير در اسلام ممنوع است . و اين به خاطر عزّت و احترامى است كه پروردگار عالم براى انسان قائل شده است .\r\nبر اساس قاعدهء مهم امر به معروف و نهى از منكر كه فعلًا در جامعه مطرود است ، همهء اهل ايمان وظيفه دارند در مواجهه با اشخاص گناهكار و مجرم و محكوم ، با تلطّف و مهربانى برخورد كرده و آنان را به‌صورت مستدل موعظه نمايند\r\nو در جهت هدايت آنان تلاش كنند . مگر اين‌كه آن موعظه اثر نبخشد و چاره‌اى جز تنبيه مجرم نباشد كه در آن صورت نيز صرفاً حكومت اسلامى و قاضى شرع حق دارد او را به نحو مقتضى ، يعنى بر اساس موازين شرعى و قواعد و اصول فقهى ، تنبيه نمايد و ساير مردم چنين حق و چنين وظيفه‌اى ندارند . مأمورين مربوطه نيز در اين موارد بايد صرفاً و تنها به اجراى حكم قاضىِ داراى صلاحيت شرعى بسنده كنند و حقّ هيچ‌گونه اهانت و تحقير و ناسزاگويى ندارند .\r\n\r\nتوبه از حقّ النّاس آبرويى\r\nركن اساسى توبه از حق‌ّالنّاس آبرويى ، احساس و ابراز پشيمانى نسبت به گناهان و تصميم جدّى براى اصلاح در آينده است . كسى كه حق‌ّالنّاس آبرويى بر عهده دارد ، اگر پشيمان شده و خود را اصلاح كند ، پروردگار عالم او را مىآمرزد .\r\nكاربرد و اثر ندامت قلبى و اظهار شرمندگى در برابر خداوند رحمان و رحيم به\r\n\r\n\r\n","description":"","footnote":"\r\n( 1 ) . همان ، ص 353\r\n","page_name":" 193 ","page_number":193},
  {"content":"\r\n\r\nقدرى است كه حتّى راضىكردن شخصى كه آدمى از او غيبت كرده ، به او تهمت زده يا به‌گونه‌اى شخصيت او را تخريب كرده است نيز لازم نيست ؛ زيرا بازگو كردن اين‌كه نسبت به او مرتكب يكى از گناهان زبانى شده ، يا گناه زبانى ديگران را شنيده است ، خود سرآغاز فتنه و كدورت جديدى است .\r\nمثلًا اين‌كه برخى از مردم وقتى غيبت كسى را مىشنوند ، فوراً جهت طلب حليت ، غيبت انجام شده را به آن شخص گوشزد مىكنند ، موجب كينه و دلگيرى بين آن دو نفر مىشوند و اين كار خود نوعى سخن‌چينى است و گناه آن بزرگ مىباشد .\r\nوقتى در حضور انسان غيبت غائبين مىشود ، يا اتّهامى به‌آنان نسبت داده مىشود ، وظيفهء هر مسلمانى در مرحلهء اوّل اين است كه از شخص غائب دفاع كند\r\nو از وى رفع اتّهام نمايد و در حدّ توان ، از تخريب و تحقير شخصيت او جلوگيرى نمايد . و پس از آن بايد در خصوص آن چه شنيده است و احياناً قدرت دفاع نداشته ، استغفار نمايد .\r\nآن‌كه خود عامل و ناقل غيبت و تهمت و ساير گناهان زبانى بوده است نيز بايد با عذرخواهى از محضر پروردگار ، تصميم جدّى به ترك گناه بگيرد و بسيار به‌جاست كه اگر مىتواند ، جبران خسارت و ضربه‌اى كه به آبرو و شخصيت آن شخص وارد نموده است را بنمايد و در صورت امكان ، امتيازها و فضائل او را در ميان مردم متذكّر شود و سعى كند لطمه‌اى كه به حيثيت او وارد نموده را جبران نمايد . همچنين دعا و استغفار براى كسى كه از او غيبت شده يا مورد اتّهام واقع گرديده ، لازم است .\r\nپيامبر اكرم ( ص ) در پاسخ به سؤالى ، در خصوص كفّارهء غيبت فرمودند :\r\n\r\n","description":"","footnote":"","page_name":" 194 ","page_number":194},
  {"content":"\r\n\r\n« تَسْتَغْفِرُ اللَّهَ لِمَنِ اغْتَبْتَهُ كُلَّمَا ذَكَرْتَهُ » « 1 »\r\nبراى آنكه غيبتش را كرده‌اى ، هر زمان كه به يادش افتادى ، از خداوند طلب آمرزش كنى .\r\nبنابراين در امر توبه ، بن‌بست وجود ندارد و اگر كسى حقيقتاً از گناه خويش پشيمان شود و از خداوند متعال عذرخواهى كند و تصميم قطعى به ترك گناه و جبران گناهان بگيرد ، قطعاً خداوند رحمان و رحيم او را مىبخشد و از گناهان وى در مىگذرد ، هرچند گناهان او بزرگ و فراوان باشد .\r\nاز سوى ديگر خداوند متعال اجازه نمىدهد حقّ كسانى كه آبروى آنان ريخته شده يا حرمت آنان شكسته شده است ، پايمال شود . همان‌طور كه رحمت حق‌تعالى\r\nاقتضا مىكند ، توبهء انسان گناهكار را بپذيرد و او را عفو نمايد ، عدالت ذات بارىتعالى نيز حكم مىكند كه حقّ هر صاحب حقّى را به او بازگرداند .\r\nبر اين اساس ، اگر كسى كه حق‌ّالنّاس آبرويى بر عهده دارد ، بدون توبه از دنيا برود ، اعمال نيك وى به پروندهء صاحبان حق منتقل مىشود و يا گناهان آنان به پروندهء او انتقال مىيابد تا آن اشخاص راضى شوند . و چنان‌چه شخص گناه‌كار ، يعنى كسى كه مرتكب غيبت ، تهمت ، شايعه‌پراكنى ، سخن‌چينى و گناهانى از اين قبيل شده است ، توبه نمايد و در قيامت اعمال حسنه و صالحى نداشته باشد ، پروردگار متعال او را مىبخشد و در قيامت آن قدر پاداش به كسانى كه وى حرمت آنان را شكسته است ، عطا مىفرمايد تا به حقّ خود برسند و راضى شوند . يعنى خداوند متعال جبران حق‌ّالنّاس آبرويى كسى كه توبه كرده است را در قيامت به عهده مىگيرد .\r\n\r\n\r\n","description":"","footnote":"\r\n( 1 ) . الكافى ، ج 2 ، ص 357\r\n","page_name":" 195 ","page_number":195},
  {"content":"\r\n\r\n\r\nب ) حقّ النّاس مالى\r\nهرگونه خسارت و زيان مالى كه توسّط انسان به ديگران يا بيت‌المال مسلمين وارد شود ، حق‌ّالنّاس مالى نام دارد و بايد جبران گردد . عدم جبران اين‌گونه حقوق ، علاوه بر اين كه شخص بدهكار را مبتلا به قساوت قلب و سنگدلى مىكند و زندگى ناآرامى در دنيا براى او پديد مىآورد ، در برزخ و قيامت نيز او را گرفتار مىسازد و تا وقتى حقّ ديگران را ادا نكند ، از عذاب آخرت رهايى نخواهد يافت .\r\nدر زمان خلافت عثمان ، ابوذر غفّارى - كه درود خدا بر او باد - نزد عثمان رفت و صد هزار درهم در مقابل او ديد . ابوذر سؤال كرد : اين اموال چيست ؟ عثمان پاسخ داد : صد هزار درهم است كه از نواحى مختلف حكومت فرستاده شده است . ابوذر پرسيد : به نظر تو صد هزار درهم بيشتر است يا چهار دينار ؟ عثمان گفت : صد\r\nهزار درهم . ابوذر گفت : آيا به ياد دارى كه من و تو يك شب به حضور رسول خدا ( ص ) شرفياب شديم و او را غمگين يافتيمآيا در خاطرت هست كه فردا صبح وقتى از آن حضرت علّت را جويا شديم ، فرمودند :\r\n« كَانَ قَدْ بَقِيَ عِنْدِي مِنْ فَيْءِ الْمُسْلِمِينَ أَرْبَعَةُ دَنَانِيرَ لَمْ أَكُنْ قَسَمْتُهَا وَ خِفْتُ أَنْ يُدْرِكَنِي الْمَوْتُ وَ هِيَ عِنْدِي وَ قَدْ قَسَمْتُهَا الْيَوْمَ فَاسْتَرَحْتُ مِنْهَا » « 1 »\r\nچهار دينار از اموال مسلمين در نزد من باقى مانده بود و آن را در ميان اهلش تقسيم نكرده بودم ، خوف اين داشتم كه مرگ به سراغ من بيايد و آن چهار دينار از بيت المال همچنان نزد من باشد . ولى امروز صبح آن پول را تقسيم كردم و راحت شدم\r\n\r\n\r\n","description":"","footnote":"\r\n( 1 ) . تفسيرالقمى ، ج 1 ، ص 51\r\n","page_name":" 196 ","page_number":196},
  {"content":"\r\n\r\nدر روايت ديگرى نقل شده است كه هفت دينار از بيت المال پيامبر ( ص ) نزد عايشه بود . در يكى از روزهاى آخر زندگى مبارك‌شان و در حالى كه بيمارى ايشان شدّت گرفته بود ، فرمودند : « يَا عَائِشَةُ ابعَثِي بِالذَّهَبِ إلَي عَلِيّ - اى عايشه ، آن دينارها را به نزد على بفرست . » عايشه آن هفت درهم را به حضور اميرالمؤمنين ( ع ) فرستاد و حضرت على ( ع ) نيز آن را به مصرف مربوطه رسانيدند . « 1 »\r\nبنابراين ، اجتناب از حق‌ّالنّاس و پرهيز جدّى از خوردن مال حرام ضرورى است . كسى كه حقّى از مردم ضايع كرده است و اموال ديگران را به باطل خورده ، يا دزدى و حيف و ميل و ربا و رشوه و . . . ، در زندگى خود داشته است ، در دنيا و آخرت دچار پريشانى ، سردرگمى و بيچارگى خواهد شد .\r\nالبته بايد توجّه داشت كه حق‌ّالنّاس مالى ، صرفاً با دزدى از اموال ديگران محقّق نمىشود ، بلكه تضييع حقّ ديگران ، ابعاد گوناگونى دارد كه تشريح آن در اين مجال نمىگنجد . ولى براى نمونه مىتوان به مواردى نظير كم‌كارى ، بىكارى و بدكارى توسّط افراد در اداره‌ها ، شركت‌ها ، كارخانه‌ها ، دواير دولتى و غيردولتى و . . . اشاره كرد كه خود نوعى دزدى تلقى مىشود . كارمندان و كارگران بايد به بهترين وجه به‌انجام وظيفه بپردازند و كوتاهى در خدمت‌رسانى به ارباب رجوع ، حق‌ّالنّاس است .\r\nامروزه يكى از مصيبت‌هايى كه در جامعهء مسلمين وجود دارد و نقص بزرگى براى آنان محسوب مىشود ، مصيبت فساد ادارى است . عدم رسيدگى به مشكلات ادارى مردم ، معطّل كردن پرونده‌ها ، رشوه‌خوارى ، پارتىبازى و حيف و ميل ، در اداره‌ها وجود دارد و اين امور ، علاوه بر اين كه براى جامعه و مردم مضر است ، درآمد برخى كارمندان را حرام مىكند و دنيا و آخرت آنان و فرزندان آنان را تباه مىسازد .\r\n\r\n\r\n","description":"","footnote":"\r\n( 1 ) . الطبقات‌الكبرى ، ج 2 ، ص 184\r\n","page_name":" 197 ","page_number":197},
  {"content":"\r\n\r\nاز ديگر مواردى كه علماى ربّانى و اولياى الهى همواره از آن به‌طور جدّى پرهيز داشته‌اند ، غذاى حرام و شبهه‌ناك است ؛ زيرا آنان پليدى غذاى حرام را درك مىكرده‌اند و به يقين مىدانسته‌اند كه غذاى حرام ، موجب انحراف فكرى و عقيدتى مىشود و مانع بزرگى براى سعادت و رستگارى انسان به شمار مىآيد .\r\nنقل مىكنند مرحوم آيت‌الله العظمى سيد محمد باقر درچه‌اى ( رحمةالله ) دعوت به يك ميهمانى را مىپذيرد . بعد از صرف غذا ، صاحب منزل سند قباله‌اى نزد ايشان مىآورد كه تأييد نمايد . مرحوم آيت‌الله درچه‌اى ( رحمةالله ) درمىيابد كه غذايى كه خورده ، شبههء رشوه داشته است . بنابراين مثل انسان مار گزيده به خود مىلرزد و رنگ او تغيير مىكند و به صاحب منزل مىگويد : مگر من با تو چه كرده بودم كه اين زهرمار را به خورد من دادى ؟ بعد هم از جلسه خارج مىشود و غذاى خورده شده\r\nرا برمىگرداند ؛ ولى تا مدّتى در اثر خوردن اين غذاى شبهه‌ناك ، آرام نمىگيرد .\r\nاز ديگر مواردى كه موجب وجوب حق‌ّالنّاس مالى مىشود ، ارائهء كالا و خدمات بىكيفيت است كه ضمان‌آور نيز مىباشد . پيامبراكرم ( ص ) بر موضوع محكم‌كارى تأكيد فراوانى فرموده‌اند و خود آن حضرت به اين امر مهم عمل مىكرده‌اند . آن حضرت به هنگام تدفين يكى از اصحاب ، در قراردادن سنگ لحد محكم‌كارى مىكردند و فرمودند :\r\n« . . . وَ لَكِنَّ اللَّهَ عَزَّ وَ جَلَّ يُحِبُّ عَبْداً إِذَا عَمِلَ عَمَلًا فَأَحْكَمَهُ » « 1 »\r\n. . . خداوند دوست مىدارد ، هنگامى كه بنده‌اى كارى انجام مىدهد ، آن كار را محكم و استوار نمايد .\r\nمسلمانان بايد با تبعيت از فرامين آن نبىگرامى ( ص ) و سرمشق قرار دادن ايشان در زندگى ، خدمتى كه ارائه مىدهند يا كالايى را كه توليد مىكنند با بهترين\r\n\r\n\r\n","description":"","footnote":"\r\n( 1 ) . بحارالانوار ، ج 70 ، ص 298\r\n","page_name":" 198 ","page_number":198},
  {"content":"\r\n\r\nدرجهء كيفيت ارائه كنند و از انجام كارها به صورت ناقص و يا به اصطلاح « سرهم‌بندى » به شدّت پرهيز نمايند . به عبارت ديگر ، هركسى بايد دوام محصول و خدمت‌خود را ابدى در نظر بگيرد و به هيچ وجه از كيفيّت آن نكاهد .\r\nگاهى مشاهده مىشود به جهت اين‌كه پيمانكار ساختمان در كار خود عجله كرده و كار را ناقص رها كرده است ، خسارات فراوانى به صاحب خانه وارد مىشود . امام مجتبى ( ع ) هنگام شهادت ، خطاب به جناده فرمودند :\r\n« اعْمَلْ لِدُنْيَاكَ كَأَنَّكَ تَعِيشُ أَبَداً وَ اعْمَلْ لآِخِرَتِكَ كَأَنَّكَ تَمُوتُ غَداً » « 1 »\r\nبراى دنياى خود چنان كار كن كه گويى هميشه زنده خواهى ماند ، و براى آخرت خود چنان كار كن كه گويى فردا خواهى مرد .\r\nاين‌گونه اعمال مختصّ امور ساختمانى نيست و در همهء مشاغل وجود دارد ؛ در\r\nاز ديگر موارد حق‌ّالنّاس ، تضييع حقوق همسايگان است ؛ نظير برخى از مجتمع‌هاى ساختمانى كه به ساير خانه‌ها اشراف دارد ، يا آفتاب خانه‌هاى اطراف را مىگيرد ، يا خسارات ديگرى به صاحبان آن املاك وارد مىسازد .\r\nعدم پرداخت ديون شرعى نظير خمس و زكات نيز حقّ النّاس است كه آدمى را مديون اهل‌بيت ( ع ) و گروه زيادى از مردم مىكند . كسى كه خمس مال خود را پرداخت نمىكند ، مال حرام خورده و به فرمودهء قرآن كريم آتش مىخورد .\r\nإِنَّ الَّذينَ يَأْكُلُونَ أَمْوالَ الْيَتامي ظُلْماً إِنَّما يَأْكُلُونَ في بُطُونِهِمْ ناراً وَ سَيَصْلَوْنَ سَعيراً « 2 »\r\n\r\n\r\n","description":"","footnote":"\r\n( 1 ) . كفاية الاثر ، ص 227\r\n( 2 ) . نساء / 10\r\n","page_name":" 199 ","page_number":199},
  {"content":"\r\n\r\nدر حقيقت ، كسانى كه اموال يتيمان را به ستم مىخورند ، جز اين نيست كه آتشى در شكم خود فرو مىبرند ، و به زودى در آتشى فروزان درآيند .\r\nصاحب كتاب شريف عروهءالوثقى - كه يك كتاب فقهى معتبر و رايج در فقه است - در آن كتاب مىفرمايد : اگر كسى خمس ندهد ، هنگام خواندن جملهء « اللَّهُمَّ الْعَنْ أَوَّلَ ظَالِمٍ ظَلَمَ حَقَّ مُحَمَّدٍ وَ آلِ مُحَمَّدٍ وَ آخِرَ تَابِعٍ لَهُ عَلَي ذَلِك » در زيارت عاشورا ، در حقيقت خودش را لعن مىكند ؛ زيرا او هم از جملهء كسانى است كه حقّ اهل‌بيت ( ع ) را ادا نكرده و به آن بزرگواران ظلم نموده است .\r\nپرداخت خمس و زكات ، دستور صريح قرآن كريم است « 1 » و اهل بيت ( ع ) نيز در\r\nروايات فراوانى بر آن تأكيد كرده‌اند . « 2 » بنابراين بىتفاوتى نسبت به اين فريضه و يا ايستادگى در مقابل اين دستور دينى ، به معنى انكار و تكذيب آيه‌اى از آيات قرآن كريم است و عاقبت بسيار ناگوارى در دنيا و آخرت براى آدمى رقم خواهد زد :\r\nثُمَّ كانَ عاقِبَةَ الَّذينَ أَساؤُا السُّواي أَنْ كَذَّبُوا بِآياتِ اللَّه « 3 »\r\nسپس عاقبت كسانىكه كارهاى زشت انجام دادند ، اين شد كه آيات خدا را تكذيب كردند .\r\nحق‌ّالنّاس مالى ، مصاديق فراوان ديگرى هم دارد كه به جهت رعايت اختصار از ذكر آن مصاديق در اين نوشتار خوددارى مىگردد . و به طور كلّى بايد گفت هر امرى كه موجب زيان و خسارت مالى ديگران و بيت المال شود ، حق‌ّالنّاس مالى را واجب مىكند و اگر انسان از آن توبه نكند ، گمراهى و شقاوت او حتمى است و بدون ترديد عذاب و آتش جهنّم كه خود تهيه كرده و پيش فرستاده است ، در انتظار او خواهد بود .\r\n\r\n\r\n","description":"","footnote":"\r\n( 1 ) . انفال / 41 ؛ توبه / 103\r\n( 2 ) . ر . ك : وسائل الشّيعة ، ج 9 ، صص 554 - 483\r\n( 3 ) . روم / 10\r\n","page_name":" 200 ","page_number":200},
  {"content":"\r\n\r\n\r\nتوبه از حق‌ّالنّاس مالى\r\nتوبه از حق‌ّالنّاس مالى نيز نياز به تحقّق اركان توبه دارد . يعنى بنده بايد پس از ندامت و اظهار پشيمانى ، تصميم به جبران گذشته و اصلاح آينده گرفته بگيرد و در حدّ مقدور به جبران حقوق پايمال شده ، بپردازد .\r\nامّا احساس پشيمانى و اظهار شرمندگى در محضر پروردگار عالم و نيز تصميم براى جبران حق‌ّالنّاس ، براى تحقّق اوليهء توبه كافى است .\r\nبنابراين اگر در يك موقعيت ويژهء زمانى يا مكانى نظير شب‌قدر يا در بيت‌الله‌الحرام ، حالتى به انسان دست داد و احساس پشيمانى به سراغ او آمد ، نبايد\r\nآن فرصت را از دست بدهد و به تصوّر اينكه ابتدا بايد بدهكارىها را بپردازد ، توبهء خويش را موكول به آينده كند . بلكه بايد همان لحظه ، پشيمانى خود را ابراز كند و با وجودى سراسر شرمگين و خجالت‌زده ، از خداوند متعال عذرخواهى نمايد . اگر پشيمانى و عذرخواهى او واقعى باشد ، تصميم جدّى مىگيرد كه اموال ديگران را به آنان بازگرداند و از اين پس نيز حقّ مالى كسى را غصب نكند .\r\nاگر تصميم او واقعى باشد و از قلب او سرچشمه گرفته باشد ، خداوند متعال را « سريع الرضا » مىيابد ، يعنى خداوند سبحان خيلى زود از وى راضى مىشود و همان عهد و تصميم را مىپذيرد و او را مورد عفو ، بخشش و مغفرت خويش قرار مىدهد . پس از آن و در اوّلين فرصت بايد حق هر صاحب حقّ و هر مالى را كه از ديگران غصب كرده و يا به ناحق تصرّف نموده ، به صاحب آن برگرداند . اگر هم به‌گونه‌اى ديگر خسارتى به ديگران وارد كرده ، بايد آن خسارت را جبران كند و رضايت كامل طرف مقابل را جلب نمايد . در غير اين صورت ، معلوم مىشود توبهء او فريبى بيش نبوده و خداوند متعال نيز او را نبخشيده است .\r\nحال اگر نتوانست به صاحب حق دسترسى پيدا كند يا او را يافت ، ولى به‌هيچ\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nوجه راضى نشد ، بايد مسئله را با حاكم شرع و مجتهد در ميان بگذارد . كسانى هم كه در اداى ديون شرعى نظير خمس و زكات و كفّارات ، كوتاهى كرده‌اند ، بايد توبه كنند و در مورد نحوهء پرداخت بدهى خود ، به حاكم شرع جامع‌الشّرايط مراجعه نمايند .\r\nنكتهء مهم و قابل توجّه در اين مبحث اين است كه اگر كسى در زمان توبه ، قدرت مالى جبران حق‌ّالنّاس را نداشته باشد ، بازهم نبايد از رحمت حق‌تعالى مأيوس شود ؛ بلكه لازم است توبه كند و به سوى خداوند متعال بازگردد و به مغفرت الهى اميد داشته باشد . اگر پروردگار مهربان بداند كه واقعاً توان بازپرداخت\r\nحق‌ّالنّاس را ندارد ، ولى تصميم جدى براى جبران دارد ، او را مىآمرزد . او هم بايد تا آخر عمر بر تصميم قطعى خود پابرجا بماند و چنان‌چه قدرت مالى يافت ، حقّ ديگران را بپردازد .\r\nامّا از آنجا كه بستانكار بايد به حقّ خويش برسد و عدالت الهى اجازه نمىدهد حقّ كسى ضايع شود ، پروردگار متعال در قيامت ، خود ، جبران حق‌ّالنّاس شخص بدهكار را بر عهده مىگيرد و بستانكار را راضى مىنمايد .\r\nپيامبر اكرم ( ص ) فرمودند : هنگام محاسبهء اعمال ، گروهى از مردم حقّ خويش را از كسانى كه حقّ آنان را ضايع كرده‌اند ، طلب مىكنند . خداوند در صدد جلب رضايت صاحب حق در مىآيد و به او خطاب مىكند : سرت را بلند كن و به بهشت‌ها بنگر . طلبكار مشاهده مىكند و مىگويد :\r\n« يَا رَبّ أرَي مَدَائِنَ مِنْ فِضَّةٍ مُرتَفِعَةٍ وَ قُصُورًا مِن ذَهَبٍ مُكَلَّلَةٍ بِاللّؤلُؤ »\r\nاى پروردگار ، شهرها مىبينم از نقره‌هاى برافراشته ، و قصرهايى از طلا كه با مرواريد آراسته شده اند .\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nبعد با تعجب فراوان مىپرسد : اين شهرها و قصرها متعلّق به كدام پيامبر يا كدام صديق يا كدامين شهيد است ؟ پروردگار متعال مىفرمايد : از آنِ كسى است كه بهاى آن را بپردازد ؟ بنده مىپرسد : بهاى آن چيست ؟ مىفرمايد : بهاى آن عفو كردن تو از برادرت مىباشد . آنگاه بنده مىگويد : من برادر خويش را عفو نمودم . خداوند نيز در ازاى اين عفو و بخشش ، هر دوى آنان را روانهء بهشت مىكند . « 1 »\r\nاز آنچه بيان شد ، اين نتيجه حاصل مىشود كه بن‌بست در اسلام و به\r\nخصوص در امر توبه وجود ندارد ؛ كسى نمىتواند بگويد اموال فراوانى از مردم يا از بيت‌المال پايمال كرده‌ام و ديگر توبهء من فايده ندارد . كسى حق ندارد تصوّر كند بخشيده نمىشود ، هرچند كوه عصيان ، خطا ، غصب و حق‌ّالنّاس در پروندهء اعمال او وجود داشته باشد و به هيچ وجه نتواند جبران اموالى كه غصب يا پايمال كرده است را بكند .\r\n\r\nفضيلت عفو حقّ النّاس\r\nدر پايان اين فصل ، ذكر يك نكتهء با اهميت اخلاقى ضرورى به نظر مىرسد . عفو يا گذشت ، يكى از فضائل اخلاقى است كه در تعاليم روح‌بخش و انسان‌ساز قرآن و عترت ، بسيار مورد تأكيد واقع شده است . از اين رو بسيار شايسته است كه انسان از حقوق آبرويى يا مالى كه بر عهدهء ديگران دارد ، گذشت كند .\r\nالبته عفو از حق‌ّالنّاس بسيار مشكل است ، امّا آثار و بركات مادى و معنوى فراوانى در زندگى انسانِ عفو كننده ، پديدار مىسازد كه به هيچ وجه قابل قياس با لذّت انتقام‌جويى و تلافى ظلم ظالمان نمىباشد .\r\nاز نظر قرآن كريم ، عفو و بخشش در يك تقسيم‌بندى ، داراى سه مرتبه است :\r\n\r\n\r\n","description":"","footnote":"\r\n( 1 ) . الدرّالمنثور ، ج 3 ، ص 161\r\n","page_name":" 203 ","page_number":203},
  {"content":"\r\n\r\n\r\nمرتبة اوّل ،\r\nاين است كه انسان بدى ديگران را ببيند ، امّا به‌خاطر رضاى خداوند ، از آن بگذرد . خداوند تعالى در قرآن كريم خطاب به پيامبر اكرم ( ص ) مىفرمايد :\r\nخُذِ الْعَفْوَ وَ أْمُرْ بِالْعُرْفِ وَ أَعْرِضْ عَنِ الْجاهِلين « 1 »\r\nعفو و گذشت پيشه كن و به كار پسنديده فرمان ده و از نادان‌ها روى برتاب .\r\n\r\nمرتبة دوّم\r\n، آن است كه انسان بدى ديگران را نبيند . قرآن كريم به ناديده گرفتن ظلم و بدى ديگران ، « صفح » اطلاق مىكند و از مؤمنين مىخواهد كه\r\nنسبت به هم‌ديگر صفح داشته باشند تا مورد مغفرت الهى واقع شوند :\r\nوَ لْيَعْفُوا وَ لْيَصْفَحُوا أَ لا تُحِبُّونَ أَنْ يَغْفِرَ اللَّهُ لَكُمْ وَ اللَّهُ غَفُورٌ رَحيمٌ « 2 »\r\nو بايد عفو كنند و چشم بپوشند . مگر دوست نداريد كه خدا شما را ببخشد ؟ و خداوند آمرزنده مهربان است .\r\nكسى كه انتظار دارد خداوند در قيامت او را ببخشايد ، بايد خود نيز ، كسانى را كه در حقّ او ظلم كرده‌اند ، ببخشد و مهم‌تر اينكه ظلم آنان را نديده بگيرد .\r\n\r\nمرتبة سوّم\r\n، آن است كه انسان در مقابل بدى ديگران ، در حقّ آنان نيكى كند . اين مرتبه از گذشت ، انصافاً مشكل‌تر از مراتب قبلى است ، امّا بايد دانست كه در تعاليم دينى و مذهبى ، اين‌گونه عفو و احسان مورد تأكيد فراوان واقع شده و به‌صورت جدّى از مسلمانان خواسته شده كه اين‌چنين باشند . قرآن‌كريم مىفرمايد :\r\nيَدْرَؤُنَ بِالْحَسَنَةِ السَّيِّئَةَ « 3 »\r\nبدى را با نيكى دفع مىنمايند .\r\n\r\n\r\n","description":"","footnote":"\r\n( 1 ) 1 . اعراف / 199\r\n( 2 ) 2 . نور / 22\r\n( 3 ) . قصص / 54\r\n","page_name":" 204 ","page_number":204},
  {"content":"\r\n\r\nبنابراين بسيار نيكو است كه آدمى گناه ديگران را ببخشد و از حقّ خود بگذرد . در اين صورت پروردگار متعال نيز علاوه بر اينكه جبران حقّ او را مىكند ، او را مىآمرزد .\r\nحضرت زين‌العابدين امام سجّاد ( ع ) در روايت مفصّلى از قول پدر گرامى خود ، امام حسين ( ع ) ، و آن حضرت از قول مبارك اميرالمؤمنين على ( ع ) ، به تشريح روز رستاخيز و دشوارىهاى آن روز پرداخته و فرمودند : خداوند متعال در آن روز خطاب\r\nبه بندگانى كه در گردنهء محشر ازدحام كرده‌اند ، مىفرمايد :\r\n« أَنَا الْوَهَّابُ إِنْ أَحْبَبْتُمْ أَنْ تَوَاهَبُوا فَتَوَاهَبُوا وَ إِنْ لَمْ تَوَاهَبُوا أَخَذْتُ لَكُمْ بِمَظَالِمِكُمْ »\r\nمنم بخشايش‌گر ، اينك اگر خواهيد يك‌ديگر را ببخشيد و گرنه حقّ شما را بگيرم ؟\r\nدر اين هنگام شاد مىگردند و برخى از آنان حقّ و طلب خود را مىبخشند . آنگاه خداوند متعال به فرشته‌اى كه نگهبان قصرهاى بهشتى است ، دستور مىدهد كه پاداش عفوكنندگان را هويدا سازد .\r\n« فَيَأْمُرُهُ اللَّهُ عَزَّ وَ جَلَّ أَنْ يُطْلِعَ مِنَ الْفِرْدَوْسِ قَصْراً مِنْ فِضَّةٍ بِمَا فِيهِ مِنَ الْأَبْنِيَةِ وَ الْخَدَمِ »\r\nدستور دهد قصرى را از ( قصرهاى ) نقره با تمام ساختمان‌ها و خدمت‌كارانى كه در آن هستند به مردم نشان دهد .\r\nوقتى قصرى بسيار جذاب و زيبا و خدمت‌كاران زيبارو براى مردم نمايان مىشود ، آرزوى برخوردارى از آن قصر را در دل مىنمايند . پس خداوند سبحان مىفرمايد :\r\n\r\n","description":"","footnote":"","page_name":" 205 ","page_number":205},
  {"content":"\r\n\r\n« يَا مَعْشَرَ الْخَلَائِقِ هَذَا لِكُلِّ مَنْ عَفَا عَنْ مُؤْمِنٍ . . . » « 1 »\r\nاى گروه خلائق ، اين قصر از آن كسى است كه از مؤمنى درگذرد . . .\r\nدر قضيه حضرت يوسف ( ع ) نيز آن حضرت ، پس از آن همه آزار ، اذيت و ظلمى كه از برادران خويش ديد ، براى اين‌كه خجالت نكشند ، خطاب به آنان فرمود :\r\nلا تَثْريبَ عَلَيْكُمُ الْيَوْمَ يَغْفِرُ اللَّهُ لَكُمْ وَ هُوَ أَرْحَمُ الرَّاحِمينَ « 2 »\r\nامروز هيچ سرزنشى بر شما نيست ، خداوند شما را مىآمرزد و او مهربان‌ترين مهربانان است .\r\nجالب آن‌كه بعد از استقبال با شكوه از پدر و مادر و برادران ، پدر و مادر را روى تختى كه تدارك ديده بود ، نشانيد و به پدر خويش ، حضرت يعقوب ( ع ) گفت : آزادى من از زندان و آمدن شما از صحراى كنعان به‌مصر ، لطف خداوند است و اين لطف خداوند پس از آن‌كه شيطان بين من و برادرانم كدورت انداخت ، شامل حال ما شد :\r\nمِنْ بَعْدِ أَنْ نَزَغَ الشَّيْطانُ بَيْني وَ بَيْنَ إِخْوَتي « 3 »\r\nپس از آنكه شيطان ميان من و برادرانم را به هم زد .\r\nدر واقع براى جلوگيرى از شرمسارى برادران و به جهت اين‌كه پدر از فرزندان خويش خرده نگيرد ، تقصير را به گردن شيطان انداخت و برادران خويش را تبرئه كرد .\r\n\r\n\r\n","description":"","footnote":"\r\n( 1 ) . الكافى ، ج 8 ، صص 106 - 104\r\n( 2 ) . يوسف / 92\r\n( 3 ) . يوسف / 100\r\n","page_name":" 206 ","page_number":206},
  {"content":"\r\n\r\nمقصود قرآن كريم از بيان قصص و حكاياتى همچون داستان حضرت يوسف ( ع ) ، قصه‌پردازى نبوده است ؛ بلكه اين قصّه‌ها بايد سرمشق زندگى مسلمانان باشد . تاريخ را معلّم اخلاق خود قرار دهند و از آن پند بگيرند :\r\nلَقَدْ كانَ في قَصَصِهِمْ عِبْرَةٌ لِأُولِي الْأَلْبابِ « 1 »\r\nبه راستى در سرگذشت آنان ، براى خردمندان عبرتى است .\r\nنقل مىكنند فقيه عارف مرحوم آخوند ملّا حسينقلى همدانى ( رحمةالله ) ، به اتّفاق جمعى از اصحاب ، پياده به كربلا مشرّف مىشدند . در راه ، اموال ايشان توسط راهزنان غارت مىشود . بعد كه سارقين ، آن فقيه وارسته را مىشناسند ، برمىگردند و هرچه ربوده بودند ، تقديم كرده و معذرت مىخواهند . مرحوم آخوند ، تنها كتاب‌هاى وقفى را پس مىگيرد و بقيهء كتب و اموال را نمىگيرد و مىفرمايد : به مجرّد سرقت ، من ايشان را حلال كردم ؛ چون راضى نشدم به واسطهء من خداوند كسى را در آتش دوزخ بسوزاند و نمىخواهم به خاطر من لقمهء حرام از گلوى كسى پائين برود و موعظه در او بىاثر باشد .\r\n\r\n\r\n","description":"","footnote":"\r\n( 1 ) . يوسف / 111\r\n","page_name":" 207 ","page_number":207},
  {"content":"\r\n . \r\n","description":"","footnote":"","page_name":" 208 ","page_number":208},
  {"content":"\r\n\r\n\r\nفصل هشتم : مراتب توبه\r\n\r\n","description":"","footnote":"","page_name":" 209 ","page_number":209},
  {"content":"\r\n . \r\n","description":"","footnote":"","page_name":" 210 ","page_number":210},
  {"content":"\r\n\r\nتوبه ، همانند ساير فضائل اخلاقى ، امرى مدرّج و داراى درجات و مراتب است . براى توبه مىتوانيم سه مرتبهء كلّى را بيان نماييم :\r\nمرتبةاوّل : توبة عوام ؛ و آن توبه‌اى است كه عموم مردم از گناهان خود مىكنند . ترك واجبات و انجام محرّمات ، گناه محسوب مىشود و عموم مؤمنان بايد از گناهان و معاصى خويش توبه كنند .\r\nمرتبة دوّم : توبة خواص ؛ خواصّ اهل ايمان ، كه در اثر تهذيب نفس و تزكيه روح و جهاد روحانى و معنوى ، به طور طبيعى مرتكب گناه نمىشوند ، بايد از « ترك اولى » توبه كنند . انجام بسيارى از اعمال براى عموم مردم اشكال ندارد ؛ ولى براى خواصّ اهل ايمان ، عصيان محسوب مىشود و بايد از آن اعمال توبه نمايند .\r\nمرتبة سوّم : توبة أخص‌ّالخواص ؛ هرگونه توجّه به غير حق‌تعالى ، اخص‌ّالخواص - كه همان اهل بيت ( ع ) هستند - را به توبه وادار مىسازد .\r\nفيلسوف شهير اسلام ، مرحوم حاج ملّاهادى سبزوارى ( رحمةالله ) ، در كتاب « منظومه » به مراتب توبه چنين اشاره كرده است :\r\n كَدَرَجِ التَّوب مَراتِبِ التُّقَى * مِن حُرمَة أوْ حلّ أو غَيرِ اللّقاء « 1 » \r\nدر ادامهء اين فصل ، به شرح هر يك از مراتب توبه ، به صورت جداگانه پرداخته\r\nمىشود .\r\n\r\n\r\n","description":"","footnote":"\r\n( 1 ) . شرح المنظومة ، ص 355\r\n","page_name":" 211 ","page_number":211},
  {"content":"\r\n\r\n\r\nمرتبهء اوّل : توبة عوام\r\nتوبهء عوام ، همان‌طور كه از نامش هويداست ، مربوط به عموم مؤمنان است ؛ و آن توبه ، پشيمانى از گناهان ، معاصى و مخالفت‌هايى است كه مردم عادى و تودهء اهل ايمان در محضر خداوند متعال داشته‌اند .\r\nذكر يك نكته در اين مبحث بسيار ضرورى است و آن اين‌كه هيچ‌كس نبايد خود را بىنياز از توبه بداند ، به خصوص كه بسيارى از مردم به شكلى گرفتار انواع گناهان هستند . كمى دقّت و واقع‌بينى ، اين مطلب را آشكار مىسازد كه جامعهء انسانى و عموم انسان‌ها ، به ناهنجارىهاى گوناگون اخلاقى و گناهان پيدا و پنهان مبتلا هستند .\r\nامّا موضوع خطرناك‌تر اين است كه بيشتر مردم نسبت به گناهانى كه مرتكب مىشوند ، غافل بوده و آن گناهان را گناه نمىشمارند و اساساً به معصيتى كه مرتكب مىشوند ، توجّه ندارند . و روشن است كسى كه مرتكب گناه شود ، ولى توجّه به گناه خود نداشته باشد ، هيچ‌گاه به فكر توبه هم نمىافتد تا امكان توبه براى او فراهم شود .\r\nحالت خطرناك ديگرى كه توسّط شيطان براى افراد گناه‌كار پديد مىآيد ، اين است كه برخى گناه مىكنند و توجّه به گناه خود دارند ، امّا در صدد توجيه گناه بر مىآيند و خود را تبرئه مىنمايند . انسان در هنگام ارتكاب گناه ، با ملامت « نفس لوّامه » و هشدار وجدان اخلاقى مواجه مىشود و سعى مىكند خود را از ملامت نفس لوّامه و هشدار وجدان اخلاقى برهاند . در چنين وضعيتى ، به تدريج قبح گناه از دل او مىرود . از اين‌رو مىتوان گفت : توجيه گناه ، كه از ناحيهء شيطان سرچشمه مىگيرد ، آدمى را در سرازيرى گناه فرو مىافكند و آرام آرام ، شيطان را بر وى مسلّط مىسازد .\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nمطلبى كه مكرّراً تذكّر داده‌ايم و در اين مجال هم تكرار آن بسيار مفيد است ، اين است كه انسان بايد ، مراقب باشد گناه نكند ، كه گناه موجب سقوط آدمى است و ذلّت دنيا و آخرت را به همراه دارد . ولى اگر گناهى مرتكب شد ، فوراً توبه كند و از خداوند رحمان و رحيم عذرخواهى نمايد كه تأخير توبه و إعراض از توبه ، انتقام سخت الهى را نصيب انسان مىسازد . همچنين اجازه ندهد كه گناه براى وى ، تبديل به يك عادت شود و مراقب باشد تا در سرازيرى معصيت واقع نگردد و از گناه روى گناه به شدّت پرهيز نمايد . در غير اين صورت ، نظير آدمى كه در اتومبيل ترمز بريده نشسته است ، با سرعت به اعماق درهء شقاوت و بدبختى سقوط خواهد كرد . و نهايتاً اگر گناه كرد و - العياذ بالله - گناه را تكرار نمود و در اثر اين تكرارها ، گناه براى وى به صورت عادت درآمد ، مواظب باشد كه گناه خود را توجيه نكند كه شيطان به واسطهء توجيه گناه ، هشدارهاى وجدان اخلاقى انسان را خاموش خواهد ساخت و خودش رفيق او و بلكه مسلّط بر وى خواهد شد . به تعبير قرآن كريم :\r\nوَ مَنْ يَعْشُ عَنْ ذِكْرِ الرَّحْمنِ نُقَيِّضْ لَهُ شَيْطاناً فَهُوَ لَهُ قَرينٌ « 1 »\r\nو هر كس از ياد خداى رحمان چشم بپوشد براى او شيطانى مىگماريم ، كه همواره يار و قرين او باشد .\r\nدر چنين حالتى ، شيطان ، جايگزين وجدان اخلاقى و نفس لوّامه مىشود و به انسان توجيه‌گر ، فرمان مىدهد كه چگونه گناه خود را توجيه كرده و در هرجا از چه توجيهى بهره ببرد .\r\nتوجيه گناه ، انسان را به جايى مىرساند كه نفس لوّامه را به نفس مُحسّنه تبديل مىسازد و هر كار بدى را در نظر او به‌صورت يك امر نيكو جلوه مىدهد . از منظر قرآن شريف ، چنين انسانى ، بيشترين خسارت را نصيب خود مىكند :\r\n\r\n\r\n","description":"","footnote":"\r\n( 1 ) . زخرف / 36\r\n","page_name":" 213 ","page_number":213},
  {"content":"\r\n\r\nقُلْ هَلْ نُنَبِّئُكُم بِالْأَخْسَرِينَ أَعْمَالًا ، الَّذِينَ ضَلَّ سَعْيهُمْ فىِ الحَيَوةِ الدُّنْيَا وَ هُمْ يحْسَبُونَ أَنه‌ُمْ يحْسِنُونَ صُنْعًا « 1 »\r\nبگو : آيا شما را از زيان‌كارترين مردم آگاه گردانم ؟ آنان‌كسانىاند كه كوشش‌شان در زندگى دنيا به هدر رفته و خود مىپندارند كه كار خوب انجام مىدهند .\r\nبنابر اين هر انسانى به نحوى ، محتاج توبه است و هيچ كس نبايد تصوّر كند كه بىنياز از اين فضيلت بزرگ الهى و اخلاقى مىباشد . از اين‌رو همه بايد از توبه ، كه از الطاف جليه و آشكار پروردگار متعال است ، كمال بهره‌بردارى را در جهت پيشرفت معنوى و سرعت در سير و سلوك روحانى و دست‌يابى به اهداف متعالى بنمايند .\r\nنكتهء اخلاقى مهمّ ديگر اين است كه : هرگونه مخالفت با امر خداوند تبارك و تعالى ، گناه است و هر گناهى ، از اين جهت كه مخالفت با فرمان خداى بزرگ است ، گناه بزرگ و كبيره محسوب مىشود . بنابراين نزد اهل معرفت و سالكان الىالله ، گناه كبيره و صغيره معنا ندارد و مطلق گناهان ، بزرگ محسوب شده و توبه را بر انسان واجب مىكند . هرچند برخى از معاصى به سبب ناهنجارى و زشتى بيش از اندازه ، از منظر فقهى ، به گناه كبيره مشهور شده‌اند ، ولى بايد بدانيم كه اين شهرت ، ذاتى نيست ، بلكه نسبى است و در مقايسهء آثار گناهان نسبت به يكديگر و در محدودهء تقسيم‌بندىهاى فقهى پديد آمده است ؛ مثل اين‌كه نگاه به نامحرم نسبت به تماس با نامحرم ، صغيره است و تجاوز به نامحرم ، نسبت به تماس با نامحرم ، كبيره مىباشد .\r\n\r\n\r\n","description":"","footnote":"\r\n( 1 ) . كهف / 104 - 103\r\n","page_name":" 214 ","page_number":214},
  {"content":"\r\n\r\nافزون بر اين ، اگر گناهى نسبت به ساير معاصى بسيار كوچك و صغيره باشد ، با انجام پىدرپى و اصرار بر ارتكاب آن ، ديگر صغيره نيست ؛ و حتّى از نظر فقهى هم ، اصرار بر گناه صغيره ، يك گناه كبيره است ؛ چنان‌كه گناه كبيره نيز با توبه ، ديگر كبيره محسوب نمىشود . امام صادق ( ع ) در اين زمينه ، تصريح فرمودند :\r\n« لَا صَغِيرَةَ مَعَ الْإِصْرَارِ وَ لَا كَبِيرَةَ مَعَ الِاسْتِغْفَارِ » « 1 »\r\nاكنون با توجّه به آنچه گفته شد ، به بحث از توبهء عوام و توضيحات مربوط به آن باز مىگرديم . گناهانى كه توبه را براى عموم مردم واجب مىسازد ، فراوانند و ذكر آن گناهان ، موضوع بحث جارى نيست و از جهت كثرت در اين نوشتار نمىگنجد و نوشتار مستقلّى مىطلبد . مثلًا فقط در خصوص تعداد گناهان كبيره ، در كتب بسيارى با استفاده از قرآن و روايات اهل‌بيت ( ع ) مباحثى بيان شده است . برخى تعداد كبائر را پنج گناه ، بعضى هفت ، پاره‌اى از كتب ، نُه ، بعضى ديگر بيست و يك ، گروهى سى و يك و برخى ديگر چهل گناه شمرده‌اند و حتّى در برخى كتب ، نقل شده است كه عدد گناهان كبيره به هفت‌صد نزديك‌تر است .\r\nآنچه در اين مبحث شايان توجّه بيشتر است و با موضوع توبه ، مرتبط مىباشد ، يادآورى گناهانى است كه در اثر جهل يا عادت يا توجيه ، نوعاً مورد غفلت عمومى واقع شده و با وجود فراوانى ، نسبت به آن توبه نمىشود . اين قسم از گناهان و معاصى نيز در بين عموم مردم فراوانند و در ادامه ، صرفاً به برخى از مهم‌ترين آن گناهان ، در سه بخش گناهان اعضاء و جوارح ، گناهان اجتماعى و گناهان اقتصادى اشاره مىشود .\r\n\r\n\r\n","description":"","footnote":"\r\n( 1 ) . الكافى ، ج 2 ، ص 288\r\n","page_name":" 215 ","page_number":215},
  {"content":"\r\n\r\n\r\n1 ) گناهان اعضاء و جوارح\r\nدر بين گناهانى كه توسّط اعضاى بدن انسان انجام مىشود ، گناهان زبان ، گوش و چشم ، مورد غفلت بيشترى واقع شده و همچنين بيش از گناهان ساير اعضاء توجيه مىشود .\r\nبسيارى از مردم به واسطهء زبان خويش به جهنّم مىروند و از اين جهت ، پرهيز از گناهان زبانى و نيز توبه از آن گناهان ، مورد تأكيد فراوان تعاليم دينى واقع شده است .\r\nدروغ يا فريب ديگران ، به هر نحوى كه باشد ، ايمان انسان را سلب مىكند و حرام است ؛ به خصوص دروغ مفسده‌آميز كه روابط بين دو يا چند مسلمان را تيره كند ، يا آبروى كسى را ببرد يا كسى را در خطر اندازد ، گناه بزرگى محسوب مىشود :\r\nإِنَّما يَفْتَرِي الْكَذِبَ الَّذينَ لا يُؤْمِنُونَ بِآياتِ اللَّهِ « 1 »\r\nتنها كسانى دروغ‌پردازى مىكنند كه به آيات خدا ايمان ندارند .\r\nحتّى « توريه » كه برخى به غلط تصوّر مىكنند دروغ نيست ، تفاوتى با دروغ ندارد . نظير اين‌كه مرد در خانه است ولى همسر او مىگويد : « آقا در خانه نيست » و در ذهنِ خود ، امام زمان ( ع ) را اراده مىكند .\r\nدر خصوص غيبت نيز توجيهات فراوانى وجود دارد . به طور كلّى ، غيبت يعنى اين‌كه انسان عيب كسى را در غياب او با گفتار يا اشاره يا نوشتن يا نظاير آن ، به ديگران منتقل كند . خواه آن شخص راضى باشد يا نه و خواه آن عيب پوشيده باشد\r\nيا نه ، و در هر صورت گناه چنين عملى بزرگ است .\r\n\r\n\r\n","description":"","footnote":"\r\n( 1 ) . نحل / 105\r\n","page_name":" 216 ","page_number":216},
  {"content":"\r\n\r\nقرآن كريم به صراحت ، غيبت را خوردن گوشت برادر مرده مىداند :\r\nوَ لا يَغْتَبْ بَعْضُكُمْ بَعْضاً أَ يُحِبُّ أَحَدُكُمْ أَنْ يَأْكُلَ لَحْمَ أَخيهِ مَيْتاً فَكَرِهْتُمُوهُ وَ اتَّقُوا اللَّهَ إِنَّ اللَّهَ تَوَّابٌ رَحيمٌ « 1 »\r\nو از يكديگر غيبت ننماييد ، آيا يكى از شما دوست دارد كه گوشت برادر مرده خود را بخورد ؟ بىگمان آن را ناخوش و ناپسند مىداريد . و از خداى پروا كنيد ، كه خدا توبه‌پذير و مهربان است .\r\nهمچنين روايات متعدّد و تكان دهنده‌اى در مذمّت غيبت ، وجود دارد « 2 » كه در اين نوشتار ، صرفاً به بيان يك روايت كه از قول مبارك پيامبراكرم ( ص ) ، أميرالمؤمنين ( ع ) و امام حسين ( ع ) و امام زين‌العابدين ( ع ) ، نقل شده است ، بسنده مىكنيم :\r\n« اجْتَنِبِ الْغِيبَةَ فَإِنَّهَا إِدَامُ كِلَابِ النَّار » « 3 »\r\nاز غيبت اجتناب كن كه آن خوراك سگ‌هاى جهنّم است .\r\nاستاد بزرگوار ما حضرت امام خمينى ( قدس سره ) ، در موارد متعدّدى در دروس و بيانات اخلاقى خود ، ما را از غيبت بر حذر مىداشتند و به روايتى كه بيان شد اشاره مىكردند و در شرح آن مىفرمودند : از آن‌جا كه قرآن كريم ، غيبت را مرده خورى مىداند ، تجسّم عمل غيبت در قيامت نيز گوشت متعفّن و مُردار است و تجسّم هويت و شخصيت غيبت‌كننده نيز در آخرت ، حيوانى نظير سگ است كه خوى درندگى دارد ؛ زيرا كسى كه غيبت مىكند ، به شخصيت ديگران حمله كرده و\r\nآبروى اشخاص را مىدرد . از اين‌رو اين روايت شريف مىفرمايد : در قيامت ، خوراك كسى كه با غيبت ، خود را به‌صورت سگ درآورده ، گوشت‌هاى مردار و گنديده‌اى\r\n\r\n\r\n","description":"","footnote":"\r\n( 1 ) . حجرات / 12\r\n( 2 ) . ر . ك : الكافى ، ج 2 ، صص 358 - 356 ؛ بحارالانوار ، ج 72 ، صص 263 - 220 ، باب 66 و . . .\r\n( 3 ) . الأمالىللصدوق ، ص 209\r\n","page_name":" 217 ","page_number":217},
  {"content":"\r\n\r\nاست كه خود او در دنيا تهيه كرده و از پيش فرستاده است .\r\nهنگامى كه شخصى حضور ندارد ، به بدى ياد كردن او به هر نحوى كه باشد غيبت و گناه است . حتّى اگر گوينده و شنونده ، عيب او را بدانند و يا در غياب او فضيلتى از وى انكار شود و موجب تنقيص و شكستن شخصيت او گردد . در روايات اهل‌بيت ( ع ) در تعريف غيبت فرموده‌اند :\r\n« . . . يَا رَسُولَ اللَّهِ وَ مَا الْغِيبَةُ ؟ قَالَ ذِكْرُكَ أَخَاكَ بِمَا يَكْرَهُ » « 1 »\r\n( ابوذر از پيامبر سؤال كرد ) : يا رسول‌الله ، غيبت چيست ؟ حضرت فرمودند : اينكه در مورد برادرت چيزى بگويى كه بدش بيايد .\r\nو امّا در خصوص تهمت ، گناه تهمت ، بزرگ‌تر است ؛ زيرا به صورت توأمان ، دروغ و غيبت را در بر مىگيرد . به اين معنا كه انسان عيبى را به ديگرى نسبت مىدهد ، در حالى كه آن عيب در او نباشد . همچنين در حرمت تهمت تفاوتى ندارد كه عيب نسبت داده شده ، كوچك يا بزرگ باشد . صورت أقبح و زشت‌تر تهمت ، افترا بر خداوند تعالى و پيامبران و اوصياى گرامى ( ع ) و پس از آن ، تهمت به علماء دين ، مراجع تقليد و شخصيت‌هاى داراى مقبوليت اجتماعى و دينى است .\r\nبنابراين گناهانى نظير دروغ ، غيبت و تهمت ، هيچ توجيهى نمىپذيرد . عناوينى نظير دروغ مصلحتى ، غيبت سياسى و تهمت سياسى نيز پاك كننده و توجيه كنندهء اين گناهان بزرگ نيست . متأسّفانه برخى براى رسيدن به مقاصد دنيوى و كسب ثروت يا رياست كوتاه مدّت ، از هيچ گناهى دريغ نمىكنند و ناجوانمردانه آبرو و\r\nحيثيت رقباى خود را با غيبت و تهمت لكّه‌دار مىكنند و به اين كردار خويش نيز افتخار مىنمايند و آن را نوعى انجام وظيفهء شرعى و ناشى از زيركى سياسى و كياست دينى مىشمارند اين گناهان زشت و بزرگ نياز به توبه و جبران دارد و\r\n\r\n\r\n","description":"","footnote":"\r\n( 1 ) . مكارم الاخلاق ، ص 470\r\n","page_name":" 218 ","page_number":218},
  {"content":"\r\n\r\nتوجيه‌هاى شيطانى ، توفيق توبه را از آدمى سلب مىكند .\r\nدر اينجا بايد به يك نكتهء بسيار مهم و تعيين كننده ، توجّه داشته باشيم كه « قضيهء مصلحتِ أهَمّ » ، يعنى مصلحتِ مهم‌تر و بالاتر ، كه در خصوص دروغ ، غيبت ، تهمت و برخى گناهان ديگر در احكام شرعى دين اسلام وجود دارد ، به قضاياى سياسى و اجتماعى و دعواهاى گروهى و تنازع‌هاى باندى و جناحى اهل سياست و نظاير آن ربطى ندارد . بلكه دين اسلام در موارد بسيار نادرى ، اين گناهان را جايز و در بعضى موارد لازم دانسته است ، و آن در صورتى است كه مفسدهء اجتناب از گناه ، بر مفسدهء گناه مقدّم شود . نظير وقتى كه حفظ اسلام يا حفظ جان افراد يا دفع ظلم ظالم ، متوقّف بر انجام آن گناه باشد . ولى بايد دانست كه تشخيص اين‌گونه موارد بسيار مشكل است و كيد شيطان درون و برون نيز بيش از حدّ تصوّر ، قوى مىباشد ؛ لذا در چنين مواردى ، اگر پيش آيد ، بايد با كمال احتياط و مشورت با اشخاص آگاه و راهنمايى عالمِ بدون غرض ، اقدام شود .\r\nگناه بزرگ ديگرى كه در زمرهء گناهان زبانى بوده و نياز به توبه و تدارك دارد ، نمّامى ، سخن‌چينى و فتنه‌گرى و به طور كلّى بدبين كردن مردم به يكديگر است . برخى به تصوّر انجام وظيفه و به قصد ثواب ، غيبت كسى را كه از او غيبت شده به او مىرسانند ، يا بىجهت ، مثلًا ازدواج مجدّد كسى را به همسرش گوشزد مىكنند . اين موارد حكم سخن‌چينى را داشته و گناه آن بزرگ است .\r\nفتنه‌گرى در دين خدا و منحرف‌كردن مردم از دين و فضائل اخلاقى ، نيز گناه بزرگى محسوب مىشود . بعضى از روحانيون ، معلّمين يا اساتيد دانشگاه ، عقيده و\r\nفكر خاصّ خود را بىجهت به شاگردان تزريق مىنمايند و به‌جاى تدريس در رشتهء تخصصى خود ، وارد در مسائل ديگرى مىشوند و با سخنان و القائات خود ، جوانان را منحرف مىسازند و آنان را نسبت به دين ، قرآن كريم و اهل بيت ( ع ) بدبين\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nمىكنند ، يا مثلًا بدون هيچ مدركى ، به مراجع تقليد ، بزرگان دين و حوزه‌هاى علميه ، نسبت‌هاى ناروا مىدهند كه آن هم منجر به بدبينى جوانان و نوجوانان به اسلام مىشود و گناه آن بزرگ است . قرآن كريم مىفرمايد :\r\nمَنْ قَتَلَ نَفْساً بِغَيْرِ نَفْسٍ أَوْ فَسادٍ فِي الْأَرْضِ فَكَأَنَّما قَتَلَ النَّاسَ جَميعاً « 1 »\r\nهر كس ، انسانى را بدون ارتكاب قتل يا فساد در روى زمين بكشد ، چنان است كه گويى همه انسان‌ها را كشته باشد .\r\nامام صادق ( ع ) در شرح اين آيهء شريفه مىفرمايند : اگر كسى ، ديگرى را گمراه كند ، مانند اين است كه جهان را كشته باشد . « 2 »\r\nزخم زبان ، يعنى آزردن و اذيّت‌كردن ديگران با سخنان نيش‌دار و زننده ، از گناهان بزرگ ديگرى است كه در زمرهء گناهان زبانى است و كمتر به قبح و زشتى آن توجّه مىشود . بيان جملات كوبنده به صورت كنايه يا تصريح ، موجب آزردگى و ناراحتى مخاطب مىشود و نياز به توبه دارد . به‌خصوص زن و شوهر بايد از سخنان نيش‌دارى كه دربارهء نواقص هم‌ديگر يا عيوب خانواده‌هاى هم‌ديگر بيان مىكنند ، توبه نمايند .\r\nحتّى « تعيير » ، يعنى سرزنش عيوب يا معصيت‌هاى ديگران ، گناه است و قرآن\r\nآن را نظير غيبت مىداند :\r\nوَيْلٌ لِكُلِّ هُمَزَةٍ لُمَزَة « 3 »\r\nواى بر هر بدگوى عيب‌جويى .\r\n\r\n\r\n","description":"","footnote":"\r\n( 1 ) . مائده / 32\r\n( 2 ) . الكافى ، ج 2 ، ص 210\r\n( 3 ) . همزه / 1\r\n","page_name":" 220 ","page_number":220},
  {"content":"\r\n\r\nبه خصوص اگر عيبى در كسى نباشد و او را به جرم ناكرده سرزنش كنند ، يا اگر سرزنش با ضميمهء استهزاء يا اهانت و يا فحش باشد ، گناه آن بسيار بزرگ‌تر است . متأسّفانه برخى از متدينين عادت دارند ديگران را به خاطر عيوب داشته و نداشته ، سرزنش كنند ؛ غافل از اين‌كه گناه بزرگى مرتكب مىشوند و خود نياز به توبه دارند . استهزاء ، مسخره كردن و تحقير ديگران ، گناه است و اگر از برتر و با فضيلت‌تر پنداشتن خود سرچشمه گرفته باشد ، ناشى از رذيلهء عُجب است و گناه بزرگ‌ترى محسوب مىشود .\r\nتندخويى و بدخلقى كه گاه با فحش و اهانت همراه مىشود و گاه منجر به مِراء و جدال يا مشاجره مىگردد ، گناه بزرگ ديگرى است كه از جملهء گناهان مربوط به زبان است و نياز به توبه دارد . برخى مىخواهند با ابزار بدخلقى ، در محل‌ّكار يا در اجتماع يا در خانهء خود ، جدّى و قاطع باشند . اين افراد نه تنها به جديت و قاطعيت صحيح دست نمىيابند ، بلكه مرتكب گناهى شده‌اند كه بايد از كردار خود توبه كنند .\r\nشماتت ، معصيت ديگرى است كه بسيارى از افراد به حرام بودن آن واقف نيستند . معناى شماتت اين است كه انسان به ديگرى بگويد : مصيبتى كه به تو رسيده ، از بدى كردار خود توست . در اين گناه كه متأسّفانه در ميان بعضى از متدينين وجود دارد ، انسان ، گويى خود را يك شاخص براى تعيين دليل مشكلات و مصيبت‌هاى ديگران دانسته و به اين وسيله ديگران را مورد شماتت و آزار قرار مىدهد . گناه شماتت نيز بزرگ است و توبه را واجب مىسازد .\r\nگناهان زبانى ، نوعاً مربوط به گوش نيز مىباشند و همان‌طور كه ارتكاب آن گناهان براى گوينده حرام است ، براى شنونده نيز حرام است . از اين‌رو شنونده وظيفه دارد مانع هتك حرمت و تخريب شخصيت افراد غايب شود و هنگام شنيدن گناهانى نظير غيبت و تهمت ، از غائبين دفاع كند .\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nهمچنين شنيدن موسيقى مطرب و لهوى گناه است و علاوه بر آن‌كه بسيارى از توفيقات معنوى را از انسان سلب مىكند ، توبه را واجب مىسازد . هرچند ممكن است برخى با شنيدن موسيقى غنايى و لهوى ، به يك آرامش ظاهرى موقّت برسند ، ولى همان افراد نيز بايد بدانند اين آرامش ، براى آنان مخدّر است . يعنى به صورت موقّت و ظاهرى در احوال انسان تغييراتى ايجاد مىكند و كسى را به آرامش پايدار و واقعى نمىرساند . نظير نوشيدن شراب يا استعمال مواد مخدّر كه مدّت كمى از حيث ظاهرى و در حقيقت به شكل خيالى و توهّمى ، براى انسان آرامش ايجاد مىكند و پس از سپرى شدن آن مدّت كم ، نه تنها او را به حال اوّل باز مىگرداند ، بلكه گرفتارىها و مشكلات جديدى براى او ايجاد مىنمايد .\r\nآرامش پايدار و اطمينان دل ، تنها در سايهء ياد خداوند متعال ، روزى انسان مىشود :\r\nأَلا بِذِكْرِ اللَّهِ تَطْمَئِنُّ الْقُلُوبُ « 1 »\r\nآگاه باش كه دل‌ها تنها با ياد خدا آرامش مىيابد .\r\nياد خداوند تعالى ، فرمانبردارى از اوامر و نواهى او و گردن نهادن به دستورات اوست كه كمال ظاهرى و معنوى انسان را تأمين مىكند .\r\nبعد از زبان و گوش و گناهان مربوط به آن‌ها ، به عضو ديگر بدن يعنى چشم\r\nمىرسيم . قِسم ديگر گناهان اعضاى بدن كه توبه را بر آدمى واجب مىكند ، گناهان چشم است . نگاه‌هاى حرام ، نگاه‌هاى آلوده و شهوت‌انگيز به منزلهء تيرهاى هلاك كننده‌اى از ناحيهء شيطان است و اهل‌بيت معصومين ( ع ) ، مسلمانان را از آن بر حذر داشته‌اند :\r\n\r\n\r\n","description":"","footnote":"\r\n( 1 ) . رعد / 28\r\n","page_name":" 222 ","page_number":222},
  {"content":"\r\n\r\n« إِيَّاكُمْ وَ النَّظَرَ فَإِنَّهُ سَهْمٌ مِنْ سِهَامِ إِبْلِيسَ » « 1 »\r\nسرانجام نگاه حرام و آلوده ، بىعفّتى است . قرآن كريم با ظرافت خاصّى ، مردان و زنان را به « غضّ بصر » يا « كنترل نگاه » ، فرا مىخواند و در كنار آن به پاكدامنى و حفظ عفّت سفارش مىفرمايد :\r\nقُلْ لِلْمُؤْمِنينَ يَغُضُّوا مِنْ أَبْصارِهِمْ وَ يَحْفَظُوا فُرُوجَهُمْ ذلِكَ أَزْكي لَهُمْ إِنَّ اللَّهَ خَبيرٌ بِما يَصْنَعُونَ ، وَ قُلْ لِلْمُؤْمِناتِ يَغْضُضْنَ مِنْ أَبْصارِهِنَّ وَ يَحْفَظْنَ فُرُوجَهُنَّ « 2 »\r\nبه مردان با ايمان بگو : « ديده فرو نهند [ و به نامحرم نگاه نكنند 
  ] و پاك‌دامنى ورزند كه اين براى آنان پاكيزه‌تر است ، زيرا خدا به آن‌چه مىكنند ، آگاه است » و به زنان با ايمان بگو : « ديدگان خود را [ از هر نامحرم 
  ] فرو بندند و پاكدامنى ورزند »\r\nبنابراين ، نگاه شهوت‌انگيز و آلوده ، خطرناك است و توبه از آن ، مبارزهء جدى مىطلبد . آدمى در اين مبارزه نيز ممكن است گاهى پيروز شود و گاهى شكست بخورد ، امّا نبايد نااميد و دلسرد شود ، بلكه بايد همّت كند و انصراف از نگاه و كنترل نگاه را ادامه دهد تا در نهايت پيروز گردد . همچنين كمك گرفتن از نماز\r\nاوّل وقت به جماعت و مداومت بر ذكر و نيز تفكّر و توسّل در اين مبارزه ، كارساز است .\r\nدر اين زمينه بايد توجّه داشته باشيم كه نگاه به عكس‌ها و فيلم‌هاى مبتذل نيز گناه است و مفاسد فراوانى ، در پى دارد . به ويژه جوانان - كه روحى پاكيزه و حسّاس‌تر در برابر گناه دارند - بايد از نگاه به فيلم‌هاى تحريك آميز و شهوت انگيز بپرهيزند و در صورت نگاه ، توبه كنند . به تجربه اثبات شده است ، نگاه به عكس‌ها و فيلم‌هاى شهوت‌انگيز ،\r\n\r\n\r\n","description":"","footnote":"\r\n( 1 ) . تهذيب‌الأحكام ، ج 7 ، ص 435\r\n( 2 ) . نور / 31 - 30\r\n","page_name":" 223 ","page_number":223},
  {"content":"\r\n\r\nعلاوه بر اينكه روح را مىآزارد و صفاى روحانى و معنوى را از بين مىبرد ، موجب اختلاف‌هاى شديد خانوادگى نيز مىشود و در بسيارى از موارد ، منجر به طلاق و جدائى مىگردد .\r\n\r\n2 ) گناهان اجتماعى\r\nگناهان اجتماعى به گناهانى گفته مىشود كه مردم در جامعه به صورت علنى مرتكب مىشوند . اين قسم از گناهان كه مفاسد و خطرات فراوانى دارد ، زمينه‌ساز تباهى جامعه است و با كمال تأسّف بايد گفت در اين بخش نيز گناهان متعدّدى وجود دارد كه مورد غفلت واقع شده و نزد مردم عادى شده است . در ادامه به صورت فهرست‌وار ، براى يادآورى ضرورت توبهء همگانى از گناهان اجتماعى ، به بخشى از اين گناهان ، اشاره مىشود .\r\nرواج فساد اخلاقى در هر جامعه‌اى ، براى نابودى آن جامعه كافى است . از جمله مصاديق فساد اخلاقى ، دوست‌يابى بين زنان و مردان ، يا دختران و پسران است . قرآن شريف از اين‌كه زن ، مرد نامحرمى را و يا مرد ، زن نامحرمى را به عنوان دوست خود انتخاب نمايد ، نهى مؤكّد فرموده و آن را در كنار زنا و عمل منافى عفّت بيان مىفرمايد :\r\n. . . مُحْصِنينَ غَيْرَ مُسافِحينَ وَ لا مُتَّخِذي أَخْدان . . . « 1 »\r\nخود پاكدامن باشيد نه زناكار و نه آنكه زنان را در پنهانى دوست خود بگيريد .\r\n. . . مُحْصَناتٍ غَيْرَ مُسافِحاتٍ وَ لا مُتَّخِذاتِ أَخْدان . . . « 2 »\r\n\r\n\r\n","description":"","footnote":"\r\n( 1 ) . مائده / 5\r\n( 2 ) . نساء / 25\r\n","page_name":" 224 ","page_number":224},
  {"content":"\r\n\r\nپاكدامن باشند نه زناكار ، و مردان را در پنهانى دوست خود نگيرند .\r\nبنا بر تصريح قرآن شريف ، مرد و زن شايسته ، با جنس مخالف دوستى پنهانى ندارند ؛ همان‌گونه كه مرتكب فحشاء اخلاقى بزرگ مثل زنا نمىشوند . تقارن اين دو ناهنجارى در كنار همديگر در اين آيات شريفه ، از بار معنايى ويژه‌اى برخوردار است ؛ شايد بتوان گفت : برقرارى اين‌گونه روابط دوستانه ، مىتواند مقدّمه‌اى براى ناهنجارى بزرگ‌ترى كه در آيات شريفه ذكر شده است ، باشد . افزون بر اين ، برقرارى اين‌گونه روابط نامشروع و خلاف اخلاق ، خطرات اجتماعى و مفاسد فراوانى دارد كه فروپاشى نظام خانواده از جملهء آن خطرات و مفاسد است .\r\nبدحجابى و بىحجابى گناه اجتماعى ديگرى است كه بايد نسبت به خطرات آن توجّه جدّى شود . چادر ، يك حجاب مذهبى و ملّى ايرانيان است و زن مسلمان نبايد اين حجاب را با توجيهات گوناگون ، از دست بدهد كه خسارات فراوانى دارد . مهم‌تر اين‌كه قرآن كريم از زنان مؤمن و عفيف ، انتظار جدّى دارد كه چادر داشته باشند :\r\nيا أيّهَاالنَّبي قُل لِأزوجِكَ وَ بَناتِكَ وَ نِساءِ المُؤمِنينَ يُدنِينَ عَلَيهِنَّ مِن جَلَابِيبِهِنَّ ذلِك أدنَي أن يُعرَفنَ فَلَا يُؤذَينَ وَ كانَ اللهُ غَفُوراً\r\nرَّحيماً « 1 »\r\nاى پيامبر ، زنان و دختران خويش و زنان مؤمنان را بگو : چادرهاى خود را بر خويشتن فروترگيرند . اين نزديك‌تر است به آن‌كه شناخته شوند و آزارشان ندهند و خدا آمرزگار و مهربان است .\r\nحجاب و عفاف در تعاليم دينى از اهميت والايى برخوردار است . كمرنگ شدن يا تبديل به ضدّ ارزش شدن اين دو ارزش معنوى ، توبهء همگانى را واجب مىسازد .\r\n\r\n\r\n","description":"","footnote":"\r\n( 1 ) . احزاب / 59\r\n","page_name":" 225 ","page_number":225},
  {"content":"\r\n\r\nمردان مؤمن و غيرتمند نيز نسبت به حفظ حجاب و شئونات اخلاقى همسر و فرزندان خود وظيفهء اخلاقى و مسئوليت شرعى دارند و بايد اعضاى خانواده را از رفت و آمد و اختلاط با نامحرم و مبادرت به امورى كه به فساد و يا بىعفّتى آنان منجر مىگردد ، با ملاطفت و همراه با بيان استدلال ، منع نمايند .\r\nامروزه برخى شبكه‌هاى ماهواره‌اى ، تلاش فراوانى در جهت بىعفّتى زنان و دختران و بىغيرتى مردان و پسران مسلمان مىكنند . مرد متّقى و با ايمان ، با ديدن يا ترويج اين شبكه‌ها دامن به آتش نمىزند و زن مؤمن ، اجازه نمىدهد شبكه‌هاى مبتذل ، اعتقادات و اخلاق خانوادهء او را از بين ببرد . ديدن شبكه‌هاى ضد دينى و غير اخلاقى و نيز رضايت به ديدن آن ، نياز به توبه دارد .\r\nترويج موسيقى و سر و كار داشتن با آهنگ‌هاى مطرب و شهوت‌انگيز ، علاوه بر اين‌كه گناه است و نياز به توبه دارد ، مانع بزرگى براى تكامل معنوى و روحى انسان محسوب مىشود و او را از معنويات و ارزش‌هاى اخلاقى دور مىسازد .\r\nبازى كردن با آلات قمار ؛ چه با قصد برد و باخت باشد و چه بدون قصد برد و باخت و بازى كردن با غير آلت قمار ، با قصد برد و باخت نيز ، از گناهان بزرگ\r\nاست كه موجب افسردگى دل و روح و ضعف اعصاب مىشود . بدتر از آن ، علنى شدن و عادى شدن قمار در جامعه است كه دين و دنياى جامعه را تباه مىسازد .\r\nگناه بدتر و مصيبت بزرگ‌تر ، بىتفاوت شدن مردم نسبت به اين گناهان است . فساد اخلاقى و گناهان بزرگ ، اينك در نزد مردم عادى شده و امر به معروف و نهى از منكر نمىكنند . وقتى امر به معروف و نهى از منكر در جامعه‌اى نباشد ، به تدريج افراد ناشايست و شرور بر خوبان آن جامعه مسلّط مىشوند و در چنين وضعيتى ، هرچه نيكوكاران دعا مىكنند ، دعايشان مستجاب نمىگردد :\r\n\r\n","description":"","footnote":"","page_name":" 226 ","page_number":226},
  {"content":"\r\n\r\n« لَا تَتْرُكُوا الْأَمْرَ بِالْمَعْرُوفِ وَ النَّهْيَ عَنِ الْمُنْكَرِ فَيُوَلَّي عَلَيْكُمْ شِرَارُكُمْ ثُمَّ تَدْعُونَ فَلَا يُسْتَجَابُ لَكُم » « 1 »\r\nامر به معروف و نهى از منكر را ترك نكنيد كه بدهاى شما بر شما مسلّط مىگردند ، آن‌گاه هر چه خدا را بخوانيد جواب ندهد\r\nوجوب امر به معروف و نهى از منكر ، نظير وجوب نماز و روزه است و ترك آن ، نظير ترك ساير عبادات ، گناه است و بايد از آن توبه شود .\r\nگناه اجتماعى ديگرى كه جامعه را فراگرفته است ، تجمّل‌گرايى است . امروزه در جامعهء اسلامى ، يك نوع مسابقهء تجمّل گرايى در ميان اهل ايمان برقرار شده است و به‌طور مرتّب در حال تشديد است ؛ تهيهء خلاف شأن خانه يا لوازم زندگى ، تهيهء جهيزيهء تشريفاتى ، برگزارى مراسم‌هاى عقد و عروسى و نيز ختم و عزا به‌صورت تجمّلى ، برنامه‌هاى تشريفاتى جشن تولّد فرزند يا بازگشت از سفرهاى زيارتى و تعيين مهريه‌هاى گزاف و سنگين ، از مصاديق تجمّل‌گرايى است و بايد از گناه آن\r\nتوبه شود .\r\nكسانى كه در امور زندگى و به خصوص در امر ازدواج ، چنين سنّت‌هاى تجمّلى و غلطى را پايه‌گذارى مىكنند و مانع ازدواج جوانان مىشوند ، بايد بدانند تا زمانىكه به آن سنّت و مرام عمل مىشود ، گناه آن در نامهء اعمال پايه‌گذاران نيز ثبت مىگردد . اين افراد ، وقتى بدانند شريك گناه كسانى هستند كه در اثر رواج و مسابقهء تجمّلات ، ازدواج نمىكنند و به حرام مىافتند ، به ضرورت توبه و انابهء خود پى خواهند برد .\r\nفرو رفتن در مشتهيات نفس از راه حرام كه « اتراف » نام دارد و هدردادن نِعَم‌الهى كه به آن « تبذير » مىگويند ، هر دو گناه است و نياز به توبه دارد . سالك\r\n\r\n\r\n","description":"","footnote":"\r\n( 1 ) . نهج‌البلاغه ، نامه 47\r\n","page_name":" 227 ","page_number":227},
  {"content":"\r\n\r\nبايد از هرگونه « اسراف » ، به معناى فرو رفتن در مشتهيات نفس از راه حلال ، توبه كند . حتّى قرآن و روايات ، اسراف و تبذير در عمر را گناه بزرگى مىدانند :\r\nوَ هُمْ يَصْطَرِخُونَ فيها رَبَّنا أَخْرِجْنا نَعْمَلْ صالِحاً غَيْرَ الَّذي كُنَّا نَعْمَلُ أَ وَ لَمْ نُعَمِّرْكُمْ ما يَتَذَكَّرُ فيهِ مَنْ تَذَكَّرَ وَ جاءَكُمُ النَّذيرُ فَذُوقُوا فَما لِلظَّالِمينَ مِنْ نَصيرٍ « 1 »\r\nو آنها در آنجا فرياد كنند : خداوندا ، ما را بيرون‌آر تا جز آن‌كه مىكرديم كار نيك و شايسته كنيم . [ گوييم : 
  ] آيا شما را چندان عمر نداديم كه هر كه پند پذير است در آن مدّت پند گيرد ؟ و شما را بيم‌دهنده هم آمد ، پس بچشيد كه ستمكاران را هيچ ياورى نيست .\r\nپيامبر اكرم ( ص ) نيز فرمودند :\r\n« إِذَا كَانَ يَوْمُ الْقِيَامَةِ لَا يَزُولُ الْعَبْدُ قَدَماً عَنْ قَدَمٍ حَتَّي يُسْأَلَ عَنْ\r\nأَرْبَعَةِ أَشْيَاءَ عَنْ عُمُرِهِ فِيمَا أَفْنَاهُ وَ عَنْ شَبَابِهِ فِيمَا أَبْلَاه وَ عَنْ مَالِهِ مِنْ أَيْنَ اكْتَسَبَهُ وَ فِيمَا ذَا أَنْفَقَهُ وَ عَنْ حُبِّنَا أَهْل‌َالْبَيْت » « 2 »\r\nدر روز قيامت بنده‌اى گام بر ندارد تا از چهار چيز پرسش شود : از عمرش كه در چه گذرانده و از جوانىاش كه در چه به سر رسانده و از مالش‌كه از كجا آورده و در كجا خرج نموده و از دوستى ما خانواده .\r\nكوتاهى در رفع حوائج ضرورى مسلمين ، گناه اجتماعى ديگرى است كه بايد به آن توجّه شود . هنگامى كه يك مسلمان نياز ضرورى به خوراك ، پوشاك ، مسكن يا ازدواج داشته باشد ، همهء اهل ايمان وظيفه دارند به داد او برسند و حوائج\r\n\r\n\r\n","description":"","footnote":"\r\n( 1 ) . فاطر / 37\r\n( 2 ) . جامع‌الاخبار ، ص 175\r\n","page_name":" 228 ","page_number":228},
  {"content":"\r\n\r\nوى را بر طرف سازند و كوتاهى در اين امر ، نياز به توبه دارد . وجود فقير در جامعه ، ناشى از رواج اتراف ، تبذير ، اسراف و تجمّل‌گرايى در آن جامعه است . قرآن‌كريم به كسانى كه پول اضافهء خود را وقتى نياز ندارند ، جمع مىكنند و به ديگران ، انفاق نمىكنند ، وعدهء عذاب داده است :\r\nوَ الَّذينَ يَكْنِزُونَ الذَّهَبَ وَ الْفِضَّةَ وَ لا يُنْفِقُونَها في سَبيلِ اللَّهِ فَبَشِّرْهُمْ بِعَذابٍ أَليمٍ « 1 »\r\nو كسانى كه زر و سيم را گنجينه مىكنند و آن را در راه خدا هزينه نمىكنند ، ايشان را از عذابى دردناك بشارت ده .\r\nراه‌كار رهايى از چنين عذابى ، توبه به درگاه الهى و انفاق مبالغى است كه صرف تجمّلات و تشريفات مىشود .\r\nاعراض از نماز جماعت و اهميت ندادن به مسجد و جلسات مذهبى ، گناه ديگرى است كه توبهء همگانى مىطلبد . مسلمان واقعى بايد در وقت نماز ، در\r\nمسجد حضور داشته باشد و نماز را به جماعت به جا آورد . خلوت بودن مساجد هنگام نماز اوّل وقت و پر جمعيت بودن خيابان‌ها ، مراكز تفريحى و سينماها در آن زمان ، حاكى از آن است كه جامعه مقيد به نماز نيست و عدم تقيد به نماز ، عقوبت ، به همراه دارد و توبه را واجب مىكند :\r\nفَوَيْلٌ لِلْمُصَلِّينَ ، الَّذينَ هُمْ عَنْ صَلاتِهِمْ ساهُونَ « 2 »\r\nواى بر كسى كه در وقت نماز ، غافل از نماز است .\r\n\r\n\r\n","description":"","footnote":"\r\n( 1 ) . توبه / 34\r\n( 2 ) . ماعون / 5 - 4\r\n","page_name":" 229 ","page_number":229},
  {"content":"\r\n\r\n\r\n3 ) گناهان اقتصادى\r\nدسته سوّم از گناهانى كه مورد غفلت و توجيه واقع مىشوند ، گناهان اقتصادى است . گناهان و مفاسد اقتصادى ، موجب نابودى افراد و تباهى جامعه مىشود . جامعه‌اى كه مبتلا به فساد اقتصادى است و اقتصاد بيمار دارد ، به تدريج از درون مىپوسد و فرو مىريزد .\r\nمنشأ فساد اقتصادى ، كسب مال حرام و نامشروع است كه از طرق مختلف در زندگى مردم رخنه مىكند و زندگى را بى بركت مىنمايد . در ادامهء اين بخش ، به چند نمونه از اقسام حرام‌خوارى كه در عصر كنونى رايج است و نسبت به توبه از آن توجّه كافى نمىشود ، اشاره مىگردد .\r\nرذيلت و ناهنجارى بزرگ ربا ، اعمّ از رباخوارى و ربا دهى ، گناه بزرگى است كه چرخهء اقتصادى را فلج و افراد بسيارى را نگون بخت مىكند . قرآن كريم ربا خورى را جنگ با خداوند دانسته است :\r\nفَإِنْ لَمْ تَفْعَلُوا فَأْذَنُوا بِحَرْبٍ مِنَ اللَّهِ وَ رَسُولِهِ « 1 »\r\nو اگر چنين نكرديد ( به رباخوارى ادامه داديد ) ، بدانيد به جنگ با خدا و فرستاده وى ، برخاسته‌ايد .\r\nدر اينجا بايد به اين نكتهء مهم توجّه شود كه حيله‌هاى شرعى ، نظير اين‌كه برخى شىء كم ارزشى را به مبلغ گزافى خريد و فروش مىكنند تا جبران قرض آنان شود ، گناه و حرمت و رذالت ربا را محو نمىكند . بلكه ربادهنده و رباگيرنده ، تنها با توبه مىتوانند از عذاب الهى رهايى يابند و اثرات سوء ربا را از خويش دور سازند .\r\nرشوه اعمّ از رشوه‌خوارى و رشوه‌دهى نيز گناه ديگرى است كه زمينه‌ساز\r\n\r\n\r\n","description":"","footnote":"\r\n( 1 ) . بقره / 279\r\n","page_name":" 230 ","page_number":230},
  {"content":"\r\n\r\nپايمال شدن حقّ ديگران مىشود . رشوه ، مختصّ قضاوت نيست و در بسيارى از مشاغل وجود دارد . همچنين رشوه‌دهنده و رشوه‌گيرنده ، هر دو بايد توبه كنند ؛ در روايات آمده است :\r\n« الرَّاشِي وَ الْمُرْتَشِي وَ الْمَاشِي بَيْنَهُمَا مَلْعُونُون » « 1 »\r\nرشوه‌دهنده و رشوه گيرنده و واسطهء بين آنها ، مورد لعن هستند .\r\nغش و فريب ديگران ، در معاملات باشد يا غير معاملات ، رذيلت و ناهنجارى ديگرى است كه در جامعهء ما وجود دارد . پيامبر گرامى ( ص ) مىفرمايند :\r\n« لَيْسَ مِنَّا مَنْ غَشَّ مُسْلِماً » « 2 »\r\nاز ما نيست كسى كه مسلمانى را فريب دهد .\r\nفروشنده‌اى كه اجناس و كالاهاى او به اصطلاح ، زير و رو دارد و ظاهر پر زرق\r\nو برق آن ، مشترى را فريب مىدهد ، بايد توبه كند .\r\nتقلّب و حقّه بازى ، گناه ديگرى است كه در امور اقتصادى نيز رواج دارد و ضمان‌آور است . نظير چسباندن مارك‌هاى غيرواقعى روى كالا و مرغوب نشان دادن جنس كه مشترى را بفريبد .\r\nكم‌فروشى گرچه مشهور در معاملات است ، ولى در هر كارى باشد ، گناه است و توبه را بر آدمى واجب مىسازد . نظير كم‌كارى ، بدكارى و بىكارى در ادارات و يا اينكه بنّا ، كارگر ، لوله‌كش ، سفت‌كار و . . . كار خود را انجام نداده يا ناقص انجام داده باشد ، و به آن در عرف ، سرهم بندى مىگويند .\r\nمعاملات هرمى كه هر روزى به شكلى عرضه مىشود و سرمايهء افراد را نابود مىسازد ، براى زمينه‌سازان ، طراحان ، متصديان و سرمايه‌گذاران شركت‌هاى هرمى\r\n\r\n\r\n","description":"","footnote":"\r\n( 1 ) . جامع الأخبار ، ص 156\r\n( 2 ) . بحارالأنوار ، ج 10 ، ص 367\r\n","page_name":" 231 ","page_number":231},
  {"content":"\r\n\r\nگناه محسوب مىشود و همهء آنان واجب است توبه كنند .\r\nعدم توجّه كافى به توليد و اتّكا به واردات بىرويه ، گناه است و مضرّاتى از جمله بىكارى جوانان را به‌همراه دارد كه خود سرمنشأ گناهان و معاصى بزرگ‌ترى است .\r\nشرح بيشتر اقسام گناهان اقتصادى ، در اين مختصر نمىگنجد . امّا همين مقدار بايد دانست كه رهايى از آثار وضعى و عقوبات دنيوى و اخروى اين گناهان ، در سايهء توبه و بازگشت به سوى خداوند تبارك و تعالى ميسّر مىگردد .\r\nجامعه‌اى كه گرفتار ربا ، رشوه ، حيف و ميل اموال و دزدى است و مفاسد ادارى نظير كم‌كارى ، بىكارى و بدكارى در آن وجود دارد ، نياز جدّى به توبه دارد و غفلت از توبه ، آن جامعه را به تباهى و نابودى مىكشاند .\r\n\r\nمرتبهء دوّم : توبهء خواص\r\nمرتبهء دوّم توبه ، مربوط به خواص و كسانى است كه نسبت به مردم عادى و\r\nعموم و تودهء اجتماع ، از موقعيّت دينى يا علمى والاتر و برترى برخوردارند .\r\nبر اساس تعاليم قرآن و عترت ، خواص جامعه ، حساب جداگانه‌اى دارند و به دليل عنايتى كه به آنان شده است و نيز تأثيرى كه بر سايرين دارند ، همواره انتظار بيشترى از آنان مىرود . از اين جهت معمولًا رفتار و يا گفتارى كه براى مردم عادى گناه محسوب نمىشود و به جهت انجام آن مورد سرزنش واقع نمىشوند ، براى خواص گناه است و در صورت ارتكاب ، مؤاخذه خواهند شد :\r\n« حَسَنَاتُ الْأَبْرَارِ سَيِّئَاتُ الْمُقَرَّبِين » « 1 »\r\nخوبىهاى نيكان ، براى مقرّبان و كسانىكه به درگاه الهى نزديك‌ترند ، بدى محسوب مىشود .\r\n\r\n\r\n","description":"","footnote":"\r\n( 1 ) . بحار الأنوار ، ج 25 ، ص 205\r\n","page_name":" 232 ","page_number":232},
  {"content":"\r\n\r\nگاهى اوقات خواص به جهت « ترك أولى » ، يا ترك امر برتر ، گناهكار محسوب مىشوند و بايد توبه كنند . نظير آن‌كه در قضيهء حضرت آدم ( ع ) ، نقل شده است كه آن حضرت ، از گندم بهشت خورد ، در حالىكه و از او چنين انتظارى نمىرفت ، ولى همين كار براى عوام و مردم عادى ، گناه نيست . قرآن كريم مىفرمايد :\r\nوَ عَصى آدَمُ رَبَّهُ فَغَوى « 1 »\r\nو آدم پروردگار خود را نافرمانى كرد پس به راه خطا افتاد .\r\nنمونهء ديگر توبهء خواص ، قضيهء حضرت داوود ( ع ) است . حضرت داوود ( ع ) روزى به گونه‌اى كه از او انتظار نمىرفت ، قضاوت كرد . امّا با اين‌كه قضاوت او معصيت نبود ، توبه نمود و توبهء وى پذيرفته شد :\r\nوَ ظَنَّ داوُدُ أَنَّما فَتَنَّاهُ فَاسْتَغْفَرَ رَبَّهُ وَ خَرَّ راكِعاً وَ أَنابَ ، فَغَفَرْنا لَهُ\r\nذلِكَ وَ إِنَّ لَهُ عِنْدَنا لَزُلْفى وَ حُسْنَ مَآبٍ « 2 »\r\nو داوود دانست كه ما او را آزمايش كرده‌ايم . پس ، از پروردگارش آمرزش خواست و به رو درافتاد و توبه كرد . و بر او اين [ ماجرا 
  ] را بخشوديم و در حقيقت براى او پيش ما تقرّب و فرجامى خوش خواهد بود .\r\nو نيز قصّهء حضرت يونس ( ع ) كه پس از رهاكردن قوم خود ، در شكم ماهى زندانى شد . با اين‌كه ايشان گناهى مرتكب نشده بود ، توبه نمود و نجات يافت :\r\nوَ ذَا النُّونِ إِذْ ذَهَبَ مُغاضِباً فَظَنَّ أَنْ لَنْ نَقْدِرَ عَلَيْهِ فَنادى فِي الظُّلُماتِ أَنْ لا إِلهَ إِلَّا أَنْتَ سُبْحانَكَ إِنِّي كُنْتُ مِنَ الظَّالِمينَ ، فَاسْتَجَبْنا لَهُ وَ نَجَّيْناهُ مِنَ الْغَمِّ وَ كَذلِكَ نُنْجِي الْمُؤْمِنينَ « 3 »\r\n\r\n\r\n","description":"","footnote":"\r\n( 1 ) . طه / 121\r\n( 2 ) . ص / 25 - 24\r\n( 3 ) . انبياء / 88 - 87\r\n","page_name":" 233 ","page_number":233},
  {"content":"\r\n\r\nشيعيان ، نسبت به پيروان ساير فرق اسلامى حساب جداگانه‌اى دارند . از آنان بيش از سايرين توقّع مىرود كه در زندگى ، پيامبر اكرم ( ص ) و اهل‌بيت ( ع ) را اسوه و سرمشق خود قرار دهند و از آن ذوات مقدّس پيروى نمايند . در ميان شيعيان نيز انتظار و توقعى كه در خصوص رفتار علماى دين و مراجع تقليد و همچنين ديگر خواصّ شيعه وجود دارد ، با ديگران متفاوت است .\r\nبرخى از خواص ، عمل به مستحبّات و مداومت بر ذكر و انس با دعا و نيايش ، را براى خود واجب مىدانند و در صورت محروم شدن از يك فرصت معنوى مستحب ، توبه مىكنند . استاد بزرگوار ما مرحوم آيت الله العظمى بروجردى ( رحمةالله ) نقل مىكردند كه مرحوم شيخ الطّائفه ، شيخ طوسى ( رحمةالله ) پس از گردآورى و تنظيم كتاب شريف « مصباح المتهجّد » - كه كتابى در ادعيه و برنامه‌هاى عبادى ، نظير « مفاتيح\r\nالجنان » است و از كتب منبع و مرجع در دعا و زيارات مىباشد - براى اين‌كه عالم بىعمل نباشند ، قبل از انتشار كتاب ، يك دوره به همهء كتاب عمل كردند . پس از آن به قاعدهء وَ أَنْذِرْ عَشيرَتَكَ الْأَقْرَبينَ « 1 » وابستگان و خانوادهء خود را براى عمل به محتويات كتاب تشويق نمودند و سپس اجازهء نشر و استنساخ و رونويسى كتاب را به ديگران دادند . در خصوص مرحوم محدّث قمى ( رحمةالله ) و عمل كامل به كتاب مفاتيح الجنان نيز چنين حكايتى نقل شده است .\r\nتفاوت سطح توقّع و انتظار ، در همهء اقشار جامعه وجود دارد . به طور كلّى در خصوص عملكرد هر گروه ، دسته و قشرى كه از لحاظ فرهنگى و سطح تحصيلات و معلومات دينى ، نسبت به سايرين حائز رتبهء بالاتر باشد ، انتظار برتر و والاترى وجود دارد . بنابراين خواص هر جامعه‌اى بيش از ساير افراد آن جامعه بايد مراقب و\r\n\r\n\r\n","description":"","footnote":"\r\n( 1 ) . شعراء / 214\r\n","page_name":" 234 ","page_number":234},
  {"content":"\r\n\r\nمواظب عملكرد خويش باشند . امام صادق ( ع ) به يكى از دوستداران خود فرمودند :\r\n« إِنَّ الْحَسَنَ مِنْ كُلِّ أَحَدٍ حَسَنٌ وَ إِنَّهُ مِنْكَ أَحْسَنُ لِمَكَانِكَ مِنَّا وَ إِنَّ الْقَبِيحَ مِنْ كُلِّ أَحَدٍ قَبِيحٌ وَ إِنَّهُ مِنْكَ أَقْبَحُ لِمَكَانِكَ مِنَّا » « 1 »\r\nكار خوب را هر كس انجام دهد خوب است و از تو خوب‌تر است به‌خاطر انتساب به ما و كار بد از هر كس باشد بد است و از تو به خاطر انتساب به ما بدتر است .\r\nثواب و عقاب اعمال نيز به همين صورت شامل حال افراد مختلف مىشود . بسيارى از اعمال مباح يا مكروه كه ارتكاب آن براى عوام ، اشكالى ندارد ، براى خواص جامعه گناه محسوب مىشود و بايد از آن توبه نمايند . در ادامه به سه نمونه از اعمالى كه خواص را به توبه وادار مىنمايد ، اشاره مىشود :\r\n\r\n1 ) توبه از نحوهء انجام عبادات\r\nاز نظر آموزه‌هاى قرآن و عترت ، عبادات مشتمل بر سه مرحله‌اند . مرحلهء اوّل ، مقدّمه است كه قبل از انجام عبادت محقّق مىشود . مرحلهء دوّم خود عبادت است و مرحلهء سوّم ، مؤخّره و تعقيب عبادت است كه پس از اتمام آن واقع مىشود .\r\nتفاوت عبادت خواص با عبادت عوام در مراعات مراحل عبادات و تلاش در راستاى تحقّق صحّت ظاهرى و باطنى اعمال است . يعنى عبادت خواص بايد همراه با مقدّمه باشد و با آمادگى كامل ، وارد عبادت شوند . خود عبادت را نيز بايد با توجّه و حضور قلب و صرفاً براى رضاى خداوند متعال به جا آورند . پس از عبادت نيز تعقيبات و مؤخّرات لازم را انجام دهند و از ارتكاب اعمالى كه از ارزش عبادت آنان مىكاهد ، خوددارى كنند .\r\n\r\n\r\n","description":"","footnote":"\r\n( 1 ) . العدد القويه ، ص 153\r\n","page_name":" 235 ","page_number":235},
  {"content":"\r\n\r\nبه عنوان مثال ، نماز خواص در وقت فضيلت و به شكل جماعت و در مسجد است . در نماز حضور قلب دارند و به هيچ‌چيز و هيچ‌كس ديگرى جز خداوند تعالى توجّه ندارند و پس از نماز نيز تعقيبات آن ، مانند تسبيحات حضرت زهرا ( س ) و ساير تعقيبات را مىخوانند . همچنين خواندن نوافل يوميه نزد خواص ، از اهميت شايان ذكرى برخوردار است و ترك نوافل به خصوص نماز شب ، آنان را پريشان و اندوهگين مىسازد و از اينكه فيض ارتباط با خداى سبحان را از دست داده‌اند ، توبه مىكنند .\r\nمرحوم آيت‌الله ميرزا علىآقا شيرازى ( رحمةالله ) كه از علماى وارسته اصفهان بود ، زمانى از اصفهان به قم رفته بودند . يك شب تعدادى از فضلا به ديدن ايشان آمده و گفت و شنود آنان طول كشيد . ايشان آن شب ديرتر از معمول به استراحت\r\nپرداختند و همين موضوع توفيق تهجّد و نماز شب را در آن شب از ايشان سلب كرده و آن عالم ربّانى ، هنگام اذان صبح از خواب بيدار شده بودند . فرداى آن شب ، از شدّت تأثّر و اندوه ، مثل كسى كه فرزند خود را از دست داده است ، گريه و زارى مىكرده و مىگفتند : من از شانزده سالگى نماز شبم ترك نشده است شايد آن شب كه براى نماز شب توفيق نيافتند ، به خاطر شنيدن حرف‌هاى بىفايده در شب قبل بوده است . در روايات هم اين مطلب وجود دارد كه اين‌گونه كارها - چه رسد به گناهان - انسان را از نماز شب محروم مىكند .\r\nاهل معرفت و خواص ، اين‌گونه نماز خواندن و اهتمام به نوافل را وظيفهء خود مىشمارند و اگر زمانى توفيق آن را از دست بدهند ، خاضعانه به درگاه خداوند متعال توبه مىكنند .\r\nمراعات صورت ظاهرى عبادات و به‌جاى آوردن شرايط صحّت عبادات ، وظيفهء عوام و عموم مؤمنين است ، ولى خواصّ اهل ايمان بايد علاوه بر صحّت ظاهرى ،\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nبه صحّت باطنى و ميزان مقبوليت ، يعنى به شرايط قبول و شرايط كمال عبادت خويش بينديشند كه بسيار فراتر از شرايط صحّت ظاهرى است ؛ زيرا رعايت صحّت ظاهرى و به جاى آوردن شراط صحّت عبادات ، صرفاً موجب رفع تكليف مىشود و انسان را به مراتب معنوى و كمالات روحى نمىرساند . نماز و ساير عبادات انسان ، بايد او را به مقام لقاى الهى و اصل نمايد ، حتّى بهشت و نعمت‌هاى بهشتى در نظر سالك حقيقى جلوه‌اى ندارد ، بلكه او طالب مقامات معنوى و كمالات روحانى بالاتر و والاتر است . بنابر اين براى خواصّ اهل ايمان ، نماز همراه با خطورات ، توهّم و تخيل ، نياز به توبه دارد . در برخى روايات ، « صيغهء توبه » به عنوان تعقيب نماز بيان شده است . « 1 » شايد حكمت اين استحباب آن است كه نماز بسيارى از\r\nنمازگزاران ، نماز حقيقى نيست و نياز به توبه دارد .\r\nدر حج و عمره نيز بايد آمادگى لازم ، ايجاد و مقدّمات و مراتب آن دو سفر روحانى و معنوى فراهم گردد . به جا آوردن حج و عمرهء مقبول و كامل كه مورد پذيرش خداى سبحان واقع شود ، نياز به مقدّمات و مؤخّراتى دارد و اعمال عبادى حج و عمره نيز بايد خالصانه و با حضور قلب انجام شود .\r\nمشكل برخى از مردم اين است كه وظيفهء خويش را اشتباه تشخيص مىدهند و به اهداف متعالى و تعالى بخش عبادات توجّهى ندارند . امروزه رايج شده است كه بعضى از مردم صرفاً براى تفريح و خوش‌گذرانى ، به حجّ و عمره مىروند و از ارزش حجّ و عمرهء خود مىكاهند . اين‌گونه عبادات ، ارزش معنوى لازم را ندارند و بايد نسبت به آن توبه شود .\r\nمحروميّت از توفيق نماز جماعت ، نماز اوّل وقت ، نماز شب ، حج و عمرهء مقبول و نيز روزهء حقيقى ، به جهت غفلت‌هاى انسان از ياد خداوند منّان و بىوفائىهايى\r\n\r\n\r\n","description":"","footnote":"\r\n( 1 ) . بحارالأنوار ، ج 83 ، ص 82\r\n","page_name":" 237 ","page_number":237},
  {"content":"\r\n\r\nاست كه نسبت به خداى تعالى دارد و همهء اين موارد براى خواص ، معصيت محسوب شده و توبه را بر آنان واجب مىسازد .\r\n\r\n2 ) توبه از عدم شكرگزارى نعم الهى\r\nتوبهء ديگرى كه براى خواص لازم است ، توبه از عدم قدردانى نعمت‌هاى فراوان پروردگار متعال و عدم شكرگزارى صحيح آن نعمت‌ها است .\r\nاگر هر انسانى مقدارى به پيرامون خود نظر بيفكند ، مشاهده خواهد كرد كه غرق در نعمت‌هاست و نعمت‌هاى ظاهرى و باطنى خداى متعال ، مثل باران بر سر او مىبارد :\r\nأَلَمْ تَرَوْا أَنَّ اللَّهَ سَخَّرَ لَكُمْ ما فِى السَّماواتِ وَ ما فِى الْأَرْضِ وَ\r\nأَسْبَغَ عَلَيْكُمْ نِعَمَهُ ظاهِرَةً وَ باطِنَه و مِنَ النَّاسِ مَنْ يُجادِلُ فِى اللَّهِ به غير عِلْمٍ وَ لا هُدىً وَ لا كِتابٍ منير « 1 »\r\nآيا نديديد كه خداوند آنچه را در آسمان‌ها و آنچه را در اين زمين است براى شما مسخّر و رام نموده و نعمت‌هاى آشكار و نهان خود را بر شما وسعت و تماميّت بخشيده ؟ و برخى از مردم درباره خدا بدون هيچ دانش و رهنمود و كتابى روشن محاجّه و مجادله مىكنند .\r\nنعمت‌هاى ظاهرى و باطنى فراوانند و قابل شمارش نيستند ؛ ولى افسوس كه انسان قدر نعمت‌هاى خويش را نمىداند و ناسپاسى مىكند :\r\nوَ آتاكُمْ مِنْ كُلِّ ما سَأَلْتُمُوهُ وَ إِنْ تَعُدُّوا نِعْمَتَ اللَّهِ لا تُحْصُوها إِنَّ الْإِنْسانَ لَظَلُومٌ كَفَّار « 2 »\r\n\r\n\r\n","description":"","footnote":"\r\n( 1 ) . لقمان / 20\r\n( 2 ) . ابراهيم / 34 ؛ ر . ك : نحل / 18\r\n","page_name":" 238 ","page_number":238},
  {"content":"\r\n\r\nو از هر چيزى كه از او خواستيد به شما عطا كرد ، و اگر نعمت‌هاى خدا را بشماريد شمار و حساب نتوانيد كرد حقّا كه انسان سخت ستمگر و ناسپاس است .\r\nاگر همه نعمت‌ها را ناديده بگيريم و فقط به نفس كشيدن خود و نعمت‌هاى آن بسنده كنيم ، درمىيابيم كه به قول سعدى : « هر نفسى كه فرو مىرود ، ممدّ حيات است و چون برمى آيد ، مفرّح ذات ، پس در هر نفسى دو نعمت موجود است و بر هر نعمتى شكرى واجب . »\r\nاز دست و زبان كه برآيد كز عهدهء شكرش به درآيد\r\nاستاد بزرگوار ما ، آيت الله العظمى بروجردى ( رحمةالله ) مىفرمودند : چهار نعمت در يك نفس است كه سعدى در اين شعر ، دو نعمت از آن چهار نعمت را ذكر كرده است .\r\nآدمى از عهده شكر نعمت‌هاى تنفس خويش بر نمىآيد ، چه رسد بخواهد شكر نعمت‌هايى نظير عقل ، يا نعمت‌هاى ظاهرى نظير چشم و دست و يا زبان را كه خداوند منّان به وى عطا فرموده است ، به جا آورد .\r\nمهم‌تر از اين نعمت‌ها ، نعمت هدايت بشريت و خصوصاً براى شيعيان نعمت هدايت به دين اسلام و مذهب حقّهء شيعه است كه قدرشناسى و قدردانى از آن و به جا آوردن شكر آن بسيار مشكل است .\r\nقرآن و عترت ، دو نعمت بزرگ و دو ميراث گران‌بهاى نبىّ گرامى ( ص ) ، براى رستگارى بشريّت مىباشند . شكر اين دو نعمت بزرگ ، عمل به دستور پيامبر گرامى ( ص ) و تمسّك به قرآن و عترت است ، چنان‌چه مىفرمايند :\r\n« إِنِّى تَارِكٌ فِيكُمُ الثِّقْلَيْنِ كِتَابَ اللَّهِ وَ عِتْرَتِى أَهْلَ بَيْتِى وَ إِنَّهُمَا لَمْ يَفْتَرِقَا حَتَّى يَرِدَا عَلَىَّ الْحَوْضَ مَا إِنْ تَمَسَّكْتُمْ بِهما لَنْ تَضِلُّوا » « 1 »\r\n\r\n\r\n","description":"","footnote":"\r\n( 1 ) . الاحتجاج ، ج 2 ، ص 450\r\n","page_name":" 239 ","page_number":239},
  {"content":"\r\n\r\nمن دو چيز گران‌بها براى شما مىنهم : كتاب خدا و عترت خود ؛ اهل بيتم ، و آن دو تا وقتى كه در حوض بر من وارد شوند از هم جدا نمىشوند ، اگر دست به دامن آن دو شويد هرگز گمراه نخواهيد شد .\r\nسعادت و رستگارى بشريّت ، در گرو تمسّك به قرآن و عترت است . اگر خواص در انس با اين دو اقيانوس رحمت الهى كوتاهى كنند ، بايد توبه نمايند .\r\nشيعهء اهل‌بيت ( ع ) بايد يك لحظه تصور كند كه اگر به اين مذهب راستين هدايت نمىشد ، چه سرنوشتى در انتظار او بود ؟ اگر ائمّهءطاهرين ( ع ) و شاگردان مجاهد آنان ، تشيّع را از نسلى به نسل ديگر منتقل و حفظ و حراست نمىكردند و فقها و علماء و شهداء در راستاى بقاى تشيّع ، جان‌فشانى نمىكردند ، ما اكنون\r\nشيعه نبوديم و اينك كه از نعمت عظيم تشيّع برخورداريم ، اگر قدر آن را نمىدانيم ، بايد توبه كنيم .\r\nتوفيق انجام عبادات و درك لذّت و شيرينى اعمال عبادى ، نعمت بزرگ ديگرى است كه خداوند متعال به خواصّ از اهل ايمان عنايت فرموده و بايد شكر آن را به جا آورند .\r\nگاهى انسان بايد فكر كند كه اگر نماز در متن زندگى او نبود ، چه شقاوتى او را احاطه مىكرد ؟ اهل نماز و ساير عبادات ، واجب است شكرگزار نعمت عبادت و توفيقى كه خداى سبحان به آنان عطا فرموده است باشند و عدم شكرگزارى اين چنين نعمت‌هايى نزد اهل معرفت و خواص ، گناه است و نسبت به آن توبه مىكنند .\r\nاهتمام به برگزارى و شركت در جلسات معارفى اهل‌بيت ( ع ) و نيز جلساتى كه براى گرامىداشت مقام آنان برپا مىشود ، مثل برنامه‌هاى عزادارى و جشن و سرور اهل‌بيت طاهرين ( ع ) بهره‌بردارى معنوى و اخلاقى از آن جلسات ، توفيق عظيمى است كه به هر كسى عطا نمىشود . بنابراين اشخاصى كه از اين نعمت آشكار برخوردارند بايد شكر آن را به‌جا آورند و در اين راستا ، از آن جلسات نورانى ، توشهء\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nاخلاقى و ذخيرهء معرفتى بر گيرند ، و گرنه بايد از غفلت خود و عدم استفاده از ارزش‌هاى معنوى و معرفتى توبه كنند .\r\nمهم‌تر از همه ، نعمت « دل و قلب » است . انسان دلى دارد كه عرش خداى رحمان است :\r\n« قَلْب الْمُؤْمِنِ عَرْشُ الرَّحْمَنِ » « 1 »\r\nبه‌راستى چه كسى قدر دل خود را مىداند ؟ و از آن مراقبت مىكند كه به غير صاحب اصلى آن يعنى خداى تعالى ، هيچ موجود ديگرى را در دل راه ندهد ؟\r\n« لَمْ يَسَعْنِى سَمَائِى وَ لَا أَرْضِى وَ وَسِعَنِى قَلْبُ عَبْدِى الْمُؤْمِن » « 2 »\r\nدر حديث قدسى نقل شده كه خداى سبحان مىفرمايد : من در جهان نمىگنجم . يعنى تمام عالم وجود و تمام كرات آسمانى و كهكشان‌ها و منظومه‌ها و سيّاره‌هاى آسمانى نمىتواند عرش خداوند متعال باشد و با آن همه وسعت و عظمت ، ظرفيت پذيرش ذات بارىتعالى را ندارد . ولى قلب مؤمن و دل انسان ، جايگاه خداوند تبارك و تعالى است .\r\nآيا كسى كه قدر اين عنايت حق‌تعالى را ندارد و شكرگزار اين نعمت عظيم نيست ، نبايد توبه كند ؟ آرى ، قطعاً بايد توبه كند و از خداوند بخواهد كه توفيق قدرشناسى و قدردانى نعمت قلب و دل به او عنايت فرمايد .\r\nبنا بر اين هر كسى از هر نعمتى برخوردار است ، بايد قدرى فكر كند و تصوّر كند كه اگر آن نعمت به او عطا نمىشد ، چه مىشد ؟ انسان عاقل ، بايد فكر كند اگر ديوانه بود ، چه مىكرد ؟ كسى كه اعضاى بدن او سالم است ، بايد بينديشد كه اگر دست و پا نداشت و يا فلج بود ، چگونه زندگى را مىگذراند ؟ يا اگر نابينا بود ،\r\n\r\n\r\n","description":"","footnote":"\r\n( 1 ) . بحارالأنوار ، ج 55 ، ص 39\r\n( 2 ) . همان\r\n","page_name":" 241 ","page_number":241},
  {"content":"\r\n\r\nچه مىكرد ؟ آيا تا حال شده است كه صد مرتبه خالصانه و صادقانه بگوييم : « الْحَمْدُ لِلَّهِ رَبِّ الْعَالَمِينَ » و قلباً از خداى سبحان تشكر و قدردانى كنيم ؟\r\nغفلت از شكر نعم الهى از بىوفايى انسان سرچشمه مىگيرد و بىوفايى براى خواص ، گناه است و نياز به توبه دارد ؛ زيرا كفران نعمت ، يعنى عدم شكرگزارى نعمت و عدم استفادهء صحيح در جهت رضاى خداوند از آن نعمت ، در منطق قرآن كريم بسيار ناپسند و نكوهيده است . تا جايى كه مىفرمايد :\r\nقُتِلَ الْإِنْسانُ ما أَكْفَرَه « 1 »\r\nكشته باد انسان كه چقدر كافر و ناسپاس است\r\nقرآن كريم مىفرمايد : مرگ بر اين انسان كه چقدر ناشكر است و كفران نعمت مىكند . حال اگر طرف خطاب اين آيه شريفه ما باشيم ، چه مىكنيم ؟\r\nاز سوى ديگر بايد گفت : بسيارى از افراد علاوه بر قدر ناشناسى و ناشكرى خداوند ، از پروردگار خويش شكايت و گلايه نيز دارند و به او اعتراض مىنمايند . يعنى به جاى تشكر خالصانه از خداوند ، طلب كار او هستند و معضلاتى كه در اثر اشتباه خود يا ساير بندگان ، براى آنان پديد آمده است را تقصير خداوند مىدانند و با بىشرمى از او گله مىكنند و در قلب خويش ، خداوند را ظالم مىپندارند . گناه اين طرز تفكّر براى خواص بسيار بزرگ است و بايد از آن توبه نمايند .\r\nخداوند با رأفت و رحمت خويش از اين تصوّرات و تفكّرات غلط و جاهلانه مىگذرد ، و گرنه اتّهاماتى كه برخى از مردم به خداى تعالى نسبت مىدهند ، اگر قرار بر محاسبه و عقاب آن باشد ، عذاب سخت الهى را به همراه دارد .\r\nهمين كه انسان از زندگى خود رضايت نداشته باشد ، نوعى ناشكرى است .\r\n\r\n\r\n","description":"","footnote":"\r\n( 1 ) . عبس / 17\r\n","page_name":" 242 ","page_number":242},
  {"content":"\r\n\r\nمعنى عدم رضايت از زندگى اين است كه نعمت‌هاى فراوان خداوند ناديده گرفته مىشود و اين بىتوجّهى به نعم الهى ، منفى بافى در زندگى و بدبينى ، موجب فراموشى نعمت‌ها شده و كفران نعمت را به همراه دارد .\r\nنكته‌اى كه در اين مجال تذكّر آن لازم است ، اين‌كه بسيارى از افرادى كه از وضعيّت زندگى خود راضى نيستند و از خدا و اجتماع و اطرافيان و هر كسى كه بتوانند ، گلايه مىكنند ، خودشان به درستى به شناخت وظيفه و نيز ايفاى وظيفه نمىپردازند و در شناسايى و انجام وظايفى كه دارند ، كوتاهى مىكنند . آن كسانى\r\nكه از كمبود حقوق دريافتى گله دارند ، آيا تا به حال به فكر اصلاح فساد ادارى در حدّ خود افتاده‌اند ؟ آيا به محض مراجعهء مردم به محلّ كار آنان ، فوراً گرهء كار او را مىگشايند و در روند رسيدگى به امور مردم تأخير ايجاد نمىكنند ؟ آيا نسبت به اموال و دارايىهاى بيت‌المال حسّاسيّت دارند ؟ آيا مراقبت كامل نسبت به جلوگيرى از اتلاف وقت خود در محيط ادارى دارند ؟ اگر چنين نيست ، بايد از گناهانى كه مرتكب مىشوند ، توبه نمايند .\r\n\r\n3 ) توبه از اتلاف عمر\r\nاتلاف عمر ، يكى ديگر از گناهانى است كه خواصّ اهل ايمان ، به‌خاطر ارتكاب آن ، به درگاه خداوند رحمان توبه مىكنند .\r\nاگرچه اتلاف عمر ، امر ناپسندى است كه بازخواست و مؤاخذهء همگانى را در پى دارد ، ولى خواص نسبت به وقت و عمر خويش ، مسئوليّت و دقّت بيشترى دارند و در قيامت هم بيش از عموم مردم ، مورد سؤال واقع مىشوند .\r\nعالم يا دانشمندى كه مىتواند زمينهء پيشرفت و موفّقيّت خود و ديگران را فراهم آورد يا طلبه ، دانشجو و دانش‌آموزى كه بايد تمام وقت خويش را صرف\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nتحصيل علم و دانش كند ، اگر وقت خود را تلف نمايد و در جلسات لغو و برنامه‌هاى بىثمر شركت كند ، يا به تماشاى فيلم‌ها و برنامه‌هايى مشغول شود كه براى دنيا و آخرت او نتيجه‌اى ندارد ، گناهكار محسوب شده و بايد از گناه خويش توبه كند .\r\nعمر انسان بسيار ارزشمند است و بايد از لحظات آن در جهت پيشرفت و تعالى علمى و روحى استفاده گردد :\r\n گوهر عمر بدين خيرگى از دست مده * آخر اين درّ گران‌مايه بهايى دارد \r\nامّا متأسّفانه عموم مردم ، عمر خويش را تلف مىكنند و مطلقاً از زشتى اين كار غافلند ، و يا بدتر اينكه آن را به هزاران وجه غلط ، توجيه مىكنند . از عمر استفادهء بسيارى مىتوان كرد ، تا جايى كه اگر كسى در راه مستقيم قرار گيرد و از فرصت‌هاى زندگى در جهت حركت به‌سوى كمال و سير به‌سوى خداى تعالى بهره‌بردارى كند ، مىتواند به مقام عنداللّهى دست يابد ، مقامى كه بهشت و نعمت‌هاى آن در مقابل او كوچك و ناچيز است و به چنين كسى خطاب مىشود :\r\nيا أَيَّتُهَا النَّفْسُ الْمُطْمَئِنَّةُ ، ارْجِعي إِلى رَبِّكِ راضِيَةً مَرْضِيَّةً « 1 »\r\nقرآن كريم در آيهء عبرت‌انگيزى ، بيان مىكند كه يكى از اساسىترين علل گرفتارى و شقاوت‌مندى اهل جهنّم ، هدر دادن عمر و اتلاف اين سرمايهء بزرگ است . آنان هنگامى كه به جهنّم مىافتند ، درمىيابند كه چه گوهر گران‌بهايى را از دست داده‌اند . در جهنّم مىسوزند و التماس مىكنند كه به دنيا بازگردانده شوند ، ولى آه و نالهء آنان ديگر نتيجه‌اى ندارد و ياورى پيدا نمىكنند :\r\nوَ هُمْ يَصْطَرِخُونَ فيها رَبَّنا أَخْرِجْنا نَعْمَلْ صالِحاً غَيْرَ الَّذي كُنَّا\r\n\r\n\r\n","description":"","footnote":"\r\n( 1 ) . فجر / 28 - 27\r\n","page_name":" 244 ","page_number":244},
  {"content":"\r\n\r\nنَعْمَلُ أَ وَ لَمْ نُعَمِّرْكُمْ ما يَتَذَكَّرُ فيهِ مَنْ تَذَكَّرَ وَ جاءَكُمُ النَّذيرُ فَذُوقُوا فَما لِلظَّالِمينَ مِنْ نَصير « 1 »\r\nو آنان در آنجا فرياد برمىآورند : « پروردگارا ، ما را بيرون بياور ، تا غير از آنچه مىكرديم ، كار شايسته كنيم . » مگر شما را [ آن قدر 
  ] عمر دراز نداديم كه هر كس كه بايد در آن عبرت گيرد ، عبرت مىگرفت و [ آيا 
  ] براى شما هشداردهنده نيامد ؟ پس بچشيد كه براى ستمگران ياورى نيست .\r\nبه‌راستى اگر براى ضرورت استفاده از عمر و تلاش و مراقبت در حفظ گوهر\r\nوقت ، فقط همين يك آيه را داشتيم ، بس بود كه بگوييم : گوهر عمر بسيار ارزشمند است و ارزش و منزلت آن ، با هيچ سرمايهء ديگرى قابل مقايسه نيست . حتّى اين‌كه مشهور است مىگويند : « عمر طلاست » ، توهين و جسارت به عمر است و از ارزش عمر و وقت مىكاهد .\r\nبه سبب همين ارزش عظيم در قيامت قبل از ورود به صف محشر ، بازپرسى دقيقى در مورد چگونگى گذران عمر و خصوصاً دورهء جوانى از انسان مىشود و اگر كسى پاسخ قانع كننده در اين محاسبه و بازپرسى داشته باشد ، به جلو مىرود و گرنه متوقّف مىشود . از حضرت علىّ بن موسى الرّضا ، ثامن الحجج ( ع ) از قول رسول گرامى ( ص ) روايت شده است كه فرمودند :\r\n« إِذَا كَانَ يَوْمُ الْقِيَامَةِ لَا يَزُولُ الْعَبْدُ قَدَماً عَنْ قَدَمٍ حَتَّى يُسْأَلَ عَنْ أَرْبَعَةِ أَشْيَاءَ عَنْ عُمُرِهِ فِيمَا أَفْنَاهُ وَ عَنْ شَبَابِهِ فِيمَا أَبْلَاه وَ عَنْ مَالِهِ مِنْ أَيْنَ اكْتَسَبَهُ وَ فِيمَا ذَا أَنْفَقَهُ وَ عَنْ حُبِّنَا أَهْلَ الْبَيْت » « 2 »\r\n\r\n\r\n","description":"","footnote":"\r\n( 1 ) . فاطر / 37\r\n( 2 ) . جامع‌الأخبار ، ص 175\r\n","page_name":" 245 ","page_number":245},
  {"content":"\r\n\r\nروز قيامت تا از بنده چهار چيز پرسش نشود قدمى برندارد : از عمرش كه در چه سپرى ساخته ؟ و جوانى در چه چيز صرف كرده ؟ و از مالش كه از كجا آورده و در چه موردى خرج كرده ؟ و از دوستى ما اهل بيت .\r\nاگر انسان از عمر و جوانى خود مراقبت كند و از دقايق زندگى استفاده نمايد ، در زمينهء مورد علاقهء خود ، در حدّ اعلى به موفّقيّت و پيروزى و كاميابى دست خواهد يافت . در صورتى كه به علوم طبيعى و علوم پايه علاقه‌مند باشد ، دانشمندى نظير زكرياى رازى و غياث الدّين كاشانى و پاستور و نيوتن و انيشتين مىشود ، و چنان‌چه مشتاق فراگيرى علوم الهى و معارف اسلامى باشد ، مىتواند عالمى همانند\r\nشيخ مفيد و اين سينا و علّامه مجلسى و صدرالمتألّهين و امام خمينى و . . . به تعالى روحى و علمى دست يابد .\r\nفراگيرى علوم دينى در سه موضوع احكام ، اخلاق و اعتقادات براى همه و به ويژه نسل جوان لازم است و اگر كسى در اين زمينه كوتاهى نمايد ، بايد توبه كند .\r\nاگر كسى با وجود امكانات فراوان و زمينه‌هاى مادى و معنوى كه براى او وجود دارد ، به مرتبهء علمى يا معنوى خاصّى دست نيافته است و زندگى او دچار روزمرّگى است و روزگار را بارى به هر جهت مىگذراند ، بايد توبه كند و با احساس پشيمانى و شرمندگى در محضر خداوند سبحان ، تصميم به اصلاح باقىماندهء عمر خويش و استفادهء صحيح از آن بگيرد .\r\nبنابر اين خواصّ جامعه علاوه بر خوددارى جدّى از شركت در جلسات گناه و مجالسى كه با گناهانى نظير غيبت ، تهمت ، شايعه‌پراكنى يا موسيقى مطرب و غنايى و برنامه‌هاى خلاف شرع و اخلاق همراه است ، بايد از شركت در مجالس لغو و بيهوده ، كه نتيجهء علمى يا فايدهء معنوى براى آنان ندارد ، بپرهيزند . علماى ربّانى و انسان‌هاى آگاه و سخت كوش و سالكان طريقت معنوى از اين‌كه گاهى مجبورند به‌جهت موقعيّت اجتماعى و توقّعى كه در اين خصوص از آنان مىرود ، در\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nجلسه‌اى حضور يابند كه نتيجهء علمى و معرفتى و دينى و اخروى ويژه‌اى ندارد ، اندوهگين مىشوند و توبه مىكنند .\r\nدر اهميت و جايگاه برجستهء وقت ، به بُعد و زاويهء ديگرى نيز مىتوان اشاره كرد . آدمى مىتواند با صرف يك ساعت وقت ، لااقل به اندازهء يك سال عبادت كند :\r\n« تَفَكُّرُ سَاعَةٍ خَيْرٌ مِنْ عِبَادَةِ سَنَة » « 1 »\r\nهر انسانى بايد گاهى با خود خلوت كند و فكر كند كه از كجا آمده است ؟\r\nاكنون كجا است ؟ و به كجا خواهد رفت و با اين تفكّر خود را و زندگى آيندهء خود و اطرافيان را دريابد .\r\n روزها فكر من اين است و همه شب سخنم * كه چرا غافل از احوال دل خويشتنم\r\nاز كجا آمده‌ام ؟ آمدنم بهر چه بود ؟ * به كجا ميروم آخر ؟ ننمايى وطنم\r\nمانده‌ام سخت عجب‌كزچه سبب ساخت مرا ؟ * يا چه بوده ست مُراد وى ازاين ساختنم ؟\r\nآنچه از عالم عِلوى است ، يقين مىدانم * رخت خود باز برآنم كه همانجا فكنم\r\nمرغ باغ ملكوتم ، نِيم از عالم خاك * چند روزى قفسى ساخته‌اند از بدنم\r\nخُنك آن روز كه پرواز كنم تا بر دوست * به هواى سر كويش پر و بالى بزنم\r\nتا به تحقيق مرا منزل و ره ننمايى * يك دم آرام نگيرم نفسى دم نزنم \r\nاگر چنين تفكّر معنوى و چنين انديشهء عارفانه‌اى در زندگى خواص وجود ندارد ، بايد توبه كنند و قدرى به خود آيند و به سوى خداى خويش بازگردند .\r\nانجام اعمال عبادى و معنوى و فراهم آوردن توشهء راه براى سفر آخرت ، يكى ديگر از دستاوردهايى است كه با استفادهء صحيح از وقت و عمر ، نصيب آدمى خواهد شد . برنامهء زندگى روزانهء بسيارى از مردم ، فقط خوردن و خوابيدن و ارضاى غرايز است و بدتر از آن ، سرگرم شدن به فيلم‌ها و موسيقىهايى كه اگر حرام\r\n\r\n\r\n","description":"","footnote":"\r\n( 1 ) . تفسيرالعياشى ، ج 2 ، ص 208\r\n","page_name":" 247 ","page_number":247},
  {"content":"\r\n\r\nنباشد ، دست‌كم بيهوده است ، مثلًا چند ساعت يك خانواده صرف ديدن يك فيلم مىشود ، امّا به فكر فراهم نمودن توشهء آخرت و مثلًا خواندن نماز شب نيستند . مرحوم آيت الله آقاى مرعشى نجفى ( رحمةالله ) به من مىگفتند : خدمت امام زمان « ارواحنافداه » رسيدم . آن حضرت فرمودند : « ننگ است كه طلبه نماز شب نخواند و عيب است كه شيعه نماز شب نخواند . »\r\nانسان نبايد به گونه‌اى در اين دنيا زندگى كند كه پس از سپرى كردن عمر ، هيچ توشه‌اى براى بردن به‌آخرت نداشته باشد ، آدمى براى خوردن و آشاميدن و\r\nخوابيدن و رسيدگى به غرايز خلق نشده است . اين امور وسيلهء حركت انسان به‌سوى خداوند متعال‌اند و بايد در اين جهت و به اندازهء رفع نياز به كار گرفته شوند . اگر رسيدگى به غرائز ، براى كسى جنبهء آرمانى پيدا كند و تبديل به هدف گردد ، ناخودآگاه زندگى او به زيست حيوانى تبديل مىشود . قرآن كريم در مورد برخى از افراد مىفرمايد :\r\nوَ الَّذينَ كَفَرُوا يَتَمَتَّعُونَ وَ يَأْكُلُونَ كَما تَأْكُلُ الْأَنْعامُ وَ النَّارُ مَثْوىً لَهُم « 1 »\r\nكسانى كه كافر شدند [ از دنيا 
  ] كام و بهره مىگيرند و همانند چهارپايان مىخورند و جايگاه آن‌ها آتش است .\r\nبنابراين ، خواص بايد با هوشيارى كامل ، خود و اطرافيان را از زمرهء كسانى كه فقط ظاهر انسانى دارند ، ولى حيات انان ، در حقيقت حيات حيوانى است ، خارج سازند و به وادى سلوك الىالله وارد كنند ؛ اگر چنين نكنند و همچنان در فكر خور و خواب و خشم و شهوت باشند ، مؤاخذه خواهند شد .\r\n\r\n\r\n","description":"","footnote":"\r\n( 1 ) . محمّد / 12\r\n","page_name":" 248 ","page_number":248},
  {"content":"\r\n\r\n خور وخواب‌و خشم و شهوت ، شغب است وجهل وظلمت * حَيَوان خبر ندارد ز جهان آدميّت\r\nبه حقيقت آدمى باش ، و گرنه مرغ باشد * كه همين‌سخن بگويد ، به زبان‌آدميّت\r\nمگر آدمى نبودى كه اسير ديو ماندى ؟ * كه فرشته ره ندارد ، به مقام آدميّت\r\nاگر اين درنده خويى ز طبيعتت بميرد * همه عمر زنده باشى به روان آدميّت\r\nرسد آدمى به جايى ، كه به جز خدا نبيند * بنگر كه تا چه حدّ است ، مكان آدميّت\r\nطَيَران مرغ ديدى ؟ تو ز پاىبند شهوت * به در آى تا ببينى ، طيَران آدميّت \r\nتوجّه به اين نكته لازم است كه انسان در هر شرايطى و با وجود انواع موانع و مشكلات مىتواند حركت استكمالى خود را ادامه دهد و توقف در مسير حركت ،\r\nمطلقاً ممنوع است . تاريخ گواهى مىدهد كه بسيارى از سالكان الىالله و كسانى كه منازل سير و سلوك را طى كرده‌اند و به مقصود و مطلوب خويش رسيده‌اند ، در طول زندگى با انواع مشكلات مواجه بوده‌اند ، ولى آن موانع نتوانسته آنان را از حركت استكمالى به سوى حق‌تعالى باز دارد . پس موانعى نظير فقر ، فلاكت ، حبس و . . . نمىتواند توجيه مناسبى براى طى نكردن مسير حركت صعودى انسان به سوى خداوند باشد و اگر كسى در حركت نيست ، بايد توبه كند و از حق‌تعالى توفيق حركت طلب نمايد .\r\nبنابر اين اگر خواص به زندگى روزمرّه و بر پايهء تكرار مكرّرات مبتلا شوند ، گناه‌كارند و بايد توبه كنند . به همين جهت سالك در هر روزى بايد توجّه كند كه آيا نسبت به روز قبل پيشرفت كرده است يا نه ؟ و به اين منظور در آخر هر روز ، بايد يك حسابرسى دقيق از اعمال و رفتار خود نمايد ، تا اگر اوقات خود را هدر داده و به بطالت و بيهودگى گذرانده است ، توبه كرده و در صدد جبران آن بر آيد .\r\nامام كاظم ، حضرت موسىبن‌جعفر ( ع ) در اين زمينه مىفرمايند :\r\n\r\n","description":"","footnote":"","page_name":" 249 ","page_number":249},
  {"content":"\r\n\r\n« ليْسَ مِنَّا مَنْ لَمْ يُحَاسِبْ نَفْسَهُ فِى كُلِّ يَوْمٍ » « 1 »\r\nاز ما نيست كسى كه هر روز به محاسبهء ( اعمال ) خود نپردازد .\r\nبنابر فرمايش آن امام بزرگوار ، كسى كه هر روز به محاسبهء اعمال خود نپردازد ، در شمار شيعيان حقيقى نيست . از اين‌رو سالك بايد لااقل يك مرتبه در شبانه‌روز و ترجيحاً هر شب قبل از خواب ، با خود خلوتى داشته باشد و قدرى تأمّل كند كه اگر امشب ، شب اوّل قبر من مىبود ، آيا از عهدهء پاسخ به سؤالاتى كه از من مىشد ، بر مىآمدم ؟ آيا مىتوانم با سرافرازى عالم قبر و منازل آن را طى كنم و پيروزمندانه\r\nعوالم و منازل بعدى را يكى پس از ديگرى طى كنم تا به بهشت موعود برسم ؟\r\nاگر انسان در دنيا از اعمال و رفتار خود محاسبهء دقيقى نداشته باشد ، در قيامت سر افكنده مىشود و به مثابهء تاجرى كه در اثر عدم محاسبهء دقيق معاملات و دريافت‌ها و پرداخت‌ها و دارائىها و مطالبات خود ، اصطلاحاً ورشكسته مىشود ، ورشكستهء اخروى خواهد شد . همان‌طور كه از تجّار مختلف با توجّه به ميزان دارائى و موقعيّت مالى كه دارند ، توقّعات گوناگونى در مورد نحوهء معاملات و نحوهء حسابدارى آن معاملات مىرود ، خواص و يا كسانى كه دوران كهن‌سالى را سپرى مىكنند نيز بايد نسبت به محاسبات اعمال و تلاش در جهت اصلاح عملكرد گذشته ، همّت والاترى از خود نشان دهند و به آن توجّه كنند .\r\nاساساً كسانى كه از موقعيت دينى ، علمى و اجتماعى مناسبى برخوردارند و يا به جهت كهولت سن ، خود را به آخرت نزديك‌تر مىبينند ، بايد بيش از ديگران به توبه اهميّت دهند . كسى كه به سمت پايان زندگى در حركت است و در مىيابد كه هر روز و هر ساعت كه از عمر او مىگذرد و هر قدمى كه برمى دارد ، به عالم قبر و قيامت نزديك‌تر مىشود ، بايد در نوع رفتار و گفتار خود ، تجديد نظر جدّى به عمل\r\n\r\n\r\n","description":"","footnote":"\r\n( 1 ) . الكافى ، ج 2 ، ص 453\r\n","page_name":" 250 ","page_number":250},
  {"content":"\r\n\r\nآورد و شيوهء زندگى گذشته را تغيير دهد . در روايت آمده است :\r\n« مَن بَلَغَ أربَعين وَ لَم يَحمِل العَصَا فَقَد عَصيَ » « 1 »\r\nكسى كه به چهل‌سالگى برسد و عصا بر ندارد ، عصيان كرده است .\r\nاستاد بزرگوار ما حضرت امام خمينى ( قدس سره ) اين روايت را اين‌گونه معنا مىكردند : كسى كه چهل سال از عمر او بگذرد ، در سرازيرى قبر و پايان عمر قرار مىگيرد و بايد با عصاى احتياط در ادامهء مسير زندگى حركت كند ، و گرنه گناهكار است .\r\n\r\nمرتبهء سوّم : توبهء اخصّ الخواص\r\nمرتبهء سوّم توبه ، توبهء أخص‌ّالخواص است . توبه ، انابه و تضرّع به درگاه پروردگار متعال ، در سيرهء أخص‌ّالخواص كه همان پيامبرگرامى ( ص ) و اهل بيت ( ع ) هستند ، جلوهء بارزى دارد .\r\nپيامبر اكرم ( ص ) مىفرمايند :\r\n« إِنَّهُ لَيُغَانُ عَلَي قَلْبِي وَ إِنِّي لَأَسْتَغْفِرُ اللَّهَ فِي كُلِّ يَوْمٍ سَبْعِينَ مَرَّةً » « 2 »\r\nگاهى كدورت روى قلبم مىنشيند و من در هر روز هفتاد مرتبه استغفار مىكنم .\r\nمناجات‌ها و دعاهاى پيامبر اكرم ( ص ) و اميرالمؤمنين ( ع ) ، دعاى عرفهء امام حسين ( ع ) ، دعاى ابوحمزهء ثمالى كه امام سجاد ( ع ) نقل فرموده‌اند و بسيارى ديگر از ادعيه و روايات ارزشمندى كه از ائم‌ّطاهرين ( ع ) به‌يادگار مانده است ، مانند دعاى كميل ، دعاى سمات ، دعاى سحر ، مناجات خمس عشر و مناجات شعبانيه ،\r\n\r\n\r\n","description":"","footnote":"\r\n( 1 ) . إحقاق الحق ، ص 232\r\n( 2 ) . مستدرك‌الوسائل ، ج 5 ، ص 320\r\n","page_name":" 251 ","page_number":251},
  {"content":"\r\n\r\nسرشار از استغفار ، تضرّع و زارى است و نشان دهندهء وجود حالت توبه در آن ذوات منوّر مىباشد .\r\nتوبه و انابهء اهل‌بيت ( ع ) ، در حالى صورت مىپذيرد كه آن ذوات مقدّس ، از عصمت تامّ و كامل برخوردارند و نه تنها مرتكب گناه نمىشوند ، بلكه ترك اولى نيز ندارند و هيچ‌گونه پليدى و ناپاكى در آنان راه نمىيابد . قرآن كريم در آيهء تطهير مىفرمايد :\r\nإِنَّما يُريدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ\r\nتَطْهيراً « 1 »\r\nخدا فقط مىخواهد آلودگى را از شما خاندان پيامبر بزدايد و شما را پاك و پاكيزه گرداند .\r\nخداوند متعال اراده فرموده است كه به هيچ وجه گناه و پليدى در اهل‌بيت ( ع ) نباشد و از هرگونه انحراف ، خطا و اشتباه مصون باشند و هيچ ناهنجارى اخلاقى و صفت رذيله‌اى ، حتّى بسيار كوچك در آن بزرگواران وجود نداشته باشد .\r\nدر زيارت جامعكبيره كه از لسان مبارك حضرت امام هادى ( ع ) نقل شده است ، اين آيه را اين طور تفسير مىكند :\r\n« عَصَمَكُمُ اللَّهُ مِنَ الزَّلَلِ وَ آمَنَكُمْ مِنَ الْفِتَنِ وَ طَهَّرَكُمْ مِنَ الدَّنَسِ وَ أَذْهَبَ عَنْكُمُ الرِّجْسَ أَهْلَ الْبَيْتِ وَ طَهَّرَكُمْ تَطْهِيرا » « 2 »\r\nخداوند شما را از لغزش‌ها مصون داشته ، و از دستبرد فتنه‌ها ايمنى بخشيده ، و از پليدىها پاك ساخته ، و ناپاكى را از ساحت قدستان اى اهل بيت دور گردانده ، و شما را بىنهايت پاكيزه داشته است .\r\n\r\n\r\n","description":"","footnote":"\r\n( 1 ) . احزاب / 33\r\n( 2 ) . من لا يحضره الفقيه ، ج 2 ، ص 611\r\n","page_name":" 252 ","page_number":252},
  {"content":"\r\n\r\n\r\nعلل توبهء أخص‌ّالخواص\r\nاكنون اين سؤال به ذهن متبادر مىشود كه آن همه گريه و زارى و استغفار و توبه كه پيامبر گرامى ( ص ) و اهل‌بيت ( ع ) داشته‌اند ، به خاطر چيست ؟\r\nدر پاسخ به اين سؤال ، اقوال مختلفى بيان شده و احتمالات متعدّدى وجود دارد كه برخى از آن احتمالات ، ريشهء روايى نيز دارد و بيشتر مىتواند مورد پذيرش واقع شود و برخى ديگر ، كمتر قابل اعتناء و توجّه است . در ادامه به چند نمونه از هر دو دسته احتمال ، اشاره مىگردد .\r\n\r\n1 ) توبه از توجّه به غير حق تعالى\r\nمهمترين احتمالى كه مىتوان براى علّت توبهء اخص‌ّالخواص در نظر گرفت و با شئونات و مقامات معصومين ( ع ) سازگارى بيشترى دارد ، اين است كه آن ذوات نورانى ، به سبب زندگى و حضور در اين دينا و طبيعت ، گاهى به غير حق تعالى توجّه مىكنند و توجّه به غير ذات بارىتعالى ، آنان را به توبه وادار مىكند .\r\nپيامبر اكرم ( ص ) مىفرمايند : « دل من را كدورت و زنگار مىگيرد » . اين زنگار زمانى در دل آن حضرت نشسته كه به‌خاطر حضور در طبيعت و ارتباط با ديگران لحظاتى به غير خداوند متعال توجّه كرده‌اند . از اين‌رو براى پاكى و طهارت دل خويش ، روزى هفتاد مرتبه استغفار مىكردند .\r\n« إِنَّهُ لَيُغَانُ عَلَي قَلْبِي وَ إِنِّي لَأَسْتَغْفِرُ اللَّهَ فِي كُلِّ يَوْمٍ سَبْعِينَ مَرَّةً » « 1 »\r\nگاهى كدورت روى قلبم مىنشيند و من در هر روز هفتاد مرتبه استغفار مىكنم .\r\nارتباط و تماس و رفت و آمد معصومين ( ع ) با مردم و رسيدگى به حوائج و\r\n\r\n\r\n","description":"","footnote":"\r\n( 1 ) . مستدرك‌الوسائل ، ج 5 ، ص 320\r\n","page_name":" 253 ","page_number":253},
  {"content":"\r\n\r\nنيازهاى مادى خود ، خانواده و اجتماع ، موجب مىشود به‌طور طبيعى اندكى از ياد و توجّه دايمى كه به خداوند سبحان دارند ، غافل شوند . اگرچه آن ذوات نورانى براى رضاى خدا و در حدّ ضرورت به رفع نيازهاى جسمى و مادى مىپردازند ، امّا آنان از هرگونه اشتغال به امور مادّى و جسمى هم توبه مىكنند . يعنى از اين‌كه هنگام غذاخوردن ، خوابيدن و ارضاى ساير غرائز ، اندكى متوجّه غير خداوند بوده‌اند ، به آه و زارى در درگاه حق‌تعالى مى پردازند ؛ زيرا آنان از خود انتظار دارند كه همهء اوقات و\r\nاعمال آنان ، صرف توجّه و فرورفتگى در ياد و ذكر حق تعالى باشد .\r\nمىدانيم كه توجّه به غير خدا ، گناه نيست ، ترك اولى نيز محسوب نمىشود ، جزو مكروهات هم شمرده نمىشود ، امّا معرفت والاى معصومين ( ع ) به خداوند ، اقتضا مىكند كه توجه به غير حق تعالى را براى خود گناه بدانند و از آن احساس ندامت كنند .\r\nاهل‌بيت ( ع ) هميشه در مقام عنداللّهى به سر مىبرند و توجّه به غير خدا را خروج از مقام عنداللّهى مىدانند و از اين جهت نسبت به آن استغفار مىكنند . اين ندامت و استغفار ، از ميزان درك والايى كه نسبت به قصور و تقصير خود داشته‌اند ، سرچشمه مىگيرد . اساساً يكى از وجوه تمايز معصوم و غير معصوم ، تفاوت در ميزان درك قصور و تقصير است . افراد عادى و غير معصوم ، گناه مىكنند و ضرورت توبه را احساس نمىكنند ، امّا معصومين ( ع ) ، از اندك توجّهى كه به غير دارند ، احساس ندامت و اظهار پشيمانى مىكنند .\r\nبنابر اين ، آن‌همه گريه و زارى كه اهل‌بيت ( ع ) دارند ، به خاطر انصراف از دوام توجّه و لقاى پروردگار است . به تعبير شيواى فيلسوف و حكيم بزرگ ، مرحوم ملّا هادى سبزوارى ( رحمةالله ) كه پيش از اين نيز آورديم :\r\n كَدَرَجِ التَّوب مَراتِبِ التُّقَى * مِن حُرمَهء أوْ حلّ أو غَيرِ اللّقاء \r\n\r\n","description":"","footnote":"","page_name":" 254 ","page_number":254},
  {"content":"\r\n\r\nمراتب توبه مانند مراتب تقواست . توبه گاهى به خاطر ارتكاب حرام و گاهى به خاطر ارتكاب حلال و گاهى هم به‌خاطر خروج از مقام لقاء است كه اين مرتبه و درجهء اخير ، اختصاص به اهل بيت عصمت و طهارت ( ع ) دارد . در حقيقت چون آن بزرگواران ، همه جا را محضر خداوند متعال مىدانند و در مقام لقاء قرار دارند ، هنگامى كه ذرّه‌اى ، به اقتضاى زندگى طبيعى ، از ياد خدا غافل مىشوند ، خود را گناه‌كار مىشمرند . حضور قلب اهل‌بيت ( ع ) مختصّ به نماز و ساير عبادات نيست ،\r\nبلكه دائمى است . عدم رعايت حضور قلب در عبادات و به خصوص در نماز ، خواص را به توبه وادار مىكند . امّا أخص‌ّالخواص از عدم رعايت حضور قلب ، در همهء حالات ، توبه مىكنند .\r\n\r\n2 ) توبه ، راهى براى برقرارى ارتباط عاطفى با خداوند\r\nاحتمال ديگرى كه در خصوص علّت توبهء أخصّ الخواص مىتوان تصوّر كرد ، اين است كه توبه براى آنان ، نوعى مكالمه و معاشقه و ارتباط عاشقانه با خداوند سبحان است . آن ذوات مقدّس با دستيابى به حالت توبه و از طريق سرافكندگى ، شرم‌سارى و تضرّع و زارى در محضر ربوبى ، با پروردگار خويش معاشقه مىكنند و به او نزديك و نزديك‌تر مىشوند .\r\nاهل‌بيت ( ع ) از اين‌كه در برابر پروردگار خويش حالت قصور و تقصير داشته باشند و بدين‌وسيله با او مناجات كنند ، لذّت معنوى مىبرند ؛ چنان‌كه قرآن كريم مىفرمايد :\r\nتَتَجافىجُنُوبُهُمْ عَنِ الْمَضاجِعِ يَدْعُونَ رَبَّهُمْ خَوْفاً وَ طَمَعاً وَ مِمَّا رَزَقْناهُمْ يُنْفِقُونَ فَلا تَعْلَمُ نَفْسٌ ما أُخْفِيَ لَهُمْ مِنْ قُرَّةِ أَعْيُنٍ جَزاءً بِما\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nكانُوا يَعْمَلُونَ « 1 »\r\nيعنى تو نمىدانى در دل شب براى اهل نماز شب چه لذّتى است : فَلا تَعْلَمُ نَفْسٌ ما أُخْفِيَ لَهُمْ ، اين لذّت مربوط به آخرت نيست ، زيرا آنجا وضعيت به‌گونهء ديگرى است . پس به‌راستى چه لذّتى است ؟ لذّتِ برقرارى رابطهء عاطفى و\r\nصميمانه با خداوند در همين دنيا و در دل شب است . مناجات اهل‌بيت ( ع ) در دل شب ، آنان را مدهوش مىكند و از اين جهت تمام عالم وجود را با دو ركعت نماز در دل شب معاوضه نمىكنند و براى اين نماز ، به همهء عالم پشت پا مىزنند . اين همه به خاطر آن لذّتى است كه در نماز شب دارند . پيامبر اكرم ( ص ) مىفرمايند :\r\n« الرَّكْعَتَانِ فِي جَوْفِ اللَّيْلِ أَحَبُّ إِلَيَّ مِنَ الدُّنْيَا وَ مَا فِيهَا » « 2 »\r\nدو ركعت نماز در دل شب ، نزد من از دنيا و آنچه در آن است ، دوست داشتنىتر مىباشد .\r\nاميرالمؤمنين على ( ع ) نيز در دل شب ، جدّاً چنين حالاتى داشته‌اند . چنان كه پيش از اين نيز گفتيم گاهى تجلّى خداوند بر دل ايشان با صفت « خشيت » صورت مىگرفته است و گاهى با صفت « رحمت » ؛ گاهى ظهور رحمت بوده است و گاهى ظهور خشيت ، و هر دو براى آن حضرت لذّت‌بخش است . آنگاه كه ظهور خشيت پديد مىآمد ، گريه و فغان و ناله و تضرّع امان نمىداد و معلوم است كه اين گريه‌ها و زارىها براى معصيت و گناه نيست ، بلكه نشانهء معاشقه و يك ارتباط كاملًا هاطفى ميان محبّ و محبوب است و آنگاه كه رحمت بر دل ايشان استيلا پيدا مىكرد ، در حال معاشقه و ارتباط عاطفى با خداوند بودند . البته روشن است كه ما\r\n\r\n\r\n","description":"","footnote":"\r\n( 1 ) . سجده / 17 16\r\n( 2 ) . وسائل‌الشيعة ، ج 8 ، ص 156\r\n","page_name":" 256 ","page_number":256},
  {"content":"\r\n\r\nمعناى اين حالات را ، چندان درك نمىكنيم ، امّا مىدانيم كه وجود دارد . به تعبير ديگر اين حالات « يدرك و لا يوصف » است . علمى نيست ، بلكه يافتنى است و فقط بايد عملًا درك شود و توصيف آن امكان‌پذير نيست .\r\nپيش از اين نيز گفتيم وقتى مقام خشيت براى اميرالمؤمنين ( ع ) پديدار مىشد ، دعاى كميل مىخواند و آن همه نسبت گناه به خويش مىداد ، امّا در همان\r\nلحظات ، وقتى مقام رحمت بر دلش جلوه‌گر مىشد ، با خداى خويش معاشقه مىكرد و مىگفت :\r\n« يَا إلهِي وَ سَيّدي وَ رَبّي أتُراكَ مُعَذّبي بِنَارِكَ بَعْدَ تَوحيدِك وَ بَعدَ مَا انطَوَى عَلَيهِ قَلْبي مِن مَعرِفَتِك وَ لهِجَ بِهِ لِسَاني مِن ذِكرِك وَ اعتَقَدَه ضَميِري مِن حُبّكَ » « 1 »\r\nاى معبود و آقاى من ، و اى پرورش‌دهندهء من ، آيا باور كنم كه بعد از شناخت توحيد تو و پس از اين‌كه قلبم از معرفت تو لبريز شد و زبانم به آن گويا گرديد و با وجود محبّتى كه به تو دارم ، مرا در آتش مىسوزانى ؟ »\r\nيا در بخش ديگرى از دعاىكميل به خداوند تعالى عرض مىكند :\r\n« صَبَرْتُ عَلَي عَذَابِكَ فَكَيْفَ أَصْبِرُ عَلَي فِرَاقِكَ » « 2 »\r\nخدايا بر عذابت صبر مىكنم ، ولى چگونه فراق و دورى تو را تحمّل كنم ؟\r\nمعناى اين جمله را هيچ‌كس جز خود مولاى متّقيان ( ع ) و اهل‌بيت ( ع ) نمىتواند درك كند . همچنين در دعاى ابوحمزهء ثمالى امام سجاد ( ع ) نيز چنين جملات عارفانه‌اى وجود دارد ؛ مثلًا مىفرمايند :\r\n\r\n\r\n","description":"","footnote":"\r\n( 1 ) . مصباح‌المتهجد ، ص 844\r\n( 2 ) . همان ، ص 847\r\n","page_name":" 257 ","page_number":257},
  {"content":"\r\n\r\n« سَيِّدِي وَ عِزَّتِكَ . . . وَ لَئِنْ أَدْخَلْتَنِي النَّارَ لَأُخْبِرَنَّ أَهْلَ النَّارِ بِحُبِّي لَك » « 1 »\r\nمولا و آقاى من به عزّتت سوگند . . . و اگر مرا در آتش جهنّم وارد كنى ، به دوزخيان خواهم گفت كه من تو را دوست دارم .\r\nبنابر اين بايد بگوييم كه اين همه اظهار قصور و تقصير و ساير توبه‌ها و انابه‌هايى كه در كلمات ائم‌ّطاهرين ( ع ) نقل شده است ، ناشى از شدّت محبّت اهل‌بيت ( ع ) به ذات بارى تعالى است . آن ذوات نورانى ، حقيقتاً خود را در مقابل خداوند سرافكنده مىديدند و دل‌هايشان در محبّت پروردگار متعال مىتپيد . خضوع آنان در مقابل خداوند ، بسيار بيشتر از خضوع گناهكاران است و اين ميزان خضوع ، از شدّت و عظمت معرفت ايشان سرچشمه مىگيرد .\r\n\r\n3 ) توبه از قصور در وفادارى تامّ\r\nاحتمال ديگرى كه مىتوان براى علّت توبهء أخص‌ّالخواص بيان كرد ، اين است كه اهل‌بيت ( ع ) ، از ناتوانى در اداى وفاى تام نسبت به نعمت‌ها و محبّت‌هاى پروردگار متعال ، توبه مىكنند .\r\nبر اساس اين نظريه ، گريه و زارى آن بزرگواران به خاطر اين است كه نمىتوانند آن‌طور كه شايستهء ذات بارى تعالى است ، شكر نعمت‌هاى او را به جا آورند و در پيش‌گاه با عظمت خداى سبحان ، وفاى كامل داشته باشند .\r\nهيچ مخلوقى از مخلوقات خداوند تعالى ، حتّى حضرت ختم‌المرسلين ( ص ) و اهل‌بيت عصمت و طهارت ( ع ) ، قادر نيستند حقّ وفادارى را نسبت به الطاف\r\n\r\n\r\n","description":"","footnote":"\r\n( 1 ) . همان ، ص 595\r\n","page_name":" 258 ","page_number":258},
  {"content":"\r\n\r\nخداوند متعال ادا كنند و شكر نعمت‌هاى بىكران او را به جا آورند . از اين‌رو اگر وجود مبارك پيامبر اكرم ( ص ) يا ساير معصومين ( ع ) ، در تمام لحظات شبانه‌روز مشغول شكرگزارى باشند يا عبادت كنند ، هنوز احساس مىكنند كه نمىتوانند ادّعاى وفادارى تام كنند و شكر نعمت‌هاى خويش را به جا آورند . اين ناتوانى ، أخص‌ّالخواص را به توبه ، تضرّع و زارى در برابر پروردگار متعال وادار مىسازد .\r\nدر واقع ، شناخت عظمت خداوند و درك حضور دائمى در محضر خداى بزرگ ،\r\nاهل‌بيت ( ع ) را به توبه و انابه وادار مىسازد ؛ مانند بنده‌اى كه در برابر مولايش ، از انجام كارهاى معمولى و مباح نيز اكراه دارد و رفتار خود را قبيح مىشمارد .\r\n\r\n4 ) توبه از گناهان پيروان\r\nبر اساس احتمال مشهور ديگرى ، توبهء اهل‌بيت ( ع ) ، در واقع به سبب گناهان امّت و پيروان آنان است . از آن‌جا كه آن بزرگواران ، رئيس و رهبر و مرشد دلسوز قوم هستند ، از گناهان امّت تحت امر خويش ، به درگاه خداوندسبحان توبه مىكنند .\r\nدر برخى از روايات ، « 1 » كلمهء « ذَنب » در آيات اوّل سورهء مباركهء فتح ، به عنوان « ذنب امّت » معنا شده است :\r\nإِنَّا فَتَحْنَا لَكَ فَتْحًا مُّبِينًا لِّيَغْفِرَ لَكَ اللَّهُ مَا تَقَدَّمَ مِن ذَنبِكَ وَ مَا تَأَخَّرَ وَ يُتِمَّ نِعْمَتَهُ عَلَيْكَ وَ يهْدِيَكَ صِرَاطًا مُّسْتَقِيمًا « 2 »\r\nما تو را پيروزى بخشيديم ، پيروزى درخشانى تا خداوند از گناه گذشته و آيندهء تو درگذرد و نعمت خود را بر تو تمام گرداند و تو را به راهى راست هدايت كند .\r\n\r\n\r\n","description":"","footnote":"\r\n( 1 ) . ر . ك : تفسير القمى ، ج 2 ، ص 314 ؛ معانى الأخبار ، ص 352\r\n( 2 ) . فتح / 2 - 1\r\n","page_name":" 259 ","page_number":259},
  {"content":"\r\n\r\nطبق نقل مشهور ، سيّد بن طاووس ( رحمةالله ) - كه سيدِ اهل مراقبه و سالك إلى الله تعالى بوده است - در سرداب مقدّس سامرّاء به محضر حضرت ولىعصر « ارواحنافداه » شرفياب شد و مشاهده كرد كه آن حضرت ، با خداوند تعالى مناجات مىكنند و با گريه و زارى مىفرمايند : « خدايا ، ما از گناه شيعيان شرمنده هستيم . خدايا آنان به شفاعت ما خاندان اميد دارند و از اين جهت گناه مىكنند و ما سر به زير و سرافكنده‌ايم . »\r\nاهل معرفت به شاگردان خود توصيه مىكنند كه مراقب باشيد امام زمان « ارواحنافداه » را نزد خداوند سرافكنده نكنيد ؛ زيرا آن حضرت كه امام و رهبر شيعه هستند ، گناهان شيعيان را از خودشان مىدانند و در مقابل خداوند - بر اثر اعمال بد شيعيان - شرمنده مىشوند .\r\nاين مطلب نظير اين است كه فرزندان يك خانواده خطايى مرتكب مىشوند و پدر و مادر خويش را در جامعه و در مقابل ديگران ، خجالت زده و شرمنده مىسازند ، يعنى ننگ فرزند ، دامان پدر مادر او را مىگيرد . اهل‌بيت ( ع ) نيز علاوه بر اين‌كه امام و پيشواى شيعيان هستند ، پدر معنوى آنان به شمار مىروند . چنان‌كه پيامبر اكرم ( ص ) فرمودند :\r\n« أَنَا وَ عَلِيٌّ أَبَوَا هَذِهِ الْأُمَّةِ » « 1 »\r\nمن و على پدران اين امّت هستيم .\r\nو از اين جهت از گناه امّت خويش كه فرزندان آنان به شمار مىآيند ، در مقابل خداوند متعال شرمسار و سرافكنده مىشوند و توبه مىكنند .\r\n\r\n\r\n","description":"","footnote":"\r\n( 1 ) . كمال الدين ، ج 1 ، ص 261\r\n","page_name":" 260 ","page_number":260},
  {"content":"\r\n\r\n\r\n5 ) توبه ، براى انجام وظيفه\r\nاهل بيت عصمت و طهارت ( ع ) ، تجسّم بارز وظيفه‌شناسى و تكليف‌مدارى هستند . سيرهء زندگانى آن بزرگواران حاكى از آن است كه شناخت وظيفه و عمل كردن به وظيفه را در سرلوحهء اعمال و رفتار خويش قرار داده و بيش از حدّ تصوّر براى آن اهميت قائل بوده‌اند .\r\nاگر امام حسن مجتبى ( ع ) ، حاضر مىشوند با معاويه صلح كنند ، بر مبناى همين تكليف مدارى و وظيفه‌شناسى است ؛ چنان‌كه قيام و شهادت حضرت سيدالشّهداء ( ع ) ، از وظيفه شناسى و تكليف‌مدارى آن امام بزرگوار سرچشمه مىگيرد . و اگر هريك از اين دو امام ، به جاى ديگرى بودند ، به انجام همان وظيفه‌اى مىپرداختند كه آن امام پرداخته است . پيامبراكرم ( ص ) فرمودند :\r\n« الْحَسَنُ وَ الْحُسَيْنُ إمَامَانِ قَامَا أوْ قَعَدَا » « 1 »\r\nحسن و حسين ( ع ) هر دو امامند ، يكى وظيفه دارد صلح كند و در خانه بنشيند و ديگرى وظيفه دارد قيام كند و حماسهء كربلا را به وجود بياورد .\r\nدر خصوص توبه نيز مىتوان گفت : اهل بيت ( ع ) ، بر اساس امر عمومى خداوند متعال براى توبهء بندگان ، توبه را وظيفهء خود مىدانند و براى اطاعت امر پروردگار توبه مىكنند . خداوند متعال در آياتى از قرآن كريم ، صريحاً به بندگان خود دستور مىدهد كه توبه كنند :\r\nيا أَيُّهَا الَّذينَ آمَنُوا تُوبُوا إِلَي اللَّهِ تَوْبَةً نَصُوحاً « 2 »\r\nاى كسانى كه ايمان آورده‌ايد ، به‌سوى خدا توبه كنيد ، توبه‌اى خالص .\r\n\r\n\r\n","description":"","footnote":"\r\n( 1 ) . الإرشاد ، ج 2 ، ص 30\r\n( 2 ) . تحريم / 8\r\n","page_name":" 261 ","page_number":261},
  {"content":"\r\n\r\n\r\n6 ) ترك اولى\r\nاحتمال ديگرى كه در خصوص علّت توبهء اهل‌بيت ( ع ) بيان شده ، اين است كه آن بزرگواران از ترك اولى يا ترك امر برتر توبه مىكنند .\r\nالبته همان‌طور كه قبلًا بيان شد ، ما معتقديم ترك اولى براى خواص پديد\r\nمىآيد و آنان را به توبه وا مىدارد ، ولى اهل‌بيت ( ع ) ترك اولى ندارند . امّا به هر تقدير اين احتمال شهرت يافته و لازم است بيان شود .\r\nبر اساس اين نظريه ، معصومين از اين‌كه گاهى مىتوانند به امر برتر و با فضيلت‌ترى مشغول باشند ولى مجبورند به امور عادّى و كم فضيلت‌تر بپردازند ، توبه مىكنند .\r\n\r\n7 ) توبه براى آموزش به پيروان\r\nاحتمال ديگر در بيان علت توبهء أخص‌ّالخواص ، اين است كه اهل‌بيت ( ع ) ، توبه مىكنند تا پيروان آنان ، روش مناجات با خداوند و تضرّع و زارى به درگاه او را بياموزند و با پروردگار خويش رابطهء عاطفى برقرار كنند .\r\nاين احتمال نيز بعيد به نظر مىرسد ، اما از آن جهت كه مشهور شده است ، صرفاً به بيان آن مىپردازيم . بر اساس اين احتمال ، هدف معصومين ( ع ) از آن همه گريه و زارى و توبه ، تعليم و تعلّم است . آن بزرگواران معلّم آموزشى و پرورشى مسلمانان هستند و با بيان ادعيه ، روش دعا و مناجات با خداوند تعالى را به مسلمين آموزش مىدهند .\r\n\r\nجمع بندى علل توبهء أخص‌ّالخواص\r\nدر اين مبحث ، هفت احتمال براى علّت توبهء أخص‌ّالخواص بيان شد و ممكن\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nاست احتمالات ديگرى نيز در اين خصوص ، قابل طرح و گفتگو باشد . امّا آنچه توجّه جدّى مىطلبد ، اين است كه وجود مبارك اهل‌بيت ( ع ) ، مانند قرآن كريم داراى محكمات و متشابهات است و وظيفهء ما اين است كه به دنبال محكمات اقوال و رفتار آنان باشيم ؛ همان‌طور كه در خصوص قرآن كريم نيز چنين وظيفه‌اى\r\nداريم . پىگيرى متشابهات قرآن و عترت و تفكّر دربارهء متشابهات ، نه تنها وظيفه نيست ، بلكه نسبت به برخى از آن‌ها نهى شده است .\r\nبه يك تعبير مىتوان گفت : توبهء اهل‌بيت ( ع ) و علّت آن نيز از متشابهات آن ذوات منوّر است . سيرى در سيرهء معصومين ( ع ) ، به ما مىفهماند كه به صورت جدّى توبه داشته‌اند ؛ امّا علّت توبهء آنان را به‌طور دقيق و آشكار نمىدانيم ، هرچند احتمالاتى براى آن وجود دارد كه بر خى از آنها بيان شد .\r\nمثلًا در مورد اميرالمؤمنين على ( ع ) ، چنان‌كه پيش از اين نيز گفتيم ، حالات خاصّى داشته‌اند كه راوى ، آن را چنين گزارش و توصيف مىكند :\r\n« فَأَشْهَدُ لَقَدْ رَأَيْتُهُ فِي بَعْضِ مَوَاقِفِهِ وَ قَدْ أَرْخَي اللَّيْلُ سُدُولَهُ وَ هُوَ قَائِمٌ فِي مِحْرَابِهِ قَابِضٌ عَلَي لِحْيَتِهِ يَتَمَلْمَلُ تَمَلْمُلَ السَّلِيمِ وَ يَبْكِي بُكَاءَ الْحَزِينِ وَ هُوَ يَقُول : يَا دُنْيَا يَا دُنْيَا إِلَيْكِ عَنِّي أَ بِي تَعَرَّضْتِ أَمْ إِلَيَّ تَشَوَّقْتِ لَا حَانَ حِينُكِ هَيْهَاتَ غُرِّي غَيْرِي لَاحَاجَةَ لِي فِيكِ قَدْ طَلَّقْتُكِ ثَلَاثاً لَا رَجْعَةَ فِيهَا فَعَيْشُكِ قَصِيرٌ وَ خَطَرُكِ يَسِيرٌ وَ أَمَلُكِ حَقِيرٌ آهِ مِنْ قِلَّةِ الزَّادِ وَ طُولِ الطَّرِيقِ وَ بُعْدِ السَّفَرِ وَ عَظِيمِ الْمَوْرِدِ » « 1 »\r\nعلى ( ع ) را در حالى ديدم كه شب ، پرده‌هاى خود را افكنده بود ، و او در محراب ايستاده ، محاسن را به دست گرفته ، چون مار گزيده به خود مىپيچيد و محزون\r\n\r\n\r\n","description":"","footnote":"\r\n( 1 ) . نهج البلاغة ، حكمت 77\r\n","page_name":" 263 ","page_number":263},
  {"content":"\r\n\r\nمىگريست و مىگفت : اى دنيا اى دنيا از من دور شو ، آيا براى من خودنمايى مىكنى ؟ يا شيفتهء من شده‌اى تا روزى در دل من جاى گيرى ؟ هرگز مبادا ؛ غير مرا بفريب كه مرا در تو هيچ نيازى نيست . تو را سه طلاقه كرده‌ام ، تا بازگشتى\r\nنباشد ، دوران زندگانى تو كوتاه ، ارزش تو اندك ، و آرزوى تو پست است . آه از توشهء اندك ، و درازى راه ، و دورى منزل ، و عظمت روز قيامت\r\nواقعاً چه كسى مىتواند ادّعا كند كه به درستى درك مىكند علّت اين رفتار أميرالمؤمنين ( ع ) چيست ؟ هرچقدر كه احتمال و حدس و گمان براى آن بيان شود ، حقّ مطلب ادا نمىشود و در يك كلام بايد اعتراف كنيم كه فهميدن علّت توبهء اهل‌بيت ( ع ) ، محتاج فهم و دركى ما فوق فهم و درك بشر است .\r\nدر اين خصوص مىتوان از يك قاعدهء كلّى به نام « برهان لِمّ » ، بهره گرفت . در برهان لِمّ ، از علّت به معلول پى مىبريم . بر اساس اين استدلال ، بيان مىشود كه چون اهل‌بيت ( ع ) ، عالِم و آگاه به ما سوى الله ، حكيم و معصومند و عمل خلاف حكمت و مصلحت از آنان سر نمىزند ، پس هر رفتار يا گفتارى كه از ايشان سر بزند ، صد در صد صحيح و مطابق با حكمت و مصلحت است ، هرچند ممكن است ما معنا و علّت آن رفتار يا گفتار را به درستى نفهميم .\r\nدريافتن علّت توبهء اهل‌بيت ( ع ) نيز با اين برهان حل مىشود ؛ يعنى بايد بدانيم اوّلًا : وجود توبه و انابه ، در سيرهء آنان ، حتمى و يقينى است . ثانياً : توبهء آن ذوات مقدّس صد در صد بر طبق مصلحت تامّهء ملزمه بوده ، هرچند ممكن است ما معنا ، مفهوم و علّت آن را به درستى درنيافته و صرفاً احتمالاتى براى آن بيان نماييم .\r\n\r\n","description":"","footnote":"","page_name":" 264 ","page_number":264},
  {"content":"\r\n\r\n\r\nفصل نهم : نقش و تاثير توسل و شفعت در توبه\r\n\r\n","description":"","footnote":"","page_name":" 265 ","page_number":265},
  {"content":"\r\n . \r\n","description":"","footnote":"","page_name":" 266 ","page_number":266},
  {"content":"\r\n\r\n\r\nمعناى توسّل و شفاعت\r\nواسطه‌آوردن و وسيله قرار دادن كسى براى برآمدن حاجت و به خصوص ، آمرزش ، اگر در دنيا واقع شود ، توسّل و چنان‌چه در آخرت باشد ، شفاعت نام دارد .\r\nتوسّل و شفاعت علاوه بر اين‌كه امورى عقلى و بديهى است ، در اعتقادات شيعه ، دو امر ضرورى به شمار مىرود و مورد تأييد و امضاى قرآن و عترت قرار گرفته است .\r\nتوسّل و شفاعت ، از سويى مايهء اميدوارى بندگان براى دست‌يابى به رحمت و مغفرت پروردگار متعال است و از سوى ديگر ، گاه با كج‌فهمى جاهلان ، سبب كم‌رنگ جلوه دادن فضيلت خوف شده است . گروهى از معاندين و مخالفين تشيّع نيز از اين امر سوء استفاده كرده و به انكار توسّل و شفاعت پرداخته‌اند .\r\nآنچه شايستهء توجّه است ، اين است كه اصل وجود دو عنصر توسّل و شفاعت و نقش‌سازنده و تأثير آن ، در واقع ، دو ضرورت اعتقادى در جذب رحمت الهى و برخوردارى بندگان از مغفرت و آمرزش خداوند سبحان بوده و به روشنى مورد تأييد قرآن و عترت قرار گرفته است و تعاليم روح بخش تشيّع ، بر آن تأكيد دارد .\r\nهمچنين معناى توسّل و شفاعت اين نيست كه حاجت كسى به ناحق برآورده\r\nشود ، يا افرادى در روز رستاخيز با فريب ، پارتى ، رشوه و زور ، بهشتى يا جهنّمى شوند ، يا ظالمى از آتش نجات يابد و كسى به جاى ديگرى عذاب گردد .\r\n\r\n","description":"","footnote":"","page_name":" 267 ","page_number":267},
  {"content":"\r\n\r\n\r\nتوسّل از ديدگاه قرآن و عترت\r\nخداوند متعال ، در آياتى به بيان تأثير توسّل در استجابت دعا و به خصوص در پذيرش استغفار بندگان مىپردازد . روايات شريف اهل‌بيت ( ع ) در شرح آن آيات ، نيز بر تصريح نكات آيات شريفه مىافزايد :\r\nوَ لَوْ أَنَّهُمْ إِذْ ظَلَمُوا أَنْفُسَهُمْ جَاءُوكَ فَاسْتَغْفَرُوا اللَّهَ وَ اسْتَغْفَرَ لَهُمُ الرَّسُولُ لَوَجَدُوا اللَّهَ تَوَّابًا رَحِيمًا « 1 »\r\nو اگر آنها هنگامى كه به خويشتن ستم كردند نزد تو مىآمدند ، آن گاه از خداوند آمرزش مىخواستند و رسول خدا نيز براى آنان طلب آمرزش مىكرد ، بىترديد خدا را بسيار توبه پذير و مهربان مىيافتند .\r\nبر اين اساس ، پيامبر اكرم ( ص ) و اميرالمؤمنين ( ع ) ، در دعاهاى خود ، يكديگر را واسطه قرار مىدادند ؛ پيامبر گرامى ( ص ) در نماز مىفرمودند :\r\n« اللَّهُمَّ بِحَقِّ عَلِيٍّ بن أبِى طالِب عَبْدِكَ اغْفِرْ لِلْخَاطِئِينَ مِنْ أُمَّتِي »\r\nخدايا به حقّ بنده‌ات على بن ابىطالب ، گناهكاران از امّت مرا بيامرز .\r\nو اميرالمؤمنين ( ع ) در ركوع و سجود نماز خويش مىگفتند :\r\n« اللَّهُمَّ بِحَقِّ مُحَمَّدٍ عَبْدِكَ اغْفِرْ لِلْخَاطِئِينَ مِنْ شِيعَتِي . » « 2 »\r\nخدايا به حقّ بنده‌ات محمد ( ص ) ، گناهكاران از شيعيان مرا بيامرز .\r\nقرآن كريم در آيات ديگرى مىفرمايد :\r\nيا أَيهَا الَّذينَ آمَنُوا اتَّقُوا اللَّهَ وَ ابْتَغُوا إِلَيهِ الْوَسيلَةَ « 3 »\r\nاى كسانى كه ايمان آورده‌ايد ، از خدا پروا كنيد و به او [ توسّل و 
  ] تقرّب جوييد .\r\n\r\n\r\n","description":"","footnote":"\r\n( 1 ) . نساء / 64\r\n( 2 ) . الفضائل ، ص 128\r\n( 3 ) . مائده / 35\r\n","page_name":" 268 ","page_number":268},
  {"content":"\r\n\r\nوَ لِلَّهِ الْأَسْماءُ الْحُسْنى فَادْعُوهُ بِها « 1 »\r\nو نام‌هاى نيكو به خدا اختصاص دارد ، پس او را با آنها بخوانيد .\r\nمعناى ظاهرى اين آيات اين است كه تقوا ، وسيلهء تقرّب به خداوند است و انسان بايد هنگام دعا ، اسامى حق‌تعالى را بخواند . امّا در روايات شريف معصومين ( ع ) « وسيلهء » بندگان براى تقرّب به خداوند تعالى و نيز « نام‌هاى نيك » خداوند ، وجود مبارك اهل‌بيت عصمت و طهارت ( ع ) معرفى شده است ؛ چنان‌كه پيامبر اكرم ( ص ) تصريح فرمودند :\r\n« نَحْنُ الْوَسِيلَةُ إِلَي اللَّهِ » « 2 »\r\nو نيز امام صادق ( ع ) فرمودند :\r\n« نَحْنُ وَ اللَّهِ الْأَسْمَاءُ الْحُسْنَي » « 3 »\r\nهمچنين قرآن كريم در جريان حضرت آدم ( ع ) مىفرمايد : هنگامى كه مقرّر گرديد حضرت آدم ( ع ) توبه كند ، خداوند متعال ، كلماتى را به او القاء فرمود و به واسطهء آن كلمات ، توبهء وى پذيرفته شد :\r\nفَتَلَقَّي آدَمُ مِنْ رَبِّهِ كَلِماتٍ فَتابَ عَلَيهِ إِنَّهُ هُوَ التَّوَّابُ الرَّحيمُ « 4 »\r\nسپس آدم از پروردگارش كلماتى را دريافت نمود ؛ و خدا او را بخشيد . آرى او توبه پذير مهربان است .\r\nدر برخى از روايات آمده است كه حضرت آدم ( ع ) در عرش الهى اسمائى\r\n\r\n\r\n","description":"","footnote":"\r\n( 1 ) . اعراف / 180\r\n( 2 ) . بحارالأنوار ، ج 25 ، ص 22\r\n( 3 ) . الكافى ، ج 1 ، ص 143\r\n( 4 ) . بقره / 37\r\n","page_name":" 269 ","page_number":269},
  {"content":"\r\n\r\nبزرگ و گرامى را ديد . سؤال كرد : اين اسماء متعلّق به چه كسانى است ؟ به او خطاب شد : اسامى بزرگ‌ترين و با منزلت‌ترينِ مخلوقات خداوند است و آنان « محمد ، على ، فاطمه ، حسن و حسين » هستند . در اين هنگام حضرت آدم ( ع ) به آنان متوسّل شد و پروردگار عالم توبهء او را پذيرفت . « 1 »\r\nاز آنچه بيان شد ، اين نتيجه حاصل مىشود كه توبه ، نيازمند توسّل است و همان‌طور كه انجام ساير امور عالم به سلسلهء اسباب و علل نيازمند است ، خداوند متعال به واسطهء توسّل به اهل‌بيت ( ع ) توبهء بندگان را مىپذيرد .\r\n\r\nمعناى واسطهء فيض\r\nخداوند متعال اين‌گونه اراده فرموده است كه جهان هستى به واسطهء اسباب و علل اداره شود . اين ارادهء حق‌تعالى از حكمت آن ذات بىهمتا سرچشمه مىگيرد . از اين‌رو در خلقت ، رشد ، تكامل و سعادت همهء موجودات ، ردّ پايى آشكار يا پنهان از وسائط و وسايل مشاهده مىشود .\r\nزنده بودن انسان ، وابسته به ارتزاق و ارتزاق ، محتاج چندين واسطه است .\r\n ابر و باد و مه و خورشيد و فلك در كارند * تا تو نانى به كف آرى و به غفلت نخورى \r\nگندم بايد در زمين كاشته شود . آب و خاك ، گندم را پرورش دهند تا جوانه كند ،\r\nجوانه بايد از نور آفتاب بهره‌مند گردد و آب و املاح توسّط ريشه به ساقه و از ساقه به خوشهء گندم برسد ، تا گندم رشد كند و مراحل مختلفى را طى نمايد و سپس تبديل به نان شده و آمادهء خوردن از سوى انسان گردد .\r\n\r\n\r\n","description":"","footnote":"\r\n( 1 ) . مجمع البيان فى تفسير القرآن ، ج 1 ، ص 200\r\n","page_name":" 270 ","page_number":270},
  {"content":"\r\n\r\nارتزاق معنوى و تحصيل علم و كمال نيز به همين صورت است . انسان براى كسب علم و دانش و كمال و بصيرت ، بايد سال‌ها تلاش كند ، زحمت بكشد و از نردبان واسطه‌ها و وسايل ، يك به يك بالا برود تا به مدارج علمى مطلوب دست يابد .\r\nبه‌طور كلى بايد گفت : هر فيض و رحمتى كه از جانب پروردگار متعال به بندگان مىرسد ، با واسطه مىرسد و فيض بدون واسطه و بدون وسيله به هيچ مخلوقى نخواهد رسيد . وحى الهى نيز بايد توسّط جبرئيل به پيامبران و حتّى به اشرف انبياء حضرت محمد ( ص ) برسد و امكان ندارد كسى بدون واسطه به رحمتى از سوى خداوند دست يابد .\r\nحال اين سؤال مطرح مىشود كه آيا خداوند قادر نيست براى رساندن فيض خود به بندگان ، واسطه‌ها را حذف كند و به صورت مستقيم فيّاضى نمايد ؟ مثلًا غذاى آماده را در معدهء بندگان قرار دهد ؟ يا مغز همهء بندگان را از ابتدا سرشار از علوم و آگاهىهاى مختلف كند ؟\r\nدر پاسخ بايد گفت : آرى ، خداوند سبحان ، قادر مطلق است و مىتواند عالم را بدون واسطه اداره فرمايد ؛ امّا عالم و جود ، ظرفيّت و گنجايش دريافت فيض مستقيم از سوى حق‌تعالى را ندارد . به عبارت روشن‌تر ، عالم وجود و مخلوقات ، براى دريافت فيض از خداوند متعال ، نياز به واسطه دارند و گرنه ، او كه قادر مطلق و فيّاض علىالاطلاق است ، هيچ نيازى به واسطه و وسيله ندارد .\r\nبنابراين ، ترديدى در ضرورت وجود واسطهء فيض در عالم هستى وجود ندارد .\r\nپس از پى بردن به اين نكتهء اساسى ، بايد دانست كه واسطهء فيض براى هدايت ، رستگارى و تكامل بشريّت و نيز استجابت دعا و پذيرش توبه ، اهل‌بيت ( ع ) مىباشند :\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nوَ جَعَلْناهُمْ أَئِمَّةً يهْدُونَ بِأَمْرِنا « 1 »\r\nو آنان را پيشوايانى قرار داديم كه به فرمان ما هدايت مىكردند .\r\nاهل‌بيت عصمت و طهارت ( ع ) ، در دنيا و آخرت ، واسطهء فيض بين خداوند متعال و بندگان و در حقيقت قافله‌سالار عالم وجود هستند . از اين جهت اهل معرفت بر اين باورند كه اگرچه وحى الهى به واسطهء جبرئيل به پيامبر اكرم ( ص ) مىرسيد ، امّا واسطهء فيض بين خداوند متعال و جبرئيل نيز پيامبراكرم ( ص ) بوده‌اند .\r\nهمچنين بايد دانست كه اهل‌بيت ( ع ) علاوه بر تشريع ، در امر تكوين نيز واسطهء فيض‌اند و بقاى عالم وجود به آنان وابسته است . يعنى اگر آنان لحظه‌اى در عالم نباشند ، يا بندگان را از فيوضات رحمانى حق‌تعالى محروم نمايند ، عالم هستى نابود مىشود :\r\n« لَوْ خَلَتِ الْأَرْضُ سَاعَةً وَاحِدَةً مِنْ حُجَّة اللَّهِ لَسَاخَتْ بِأَهْلِهَا » « 2 »\r\nاگر زمين يك لحظه از حجّت خدا خالى بماند ، زمين تمام اهل خود را فرو خواهد برد .\r\nدر زيارت جامعه كه از بهترين زيارات مطلقهء ائمّهء هدى ( ع ) است و مورد تأييد حضرت ولى عصر « ارواحنافداه » واقع شده ، مىخوانيم :\r\n« بِكُمْ فَتَحَ اللَّهُ وَ بِكُمْ يَخْتِمُ وَ بِكُمْ يُنَزِّلُ الْغَيْثَ وَ بِكُمْ يُمْسِكُ\r\nالسَّمَاءَ أَنْ تَقَعَ عَلَى الْأَرْضِ إِلَّا بِإِذْنِهِ وَ بِكُمْ يُنَفِّسُ الْهَمَّ وَ يَكْشِفُ الضُّرَّ » « 3 »\r\n\r\n\r\n","description":"","footnote":"\r\n( 1 ) . انبياء / 73\r\n( 2 ) . الغيبة للنعمانى ، ص 141\r\n( 3 ) . من‌لايحضره‌الفقيه ، ج 2 ، ص 615\r\n","page_name":" 272 ","page_number":272},
  {"content":"\r\n\r\nخدا به واسطهء شما آغاز كرده است و با شما پايان مىبخشد ، و به يمن وجود شما باران را فرو مىبارد ، و آسمان را از سقوط به زمين بدون اذنش باز مىدارد ، و به‌وسيلهء الطاف شما غبار اندوه را از دل‌ها مىزدايد ، و سختى زندگى و بدى حال را بر طرف مىسازد .\r\nتوجّه به اين نكته نيز لازم است كه در زمان حاضر ، واسطهء فيض عالم وجود ، امام دوازدهم يعنى حضرت مهدى موعود « ارواحنافداه » هستند . آن حضرت ، قطب عالم امكان ، محور عالم وجود و واسطهء بين غيب و شهود مىباشند و هر نعمت و رحمتى كه به بندگان برسد ، به واسطهء وجود مبارك و مطهّر آن حضرت است . و از اين‌رو استجابت دعا و پذيرش توبهء بندگان نيز ، از جانب خداوند متعال و به واسطهء آن امام همام عالىمقام است .\r\n\r\nشفاعت از ديدگاه قرآن و عترت\r\nشفاعت در روز قيامت ، در اختيار خداوند سبحان است و خود حق‌تعالى اوّلين شفيع روز قيامت مىباشد . ذات بارى تعالى شفاعت را در وحلهء اوّل در اختيار قرآن كريم و عترت گذارده و آن دو ثقل گران‌بها - كه تجلّى ذاتى خداى سبحان هستند - به اذن الهى و اجازه خداوند متعال به شفاعت مىپردازند . همچنين انبياى الهى ، علماى دين ، شهداء و مومنين نيز در روز قيامت مىتوانند شفيع باشند .\r\nاز منظر آيات بينات قرآن كريم و روايات شريفهء حضرات معصومين ( ع ) ،\r\nشفاعت ، امرى مسلّم ، قطعى و مورد تأييد است :\r\nمَنْ ذَا الَّذي يشْفَعُ عِنْدَهُ إِلَّا بِإِذْنِهِ « 1 »\r\nكيست آن كه جز به خواست و فرمان او نزد وى شفاعت كند ؟\r\n\r\n\r\n","description":"","footnote":"\r\n( 1 ) . بقره / 255\r\n","page_name":" 273 ","page_number":273},
  {"content":"\r\n\r\nوَ لا يشْفَعُونَ إِلَّا لِمَنِ ارْتَضي « 1 »\r\nو جز براى كسى كه [ خدا 
  ] رضايت دهد ، شفاعت نمىكنند .\r\nلا يمْلِكُونَ الشَّفاعَةَ إِلَّا مَنِ اتَّخَذَ عِنْدَ الرَّحْمنِ عَهْداً « 2 »\r\nاختيار شفاعت را ندارند ، جز آن كس كه از جانب [ خداى 
  ] رحمان پيمانى گرفته است .\r\nدر رواياتى كه شيعه و سنّى نيز نقل كرده‌اند ، شفاعت ، امرى قطعى بر شمرده شده است . در ادامه به يك روايت از اهل سنّت و يك روايت از شيعه اشاره مىشود :\r\nدر كتاب « صحيح بخارى » كه نزد علماى اهل سنّت ، از اعتبار ويژه‌اى برخوردار است ، نقل شده كه پيامبر اكرم ( ص ) فرمودند :\r\n« لِكُلّ نَبِيّ دَعْوَةٌ قَد دَعَا بِهَا فَاسْتُجيبَ فَجَعلتُ دَعوَتي شَفَاعَةً لِامَّتي يَومَ القِيَامَةِ » « 3 »\r\nهر پيامبرى خواسته‌اى براى امتش دارد و من خواستهء خودم را شفاعت براى امّتم در روز قيامت ، قرار دادم .\r\nهمچنين در كتب روائى شيعه از قول ائمّهء معصومين ( ع ) نقل شده است :\r\n« مَا أَحَدٌ مِنَ الْأَوَّلِينَ وَ الْآخِرِينَ إِلَّا وَ هُوَ مُحْتَاجٌ إِلَي شَفَاعَةِ مُحَمَّدٍ ( ص ) يَوْمَ الْقِيَامَةِ » « 4 »\r\nهيچ‌كس از اوّلين و آخرين نيست جز آنكه در روز قيامت به شفاعت حضرت محمد ( ص ) نيازمند است .\r\n\r\n\r\n","description":"","footnote":"\r\n( 1 ) . انبياء / 28\r\n( 2 ) . مريم / 87\r\n( 3 ) . صحيح البخارى ، ج 7 ، ص 145\r\n( 4 ) . تفسيرالقمى ، ج 2 ، ص 202 ؛ بحارالأنوار ، ج 8 ، ص 38\r\n","page_name":" 274 ","page_number":274},
  {"content":"\r\n\r\nبنا بر اين ، از ديدگاه اعتقادى اسلام ، ترديدى وجود ندارد كه پيامبر گرامى ( ص ) و اهل‌بيت ( ع ) در قيامت ، واسطهء آمرزش بندگان مىشوند .\r\nدر واقع ، همان‌گونه كه آن بزرگواران ، در دنيا واسطهء فيض الهى هستند و نعمت‌هاى الهى از طريق آنان به بندگان مىرسد ، در قيامت نيز واسطهء فيض الهى بوده و رحمت و مغفرت پروردگار متعال به واسطه و وسيلهء آن ذوات مقدّس ، به بندگان تعلّق مىگيرد و به اين طريق وارد بهشت مىگردند .\r\n\r\nمراتب توسّل و شفاعت\r\nتوسّل و شفاعتى كه شيعه به آن معتقد است ، داراى مراتبى چند است :\r\nمرتبهء اوّل : شفيعانى مانند پيامبر اكرم ( ص ) و اهل‌بيت ( ع ) براى استجابت دعاها يا آمرزش گناهكاران دعا مىكنند و پروردگار عالم دعاى ايشان را مستجاب مىفرمايد .\r\nمرتبهء دوّم : خداوند متعال حكومت دنيا و آخرت را به پيامبر گرامى ( ص ) و اهل‌بيت ( ع ) عنايت كرده است و آنان را صاحب اختيار كامل قرار داده است كه به اذن الهى به استجابت دعا يا آمرزش بندگان بپردازند . البته روشن است كه آنان بر خلاف عدالت عمل نمىكنند و نيز روشن است كه نه تنها با عدل ، بلكه با فضل و\r\nكرامت و محبّت با انسان‌ها رفتار خواهند فرمود .\r\nمرتبهء سوّم : پيامبر خاتم ( ص ) و اهل‌بيت ( ع ) در دنيا و آخرت ، امام و هدايت‌گر بشريّت هستند و در قيامت با علم به‌اوضاع و احوال مردم ، از آنان شفاعت مىكنند :\r\nيومَ نَدْعُوا كُلَّ اناسٍ بِامامِهِمْ « 1 »\r\nروزى كه هر گروهى را با پيشوايشان مىخوانيم .\r\n\r\n\r\n","description":"","footnote":"\r\n( 1 ) . اسراء / 71 - 72\r\n","page_name":" 275 ","page_number":275},
  {"content":"\r\n\r\nبر اين اساس ، عالمان دين و كسانى كه موجب هدايت ديگران شده‌اند ، مانند شهداء نيز با درجهء نازل‌ترى مىتوانند شفاعت كنند . به طور كلّى كسى كه در دنيا « هادى » است ، در قيامت مىتواند « شفيع » واقع شود و هر كسى در اين دنيا جنبهء هدايتش براى ديگران بيشتر باشد ، در آخرت نيز ، جنبهء شفاعتش براى ديگران بيشتر خواهد بود .\r\nمرتبهء چهارم : خداوند متعال در روز رستاخيز به واسطهء تقرّب شفيع در نزد او ، گناهكار لايق بخشش را كه مورد شفاعت واقع شده است ، عفو مىفرمايد :\r\nلا يمْلِكُونَ الشَّفاعَةَ الّا مَنِ اتَّخَذَ عِنْدَ الرَّحْمنِ عَهْداً « 1 »\r\nآنان مالك شفاعت نيستند ، مگر كسى كه نزد خداوند رحمان عهد و پيمانى دارد .\r\nمرتبهء پنجم : همان‌طور كه قبلًا بيان شد ، پيامبر مكرّم ( ص ) و اهل بيت ( ع ) هم در امر تكوين و هم در امر تشريع ، واسطهء فيض جهان هستىاند و وساطت آن بزرگواران در دو جهان كارساز است . يعنى هر فيض و رحمتى كه در دنيا و آخرت به بندگان مىرسد ، به واسطهء آن بزرگواران مىرسد .\r\nمغفرت و آمرزش بندگان در قيامت ، نعمت و فيضى بزرگ از جانب پروردگار\r\nمتعال است و به واسطهء رسول خدا ( ص ) و اهل‌بيت ( ع ) به انسان‌ها مىرسد و اين والاترين مرتبهء شفاعت است كه از نظر عرفان اسلامى و عترت طاهره ( ع ) امرى مسلّم و قطعى است .\r\nشفاعت به اين معنا ، تنها مربوط به گناهكاران نيست ، بلكه هر انسانى براى اين‌كه مورد هر درجه‌اى از مغفرت خداى تعالى قرار گيرد و وارد هر مرتبه‌اى از بهشت شود ، گرچه استحقاق آمرزش را نيز داشته باشد و گرچه خود ، از شفيعان روز\r\n\r\n\r\n","description":"","footnote":"\r\n( 1 ) . مريم / 87\r\n","page_name":" 276 ","page_number":276},
  {"content":"\r\n\r\nقيامت باشد ، نيازمند شفاعت نبى مكرّم ( ص ) و اهل بيت ( ع ) است و از اين‌رو مغفرت پروردگار با همهء درجاتش ، به واسطهء آنان به انسان‌ها مىرسد .\r\n\r\nاركان شفاعت\r\nشفاعت ، دو ركن اساسى دارد كه در صورت تحقّق آن دو ركن ، محقّق مىشود و چنان‌چه آن دو ركن يا يكى از آن دو محقّق نشود ، از شفاعت خبرى نيست .\r\n\r\n1 . اذن الهى\r\nركن اساسى شفاعت ، اذن و اجازهء خداوند سبحان است . قرآن كريم بر اين موضوع تأكيد كرده و آن را به صراحت بيان مىفرمايد :\r\nمَنْ ذَا الَّذى يَشْفَعُ عِنْدَهُ إِلَّا بِإِذْنِهِ « 1 »\r\nكيست آن كه جز به خواست و فرمان او نزد وى شفاعت كند ؟\r\nبدون اذن پروردگار و خارج از ارادهء آن ذات يكتا ، هيچ نعمت و رحمتى به كسى تعلّق نمىگيرد ؛ هيچ دعايى مستجاب نمىشود ، هيچ توبه‌اى پذيرفته نمىگردد و\r\nاحدى به بهشت راه نمىيابد .\r\nبنابراين ، كسانى كه براى شفيعان روز قيامت ، اراده‌اى ما فوق ارادهء الهى تصوّر مىكنند و يا قدرتى موازى قدرت خداوند براى شفيع در نظر مىگيرند ، سخت در اشتباهند ؛ زيرا شفيع ، حكومت و تشكيلاتى مستقل از خداوند متعال ندارد .\r\nهمچنين تصوّر فزونى مهربانى شفيع نسبت به خداوند ، تصوّر غلطى است ؛ زيرا بلند مرتبه ترين شفيع ، يعنى پيامبر گرامى ( ص ) ، مظهر صفات الهى است و شمّه‌اى از عطوفت و مهربانى پروردگار را داراست . پس اگر حق تعالى بندگان را به\r\n\r\n\r\n","description":"","footnote":"\r\n( 1 ) . بقره / 255\r\n","page_name":" 277 ","page_number":277},
  {"content":"\r\n\r\nسوى اهل بيت ( ع ) سوق مىدهد و آنان را به بهره‌مندى از شفاعت اين بزرگواران تشويق مىنمايد ، هرگز به اين علّت نيست كه آنان از خداوند رحيم ، مهربان‌ترند و بندگانى را كه خدا به جهنّم فرستاده ، نجات مىدهند . بلكه حكمت وضع و پذيرش شفاعت ، به خاطر آن است كه اوّلًا : آن ذوات مقدّس ، واسطهء فيض هستند ، چنان كه توضيح داده شد ؛ و ثانياً : از آنجا كه خداوند سبحان براى آمرزش بندگان و رستگارى ابدى آنان به دنبال بهانه است ، از سر تدبير ، بندگان را به درگاه با عظمت قرآن و عترت مىفرستد تا با آن دو گوهر ارزشمند انس بگيرند و ضمن پيروى از دستورات آن دو ثقل گران‌بها ، راه مستقيم را بيابند و سعادت‌مند گردند .\r\n\r\n2 . لياقت\r\nدوّمين ركن شفاعت ، لياقت كسى است كه از او شفاعت مىشود . شفاعت نياز به زمينه‌سازى دارد ، از اين‌رو قرآن و عترت و ساير شفيعان قيامت ، بدون زمينه ، بدون آمادگى و بدون لياقت ، از كسى شفاعت نخواهند كرد .\r\nباران رحمت الهى براى حاصل‌خيزى زمين بسيار مفيد است ، امّا همين باران در زمين شوره‌زار اثر نمىكند ؛ زيرا شوره‌زار ، استعداد و لياقت دريافت بركات باران را\r\nندارد . قرآن كريم در آيات تكان دهنده‌اى ، ضرورت وجود زمينه براى ورود به بهشت را بيان مىفرمايد :\r\nفىِ جَنَّاتٍ يَتَسَاءَلُونَ ، عَنِ الْمُجْرِمِينَ ، مَا سَلَكَكمْ فىِ سَقَرَ ، قَالُواْ لَمْ نَكُ مِنَ الْمُصَلِّينَ ، وَ لَمْ نَكُ نُطْعِمُ الْمِسْكِينَ ، وَ كُنَّا نخُوضُ مَعَ الخَائضِينَ ، وَ كُنَّا نُكَذِّبُ بِيَوْمِ الدِّينِ ، حَتىَّ أَتَئنَا الْيَقِينُ « 1 »\r\n\r\n\r\n","description":"","footnote":"\r\n( 1 ) . مدثّر / 47 - 40\r\n","page_name":" 278 ","page_number":278},
  {"content":"\r\n\r\nبهشتىها از جهنّمىها ، مىپرسند : « چه چيز شما را به دوزخ درآورد ؟ » گويند : از نمازگزاران نبوديم و به فقير و تهيدست رسيدگى نمىكرديم و با اهل باطل ( در كارها و گفتارهاى بيهوده ) غور مىكرديم و روز جزا را دروغ مىشمرديم ، تا مرگ ما در رسيد .\r\nبنابر اين آيهء شريفه ، اهل بهشت از مجرمينى كه در جهنّم جاى دارند ، مىپرسند : چرا شما به جهنّم فرستاده شده‌ايد ؟ گويا آن مجرمين شيعه بوده و ساير شيعيان كه در بهشت به سر مىبرمند ، با تعجّب از آنان سؤال مىكنند كه چرا مورد شفاعت واقع نشديد و به جهنّم افتاديد ؟ آنان در پاسخ مىگويند : ما نه با خالق ارتباط داشتيم و نه با مخلوق ، نه خدا را عبادت مىكرديم و نه به خلق او خدمت مىنموديم ، نه اهل خمس و زكات بوديم و نه انفاق مىكرديم ، عمر خويش را با افراد باطل و هوس‌ران ، تباه كرديم و فكر مىكرديم قيامتى در كار نيست ، از اين‌رو ما را به جهنّم آوردند .\r\nسپس قرآن كريم در آيهء بعد مىفرمايد : « شفاعتِ شفيعان ، سودى به حال اين افراد ندارد » ؛ يعنى لياقت و شايستگى برخوردارى از شفاعت را ندارند :\r\nفَما تَنْفَعُهُمْ شَفاعَةُ الشَّافِعينَ « 1 »\r\nاز اين رو شفاعت شفاعت‌كنندگان به حال آنها سودى نمىبخشد .\r\nاين آيه تصريح مىفرمايد كه شفاعت وجود دارد ، امّا كسانى كه به جهنّم مىروند ، لياقت بهره‌مندى از شفاعت را ندارند . كسى كه هنگام بارش باران به زير سقف مىرود ، نمىتواند از قطرات رحمت الهى بهره گيرد . در چنين وضعيتى ، كوتاهى از باران نيست ؛ زيرا بدون تبعيض براى همه مىبارد ، بلكه تقصير از كسى است كه نمىتواند از بركات باران استفاده كند . در شفاعت نيز پارتى بازى و تبعيض وجود ندارد و هركس لياقت داشته باشد ، از آن نعمت بزرگ الهى بهره‌مند مىگردد .\r\n\r\n\r\n","description":"","footnote":"\r\n( 1 ) . مدثّر / 48\r\n","page_name":" 279 ","page_number":279},
  {"content":"\r\n\r\nجامعه‌اى كه به نماز اهميّت نمىدهد و در وقت نماز ، غافل از نماز است ، جامعه‌اى كه خدمت به خلق خدا در آن جامعه ، فرهنگ عمومى نيست و از فقرا و مستضعفين دستگيرى نمىشود ، مورد شفاعت اهل‌بيت ( ع ) واقع نخواهد شد .\r\nقرآن شريف در آيهء ديگرى مىفرمايد :\r\nما لِلظَّالِمينَ مِنْ حَميمٍ وَ لا شَفيعٍ يطاعُ « 1 »\r\nستمكاران را نه خويشاوندى هست و نه شفاعت‌گرى كه گفتارش پذيرفته شود .\r\nدر برخى از روايات آمده است كه گروهى از جهنّميان مىگويند : ما را از راهى به جهنم آوردند كه دسترسى به اهل‌بيت ( ع ) نداشتيم و آنان را نديديم كه از ما شفاعت كنند .\r\nدر واقع كسى كه در دنيا در راه اهل‌بيت ( ع ) قدم بگذارد و از آنان پيروى كند ، در قيامت هم از راهى كه ايشان حضور دارند عبور مىكند و مشمول شفاعت مىشود . به عبارت رساتر ، لازمهء تحقّق شفاعت ، اين است كه تناسبى بين شفيع و\r\nكسى كه مشمول شفاعت مىشود ، وجود داشته باشد و شفاعت بدون تناسب ، ممكن نيست .\r\nچنان كه ، افرادى كه در دنيا از دستورات روح‌بخش قرآن و عترت ، تبعيت نمىكنند ، در قيامت هم از شفاعت محروم خواهند بود . شفاعت شامل حال كسانى مىشود كه خداى متعال از آنان راضى باشد و رضايت خداوند در سايهء انس با قرآن و عترت حاصل مىشود :\r\nوَ لا يشْفَعُونَ إِلَّا لِمَنِ ارْتَضي « 2 »\r\nو جز براى كسى كه [ خدا 
  ] رضايت دهد ، شفاعت نمىكنند .\r\n\r\n\r\n","description":"","footnote":"\r\n( 1 ) . غافر / 18\r\n( 2 ) . انبياء / 28\r\n","page_name":" 280 ","page_number":280},
  {"content":"\r\n\r\nدر واقع در موضوع شفاعت مىتوان گفت : انسان بايد به وظيفهء خويش عمل كند . يعنى به انجام واجبات و ترك محرّمات بپردازد و اگر گناهى مرتكب شد ، فوراً توبه نمايد و اجازه ندهد آن گناه تكرار شود و به صورت عادت درآيد . وقتى چنين كرد ، آنگاه مىتواند نسبت به شفاعت اميدوار باشد و شفاعت را آخرين اميد خود قرار دهد ؛ زيرا هيچ كس نمىتواند مطمئن باشد كه حتماً مورد شفاعت قرار مىگيرد و نيز كسى اطمينان ندارد كه الزاماً خداوند متعال ، شفاعت را مىپذيرد .\r\nبر اين اساس ، نمىتوان گفت كه شفاعت ، موجب « تجرّى » مىشود و جرأت گناه كردن به انسان مىدهد . كسى حق ندارد تصور كند مىتواند مرتكب هر گناهى بشود و بعد هم با اميد واهى به شفاعت وارد بهشت گردد .\r\n خرما نتوان خوردن ازاين خاركه‌كِشتيم * ديبا نتوان‌كردن ازاين پشم‌كه رِشتيم\r\nبر حرف معاصى ، خطّ عذرى نكشيديم * پهلوى كبائر ، حسناتى ننوشتيم\r\nما كشتهء نفسيم و بس آوخ كه برآيد * از ما به قيامت كه چرا نفس نكشتيم\r\nگر خواجه شفاعت نكند روز قيامت * بايد كه ز مشّاطه نرنجيم كه زشتيم\r\nباشد كه عنايت برسد ورنه مپندار * با اين عمل دوزخيان كاهل بهشتيم\r\nسعدى مگر از خرمن اقبال بزرگان * يك خوشه ببخشندكه ما تخم نكشتيم \r\nخلاصهء سخن اين‌كه : شيعهء واقعى كه لياقت بهره‌مندى از شفاعت را داراست ، ملتزم به اركان ايمان يا اركان تشيع است كه عبارتند از : اوّل : اقرار به حقّانيت اسلام و تشيع با زبان و از طريق تعظيم شعائر الهى ، دوّم : اعتقاد راسخ و قلبى به اصول و فروع دين و مذهب ، سوّم : عمل به دستور پيامبر اكرم ( ص ) ، مبنى بر تمسّك به قرآن و عترت و پيروى حقيقى از آن دو ثقل گران‌بها ، به معنى اسوه و سرمشق قراردادن ثقلين در تمام امور زندگى .\r\n\r\n","description":"","footnote":"","page_name":" 281 ","page_number":281},
  {"content":"\r\n\r\n\r\nتوسّل و شفاعت مذموم\r\nدر قرآن كريم آياتى وجود دارد كه توسّل يا شفاعت را مذموم شمرده يا نفى مىكند . علّت اساسى اين ذمّ و نفى ، عدم مراعات شرايط لازم براى تحقّق توسّل و شفاعت حقيقى است .\r\nتوسّل به بت يا شفيع قرار دادن اصنام در فرهنگ قرآن كريم مذمّت شده است :\r\nوَ يَعْبُدُونَ مِنْ دُونِ اللَّهِ ما لا يَضُرُّهُمْ وَ لا يَنْفَعُهُمْ وَ يَقُولُونَ هؤُلاءِ شُفَعاؤُنا عِنْدَ اللَّه « 1 »\r\nآن‌ها غير از خدا چيزهايى را مىپرستند كه نه به آنان زيان مىرساند و نه سودى مىبخشد ، و مىگويند اين‌ها شفيعان ما نزد خدا هستند .\r\nروشن است كه واسطه قرار دادن بت يا شفيع دانستن سنگ و چوب ، عمل\r\nخرافى و مخالف با عقل است ؛ زيرا بتى كه نه شعور و نه نفع و نه ضرر دارد و نه مىتواند خود را حفظ كند و نه ديگرى را ، چگونه مىتواند شفيع يا موجب تقرّب به خداى متعال شود ؟\r\nدر آيهء ديگرى مىفرمايد :\r\nما لَكُمْ مِنْ دُونِهِ مِنْ وَلِيٍّ وَ لا شَفيعٍ أَ فَلا تَتَذَكَّرُونَ « 2 »\r\nهيچ سرپرست و شفاعت كننده‌اى براى شما جز او نيست ، آيا متذكّر نمىشويد ؟\r\nبنابر تصريح اين آيهء كريمه ، شفاعت بايد به اذن خداوند متعال باشد و اين سخن كه بت پرستان مىگويند : هؤُلاءِ شُفَعاؤُنا عِنْدَ اللَّهِ « 3 » ، غلط و مذموم است ؛\r\n\r\n\r\n","description":"","footnote":"\r\n( 1 ) . يونس / 18\r\n( 2 ) . سجده / 4\r\n( 3 ) . يونس / 18 : « اينها نزد خدا شفاعتگران ما هستند . »\r\n","page_name":" 282 ","page_number":282},
  {"content":"\r\n\r\nزيرا بت ، ظرفيت و استعداد شفاعت و شفيع شدن را نداشته و خداى متعال اجازه تكوينى و تشريعى به آن نداده است .\r\nقرآن شريف در برخى آيات ديگر ، برداشت‌هاى جاهلانه و منفى كه برخى از افراد از شفاعت دارند را به شدّت مذمّت مىكند :\r\nاتَّقُوا يوماً لا تَجْزي نَفْسٌ عَنْ نَفْسٍ شَيئاً وَ لا يقْبَلُ مِنْها شَفاعَةٌ وَ لا يؤْخَذُ مِنْها عَدْلٌ وَ لا هُمْ ينْصَروُنَ « 1 »\r\nاز آن روز بترسيد كه كسى مجازات ديگرى را نمىپذيرد و نه از او شفاعت پذيرفته مىشود و نه از او غرامت قبول خواهد شد و نه يارى مىشوند .\r\nمعناى آيه شريفه اين است كه بايد از روز قيامت ترسيد و پرهيز كرد ، زيرا در آن روز ، امورى نظير كسى را به اشتباه جاى ديگرى گرفتن ، كسى را به ناحقّ\r\nبهشتى يا جهنّمى كردن ، رشوه گرفتن و به ازاى آن گناهكارى را از عذاب آتش نجات دادن ، ظلم و طرفدارى از ظالم وجود ندارد . به عبارت ديگر در روز رستاخيز ، ابزارهاى دروغينى همچون فريب ، پارتى ، رشوه و زور وجود نخواهد داشت ؛ بنابر اين ، آيهء شريفه ، برخوردهاى ناعادلانه و از جمله شفاعتِ بر خلاف عدالت را رد مىكند ، ولى شفاعت به معناى درست و صحيح آن را نفى نكرده است .\r\nخلاصهء سخن اين‌كه ، شفاعت بدون اذن الهى يا شفاعتى كه تناسب و لياقت در آن نباشد ، در تعاليم دينى نكوهش شده و مورد تأييد قرآن و عترت نيست .\r\n\r\n\r\n","description":"","footnote":"\r\n( 1 ) . بقره / 48\r\n","page_name":" 283 ","page_number":283},
  {"content":"\r\n . \r\n","description":"","footnote":"","page_name":" 284 ","page_number":284},
  {"content":"\r\n\r\n\r\nفصل دهم : سايراسباب آمرزش\r\n\r\n","description":"","footnote":"","page_name":" 285 ","page_number":285},
  {"content":"\r\n . \r\n","description":"","footnote":"","page_name":" 286 ","page_number":286},
  {"content":"\r\n\r\nدر كتاب پيش‌رو ، تا حدّى مباحث مربوط به موضوع « توبه » و نيز مباحث جانبى آن كه در پيرامون بحث توبه مطرح مىشوند ، تبيين گرديد .\r\nاز آنچه در فصل‌هاى گذشته بيان شد ، اين نتيجه حاصل مىگرديد كه توبه ، امرى واجب و لازم است و هيچ‌كس حتّى پيامبراكرم ( ص ) - با آن مقام و منزلت والاى معنوى - نبايد خود را بىنياز از توبه به درگاه خداوند متعال بداند .\r\nيك بررسى اجمالى در آيات نورانى قرآن كريم و نيز روايات شريف اهل‌بيت ( ع ) نشان مىدهد كه آمرزش الهى ، اسباب ديگرى نيز دارد كه البته دست‌كم برخى از آن اسباب ، در راستاى توبه است و نسبت به امر مهم و حياتى « بازگشت بندگان به سوى خداوند متعال » ، استقلال موضوعى ندارد و به رقابت با آن نمىپردازد .\r\nبه‌طور كلّى مىتوان گفت : خداوند تبارك و تعالى همواره طالب و مشتاق بازگشت بندگان به سوى خود و آمرزش آنان است . ذات بارى تعالى ، به هر سبب و بهانه‌اى به دنبال بخشيدن بندگان و سوق دادن آنان به بهشت و برخوردار نمودن خلايق از نعمت‌هاى بهشتى مىباشد و اشتياق حق‌تعالى به توبهء بندگان نيز از اين ناحيه نشأت گرفته است .\r\nزمينه‌سازى و برنامه‌ريزى خداوند سبحان براى بخشايش بندگان ، مشهود و\r\nانكار ناپذير است . گاهى به وسيلهء توبه ، بندگان خويش را مىبخشد كه در اين\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nكتاب دانستيم توفيق توبه را نيز خود حق تعالى به بندگان عطا مىفرمايد و به قول استاد بزرگوار ما علامهء طباطبائى ( رحمةالله ) ، هر توبهء بنده ، پيچيده شده در دو توبه از حق‌تعالى است . اوست كه ابتدا عطف توجّه مىكند و به اين وسيله توفيق مىدهد و سپس ، توبهء بندهء خويش را مىپذيرد .\r\nگاهى نيز بندگان را به سوى مقرّبين درگاهش كه اهل‌بيت ( ع ) هستند ، سوق مىدهد تا با توسّل به ايشان و بهره‌مندى از شفاعت آن بزرگواران ، به توبهء مقبول دست يابند و از اين رهگذر ، به پيروى از سيرهء عملى اهل‌بيت ( ع ) تشويق گردند .\r\nامّا آنچه شايستهء توجه جدّى است و پيش از اين نيز به‌طور مكرّر بدان تأكيد كرده‌ايم ، اين است كه جذبِ توفيقِ توبه ، يا بهره‌مندى از بركات توسّل و شفاعت و يا استفاده از ساير اسباب آمرزش ، نياز به لياقت و شايستگى دارد . هر بنده‌اى با هر ميزان گناهى كه دارد ، شايستهء آمرزش الهى نيست و همهء اسباب آمرزش ، بهانهء دست‌يابى به لياقت مىباشد .\r\nبه عبارت رساتر ، انسان بايد يك حدّاقل تلاشى كرده باشد و به نحوى شايستگى خود را به اثبات رسانيده باشد تا لياقت آمرزش را بيابد . اگر چنين باشد ، مىتوان گفت : سعى بنده و فعلى كه انجام داده است ، سبب جذب رحمت الهى و برخوردارى از نعمت مغفرت و آمرزش براى او شده است . در حقيقت بنده‌اى كه آمرزيده مىشود ، با تلاش خود ، سلسلهء علل و اسباب آمرزش را طى كرده است ؛ و گرنه خداوند متعال اهل تبعيض و بى عدالتى نيست كه بنابر دلخواه خود ، گروهى از بندگان را به بهانه‌اى ببخشد و گروهى ديگر را به عذاب جهنّم گرفتار نمايد . ولى حقيقتاً به آمرزش بندگان تمايل دارد و از اين جهت براى دست‌يابى آنان به لياقت آمرزش ، زمينه‌سازى مىكند .\r\nآياتى از قرآن كريم نيز كه براى هدايت يا گمراهى بندگان يا مواردى از اين\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nقبيل ، از عبارت « شَاء / يَشَاء - خدا خواست / خدا مىخواهد » ، استفاده كرده است ، به همين صورت معنا مىشود . يعنى آن بندگان به نحوى زمينه‌سازى كرده‌اند كه خداوند براى آنان چنين مىخواهد .\r\n\r\nبرخى از عوامل آمرزش\r\nاز بين عوامل و اسباب آمرزش الهى كه در تعاليم دينى مطرح شده است ، سه عامل به صورت ويژه مطرح گرديده و چشم‌گير مىباشد . در ادامه به شرح مختصرى از آن سه عامل پرداخته مىشود .\r\n\r\n1 . اجتناب از گناه\r\nبر اساس آيه‌اى از قرآن شريف ، اجتناب از كبائر ، سيئات را مىپوشاند :\r\nإِنْ تَجْتَنِبُوا كَبائِرَ ما تُنْهَوْنَ عَنْهُ نُكَفِّرْ عَنْكُمْ سَيِّئاتِكُمْ وَ نُدْخِلْكُمْ مُدْخَلًا كَريما « 1 »\r\nاگر از گناهان بزرگى كه از آنها نهى مىشويد دورى گزينيد ، ما گناهان كوچك شما را از شما مىزداييم و شما را به جايگاهى گرامى درمىآوريم .\r\nاجتناب از گناه و معصيت ، به معناى دورى گزيدن از فعل حرام است و تفاوت آشكارى با گناه نكردن دارد . در حقيقت ، اجتناب از گناه ، هنگامى رخ مىدهد كه زمينهء گناه براى انسان فراهم باشد و مانعى در كار نباشد ، امّا براى رضاى خداوند\r\nمتعال و به امر حق‌تعالى ، از گناه دورى كند و به اصطلاح « اجتناب » ورزد .\r\nبه عنوان مثال ، در قصّهء عبرت‌انگيز حضرت يوسف ( ع ) مىخوانيم كه آن\r\n\r\n\r\n","description":"","footnote":"\r\n( 1 ) . نساء / 31\r\n","page_name":" 289 ","page_number":289},
  {"content":"\r\n\r\nحضرت با وجود همهء اسباب و زمينه‌هاى گناه بزرگ ، از آن دورى گزيد و مصائب ناشى از آن را تحمّل نمود و بدين سبب به مقامات والايى دست يافت .\r\nبنابراين نمىتوان گفت كه حضرت يوسف ( ع ) به خاطر گناه نكردن ، به آن مقامات عاليه رسيد . زيرا بسيارى از افراد ، در زمان حضرت يوسف ( ع ) و قبل و بعد از آن ، مرتكب فحشاء نشده‌اند ، ولى اثرى از آنان به جاى نمانده است ، چون آنان زمينهء ارتكاب فحشاء نداشته‌اند . پس مهم آن است كه انسان وقتى در معركهء گناه واقع شد ، از گناه اجتناب كند\r\nاهل معرفت و سالكان الىالله ، ايثار در برابر گناه و چشم‌پوشى از معصيت را بسيار مهم شمرده و آن را هموار كنندهء مسير حركت به سوى خداوند متعال مىدانند .\r\nفضيل عياض ، در اثر چشم‌پوشى از گناه ، به مقامات عرفانى دست يافت و گناهان او بخشيده شد . دست كشيدن از گناه و دورى از معصيتى كه زمينهء آن فراهم است ، موجب جذب رحمت الهى مىشود و شايد بتوان گفت : خود ، نوعى توبه است ؛ زيرا اگر توبه را به معناى خروج انسان از زير پرچم شيطان و ورود به زير پرچم الله تبارك و تعالى در نظر بگيريم ، اجتناب از گناه ، نوعى توبه تلقّى مىگردد .\r\nوقتى كه انسان در معركهء گناه واقع شود و مانعى براى انجام معصيت نداشته باشد ، ولى مرتكب گناه نشود ، در حقيقت به شيطان و اعوان و انصار او پشت‌پا زده و به سوى خداوند تبارك و تعالى بازگشته است و اين همان معناى توبه است .\r\nبا اين فرض ، آيهء شريفهء قرآن كريم به اين صورت معنا مىشود كه : « هركس\r\nاز گناهان بزرگ دست بكشد و به سوى خدا بازگردد ، خداوند تعالى گناهانى كه به نسبت ، كوچك‌تر هستند را مىبخشد . »\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nنكته‌اى كه بايد به آن توجّه شود ، اين است كه آيهء شريفه بين « كبائر » و « سيئات » تفاوت قائل شده است ؛ يعنى با قرار دادن واژهء « سيئات » در مقابل واژهء « كبائر » ، معناى گناهان كوچك يا كوچك‌تر را براى واژهء « سيئات » اراده فرموده است . البته همان‌طور كه قبلًا بيان شد ، همهء گناهان در برابر خداى عظيم ، كبيره‌اند و فقط نسبت به يكديگر ، بعضى صغيره و برخى كبيره مىباشند .\r\nدر واقع مىتوان گفت : گناهانى كه به نسبت ، كوچك‌تر از فواحش يا كبائرند و يا گناهانى كه آدمى قبلًا مرتكب شده است و اكنون فراموش كرده و يا متوجّه انجام آن گناهان نشده است ، با اجتناب از گناهان بزرگ ، پوشانده و بخشيده مىشود .\r\nچنان‌كه در آيهء ديگرى مىفرمايد :\r\nالَّذينَ يَجْتَنِبُونَ كَبائِرَ الْإِثْمِ وَ الْفَواحِشَ إِلَّا اللَّمَمَ إِنَّ رَبَّكَ واسِعُ الْمَغْفِرَةِ « 1 »\r\nآنان كه از گناهان بزرگ و اعمال زشت ، دورى مىگزينند ، مگر گناهان خرد و اندك يا گناهى كه اتّفاقاً رخ مىدهد ، همانا پروردگار تو فراخ آمرزش است .\r\n« لَمَمْ » در لغت به معناى لغزش‌هاى كوچك و يا انجام گناه به صورت تصادفى و اتّفاقى يا به معناى نزديك شدن به چيزى بدون ارتكاب آن مىباشد .\r\nبه عبارت روشن‌تر ، خداوند تبارك و تعالى از سر لطف و مهربانى و از آنجا كه براى بخشش و آمرزش بندگان خويش به دنبال بهانه مىگردد ، وقتى مىبيند كه\r\nبنده‌اش با اجتناب از گناهان بزرگ به سوى او بازگشته و در مقابل مكر و فريب شيطان ، ايستادگى مىكند ، از گناهان و لغزش‌هاى كوچك او مىگذرد و او را مىبخشد .\r\n\r\n\r\n","description":"","footnote":"\r\n( 1 ) . نجم / 32\r\n","page_name":" 291 ","page_number":291},
  {"content":"\r\n\r\nپس در اين صورت ، نمىتوان تصوّر كرد كه انسان بىنياز از توبه است ؛ زيرا اوّلًا آيهء شريفه به پوشاندن و بخشيدن گناهان كوچك اشاره مىفرمايد و نسبت به كبائر و فواحش چنين اشاره‌اى ندارد . و ثانياً همان‌گونه كه بيان شد ، اجتناب از گناهان بزرگ موجب بخشيدن و ناديده گرفتن گناهان كوچك مىشود و اجتناب ، خود نوعى بازگشت به سوى خداوند متعال است و مستقل از توبه نمىباشد .\r\nحال اگر « اجتناب » را به معناى « دورىگزيدن » و « سيئات » را به معناى « گناهان كوچك » ، نپذيريم و معانى ديگرى براى اين دو واژه متصوّر شويم ، طبق تصريح آيهء شريفه ، بايد گفت : عدم ارتكاب كبائر ، سيئات را مىپوشاند . فاصله گرفتن از گناه و به خصوص عدم ارتكاب كبائر و فواحش ، امر مهمّى است و « قاعدهء لطف » خداوند حكيم ، اقتضاء مىكند كه براى آن پاداشى در نظر گرفته شود و پوشاندن « سيئات » ، پاداش آن است .\r\nبه هر تقدير ، اجتناب از گناه ، بنابر تصريح قرآن كريم ، يكى از اسباب آمرزش الهى است و سيئات را مىپوشاند ، هرچند ممكن است علّت اين امر و همچنين معنا و مفهوم دقيق آن براى ما روشن نگردد .\r\n\r\n2 . اعمال نيك ( حسنات )\r\nقرآن كريم به صراحت مىفرمايد كه اعمال نيك ، گناهان را محو و نابود مىنمايد :\r\nإِنَّ الْحَسَناتِ يُذْهِبْنَ السَّيّئاتِ « 1 »\r\nبه يقين خوبىها ، بدىها را از ميان مىبرد .\r\nاعمال نيك و اعمال بد انسان ، به انحاء مختلف در يكديگر اثر مىگذارند ؛ يعنى\r\n\r\n\r\n","description":"","footnote":"\r\n( 1 ) . هود / 114\r\n","page_name":" 292 ","page_number":292},
  {"content":"\r\n\r\nهمان‌طور كه حسنات ، سيئات را محو و نابود مىكنند ، برخى از اعمال ناشايست و گناهان نيز ، حسنات آدمى را حبط مىكنند و اثر آن را از بين مىبرند :\r\nإِنَّ الَّذينَ يَكْفُرُونَ بِآياتِ اللَّهِ وَ يَقْتُلُونَ النَّبِيِّينَ بِغَيْرِ حَقٍّ وَ يَقْتُلُونَ الَّذينَ يَأْمُرُونَ بِالْقِسْطِ مِنَ النَّاسِ فَبَشِّرْهُمْ بِعَذابٍ أَليمٍ ، أُولئِكَ الَّذينَ حَبِطَتْ أَعْمالُهُمْ فِي الدُّنْيا وَ الْآخِرَةِ وَ ما لَهُمْ مِنْ ناصِرينَ « 1 »\r\nكسانى كه به آيات خدا كفر مىورزند ، و پيامبران را به‌ناحق مىكشند ، و دادگستران را به قتل مىرسانند ، آنان را از عذابى دردناك خبر ده . آنان كسانىاند كه در دنيا و آخرت ، اعمالشان تباه و باطل شده و براى آنان هيچ ياورى نيست .\r\nاثر پذيرى و تأثير و تأثّر متقابل اعمال در يكديگر ، گاهى موجب مىشود كه گناهان آدمى محو گردد و باعث آمرزش او شود . مهم‌ترين حسنه‌اى كه قرآن شريف نيز بدان اشارهء مستقيم دارد ، نماز است . به اين صورت كه ابتدا ، امر به اقامهء نماز مىفرمايد و زمان آن را نيز مشخّص مىكند ، سپس مىفرمايد كه حسنات ، سيئات را نابود مىسازد :\r\nوَ أَقِمِ الصَّلاةَ طَرَفَيِ النَّهارِ وَ زُلَفاً مِنَ اللَّيْلِ إِنَّ الْحَسَناتِ يُذْهِبْنَ\r\nالسَّيِّئاتِ ذلِكَ ذِكْري لِلذَّاكِرينَ « 2 »\r\nو در دو طرف روز و نخستين ساعات شب نماز را برپا دار ، زيرا خوبىها ( كه نماز در رأس آن‌هاست ) بدىها را از ميان مىبرد . اين تذكّرى است براى يادكنندگان .\r\nنماز ، بركات و اثرات فروانى در زندگى و در سلوك معنوى انسان دارد و از جمله ، موجب نابودى و حبط گناهان مىشود .\r\n\r\n\r\n","description":"","footnote":"\r\n( 1 ) . آل‌عمران / 22 - 21\r\n( 2 ) . هود / 114\r\n","page_name":" 293 ","page_number":293},
  {"content":"\r\n\r\nحضرت سلمان ( ع ) نقل مىكند كه با پيامبر اكرم ( ص ) زير درختى بوديم . آن حضرت ، شاخهء خشكى از درخت كَنده و تكان دادند تا برگ‌هايش ريخت . سپس فرمودند : هنگامى كه مسلمان وضوى خود را به خوبى گرفت و نمازهاى پنج‌گانه را به جاى آورد ، گناهانش مىريزد ، چنان‌كه اين برگ‌ها بر روى زمين ريخت . « 1 »\r\nدر برخى از روايات ديگر نيز نماز ، كفّارهء گناهان شمرده شده است . « 2 »\r\nالبته در اين مجال اشاره به دو نكتهء اساسى حائز اهميت است :\r\n\r\nنكتهء اوّل\r\nاين‌كه نمازى مىتواند موجب ريزش گناهان شود ، كه به معناى حقيقى ، نماز باشد . يعنى خضوع به معناى ادب ظاهرى و خشوع ، به معناى ادب باطنى در آن مراعات گردد . نماز اول وقت ، با جماعت و در مسجد كه همراه با حضور قلب و توجه باطنى باشد ، آدمى را متوجه حضور در محضر خداوند متعال مىكند و اين توجّه و بيدارى ، حالتى شبيه به حالت توبه براى او پديد مىآورد .\r\nاساس منزل توبه ، رسيدن به حالت خشوع در برابر خداى سبحان است و چنين حالتى در نمازِ همراه با حضور قلب و در نماز حقيقى براى انسان پديدار مىگردد . حالتى كه انسان خود را در مقابل خداوند متعال ، ذليل و حقير بيابد و در پيشگاه او\r\nاحساس شرمندگى نمايد .\r\n\r\nنكتهء دوّم\r\nكه نبايد از آن غافل شد ، اين است كه نماز ، خودبه‌خود انسان را به راه مستقيم هدايت مىكند و او را از انجام معاصى باز مىدارد :\r\nوَ أَقِمِ الصَّلاةَ إِنَّ الصَّلاةَ تَنْهي عَنِ الْفَحْشاءِ وَ الْمُنْكَرِ « 3 »\r\nو نماز را برپا دار ، كه نماز از كار زشت و ناپسند بازمىدارد .\r\n\r\n\r\n","description":"","footnote":"\r\n( 1 ) . مجمع البيان فى تفسير القرآن ، ج 5 ، ص 307\r\n( 2 ) . ر . ك : الكافى ، ج 3 ، ص 266\r\n( 3 ) . عنكبوت / 45\r\n","page_name":" 294 ","page_number":294},
  {"content":"\r\n\r\nهنگامى كه انسان در راه هدايت قدم بگذارد و مرتكب گناه نشود ، يعنى به انجام اعمال صالح مبادرت ورزد ، به طور ناخودآگاه مسير حركت به سوى خداى تعالى را طى مىكند .\r\nچنان‌كه پيش از اين گفتيم « عمل صالح » - كه همان اصلاحِ عملى است - ركن چهارم منزل توبه است كه توبه با آن تحقّق مىيابد ؛ يعنى كسى كه توبه مىكند ، پس از احساس و اظهار ندامت و تصميم بر ترك معاصى ، بايد به انجام اعمال صالح بپردازد . آيهء شريفه‌اى كه بيان شد مىفرمايد : « حسنات » و در رأس آن ، « نماز » ، موجب محو گناهان است . به بيان ديگر ، كسى كه عمل او صالح است و به انجام اعمال نيك و حسنات مىپردازد ، همان كسى است كه در راه مستقيم و به سوى خداوند تبارك و تعالى حركت مىنمايد .\r\nكسى كه پيوسته به انجام كارهاى نيك بپردزاد و بر آن مداومت ورزد ، تدريجاً از گناه و معصيت دور مىشود و به جايى مىرسد كه ديگر گناهى از او سر نخواهد زد و شايد اين معنا را نيز براى آيهء شريفه بتوان در نظر گرفت كه : انجام حسنات ، موجب مىشود پس از مدّتى انسان مرتكب گناه نشود ، از اين جهت فرموده است كه حسنات ، گناهان را از بين مىبرد .\r\nدر واقع ، « حسنات » باعث دست‌يابى به توفيق ترك معاصى و فاصله گرفتن از گناه مىشود و همين امر علاوه بر اين‌كه مانع افتادن انسان به ورطهء گناهان جديد مىشود ، گناهان قبلى او و گناهان و خطاهاى فراموش شده يا لغزش‌هايى كه از آن توبه نكرده است را از بين مىبرد .\r\nافزون بر اين ، اگر سيئات را در مقابل كبائر و فواحش كه در آيات ديگر قرآن بيان شده است ، به معنى گناهان و لغزش‌هاى كوچك ، در نظر بگيريم ، مىتوان گفت كه گناهان بزرگ و اعمال زشت ، قطعاً نياز به توبه و جبران دارد و سيئات كه همان گناهان كوچك هستند ، با انجام اعمال نيك ، از بين مىروند .\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nدر روايات معصومين ( ع ) نيز آمده است : هنگامىكه انسان قصد انجام « سيئه » مىكند ، اگر انجام ندهد ، گناهى براى او ثبت نمىكنند . ولى اگر انجام دهد ، تا هفت ساعت به وى مهلت مىدهند و فرشتهء موكّل « حسنات » ، به فرشتهء موكّل « سيئات » كه در طرف چپ است ، مىگويد : براى نوشتن گناه او شتاب مكن ، شايد كار نيكى انجام دهد كه آن سيئه را محو سازد . زيرا خداوند عزّوجلّ فرموده است : إِنَّ الْحَسَناتِ يُذْهِبْنَ السَّيِّئاتِ ، و اگر تا هفت ساعت ، حسنه‌اى انجام ندهد و استغفار نيز ننمايد ، گناه او نوشته مىشود و ثبت مىگردد . « 1 »\r\nچنان‌كه پيش از اين نيز گفتيم كلمهء « سيئه » ، در قرآن كريم در مقابل كبيره بيان شده است « 2 » و بسيار بعيد است گناهان كبيره و اعمال زشت ، با انجام حسنه از بين برود . امّا به هر تقدير بايد دانست كه انجام اعمال نيك ، جزو سلسلهء اسباب و علل آمرزش است و ممكن است خداوند متعال كبائر را نيز با آن ببخشد ، هرچند ما به عمق علّت آن دست نيابيم . البته در اين صورت نيز نبايدكسى خود را بىنياز از\r\nتوبه بداند و جرأت گناه‌كردن پيدا كند ؛ زيرا هيچ‌كس اطمينان ندارد كه همهء گناهان او با « حسنات » زدوده شود .\r\n\r\n3 . عقوبت در دنيا\r\nعامل سوّمى كه موجب آمرزش انسان مىشود ، عقوبت و گرفتارى دنيوى است . خداوند متعال در خصوص برخى از بندگان ، اراده مىفرمايد كه گناهان آنان در همين دنيا محو شود و از اين رو با ايجاد گرفتارى يا عقوبت دنيوى ، آنان را در همين دنيا به كيفر اعمالشان مىرساند تا در آخرت ، سختى و عذابى نداشته باشد .\r\n\r\n\r\n","description":"","footnote":"\r\n( 1 ) . الكافى ، ج 2 ، ص 429\r\n( 2 ) . نساء / 31\r\n","page_name":" 296 ","page_number":296},
  {"content":"\r\n\r\nاين لطف خداوند تعالى معمولًا شامل كسانى مىشود كه افراد صالحى بوده‌اند ، امّا گناهانى نيز از آنان سر زده است .\r\nدر بسيارى از موارد ، بلايا و گرفتارىهاى دنيوى از قبيل بيمارى ، اشتغال به امورى كه رنج بدنى به همراه دارد ، فقر ، غم ، اندوه ، ترس ، هراس و ابتلا به مرگ سخت ، كفّارهء گناهان آدمى به شمار مىآيد و اثر معاصى او را از بين مىبرد و باعث مىشود انسان ، پاك و پاكيزه وارد عالم قبر و برزخ شود .\r\nچنان كه در برخى از موارد نيز خداوند متعال ، راحتى دنيا و فراخى رزق را نصيب و روزى بعضى از افراد مىكند ، تا بدين‌وسيله اندك اعمال نيكى كه داشته‌اند ، جبران شود و در قيامت صرفاً دچار عذاب الهى گردند .\r\nدر قرآن كريم ، آيات متعدّدى در اين خصوص آمده است ؛ از جمله :\r\nأَ لَمْ تَرَ إِلَى الَّذينَ أُوتُوا نَصيباً مِنَ الْكِتابِ يَشْتَرُونَ الضَّلالَةَ وَ يُريدُونَ أَنْ تَضِلُّوا السَّبيلَ « 1 »\r\nآيا به كسانى كه بهره‌اى از كتاب يافته‌اند ننگريستى ؟ گمراهى را مىخرند و مىخواهند شما [ نيز 
  ] گمراه شويد .\r\nدر حديث قدسى نيز از خداوند تعالى ، چنين وارد شده است :\r\n« به عزّت و جلالم سوگند ، من بنده‌اى را كه بخواهم بيامرزم ، از دنيا بيرون نبرم تا اين‌كه گناهان او را به وسيلهء بيمارى در تنش ، يا به تنگى در روزيش ، يا با ترس و هراس در امور دنيوى ، پاك كنم . و اگر باز هم چيزى بماند ، مرگ را بر او سخت كنم . و به‌عزّت و جلالم سوگند ، بنده‌اى را كه بخواهم عذاب كنم ، از دنيا بيرون نبرم تا عوض هر كار نيكى انجام داده را به او بدهم ؛ يا به فراخى در روزيش ، و يا به\r\n\r\n\r\n","description":"","footnote":"\r\n( 1 ) . نساء / 44\r\n","page_name":" 297 ","page_number":297},
  {"content":"\r\n\r\nسلامت در تنش ، و يا به آسودگى خاطر در امور دنيوى ، و اگر باز هم چيزى باقى ماند ، مرگ را بر او آسان كنم . » « 1 »\r\nالبته بايد دانست كه اين امور ، كلّيت و عموميت ندارد و نمىتوان گفت : هركس گرفتار است ، انسان شايسته‌اى است و گرفتارى او مقدّمهء ورود به بهشت است و هركس از نعم دنيوى برخوردار است ، حتماً به جهنّم خواهد رفت ؛ از اين رو كسى حق ندارد با سطحىنگرى ، به قضاوت‌هاى عجولانه و بى مبنا و خلاف اخلاق نسبت به ديگران بپردازد .\r\nهمچنين نكته‌اى كه بايد بدان توجه شود ، اين است كه برخى از اوقات ، گرفتارىهاى دنيوى براى ارتقاى درجه و مقام انسان است . اهل‌بيت ( ع ) بيشترين و بزرگ‌ترين مصائب را تحمّل نمودند و در دنيا گرفتارىهاى بسيارى داشتند ، امّا مصائب آنان به جهت زدوده شدن گناه و معصيت و حتّى لغزش نيست ، بلكه به جهت ارتقاى درجه و مقام آنان نزد پروردگار متعال مىباشد . البته در اين خصوص\r\nدلائل ديگرى نيز نظير دلائل توبهء اخص‌ّالخواص مىتوان تصوّر و مطرح كرد كه در اين كتاب ، مجال پرداختن به آن نيست .\r\n\r\n\r\n","description":"","footnote":"\r\n( 1 ) . الكافى ، ج 2 ، ص 444\r\n","page_name":" 298 ","page_number":298},
  {"content":"\r\n\r\n\r\nمنابع و مأخذ تحقيق\r\n1 . قرآن كريم\r\n2 . إحقاق الحق و إزهاق الباطل ، قاضى نورالله بن السيد شريف الشوشترى ، با تعليقات سيدشهاب‌الدّين مرعشى نجفى ، قم ، مكتبهء آية الله المرعشى ، الطبعةالأولى ، 1409 ه ق .\r\n3 . إرشاد القلوب الى الصواب ، ابو محمّد حسن بن ابى الحسن الديلمى ، انتشارات شريف رضى ، 1412 ه ق .\r\n4 . الإحتجا ج ، أبومنصور أحمدبن علىبن أبىطالب الطَبرِسى ، مشهد ، نشرمرتضى ، 1403 ه ق .\r\n5 . الإرشاد في معرفة حجج الله على العباد ، محمّد بن محمّد بن نعمان معروف به شيخ مفيد ، قم ، انتشارات كنگره جهانى شيخ مفيد ، 1413 ه ق .\r\n6 . الإقبال بالأعمال الحسنة فيما يعمل مرة في السنة ، سيد رضى الدين على بن موسى بن جعفر بن طاووس ، تهران ، دار الكتب الإسلامية ، الطبعة الثّانية ، 1367 ه ش .\r\n7 . الأمالي ، محمّد بن على بن حسين بن بابويه قمى معروف به شيخ صدوق ، انتشارات كتابخانه اسلاميه ، 1362 ه ش .\r\n8 . الدرّالمنثور فى تفسير المأثور ، جلال الدين عبدالرّحمن السيوطى ، قم ، كتابخانه آيت الله مرعشى نجفى ، 1404 ه ق .\r\n9 . الطبقات الكبرى ، محمّد بن سعد بن منيع الهاشمى البصرى ، تحقيق محمّد عبدالقادر عطا ، بيروت ، دارالكتب العلمية ، الطبعة الأولى ، 1410 ه ق .\r\n10 . العدد القويّة ، رضى الدين على بن يوسف حلّى ، قم ، انتشارات كتابخانه آيت الله مرعشى نجفى ، 1408 ه ق .\r\n11 . الفضائل ، شاذان بن جبرئيل قمى ، قم ، انتشارات رضى ، 1363 ه ش .\r\n12 . الكافي ، محمّد بن يعقوب بن اسحاق الكلينى ، تهران ، دارالكتب الإسلامية ، 1365 ه ش .\r\n\r\n","description":"","footnote":"","page_name":" 299 ","page_number":299},
  {"content":"\r\n\r\n13 . الكنى والألقاب ، الشيخ عباس بن محمّد رضا القمى ، مكتبهء الصدر ، تهران ، [ بى تا 
  ] .\r\n14 . المحجة البيضاء في تهذيب الإحياء ، محمّد بن مرتضى بن شاه محمود معروف به ملا محسن فيض‌كاشانى ، قم ، انتشارات اسلامى جامعه مدرّسين ، چاپ چهارم ، 1417 ه ق .\r\n15 . بحارالأنوار الجامعة لدرر أخبار الأئمة الأطهار ( ع ) ، محمّد باقر بن محمد تقى معروف به علّامه مجلسى ، بيروت ، مؤسسة الوفاء ، 1404 ه ق .\r\n16 . بصائر الدّرجات ، محمّد بن حسن بن فروخ صفّار ، قم ، انتشارات كتابخانه آيت الله مرعشى ، الطبعة الثّانية ، 1404 ه ق .\r\n17 . تجلّي حق ، آية الله العظمى حسين مظاهرى ، انتشارات حديث راه عشق ، اصفهان ، چاپ اوّل ، 1389 ه ش .\r\n18 . تصنيف غرر الحكم و درر الكلم ، عبد الواحد بن محمد تميمى آمُدى ، قم ، دفتر تبليغات اسلامى ، چاپ اوّل ، 1366 ه ش .\r\n19 . تفسير العياشي ، محمد بن مسعود بن محمد بن عياشى ، تهران ، چاپخانه علميه تهران ، 1380 ه ق .\r\n20 . تفسير القمى ، ابوالحسن على بن ابراهيم بن هاشم قمى ، قم ، مؤسسه دارالكتاب ، 1404 ه ق .\r\n21 . تفصيل وسائل الشيعة إلى تحصيل مسائل الشريعة ، محمّد بن حسن بن على بن محمّد بن حسين ، معروف به شيخ حرّ عاملى ، مؤسّسه آل البيت لإحياء التراث ، قم ، اوّل ، 1409 ه ق .\r\n22 . تهذيب الأحكام ، ابوجعفر محمّد بن حسن الطوسى ، تحقيق : سيد حسن الموسوى الخرسان ، تهران ، دار الكتب الإسلاميه ، الطبعة الرّابعة ، 1365 ه ش .\r\n23 . جامع الأخبار ، تاج الدين محمّد بن محمّد بن حيدر شعيرى ، قم ، انتشارات رضى ، الطبعة الثّانية ، 1363 ه ش .\r\n24 . سنن الترمذي ( الجامع الصحيح ) ، أبو عيسى محمّد بن عيسى بن سورة الترمذى ، تحقيق : أحمد محمّد شاكر ، بيروت ، دار إحياء التّراث ، [ بى تا 
  ] .\r\n25 . سنن الكبري ( النسائي ) ، أبو عبد الرحمن أحمد بن شعيب بن على بن بحر النسائى ، بيروت ، دار الفكر للطباعة و النشر و التوزيع ، الطبعة الأولى ، 1348 ه ق .\r\n\r\n","description":"","footnote":"","page_name":" 300 ","page_number":300},
  {"content":"\r\n\r\n26 . سير و سلوك ؛ يقظه ، آية الله العظمى حسين مظاهرى ، مؤسّسه فرهنگى مطالعاتى الزهراء ( س ) ، اصفهان ، چاپ اوّل ، 1387 ه ش .\r\n27 . شرح المنظومة ، حاج ملّا هادى سبزوارى ، تهران ، چاپ سنگى ، [ بى نا 
  ] ، 1298 ه ق .\r\n28 . صحيح البخاري ، أبو عبد الله محمّد بن إسماعيل البخارى ، تحقيق : مصطفى ديب البغا ، بيروت ، دار ابن كثير ، الطبعة الرابعة ، 1410 ه ق .\r\n29 . علل الشّرائع ، محمّد بن على بن حسين بن بابويه قمى معروف به شيخ صدوق ، قم ، انتشارات مكتبة الداورى ، [ بى تا 
  ] .\r\n30 . عوالى اللآلي ، ابو جعفر ، محمد بن على بن ابراهيم معروف به ابن ابى جمهور احسائى ، انتشارات سيد الشّهداء ( ع ) ، قم ، 1405 ه ق .\r\n31 . غرر الحكم و درر الكلم ، عبد الواحد الآمدى التميمى ، تحقيق : مير سيد جلال الدين محدّث الأرموى ، تهران ، جامعة طهران ، الطبعةالثّالثة ، 1360 ه ش .\r\n32 . كتاب الخصال ، محمّد بن على بن حسين بن بابويه قمى معروف به شيخ صدوق ، تحقيق : على اكبر غفارى ، قم ، انتشارات جامعه مدرّسين ، الطبعة الثّانية ، 1403 ه ق .\r\n33 . كتاب الغيبة ، ابوعبد الله محمّد بن ابراهيم بن جعفر الكاتب النعمانى ، تهران ، مكتبهء الصدوق ، 1397 ه ق .\r\n34 . كفاية الأثر في النص على الأئمة الاثنى عشر ، ابو القاسم على بن محمّد بن على خزاز قمى رازى ، تحقيق : سيد عبداللطيف حسينى كوه‌كمرى ، قم ، انتشارات بيدار ، 1401 ه ق .\r\n35 . كمال الدين و تمام النعمة ، محمّد بن على بن حسين بن بابويه قمى معروف به شيخ صدوق ، قم ، دار الكتب الإسلاميه ، الطبعة الثّانية ، 1395 ه ق .\r\n36 . لسان العرب ، ابوالفضل جمال الدين محمّد بن مكرم بن بن منظور ، بيروت ، دار صادر ، الطبعة الثّالثة ، 1414 ه ق .\r\n37 . مجمع البيان فى تفسير القرآن ، طبرسى فضل بن حسن ، تهران ، انتشارات ناصر خسرو ، چاپ سوّم ، 1372 ه ش .\r\n38 . مستدرك الوسائل و مستنبط المسائل ، ميرزا حسين نورى مشهور به محدّث نورى ، قم ، مؤسّسه آل البيت لإحياء التراث ، چاپ اوّل ، 1408 ه ق .\r\n\r\n","description":"","footnote":"","page_name":" 301 ","page_number":301},
  {"content":"\r\n\r\n39 . مسند أحمد بن حنبل ، أحمد بن محمّد بن حنبل الشيبانى ، تحقيق : عبدالله محمّد الدرويش ، بيروت ، دارالفكر ، الطبعة الثّانية ، 414 ه ق .\r\n40 . مصباح الشّريعة ، منسوب بالامام جعفر بن محمّد الصّادق ( ع ) ، بيروت ، مؤسّسةالأعلمى للمطبوعات ، چاپ اوّل ، 1400 ه ق .\r\n41 . مصباح المتهجّد ، ابوجعفر محمد بن حسن بن على بن حسن طوسى ، بيروت ، مؤسّسه فقه الشّيعه ، 1411 ه ق .\r\n42 . معاني الأخبار ، محمّد بن على بن حسين بن بابويه قمى معروف به شيخ صدوق ، تحقيق : على اكبر غفّارى ، قم ، انتشارات جامعه مدرّسين ، 1361 ه ش .\r\n43 . مكارم الأخلاق ، رضى الدين حسن ابن الفضل الطبرسى ، قم ، انتشارات شريف رضى ، 1412 ه ق .\r\n44 . من لا يحضره الفقيه ، محمّد بن على بن حسين بن بابويه قمى معروف به شيخ صدوق ، تحقيق : علىاكبر غفارى ، قم ، انتشارات جامعه مدرّسين ، الطبعة الثّالثة ، 1413 ه ق .\r\n45 . نهج البلاغة ، گردآورى : ابو الحسن محمّد بن حسين الموسوى البغدادى معروف به سيد رضى ، تحقيق : صبحى صالح ، قم ، انتشارات دار الهجرة ، [ بى تا 
  ] .\r\n\r\n","description":"","footnote":"","page_name":" 302 ","page_number":302},
  {"content":"\r\n . \r\n","description":"","footnote":"","page_name":" 303 ","page_number":303},
  {"content":"\r\n . \r\n\r\n","description":"","footnote":"","page_name":" 304 ","page_number":304}
  ]